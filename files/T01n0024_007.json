{
    "T01n0024_007:0342b14": "起世經卷第七",
    "T01n0024_007:0342b16": "隋天竺三藏闍那崛多等譯",
    "T01n0024_007:0342b17": "三十三天品第八之二",
    "T01n0024_007:0342b18": "「諸比丘！又何因緣，彼天有園，名為歡喜？諸",
    "T01n0024_007:0342b19": "比丘！彼歡喜園，三十三天王入其中已，坐",
    "T01n0024_007:0342b20": "於歡喜、善歡喜二石之上，心受歡喜，意念歡",
    "T01n0024_007:0342b21": "喜，念已復念，受諸快樂，受悅樂已，復受",
    "T01n0024_007:0342b22": "極樂，是故諸天、共稱彼園，以為歡樂。諸",
    "T01n0024_007:0342b23": "比丘！又彼天樹，有何因緣，名波利夜怛邏",
    "T01n0024_007:0342b24": "拘毘陀羅？諸比丘！彼波利夜怛邏拘毘陀羅",
    "T01n0024_007:0342b25": "樹下，有天子住，名曰末多，日夜常以彼天",
    "T01n0024_007:0342b26": "種種五欲功德，具足和合遊戱受樂。是故",
    "T01n0024_007:0342b27": "諸天，遂稱彼樹，以為波利夜怛邏拘毘陀",
    "T01n0024_007:0342b28": "羅。復次，諸比丘！三十三天，縱有急疾，未曾",
    "T01n0024_007:0342b29": "肯捨般荼甘婆石，必設供養尊重恭敬，然後",
    "T01n0024_007:0342c01": "乃復隨意而去。所以者何？此石乃是如來昔",
    "T01n0024_007:0342c02": "日所住之處。是故諸天，以為支提，一切世",
    "T01n0024_007:0342c03": "間，天人魔梵、沙門婆羅門等，應供養故。諸",
    "T01n0024_007:0342c04": "比丘！有三十三天，唯得眼見波婁沙迦園，",
    "T01n0024_007:0342c05": "身不能入，身不入故，不得彼處五欲功德受",
    "T01n0024_007:0342c06": "具足樂。何以故？彼業勝故，以其前世善根",
    "T01n0024_007:0342c07": "微劣，不能得入。有三十三天、得見波婁沙",
    "T01n0024_007:0342c08": "迦園，身亦能入，既得入已，具得彼處種種",
    "T01n0024_007:0342c09": "五欲和合功德而受快樂。何以故？以其善根",
    "T01n0024_007:0342c10": "增上勝故。諸比丘！有三十三天，眼不得見",
    "T01n0024_007:0342c11": "雜色車園，身亦不入，亦不得以彼園五欲和",
    "T01n0024_007:0342c12": "合功德而受快樂。何以故？以其善根有別異",
    "T01n0024_007:0342c13": "故。有三十三天，眼雖得見雜色車園，身不",
    "T01n0024_007:0342c14": "得入，亦不得以彼園五欲和合功德而受快",
    "T01n0024_007:0342c15": "樂。何以故？以其善根有優劣故。有三十三",
    "T01n0024_007:0342c16": "天，眼既得見雜色車園，身亦得入，既得入已",
    "T01n0024_007:0342c17": "具足得彼種種五欲，同體和合而受快樂。何",
    "T01n0024_007:0342c18": "以故？以其善根增上勝故。諸比丘！凡是一",
    "T01n0024_007:0342c19": "切三十三天，無不悉見雜亂之園，亦皆得入；",
    "T01n0024_007:0342c20": "既得入已，悉亦同得彼園苑中種種五欲和",
    "T01n0024_007:0342c21": "合功德具足同體而受快樂。何以故？修業等",
    "T01n0024_007:0342c22": "故。彼中無有別異善根故。",
    "T01n0024_007:0342c23": "「諸比丘！有三十三天，身不得見歡喜之園，",
    "T01n0024_007:0342c24": "亦不得入，不得入故，不得彼中種種五欲和",
    "T01n0024_007:0342c25": "合功德同體具足而受快樂。何以故？彼處果",
    "T01n0024_007:0342c26": "勝，前世造業，有別異故。有三十三天，見歡喜",
    "T01n0024_007:0342c27": "園，而不得入，亦不能得歡喜園中種種五欲",
    "T01n0024_007:0342c28": "和合功德同體具足而受快樂。何以故？以彼",
    "T01n0024_007:0342c29": "諸天業別異故。有三十三天，見歡喜園，身",
    "T01n0024_007:0343a01": "亦得入，既得入已，具足得彼種種五欲和合",
    "T01n0024_007:0343a02": "功德同體快樂，並皆受之。何以故？彼天往",
    "T01n0024_007:0343a03": "昔所修善業，無別異故。",
    "T01n0024_007:0343a04": "「諸比丘！其善法堂，三十三天聚會之處，有",
    "T01n0024_007:0343a05": "二岐道；帝釋天王宮殿住處，亦二岐道；諸小",
    "T01n0024_007:0343a06": "天王并餘官屬三十二天宮殿之處，亦二",
    "T01n0024_007:0343a07": "岐道；伊羅婆那大龍象王宮殿處所，亦二岐",
    "T01n0024_007:0343a08": "道；波婁沙迦園，亦二岐道；雜色車園、雜",
    "T01n0024_007:0343a09": "亂園、歡喜園，歡喜池等一一處所，各有二",
    "T01n0024_007:0343a10": "道；波利夜怛邏拘毘陀羅樹下，亦二岐道。",
    "T01n0024_007:0343a11": "諸比丘！帝釋天王，若欲往詣波婁沙迦園、",
    "T01n0024_007:0343a12": "雜色車園、歡喜園等，澡浴遊戲受歡樂時，爾",
    "T01n0024_007:0343a13": "時即念伊羅婆那大龍象王。時，伊羅婆那大",
    "T01n0024_007:0343a14": "龍象王，亦生是念：『帝釋天王，心念於我。』如",
    "T01n0024_007:0343a15": "是知已，從其宮出，即自化作三十三頭，其",
    "T01n0024_007:0343a16": "一一頭具有六牙，一一牙上化作七池，一",
    "T01n0024_007:0343a17": "一池中各有七花，一一花上各七玉女，一一",
    "T01n0024_007:0343a18": "玉女，各復自有七女為侍。",
    "T01n0024_007:0343a19": "「爾時，伊羅婆那大龍象王，作如是等諸神變",
    "T01n0024_007:0343a20": "已，即時往詣帝釋王所，到已在前儼然而住。",
    "T01n0024_007:0343a21": "爾時，帝釋天王，復更心念三十二天諸小王",
    "T01n0024_007:0343a22": "等，并三十二諸小天眾。時，彼小王及諸天",
    "T01n0024_007:0343a23": "眾，亦生是心：『帝釋天王，今念我等。』如是知",
    "T01n0024_007:0343a24": "已，各以種種眾妙瓔珞莊嚴其身，各乘車乘，",
    "T01n0024_007:0343a25": "俱共往詣天帝釋所，到已各各在前而住。時，",
    "T01n0024_007:0343a26": "天帝釋見諸天已，亦自種種莊嚴其身，服眾",
    "T01n0024_007:0343a27": "瓔珞。諸天大眾，前後左右，周匝圍遶，與諸",
    "T01n0024_007:0343a28": "小王，共昇伊羅婆那龍象王上。帝釋天王",
    "T01n0024_007:0343a29": "正當中央，坐其頭上。左右兩邊，各有十六",
    "T01n0024_007:0343b01": "諸小天王，坐彼伊羅婆那龍象王化頭之上。",
    "T01n0024_007:0343b02": "各各坐已，時天帝釋將諸天眾，向波婁沙",
    "T01n0024_007:0343b03": "迦及雜色車、雜亂、歡喜等園，到已停住。其歡",
    "T01n0024_007:0343b04": "喜等四園之中，各各皆有三種風輪，謂開、淨、",
    "T01n0024_007:0343b05": "吹，略說如前，開、淨地及吹花等。諸比丘！",
    "T01n0024_007:0343b06": "彼諸園中，吹花分散，遍布地上，深至于膝，",
    "T01n0024_007:0343b07": "其花香氣處處普熏。時，天帝釋，與諸小天王",
    "T01n0024_007:0343b08": "及三十二天眾，前後圍繞，入雜色車、歡喜",
    "T01n0024_007:0343b09": "等園，嬉戲受樂，隨意遊行，或坐或臥。時，釋",
    "T01n0024_007:0343b10": "天王，欲得瓔珞，即念毘守羯磨天子。時，彼",
    "T01n0024_007:0343b11": "天子，即便化作眾寶瓔珞，奉上天王。若三",
    "T01n0024_007:0343b12": "十三天諸眷屬等，須瓔珞者，毘守羯磨亦",
    "T01n0024_007:0343b13": "皆化出而供給之。欲聞音聲及伎樂者，則有",
    "T01n0024_007:0343b14": "諸鳥出種種聲，其聲和雅令天樂聞。諸天爾",
    "T01n0024_007:0343b15": "時如是受樂，一日乃至七日，一月乃至三月",
    "T01n0024_007:0343b16": "種種歡娛，澡浴嬉戲，行住坐臥，隨意東西。",
    "T01n0024_007:0343b17": "「諸比丘！帝釋天王，有十天子常為守護。何",
    "T01n0024_007:0343b18": "等為十？一名因陀羅迦、二名瞿波迦、三名",
    "T01n0024_007:0343b19": "頻頭迦、四名頻頭婆迦、五名阿俱吒迦、六",
    "T01n0024_007:0343b20": "名吒都多迦、七名時婆迦、八名胡盧祇那、九",
    "T01n0024_007:0343b21": "名難茶迦、十名胡盧婆迦。諸比丘！帝釋",
    "T01n0024_007:0343b22": "天王，有如是等十天子眾，恒隨左右，不曾",
    "T01n0024_007:0343b23": "捨離，為守衛故。",
    "T01n0024_007:0343b24": "「諸比丘！閻浮提地，為一切人故，有水生諸",
    "T01n0024_007:0343b25": "花，最上精勝，極可樂者，所謂優鉢羅花、鉢",
    "T01n0024_007:0343b26": "頭摩花、拘牟陀花、奔茶利迦花，此諸花等，",
    "T01n0024_007:0343b27": "芬芳軟美；有陸生花，最極好者，所謂阿提目",
    "T01n0024_007:0343b28": "多迦花、瞻波迦花、波吒羅花、蘇摩那花、婆",
    "T01n0024_007:0343b29": "利師迦花、摩利迦花、摩頭揵地迦花、搔揵",
    "T01n0024_007:0343c01": "地迦花、遊提迦花、殊低沙迦利迦花、陀奴",
    "T01n0024_007:0343c02": "沙迦膩迦花等。「諸比丘！瞿陀尼人，有水生",
    "T01n0024_007:0343c03": "花，最極好者，所謂優鉢羅花、鉢頭摩花、拘",
    "T01n0024_007:0343c04": "牟陀花、奔荼利迦花，香氣芬馥，處處普熏；",
    "T01n0024_007:0343c05": "有陸生花，最極好者，所謂阿提目多迦花、",
    "T01n0024_007:0343c06": "瞻波迦花、波吒羅花、蘇摩那花、婆利師迦",
    "T01n0024_007:0343c07": "花、摩利迦花、摩頭揵地迦花、搔揵地迦花、",
    "T01n0024_007:0343c08": "遊提迦花、殊低沙迦利迦花、陀奴沙迦膩迦",
    "T01n0024_007:0343c09": "花等。",
    "T01n0024_007:0343c10": "「諸比丘！弗婆提人，有水生花，最極好者，所",
    "T01n0024_007:0343c11": "謂優鉢羅花、鉢頭摩花、拘牟陀花、奔茶利",
    "T01n0024_007:0343c12": "迦花，色甚光鮮，香氣芬馥；有陸生花，最極",
    "T01n0024_007:0343c13": "好者，所謂阿提目多迦花、瞻波迦花、波吒",
    "T01n0024_007:0343c14": "羅花、蘇摩那花、婆利師迦花、摩利迦花、摩",
    "T01n0024_007:0343c15": "頭揵地迦花、搔揵地迦花、遊提迦花、殊低",
    "T01n0024_007:0343c16": "沙迦利迦花、陀奴沙迦膩迦花等。",
    "T01n0024_007:0343c17": "「諸比丘！鬱單越人，有水生花，最極好者，所",
    "T01n0024_007:0343c18": "謂優鉢羅花、鉢頭摩花、拘牟陀花、奔茶利",
    "T01n0024_007:0343c19": "迦花，香氣柔軟，處處普熏；有陸生花，最極",
    "T01n0024_007:0343c20": "好者，所謂阿提目多迦花、瞻波迦花、波吒",
    "T01n0024_007:0343c21": "羅花、蘇摩那花、婆利師迦花、摩利迦花、摩",
    "T01n0024_007:0343c22": "頭揵地迦花、搔揵地迦花、遊提迦花、殊低沙",
    "T01n0024_007:0343c23": "迦利迦花、陀奴沙迦膩迦花等。",
    "T01n0024_007:0343c24": "「諸比丘！一切諸龍及金翅鳥住處，各有水",
    "T01n0024_007:0343c25": "生眾花，最極好者，所謂優鉢羅花、鉢頭摩",
    "T01n0024_007:0343c26": "花、拘牟陀花、奔茶利迦花，香氣氛氳，柔",
    "T01n0024_007:0343c27": "軟美妙；有陸生花，最極好者，所謂阿提目",
    "T01n0024_007:0343c28": "多迦花、瞻波迦花、波吒羅花、蘇摩那花、婆",
    "T01n0024_007:0343c29": "利師迦花、摩利迦花、摩頭揵地迦花、搔揵地",
    "T01n0024_007:0344a01": "迦花、遊提迦花、殊低沙迦利迦花、羯迦羅",
    "T01n0024_007:0344a02": "利迦花、摩訶羯迦羅利迦花等。",
    "T01n0024_007:0344a03": "「諸比丘！阿修羅等，亦各具有水生諸花，最",
    "T01n0024_007:0344a04": "極好者，所謂優鉢羅花、鉢頭摩花、拘牟陀",
    "T01n0024_007:0344a05": "花、奔茶利迦花，香氣普熏，甚可愛樂；有陸",
    "T01n0024_007:0344a06": "生花，最極好者，所謂阿提目多迦花、瞻波",
    "T01n0024_007:0344a07": "迦花、波吒羅花、蘇摩那花、婆利師迦花、摩",
    "T01n0024_007:0344a08": "利迦花、摩頭揵地迦花、搔揵地迦花、遊提",
    "T01n0024_007:0344a09": "迦花、殊低沙迦利迦花、陀奴師迦花、羯迦羅",
    "T01n0024_007:0344a10": "利迦花、摩訶羯迦羅利迦花、頻隣曇花、摩訶",
    "T01n0024_007:0344a11": "頻隣曇花、曼陀羅梵花、摩訶曼陀羅梵花等。",
    "T01n0024_007:0344a12": "「諸比丘！四天王天，所有諸天，有水生花，極",
    "T01n0024_007:0344a13": "妙端正，可愛樂者，所謂優鉢羅花、鉢頭摩",
    "T01n0024_007:0344a14": "花、拘牟陀花、奔茶利迦花，其氣甚香，質",
    "T01n0024_007:0344a15": "極柔軟；有陸生花，最勝好者，所謂阿提目",
    "T01n0024_007:0344a16": "多迦花、瞻波迦花、波吒羅花、蘇摩那花、婆利",
    "T01n0024_007:0344a17": "師迦花、摩利迦花、摩頭揵地迦花、搔揵地迦",
    "T01n0024_007:0344a18": "花、遊提迦花、殊低沙迦利迦花、陀奴沙迦花、",
    "T01n0024_007:0344a19": "羯迦羅利迦花、摩訶羯迦羅利迦花、頻隣曇",
    "T01n0024_007:0344a20": "花、摩訶頻隣曇花等。",
    "T01n0024_007:0344a21": "「諸比丘！三十三天、有水生花，極妙端正，可",
    "T01n0024_007:0344a22": "愛樂者，所謂優鉢羅花、鉢頭摩花、拘牟陀",
    "T01n0024_007:0344a23": "花、奔茶利迦花等，其氣極香，形甚柔軟；",
    "T01n0024_007:0344a24": "有陸生花，最勝好者，所謂阿提目多迦花、",
    "T01n0024_007:0344a25": "瞻波迦花、波吒羅花、蘇摩那花、婆利師迦",
    "T01n0024_007:0344a26": "花、摩利迦花、摩頭揵地迦花、搔揵地迦花、",
    "T01n0024_007:0344a27": "遊提迦花、殊低沙迦利迦花、陀奴沙迦膩迦",
    "T01n0024_007:0344a28": "花、羯迦羅利迦花、摩訶羯迦羅利迦花、頻隣",
    "T01n0024_007:0344a29": "曇花、摩訶頻隣曇花、曼陀羅梵花、摩訶曼陀",
    "T01n0024_007:0344b01": "羅梵花等。如三十三天所有諸花，夜摩天、兜",
    "T01n0024_007:0344b02": "率陀天、化自樂天、他化自在天、魔身天等，",
    "T01n0024_007:0344b03": "如是次第一一具有，更無別異。",
    "T01n0024_007:0344b04": "「諸比丘！人間眾花有七種色。何等為七？所",
    "T01n0024_007:0344b05": "謂火色火光、金色金光、青色青光、赤色赤",
    "T01n0024_007:0344b06": "光、白色白光、黃色黃光、黑色黑光。譬如魔",
    "T01n0024_007:0344b07": "梵常所現色，諸比丘！人間有此七種色花，諸",
    "T01n0024_007:0344b08": "阿修羅亦復如是，有此七色。一切天眾亦復",
    "T01n0024_007:0344b09": "有此七種光色，譬如魔梵常所現色。",
    "T01n0024_007:0344b10": "「諸比丘！一切諸天有十種別法。何等為十？",
    "T01n0024_007:0344b11": "諸比丘！一諸天行時，來去無邊；二諸天",
    "T01n0024_007:0344b12": "行時，來去無礙；三諸天行時，無有遲疾；",
    "T01n0024_007:0344b13": "四諸天行時，足無蹤跡；五諸天身力，無患",
    "T01n0024_007:0344b14": "疲勞；六諸天之身有形無影；七一切諸天、",
    "T01n0024_007:0344b15": "無大小便；八一切諸天、無有洟唾；九諸天",
    "T01n0024_007:0344b16": "之身，清淨微妙，無皮肉筋脈脂血髓骨；十",
    "T01n0024_007:0344b17": "諸天之身，欲現長短青黃赤白大小麤細，隨",
    "T01n0024_007:0344b18": "意悉能，並皆美妙，端嚴殊絕，令人愛樂。一",
    "T01n0024_007:0344b19": "切天身，有此十種不可思議。諸比丘！又諸",
    "T01n0024_007:0344b20": "天身，充實洪滿，齒白方密，髮青齊整，柔軟",
    "T01n0024_007:0344b21": "潤澤。身有光明，及有神力。騰虛飛逝，眼視",
    "T01n0024_007:0344b22": "無瞬。瓔珞自然，衣無垢膩。",
    "T01n0024_007:0344b23": "「諸比丘！閻浮提人，壽命百年，中有夭逝；瞿陀",
    "T01n0024_007:0344b24": "尼人，壽命二百，亦有夭逝；弗婆提人，壽命",
    "T01n0024_007:0344b25": "三百，亦有中夭；欝單越人，定壽千年，無有",
    "T01n0024_007:0344b26": "夭殤；閻魔羅世諸眾生等，壽七萬二千歲，",
    "T01n0024_007:0344b27": "亦有中夭；諸龍及金翅鳥等，壽命一劫，亦",
    "T01n0024_007:0344b28": "有中夭；諸阿修羅，壽命千歲，同三十三天，",
    "T01n0024_007:0344b29": "然亦中夭；四天王天壽五百歲，亦有中夭；三",
    "T01n0024_007:0344c01": "十三天，壽一千歲；夜摩諸天，壽二千歲；兜",
    "T01n0024_007:0344c02": "率陀天，壽四千歲；化樂諸天，壽八千歲；他",
    "T01n0024_007:0344c03": "化自在天，壽萬六千歲；魔身天，壽三萬二",
    "T01n0024_007:0344c04": "千歲；梵身天，壽命一劫；光憶念天，壽命二",
    "T01n0024_007:0344c05": "劫；遍淨諸天，壽命四劫；廣果諸天，壽命八",
    "T01n0024_007:0344c06": "劫；無想諸天，壽十六劫；不麤諸天，壽命千",
    "T01n0024_007:0344c07": "劫；無惱諸天，壽二千劫；善見諸天，壽三千",
    "T01n0024_007:0344c08": "劫；善現諸天，壽四千劫；色究竟天，壽五千",
    "T01n0024_007:0344c09": "劫；虛空處天，壽十千劫；識處天，壽二萬一千",
    "T01n0024_007:0344c10": "劫；無所有處天，壽四萬二千劫；非想非非想",
    "T01n0024_007:0344c11": "處天，壽八萬四千劫。此等諸天，皆有中夭。",
    "T01n0024_007:0344c12": "「諸比丘！閻浮提人，身長三肘半，衣長七肘，",
    "T01n0024_007:0344c13": "闊三肘半；瞿陀尼人、弗婆提人，身量及衣，",
    "T01n0024_007:0344c14": "與閻浮等；欝單越人，身長七肘，衣長十四",
    "T01n0024_007:0344c15": "肘，上下七肘；阿修羅身，長一由旬，衣長二",
    "T01n0024_007:0344c16": "由旬，闊一由旬，重半迦利沙(隋言半兩也)；四天",
    "T01n0024_007:0344c17": "王天，身長半由旬，衣長一由旬，闊半由旬，",
    "T01n0024_007:0344c18": "重一迦利沙；三十三天，身長一由旬，衣長",
    "T01n0024_007:0344c19": "二由旬，闊一由旬，重半迦利沙；夜摩天，身",
    "T01n0024_007:0344c20": "長二由旬，衣長四由旬，闊二由旬，重一迦",
    "T01n0024_007:0344c21": "利沙四分之一；兜率陀天，身長四由旬，衣",
    "T01n0024_007:0344c22": "長八由旬，闊四由旬，重一迦利沙八分之",
    "T01n0024_007:0344c23": "一；化樂天，身長八由旬，衣長十六由旬，闊",
    "T01n0024_007:0344c24": "八由旬，重一迦利沙十六分之一；他化自在",
    "T01n0024_007:0344c25": "天，身長十六由旬，衣長三十二由旬，闊十",
    "T01n0024_007:0344c26": "六由旬，重一迦利沙三十二分之一；魔身諸",
    "T01n0024_007:0344c27": "天，身長三十二由旬，衣長六十四由旬，闊",
    "T01n0024_007:0344c28": "三十二由旬，重一迦利沙六十四分之一。自",
    "T01n0024_007:0344c29": "此已上諸天，身量長短，與衣正等無差。",
    "T01n0024_007:0345a01": "「諸比丘！閻浮提人，所有市易，或以錢寶，或",
    "T01n0024_007:0345a02": "以穀帛，或以眾生；瞿陀尼人，所有市易，或",
    "T01n0024_007:0345a03": "以牛羊，或摩尼寶；弗婆提人，所作市易，或",
    "T01n0024_007:0345a04": "以財帛，或以五穀，或摩尼寶；欝單越人，無",
    "T01n0024_007:0345a05": "復市易，所欲自然故。",
    "T01n0024_007:0345a06": "「諸比丘！閻浮提人、瞿陀尼人、弗婆提人，悉",
    "T01n0024_007:0345a07": "有男女婚嫁之法；欝單越人，無我我所，樹",
    "T01n0024_007:0345a08": "枝若垂，男女便合，無復婚嫁。諸比丘！諸龍、",
    "T01n0024_007:0345a09": "金翅鳥、阿修羅等，皆有婚嫁，男女法式，略如",
    "T01n0024_007:0345a10": "人間；四天王天、三十三天、夜摩天、兜率陀",
    "T01n0024_007:0345a11": "天、化樂天、他化自在天、魔身天等，皆有婚",
    "T01n0024_007:0345a12": "娶，略說如前。從此已上所有諸天，不復婚嫁，",
    "T01n0024_007:0345a13": "以無男女異故。諸比丘！閻浮提人，若行欲",
    "T01n0024_007:0345a14": "時，二根相到，流出不淨；瞿陀尼人、弗婆提",
    "T01n0024_007:0345a15": "人、欝單越人，並亦如是；一切諸龍、金翅鳥",
    "T01n0024_007:0345a16": "等，若行欲時，亦二根相到，但出風氣，即得",
    "T01n0024_007:0345a17": "暢適，無有不淨；諸阿修羅、四天王天、三十",
    "T01n0024_007:0345a18": "三天，行欲之時，根到暢適，亦出風氣，猶如",
    "T01n0024_007:0345a19": "諸龍及金翅鳥，無有差異；夜摩諸天，執手",
    "T01n0024_007:0345a20": "成欲；兜率陀天，憶念成欲；化樂諸天，熟視",
    "T01n0024_007:0345a21": "成欲；他化自在天，共語成欲；魔身諸天，相",
    "T01n0024_007:0345a22": "看成欲，並得暢適，成其欲事。",
    "T01n0024_007:0345a23": "「諸比丘！人間所有螢火之明，則復不如燈",
    "T01n0024_007:0345a24": "焰光明；燈焰光明，又復不如炬火之明；炬",
    "T01n0024_007:0345a25": "火之明，不如火聚；火聚之明，不如諸天星",
    "T01n0024_007:0345a26": "宿光明；星宿之明，不如月宮殿明；月宮殿",
    "T01n0024_007:0345a27": "明，又復不如日宮殿明；日宮殿明，光焰照",
    "T01n0024_007:0345a28": "曜，猶尚不如四天王天牆壁宮殿、身瓔珞明；",
    "T01n0024_007:0345a29": "四天王天所有光明，則又不如三十三天所",
    "T01n0024_007:0345b01": "有光明；三十三天所有光明，則又不如夜摩",
    "T01n0024_007:0345b02": "諸天牆壁宮殿、瓔珞光明；夜摩天中所有諸",
    "T01n0024_007:0345b03": "光，則又不如兜率陀天所有光明；兜率陀天",
    "T01n0024_007:0345b04": "所有諸光，則又不如化樂天光明；化樂天中",
    "T01n0024_007:0345b05": "所有光明，則又不如他化自在諸天光明；他",
    "T01n0024_007:0345b06": "化自在所有光明，則又不如魔身天光明；",
    "T01n0024_007:0345b07": "魔身諸天牆壁宮殿、瓔珞光明，比於下天，最",
    "T01n0024_007:0345b08": "勝最妙，殊特無過。諸比丘！雖然此魔身天",
    "T01n0024_007:0345b09": "光，比梵身天光，轉更不及；彼梵身天，比光",
    "T01n0024_007:0345b10": "憶念天則又不及；光憶念天，比遍淨天，",
    "T01n0024_007:0345b11": "則又不及；遍淨諸天，比廣果天，則又不及。",
    "T01n0024_007:0345b12": "如是略說，無惱熱天、善見天、善現天、阿迦",
    "T01n0024_007:0345b13": "膩吒天等，唯除瓔珞，餘如上說，應如是知。",
    "T01n0024_007:0345b14": "「諸比丘！若天世界，若魔若梵沙門婆羅門人",
    "T01n0024_007:0345b15": "等，世間所有光明，欲比如來阿羅呵三藐三",
    "T01n0024_007:0345b16": "佛陀光明，百千萬億恒河沙數，不可為比。",
    "T01n0024_007:0345b17": "此如來光，最勝最妙，殊特第一。所以者何？",
    "T01n0024_007:0345b18": "諸比丘！如來之身，戒行無量故，三摩提、般",
    "T01n0024_007:0345b19": "若、解脫、解脫知見、神通及神通行、教化及",
    "T01n0024_007:0345b20": "教化輪、說處及說處輪等，皆無量故。諸比",
    "T01n0024_007:0345b21": "丘！如來如是無量功德，一切諸法皆悉具",
    "T01n0024_007:0345b22": "足，以是義故，如來光明最勝無上，當如是",
    "T01n0024_007:0345b23": "持。",
    "T01n0024_007:0345b24": "「諸比丘！一切眾生，有四種食，以資諸大，得",
    "T01n0024_007:0345b25": "自住持、得成諸有、得相攝受。何等為四？一者",
    "T01n0024_007:0345b26": "麤段及微細食、二者觸食、三意思食、四",
    "T01n0024_007:0345b27": "者識食。何等眾生應食麤段及微細食？諸",
    "T01n0024_007:0345b28": "比丘！閻浮提人，飯食[麩夫+少]豆及魚肉等，此等",
    "T01n0024_007:0345b29": "名為麤段之食；覆蓋按摩，澡浴揩拭，脂膏",
    "T01n0024_007:0345c01": "塗摩，此等名為微細之食。瞿陀尼人、弗婆",
    "T01n0024_007:0345c02": "提人，麤段微細，與閻浮提略皆齊等。欝單",
    "T01n0024_007:0345c03": "越人，身不耕種，自然而有成熟粳米，為麤",
    "T01n0024_007:0345c04": "段食；覆蓋澡浴，及按摩等，為微細食。諸比",
    "T01n0024_007:0345c05": "丘！一切諸龍、金翅鳥等，以諸魚鼈黿鼉、蝦蟇",
    "T01n0024_007:0345c06": "虬螭、虵獺金毗羅等，為麤段食；覆蓋澡浴",
    "T01n0024_007:0345c07": "等，為微細食。諸阿修羅，以天須陀妙好之",
    "T01n0024_007:0345c08": "味，以為麤段；諸覆蓋等，以為微細。四天",
    "T01n0024_007:0345c09": "王天并諸天眾，皆用彼天須陀之味，以為",
    "T01n0024_007:0345c10": "麤段；諸覆蓋等，以為微細。三十三天，還以",
    "T01n0024_007:0345c11": "彼天須陀之味，以為麤段；諸覆蓋等，以為",
    "T01n0024_007:0345c12": "微細。如三十三天，乃至夜摩天、兜率陀天、",
    "T01n0024_007:0345c13": "化樂天、他化自在天等，並用彼天須陀之味，",
    "T01n0024_007:0345c14": "以為麤段；諸覆蓋等，以為微細。自此以",
    "T01n0024_007:0345c15": "上，所有諸天，並以禪悅法喜為食、三摩提",
    "T01n0024_007:0345c16": "為食、三摩跋提為食，無復麤段及微細食。",
    "T01n0024_007:0345c17": "「諸比丘！何等眾生，以觸為食？諸比丘！一切",
    "T01n0024_007:0345c18": "眾生，受卵生者，所謂鵝鴈鴻鶴、鷄鴨孔雀、鸚",
    "T01n0024_007:0345c19": "鵡鸜鵒、鳩鴿燕雀、雉鵲烏等，及餘種種雜類",
    "T01n0024_007:0345c20": "眾生，從卵生者，以彼從卵而得身故，一切",
    "T01n0024_007:0345c21": "皆以觸為其食。何等眾生，以思為食？若有",
    "T01n0024_007:0345c22": "眾生，以意思惟，資潤諸根，增長身命，所謂",
    "T01n0024_007:0345c23": "魚鼈龜虵、蝦蟇伽羅瞿陀等，及餘眾生，以意",
    "T01n0024_007:0345c24": "思惟，潤益諸根，增長壽命者，此等皆用思",
    "T01n0024_007:0345c25": "為其食。何等眾生，以識為食？所謂地獄眾",
    "T01n0024_007:0345c26": "生，及無邊識處天等，此諸眾生，皆用識持",
    "T01n0024_007:0345c27": "以為其食。諸比丘！此四種食，為諸眾生，住",
    "T01n0024_007:0345c28": "持諸大，攝受生分。」此中有優陀那偈：",
    "T01n0024_007:0345c29": "　花色與諸法，　　壽命衣第五，",
    "T01n0024_007:0346a01": "　市易及嫁娶，　　根光食為十。",
    "T01n0024_007:0346a02": "「諸比丘！世間眾生皆悉共有三種惡行。何等",
    "T01n0024_007:0346a03": "為三？所謂身惡行、口惡行、意惡行。比丘！",
    "T01n0024_007:0346a04": "有諸眾生，作身惡行、作口惡行、作意惡行，以",
    "T01n0024_007:0346a05": "是因緣，身壞命終，墮於惡趣，生地獄中。彼",
    "T01n0024_007:0346a06": "於此處，最後識滅，地獄之識，初相續生。彼",
    "T01n0024_007:0346a07": "識共生，即有名色，緣名色故，即有六入。",
    "T01n0024_007:0346a08": "「諸比丘！復有眾生，作身惡行、作口惡行、作意",
    "T01n0024_007:0346a09": "惡行，以是因緣，身壞命終，墮於惡趣，生畜",
    "T01n0024_007:0346a10": "生中。彼於此處，最後識滅，畜生之識，初相",
    "T01n0024_007:0346a11": "續生。當於彼識共生之時，即有名色，緣名",
    "T01n0024_007:0346a12": "色故，即有六入。諸比丘！復有眾生，作身惡",
    "T01n0024_007:0346a13": "行、作口惡行、作意惡行，以是因緣，身壞命終，",
    "T01n0024_007:0346a14": "墮於惡趣，生閻摩世。彼於此處，最後識滅，",
    "T01n0024_007:0346a15": "閻摩世識，初相續生。當於彼識初生之時，",
    "T01n0024_007:0346a16": "即共名色一時俱生，緣名色故即有六入。諸",
    "T01n0024_007:0346a17": "比丘！此等名為三種惡行，應當遠離。",
    "T01n0024_007:0346a18": "「諸比丘！世間復有三種善行。何等為三？所",
    "T01n0024_007:0346a19": "謂身善行、口善行、意善行。諸比丘！或有眾生，",
    "T01n0024_007:0346a20": "身作善行、口作善行、意作善行，以是因緣，身",
    "T01n0024_007:0346a21": "壞命終，生於人道。彼於此處，最後識滅，人",
    "T01n0024_007:0346a22": "道之識，初相續生。彼識生時，即共名色一",
    "T01n0024_007:0346a23": "時同生，緣名色故，即有六入。",
    "T01n0024_007:0346a24": "「諸比丘！復有眾生，身作善行、口作善行、意作",
    "T01n0024_007:0346a25": "善行，以是因緣，身壞命終，生於天上。此處",
    "T01n0024_007:0346a26": "識滅，彼天上識，初相續生。彼識生時，即共",
    "T01n0024_007:0346a27": "名色一時俱生，有名色故，即生六入。諸比丘！",
    "T01n0024_007:0346a28": "彼於天中，或在天子、或在天女、或於坐處、",
    "T01n0024_007:0346a29": "或兩膝內、或兩股間，忽然而生，初出生時，即",
    "T01n0024_007:0346b01": "如人間十二歲兒。若是天男，即在天子坐處",
    "T01n0024_007:0346b02": "膝邊，隨一處生。若是天女，即在天女兩股內",
    "T01n0024_007:0346b03": "生。既出生已，彼天即稱是我兒女。如是應",
    "T01n0024_007:0346b04": "知。「諸比丘！修善生天，有如是法，所謂天子",
    "T01n0024_007:0346b05": "天女等，初生之時，以自業因所熏習故，得",
    "T01n0024_007:0346b06": "三種念：一者自知從某處死，二者自知今此",
    "T01n0024_007:0346b07": "處生，三知彼生是此業果、是此福報。又作是",
    "T01n0024_007:0346b08": "念：『以我彼處身命壞已來生此間，緣我有是",
    "T01n0024_007:0346b09": "三種業果，三業果熟，得來生此。何者為三？",
    "T01n0024_007:0346b10": "所謂身善行、口善行、意善行。此等三業，果報",
    "T01n0024_007:0346b11": "熟故，身壞命終，來生此處。』復作是念：『願我",
    "T01n0024_007:0346b12": "若於此處死已，當生人間。我於人間，既受",
    "T01n0024_007:0346b13": "生已，還修身口意等善行。以身口意修善行",
    "T01n0024_007:0346b14": "故，身壞已後，還來此生。』作是念已，次便思",
    "T01n0024_007:0346b15": "食。念欲食時，即於其前，有眾寶器，自然盛",
    "T01n0024_007:0346b16": "滿天須陀味，種種異色。諸天子中，有勝業",
    "T01n0024_007:0346b17": "者，其須陀味，色最白淨；若彼天子，果報中",
    "T01n0024_007:0346b18": "者，其須陀味，色則稍赤；若彼天子，福德下",
    "T01n0024_007:0346b19": "者，其須陀味，色則稍黑。時，彼天子，以手把",
    "T01n0024_007:0346b20": "取天須陀味，內其口中，此須陀味，既入口",
    "T01n0024_007:0346b21": "已，即自漸漸消融變化。譬如酥及生酥擲置",
    "T01n0024_007:0346b22": "火中，即自消融無復形影。如是如是，天須",
    "T01n0024_007:0346b23": "陀味，置於口中，自然消化，亦復如是。食此",
    "T01n0024_007:0346b24": "味已，若有渴時，即於其前，有天寶器，盛滿",
    "T01n0024_007:0346b25": "天酒。福上中下，白赤黑色，略說如前。入其",
    "T01n0024_007:0346b26": "口中，消融亦爾。時，彼天子，食飲既訖，身遂",
    "T01n0024_007:0346b27": "長大，麤細高下，與彼舊生天子天女等無有",
    "T01n0024_007:0346b28": "異。",
    "T01n0024_007:0346b29": "「諸比丘！此諸天子天女等，身既充足，各隨",
    "T01n0024_007:0346c01": "其意，有所趣向，或詣池水，入彼池中，澡浴",
    "T01n0024_007:0346c02": "清淨，歡喜受樂。既出池已，復詣香樹，彼",
    "T01n0024_007:0346c03": "香樹枝，自然低屈，從枝中出種種妙香，流",
    "T01n0024_007:0346c04": "入其手，諸天子等，取以塗身。塗身訖已，復",
    "T01n0024_007:0346c05": "詣衣樹，爾時衣樹，亦為低枝，於其枝間，又",
    "T01n0024_007:0346c06": "出種種微妙好衣，垂至其手，取而著之。著",
    "T01n0024_007:0346c07": "衣既訖，詣瓔珞樹，低垂入手，亦復如前，上",
    "T01n0024_007:0346c08": "下縈繫，莊嚴身已。復詣鬘樹，其樹低垂，流",
    "T01n0024_007:0346c09": "出種種上妙花鬘，其天取之，嚴飾頭已。復",
    "T01n0024_007:0346c10": "詣器樹，樹出種種眾寶雜器，隨意入手，將",
    "T01n0024_007:0346c11": "詣果林，盛種種果或便噉食，或取汁飲。",
    "T01n0024_007:0346c12": "如是復詣諸音樂樹，樹亦低垂，自然化出種",
    "T01n0024_007:0346c13": "種樂器，隨意取之，或彈或擊、或歌或舞，音",
    "T01n0024_007:0346c14": "聲微妙，令人樂聞。於是復詣諸林苑中，既入",
    "T01n0024_007:0346c15": "苑已，即見無量百數、無量千數、無量無邊百",
    "T01n0024_007:0346c16": "千億數諸天玉女。此諸天等，未見女時，所",
    "T01n0024_007:0346c17": "有知見前世業報，謂：『我從某處來生此間，我",
    "T01n0024_007:0346c18": "身今受如是報果。』以業熟故，當於是時，了了",
    "T01n0024_007:0346c19": "分明，憶宿世事，如視掌中。由見天女迷諸",
    "T01n0024_007:0346c20": "色故，正念覺智此心即滅。既失如是前生念",
    "T01n0024_007:0346c21": "已，著現在欲，口唯唱言：『此等皆是天玉女",
    "T01n0024_007:0346c22": "耶！天玉女耶！』此則名為欲愛所縛。諸比丘！此",
    "T01n0024_007:0346c23": "等名為三種善行，應當修習。「諸比丘！一一",
    "T01n0024_007:0346c24": "月中，有六烏晡沙他(隋言增長，謂受持齋法增長善根)，白月半",
    "T01n0024_007:0346c25": "分有十五日，黑月半分亦十五日，白黑二月",
    "T01n0024_007:0346c26": "各有三齋。何者白月半分三受齋日？所謂",
    "T01n0024_007:0346c27": "月八日、十四日、十五日；黑月亦有三受齋日，",
    "T01n0024_007:0346c28": "如白月數。何故白黑二月各於三日受持齋",
    "T01n0024_007:0346c29": "戒？諸比丘！白黑二月，各有八日，當於是日，",
    "T01n0024_007:0347a01": "四天大王，集其眷屬，普告之言：『汝等各往",
    "T01n0024_007:0347a02": "遍觀四方，於世間中，頗亦有人修行孝順供",
    "T01n0024_007:0347a03": "養父母，恭敬沙門婆羅門不？於諸尊長崇重",
    "T01n0024_007:0347a04": "以不？修行布施受禁戒不？守攝八關持六齋",
    "T01n0024_007:0347a05": "不？』時，四天王如是勅已，彼諸使者，奉天王",
    "T01n0024_007:0347a06": "命，即下遍觀一切人世，誰修孝行供養父",
    "T01n0024_007:0347a07": "母？何族姓子恭敬沙門及婆羅門？復有誰家",
    "T01n0024_007:0347a08": "男子女人，敬事尊長，敦崇禮讓？誰行布施？",
    "T01n0024_007:0347a09": "誰受六齋？誰持八禁？誰守戒行？爾時使者，",
    "T01n0024_007:0347a10": "次第遍歷觀察世間，若見人中少能孝順供",
    "T01n0024_007:0347a11": "養父母，少能承事尊重沙門，少能祇敬耆舊",
    "T01n0024_007:0347a12": "有德諸婆羅門，於諸長老少能崇敬，布施微",
    "T01n0024_007:0347a13": "薄，受齋稀踈，護戒不全，禁守多缺，是時天",
    "T01n0024_007:0347a14": "使，具足見已，即日還詣四天王所，啟言：『大",
    "T01n0024_007:0347a15": "王當知，世間一切人眾，無多孝養奉事父母，",
    "T01n0024_007:0347a16": "亦復無多恭敬沙門及婆羅門，無多敬重耆",
    "T01n0024_007:0347a17": "舊有德師傅尊長，亦無多人修行布施受",
    "T01n0024_007:0347a18": "持六齋，亦無多人奉行禁戒守護八關。』爾時，",
    "T01n0024_007:0347a19": "四大天王，聞諸天使如是語已，心意慘然甚",
    "T01n0024_007:0347a20": "不歡悅，報使者言：『世間諸人若實爾者，甚",
    "T01n0024_007:0347a21": "為不善。所以者何？人間壽命，極成短促，少",
    "T01n0024_007:0347a22": "時在世，宜修諸善，轉至後世便得安樂。云",
    "T01n0024_007:0347a23": "何今者彼諸人等，無有多行孝養父母，乃至",
    "T01n0024_007:0347a24": "不能修持六齋受行八禁守攝身口？此大損",
    "T01n0024_007:0347a25": "減我諸天眾，轉更增加阿修羅種。』「諸比丘！",
    "T01n0024_007:0347a26": "若世間人多行孝順供養父母，尊重沙門及",
    "T01n0024_007:0347a27": "婆羅門，敬事耆舊，敦修禮讓，好行布施，樂",
    "T01n0024_007:0347a28": "受六齋，勤崇福業，恒守八禁，如是修行相",
    "T01n0024_007:0347a29": "續不絕。",
    "T01n0024_007:0347b01": "爾時天使，巡察見已，白四王言：『大王當知，",
    "T01n0024_007:0347b02": "世間眾人，多有孝順供養父母，多有恭敬沙",
    "T01n0024_007:0347b03": "門婆羅門及諸尊長，樂行布施，勤修齋戒。』爾",
    "T01n0024_007:0347b04": "時，四大天王，從諸天使聞此語已，心大歡喜",
    "T01n0024_007:0347b05": "踊躍無量，作如是言：『甚善甚善！諸世間人，",
    "T01n0024_007:0347b06": "能如是修極大賢善。何以故？彼諸人等，壽",
    "T01n0024_007:0347b07": "命短少，不久便當移至他世。今者乃能於彼",
    "T01n0024_007:0347b08": "人間孝養父母，奉事沙門及婆羅門，尊敬耆",
    "T01n0024_007:0347b09": "舊，修行禮讓，多樂布施，持戒守齋，如是便當",
    "T01n0024_007:0347b10": "增長諸天無量眷屬，損減修羅所有種類。』",
    "T01n0024_007:0347b11": "「諸比丘！何故黑白二月各十四日，是烏晡沙",
    "T01n0024_007:0347b12": "他？諸比丘！此黑白二月十四日時，四大天",
    "T01n0024_007:0347b13": "王，亦各如前召其太子，使下世間觀察善",
    "T01n0024_007:0347b14": "惡，善少則愁，善多則喜，具足皆如天使所",
    "T01n0024_007:0347b15": "說，唯以太子自下為異。",
    "T01n0024_007:0347b16": "「諸比丘！黑白二月各十五日，何故復是烏晡",
    "T01n0024_007:0347b17": "沙他？諸比丘！今日四大天王，自下世間，",
    "T01n0024_007:0347b18": "躬察善惡，知多少已，即時自往詣善法堂諸",
    "T01n0024_007:0347b19": "天聚集議論之處，在其堂前，面向帝釋，具",
    "T01n0024_007:0347b20": "說人間善惡多少違順之事。爾時帝釋，若聞",
    "T01n0024_007:0347b21": "人間修福者少，便復慘然悵怏不樂，云何如",
    "T01n0024_007:0347b22": "是？天眾減少，阿修羅眾轉更增多。若聞人",
    "T01n0024_007:0347b23": "間如法者多，心則歡喜踊躍無量，作如是",
    "T01n0024_007:0347b24": "言：『我諸天眾漸當增長，阿修羅眾漸當損耗。』",
    "T01n0024_007:0347b25": "諸比丘！由此六日諸天下觀人間善惡，應修",
    "T01n0024_007:0347b26": "齋戒，故名此日為烏晡沙他。",
    "T01n0024_007:0347b27": "起世經卷第七"
}