{
    "T14n0482_003:0654b20": "持世經卷第三",
    "T14n0482_003:0654b22": "姚秦龜茲三藏鳩摩羅什譯",
    "T14n0482_003:0654b23": "持世經十二入品第四",
    "T14n0482_003:0654b24": "佛告持世：「何謂菩薩摩訶薩善知十二入？菩",
    "T14n0482_003:0654b25": "薩摩訶薩正觀擇十二入時，作是念：『眼中眼",
    "T14n0482_003:0654b26": "入不可得，眼中眼入無決定，又眼入根本不",
    "T14n0482_003:0654b27": "可得。』何以故？眼入從眾緣生顛倒起，以緣色",
    "T14n0482_003:0654b28": "故繫在於色，二法合故有。因色有眼入，因色",
    "T14n0482_003:0654b29": "說眼入，二法相依故說名眼色。所謂眼色，色",
    "T14n0482_003:0654c01": "是眼入門與緣故，眼是色入門與見故，是故",
    "T14n0482_003:0654c02": "說入。以色緣故說眼入，以眼見故說色入，",
    "T14n0482_003:0654c03": "但以世諦故說，其實眼不依色、色不依眼，眼",
    "T14n0482_003:0654c04": "不依眼、色不依色，但從眾緣起，色作緣故說",
    "T14n0482_003:0654c05": "名眼入；又從眾因緣起，眼所知見相故，說",
    "T14n0482_003:0654c06": "名色入。云何為說？隨世俗顛倒法故說，第一",
    "T14n0482_003:0654c07": "義中眼入不可得，色入不可得。智者求諸入，",
    "T14n0482_003:0654c08": "不見有實入。但以凡夫顛倒相應，以二相說",
    "T14n0482_003:0654c09": "是眼入、是色入。是眼入、是色入，即示虛妄",
    "T14n0482_003:0654c10": "入，欲令眾生如實知諸法實相故，說是諸入",
    "T14n0482_003:0654c11": "皆從眾因緣生顛倒相應行，此中諸入實相",
    "T14n0482_003:0654c12": "不可得。何以故？若眼入若色入，不在內不在",
    "T14n0482_003:0654c13": "外不在中間，眼入色入，亦非過去，非未來",
    "T14n0482_003:0654c14": "非現在，但現在因緣知色故說眼入。如凡夫",
    "T14n0482_003:0654c15": "所行，智者通達諸入皆是虛妄無所有，從憶",
    "T14n0482_003:0654c16": "想顛倒分別起，知見非入是入，不說諸入性，",
    "T14n0482_003:0654c17": "諸入無決定相，但以眾因緣生故說。「如來說",
    "T14n0482_003:0654c18": "是諸入知見相，所謂是諸入虛妄無所有，屬",
    "T14n0482_003:0654c19": "諸因緣顛倒相應行，諸入無有作者，無使作",
    "T14n0482_003:0654c20": "者，眼入不知不分別色入，色入亦不知不分",
    "T14n0482_003:0654c21": "別眼入，二俱離相。若法離相，此中不可分別",
    "T14n0482_003:0654c22": "說是入相，皆從因緣生，如凡夫顛倒，如賢聖",
    "T14n0482_003:0654c23": "所通達，是眼入色入，無生無滅，不來不去相，",
    "T14n0482_003:0654c24": "眼不知眼、眼不分別眼，色不知色、色不分別",
    "T14n0482_003:0654c25": "色。何以故？二俱空故，二皆離故。眼不知眼性，",
    "T14n0482_003:0654c26": "色亦不知色性，眼色皆無性無法，此中無一",
    "T14n0482_003:0654c27": "決定相。眼不自作，眼亦不自知，色亦不自",
    "T14n0482_003:0654c28": "作，色亦不自知，二俱無所有故。眼不作是念",
    "T14n0482_003:0654c29": "我是眼，色亦不作是念我是色，眼色性如幻",
    "T14n0482_003:0655a01": "性，以虛妄假名故，說是眼是色。諸菩薩摩",
    "T14n0482_003:0655a02": "訶薩觀擇眼入色入如是，耳聲、鼻香、舌味、身",
    "T14n0482_003:0655a03": "觸亦如是。",
    "T14n0482_003:0655a04": "「持世！何謂菩薩摩訶薩觀擇意入？菩薩摩訶",
    "T14n0482_003:0655a05": "薩觀擇意入時，作是念：『意入中意入不可得，",
    "T14n0482_003:0655a06": "意無決定入相，意入無根本。何以故？意入",
    "T14n0482_003:0655a07": "即是眾因緣生，從顛倒起，繫法入緣，二法和",
    "T14n0482_003:0655a08": "合能有所作，是意入因法、入起因法、入可分",
    "T14n0482_003:0655a09": "別說。是二相依，意是法入處，意是法入門，法",
    "T14n0482_003:0655a10": "入是意入門，是故說名法入，緣法入門故說",
    "T14n0482_003:0655a11": "是意入，示意相門故說是法入。以世諦故",
    "T14n0482_003:0655a12": "說，其實意不依法法不依意，因緣生故以諸",
    "T14n0482_003:0655a13": "法為緣故說意入，因緣生故示意相故說法",
    "T14n0482_003:0655a14": "入。隨世諦顛倒故說，第一義中意入不可得，",
    "T14n0482_003:0655a15": "法入亦不可得，智者求諸入不見有實。但凡",
    "T14n0482_003:0655a16": "夫顛倒相應，以二相說是意入是法入。』是意",
    "T14n0482_003:0655a17": "入法入虛妄無所有，如來如實通達故示是",
    "T14n0482_003:0655a18": "諸入。如是諸入從因緣生，顛倒相應行，此中",
    "T14n0482_003:0655a19": "意入法入實不可得。又意入法入不在內不",
    "T14n0482_003:0655a20": "在外不在中間。又意入非過去非未來非現",
    "T14n0482_003:0655a21": "在，但能覺現在因緣故，說意入法入，隨凡",
    "T14n0482_003:0655a22": "夫心故說。智者通達是意入法入虛妄無所",
    "T14n0482_003:0655a23": "有，從憶想顛倒分別起，非入是入。何以故？諸",
    "T14n0482_003:0655a24": "入中無決定入相。智者通達是諸入虛妄無",
    "T14n0482_003:0655a25": "所有，意入法入自性不可得，亦不得是意入",
    "T14n0482_003:0655a26": "法入所起實相，是意入法入但因緣生。「如來",
    "T14n0482_003:0655a27": "說是諸入知見相，是諸入虛妄無所有，顛倒",
    "T14n0482_003:0655a28": "相應行屬諸因緣。意入法入無有作者，無使",
    "T14n0482_003:0655a29": "作者，意入不知不分別法入，法入亦不知不",
    "T14n0482_003:0655b01": "分別意入。何以故？二俱離故，若法離相此中",
    "T14n0482_003:0655b02": "無可分別，是諸入皆從因緣生，隨凡夫顛倒",
    "T14n0482_003:0655b03": "心故說。「如賢聖所通達，意入法入不生不滅",
    "T14n0482_003:0655b04": "不來不去，意入不知意不分別意，法入不",
    "T14n0482_003:0655b05": "知法不分別法，二俱空故二俱離故。意不知",
    "T14n0482_003:0655b06": "意性，法不知法性，是二性無所有，此中無一",
    "T14n0482_003:0655b07": "決定法。意不能成意不能壞意，法不能",
    "T14n0482_003:0655b08": "成法不能壞法，二俱無所有故。意入不作是",
    "T14n0482_003:0655b09": "念我是意入，法入不作是念我是法入，是二",
    "T14n0482_003:0655b10": "俱空皆如幻相，但假名字故分別說。菩薩摩",
    "T14n0482_003:0655b11": "訶薩觀擇意入法入如是。「持世！何謂菩薩摩",
    "T14n0482_003:0655b12": "訶薩正觀擇內六入、外六入？所謂是十二入",
    "T14n0482_003:0655b13": "皆虛妄，從眾緣生顛倒相應，以二相故有內",
    "T14n0482_003:0655b14": "外用。凡夫不聞真法，不知十二入如實相故，",
    "T14n0482_003:0655b15": "貪著眼入，我是眼入，我所是眼入；貪著色入，",
    "T14n0482_003:0655b16": "我是色入，我所是色入；耳聲、鼻香、舌味、身觸、",
    "T14n0482_003:0655b17": "意法亦如是，我是意入，我所是意入，我是法",
    "T14n0482_003:0655b18": "入，我所是法入，以貪著故為十二入所縛，馳",
    "T14n0482_003:0655b19": "走往來五道生死不知出道。「菩薩摩訶薩於",
    "T14n0482_003:0655b20": "此中正觀十二入時，見是十二入虛誑不牢",
    "T14n0482_003:0655b21": "堅，空如幻相，不貪著眼入若我若我所，乃至",
    "T14n0482_003:0655b22": "不貪著法入若我若我所，以不貪著故，不憶",
    "T14n0482_003:0655b23": "念分別。菩薩如是善知十二入。「持世！菩薩摩",
    "T14n0482_003:0655b24": "訶薩得如是諸入方便，於一切十二入中不",
    "T14n0482_003:0655b25": "繫不縛，亦證諸入而能分別諸入，亦以眾緣",
    "T14n0482_003:0655b26": "生法通達十二入，亦以無相相壞十二入，亦",
    "T14n0482_003:0655b27": "不墮是諸入所依道中，亦知諸入性則是無",
    "T14n0482_003:0655b28": "性，亦知諸入方便究竟到邊。「持世！譬如機關",
    "T14n0482_003:0655b29": "出水四面俱灑，十二入亦如是，內外因緣能",
    "T14n0482_003:0655c01": "有所作，此中實事不可得。是十二入先業機",
    "T14n0482_003:0655c02": "關所繫故能有所作。「持世！所謂入者，是諸凡",
    "T14n0482_003:0655c03": "夫無知見者煩惱所入門。眼是色門，以生愛",
    "T14n0482_003:0655c04": "恚故。色是眼門，以生愛恚故。耳鼻舌身意",
    "T14n0482_003:0655c05": "是法門，以生愛恚故。法是意門，以生愛恚故。",
    "T14n0482_003:0655c06": "如是十二入，與愛恚共合故不知實相。持",
    "T14n0482_003:0655c07": "世！菩薩摩訶薩於此中善知諸入性，知是諸",
    "T14n0482_003:0655c08": "入實相故，不為愛恚所制。持世！菩薩摩訶薩",
    "T14n0482_003:0655c09": "善知諸入如是。",
    "T14n0482_003:0655c10": "持世經十二因緣品第五",
    "T14n0482_003:0655c11": "「持世！何謂菩薩摩訶薩善觀擇十二因緣？菩",
    "T14n0482_003:0655c12": "薩摩訶薩觀擇十二因緣，所謂無有故說名",
    "T14n0482_003:0655c13": "無明，於無明中無法故說名無明，不知明故",
    "T14n0482_003:0655c14": "說名無明。云何不知明？不知無明決定法不",
    "T14n0482_003:0655c15": "可得，是名無明。何以故？說無明因緣諸行，",
    "T14n0482_003:0655c16": "諸行無所有，而凡夫起作故，說無明因緣諸",
    "T14n0482_003:0655c17": "行。從行起故有識生，是故說諸行因緣識。",
    "T14n0482_003:0655c18": "名色二相，是故說識因緣名色。從名色生六",
    "T14n0482_003:0655c19": "入，是故說名色因緣六入。從六入生觸，是故",
    "T14n0482_003:0655c20": "說六入因緣觸。從觸生受，是故說觸因緣受。",
    "T14n0482_003:0655c21": "從受生愛，是故說受因緣愛。從愛生取，是故",
    "T14n0482_003:0655c22": "說愛因緣取。從取生有，是故說取因緣有。從",
    "T14n0482_003:0655c23": "有生生，是故說有因緣生。從生有老死憂悲",
    "T14n0482_003:0655c24": "苦惱聚集，是故說生因緣老死憂悲苦惱聚",
    "T14n0482_003:0655c25": "集。如是大苦惱聚，於此中為集何法？但知",
    "T14n0482_003:0655c26": "顛倒與明相違，無明聚為後身愛，依止喜染",
    "T14n0482_003:0655c27": "求處處生，則是愛集。「持世！世間如是，為十二",
    "T14n0482_003:0655c28": "因緣所繫縛，盲無眼故，入無明網墮黑闇中。",
    "T14n0482_003:0655c29": "無明為首故，具足起十二因緣。諸菩薩如是",
    "T14n0482_003:0656a01": "思惟觀無明實相，知無明空故本際不可得。",
    "T14n0482_003:0656a02": "何以故？無明無故本際無，智者觀非際是本",
    "T14n0482_003:0656a03": "際，則不分別本際，斷憶想分別故。不貪著無",
    "T14n0482_003:0656a04": "明，知一切法無所有，是法不爾如所說。若說",
    "T14n0482_003:0656a05": "一切法無所有，即是說知見不明，能通達一",
    "T14n0482_003:0656a06": "切法無所有，是為即得明。於此中更無餘明，",
    "T14n0482_003:0656a07": "但知見無明是名為明。云何為知見無明？所",
    "T14n0482_003:0656a08": "謂一切法無所有，一切法無所得，一切法虛",
    "T14n0482_003:0656a09": "妄顛倒，一切法不爾如所說，是名知見無明。",
    "T14n0482_003:0656a10": "知見無明即為是明。何以故？明無所有故。",
    "T14n0482_003:0656a11": "「無明因緣諸行者，諸法無所有，凡夫入無明",
    "T14n0482_003:0656a12": "闇冥中，狂惑作諸行業，是行業無形無處，是",
    "T14n0482_003:0656a13": "無明不能生行業，無法而起作故，說無明因",
    "T14n0482_003:0656a14": "緣諸行業。諸行業無有聚集，若是處若彼",
    "T14n0482_003:0656a15": "處來諸行業，亦非過去亦非未來亦非現在，",
    "T14n0482_003:0656a16": "無明無明性空，行業行業性空，諸行業無所",
    "T14n0482_003:0656a17": "依，但依無明起諸行業。諸行業不依無明，",
    "T14n0482_003:0656a18": "無明不依行業，無明不知無明，行業不知行",
    "T14n0482_003:0656a19": "業，如是無明諸行業，以顛倒故從無明生，",
    "T14n0482_003:0656a20": "此中不得無明，不得諸行業，不得無明性，",
    "T14n0482_003:0656a21": "不得諸行業性，但以闇冥數名闇冥。以是",
    "T14n0482_003:0656a22": "無明闇冥故，分別說行業從無所有法而起",
    "T14n0482_003:0656a23": "作故，無明行業皆無所有。",
    "T14n0482_003:0656a24": "「行業因緣識者，識不依行業，亦不離行業",
    "T14n0482_003:0656a25": "生識，行業亦不生識。何以故？行業不知行業，",
    "T14n0482_003:0656a26": "行業亦無持來者，但顛倒眾生從行業生識，",
    "T14n0482_003:0656a27": "是識不在行業內，不在行業外，亦不在中間。",
    "T14n0482_003:0656a28": "是識無有生者，亦無使生者，但緣行業相續",
    "T14n0482_003:0656a29": "不斷故有識生。智者求識相不可得，亦不得",
    "T14n0482_003:0656b01": "識生，識亦不知識，識亦不見識，識不依識。",
    "T14n0482_003:0656b02": "「識因緣名色者，名色不依識，亦不離識生名",
    "T14n0482_003:0656b03": "色，是名色亦不從識中來，但緣識故。凡夫闇",
    "T14n0482_003:0656b04": "冥貪著名色，識亦不至名色。智者於此求名",
    "T14n0482_003:0656b05": "色，不可得不可見，是名色無形無方，從憶想",
    "T14n0482_003:0656b06": "分別起，是名色相識因緣故有，識性尚不可",
    "T14n0482_003:0656b07": "得，何況從識緣生名色？若決定得是名色性",
    "T14n0482_003:0656b08": "者，無有是處。",
    "T14n0482_003:0656b09": "「名色因緣六入者，是六入因名色起，名在身",
    "T14n0482_003:0656b10": "中，故有出入息利益身及心心數法，是六入",
    "T14n0482_003:0656b11": "皆虛誑無所有，從分別起有顛倒用。",
    "T14n0482_003:0656b12": "「六入因緣觸者，是觸依色而有，觸不觸色。何",
    "T14n0482_003:0656b13": "以故？色無所知，與草木瓦石無異，但從六入",
    "T14n0482_003:0656b14": "起故分別說觸。何以故？六入尚虛妄無所",
    "T14n0482_003:0656b15": "有，何況從六入生觸？觸空無所有，從憶想顛",
    "T14n0482_003:0656b16": "倒起，是觸無方無處，觸空以無觸性故，觸不",
    "T14n0482_003:0656b17": "知六入，六入亦不知觸。",
    "T14n0482_003:0656b18": "「觸因緣受者，是受不在觸內，不在觸外，不",
    "T14n0482_003:0656b19": "在中間，是觸亦不餘處持受來，而從觸起",
    "T14n0482_003:0656b20": "受，是觸尚虛妄無所有，何況從觸生受？諸",
    "T14n0482_003:0656b21": "受無一決定相，諸受皆無所有，從顛倒起有",
    "T14n0482_003:0656b22": "顛倒用。",
    "T14n0482_003:0656b23": "「受因緣愛者，是受不於餘處持愛來，受亦不",
    "T14n0482_003:0656b24": "與愛合，受亦不知愛不分別愛，愛亦不知受",
    "T14n0482_003:0656b25": "不分別受，愛不與受合。是愛亦不依受，亦不",
    "T14n0482_003:0656b26": "離受有愛，受中尚無受相，何況受因緣生愛？",
    "T14n0482_003:0656b27": "愛不在受內不在受外不在中間，愛亦不在",
    "T14n0482_003:0656b28": "愛內亦不在愛外亦不在中間，愛中愛相不",
    "T14n0482_003:0656b29": "可得，是愛但從虛妄憶想顛倒相應故名為",
    "T14n0482_003:0656c01": "愛。是愛非過去未來現在，是愛非以縛相故",
    "T14n0482_003:0656c02": "起，是愛亦非縛相，但以因緣相續不斷故，",
    "T14n0482_003:0656c03": "說受因緣愛。智者知見是愛無處無方，空無",
    "T14n0482_003:0656c04": "牢堅，虛妄無所有。「愛因緣取者，愛不於餘",
    "T14n0482_003:0656c05": "處持取來，愛不與取合，愛亦不能生取，有愛",
    "T14n0482_003:0656c06": "故說名取，隨因緣和合故說。取不與愛合亦",
    "T14n0482_003:0656c07": "不散，愛不與取合亦不散，取不在愛內不在",
    "T14n0482_003:0656c08": "愛外亦不在中間，愛尚無有，何況愛因緣生",
    "T14n0482_003:0656c09": "取？諸取決定相不可得。智者知見是取虛妄",
    "T14n0482_003:0656c10": "無所有，取中無取相，是取非過去未來現在，",
    "T14n0482_003:0656c11": "取不在取內不在取外不在中間，是取但",
    "T14n0482_003:0656c12": "從顛倒起，因本緣生，今眾緣故有取。無有",
    "T14n0482_003:0656c13": "法若合若散，是取無有根本，無一定法可",
    "T14n0482_003:0656c14": "得。凡夫受是虛妄取，是諸行皆虛妄故。世",
    "T14n0482_003:0656c15": "間為取所繫縛，智者通達是取虛妄空無牢",
    "T14n0482_003:0656c16": "堅，無有根本，無一定法可得。「取因緣有者，是",
    "T14n0482_003:0656c17": "取不持有來，是取不能生有，而說取因緣",
    "T14n0482_003:0656c18": "有，是有不在取內不在取外不在中間。有不",
    "T14n0482_003:0656c19": "依止取，取不與有合亦不散，但以眾緣和合",
    "T14n0482_003:0656c20": "故說取因緣有。取不能生有，取不分別有，取",
    "T14n0482_003:0656c21": "尚虛妄無所有，何況從取因緣生有？有無有",
    "T14n0482_003:0656c22": "持來者，有中有不可得，有不在內有不在",
    "T14n0482_003:0656c23": "外有不在中間，是有非過去未來現在。智者",
    "T14n0482_003:0656c24": "通達是有虛妄，顛倒相應無合無散。有無所",
    "T14n0482_003:0656c25": "知無所分別，是有無處無方，是有無前際無",
    "T14n0482_003:0656c26": "後際無中際，是有非有故、非無故，但隨順十",
    "T14n0482_003:0656c27": "二因緣故說是有。智者通達有相空、無牢堅。",
    "T14n0482_003:0656c28": "「有因緣生者，是有不持生來，生亦不與有合",
    "T14n0482_003:0656c29": "亦不散，是生不在有內不在有外不在中",
    "T14n0482_003:0657a01": "間。有不能生生，亦不離有有生，但示十二",
    "T14n0482_003:0657a02": "因緣相續，說有因緣生。有與生非緣非不緣，",
    "T14n0482_003:0657a03": "有尚不可得，何況從有生生？智者通達是生",
    "T14n0482_003:0657a04": "不依於有生，生中無生相，生中無自性，生",
    "T14n0482_003:0657a05": "中無根本，無一定法可得。智者通達是生無",
    "T14n0482_003:0657a06": "性無所有，但示十二因緣和合相續，故說有",
    "T14n0482_003:0657a07": "因緣生。生無有法若合若散，生不在有內不",
    "T14n0482_003:0657a08": "在有外亦不在中間，是生非過去非未來非",
    "T14n0482_003:0657a09": "現在，是生前際後際中際不可得，是生根本",
    "T14n0482_003:0657a10": "不可得，智者通達從眾因緣生，顛倒相應、虛",
    "T14n0482_003:0657a11": "妄無所有、如幻化相。",
    "T14n0482_003:0657a12": "「生因緣老死憂悲苦惱者，是生不持老死憂",
    "T14n0482_003:0657a13": "悲苦惱來，生亦不能生老死憂悲苦惱。老死",
    "T14n0482_003:0657a14": "憂悲苦惱，不在生內不在生外不在中間。老",
    "T14n0482_003:0657a15": "死憂悲苦惱，亦不依生，以生故老死憂悲苦",
    "T14n0482_003:0657a16": "惱可說，但示眾因緣生法故。生不與老死憂",
    "T14n0482_003:0657a17": "悲苦惱合亦不散，生中生尚不可得，何況生",
    "T14n0482_003:0657a18": "因緣老死苦惱？老死苦惱中老死苦惱不可",
    "T14n0482_003:0657a19": "得。何以故？老死苦惱不在老死苦惱內，亦不",
    "T14n0482_003:0657a20": "在外亦不在中間。老死苦惱非過去非未",
    "T14n0482_003:0657a21": "來非現在，老死苦惱不與老死合亦不散，但",
    "T14n0482_003:0657a22": "顛倒相應眾緣和合，具足十二因緣，故說生",
    "T14n0482_003:0657a23": "因緣老死苦惱。老死苦惱無所依止，老死苦",
    "T14n0482_003:0657a24": "惱決定相不可得，老死苦惱前際後際中際",
    "T14n0482_003:0657a25": "不可得。智者通達老死苦惱，虛妄無所有、顛",
    "T14n0482_003:0657a26": "倒相應、無有根本、不作不起不生。「如是觀十",
    "T14n0482_003:0657a27": "二因緣法，不見因緣法，若過去若未來若現",
    "T14n0482_003:0657a28": "在，亦不見因緣相。但知因緣是無緣，無生",
    "T14n0482_003:0657a29": "無相無作無起無根本，從本已來，一切法無",
    "T14n0482_003:0657b01": "所有故。通達是十二因緣，亦見是十二因緣",
    "T14n0482_003:0657b02": "無有作者受者。若法所從因生，是因無故是",
    "T14n0482_003:0657b03": "法亦無，菩薩隨無明義故，一切法不可得。入",
    "T14n0482_003:0657b04": "如是觀中，無緣即是十二因緣，此中無所生。",
    "T14n0482_003:0657b05": "菩薩觀十二因緣是虛妄生，隨順無明義，通",
    "T14n0482_003:0657b06": "達十二因緣。若法無者是法亦無，是故說隨",
    "T14n0482_003:0657b07": "順無明義，通達十二因緣，無明是不生不作",
    "T14n0482_003:0657b08": "不起、無根本、無一定法、無緣無所有。菩薩爾",
    "T14n0482_003:0657b09": "時不分別是明是無明，無明實相即是明，因",
    "T14n0482_003:0657b10": "無明故一切法無所有，一切法無緣無憶想",
    "T14n0482_003:0657b11": "分別，是故隨順無明義，通達十二因緣。「持世！",
    "T14n0482_003:0657b12": "是名菩薩摩訶薩十二因緣方便智慧。若菩",
    "T14n0482_003:0657b13": "薩能如是通達十二因緣合散，是名菩薩善",
    "T14n0482_003:0657b14": "得無生智慧。何以故？以生滅觀則不能善知",
    "T14n0482_003:0657b15": "十二因緣，若觀十二因緣集散，是名得無生",
    "T14n0482_003:0657b16": "智慧。若得無生智慧，是名通達十二因緣。「持",
    "T14n0482_003:0657b17": "世！是故菩薩摩訶薩欲入通達、欲證無生智",
    "T14n0482_003:0657b18": "慧，應當如是勤行修集是十二因緣智慧，",
    "T14n0482_003:0657b19": "則能觀證十二因緣無生相。「持世！若菩薩摩",
    "T14n0482_003:0657b20": "訶薩知無生即是十二因緣者，即能得如是",
    "T14n0482_003:0657b21": "十二因緣方便，是人以無生相知見三界，疾",
    "T14n0482_003:0657b22": "得無生法忍。當知是菩薩於諸現在佛得近",
    "T14n0482_003:0657b23": "受阿耨多羅三藐三菩提記，是菩薩不久當",
    "T14n0482_003:0657b24": "得受記次第受記。「持世！如是善人因與受記",
    "T14n0482_003:0657b25": "得安隱心，於一切法旨趣方便中，得智慧光",
    "T14n0482_003:0657b26": "明，是人通達十二因緣是無生，是人得近現",
    "T14n0482_003:0657b27": "在諸佛，是人於諸惡魔無所怖畏，是人度生",
    "T14n0482_003:0657b28": "死流得到陸地，是人得度無明淤泥，是人得",
    "T14n0482_003:0657b29": "到安隱之處。「持世！若我今世若我滅後，若",
    "T14n0482_003:0657c01": "聞若信若讀誦若修習是十二因緣方便者，",
    "T14n0482_003:0657c02": "我與是人授記不久當得無生法忍，我亦記",
    "T14n0482_003:0657c03": "是人不久當於現在諸佛所得受阿耨多羅",
    "T14n0482_003:0657c04": "三藐三菩提記。」",
    "T14n0482_003:0657c05": "持世經四念處品第六",
    "T14n0482_003:0657c06": "佛告持世：「何謂菩薩摩訶薩善知四念處？菩",
    "T14n0482_003:0657c07": "薩摩訶薩觀擇四念處：順身觀身，順受觀",
    "T14n0482_003:0657c08": "受，順心觀心，順法觀法。「何謂為順身觀",
    "T14n0482_003:0657c09": "身、順受心法觀受心法？「持世！菩薩摩訶薩",
    "T14n0482_003:0657c10": "順身觀身時如實觀身相，所謂是身無常苦",
    "T14n0482_003:0657c11": "如病如瘡，苦惱憂衰動壞之相，是身不淨",
    "T14n0482_003:0657c12": "可惡惡露，身中種種充滿其內，九瘡孔中常",
    "T14n0482_003:0657c13": "流臭穢，身之不淨猶如行廁。如是正觀身",
    "T14n0482_003:0657c14": "時，不得是身一毫清淨無不可惡者，知是身",
    "T14n0482_003:0657c15": "骨體筋纏，皮肉所裹，從本業因緣果報所起",
    "T14n0482_003:0657c16": "集取所縛。何等為集？何等為取？從先因緣起",
    "T14n0482_003:0657c17": "是身，是名為取。今以沐浴飲食衣被床臥被",
    "T14n0482_003:0657c18": "蓐醫藥，是名為集。如是現在因緣為集取所",
    "T14n0482_003:0657c19": "縛，本業果報力故有用。又是身四大所造無",
    "T14n0482_003:0657c20": "決定實，色陰所攝數名為身。「何故說名為身？",
    "T14n0482_003:0657c21": "能有所作故，說名為身。貪著依止處故，說名",
    "T14n0482_003:0657c22": "為身。隨意有用故，說名為身。從憶想分別起",
    "T14n0482_003:0657c23": "故，說名為身。假合作故，說名為身。與業合故，",
    "T14n0482_003:0657c24": "說名為身。是身不久終歸壞敗，無常無定變",
    "T14n0482_003:0657c25": "異之相。是身不在身內，不在身外，不在中間，",
    "T14n0482_003:0657c26": "是身不知身，亦不見身。是身無作無動無有",
    "T14n0482_003:0657c27": "願求，亦無有心，與草木瓦石等無有異，身中",
    "T14n0482_003:0657c28": "無有決定身相。「如是正觀擇身，知是無有作",
    "T14n0482_003:0657c29": "者，亦無使作者，是身無前際無後際無中際。",
    "T14n0482_003:0658a01": "是身無一常定堅牢之相，如水沫聚不可撮",
    "T14n0482_003:0658a02": "摩。是身八萬虫之所住處，是身百種諸病之",
    "T14n0482_003:0658a03": "所侵惱，以三苦故是身為苦，無有救者，所謂",
    "T14n0482_003:0658a04": "行苦、壞苦、苦苦，是身眾苦之器。「如是正觀身",
    "T14n0482_003:0658a05": "時又復思惟：『是身非我非彼，不得自在不得",
    "T14n0482_003:0658a06": "隨意作是不作是，是身無根本，無一定法可",
    "T14n0482_003:0658a07": "得，是身性空無一決定相。是身虛妄所起，",
    "T14n0482_003:0658a08": "繫於機關作法，從本業因緣起，不應於身中",
    "T14n0482_003:0658a09": "生我我所想，我等不應惜身壽命。』「菩薩如是",
    "T14n0482_003:0658a10": "觀時，不得身若合若散，不見有所從來、去有",
    "T14n0482_003:0658a11": "所至、有所住處。不分別是身若過去、若未來、",
    "T14n0482_003:0658a12": "若現在，則不依止身命，不貪惜身若我若我",
    "T14n0482_003:0658a13": "所，常離身受。是菩薩觀身空無我無我所，是",
    "T14n0482_003:0658a14": "身中我我所不可得故，是身相不可得。是菩",
    "T14n0482_003:0658a15": "薩若不得身相，即不願身入，身不起作道。",
    "T14n0482_003:0658a16": "云何為入？是身無有作者無有起者，是身不",
    "T14n0482_003:0658a17": "作不起相，從眾因緣生，是因緣能和合身，而",
    "T14n0482_003:0658a18": "是因緣亦虛誑無所有，顛倒相應空無牢堅。",
    "T14n0482_003:0658a19": "亦以是因緣故是身得生，是因緣亦無生無",
    "T14n0482_003:0658a20": "相。如是觀身即入身無生相中，入已觀身無",
    "T14n0482_003:0658a21": "相，以無相相觀身，知是身無相，相不可得故",
    "T14n0482_003:0658a22": "無生。是身過去相未來相現在相不可得。何",
    "T14n0482_003:0658a23": "以故？是身無根本，無一定法可得，是身若",
    "T14n0482_003:0658a24": "此若彼不可得。如是觀時，知身無所從來亦",
    "T14n0482_003:0658a25": "無所去，即入身不生不滅道。「持世！菩薩摩訶",
    "T14n0482_003:0658a26": "薩如是順身觀身入如實相，於身欲染則",
    "T14n0482_003:0658a27": "能除斷，疾令其念正住身中，是名順身觀",
    "T14n0482_003:0658a28": "身。「持世！何謂菩薩摩訶薩順受觀受？菩薩",
    "T14n0482_003:0658a29": "摩訶薩觀苦受、樂受、不苦不樂受。見是三受，",
    "T14n0482_003:0658b01": "無所從來亦無所去，但虛妄緣合，本業果報",
    "T14n0482_003:0658b02": "所持顛倒相應，知諸受虛妄，從憶想分別起。",
    "T14n0482_003:0658b03": "菩薩如是觀諸受，不得過去受，不得未來受，",
    "T14n0482_003:0658b04": "不得現在受。是菩薩見過去諸受空，無我無",
    "T14n0482_003:0658b05": "我所，無常無牢堅，無不變異相。如是觀是",
    "T14n0482_003:0658b06": "過去諸受空相，寂滅相無相相，觀未來諸受",
    "T14n0482_003:0658b07": "空，無我無我所，無常無牢無堅，無不變異",
    "T14n0482_003:0658b08": "相。觀未來諸受空相，寂滅相無相相。「是菩薩",
    "T14n0482_003:0658b09": "如是觀時作是念：『諸受無決定相，無有根本",
    "T14n0482_003:0658b10": "無一定法，不相似故，新新生滅無有住時。』菩",
    "T14n0482_003:0658b11": "薩作是念：『是諸受無作亦無作者，但凡夫顛",
    "T14n0482_003:0658b12": "倒相應心中起三種受，屬本業因，今世緣合",
    "T14n0482_003:0658b13": "故有是諸受，是諸受皆空無有牢固，虛妄之",
    "T14n0482_003:0658b14": "法猶如空拳。』如是觀受，心住一處。「菩薩爾",
    "T14n0482_003:0658b15": "時得通達諸受集沒滅相，見諸受不合不散，",
    "T14n0482_003:0658b16": "又受中不見受，作是念：『諸受空，性空故。』即通",
    "T14n0482_003:0658b17": "達諸受無生相。此諸受無生無滅無有成相，",
    "T14n0482_003:0658b18": "是諸受皆無相無成相。如是思惟，受諸受時",
    "T14n0482_003:0658b19": "皆能不著，如實知見諸受相，離諸所受，於此",
    "T14n0482_003:0658b20": "諸受亦無所依，於諸受中心皆放捨，則疾得",
    "T14n0482_003:0658b21": "捨三昧。持世！菩薩摩訶薩如是順受觀受。",
    "T14n0482_003:0658b22": "「持世！何謂菩薩摩訶薩順心觀心？菩薩摩訶",
    "T14n0482_003:0658b23": "薩觀心生滅住異相。如是觀時作是念：『是心",
    "T14n0482_003:0658b24": "無所從來亦無所去，但識緣相故生，無有根",
    "T14n0482_003:0658b25": "本無一定法可得，是心無來無去無住異可",
    "T14n0482_003:0658b26": "得。是心非過去未來現在，是心識緣故從憶",
    "T14n0482_003:0658b27": "念起，是心不在內不在外不在中間。是心無",
    "T14n0482_003:0658b28": "一生相，是心無性無定，無有生者無使生者，",
    "T14n0482_003:0658b29": "起雜業故說名為心。能識雜緣故說名為心，",
    "T14n0482_003:0658c01": "念念生滅相續不斷故，說名為心，但令眾生",
    "T14n0482_003:0658c02": "通達心緣相故。心中無心相，是心從本已來",
    "T14n0482_003:0658c03": "不生不起性常清淨，客塵煩惱染故有分別。",
    "T14n0482_003:0658c04": "心不知心亦不見心。何以故？是心空，性自空",
    "T14n0482_003:0658c05": "故，根本無所有故。是心無一定法，定法不",
    "T14n0482_003:0658c06": "可得故。是心無法若合若散，是心前際不可",
    "T14n0482_003:0658c07": "得，後際不可得，中際不可得，是心無形無能",
    "T14n0482_003:0658c08": "見者，心不自見，不知自性。但凡夫顛倒相應，",
    "T14n0482_003:0658c09": "以虛妄緣識相故起。是心空無我無我所，無",
    "T14n0482_003:0658c10": "常無牢無堅，無不變異相。』如是思惟，得順",
    "T14n0482_003:0658c11": "心念處。是人爾時不分別是心是非心，但善",
    "T14n0482_003:0658c12": "知心無生相，通達是心無生性。何以故？心無",
    "T14n0482_003:0658c13": "決定性，亦無決定相。智者通達是心無生無",
    "T14n0482_003:0658c14": "相，爾時如實觀心生集沒滅相，如是觀時，",
    "T14n0482_003:0658c15": "不得心若集相若滅相，不復分別心滅不滅，",
    "T14n0482_003:0658c16": "而能得心真清淨相。「菩薩以是清淨心，客塵",
    "T14n0482_003:0658c17": "所不能惱。何以故？菩薩見知心清淨相，亦",
    "T14n0482_003:0658c18": "知眾生心清淨相，作是念：『心垢故眾生垢，心",
    "T14n0482_003:0658c19": "淨故眾生淨。』如是思惟時，不得心垢相，不得",
    "T14n0482_003:0658c20": "心淨相，但知是心常清淨相。持世！菩薩摩",
    "T14n0482_003:0658c21": "訶薩如是順心觀心。",
    "T14n0482_003:0658c22": "「持世！何謂菩薩摩訶薩順法觀法？菩薩觀",
    "T14n0482_003:0658c23": "一切法，不見內不見外不見中間，亦不得諸",
    "T14n0482_003:0658c24": "法若過去若未來若現在。但知諸法從眾緣",
    "T14n0482_003:0658c25": "生顛倒起，諸法無有決定相，所謂是諸法屬",
    "T14n0482_003:0658c26": "是人，諸法本體於諸法中無諸法，諸法不在",
    "T14n0482_003:0658c27": "諸法內，不在諸法外，不在中間。諸法不與",
    "T14n0482_003:0658c28": "諸法合亦不散，一切法無根本無一定相。諸",
    "T14n0482_003:0658c29": "法無所有故。不動不作，一切法如虛空無所",
    "T14n0482_003:0659a01": "有故。一切法虛誑如幻，幻相無所有故。一切",
    "T14n0482_003:0659a02": "法常淨相，俱不污故。一切法是不受相，諸受",
    "T14n0482_003:0659a03": "無所有故。一切法如夢，夢性無所有故。一切",
    "T14n0482_003:0659a04": "法無形，形無所有故。一切法如像，性常無故。",
    "T14n0482_003:0659a05": "一切法無名無相，名相無所有故。一切法如",
    "T14n0482_003:0659a06": "響，虛妄所作無所有故。一切法無性，性不可",
    "T14n0482_003:0659a07": "得故。一切法如焰，知無所有故。「菩薩如是觀",
    "T14n0482_003:0659a08": "一切法時，不見諸法若一相若異相，亦不見",
    "T14n0482_003:0659a09": "法與法若合若散，亦不見法依止於法。如是",
    "T14n0482_003:0659a10": "觀時，見一切法無所從來，亦不見一切法住",
    "T14n0482_003:0659a11": "處。何以故？一切法無住無依無起，一切法無",
    "T14n0482_003:0659a12": "住處，住處無所有故，住處不可得故。「持世！諸",
    "T14n0482_003:0659a13": "法無有差別，一切法無分別相，從眾生顛倒",
    "T14n0482_003:0659a14": "故有用。是諸法無處無方，智者得諸法非一",
    "T14n0482_003:0659a15": "相、非二相、非異相。何以故？持世！一切法不",
    "T14n0482_003:0659a16": "生不作不起，無能作者，一切法離根本，一切",
    "T14n0482_003:0659a17": "法無自性，過諸性故。一切法無歸處，諸歸",
    "T14n0482_003:0659a18": "處無所有故。如是觀諸法，善知諸法無我無",
    "T14n0482_003:0659a19": "人，觀擇諸法性空。是諸法皆空，性自空故。諸",
    "T14n0482_003:0659a20": "法無相，不見相故，於諸法中不起願。即時觀",
    "T14n0482_003:0659a21": "擇一切法無生，作是念：『此中實無有法若生",
    "T14n0482_003:0659a22": "若滅。』如是觀時心住一處，爾時便得通達一",
    "T14n0482_003:0659a23": "切法無生，亦知見一切法集盡滅，亦能入一",
    "T14n0482_003:0659a24": "切法離相離性。何以故？持世！一切法無決定",
    "T14n0482_003:0659a25": "性，智者通達諸法無相離相。「持世！菩薩摩訶",
    "T14n0482_003:0659a26": "薩順法觀法。如是觀者，於法無所得無所",
    "T14n0482_003:0659a27": "受，於法不為生不為住不為滅故行，而見一",
    "T14n0482_003:0659a28": "切法盡滅相寂滅相。「持世！是名菩薩摩訶薩",
    "T14n0482_003:0659a29": "善觀四念處。何故說名念處？念處者，即是",
    "T14n0482_003:0659b01": "一切法無處，無起處無所有處，能如是入一",
    "T14n0482_003:0659b02": "切法則念不亂，名為念處。又念處，是一切法",
    "T14n0482_003:0659b03": "不住不生不取，如實知見處，名為念處。",
    "T14n0482_003:0659b04": "持世經五根品第七",
    "T14n0482_003:0659b05": "「持世！何謂菩薩摩訶薩善知諸根？菩薩摩訶",
    "T14n0482_003:0659b06": "薩正觀出世間五根。何等五？所謂信根、精進",
    "T14n0482_003:0659b07": "根、念根、定根、慧根。菩薩修習五根時，信一",
    "T14n0482_003:0659b08": "切法皆從眾因緣生，顛倒所起虛妄緣合，似",
    "T14n0482_003:0659b09": "如火輪又如夢性。信一切法無常苦不淨無",
    "T14n0482_003:0659b10": "我，如病如瘡無有堅牢，虛偽不實敗壞之",
    "T14n0482_003:0659b11": "相。又信一切法虛妄無所有，猶如空拳如虹",
    "T14n0482_003:0659b12": "雜色誑於小兒，憶想分別假借而有，無有本",
    "T14n0482_003:0659b13": "體無一定法。又信一切法，非過去非未來非",
    "T14n0482_003:0659b14": "現在，信一切法無所從來亦無所去，信一切",
    "T14n0482_003:0659b15": "法空無相無作，信一切法無生無作無起無",
    "T14n0482_003:0659b16": "相離諸相，而信持戒清淨，禪定清淨，智慧清",
    "T14n0482_003:0659b17": "淨，解脫清淨，解脫知見清淨。「菩薩如是成就",
    "T14n0482_003:0659b18": "信根得不退轉，以信為首故能信持戒。是信",
    "T14n0482_003:0659b19": "常不退不失，成就不退法安住不動，信中常",
    "T14n0482_003:0659b20": "隨業果報成就信人，斷一切邪見，不離法求",
    "T14n0482_003:0659b21": "師，但以諸佛為師，常隨諸法實相，知僧行正",
    "T14n0482_003:0659b22": "道，住清淨戒成就忍辱，得如是不動不壞信，",
    "T14n0482_003:0659b23": "增上信故，名為成就信根。",
    "T14n0482_003:0659b24": "「持世！何謂菩薩摩訶薩正觀精進根、成就精",
    "T14n0482_003:0659b25": "進根、善知精進根？菩薩摩訶薩行精進不休",
    "T14n0482_003:0659b26": "不息，常欲除五蓋故勤行精進，乃至為聽如",
    "T14n0482_003:0659b27": "是等深法，名為精進。是菩薩求法不休不息",
    "T14n0482_003:0659b28": "精進不退，亦欲斷諸障礙法故，勤行精進而",
    "T14n0482_003:0659b29": "不怯弱，亦為斷種種惡不善衰惱法故勤行",
    "T14n0482_003:0659c01": "精進，又為增長種種善法故勤行精進。是菩",
    "T14n0482_003:0659c02": "薩決定成就精進，不貪著是精進，而入是平",
    "T14n0482_003:0659c03": "等精進，成就不退精進。是人為正方便，通達",
    "T14n0482_003:0659c04": "一切法故發行精進，於精進中不隨他人，於",
    "T14n0482_003:0659c05": "精進中得智慧明成不退相。能得如是不退",
    "T14n0482_003:0659c06": "精進增上精進故，得名成就精進根。",
    "T14n0482_003:0659c07": "「持世！何謂菩薩摩訶薩能得念根？善修習念",
    "T14n0482_003:0659c08": "根，菩薩摩訶薩常攝念一處，布施柔和具",
    "T14n0482_003:0659c09": "足梵行，持畢竟清淨戒、眾定、眾慧、眾解脫、眾解",
    "T14n0482_003:0659c10": "脫知見，眾常思念淨身口意業，常思念究竟",
    "T14n0482_003:0659c11": "其事，常思念一切法生滅住異相方便，常思",
    "T14n0482_003:0659c12": "念知見苦集滅道諦，常思念諸根力覺道禪",
    "T14n0482_003:0659c13": "定解脫諸三昧方便，常思念一切法不生不",
    "T14n0482_003:0659c14": "滅不作不起不可說相，常思念欲得無生智",
    "T14n0482_003:0659c15": "慧，常思念欲得具足忍智，常思念離智滅",
    "T14n0482_003:0659c16": "智，常思念欲得具足佛法，常思念不使聲聞",
    "T14n0482_003:0659c17": "辟支佛法入心，常思念無礙智慧，常不忘不",
    "T14n0482_003:0659c18": "失不退是念，入如是觀中而不隨他。是人得",
    "T14n0482_003:0659c19": "如是堅牢增上念故，名為成就念根。",
    "T14n0482_003:0659c20": "「持世！何謂菩薩摩訶薩能得定根、能得定根",
    "T14n0482_003:0659c21": "方便？菩薩摩訶薩於聖地中常行禪定，不",
    "T14n0482_003:0659c22": "依禪定、不貪禪定，善取禪定相，善得禪定方",
    "T14n0482_003:0659c23": "便解，善生禪定，亦能行無緣禪定。悉知諸禪",
    "T14n0482_003:0659c24": "定門，善知入禪定，善知住禪定，善知起禪定，",
    "T14n0482_003:0659c25": "而於禪定無所依止。善知所緣相，善知緣真",
    "T14n0482_003:0659c26": "相，亦不貪受禪味，於諸定中自在遊戲而不",
    "T14n0482_003:0659c27": "隨他，亦不隨禪生。於諸定中得自在力，於諸",
    "T14n0482_003:0659c28": "定中不以為難不以為少，隨意所欲。是人得",
    "T14n0482_003:0659c29": "如是增上禪定故，名得定根，得定根方便。",
    "T14n0482_003:0660a01": "「持世！何謂菩薩摩訶薩成就慧根、得慧根方",
    "T14n0482_003:0660a02": "便？菩薩摩訶薩能成就通達慧根，所謂能正",
    "T14n0482_003:0660a03": "滅諸苦。是人成就是通達慧，處處所用皆得",
    "T14n0482_003:0660a04": "離觀捨觀，成就隨涅槃智慧。成就是慧根故，",
    "T14n0482_003:0660a05": "善知三界皆悉熾然，善知三界皆是苦，以是",
    "T14n0482_003:0660a06": "智慧不處三界。是人觀擇三界一切皆空，皆",
    "T14n0482_003:0660a07": "無相無願，無生無作無起，見出一切有為法",
    "T14n0482_003:0660a08": "道，為具足諸佛法故，勤行精進如救頭然。是",
    "T14n0482_003:0660a09": "菩薩智慧無能沮壞，以是通達智慧能出三",
    "T14n0482_003:0660a10": "界，亦不依止三界事，斷一切有為法中喜，",
    "T14n0482_003:0660a11": "一切可染可著繫縛法中心不貪嗜，於諸五",
    "T14n0482_003:0660a12": "欲心皆厭離，心亦不住色無色界，成就增上",
    "T14n0482_003:0660a13": "智慧，成就無量功德猶如大海，以是智慧於",
    "T14n0482_003:0660a14": "一切法方便中無有疑難。是人以是智慧，通",
    "T14n0482_003:0660a15": "達三界，於三界中心無所繫，得是增上慧故，",
    "T14n0482_003:0660a16": "說名度慧根，得慧根方便。「持世！何故名之",
    "T14n0482_003:0660a17": "為根？增上義故說名為根，不動義故說名為",
    "T14n0482_003:0660a18": "根，無能壞故說名為根，無能退故說名為",
    "T14n0482_003:0660a19": "根，不隨他故說名為根，不退轉故說名為根，",
    "T14n0482_003:0660a20": "無能牽故說名為根，隨順正法故說名為根，",
    "T14n0482_003:0660a21": "不貪著故說名為根，不雜故說名為根。「又，持",
    "T14n0482_003:0660a22": "世！菩薩摩訶薩善知眾生諸根，亦能善學",
    "T14n0482_003:0660a23": "分別諸根。菩薩知染欲眾生諸根，知離染欲",
    "T14n0482_003:0660a24": "眾生諸根；知瞋恚眾生諸根，知離瞋恚眾生",
    "T14n0482_003:0660a25": "諸根；知愚癡眾生諸根，知離愚癡眾生諸根；",
    "T14n0482_003:0660a26": "知欲墮惡道眾生諸根，知欲生人中眾生諸",
    "T14n0482_003:0660a27": "根，知欲生天上眾生諸根；知軟心眾生諸根；",
    "T14n0482_003:0660a28": "知上眾生知中眾生知下眾生諸根；知壞敗",
    "T14n0482_003:0660a29": "不壞敗眾生諸根；知勤修不勤修眾生諸根；",
    "T14n0482_003:0660b01": "知巧不巧眾生諸根。「知有罪無罪有垢無垢，",
    "T14n0482_003:0660b02": "知瞋礙不瞋礙，知隨順不隨順，知障礙不障",
    "T14n0482_003:0660b03": "礙眾生諸根；知欲界行，知色界無色界行眾",
    "T14n0482_003:0660b04": "生諸根；知厚善根薄善根，知畢定不畢定邪",
    "T14n0482_003:0660b05": "定眾生諸根；知慳貪離慳貪，知戲調不戲調，",
    "T14n0482_003:0660b06": "知狂惑不狂惑，知輕躁不輕躁，知瞋恚不",
    "T14n0482_003:0660b07": "忍，知柔軟能忍，知深厚慳，知具足施眾生諸",
    "T14n0482_003:0660b08": "根。「知信者知不信者，知恭敬者知不恭敬",
    "T14n0482_003:0660b09": "者，知具足持戒，知清淨持戒，知具足忍辱；知",
    "T14n0482_003:0660b10": "懈怠知精進，知散心知得定，知無智慧知有",
    "T14n0482_003:0660b11": "智慧，知闇鈍知不闇鈍，知增上慢知不增",
    "T14n0482_003:0660b12": "上慢，知行正道知行邪道，知忘念知得念安",
    "T14n0482_003:0660b13": "慧。知散根知攝根，知壞根不壞根，知淨根不",
    "T14n0482_003:0660b14": "淨根，知明根，知發小乘根，知發辟支佛乘根，",
    "T14n0482_003:0660b15": "知諸菩薩根，知發佛乘根。是菩薩得度如是",
    "T14n0482_003:0660b16": "諸根分別方便，於如是等眾生分別諸根智",
    "T14n0482_003:0660b17": "慧中方便，不隨他故，說名得諸根方便，亦",
    "T14n0482_003:0660b18": "名不為他所牽，亦名不可破壞，亦名不退",
    "T14n0482_003:0660b19": "轉，亦名得方便力，亦名得人根，亦名得諸天、",
    "T14n0482_003:0660b20": "龍神、夜叉、乾闥婆、阿修羅、迦樓羅、緊那羅、摩睺",
    "T14n0482_003:0660b21": "羅、伽人、非人等根，亦名得最自在，亦名得不",
    "T14n0482_003:0660b22": "壞不動，亦名到彼岸者。成就如是功德者，於",
    "T14n0482_003:0660b23": "一切法中，疾得自在力。",
    "T14n0482_003:0660b24": "持世經卷第三"
}