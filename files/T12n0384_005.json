{
    "T12n0384_005:1037c06": "菩薩處胎經卷第五",
    "T12n0384_005:1037c08": "姚秦涼州沙門竺佛念譯",
    "T12n0384_005:1037c09": "◎入六道眾生品第十五",
    "T12n0384_005:1037c10": "[1037c10] 爾時，世尊入無量遍觀定意，觀察眾會心懷",
    "T12n0384_005:1037c11": "猶豫，將欲決疑現以真實，即出右&#x811A;指蹈此",
    "T12n0384_005:1037c12": "地界，使六趣眾生各各顯行羅列跱立。爾時，",
    "T12n0384_005:1037c13": "世尊告眾會者：「汝等見此六趣眾生不乎？」[1037c13] 對",
    "T12n0384_005:1037c14": "曰：「唯然見之。」[1037c14] 時彼會中有菩薩，名曰自在，得",
    "T12n0384_005:1037c15": "虛空藏無盡法門，神智辯才應對無閡——此賢",
    "T12n0384_005:1037c16": "劫中十六聖子最大者是——遊十方剎施行佛",
    "T12n0384_005:1037c17": "事，即從坐起偏露右臂右膝著地，叉手合掌",
    "T12n0384_005:1037c18": "前白佛言：「今如來、應供、正遍知、明行足、善逝、",
    "T12n0384_005:1037c19": "世間解、無上士、調御丈夫、天人師、佛、世尊，願",
    "T12n0384_005:1037c20": "欲聞說六趣眾生行業果報。所問微淺願時",
    "T12n0384_005:1037c21": "發遣。」[1037c21] 爾時，世尊於大眾中和顏悅笑。諸佛如",
    "T12n0384_005:1037c22": "來常法，佛不妄笑，笑有因緣：若有眾生生梵",
    "T12n0384_005:1037c23": "天者，爾時佛微笑；有應作轉輪聖王者，佛",
    "T12n0384_005:1037c24": "復微笑；有作獄卒者閻羅王者，時佛亦笑；有",
    "T12n0384_005:1037c25": "受餓鬼身者，佛即時笑；有作畜生王者，佛即",
    "T12n0384_005:1037c26": "亦笑。爾時，世尊面門出五色光，普照三千大",
    "T12n0384_005:1037c27": "千剎土，即還攝光從頂上入，即告自在菩薩：",
    "T12n0384_005:1037c28": "「汝所問者，乃是如來威神所接，亦是十方諸",
    "T12n0384_005:1037c29": "佛所護，能發此問。今當與汝一一分別諸",
    "T12n0384_005:1038a01": "六趣眾生行業因緣。諦聽，諦聽！善思念之！」[1038a01] 「唯",
    "T12n0384_005:1038a02": "然，世尊！願樂欲聞。」[1038a02] 佛告自在菩薩：「汝今舉目",
    "T12n0384_005:1038a03": "觀東方梵天、大梵天、清淨梵天乃至色究竟",
    "T12n0384_005:1038a04": "天，此諸天人先修梵行，皆是佛種修諸功德，",
    "T12n0384_005:1038a05": "以貪福報染著五樂，因緣道果皆受天身，計",
    "T12n0384_005:1038a06": "梵天福稱量測度，今當與汝一一說之。滿此",
    "T12n0384_005:1038a07": "三千大千剎土轉輪聖王七寶導從。所謂七",
    "T12n0384_005:1038a08": "寶者，一者、象寶，三十二牙毛色純白，&#x811A;躡蓮",
    "T12n0384_005:1038a09": "花身能飛行。二者、馬寶，身紺青色髦鬣朱",
    "T12n0384_005:1038a10": "色，身能飛行所至無礙，知人心念。三者、珠寶，",
    "T12n0384_005:1038a11": "光明徹照遍滿虛空，及四天下皆悉遍照。四",
    "T12n0384_005:1038a12": "者、輪寶，輪有千輻雕文刻鏤視之無厭，此第",
    "T12n0384_005:1038a13": "四無識。五者、玉女寶，女中殊妙性行柔和，",
    "T12n0384_005:1038a14": "端正殊妙世之希有，不長、不短、不白、不黑，身",
    "T12n0384_005:1038a15": "作優&#x9262;羅蓮花香，口作牛頭栴檀香，恭肅謙",
    "T12n0384_005:1038a16": "下知聖王志趣。六者、典藏寶臣，王須寶時，手",
    "T12n0384_005:1038a17": "執神器用以[戀-心+廾]空瀉則成寶，取止隨王。七",
    "T12n0384_005:1038a18": "者、典兵寶，聖王出遊須四種兵，王告之曰：『吾",
    "T12n0384_005:1038a19": "今欲出巡遊國界，速集兵眾集我殿前勿令",
    "T12n0384_005:1038a20": "影移。』即受王教，迴身東顧，象兵已集行列在",
    "T12n0384_005:1038a21": "東；迴身南眄，馬兵已集行列在南；迴身西顧，",
    "T12n0384_005:1038a22": "車兵已集行列在西；迴身北望，步兵已集行",
    "T12n0384_005:1038a23": "列在北。轉輪聖王隨意所乘，或馬或象，或",
    "T12n0384_005:1038a24": "至弗于提、&#x6B1D;單曰提、拘耶尼提，遊行四方足",
    "T12n0384_005:1038a25": "不蹈地，或百歲、千歲、數千百歲食福自然。計",
    "T12n0384_005:1038a26": "轉輪聖王身滿四天下，不如帝釋身。何以故？",
    "T12n0384_005:1038a27": "帝釋所領七寶宮殿玉女眷屬，坐七寶殿堂天",
    "T12n0384_005:1038a28": "樂自娛，視東忘西視南忘北，快樂不可言。如",
    "T12n0384_005:1038a29": "彼釋身不如第六天王，身有三十相神德自",
    "T12n0384_005:1038b01": "在，隨形變化心念則成，所將兵眾不可稱數，",
    "T12n0384_005:1038b02": "功德福業布施無礙。如六天王等滿四天下，",
    "T12n0384_005:1038b03": "不如一大梵天功德廣大，典領三千大千剎",
    "T12n0384_005:1038b04": "土，諸梵天眾無量無限不可稱數，壽命極長",
    "T12n0384_005:1038b05": "過一賢劫其命乃終。」[1038b05] 爾時，世尊告自在菩薩：",
    "T12n0384_005:1038b06": "「汝今舉目南看，是無央數轉輪聖王列住南",
    "T12n0384_005:1038b07": "方。轉輪聖王功德多少如上所說，五戒十善、",
    "T12n0384_005:1038b08": "恭奉賢聖、持仙人戒、八清淨齋，根相連屬",
    "T12n0384_005:1038b09": "為人慈愍無傷害心，受業果報其福難量。故",
    "T12n0384_005:1038b10": "得紹繼轉輪王位。」[1038b10] 佛告自在菩薩曰：「汝今舉",
    "T12n0384_005:1038b11": "目西看，見師子王列住西面，以常六事跱立",
    "T12n0384_005:1038b12": "不動，毛色純白胸臆方正，皆由先身德行福",
    "T12n0384_005:1038b13": "報，雖受畜身分別善惡，足蹈蓮花塵垢不染，",
    "T12n0384_005:1038b14": "終不殺生食肉飲血。師子一吼飛落走伏，斯",
    "T12n0384_005:1038b15": "亦五戒不犯三過故獲斯報，雖墮畜生轉身",
    "T12n0384_005:1038b16": "成道。」[1038b16] 佛告自在王菩薩：「汝迴目北，顧視餓",
    "T12n0384_005:1038b17": "鬼七寶宮殿，左右眷屬皆食自然甘露法味，",
    "T12n0384_005:1038b18": "雖名在餓鬼，皆緣人中積善擁護，亦有神足",
    "T12n0384_005:1038b19": "到諸佛剎，禮敬諸佛稟受正要，可行知行",
    "T12n0384_005:1038b20": "可住知住，感動隨時不守常法，遊此忍界眾",
    "T12n0384_005:1038b21": "善普會，轉則成道亦復不久。」[1038b21] 佛告自在菩薩：",
    "T12n0384_005:1038b22": "「汝迴目下顧，見閻羅王以五事治化無有阿",
    "T12n0384_005:1038b23": "曲。云何為五？罪人在前即面詰問：『汝在人間",
    "T12n0384_005:1038b24": "知有佛、有法、有比丘僧、有父有母耶？』罪人報",
    "T12n0384_005:1038b25": "曰：『實有。大王！』爾時聖王以偈問曰：",
    "T12n0384_005:1038b26": "「『杻械鐵鎖靽，  鑊湯熱銅柱；",
    "T12n0384_005:1038b27": "  洋銅熱鉗叉，  償對今不久。",
    "T12n0384_005:1038b28": "  自造因緣本，  報業無人作；",
    "T12n0384_005:1038b29": "  非父母兄弟，  誰能代受苦？",
    "T12n0384_005:1038c01": "  我願出家學，  守戒不妄犯；",
    "T12n0384_005:1038c02": "  行正法平等，  猶尚日三煮。』",
    "T12n0384_005:1038c03": "[1038c03] 「爾時，閻羅王以五事問，即&#x52C5;獄卒隨罪輕重",
    "T12n0384_005:1038c04": "付令治之。彼罪人中聞佛法聲，罪滅福生，還",
    "T12n0384_005:1038c05": "復人身修治清淨行，是謂菩薩六趣眾生報",
    "T12n0384_005:1038c06": "應如是。」[1038c06] 自在菩薩禮佛足已還在本位，時彼",
    "T12n0384_005:1038c07": "會中有八千億眾生，不樂處苦墮六趣道，",
    "T12n0384_005:1038c08": "盡發無上寂滅空無去離生死。",
    "T12n0384_005:1038c09": "菩薩處胎經轉法輪品第十六",
    "T12n0384_005:1038c10": "[1038c10] 爾時，世尊將欲示現諸佛無量遺體報應——令",
    "T12n0384_005:1038c11": "一切會神通菩薩、學無學等，比丘、比丘尼、優婆",
    "T12n0384_005:1038c12": "塞、優婆夷四眾圍繞，現生受報轉大法輪，非",
    "T12n0384_005:1038c13": "沙門婆羅門魔若魔天所能轉者——即以神足",
    "T12n0384_005:1038c14": "定力，放諸身節毛孔光明，遠照十方諸佛剎",
    "T12n0384_005:1038c15": "土，一一光明皆有三千大千佛國，一一佛國",
    "T12n0384_005:1038c16": "皆有化佛，一一化佛皆有三千大千眾生之",
    "T12n0384_005:1038c17": "類，一一諸佛與彼諸會者說無盡法藏、無量",
    "T12n0384_005:1038c18": "奇特無與等法、真際甚深，所說法者，初、中、竟",
    "T12n0384_005:1038c19": "善，除婬怒癡，以八解水洗除心垢。爾時，諸佛",
    "T12n0384_005:1038c20": "於池水中化作七寶高臺去池七仞，彼寶臺",
    "T12n0384_005:1038c21": "上敷寶高座，於四角頭皆懸金鈴，眾寶雜廁",
    "T12n0384_005:1038c22": "其間，懸繒幡蓋五色赤黃，快樂不可言。爾",
    "T12n0384_005:1038c23": "時，眾生在座聞法無盡之藏，端坐思惟心不",
    "T12n0384_005:1038c24": "錯亂，皆願欲聞如來祕要。[1038c24] 爾時，世尊如諸佛",
    "T12n0384_005:1038c25": "常法，復放肉髻光明，上至無數億佛剎土。空",
    "T12n0384_005:1038c26": "界佛剎，佛名寶如來、應供、正遍知、明行足、善",
    "T12n0384_005:1038c27": "逝、世間解、無上士、調御丈夫、天人師、佛、世尊，",
    "T12n0384_005:1038c28": "見釋迦文尼肉髻光明，即告彼土諸會菩薩：",
    "T12n0384_005:1038c29": "「下方有佛，釋迦文尼如來、應供、正遍知、明行足、",
    "T12n0384_005:1039a01": "善逝、世間解、無上士、調御丈夫、天人師、佛、世",
    "T12n0384_005:1039a02": "尊，今在母胎廣說深要無上法藏，引致十方",
    "T12n0384_005:1039a03": "諸神通菩薩，汝等可往禮敬問訊，并持我名",
    "T12n0384_005:1039a04": "問訊釋迦文尼，德化日進遊步康強耶？彼",
    "T12n0384_005:1039a05": "土眾生易受化耶？汝等詣彼攝持威儀，彼土",
    "T12n0384_005:1039a06": "眾生多諸惱害憍慢熾盛。」[1039a06] 爾時，彼土菩薩",
    "T12n0384_005:1039a07": "齊整法服，五千七萬二億菩薩禮彼佛足，忽",
    "T12n0384_005:1039a08": "然不現來至忍土。釋迦文尼佛復以定意神",
    "T12n0384_005:1039a09": "力，令彼來菩薩不見釋迦文尼，說法道場周",
    "T12n0384_005:1039a10": "障四面，從閻浮提遍三千大千剎土，推求忍",
    "T12n0384_005:1039a11": "土釋迦文尼佛。彼諸菩薩各各自相謂言：「上",
    "T12n0384_005:1039a12": "虛空界我等剎土去此極遠，向所見光將無",
    "T12n0384_005:1039a13": "釋迦文尼佛取般涅槃放斯光耶？我等得無",
    "T12n0384_005:1039a14": "失天眼通耶？何以故？遊至十方遍諸世界",
    "T12n0384_005:1039a15": "不知所在。」各各發心內自思惟：「我等寧可還",
    "T12n0384_005:1039a16": "至本界。」作是念已各各不能至本佛剎，各懷",
    "T12n0384_005:1039a17": "恐懼衣毛皆&#x7AEA;，謂失神足疲厭心生，不能究",
    "T12n0384_005:1039a18": "盡無盡法藏。所以者何？皆是釋迦文尼威神",
    "T12n0384_005:1039a19": "使然。佛悉知彼諸菩薩心，即以神足接諸菩",
    "T12n0384_005:1039a20": "薩在母胎中。爾時諸菩薩等加敬作禮，兼以",
    "T12n0384_005:1039a21": "佛遣問訊，各一面坐。[1039a21] 爾時，釋迦文尼名怛薩",
    "T12n0384_005:1039a22": "阿竭，復以神足之力放大光明，照東方炎",
    "T12n0384_005:1039a23": "世界，國名奇特，佛名深義如來、應供、正遍知、",
    "T12n0384_005:1039a24": "明行足、善逝、世間解、無上士、調御丈夫、天人師、",
    "T12n0384_005:1039a25": "佛、世尊，現在說法初、中、竟善，見大光明告諸",
    "T12n0384_005:1039a26": "菩薩：「汝等莊嚴詣忍世界釋迦文尼佛所，聽",
    "T12n0384_005:1039a27": "無盡法藏多所饒益。何以故？彼土菩薩皆一",
    "T12n0384_005:1039a28": "生補處，必有奇特難思議法。」諸菩薩等敬承",
    "T12n0384_005:1039a29": "佛教，禮彼佛足忽然不現，來至忍界釋迦文",
    "T12n0384_005:1039b01": "尼佛所，頭面禮足各坐一面。[1039b01] 佛以神德召魔",
    "T12n0384_005:1039b02": "波旬，將有所感動故致魔來。[1039b02] 爾時世尊知眾",
    "T12n0384_005:1039b03": "生集，諸天作樂讚頌如來無量福業。佛告文",
    "T12n0384_005:1039b04": "殊師利：「止諸天樂，吾欲說法。」[1039b04] 佛告諸來會者：",
    "T12n0384_005:1039b05": "「佛出於世，億千萬劫時時乃有，如優曇&#x9262;花，",
    "T12n0384_005:1039b06": "菩薩摩訶薩漏盡神通根本法者，除想去念是",
    "T12n0384_005:1039b07": "謂有盡；不見漏盡無想法者，是謂無盡。菩薩",
    "T12n0384_005:1039b08": "摩訶薩計身縛著不至彼岸，是謂有盡；能去",
    "T12n0384_005:1039b09": "身想不在彼此，是謂無盡。菩薩摩訶薩縛結",
    "T12n0384_005:1039b10": "已解不住真際，是謂有盡；不見縛結空無我",
    "T12n0384_005:1039b11": "想，是謂無盡。菩薩摩訶薩入出入息觀諸世",
    "T12n0384_005:1039b12": "界了無所有，是謂有盡；分別虛無不見有度",
    "T12n0384_005:1039b13": "無度，國界無若干，是謂無盡。菩薩摩訶薩修",
    "T12n0384_005:1039b14": "行十六殊勝之法，濟度阿僧祇眾生，是謂有",
    "T12n0384_005:1039b15": "盡；十六殊勝自性空寂，不見度不見不度，是",
    "T12n0384_005:1039b16": "謂無盡。菩薩摩訶薩廣修剎土，為眾生執苦",
    "T12n0384_005:1039b17": "不以為勞，是謂有盡；不見眾生剎土清淨不",
    "T12n0384_005:1039b18": "一不一，是謂無盡。菩薩摩訶薩奉戒修法入",
    "T12n0384_005:1039b19": "三脫門，是謂有盡；不見眾生缺戒全戒，是謂",
    "T12n0384_005:1039b20": "無盡。[1039b20] 「菩薩摩訶薩曉了分別句義字義應適",
    "T12n0384_005:1039b21": "無方，是謂有盡；不見句義分別字義，是謂無",
    "T12n0384_005:1039b22": "盡。菩薩摩訶薩分別天道、人道、畜生、餓鬼、地",
    "T12n0384_005:1039b23": "獄，於中拔濟使得解脫，是謂有盡；雖處五濁",
    "T12n0384_005:1039b24": "不染無所染亦無所著，是謂無盡。菩薩摩訶",
    "T12n0384_005:1039b25": "薩除貪貢高無增上慢，亦不自下修清淨行，",
    "T12n0384_005:1039b26": "是謂有盡；法性空寂無自大心，不見慢惰於",
    "T12n0384_005:1039b27": "法有失，不見精勤受道果證，是謂無盡。菩薩",
    "T12n0384_005:1039b28": "摩訶薩莊嚴佛樹演暢無數，音聲清淨普聞",
    "T12n0384_005:1039b29": "十方，破壞貪著使行布施，是謂有盡；不見世",
    "T12n0384_005:1039c01": "界成敗起滅有貪著者，是謂無盡。菩薩摩訶",
    "T12n0384_005:1039c02": "薩以金剛心破三界結，從初發意至不退轉，",
    "T12n0384_005:1039c03": "不見斷滅有礙眾生，是謂有盡；吾我貪著",
    "T12n0384_005:1039c04": "無吾無我，云何我我自無我亦無有我，是謂",
    "T12n0384_005:1039c05": "無盡。菩薩摩訶薩滅種姓名不著俗法，言",
    "T12n0384_005:1039c06": "是我所非我所，是父、是母、是兄、是弟，我姓",
    "T12n0384_005:1039c07": "最勝彼姓不如，我族姓子彼非是族姓子，計",
    "T12n0384_005:1039c08": "名號者，是謂有盡；從初發意乃至成佛，不見",
    "T12n0384_005:1039c09": "有成亦不見佛，假號名字悉皆空寂不見有",
    "T12n0384_005:1039c10": "空，云何為空誰造此空？空自無空云何言空，",
    "T12n0384_005:1039c11": "是謂無盡。[1039c11] 「菩薩摩訶薩法說、義說、句說、字說，",
    "T12n0384_005:1039c12": "從無明至行乃至生死，無明愛取法因緣",
    "T12n0384_005:1039c13": "不盡，迷惑顛倒無明所繫，從冥入冥能拔濟",
    "T12n0384_005:1039c14": "出，是謂有盡。無明緣行，行緣識，識緣名色，",
    "T12n0384_005:1039c15": "名色緣六入，六入緣觸，觸緣受，受緣愛，愛緣",
    "T12n0384_005:1039c16": "取，取緣有，有緣生，生緣老死憂悲苦惱；縛著",
    "T12n0384_005:1039c17": "繫戀蠲除無所著，無明滅，無明滅則行滅，",
    "T12n0384_005:1039c18": "行滅則識滅，識滅則名色滅，名色滅則六入",
    "T12n0384_005:1039c19": "滅，六入滅則觸滅，觸滅則受滅，受滅則愛滅，",
    "T12n0384_005:1039c20": "愛滅則取滅，取滅則有滅，有滅則生滅，生滅",
    "T12n0384_005:1039c21": "則老死憂悲苦惱滅。老死憂悲苦惱緣生，生",
    "T12n0384_005:1039c22": "緣有，有緣取，取緣愛，愛緣受，受緣觸，觸緣",
    "T12n0384_005:1039c23": "六入，六入緣名色，名色緣識，識緣行，行緣無",
    "T12n0384_005:1039c24": "明；老死憂悲苦惱滅則生滅，生滅則有滅，有",
    "T12n0384_005:1039c25": "滅則取滅，取滅則愛滅，愛滅則受滅，受滅則",
    "T12n0384_005:1039c26": "觸滅，觸滅則六入滅，六入滅則名色滅，名色",
    "T12n0384_005:1039c27": "滅則識滅，識滅則行滅，行滅則無明滅。解了",
    "T12n0384_005:1039c28": "法性種種滅不滅，亦不見滅亦不見不滅。云",
    "T12n0384_005:1039c29": "何為滅滅無滅？是謂無盡。[1039c29] 「菩薩摩訶薩分別",
    "T12n0384_005:1040a01": "曉了起法盡法，起不知所從來，盡何知所從",
    "T12n0384_005:1040a02": "去，起亦無起盡亦無盡，是謂無盡。曉了起盡",
    "T12n0384_005:1040a03": "悉無處所如空無著，云何無著不見無著？無",
    "T12n0384_005:1040a04": "著無此無著，是謂無盡。[1040a04] 「菩薩摩訶薩欲得總",
    "T12n0384_005:1040a05": "持三昧四無礙慧，晝夜經行舉身輕重，初習",
    "T12n0384_005:1040a06": "法觀去地，初如阿摩勒果，漸如鞞醯勒果，轉",
    "T12n0384_005:1040a07": "如呵梨勒果，去地如指影等，漸漸去地七人",
    "T12n0384_005:1040a08": "影等，此是俗禪凡夫仙學，菩薩於是學而不",
    "T12n0384_005:1040a09": "住，是謂有盡。心通無礙不住五通非不住通，",
    "T12n0384_005:1040a10": "解了諸法法性自然，無明真際皆悉自然亦",
    "T12n0384_005:1040a11": "無自然。云何自然？不見自然無自然，是謂無",
    "T12n0384_005:1040a12": "盡。[1040a12] 「菩薩摩訶薩以空滅想於色無受，等分眾",
    "T12n0384_005:1040a13": "生不見差降，在閑靖處思惟識念，不見造色",
    "T12n0384_005:1040a14": "不見無造色，一向究竟向涅槃門，是謂有盡。",
    "T12n0384_005:1040a15": "念身非常施戒定意，不畏墮落沒溺生死，雖",
    "T12n0384_005:1040a16": "處生死如鳥飛空不見形影，悉知無所有，是",
    "T12n0384_005:1040a17": "謂為火滅灰聚無有熱氣，求火主質無人、無",
    "T12n0384_005:1040a18": "我、無壽、無命，觀察分別誰所造作，識亦無識，",
    "T12n0384_005:1040a19": "十八界入推尋無本，百八愛著悉無所有，通",
    "T12n0384_005:1040a20": "達往來不見不可見，不可護持不見有持者，",
    "T12n0384_005:1040a21": "云何為持？持無所持，是謂無盡。」[1040a21] 爾時，座中有",
    "T12n0384_005:1040a22": "菩薩名曰金色，六通清徹深解佛慧，功德無",
    "T12n0384_005:1040a23": "量權變非一，欲問如來無盡之義，即從坐起",
    "T12n0384_005:1040a24": "偏露右臂右膝著地，叉手合掌前白佛言：「齊",
    "T12n0384_005:1040a25": "何名為無盡義耶？」[1040a25] 佛告金色菩薩摩訶薩：「無",
    "T12n0384_005:1040a26": "盡法者，無言無說。云何見問說無盡義？」",
    "T12n0384_005:1040a27": "爾時世尊即與金色菩薩而說頌曰：",
    "T12n0384_005:1040a28": "「虛空無色像，  尋生亦無本；",
    "T12n0384_005:1040a29": " 胎分無有量，  如河注乎海？",
    "T12n0384_005:1040b01": " 無盡法寶藏，  三世佛父母；",
    "T12n0384_005:1040b02": " 欲得求盡本，  正可生惑心。",
    "T12n0384_005:1040b03": " 解了法相空，  塵垢滅無餘；",
    "T12n0384_005:1040b04": " 成佛金剛身，  莊嚴眾相具。",
    "T12n0384_005:1040b05": " 分別佛身空，  內外無所著；",
    "T12n0384_005:1040b06": " 雖演無盡寶，  億萬不說一。」",
    "T12n0384_005:1040b07": "[1040b07] 爾時如來說無盡寶時，現坐菩薩學無學等，",
    "T12n0384_005:1040b08": "發意趣向無盡法藏；諸天、龍、神、人與非人，皆",
    "T12n0384_005:1040b09": "發無上立不退轉。",
    "T12n0384_005:1040b10": "菩薩處胎經五神通品第十七",
    "T12n0384_005:1040b11": "[1040b11] 爾時，座中有菩薩名曰妙勝，具足六度善權方",
    "T12n0384_005:1040b12": "便，所在教化靡不周遍，處處入眾見靡不喜，",
    "T12n0384_005:1040b13": "正觀定意為世福田，若善男子、善女人遭此",
    "T12n0384_005:1040b14": "菩薩摩訶薩，諸惡除盡普發福慶，思惟平",
    "T12n0384_005:1040b15": "等不二法門，恒以如幻、如化、如夢法濟渡群",
    "T12n0384_005:1040b16": "生，修治佛道無有彼我。爾時，妙勝菩薩即從坐",
    "T12n0384_005:1040b17": "起，叉手合掌前白佛言：「善哉，世尊！五神通菩",
    "T12n0384_005:1040b18": "薩云何得知分別其行？修習何法得神通道？」",
    "T12n0384_005:1040b19": "[1040b19] 佛告妙勝：「諦聽，諦聽！善思念之！吾當為汝分",
    "T12n0384_005:1040b20": "別通慧。」[1040b20] 「唯然，世尊！願樂欲聞。」[1040b20] 佛言：「妙勝！此",
    "T12n0384_005:1040b21": "欲界中善男子、善女人，不須眼通生便徹見一",
    "T12n0384_005:1040b22": "閻浮內眾生之類，&#x9E81;、細、好、醜、青、黃、赤、白，城郭、",
    "T12n0384_005:1040b23": "屋舍、山巖、樹木。或有善男子、善女人，眼能觀",
    "T12n0384_005:1040b24": "二天下、三天下、四天下，不須眼通生便觀見。",
    "T12n0384_005:1040b25": "或有善男子、善女人，不須眼通、耳通清徹，",
    "T12n0384_005:1040b26": "聞一天下男聲、女聲、馬聲、車聲，所聞聲響即",
    "T12n0384_005:1040b27": "能別知，不修耳通一一曉了。或有善男子、善",
    "T12n0384_005:1040b28": "女人，不習不學自識宿命，吾從某處來生此",
    "T12n0384_005:1040b29": "間，父姓某、母姓某，兄弟、姊妹名姓種族盡能",
    "T12n0384_005:1040c01": "別知。或有善男子、善女人，不修習神通，知他",
    "T12n0384_005:1040c02": "人心行善行惡，斯趣惡道、斯趣善道，此生天",
    "T12n0384_005:1040c03": "上、此生人中，此生餓鬼、此生地獄、此生畜生，",
    "T12n0384_005:1040c04": "此是有緣眾生，此是無緣眾生。或有善男子、",
    "T12n0384_005:1040c05": "善女人身能飛行，周旋往來不修身通，身便",
    "T12n0384_005:1040c06": "能飛無所觸礙，履空如地、履地如虛。」[1040c06] 佛告妙",
    "T12n0384_005:1040c07": "勝：「此五種人，非實神通退法眾生。或有善男",
    "T12n0384_005:1040c08": "子、善女人修眼聖通，除色斷垢念不移易，究",
    "T12n0384_005:1040c09": "竟道門。何謂道門？三空定是。便能得見一",
    "T12n0384_005:1040c10": "千天下、二千天下、三千大千天下。或有善男子、",
    "T12n0384_005:1040c11": "善女人修耳聖通，寂然入定清淨聞一天下、",
    "T12n0384_005:1040c12": "千天下、二千天下、三千大千天下，男聲、女聲、象",
    "T12n0384_005:1040c13": "聲、馬聲、車乘、鍾鼓之聲，一一分別知聲好惡，",
    "T12n0384_005:1040c14": "此聲生天，知聲生人、知聲生餓鬼、知聲生畜",
    "T12n0384_005:1040c15": "生、知聲生地獄，知聲有緣眾生，知聲無緣眾",
    "T12n0384_005:1040c16": "生，皆悉分別一一曉了。或有善男子、善女人",
    "T12n0384_005:1040c17": "清淨修道，除去識垢內外無瑕，得意聖通自",
    "T12n0384_005:1040c18": "識宿命。一生、二生、三生、四生，乃至無數阿僧",
    "T12n0384_005:1040c19": "祇劫所從來處，父母、兄弟國土清淨，悉能識",
    "T12n0384_005:1040c20": "知。或有善男子、善女人，修六神通解知法",
    "T12n0384_005:1040c21": "性，強記不忘意止覺道，分別三明定意不亂，",
    "T12n0384_005:1040c22": "便能得知他人心念，一生、二生、三生、四生，乃",
    "T12n0384_005:1040c23": "至無數阿僧祇劫所從來處，皆悉知之。父母、",
    "T12n0384_005:1040c24": "兄弟國土清淨，名姓種族皆悉知之。或有善",
    "T12n0384_005:1040c25": "男子、善女人思惟法觀，以心持身以身持心，",
    "T12n0384_005:1040c26": "食知止足，睡眠覺寤意想如空，於婬、怒、癡亦",
    "T12n0384_005:1040c27": "不慇懃，計身無我心法清淨，意識以定便能",
    "T12n0384_005:1040c28": "舉身，一鼓、二鼓乃至七鼓漸漸習定，遊一天",
    "T12n0384_005:1040c29": "下、二天下乃至三千大千剎土，入地如空，山",
    "T12n0384_005:1041a01": "河、石壁無所罣礙。或有善男子、善女人臨當",
    "T12n0384_005:1041a02": "成佛，以智慧力除眾生垢，坐樹王下端坐思",
    "T12n0384_005:1041a03": "惟，自發誓願：『吾不成佛不起于坐。』如我曩昔",
    "T12n0384_005:1041a04": "坐閻浮樹下，三十八日觀樹思惟，發此誓時",
    "T12n0384_005:1041a05": "感動天地六返震動，弊魔波旬將諸兵眾，雨",
    "T12n0384_005:1041a06": "沙礫石雷電震吼，不能令吾動於一毛。何以",
    "T12n0384_005:1041a07": "故？慈潤普遍愍眾生故，得成作佛六通清徹。」",
    "T12n0384_005:1041a08": "[1041a08] 爾時世尊即說頌曰：",
    "T12n0384_005:1041a09": "「凡夫所得通，  猶如諸飛鳥；",
    "T12n0384_005:1041a10": " 有近亦有遠，  不離生死道。",
    "T12n0384_005:1041a11": " 佛通無礙法，  真實無垢穢；",
    "T12n0384_005:1041a12": " 念則到十方，  往反不疲惓。",
    "T12n0384_005:1041a13": " 以慈念眾生，  得通無罣礙；",
    "T12n0384_005:1041a14": " 仙人五通慧，  轉退不成就。",
    "T12n0384_005:1041a15": " 我通堅固法，  要入涅槃門。」",
    "T12n0384_005:1041a16": "[1041a16] 爾時，世尊與妙勝菩薩說此法時，有百七十",
    "T12n0384_005:1041a17": "億眾生，捨俗五通得六通慧。◎",
    "T12n0384_005:1041a18": "◎菩薩處胎經識住處品第十八",
    "T12n0384_005:1041a19": "[1041a19] 爾時，座中有菩薩名曰普光——大慈大悲神足自",
    "T12n0384_005:1041a20": "在，好樂深奧功德成就，從無央數阿僧祇劫，",
    "T12n0384_005:1041a21": "拯濟眾生拔苦根本得六神通，所經過處佛",
    "T12n0384_005:1041a22": "事不斷——即從坐起偏露右臂右膝著地，叉手",
    "T12n0384_005:1041a23": "合掌前白佛言：「既聞如來分別六通無所罣閡",
    "T12n0384_005:1041a24": "遍滿十方諸佛世界，假令諸佛正法平等無有",
    "T12n0384_005:1041a25": "差別，今此識法住無所住，六通識法，識是一",
    "T12n0384_005:1041a26": "法為若干？若識是一法，如來金色神足道場",
    "T12n0384_005:1041a27": "得遊諸佛剎土，為識致身，為身致識？若身致",
    "T12n0384_005:1041a28": "識則無六通；若識致身，此名一法無身無識。",
    "T12n0384_005:1041a29": "唯願世尊，報我此義。」[1041a29] 佛告普光菩薩：「汝所問",
    "T12n0384_005:1041b01": "義，為第一義問？為世俗義問？若俗義問，識法",
    "T12n0384_005:1041b02": "若干無有定相。第一義問，則無身無識。何以",
    "T12n0384_005:1041b03": "故？分別識法自性空寂，無來無去亦無染著。",
    "T12n0384_005:1041b04": "汝問金色——此有為法五陰成就，非自然法非",
    "T12n0384_005:1041b05": "第一義——佛色身法，於第一義則為有失。我今",
    "T12n0384_005:1041b06": "為汝說識相法。菩薩行六通，身識共俱，非識",
    "T12n0384_005:1041b07": "先身後，非身先識後。何以故？相法自然，識不",
    "T12n0384_005:1041b08": "離身、身不離識，猶如二牛共一軛，若黑牛前",
    "T12n0384_005:1041b09": "白牛後，則種不成就。若白牛前黑牛後，種亦",
    "T12n0384_005:1041b10": "不成就。非黑牛前白牛後，非白牛前黑牛後，",
    "T12n0384_005:1041b11": "則種成就。神足道果亦復如是，身識共俱無",
    "T12n0384_005:1041b12": "有前、後、中間。如來色身有前、有後、有中間，此",
    "T12n0384_005:1041b13": "世俗法非第一義，於虛寂法無有若干。」[1041b13] 爾時",
    "T12n0384_005:1041b14": "世尊即說頌曰：",
    "T12n0384_005:1041b15": "「如來金色體，  三世所奉敬；",
    "T12n0384_005:1041b16": " 為人作重任，  無上無極尊。",
    "T12n0384_005:1041b17": " 忉利諸天人，  晝夜散花香；",
    "T12n0384_005:1041b18": " 梵天及營從，  作樂而娛樂。",
    "T12n0384_005:1041b19": " 於百由旬內，  遍滿虛空界；",
    "T12n0384_005:1041b20": " 高聲稱善哉，  佛識不可見。",
    "T12n0384_005:1041b21": " 無內、外、中間，  為世愚惑故，",
    "T12n0384_005:1041b22": " 現有六通法。  過去無數佛，",
    "T12n0384_005:1041b23": " 光相亦如今，  欲求識法本，",
    "T12n0384_005:1041b24": " 寂滅不可見。  菩薩六通道，",
    "T12n0384_005:1041b25": " 現盡無有盡，  出息、入息念，",
    "T12n0384_005:1041b26": " 不著三界有。  觀身內、外淨，",
    "T12n0384_005:1041b27": " 金色空無著，  識法亦如是，",
    "T12n0384_005:1041b28": " 無去、來、現在。  五陰性清淨，",
    "T12n0384_005:1041b29": " 無今身、後身，  一一分別相，",
    "T12n0384_005:1041c01": " 永到安隱處。  識相有六事，",
    "T12n0384_005:1041c02": " 亦名六障法，  六識所住處，",
    "T12n0384_005:1041c03": " 生滅不可盡。  猶如水上泡，",
    "T12n0384_005:1041c04": " 一滅已復生；  識法自然空，",
    "T12n0384_005:1041c05": " 流馳滿諸方。  我本所造行，",
    "T12n0384_005:1041c06": " 身識二事俱，  獨步無等侶，",
    "T12n0384_005:1041c07": " 說法無上道。  諸法識為本，",
    "T12n0384_005:1041c08": " 所向隨身相，  雖住亦不住，",
    "T12n0384_005:1041c09": " 教化苦惱者。  眼見前色法，",
    "T12n0384_005:1041c10": " 識在中間障，  非色來入眼，",
    "T12n0384_005:1041c11": " 亦不眼就色。  分別此彼法，",
    "T12n0384_005:1041c12": " 由識知善惡，  識自無識法；",
    "T12n0384_005:1041c13": " 耳聲、鼻香別，  六業自生緣，",
    "T12n0384_005:1041c14": " 故造善惡行。  聲不來就耳，",
    "T12n0384_005:1041c15": " 鼻、口、意亦爾，  法法相因緣，",
    "T12n0384_005:1041c16": " 無著空無法。  賢聖八品道，",
    "T12n0384_005:1041c17": " 三十七行觀，  虛空寂然界，",
    "T12n0384_005:1041c18": " 無相無有願。  行有白黑報，",
    "T12n0384_005:1041c19": " 受對識分別，  欲求識實相，",
    "T12n0384_005:1041c20": " 不見有住處。  莊嚴佛剎土，",
    "T12n0384_005:1041c21": " 四等無所畏，  解了諸法空，",
    "T12n0384_005:1041c22": " 識滅行亦滅。  菩薩成道果，",
    "T12n0384_005:1041c23": " 無去、來、今法，  識如幻化道，",
    "T12n0384_005:1041c24": " 不住於彼此，  識滅歸虛空，",
    "T12n0384_005:1041c25": " 假號無真實。  初入四空定，",
    "T12n0384_005:1041c26": " 除想無係著，  &#x7AEA;顯高法幢，",
    "T12n0384_005:1041c27": " 演暢識相法。  前識非後識，",
    "T12n0384_005:1041c28": " 亦不離於識，  三界第一尊，",
    "T12n0384_005:1041c29": " 乃能究識性。  如人在山頂，",
    "T12n0384_005:1042a01": " 通達見四遠，  分別善惡行。",
    "T12n0384_005:1042a02": " 天眼通第一，  遠見十方界；",
    "T12n0384_005:1042a03": " 有黠智慧人，  如掌觀明珠。」",
    "T12n0384_005:1042a04": "[1042a04] 爾時，世尊說此頌時，八十四億眾生，欲得遠",
    "T12n0384_005:1042a05": "離六識法相，不樂生死流轉五道，發弘誓心",
    "T12n0384_005:1042a06": "住無識地。",
    "T12n0384_005:1042a07": "菩薩處胎經善權品第十九",
    "T12n0384_005:1042a08": "[1042a08] 爾時，座中有菩薩名曰舉手，前白佛言：「世尊！",
    "T12n0384_005:1042a09": "願聞菩薩摩訶薩權變無數不可稱計。」[1042a09] 佛言：",
    "T12n0384_005:1042a10": "「菩薩摩訶薩常行善權，非此、非彼、非兩中間，",
    "T12n0384_005:1042a11": "隨前適化義說句說思惟義趣，莊嚴佛土六度",
    "T12n0384_005:1042a12": "無極乃至相知滅，方便導引無所罣閡。不",
    "T12n0384_005:1042a13": "自貢高亦無憍慢，容貌端正法服齊整，受前",
    "T12n0384_005:1042a14": "信施非度不捨。光相端嚴言說清淨，為一眾",
    "T12n0384_005:1042a15": "生住壽億劫，留形在後餘方教化，如是分身",
    "T12n0384_005:1042a16": "難可思量。所可遊化無覺知者，在鬼神界現",
    "T12n0384_005:1042a17": "大神力，亦使彼鬼度化眾生，展轉相教不失",
    "T12n0384_005:1042a18": "道教。復次權變作佛形像光相炳然，其有&#x89A9;",
    "T12n0384_005:1042a19": "見及聞所說法，初、中、竟語安隱快樂，禪定覺",
    "T12n0384_005:1042a20": "道明慧解脫，契經、偈經、記經、授決經，處經、出",
    "T12n0384_005:1042a21": "要經，廣長經、聚經、生經、廣普經、未曾有經、現",
    "T12n0384_005:1042a22": "經、轉經，譬喻經、因緣經，隨所趣向與說深法",
    "T12n0384_005:1042a23": "解空無我，眾生所念各各不同，能令一切入",
    "T12n0384_005:1042a24": "解脫門。譬如眾源陂池，五河駛流各各有",
    "T12n0384_005:1042a25": "名，悉歸于海便無本名。亦如須彌跱立難",
    "T12n0384_005:1042a26": "動，雜色眾鳥往依附止，皆同一色便無本色。",
    "T12n0384_005:1042a27": "菩薩摩訶薩教化眾生淨佛國土，亦復如是。",
    "T12n0384_005:1042a28": "眾生心識所念不同若干思想，能令一切至解",
    "T12n0384_005:1042a29": "脫門想定意滅，便無本念同一解脫，是謂",
    "T12n0384_005:1042b01": "菩薩摩訶薩權變適化不可測量。」[1042b01] 爾時世尊",
    "T12n0384_005:1042b02": "即說頌曰：",
    "T12n0384_005:1042b03": "「譬如田農夫，  選擇良美地，",
    "T12n0384_005:1042b04": " 下種不失時，  溉灌以時節，",
    "T12n0384_005:1042b05": " 長養苗成就，  不霜虫蝗災，",
    "T12n0384_005:1042b06": " 究竟獲果實，  收藏無憂畏。",
    "T12n0384_005:1042b07": " 菩薩真實法，  六度無極田，",
    "T12n0384_005:1042b08": " 消除慳貪心，  溉以甘露水，",
    "T12n0384_005:1042b09": " 善權方便道，  明了去就法，",
    "T12n0384_005:1042b10": " 導引眾生類，  得至不滅處。",
    "T12n0384_005:1042b11": " 生、老、病煩惱，  燒諸心善根；",
    "T12n0384_005:1042b12": " 善權方便護，  解了去就法。",
    "T12n0384_005:1042b13": " 夫人欲出家，  禁戒以為首；",
    "T12n0384_005:1042b14": " 不著飾好法，  行權菩薩道，",
    "T12n0384_005:1042b15": " 畢命不惜身，  不犯如毫釐。",
    "T12n0384_005:1042b16": " 身如草土糞，  隨人所&#x7234;割，",
    "T12n0384_005:1042b17": " 忍如安明山，  堅固不可沮。",
    "T12n0384_005:1042b18": " 護戒方便道，  毀譽無增減；",
    "T12n0384_005:1042b19": " 出冥在明處，  菩薩善權道。",
    "T12n0384_005:1042b20": " 現身在人間，  哀愍一切故；",
    "T12n0384_005:1042b21": " 或現微細形，  出入無罣礙。",
    "T12n0384_005:1042b22": " 道場諸佛坐，  滅結更不生；",
    "T12n0384_005:1042b23": " 其有至道場，  結盡永無餘。",
    "T12n0384_005:1042b24": " 亦如大導師，  將諸商賈等，",
    "T12n0384_005:1042b25": " 入海採珍琦，  珊瑚、琥珀珠，",
    "T12n0384_005:1042b26": " 明月隨意寶，  安隱還本國。",
    "T12n0384_005:1042b27": " 父母諸兄弟，  眷屬奴婢使，",
    "T12n0384_005:1042b28": " 和悅心歡喜，  如定除去想。",
    "T12n0384_005:1042b29": " 行權菩薩等，  搜求無盡藏，",
    "T12n0384_005:1042c01": " 了別珍琦妙，  自用瓔珞身。",
    "T12n0384_005:1042c02": " 善權導師長，  六度為妻息；",
    "T12n0384_005:1042c03": " 四等心覆蓋，  塵垢不著心。",
    "T12n0384_005:1042c04": " 世多愚惑人，  守慳不布施；",
    "T12n0384_005:1042c05": " 積財千萬億，  稱言是我有。",
    "T12n0384_005:1042c06": " 臨欲壽終時，  眼見惡鬼神；",
    "T12n0384_005:1042c07": " 刀風解其形，  無復出入息。",
    "T12n0384_005:1042c08": " 貪識隨諸惡，  受報甚苦辛；",
    "T12n0384_005:1042c09": " 將至受罪處，  變悔無所及。",
    "T12n0384_005:1042c10": " 佛以權智度，  就彼而說法；",
    "T12n0384_005:1042c11": " 利根自省罪，  悔心不藏匿，",
    "T12n0384_005:1042c12": " 聞法得度脫，  菩薩善權道。",
    "T12n0384_005:1042c13": " 如人生便盲，  不識玄、黃色，",
    "T12n0384_005:1042c14": " 遭遇聖巧匠，  療治以法藥；",
    "T12n0384_005:1042c15": " 昔聞有五色，  青、黃、赤、白、黑，",
    "T12n0384_005:1042c16": " 既得明眼識，  不別青、黃、赤。",
    "T12n0384_005:1042c17": " 菩薩善權道，  分別至究竟；",
    "T12n0384_005:1042c18": " 蕩除八難法，  不生亦不滅。」",
    "T12n0384_005:1042c19": "[1042c19] 爾時，世尊說此頌已，有百億居士行善權道，",
    "T12n0384_005:1042c20": "畢竟無為住無住地。◎"
}