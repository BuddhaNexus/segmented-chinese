{
    "X82n1571_084:0459a06": "五燈全書卷第八十四",
    "X82n1571_084:0459a08": "京都聖感禪寺住持(臣)僧 (超永) 編輯",
    "X82n1571_084:0459a09": "京都古華嚴寺住持(臣)僧 (超揆) 較閱 進",
    "X82n1571_084:0459a10": "呈",
    "X82n1571_084:0459a11": "  臨濟宗",
    "X82n1571_084:0459a12": "   南嶽下三十六世隨錄",
    "X82n1571_084:0459a13": "杭州佛日紫&#x8462;衡禪師[0459a13] 黃州黃氏子。本性至孝。因痛",
    "X82n1571_084:0459a14": "二親辭世。遂分家為三。一濟貧苦。一供方外。乃投修",
    "X82n1571_084:0459a15": "淨寺。脫白完具。博通教觀。首見天童。奮力苦參。一日",
    "X82n1571_084:0459a16": "因沸湯傷指有省。往謁安隱忍。忍曰。言無&#x8E2A;。語無跡。",
    "X82n1571_084:0459a17": "截斷語言。全無消息。汝作麼生相見。師便喝。忍曰。未",
    "X82n1571_084:0459a18": "在更道。師又喝。忍曰。兩喝三喝後作麼生。師曰。東洋",
    "X82n1571_084:0459a19": "海底紅塵起。須彌頂上浪滔天。忍曰。忽遇趯翻大海",
    "X82n1571_084:0459a20": "拳倒須彌。汝作麼生抵對。師拂袖便出。忍曰。轉來轉",
    "X82n1571_084:0459a21": "來。我更為汝道破。師搖手三下曰。從今不信老婆禪。",
    "X82n1571_084:0459a22": "竟行。後參具德禮。問今古機緣。一切透得。因甚疑根",
    "X82n1571_084:0459a23": "不斷。禮曰。諸方以破疑為物。我者裏。即疑就是衲僧",
    "X82n1571_084:0459a24": "鼻孔。師于言下豁然曰。若然某甲今日&#x5374;了也。禮曰。",
    "X82n1571_084:0459b01": "你作麼生了。師曰。把住也在我。放行也在我。禮曰。把",
    "X82n1571_084:0459b02": "住時如何。師曰。鐵牛不奮迅。禮曰。放行時如何。師曰。",
    "X82n1571_084:0459b03": "一字兩頭平。禮頷之 一日僧進門。師垂右足曰。道",
    "X82n1571_084:0459b04": "道。曰道不得。師曰。&#x811A;也不識。又一僧進門。師垂左手",
    "X82n1571_084:0459b05": "曰。道道。曰道不得。師曰。同坑無異土。又一僧進門。師",
    "X82n1571_084:0459b06": "垂雙足曰。道道。曰道個甚麼。師曰。三個柴頭品字燒",
    "X82n1571_084:0459b07": " 順治乙未三月示微疾。日與弟子。勘辨綱宗。書偈",
    "X82n1571_084:0459b08": "端坐而逝(具德禮嗣)。",
    "X82n1571_084:0459b09": "越州廣孝三目淵禪師[0459b09] 示眾。色塵無作。眼界未生。聲",
    "X82n1571_084:0459b10": "塵無作。耳界未生。香塵無作。鼻界未生。味塵無作。舌",
    "X82n1571_084:0459b11": "界未生。觸塵無作。身界未生。法塵無作。意界未生。諸",
    "X82n1571_084:0459b12": "仁者。以未生之前。轉無作之用。則色聲香味觸法一",
    "X82n1571_084:0459b13": "句。是金剛圈。眼耳鼻舌身意一句。是栗棘蓬。金剛圈",
    "X82n1571_084:0459b14": "垂處。鶻眼猶迷。栗棘蓬拋時。作家罔惜鞭寂子于牯",
    "X82n1571_084:0459b15": "牛隊裏。拶香嚴于粥飯叢中。別喚沙彌。斬釘截鐵。口",
    "X82n1571_084:0459b16": "唇不借。拈放風旋。一句了然。超功行于塵劫。萬機休",
    "X82n1571_084:0459b17": "罷。放身命于先天。非生因所生。何了因可了。然雖如",
    "X82n1571_084:0459b18": "是。若向別喚沙彌。而識取香嚴水中捉月。向口唇不",
    "X82n1571_084:0459b19": "借。而識取寂子鏡裏迷頭。向單提直指處。而識雲門。",
    "X82n1571_084:0459b20": "豈惟有屈二老。亦乃辜負吾宗。還委悉麼。卓拄杖曰。",
    "X82n1571_084:0459b21": "丈夫自有&#x51B2;霄志。豈向他人行處行(具德禮嗣)。",
    "X82n1571_084:0459b22": "撫州石鞏十力潤禪師[0459b22] 興化人。問大道透長安。因甚",
    "X82n1571_084:0459b23": "學人透不得。師曰。恁麼則趙州話墮。僧便出。師曰。恁",
    "X82n1571_084:0459b24": "麼則山僧話墮 問。世尊見明星而悟。見個甚麼。師",
    "X82n1571_084:0459c01": "曰瞎。僧禮拜。師曰。你見個甚麼便禮拜。僧亦曰瞎。師",
    "X82n1571_084:0459c02": "吐舌 問。如何是賓中主。師曰。細柳營前不奉詔。曰",
    "X82n1571_084:0459c03": "如何是主中賓。師曰。按轡徐行不動塵。曰如何是賓",
    "X82n1571_084:0459c04": "中賓。師曰。風雨凄凄入古村。曰如何是主中主。師震",
    "X82n1571_084:0459c05": "威一喝(具德禮嗣)。",
    "X82n1571_084:0459c06": "嘉興雁塔白谷裔禪師[0459c06] 毗陵白氏子。上堂。舉足下足。",
    "X82n1571_084:0459c07": "列祖門庭。放去收來。祖翁契券。向者裏搆去。人人&#x811A;",
    "X82n1571_084:0459c08": "下圓成。個個頂[寧*頁]晃耀。其或未然。要作三世諸佛緣",
    "X82n1571_084:0459c09": "起。歷代祖師鑪錘。裔上座拈一句無義味話。為諸兄",
    "X82n1571_084:0459c10": "弟。抽釘拔楔。作個脫洒衲僧。擊拂子一下曰。只者是",
    "X82n1571_084:0459c11": " 康熙戊午辭世。塔全身于寺後(具德禮嗣)。",
    "X82n1571_084:0459c12": "越州天衣乾菴賢禪師[0459c12] 僧參。師問。那裏來。曰靈隱師",
    "X82n1571_084:0459c13": "曰。冷泉亭吞&#x5374;飛來峰。是否。曰豈有與麼事。師曰。你",
    "X82n1571_084:0459c14": "若不信。問取別人。僧便如前問。師打曰。獅子咬人。韓",
    "X82n1571_084:0459c15": "驢逐塊(具德禮嗣)。",
    "X82n1571_084:0459c16": "湖州德清鳴因載一晉禪師[0459c16] 上堂。元機獨耀。竿頭杲",
    "X82n1571_084:0459c17": "日下須彌。至化無私。劫外春風貫桃李。會麼。句不停",
    "X82n1571_084:0459c18": "意。意不停句。意句不同倫。窗櫺交露柱。句&#x5257;意。意&#x5257;",
    "X82n1571_084:0459c19": "句。意句交馳。如大火聚。過量人。眼&#x8462;萬重。胸羅八表。",
    "X82n1571_084:0459c20": "聞恁般語話。是甚麼。其或意下停元。句中取則。聽不",
    "X82n1571_084:0459c21": "出聲。見不超色。鳳縈金網趨霄漢。以何期。虎陷神機",
    "X82n1571_084:0459c22": "欲威獰。而路絕。到者裏。合作麼委悉。諸人緇素得出。",
    "X82n1571_084:0459c23": "山僧分半座與伊。功不浪施。有問山僧為人句。但向",
    "X82n1571_084:0459c24": "道。自古碧潭空界月。再三撈摝始應知(具德禮嗣)。",
    "X82n1571_084:0460a01": "鹽官金粟諦輝輅禪師[0460a01] 住靈隱日。一僧經行。師召曰。",
    "X82n1571_084:0460a02": "上座來。僧便近前問訊。師曰。一動不如一靜。復見一",
    "X82n1571_084:0460a03": "僧坐禪。師召曰。上座來。僧亦近前問訊。師曰。一靜不",
    "X82n1571_084:0460a04": "如一動。侍者曰。祇如動靜兩忘。又作麼生。師便低頭",
    "X82n1571_084:0460a05": "歸方丈(具德禮嗣)。",
    "X82n1571_084:0460a06": "東陽昭懷獨任雲禪師[0460a06] 莆陽林氏子。參靈隱禮。看一",
    "X82n1571_084:0460a07": "歸何處話。正經行時。履脫有省。巢山首座問曰。適來",
    "X82n1571_084:0460a08": "入室。有何所見。師方舉。座震威一喝。掩門而去。師後",
    "X82n1571_084:0460a09": "再理前話。徹夜始識首座去。悔曰。昨來不痛與一頓。",
    "X82n1571_084:0460a10": "呈偈曰。昨朝一喝倒關門。我以殷勤三拭身。&#x89B0;破豁",
    "X82n1571_084:0460a11": "然無異路。何須日午打三更。座接偈曰。偈在者裏。如",
    "X82n1571_084:0460a12": "何是我昨日的。師喝座曰。者是我昨日的。師曰。一番",
    "X82n1571_084:0460a13": "提起一番新。座曰。怎奈巢上座未肯點頭在。師曰。放",
    "X82n1571_084:0460a14": "汝一頭地。掩門便出。座隨至曰。諦當甚諦當。敢保老",
    "X82n1571_084:0460a15": "兄未徹在。師劈面便掌。座曰。你打巢上座那。師曰。切",
    "X82n1571_084:0460a16": "忌錯會。座休去 上堂。僧出作鼓笛聲曰。某甲會吹",
    "X82n1571_084:0460a17": "無孔笛。請師撫曲沒絃琴。師曰。明眼人前。怎敢造次。",
    "X82n1571_084:0460a18": "曰此曲只應天上有。人間能得幾回聞。師曰。黃河三",
    "X82n1571_084:0460a19": "千年一度清。曰可謂獅子吼時芳草綠。象王行處落",
    "X82n1571_084:0460a20": "花紅。師曰。子期去後。尚有知音。僧禮拜。師打曰。者一",
    "X82n1571_084:0460a21": "板也少不得。乃曰。若論此事。譬如琴瑟箜篌。雖有妙",
    "X82n1571_084:0460a22": "音。若無妙指。終不能發。山僧豈憚勤勞。不垂一手。作",
    "X82n1571_084:0460a23": "彈琴勢曰。還會麼。曲終人不見。江上數峰青(具德禮嗣)。",
    "X82n1571_084:0460a24": "泰興慶雲澄一清禪師[0460a24] 瓜洲史氏子。投天寧出家。靈",
    "X82n1571_084:0460b01": "隱禮。命參無夢無想大用現前話。一日禮巡香。以目",
    "X82n1571_084:0460b02": "瞬師曰。半夜摸得一跳蚤。師于言下有省。入室曰。夜",
    "X82n1571_084:0460b03": "間跳蚤咬一口。至今痛得無休歇。禮曰。即今跳蚤在",
    "X82n1571_084:0460b04": "甚麼處。師曰。無處不稱尊。禮曰。無夢無想。尊在何處。",
    "X82n1571_084:0460b05": "師曰。如珠在盤 示僧曰。不觸不背。道將一句來。曰",
    "X82n1571_084:0460b06": "&#x8657;空無背面。師曰。恁麼觸背了也。僧喝。師曰。莫道無",
    "X82n1571_084:0460b07": "背面好。曰黑荳未生芽。師曰。弄&#x8657;頭(具德禮嗣)。",
    "X82n1571_084:0460b08": "蕭山烏石靈沼濎禪師[0460b08] 楚人也。因卸舊殿上堂。乃卓",
    "X82n1571_084:0460b09": "拄杖曰。烏石有一句。在迦文老子手裏。貫古通今。時",
    "X82n1571_084:0460b10": "清道泰。捨短從長。將勤補拙。又卓拄杖曰。迦文老子。",
    "X82n1571_084:0460b11": "亦有一句。在烏石手裏。據令而行。隨時賞罰。補偏革",
    "X82n1571_084:0460b12": "弊。換舊崇新。直饒聲聞緣覺。迴避不及。釋梵諸天。&#x89B0;",
    "X82n1571_084:0460b13": "捕無門。且道憑個甚麼。得與麼迅捷。卓拄杖曰。從前",
    "X82n1571_084:0460b14": "汗馬無人識。祇要重論&#x8462;代功(具德禮嗣)。",
    "X82n1571_084:0460b15": "衢州蓮花乾敏證禪師[0460b15] 晚參。日日日東升。日日日西",
    "X82n1571_084:0460b16": "沒。拄杖作龍吟。布袋藏醜拙。報諸仁。徹不徹。衲僧腦",
    "X82n1571_084:0460b17": "後三觔鐵(具德禮嗣)。",
    "X82n1571_084:0460b18": "東陽法興大閒靜禪師[0460b18] 參具德禮。一日禮問曰。覿面",
    "X82n1571_084:0460b19": "相逢時如何。師曰。兩眼對兩眼。禮曰。忽遇其中人來。",
    "X82n1571_084:0460b20": "又作麼生。師曰。放行不放過。禮曰。父母未生前。本來",
    "X82n1571_084:0460b21": "面目&#x807B;。師曰。低聲低聲。禮曰。我已低聲。你又作麼生",
    "X82n1571_084:0460b22": "道。師曰。天氣初寒。和尚珍重。禮曰。適來數語。那一語",
    "X82n1571_084:0460b23": "親切。師曰。有眼者見。有耳者聞。禮高聲曰。上座猶有",
    "X82n1571_084:0460b24": "見聞在。師即呈頌曰。好肉剜瘡。按牛喫草。自悔從前",
    "X82n1571_084:0460c01": "枉受顛倒。拋&#x5374;自家無盡藏。&#x7ADB;竮向人討。富不誇貧",
    "X82n1571_084:0460c02": "亦埽。爛&#x7151;&#x8657;空飽一&#x98E1;。鐵蒺都盧一口咬 僧問。猛",
    "X82n1571_084:0460c03": "虎有甚長處。善財也去參他。師曰。不經一事。不長一",
    "X82n1571_084:0460c04": "智(具德禮嗣)。",
    "X82n1571_084:0460c05": "鹽官竹林弗為祚禪師[0460c05] 揚之通州丁氏子。參靈隱禮。",
    "X82n1571_084:0460c06": "命看無夢無想主人公話。一夕就寢。被&#x96A3;單僧。展&#x811A;",
    "X82n1571_084:0460c07": "[翟*支]枕。墮地失聲。頓見高峰立地之處。述偈曰。七尺單",
    "X82n1571_084:0460c08": "前睡正濃。枕頭墮地忽成龍。迅雷送出金剛眼。擊破",
    "X82n1571_084:0460c09": "從前栗棘蓬。禮見而喜曰。此是紙筆上句。如何是你",
    "X82n1571_084:0460c10": "本分事。師作掌勢。禮曰。切莫草草。入佛日精進堂。一",
    "X82n1571_084:0460c11": "夕。有鼠爭豆。碟俱撲下。忽然大悟。遂作偈曰。本來面",
    "X82n1571_084:0460c12": "目現塵塵。何用從前向外尋。夜半床頭親看破。鼠翻",
    "X82n1571_084:0460c13": "鹽豆滿天星。禮閱偈。即喚師入室曰。且喜汝大事了",
    "X82n1571_084:0460c14": "畢。師曰。甚處得這消息來。禮曰。&#x8CCD;物現在。師曰賊賊。",
    "X82n1571_084:0460c15": "便出。禮乃落堂。搊住師曰。適纔老僧肯汝不肯汝。師",
    "X82n1571_084:0460c16": "曰。鷂子過新羅。禮曰。不意今日有此一僧。乃語眾曰。",
    "X82n1571_084:0460c17": "弗公為法勤勞。一生能急。我數急。所以遲&#x5374;十年為",
    "X82n1571_084:0460c18": "長老也 上堂。舉靈雲見桃花因緣畢曰。子規聲醉",
    "X82n1571_084:0460c19": "樹頭紅。幾個遊人眼界空。&#x5374;被旁人重按&#x5292;。桃花依",
    "X82n1571_084:0460c20": "舊笑春風(具德禮嗣)。",
    "X82n1571_084:0460c21": "穹窿寧邦圓實寧禪師[0460c21] 天都許氏子。僧問。心不在內。",
    "X82n1571_084:0460c22": "不在外。不在中間。畢竟在甚麼處。師曰。露柱開門石",
    "X82n1571_084:0460c23": "臼關。僧佇思。師曰會麼。曰不會。師曰。會得個中消息",
    "X82n1571_084:0460c24": "子。和盤托出有何難 問。東壁打西壁。南山拜北山。",
    "X82n1571_084:0461a01": "向上還有事也無。師曰有。曰如何是向上事。師曰。高",
    "X82n1571_084:0461a02": "挂風帆過洞庭。曰畢竟如何。師曰。目前三萬六千頃。",
    "X82n1571_084:0461a03": "月在波心說向誰(具德禮嗣)。",
    "X82n1571_084:0461a04": "富春法相履先緒禪師[0461a04] 烏程俞氏子。聞板響。猛然&#x64E1;",
    "X82n1571_084:0461a05": "頭。禪帳拂面。忽然有省。次日禮落堂。師出問。如何是",
    "X82n1571_084:0461a06": "學人放身命處。禮擲下竹篦。師拈起連打數僧曰。你",
    "X82n1571_084:0461a07": "也該喫棒。你也該喫棒。復打侍者曰。你也代和尚喫",
    "X82n1571_084:0461a08": "一棒。禮曰。履先&#x807B;。師拋竹篦歸眾。禮少頃。喚師入方",
    "X82n1571_084:0461a09": "丈曰。你見甚麼道理。敢恁麼造次。師曰。某甲罪過。禮",
    "X82n1571_084:0461a10": "喜而告眾曰。且喜履先參得禪也 上堂。拈拄杖召",
    "X82n1571_084:0461a11": "眾曰。古人道。楖[木*栗]橫肩不顧人。直入千峰萬峰去。到",
    "X82n1571_084:0461a12": "這裏。因甚不肯住。遂卓拄杖曰。山僧二十年行&#x811A;。祇",
    "X82n1571_084:0461a13": "到這裏 小參。山僧昨夜作得一偈。不妨舉似大眾。",
    "X82n1571_084:0461a14": "切須諦聽。眾皆側耳。師良久曰。分明記取(具德禮嗣)。",
    "X82n1571_084:0461a15": "松江瑞應素菴仁禪師[0461a15] 上堂。舉宋太宗。見僧看經。問",
    "X82n1571_084:0461a16": "曰。看甚麼經。僧曰。仁王經。宗曰。既是寡人經。為甚麼",
    "X82n1571_084:0461a17": "在卿手裏。僧無語。後雪竇顯代曰。皇天無親。惟德是",
    "X82n1571_084:0461a18": "輔。師曰。太宗善問。雪竇善答。可謂君臣道合。無人證",
    "X82n1571_084:0461a19": "明。山僧有頌。不妨舉似。王言如絲復如綸。萬國風行",
    "X82n1571_084:0461a20": "草木春。既識天顏動虎拜。遐荒何處不來賓。乃顧左",
    "X82n1571_084:0461a21": "右曰。今日一會。莫道無人證明(具德禮嗣)。",
    "X82n1571_084:0461a22": "杭州淨覺曇璽印禪師[0461a22] 一日拈桂花。問僧曰。這個是",
    "X82n1571_084:0461a23": "甚麼。曰桂花。師放下花。復豎拳曰。這個喚作甚麼。曰",
    "X82n1571_084:0461a24": "桂花。師曰。前語不是。後語是 問。昨日冒風。今日頭",
    "X82n1571_084:0461b01": "痛時如何。師打一棒曰。喫我一劑藥。僧擬議。師復打",
    "X82n1571_084:0461b02": "一棒曰。如未好。再喫一劑(具德禮嗣)。",
    "X82n1571_084:0461b03": "天台國清&#x7215;雲璣禪師[0461b03] 通州人。初依三峰藏。歷三寒",
    "X82n1571_084:0461b04": "暑。有省。後靈巖儲領祥符。師入堂。舉妙喜請益佛果",
    "X82n1571_084:0461b05": "有句無句因緣。言下徹證 示眾。青州衫子重。豈止",
    "X82n1571_084:0461b06": "七觔。萬法歸一。要且不在這裏。人人道。趙州老。不以",
    "X82n1571_084:0461b07": "筋骨為能。我道渠後生可畏。寄語諸方。欲得寒暑不",
    "X82n1571_084:0461b08": "侵。直須投身裏許 師自遊。每服糞掃衣。日乞食於",
    "X82n1571_084:0461b09": "市。夜寄宿古寺。人問其族姓里居。師曰。忘之矣。曰何",
    "X82n1571_084:0461b10": "以出家。師曰。無以療饑。曰識字否。師曰。夜歸古寺。曰",
    "X82n1571_084:0461b11": "會禪否。師曰。吾從雁蕩走來。聽者莫喻。順治戊子。將",
    "X82n1571_084:0461b12": "病革。次第請同參。作別而逝。塔於國清。有無畏集。行",
    "X82n1571_084:0461b13": "世(退翁儲嗣)。",
    "X82n1571_084:0461b14": "天台能仁辨菴光禪師[0461b14] 姑蘇金氏子。脫白靈巖。迎天",
    "X82n1571_084:0461b15": "台國清儲。開法本山。參竹篦話有省。一日儲舉南泉",
    "X82n1571_084:0461b16": "三不是公案。師痛加究心。後見儲。與客茶。拈&#x83D3;子擲",
    "X82n1571_084:0461b17": "地曰。正恁麼時。還有向背也無。師將平日&#x788D;膺之物。",
    "X82n1571_084:0461b18": "一時脫落 小參。少室門風。秋毫不犯。舉意承當。一",
    "X82n1571_084:0461b19": "堆一擔。脫體無依。待東山頭著地。與你說破 上堂。",
    "X82n1571_084:0461b20": "清明斷雪。穀雨斷霜。青天不老。白日自忙。東風爛熳",
    "X82n1571_084:0461b21": "花如錦。啼殺鷓鴣春晝長。端的不如歸去好。幾年遊",
    "X82n1571_084:0461b22": "子不還鄉 順治戊戌四月示微疾。趺坐而逝。塔于",
    "X82n1571_084:0461b23": "東山(退翁儲嗣)。",
    "X82n1571_084:0461b24": "逐鷗[木*合]禪師[0461b24] 淮安人。常在萬峰。擔水供眾。三峰藏異",
    "X82n1571_084:0461c01": "之。命職堂司。藏將辭世。授法語。令依繼起儲公。了子",
    "X82n1571_084:0461c02": "大事。師一日伐樹次。儲曰。終日東斫西斫。忽然斫倒",
    "X82n1571_084:0461c03": "如何。師曰。一冬燒不盡。一日攜菜過。儲曰。是甚麼。師",
    "X82n1571_084:0461c04": "曰。二年同一春。儲曰。是古人的。師曰。今人用&#x5374;好。儲",
    "X82n1571_084:0461c05": "曰。汝當年在萬峰。見個甚麼。便自肯諾。師笑曰。殘羹",
    "X82n1571_084:0461c06": "餿飯。不堪供養和尚。儲曰。還吐得盡麼。師曰。老老大",
    "X82n1571_084:0461c07": "大一些放不過。儲與笠子。順治戊子八月十七示疾。",
    "X82n1571_084:0461c08": "喚左右人。掖起合掌。呼本師和尚三聲而逝(退翁儲嗣)。",
    "X82n1571_084:0461c09": "永嘉巖頭平天僧彥宗禪師[0461c09] 海寧人。禮平觀法師。讀",
    "X82n1571_084:0461c10": "楞嚴有省。參靈巖儲。纔跨門。儲便問。子習楞嚴。祇如",
    "X82n1571_084:0461c11": "諸可還者自然非汝。不汝還者非汝而誰。師擬議。儲",
    "X82n1571_084:0461c12": "擊竹篦一下。師豁然大悟。出住天台興化 上堂。舉",
    "X82n1571_084:0461c13": "白雲示眾曰。先入白雲門。次入白雲浪。吞的栗棘蓬。",
    "X82n1571_084:0461c14": "喫的&#x7C7C;米飯。君子如到來。看看好方便。師曰。白雲氣",
    "X82n1571_084:0461c15": "宇。不減雲門。口是心非。興化則不然。莫上興化門。慣",
    "X82n1571_084:0461c16": "起無風浪。赤稍衝浪來。喝起青霄棒。君子如到來。雍",
    "X82n1571_084:0461c17": "雍而揖讓。為甚如此。偃文而修武。古今所同尚 師",
    "X82n1571_084:0461c18": "性好潔。常&#x643A;茗&#x6900;隨行。有酇侍者。誤&#x643A;一二器。已離",
    "X82n1571_084:0461c19": "興化。行二百餘里。師見詬曰。汝不知因果為是耶。立",
    "X82n1571_084:0461c20": "命持還。其謹有古人風味 順治戊戌元日。師榜快",
    "X82n1571_084:0461c21": "字于門。見者莫測。至六月十一日。示微疾。子夜索筆",
    "X82n1571_084:0461c22": "書偈曰。拄杖今朝發火。大震一聲毒鼓。喪&#x5374;無位真",
    "X82n1571_084:0461c23": "人。說甚空王佛祖。擲筆趺坐而逝。塔于平天菴之後",
    "X82n1571_084:0461c24": "麓(退翁儲嗣)。",
    "X82n1571_084:0462a01": "天台國清大庾韜禪師[0462a01] 吳江趙庾也。崇禎癸未。進士",
    "X82n1571_084:0462a02": "令甌寧。以治最擢吏部。鼎革薙髮受具于遯&#x90A8;賢。燃",
    "X82n1571_084:0462a03": "香有省。賢問。馬祖一喝。百丈因甚三日耳聾。師曰。犀",
    "X82n1571_084:0462a04": "因翫月紋生角。象被雷驚花入牙。賢許之。次謁靈巖",
    "X82n1571_084:0462a05": "儲。問如何是境。儲曰。明月上高山。如何是人。儲曰。祇",
    "X82n1571_084:0462a06": "是這賊。如何是法。儲曰。國有憲章三千罪。師于言下",
    "X82n1571_084:0462a07": "大悟 示眾。一兩棕鞋八尺藤。遶山行過竟無人。不",
    "X82n1571_084:0462a08": "知竹雨松風夜。吟盡秋山這盞燈。是甚麼人境界。良",
    "X82n1571_084:0462a09": "久曰。滿堂有眼盡不識。自剪芭蕉寫甚經 示眾。未",
    "X82n1571_084:0462a10": "明心地印。難透祖師關。拈拄杖曰。這個是心地印。畫",
    "X82n1571_084:0462a11": "一畫曰。這個是祖師關。已過者。掉臂竟去。未過者。且",
    "X82n1571_084:0462a12": "借印看喝一喝曰。莫怪適來頻觸忤。自從別後見君",
    "X82n1571_084:0462a13": "稀 順治辛卯。隨儲渡吳江鶯脛湖。大風覆舟。師落",
    "X82n1571_084:0462a14": "水。跏趺而逝。塔于鄧尉山(退翁儲嗣)。",
    "X82n1571_084:0462a15": "天台國清毅菴英禪師[0462a15] 上堂。開&#x5374;路。釋迦老子來也。",
    "X82n1571_084:0462a16": "道。我此法印。為欲利益一切世間。在所遊方。弗妄宣",
    "X82n1571_084:0462a17": "傳。師一喝曰。老大釋迦。小心忒殺。國清一眾。盡是本",
    "X82n1571_084:0462a18": "色禪流。一向撞著道伴。只是交肩過實情。眼裏著沙",
    "X82n1571_084:0462a19": "不得。耳裏著水不得。山僧又何忍好肉上剜瘡。&#x8657;空",
    "X82n1571_084:0462a20": "裏釘橛。道個山之遙。水之闊。狼籍從上風規。辜負將",
    "X82n1571_084:0462a21": "來眼目。喝一喝曰。且過一邊 上堂。側跳上山巔。誰",
    "X82n1571_084:0462a22": "後復誰先。打破目前底。元路草芊芊。卓拄杖一下曰。",
    "X82n1571_084:0462a23": "失&#x811A;踏得著。便是活神仙 上堂。一不成。二不是。示",
    "X82n1571_084:0462a24": "疾維摩。眼中著刺。送語文殊莫取次。無端一盲引眾",
    "X82n1571_084:0462b01": "盲。業識茫茫無本據。八萬四千師子座。塞滿&#x8657;空恣",
    "X82n1571_084:0462b02": "兒戲。喝一喝曰。都來是甚閒家具 上堂。終日茫茫",
    "X82n1571_084:0462b03": "那事無妨。纔經拶著。被&#x8462;囊藏。大眾。只這被&#x8462;囊藏",
    "X82n1571_084:0462b04": "的。是那事。不是那事。良久曰。你諸人。有事進前。無事",
    "X82n1571_084:0462b05": "退後 上堂。古人道。佛法無多子。卓拄杖一下曰。且",
    "X82n1571_084:0462b06": "道是多少。眾無語。便下座 上堂。連卓拄杖曰。寒山",
    "X82n1571_084:0462b07": "顛寒山顛。理事絕偏圓。打開條火路。直出古皇前。可",
    "X82n1571_084:0462b08": "憐拾得子。轉掃轉連綿。更有豐干老。饒舌賺人天。擲",
    "X82n1571_084:0462b09": "下拄杖曰。奉報諸禪。斯道而今大不然 上堂。纔方",
    "X82n1571_084:0462b10": "朱夏又經秋。颯颯霜風到樹頭。節令既嚴人易老。現",
    "X82n1571_084:0462b11": "前幾個得心休。急著眼莫悠遊。識得自家田地穩。不",
    "X82n1571_084:0462b12": "風流處也風流。驀召大眾。如何是自家田地。眾舉首。",
    "X82n1571_084:0462b13": "師一時打散 誕日上堂。國清獨立萬山中。自愧無",
    "X82n1571_084:0462b14": "能繼阿翁。幸得年來筋力好。拖&#x7282;拽耙展家風。卓拄",
    "X82n1571_084:0462b15": "杖一下曰。劫初田地平翻轉。現出優曇朵朵紅 上",
    "X82n1571_084:0462b16": "堂。盡大地是衲僧一隻眼。國清有願不撒沙。還有眼",
    "X82n1571_084:0462b17": "睫上枹鼓。眉罅裏走馬底麼。眾無語。師曰。眼在甚麼",
    "X82n1571_084:0462b18": "處 上堂。劄。久雨不晴。&#x811A;下泥深。衲僧動著。打溼眼",
    "X82n1571_084:0462b19": "睛。農夫鼓掌。絕到行人。且道鼻孔裏。還一得一點麼。",
    "X82n1571_084:0462b20": "打噴一下 上堂。霜風急霜風急。窮子無依何處立。",
    "X82n1571_084:0462b21": "勸君問路早還家。庫藏倉箱盡盈溢。莫靠墻休倚壁。",
    "X82n1571_084:0462b22": "剛被時人喚作賊。擊拂子曰。屈屈。祖翁田地有誰爭。",
    "X82n1571_084:0462b23": "自是不歸歸便得 上堂。大眾托&#x76CB;辛苦。山僧無可",
    "X82n1571_084:0462b24": "管顧。扯起陳爛葛藤。敢道飯是米做(退翁儲嗣)。",
    "X82n1571_084:0462c01": "潭州雲&#x8462;楚奕豫禪師[0462c01] 蜀之眉州人。初參三峰藏。有",
    "X82n1571_084:0462c02": "省次。謁靈巖儲歷二十寒暑 上堂。卓拄杖曰。須彌",
    "X82n1571_084:0462c03": "山百雜碎。也世界。向甚麼處。安身立命。良久曰。咄。這",
    "X82n1571_084:0462c04": "野狐精。以杖旋風打散 上堂。向上一路。千聖不傳。",
    "X82n1571_084:0462c05": "後代兒孫。左探右探。良久曰。莫踏雲&#x8462;&#x811A;跟。便下座",
    "X82n1571_084:0462c06": "(退翁儲嗣)。",
    "X82n1571_084:0462c07": "天台瑞巖質夫殊禪師[0462c07] 泰州秦氏子。上堂。盞子撲落",
    "X82n1571_084:0462c08": "地。碟子成七片。無底籃兒盛將歸。試問諸人見不見。",
    "X82n1571_084:0462c09": "拈拄杖曰。是甚麼。卓一卓曰。聊為通一線 上堂。世",
    "X82n1571_084:0462c10": "尊拈花。迦葉微笑。露柱燈籠。同時合調。且道正法眼",
    "X82n1571_084:0462c11": "藏。涅槃妙心。又從甚麼處得來。卓拄杖曰。點即不到",
    "X82n1571_084:0462c12": " 問牛頭未見四祖時如何。師曰。月似彎弓。少雨多",
    "X82n1571_084:0462c13": "風。曰見後如何。師曰。下坡不走。快便難逢。曰見與未",
    "X82n1571_084:0462c14": "見時如何。師曰。泣露千般草。吟風一樣松 順治乙",
    "X82n1571_084:0462c15": "未臘月示微疾。說偈而逝(退翁儲嗣)。",
    "X82n1571_084:0462c16": "台州神鼎雪章元禪師[0462c16] 揚之通州人。落堂勘僧。常垂",
    "X82n1571_084:0462c17": "三問曰。眉毛與眼睛。從來不相識。是甚麼人證明。又",
    "X82n1571_084:0462c18": "曰。家貧遇劫。不能盡去。所存是何物。又曰。家親作崇。",
    "X82n1571_084:0462c19": "斬斷命根。賊是家親。如何使令。對者少涉遲疑。師便",
    "X82n1571_084:0462c20": "曰。請過(退翁儲嗣)。",
    "X82n1571_084:0462c21": "池州南泉魯南琛禪師[0462c21] 巴州人。中秋上堂。靈山話月。",
    "X82n1571_084:0462c22": "曹溪指月。仔細看來。都則一橛。老南泉。獨超物外。不",
    "X82n1571_084:0462c23": "過一期翫月。新南泉。終不肯月下添燈。也須應。個時",
    "X82n1571_084:0462c24": "節。以拂子打圓相曰。看看。此是第一月。第二月。缺了",
    "X82n1571_084:0463a01": "又圓。圓了又缺。照顧月下三更。須防臨濟這賊。咄",
    "X82n1571_084:0463a02": " 上堂。大雄山下虎。南山&#x9F08;鼻蛇。一般毒氣深。欲避避",
    "X82n1571_084:0463a03": "不得。以拄杖畫一畫曰。今朝不遇山僧管取。楊岐路",
    "X82n1571_084:0463a04": "絕。還有以毒攻毒者麼。出來剺牙劈齒看。以拄杖一",
    "X82n1571_084:0463a05": "時&#x8D82;出(退翁儲嗣)。",
    "X82n1571_084:0463a06": "杭州靈峰青原暐禪師[0463a06] 梁溪胡氏子。僧問。大用現前。",
    "X82n1571_084:0463a07": "不存軌則。因甚方木不投圓竅。師曰。無人知此意。令",
    "X82n1571_084:0463a08": "我憶南泉 問。三世諸佛。坐火焰裏。轉大法輪。火焰",
    "X82n1571_084:0463a09": "為諸佛說法。日日灶門頭。說個甚麼。師曰。寒山逢拾",
    "X82n1571_084:0463a10": "得。拍手呵呵笑 問。佛以一音演說大法。眾生隨類",
    "X82n1571_084:0463a11": "各得領解。只如此語。作麼生解。師曰。掣電之機。徒勞",
    "X82n1571_084:0463a12": "佇思 問。天地與我同根。萬物與我一體。因甚有長",
    "X82n1571_084:0463a13": "者長。短者短。師曰。以上供通。俱是詣實(退翁儲嗣)。",
    "X82n1571_084:0463a14": "鼎州德山乾明原直賦禪師[0463a14] 毗陵王弋是也。中年投",
    "X82n1571_084:0463a15": "靈巖儲薙染。苦參得悟。為人短小精悍。力荷法門。有",
    "X82n1571_084:0463a16": "汾陽之風。上堂。以拂子作○相曰。此是諸佛體相。目",
    "X82n1571_084:0463a17": "所未&#x89A9;者。看則有分。嘗在其中者。脫體道將一句來。",
    "X82n1571_084:0463a18": "喝一喝曰。汝等應在賢劫第四尊。釋迦牟尼佛法中。",
    "X82n1571_084:0463a19": "而得成佛 上堂。驀拈杖。喚曰木上座。自應曰喏。又",
    "X82n1571_084:0463a20": "喚曰木上座。復應曰喏喏。隨卓一下曰。如人暗中書",
    "X82n1571_084:0463a21": "字。字雖不成。文彩全彰。青作青色。黃作黃色。不青不",
    "X82n1571_084:0463a22": "黃。作不青不黃色。佛法到者裏。也要眼無礙者。得見",
    "X82n1571_084:0463a23": "多百佛。得見多千佛。到處為首。為勝為最。為妙為微",
    "X82n1571_084:0463a24": "妙。為上為無上。為導為師。若不一手劃破。十字頂門",
    "X82n1571_084:0463b01": "上。並須瓦解。不見。臨濟德山。為大施主。周給無盡。利",
    "X82n1571_084:0463b02": "行同事。諸所作業。皆不離一切種一切智智。譬猶書",
    "X82n1571_084:0463b03": "字數說。皆以字母為本。字母究竟。無有少分離字母",
    "X82n1571_084:0463b04": "者。遂以拄杖。劃一劃曰。據令一筆押下。不同草草",
    "X82n1571_084:0463b05": " 上元日上堂。三百年來舊業深。雲堂燈火幾浮沈。今",
    "X82n1571_084:0463b06": "朝剔起珠林燄。風展梅花一片心。喝一喝曰。諸法無",
    "X82n1571_084:0463b07": "法體。而說惟是心。不見于自心。而起于分別。人工淘",
    "X82n1571_084:0463b08": "米著火。行者&#x7151;粥蒸飯。上江與下江。風味有異。廚務",
    "X82n1571_084:0463b09": "勾當。天下相同。見性人。不見性人。到者裏如何分別。",
    "X82n1571_084:0463b10": "喝一喝曰。作家禪客。不得背地冷笑 上堂。一僧攙",
    "X82n1571_084:0463b11": "前曰。正去偏來。明投暗合。師劈脊便打。又僧競出。師",
    "X82n1571_084:0463b12": "一齊打退曰。總是生臺邊。&#x5647;夜飯漢。乃舉僧問興化。",
    "X82n1571_084:0463b13": "四方八面來時如何。興化曰。打中間底。僧作禮。興化",
    "X82n1571_084:0463b14": "曰。昨日赴個村齋。中途忽遇一陣卒風暴雨。向古廟",
    "X82n1571_084:0463b15": "裏躲得過。師喝一喝曰。四方八面。落紅成陣。中間底",
    "X82n1571_084:0463b16": "水和月流。好個時節。子因甚一拜。也承當不下。又向",
    "X82n1571_084:0463b17": "古廟裏。念道真言。臨事而懼。則不要做他烜赫之子。",
    "X82n1571_084:0463b18": "當身公驗。在甚麼處。連喝兩喝曰。賊無種相鼓籠",
    "X82n1571_084:0463b19": " 上堂。驀拈拄杖。卓一下曰。祖佛百孔千瘡一下子。刮",
    "X82n1571_084:0463b20": "開和根拔出了也。是你諸人。還護惜也無。一隊一隊",
    "X82n1571_084:0463b21": "圓臚方服。氣勢甚大。到處人家。牽入軟綿子裏。朝撫",
    "X82n1571_084:0463b22": "夜摩。平地神仙。不可容易問你話。幸九峰出世。與你",
    "X82n1571_084:0463b23": "手&#x811A;。拈膩脂帽。脫尳臭衫。你試毛下自己。摸皮下自",
    "X82n1571_084:0463b24": "己看。有一點子麼。復連卓兩卓曰。劄得出九峰。與從",
    "X82n1571_084:0463c01": "上為法老尊宿。齊眉共躅 新戒子請上堂。德山呵",
    "X82n1571_084:0463c02": "佛罵祖。臨濟誅佛滅祖。兩個漢。自謂。已到不疑之地。",
    "X82n1571_084:0463c03": "那管荒草深村只是輥。驀卓拄杖。喝一喝曰。眾生處",
    "X82n1571_084:0463c04": "處著。引之令得出 上堂。白椎未竟。隨卓拄杖曰。若",
    "X82n1571_084:0463c05": "遲一刻子。龜頭&#x9F08;頭。盡欺你諸人去也。下根劣智。一",
    "X82n1571_084:0463c06": "點氣落上。一點氣落下。吞聲而退。不必較之。若是丈",
    "X82n1571_084:0463c07": "夫兒。那個沒有一道祖業契書。何不攤向人前。只來",
    "X82n1571_084:0463c08": "背地。束在&#x9262;囊子裏。匙好挑飯。筋好夾菜。是諸方普",
    "X82n1571_084:0463c09": "請會底。一時齋粥。恐怕趕不辦。口口嚼&#x8657;空。你還咽",
    "X82n1571_084:0463c10": "得盡麼。復卓一下曰。不可錯怪人家(退翁儲嗣)。",
    "X82n1571_084:0463c11": "廬山西林古嶷志玄禪師[0463c11] 武進吳氏子。年十二出家。",
    "X82n1571_084:0463c12": "侍三峰藏。問某甲參得禪否。藏便打。每問便打。如是",
    "X82n1571_084:0463c13": "三年。一日大雪。藏晨起。呼令呈句。師通所見。藏命閉",
    "X82n1571_084:0463c14": "關參究。題其關顏。曰琢玉。以勉其有成。時師年十九",
    "X82n1571_084:0463c15": "也。迨藏示寂。師奉命侍靈巖儲。因儲主天寧。師留靈",
    "X82n1571_084:0463c16": "巖。中元日。懸祖像設供。師隨眾入。跨門忽然大悟。將",
    "X82n1571_084:0463c17": "從前礙膺。頓時冰釋。即造天寧。呈所悟由。儲為印可",
    "X82n1571_084:0463c18": " 上堂。喝一喝曰。此猶是為中下根說。若是上根利",
    "X82n1571_084:0463c19": "智的。出來別展風規。雖有全機。也索打退鼓。若是偎",
    "X82n1571_084:0463c20": "刀避箭。祇圖全身遠害。且放此話大行 順治丁酉。",
    "X82n1571_084:0463c21": "師將示寂。上堂。舉馬祖一日不安。院主問。和尚尊候",
    "X82n1571_084:0463c22": "如何。祖曰。日面佛月面佛。師曰。大師到這時節。不忝",
    "X82n1571_084:0463c23": "為南嶽入室真子。但可惜攢簇不得。猶是露頭露尾。",
    "X82n1571_084:0463c24": "雖則光前絕後。爭免使&#x811A;下兒孫。向&#x8657;空裏。東&#x89B0;西",
    "X82n1571_084:0464a01": "&#x89B0;。若是西林。肯留個影子到你。今日設有問和尚尊",
    "X82n1571_084:0464a02": "候如何。但向他道。後五日看。卓拄杖下座。後五日。師",
    "X82n1571_084:0464a03": "果化去。塔于西林。銓部文德翼。為之銘(退翁儲嗣)。",
    "X82n1571_084:0464a04": "天台國清曇應杲禪師[0464a04] 毗陵孫氏子。上堂。囊無繫蟻",
    "X82n1571_084:0464a05": "之絲。石梁橋下。玉貫珠連。廚乏聚蠅之糝。華頂峰前。",
    "X82n1571_084:0464a06": "肩摩轂擊。住山家計。一句是一句。一步是一步。總由",
    "X82n1571_084:0464a07": "這條。截徑路頭去。有甚麼&#x5EFB;避處。忽若乾坤旋轉大",
    "X82n1571_084:0464a08": "地黑漆。不許攙前。那容落後。直饒半千尊者。情智枯",
    "X82n1571_084:0464a09": "竭。大兄小弟。踏步到來。如何捫摸他頭腦著。喝一喝",
    "X82n1571_084:0464a10": "曰。若是家裏人。且與你說家裏話。你輩。前廊前後架",
    "X82n1571_084:0464a11": "後底。又作麼生商量。靠拄杖下座 上堂。若人生百",
    "X82n1571_084:0464a12": "歲。不會諸佛機。不如生一日。而得解了之。狗走抖擻",
    "X82n1571_084:0464a13": "口。猴愁摟搜頭。星河月暈魚生子。槲葉風微鹿養茸。",
    "X82n1571_084:0464a14": "擊拂子曰。參 上堂。世尊有密語。迦葉不復藏。饒舌",
    "X82n1571_084:0464a15": "豐干老。無處著&#x6159;惶。諾惺惺著。便下座 上堂。火爐",
    "X82n1571_084:0464a16": "燄發。冰輪宅融。洽三千貫金革。禍及眾生。赤骨行魯。",
    "X82n1571_084:0464a17": "班空自施繩墨。藏身露影這淈[泳-永+盾]。古兮今兮誰甄別。",
    "X82n1571_084:0464a18": "豈不見。法昌當日太孤絕。惟有十八高人。凜凜寒威。",
    "X82n1571_084:0464a19": "相對示風骨。&#x7070;劫乎壁觀之嵩山。[利-禾+焱]滅乎獨尊之帝",
    "X82n1571_084:0464a20": "室。不藏蚊蚋兮。烈燄堪誇。吞&#x5374;大虫兮。全憑螂蟟。好",
    "X82n1571_084:0464a21": "兄弟。以火與火休爭逐。似燄續燄漫輕擲。相將共向",
    "X82n1571_084:0464a22": "無&#x70DF;火。迸出烏龜自成&#x9F08; 上堂。鸚鵡能言。不離飛",
    "X82n1571_084:0464a23": "鳥。猩猩能言。不離走獸。天下老和尚。不離國清拄杖",
    "X82n1571_084:0464a24": "子。且道。國清拄杖子。有甚麼長處。良久。乃引聲曰。從",
    "X82n1571_084:0464b01": "教立在古屏畔。待取丹青入&#x7575;圖 上堂。偏圓半滿。",
    "X82n1571_084:0464b02": "開口不在舌頭上。色空明暗。&#x64E1;眸還落印文中。靈山",
    "X82n1571_084:0464b03": "話月。曹溪指月。&#x63D1;著蛇頭。打失&#x9F08;鼻。南海波斯。人我",
    "X82n1571_084:0464b04": "未忘。摘得珊瑚。聲聲&#x544C;屈。雖然。車不用橫推。要且理",
    "X82n1571_084:0464b05": "無曲斷。祇如山南山北。逐隊成&#x7FA3;。李公醉倒&#x5826;前。自",
    "X82n1571_084:0464b06": "是張公喫酒。且道。具何三昧。得恁麼潑狼潑賴。遂以",
    "X82n1571_084:0464b07": "拂子打圓相曰。若是覆盆之下。又爭怪得 上堂。問",
    "X82n1571_084:0464b08": "出門是草。水牯牛足下無私。萬里無雲。鐵漢子全身",
    "X82n1571_084:0464b09": "奉重。行&#x811A;生緣。在甚麼處。師曰。龍蛇易辨。衲子難謾。",
    "X82n1571_084:0464b10": "曰。杖頭風月。&#x9262;裏乾坤。阿誰欠少。師曰。&#x811A;跟下切莫",
    "X82n1571_084:0464b11": "蹉過。僧頓足一下曰。誰人知此意。令我憶南泉。師曰。",
    "X82n1571_084:0464b12": "旁觀者哂。乃曰。十方無壁落。眼睛在甚麼處。四面赤",
    "X82n1571_084:0464b13": "無門。&#x811A;跟下太險生。菩薩子。佛法不在內。不在外。不",
    "X82n1571_084:0464b14": "在中間。且道。向甚麼處去。蚯蚓驀過東海。先行不到。",
    "X82n1571_084:0464b15": "蝦&#x87C7;飛上洞庭。末後太過。即使燈籠沿壁上天台。一",
    "X82n1571_084:0464b16": "期拶破面門。依舊扶籬摸壁。總不與麼。行到水窮處。",
    "X82n1571_084:0464b17": "坐看雲起時。&#x811A;下草鞋。一唱三十文。切莫錯會好(退翁",
    "X82n1571_084:0464b18": "儲嗣)。",
    "X82n1571_084:0464b19": "南翔萬壽完魯章禪師[0464b19] 上堂。僧問。金剛為鬚。白銀為",
    "X82n1571_084:0464b20": "葉。語未竟。師便打。又僧問。迴狂瀾於既倒。殺活拄杖",
    "X82n1571_084:0464b21": "揭日月於中天。佛祖爪牙。語未竟。師又打。又僧問。德",
    "X82n1571_084:0464b22": "山棒打禾山鼓。雲門足輥雪峰毬。語未竟。師亦打。又",
    "X82n1571_084:0464b23": "僧問。適來諸上座。有甚麼過。師和聲便打。僧擬進語。",
    "X82n1571_084:0464b24": "師連棒打退。乃曰。鉤章棘句。展演詞鋒。不惟埋沒從",
    "X82n1571_084:0464c01": "上宗乘。亦乃笑破衲僧鼻孔。靈利漢。向未舉以前。撩",
    "X82n1571_084:0464c02": "起便行。早是不唧[口*留]。何況三三兩兩。踏步前來。擬向",
    "X82n1571_084:0464c03": "山僧口裏覓剩唾。于諸人分上。成得甚麼邊事。以拄",
    "X82n1571_084:0464c04": "杖卓一下曰。是法不可示。言辭相寂滅。復卓一下曰。",
    "X82n1571_084:0464c05": "以方便力故。為五比丘說。大眾且道。說個甚麼。復卓",
    "X82n1571_084:0464c06": "一下曰。今日大悲院裏有齋 上堂。無為無事人。有",
    "X82n1571_084:0464c07": "口只堪喫飯。但莫強分&#x758E;。一生已成辦。顧左右曰。大",
    "X82n1571_084:0464c08": "事既已成辦。因甚腦後猶欠一槌。只因金鎖牢拴。便",
    "X82n1571_084:0464c09": "墮深坑解脫。諸仁。從今日始。日日出身白汗。自然諸",
    "X82n1571_084:0464c10": "病消忘。贏得下載清風。更合隨方瀟灑。如鵝護雪。舊",
    "X82n1571_084:0464c11": "例徒增。似獄&#x898A;囚。陳條可革。其或未然。且聽山僧施",
    "X82n1571_084:0464c12": "設 上堂。僧禮拜起擬問。師曰。住住。一夏與兄弟東",
    "X82n1571_084:0464c13": "語西語。見我兩片皮。還在麼。曰有句非宗旨。無言絕",
    "X82n1571_084:0464c14": "聖凡。師曰。因甚&#x811A;跟猶不點地。曰始隨芳草去。又逐",
    "X82n1571_084:0464c15": "落花回。師曰。也祇是個草裏漢。又僧出。師曰。一切處",
    "X82n1571_084:0464c16": "放教枯澹去。曰某甲一物不為。師曰。一切處光明燦",
    "X82n1571_084:0464c17": "爛去。曰爭敢囊藏&#x8462;覆。師曰。何緣得到與麼地。曰某",
    "X82n1571_084:0464c18": "甲罪過。師曰。昨夜三更月到窗。又僧出。師曰。要與汝",
    "X82n1571_084:0464c19": "商量。兩錯。他後不得道。向南方行&#x811A;時。早錯了也。即",
    "X82n1571_084:0464c20": "今事作麼生。曰行到水窮處。坐看雲起時。師曰。汝可",
    "X82n1571_084:0464c21": "謂不空過這夏。僧禮拜。師曰。三十年後。逢人不得錯",
    "X82n1571_084:0464c22": "舉。又僧纔出。便喝。師亦喝。僧又喝。師曰。不重子行履。",
    "X82n1571_084:0464c23": "祇貴子眼正。且道。非非想天。今日幾人退位。曰我不",
    "X82n1571_084:0464c24": "從人天來。師曰。莫是當時一宿覺麼。曰我不從雲水",
    "X82n1571_084:0465a01": "去。師曰。畢竟作麼生。曰消得龍王多少風。師打一棒",
    "X82n1571_084:0465a02": "曰。眼下無妨著個鼻。又僧出。師曰。直須向萬里無寸",
    "X82n1571_084:0465a03": "草處去。僧上下顧視。復展兩手曰。看看。師曰。何不早",
    "X82n1571_084:0465a04": "道。曰道得。也是臘月蓮花。師顧左右曰。別甑炊香飯。",
    "X82n1571_084:0465a05": "供養這僧。又僧出。師不顧。曰灼然。師便喝。僧亦不顧。",
    "X82n1571_084:0465a06": "師曰。灼然僧亦喝。師曰。莫當得麼。僧推倒禪床。師曰。",
    "X82n1571_084:0465a07": "險。乃喝一喝曰。&#x8657;空裏轟個霹靂。打開一條活路。放",
    "X82n1571_084:0465a08": "汝諸人命。通汝諸人氣。如今正好乘時。闊行大步。東",
    "X82n1571_084:0465a09": "西南北。無不是自己家鄉。不可守定在這裏也。拈拄",
    "X82n1571_084:0465a10": "杖。一時&#x8D82;下(退翁儲嗣)。",
    "X82n1571_084:0465a11": "三峰清&#x51C9;僧鑒青禪師[0465a11] 吳江朱氏子。根性猛利。儒釋",
    "X82n1571_084:0465a12": "典籍。過目不忘。年十九。受具靈巖。同鎣方遠打七。遠",
    "X82n1571_084:0465a13": "即大悟。師發憤力參。未幾。于台州天寧期中。徹明心",
    "X82n1571_084:0465a14": "地。退翁儲。舉為記室。旋命立僧秉拂。出世後。歷主大",
    "X82n1571_084:0465a15": "剎。道風遐被。",
    "X82n1571_084:0465a16": "[0465a16] 今上東巡。特旨召見。錫御製宸章。寵賚優渥。師刻石",
    "X82n1571_084:0465a17": "蘇州華山泐潭寺。用垂不朽云 上堂。坐定。顧左右",
    "X82n1571_084:0465a18": "曰。大眾會麼。從上綱宗。無人舉唱。設使隨機善導。宗",
    "X82n1571_084:0465a19": "途屈于異趨。應世垂慈。希音滯于競辯。談元說妙。止",
    "X82n1571_084:0465a20": "成&#x7575;壁之龍。折果分因。豈是渡河之象。不知一言迴",
    "X82n1571_084:0465a21": "拔。法法全超。一句該通。心心自契。何先聖後聖之殊。",
    "X82n1571_084:0465a22": "全提半提之異。林巒吐秀。觀之壁立胸襟。澗壑交流。",
    "X82n1571_084:0465a23": "飲者清&#x51C9;肺腑。聚五湖之俊衲。慶溢師門。續千載之",
    "X82n1571_084:0465a24": "真燈。輝煌祖席。且不涉化基。直歸寶所一句。又如何",
    "X82n1571_084:0465b01": "道。已知天上無雙月。可信人間只一僧 小參。顧左",
    "X82n1571_084:0465b02": "右曰。問一段事得麼。達磨當年渡隆慶江。那一日是",
    "X82n1571_084:0465b03": "甚麼風。不可祇道歲月浸久忘&#x5374;了也。智入三世。而",
    "X82n1571_084:0465b04": "無往來底。灼然酬對看。良久。自代曰。半東南。半西北",
    "X82n1571_084:0465b05": " 小參。闍黎行&#x811A;來多少時。踏不到。從上語&#x8109;固弗",
    "X82n1571_084:0465b06": "怪。你因甚自己舌頭。罔知落處。若信這兩片皮。人前",
    "X82n1571_084:0465b07": "開合。極是不易。曷若留取喫飯。他時後日。免致&#x544C;冤",
    "X82n1571_084:0465b08": "&#x544C;苦 晚參。知之一字。眾妙之門。莫妄想。知之一字。",
    "X82n1571_084:0465b09": "眾禍之門。放下著。山僧未能花鋪蜀錦。豈肯雪壓吳",
    "X82n1571_084:0465b10": "霜。將使富貴底。蕩滌珍奇。貧窮底。掀翻孤陋。喻如良",
    "X82n1571_084:0465b11": "醫藥。就庸醫囊裏撮來。靈堪瘥病。亦如老將行兵。就",
    "X82n1571_084:0465b12": "敗將營中拔出。氣可吞戎。故祖師曰。執之失度。必入",
    "X82n1571_084:0465b13": "邪路。放之自然。體無去住。山僧今日重為下個註&#x811A;。",
    "X82n1571_084:0465b14": "知之一字涉&#x70DF;塵。更說無知坐困人。不善良民皆賊",
    "X82n1571_084:0465b15": "子。善來賊子是良民 小參。問不落汾陽十八問。請",
    "X82n1571_084:0465b16": "師拈出箭鋒機。師曰。直透新羅國。曰句下已明賓主",
    "X82n1571_084:0465b17": "意。翻身復射事如何。師曰。第一莫向弓弦上辨。乃曰。",
    "X82n1571_084:0465b18": "禪無可傳。道無可道。日進三餐。夜眠一覺。豈可將作",
    "X82n1571_084:0465b19": "平常。那許別尋元妙。果能截斷兩頭機。自然迸出通",
    "X82n1571_084:0465b20": "天竅。顧左右曰。你若踏著了來。方知山僧惡口 晚",
    "X82n1571_084:0465b21": "參。德山入門便棒。好意翻為欺誑。臨濟入門便喝。分",
    "X82n1571_084:0465b22": "明弄巧成拙。要得急切相應。今朝不妨直說。拈&#x5374;棒",
    "X82n1571_084:0465b23": "除&#x5374;喝。纔涉思惟。轉沒交涉。[拚-ㄙ+ㄊ]得死定然活。阿誰皮",
    "X82n1571_084:0465b24": "下無鮮血。大丈夫兒合自由。便請翻身入虎穴。喝一",
    "X82n1571_084:0465c01": "喝 小參。行便行。坐便坐。一切現成。十分露布。若當",
    "X82n1571_084:0465c02": "佛法商量。大似將&#x88E9;作褲。顧左右曰。不作佛法商量。",
    "X82n1571_084:0465c03": "&#x5374;又如何。震聲喝曰。魚化龍飛。夜塘休戽 晚參。有",
    "X82n1571_084:0465c04": "句無句。如藤倚樹。老僧只管看樹倒藤枯句歸何處。",
    "X82n1571_084:0465c05": "闍黎全不知。致使溈山呵呵大笑歸方丈。莫信直中",
    "X82n1571_084:0465c06": "直。須防仁不仁。你輩乍入叢林。果然卒難理會。祇如",
    "X82n1571_084:0465c07": "趙州老滑頭。&#x811A;跡已&#x5FA7;天下。因甚被菴主兩個拳頭。",
    "X82n1571_084:0465c08": "便換&#x5374;透青雙眼。還會麼。遊方年已老。得後&#x5374;忘前",
    "X82n1571_084:0465c09": " 小參。山僧有一句。直頭說似大眾。良久曰。莫妄想",
    "X82n1571_084:0465c10": " 晚參。神龍不戀陂塘。良馬豈資鞭策。定能致雨興",
    "X82n1571_084:0465c11": "雲。自解追風逐日。天賦英流。肯拘繩墨。到處逴得便",
    "X82n1571_084:0465c12": "行。許你是員草賊 上堂。日是尋常之日。人是尋常",
    "X82n1571_084:0465c13": "之人。於中揀辨鮮陳。情狀一絲頭許。實不可得。何事",
    "X82n1571_084:0465c14": "衲僧家。逐景推遷。作世諦流布。也道。今朝是歲之一。",
    "X82n1571_084:0465c15": "若總顢頇謂無新舊。是壞假名。別徵實相。亦非通方",
    "X82n1571_084:0465c16": "達士。欲使喧諍蕩然同歸&#x7188;&#x66AD;。驀起曰。識取當陽聽",
    "X82n1571_084:0465c17": "法人。歷劫何曾異今日 晚參。大都參禪人。有二種",
    "X82n1571_084:0465c18": "病。一病在外。一病在內。譬如華屋不得其門。雖終日",
    "X82n1571_084:0465c19": "循墻而走。豈能窺見室家之好。一面主人翁哉。若但",
    "X82n1571_084:0465c20": "向通事舍人口裏。討個消息。便謂親到不疑。此&#x5374;是",
    "X82n1571_084:0465c21": "病。更有一種。長年不出戶庭。祇解閉門作活。脫遇盤",
    "X82n1571_084:0465c22": "根錯節。即到鋒挫鋩摧。安能隨事。游刃恢恢有餘。此",
    "X82n1571_084:0465c23": "亦是病。設有一人。對眾檢點。長老單單識病。不善用",
    "X82n1571_084:0465c24": "藥。山僧劈脊痛棒。向伊道。你且喫這一服(退翁儲嗣)。",
    "X82n1571_084:0466a01": "靈巖鎣方遠禪師[0466a01] 吳興沈氏子。受具于靈巖。儲見其",
    "X82n1571_084:0466a02": "穎異。又念其孱弱。不令隨眾。師每請問。儲曰。不怕爛",
    "X82n1571_084:0466a03": "&#x5374;。師悶甚。一日晚參。師隨眾入方丈。儲曰。適纔見個",
    "X82n1571_084:0466a04": "甚麼道理。師曰。春風纔動百花香。儲便喝。師亦喝。儲",
    "X82n1571_084:0466a05": "曰。如何是你父母未生前本來面目。師曰。見山是山。",
    "X82n1571_084:0466a06": "見水是水。儲曰。忽然翻轉面皮。又作麼生。師曰。山不",
    "X82n1571_084:0466a07": "是山。水不是水。儲曰。盡大地火發。汝向甚麼處躲根。",
    "X82n1571_084:0466a08": "師曰。火不自燒。儲便喝。師作禮。儲落堂。師出便喝。儲",
    "X82n1571_084:0466a09": "曰。諸佛未出世。祖師未西來。還有佛法商量也無。師",
    "X82n1571_084:0466a10": "曰。枷上著杻。儲曰。卸&#x5374;項上鐵枷。道將一句來。師復",
    "X82n1571_084:0466a11": "喝。儲便打(退翁儲嗣)。",
    "X82n1571_084:0466a12": "梁溪寶安雍虡晟禪師[0466a12] 通州孫氏子。年半百。棄俗上",
    "X82n1571_084:0466a13": "靈巖。儲一見。訝為皮下有血。許入室。一日作禮次。儲",
    "X82n1571_084:0466a14": "曰。靈光獨耀迥出根塵一句。作麼生道。師曰。文殊自",
    "X82n1571_084:0466a15": "文殊。文喜自文喜。儲曰。忽然文喜吞&#x5374;文殊時如何。",
    "X82n1571_084:0466a16": "師曰。&#x5FA7;界不曾藏。儲打曰。爭奈這個何。師曰。也是雪",
    "X82n1571_084:0466a17": "上加霜。又問。大死的人。&#x5374;活時如何。師曰。萬象森羅",
    "X82n1571_084:0466a18": "齊稽首。儲曰。不許夜行。投明須到。又作麼生。師曰。歸",
    "X82n1571_084:0466a19": "家罷問程。儲曰。不涉唇吻。道將一句來。師轉身便出",
    "X82n1571_084:0466a20": " 上堂。卓拄杖曰。失&#x811A;踏著平坦道途。山是山水是",
    "X82n1571_084:0466a21": "水。三月江南雨後天。鷓鴣啼在深花裏。簇簇湖山潑",
    "X82n1571_084:0466a22": "黛青。湛湛湖光淨如洗。復卓拄杖曰。百年三萬六千",
    "X82n1571_084:0466a23": "朝。只是這副舊面嘴 上堂。良久曰。聽取註&#x811A;。草鞋",
    "X82n1571_084:0466a24": "破後褁袈裟。直至于今未到家。驚問風&#x70DF;幾多闊。春",
    "X82n1571_084:0466b01": "城何處不飛花 師年八十有六。學誨無倦。著宗門",
    "X82n1571_084:0466b02": "崇行錄四卷。與禪林寶訓。相為表裏。又日製註偈頌。",
    "X82n1571_084:0466b03": "行世。塔于錫邑青山(退翁儲嗣)。",
    "X82n1571_084:0466b05": "五燈全書卷第八十四",
    "X82n1571_084:0466b07": "[0466b07] 五燈全書卷第八十四補遺",
    "X82n1571_084:0466b09": "  臨濟宗",
    "X82n1571_084:0466b10": "   南嶽下第三十六世隨錄",
    "X82n1571_084:0466b11": "黃山十力潤禪師[0466b11] 上堂。孔山花似錦。澗水如藍。風習",
    "X82n1571_084:0466b12": "習。鳥關關。一輪明月照松間。紅塵縱有千般好。輸你",
    "X82n1571_084:0466b13": "山家半日閒。所以道。通玄峰頂。不是人間。心外無法。",
    "X82n1571_084:0466b14": "滿目青山。山僧雖然恁麼指示。亦是不著便。若是伶",
    "X82n1571_084:0466b15": "俐漢。聞著便掩耳而出。略較些子。喝一喝 辭眾。上",
    "X82n1571_084:0466b16": "堂。乾坤老我一頭雪。頂上鐵枷應須脫。三十年來口",
    "X82n1571_084:0466b17": "吧吧。縱說還同不曾說。今欲偷安作野人。碧嶂丹巖",
    "X82n1571_084:0466b18": "生喜悅。半世行藏多負心。從今不負窗前月。復顧視",
    "X82n1571_084:0466b19": "左右曰。今何時。答曰巳時。師曰。黃山村叟今日生。遂",
    "X82n1571_084:0466b20": "命沐浴更衣。安坐說偈曰。一生殺佛殺祖。彌天罪過。",
    "X82n1571_084:0466b21": "今日&#x98DC;身去殺。心猶未足。若要足。試看年年法堂前。",
    "X82n1571_084:0466b22": "是甚麼人&#x811A;跡 封龕曰。諸方封龕舊例。不過借天",
    "X82n1571_084:0466b23": "下大善知識威光。歌功頌德一上。以圖衒生平。究竟",
    "X82n1571_084:0466b24": "與本地風光。有何交涉。況濟潤忝在法門數十年。無",
    "X82n1571_084:0466c01": "功可頌。無德可歌。只當得迦文老子看。小戶一隻惡",
    "X82n1571_084:0466c02": "犬足矣。一箇瓦&#x8462;子。不論甚麼行者人力。一&#x8462;便了",
    "X82n1571_084:0466c03": " 起龕曰。二十五員揭諦神。拳養左右已久。所謂養",
    "X82n1571_084:0466c04": "軍千日。用在一朝。我今欲向萬山深處藏身。汝輩須",
    "X82n1571_084:0466c05": "為我重加力焉 入&#x5896;曰。彌勒樓閣。八面玲瓏。彈指",
    "X82n1571_084:0466c06": "即開。開已即閉。玄要宗風。於此不墜。我是三峰嫡骨",
    "X82n1571_084:0466c07": "兒孫。何藉傍人鼻孔出氣(具德禮嗣)。",
    "X82n1571_084:0466c08": "婁東興福會南禪師[0466c08] 佛誕日上堂。舉世尊初生。一手",
    "X82n1571_084:0466c09": "指天。一手指地。周行七步。目顧四方曰。天上天下。惟",
    "X82n1571_084:0466c10": "吾獨尊。師曰。趙俗善舞。楚人善咻。猩猩善嘯。&#x7575;鶘善",
    "X82n1571_084:0466c11": "啼。風吹柳絮毛毬走。雨打梨花蛺蝶飛。所謂情與無",
    "X82n1571_084:0466c12": "情。共轉根本法輪。樹林水鳥。悉演苦空妙偈。且道。雲",
    "X82n1571_084:0466c13": "門一棒。又作麼生。物情變幻終消歇。水綠山青此理",
    "X82n1571_084:0466c14": "常 上堂。舉趙州和尚云。金佛不度爐。木佛不度火。",
    "X82n1571_084:0466c15": "泥佛不度水。真佛家裏坐。師曰。趙州這幾句話。流布",
    "X82n1571_084:0466c16": "叢林。幾七百餘年。中間無數知識。用盡神通。未曾動",
    "X82n1571_084:0466c17": "這老子一毫毛在。山僧今日也要露箇消息。趙州大",
    "X82n1571_084:0466c18": "似明修棧道。暗度陳倉。雖能拔趙城定三齊。然止得",
    "X82n1571_084:0466c19": "假王也。何似興福這裏。不起於坐。不動威儀。彈指頃。",
    "X82n1571_084:0466c20": "令現前諸人。箇箇成真佛去。且道。具何法要。有如是",
    "X82n1571_084:0466c21": "捷證。良久。擲下拂子曰。驗在目前 頌馬祖離四句",
    "X82n1571_084:0466c22": "絕百非曰。神駒影絕諳天倪。父子私腹各自離。芳草",
    "X82n1571_084:0466c23": "雨凄苔路滑。行人莫怨伯勞啼 頌德山托&#x9262;曰。天",
    "X82n1571_084:0466c24": "下人教沒奈何。槐安國內立干戈。今朝睡起推窗看。",
    "X82n1571_084:0467a01": "山色依然鳥自歌 頌趙州洗&#x9262;盂曰。風靜樹寧。鳥",
    "X82n1571_084:0467a02": "棲鹿宿。風搖樹動。鳥去鹿獨。可憐馳逐天下人。六六",
    "X82n1571_084:0467a03": "元來三十六 頌百丈再參曰。金谷園中&#x9B2C;額回。錦",
    "X82n1571_084:0467a04": "城春色逐人來。綠珠墜後無消息。嬴得山花處處開",
    "X82n1571_084:0467a05": "(具德禮嗣)。",
    "X82n1571_084:0467a06": "瑞州五峰仰山淨覺煦杲照禪師[0467a06] 上堂。今宵八月中",
    "X82n1571_084:0467a07": "秋節。獨露銀蟾光皎潔。萬象森羅豁頂門。全提正令",
    "X82n1571_084:0467a08": "狐&#x8E2A;絕。且高超物表一句。作麼生道。倚天長劍逼人",
    "X82n1571_084:0467a09": "寒。奪&#x5374;珊瑚枝上月 晚參。三月二十九。千紅萬紫",
    "X82n1571_084:0467a10": "呈家醜。燈籠露柱笑呵呵。八角磨盤空裏走。一毫頭",
    "X82n1571_084:0467a11": "上識根源。一一毛端師子吼。海神怒把珊瑚鞭。擊起",
    "X82n1571_084:0467a12": "須彌顛倒走。山僧聞恁麼道。只得結舌杜口。作麼生",
    "X82n1571_084:0467a13": "得轉身吐氣去。乃展手曰。我手何似佛手(具德禮嗣)。",
    "X82n1571_084:0467a14": "仁和月塘在明德禪師[0467a14] 上堂。舉拂子曰。看看。靈隱有",
    "X82n1571_084:0467a15": "一機。月塘有一語。明明不覆藏。今日為君舉。靈隱機。",
    "X82n1571_084:0467a16": "截斷紅塵水一溪。月塘語。翡翠踏翻荷葉。雨。試問諸",
    "X82n1571_084:0467a17": "君知不知。耳聞目見誰知是 上堂。拈起衣角曰。抖",
    "X82n1571_084:0467a18": "開袈裟裏佛面。雨花噴地。放出&#x9262;盂裏眼光。赫日&#x4E98;",
    "X82n1571_084:0467a19": "天。諸方&#x9599;浩浩。月塘靜悄悄。時節既相逢。不可便著",
    "X82n1571_084:0467a20": "倒。況有請法人。求示衣中寶。喝一喝曰。將此夜明珠。",
    "X82n1571_084:0467a21": "傾出一栲栳(具德禮嗣)。",
    "X82n1571_084:0467a22": "杭州香積栗庵乘禪師[0467a22] 吳江章氏子。上堂。問即心即",
    "X82n1571_084:0467a23": "佛時如何。師曰。水向石邊流出冷。曰非心非佛。又作",
    "X82n1571_084:0467a24": "麼生。師曰。風從花裏過來香。曰不是心不是佛不是",
    "X82n1571_084:0467b01": "物&#x807B;。師曰。抖擻尿腸都說了。莫教錯認甕為鐘(具德禮嗣)。",
    "X82n1571_084:0467b02": "虞山三峰石語音禪師[0467b02] 崑山馬氏子。僧問。如何是沙",
    "X82n1571_084:0467b03": "門所重。師曰。破草鞋。僧曰。何重之有。師曰。傾國不換",
    "X82n1571_084:0467b04": " 示眾。道得也三十棒。風起江河千尺浪。道不得也",
    "X82n1571_084:0467b05": "三十棒。萬里雲鎖青山嶂。忽然摸著自家底。眼睛只",
    "X82n1571_084:0467b06": "在眉毛上。且道。眼睛為甚&#x5374;在眉毛上。擲下竹篦曰。",
    "X82n1571_084:0467b07": "參 問如何是父母未生前面目。師曰。凹鏡照人瘦。",
    "X82n1571_084:0467b08": "曰如何是已生後面目。師曰。凸鏡照人肥。曰已生未",
    "X82n1571_084:0467b09": "生。還有優劣也無。師曰。打破鏡來。與汝相見(具德禮嗣)。",
    "X82n1571_084:0467b10": "武康永福霓庵祁禪師[0467b10] 小參。僧問。如何是無位真人。",
    "X82n1571_084:0467b11": "師瞪目直視曰。阿耶。僧即領旨便拜。師曰。慶快慶快。"
}