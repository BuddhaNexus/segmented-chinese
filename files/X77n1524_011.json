{
    "X77n1524_011:0442b12": "補續高僧傳卷第十一",
    "X77n1524_011:0442b14": "明吳門華山寺沙門 明河 撰",
    "X77n1524_011:0442b15": "  習禪篇",
    "X77n1524_011:0442b16": "宋 薦福本禪師傳",
    "X77n1524_011:0442b17": "[0442b17] 悟本。江州人也。自江西雲門。參侍妙喜。至泉南小溪。",
    "X77n1524_011:0442b18": "于時。英俊畢集。受印可者多矣。師私謂其棄己。欲發",
    "X77n1524_011:0442b19": "去。妙喜知而語之曰。汝但專意參究。如有所得。不待",
    "X77n1524_011:0442b20": "開口。吾已識也。既而有聞師入室者。故謂師曰。本侍",
    "X77n1524_011:0442b21": "者參禪。許多年逐日。只道得箇不會。師詬之曰。這小",
    "X77n1524_011:0442b22": "鬼。你未生時。我已三度霍山廟裏。退牙了。好教你知。",
    "X77n1524_011:0442b23": "繇茲益銳志。提狗子無佛性話。一夕將三鼓。倚殿柱",
    "X77n1524_011:0442b24": "昏寐間。不覺無字出口吻間。忽爾頓悟。後三日。妙喜",
    "X77n1524_011:0442c01": "自郡城歸。師趨丈室。足纔越閫。未及吐詞。妙喜曰。本",
    "X77n1524_011:0442c02": "鬍子。這回方是徹頭也。因過尋同參謙公於建陽菴",
    "X77n1524_011:0442c03": "中。謙舉保寧頌五通仙人因緣曰。無量劫來曾未悟。",
    "X77n1524_011:0442c04": "如何不動到其中。莫言佛法無多子。最苦瞿曇那一",
    "X77n1524_011:0442c05": "通。謙復曰。我愛他如何不動到其中。既是不動。如何",
    "X77n1524_011:0442c06": "則看他古人得了等閑拈出來。自然抓著人癢處。師",
    "X77n1524_011:0442c07": "曰。因甚&#x5374;道。最苦瞿曇那一通。謙曰。你未生時。吾已",
    "X77n1524_011:0442c08": "三度霍山廟裏。退牙了也。於是相顧大笑。其友朋琢",
    "X77n1524_011:0442c09": "磨之益。&#x8462;如印圈契為之無差。至於會心囅然。可使",
    "X77n1524_011:0442c10": "後世想望風采。師住博山。規模立而法道弘。時雪堂",
    "X77n1524_011:0442c11": "行和尚。住薦福。有僧自福州來。雪堂問。沿路見好長",
    "X77n1524_011:0442c12": "老否。僧云。近過信州。博山住持本和尚。雖不曾拜識。",
    "X77n1524_011:0442c13": "好長老也。雪堂曰。安得知其為好。僧云。入寺路逕開",
    "X77n1524_011:0442c14": "闢。廊廡修整。殿堂香燈不絕。晨昏鐘鼓分明。二時粥",
    "X77n1524_011:0442c15": "飯精潔。僧行見人有禮。以此知其為好長老。雪堂笑",
    "X77n1524_011:0442c16": "曰。本固賢矣。然爾亦具眼。直以斯言。達於郡守吳公",
    "X77n1524_011:0442c17": "傅朋曰。遮僧持論。頗類范延齡薦張希顏事。而閣下",
    "X77n1524_011:0442c18": "之賢。不減張忠定公。老僧年邁。乞請本以代。庶為林",
    "X77n1524_011:0442c19": "下盛事。吳公大喜。師即日遷薦福。雪堂。嗣龍門遠公。",
    "X77n1524_011:0442c20": "師叔行也。",
    "X77n1524_011:0442c21": "簡堂機傳",
    "X77n1524_011:0442c22": "[0442c22] 行機。號簡堂。台州楊氏子。風姿挺特。才壓儒林。年二",
    "X77n1524_011:0442c23": "十五棄妻孥。學出世法。晚見此菴。密有契證。入番陽",
    "X77n1524_011:0442c24": "筦山。單丁住十七年。&#x751E;值隆冬。雨雪連作。饘粥不繼。",
    "X77n1524_011:0443a01": "師如不聞見。有頌云。地爐無火客囊空。雪似楊花落",
    "X77n1524_011:0443a02": "歲窮。拾得斷麻穿壞衲。不知身在寂寥中。每謂人曰。",
    "X77n1524_011:0443a03": "某猶未穩在。住山豈吾事耶。一日偶看斫樹倒地。忽",
    "X77n1524_011:0443a04": "大悟。平昔礙膺之物。泮然&#x6C37;釋。未幾。有江州圓通之",
    "X77n1524_011:0443a05": "命。乃曰。吾道將行。即欣然曳杖而去。登座說法云。圓",
    "X77n1524_011:0443a06": "通不開生藥舖。單單只賣死&#x732B;頭。不知那箇無思算。",
    "X77n1524_011:0443a07": "喫著通身冷汗流。緇白驚異。法席因茲大振。自圓通",
    "X77n1524_011:0443a08": "移國清。退居景星巖。與給事吳芾。為方外友。淳&#x7188;五",
    "X77n1524_011:0443a09": "年。自景星赴隱靜。吳。和淵明詩十三篇。送其行。深致",
    "X77n1524_011:0443a10": "戀戀之情。冀師早歸同逸老也。師清明夷坦。衲子稍",
    "X77n1524_011:0443a11": "有詿誤。蔽護保惜。以成其德。&#x751E;言。人誰無過。在改之",
    "X77n1524_011:0443a12": "為美。住筦山。日常下山。聞路傍哀泣聲。師惻然詢之。",
    "X77n1524_011:0443a13": "一家寒疾。僅亡兩口。貧無斂具。特就市貸棺葬之。鄉",
    "X77n1524_011:0443a14": "人感歎不已。侍郎李椿年。謂士大夫曰。吾鄉機老。有",
    "X77n1524_011:0443a15": "道衲子也。加以慈惠及物。筦山安能久處乎。平生以",
    "X77n1524_011:0443a16": "道自適。不急榮名。赴圓通請。隨身唯拄杖草履而已。",
    "X77n1524_011:0443a17": "見者。色莊意解。九江守林叔達。目之曰。此佛法中津",
    "X77n1524_011:0443a18": "梁也。其去就。真得前輩體格。故歿之日。雖走使致力。",
    "X77n1524_011:0443a19": "為之涕下。",
    "X77n1524_011:0443a20": "或菴體傳",
    "X77n1524_011:0443a21": "[0443a21] 師體。號或菴。台州羅氏子。初參此菴元布衲。於天台",
    "X77n1524_011:0443a22": "護國。因舉龐馬選佛頌。至第三句。此菴喝之。師大悟。",
    "X77n1524_011:0443a23": "遂匿跡深山中。丞相錢象先。慕其為人。致以天封。勉",
    "X77n1524_011:0443a24": "令出世。師搖手曰。我不解懸羊頭賣狗肉也。即宵遁",
    "X77n1524_011:0443b01": "去。乾道初。瞎堂住國清。因見師圓通像贊。驚喜曰。不",
    "X77n1524_011:0443b02": "謂此菴有此兒。遍索之。得之江心於稠人中。請為第",
    "X77n1524_011:0443b03": "一座。及瞎堂遷虎丘。師訪焉。平江道俗。請住覺報。覺",
    "X77n1524_011:0443b04": "報舊名老壽菴。師曰。先師囑我。他日逢老壽止。今若",
    "X77n1524_011:0443b05": "合符契。遂欣然應命入院。小參曰。道常然而不渝。事",
    "X77n1524_011:0443b06": "有弊而必變。昔江西南嶽諸祖。各稽古為訓。考其當",
    "X77n1524_011:0443b07": "否。持以中道。務合人心。以悟為則。所以素風泠然。逮",
    "X77n1524_011:0443b08": "今未泯。若約衲僧門下。言前薦得。屈我宗風。句下分",
    "X77n1524_011:0443b09": "明。沉埋佛祖。然雖如是。行到水窮處。坐看雲起時。繇",
    "X77n1524_011:0443b10": "是。緇素喜所未聞。歸者如市。淳&#x7188;六年。移焦山。將化",
    "X77n1524_011:0443b11": "示微恙。手書附硯一隻。別郡守侍郎曾。逮至中夜說",
    "X77n1524_011:0443b12": "偈。畢脫去。年七十二也。曾公以偈悼之曰。翩翩隻履",
    "X77n1524_011:0443b13": "逐西風。一物渾無布袋中。留下陶泓將底用。老夫無",
    "X77n1524_011:0443b14": "筆制&#x8657;空。曾亦知言者矣。師荷法以身為教。不專於",
    "X77n1524_011:0443b15": "言。常曰。叢林保於衲子。衲子保於道德。又曰。得一身",
    "X77n1524_011:0443b16": "之榮。不如得一世之名。得一世之名。不如得一賢衲",
    "X77n1524_011:0443b17": "子。使後學有師。叢林有主。嗚呼。天下之至私者。無如",
    "X77n1524_011:0443b18": "此身。遠得一步身。近得一步道。故師二保三得之說。",
    "X77n1524_011:0443b19": "誠絕世名言。願終身誦之。不敢忘也。",
    "X77n1524_011:0443b20": "元枯木傳",
    "X77n1524_011:0443b21": "[0443b21] 祖元。七閩林氏子。初謁雪&#x5CEF;頂佛心才。皆已契機。後",
    "X77n1524_011:0443b22": "參妙喜於海上洋嶼菴。風骨清&#x766F;。危坐終日。妙喜目",
    "X77n1524_011:0443b23": "為元枯木。以剔燈有悟。妙喜贈之以偈。洋嶼發明大",
    "X77n1524_011:0443b24": "事者十三人。師其一也。居連江福嚴菴。食指猥眾。日",
    "X77n1524_011:0443c01": "不暇給。菴有伽藍。土偶甚夥。師揭偈於祠。曉之曰。小",
    "X77n1524_011:0443c02": "菴小舍小叢林。土地何須八九人。若解輪番來打供。",
    "X77n1524_011:0443c03": "免後碎作一堆塵。是夕。神致夢於山前檀越。願如所",
    "X77n1524_011:0443c04": "戒。及出世鴈山能仁。示徒偈曰。鴈山枯木實頭禪。不",
    "X77n1524_011:0443c05": "在尖新句語邊。背手忽然摸得&#x7740;。長鯨吞月浪滔天。",
    "X77n1524_011:0443c06": "瑩仲溫曰。師在當時朋伍中。最號癡鈍。及其遯跡。神",
    "X77n1524_011:0443c07": "亦遵從。以至應緣徒尤趨慕。&#x8462;自般若殊勝中來。豈",
    "X77n1524_011:0443c08": "有他哉。",
    "X77n1524_011:0443c09": "妙&#x5CEF;善禪師傳",
    "X77n1524_011:0443c10": "[0443c10] 妙&#x5CEF;善禪師。劉氏子。世居彭城。後徙吳興。年十三落",
    "X77n1524_011:0443c11": "髮。其師教以經論。一覽輒了大意。久而棄之。時佛炤",
    "X77n1524_011:0443c12": "唱道鄮山。師往參焉。于風幡話下悟旨。佛炤可以偈",
    "X77n1524_011:0443c13": "曰。今日與君通一線。斬釘截鐵起吾宗。自是辯慧泉",
    "X77n1524_011:0443c14": "湧。然不以是自足。入武康廬妙高&#x5CEF;。壁坐十年。身隱",
    "X77n1524_011:0443c15": "而名彰。學者尊之。曰妙&#x5CEF;禪師。出世於台之慧因鴻",
    "X77n1524_011:0443c16": "福萬年諸剎。退居&#x7690;亭劉寺者。又十餘年。其徒推迫",
    "X77n1524_011:0443c17": "不已。復領明之瑞巖。蘇之萬壽。常之華藏。次至靈隱。",
    "X77n1524_011:0443c18": "靈隱。密邇于闕。輪蹄湊集。師掩戶若不聞。一無所將",
    "X77n1524_011:0443c19": "迎。公卿貴人。或見之。寒溫而已。會天童&#x8657;席。時鄭清",
    "X77n1524_011:0443c20": "之秉鈞軸。謂非師莫宜居。因勉師行。師答曰。老僧年",
    "X77n1524_011:0443c21": "耄矣。尚夜行不休乎。鄭公高之。師善於誘掖後進。未",
    "X77n1524_011:0443c22": "&#x751E;厲聲色。然一經指授。無不心融神化。充然有得。相",
    "X77n1524_011:0443c23": "傳。師住靈隱時。夜坐方丈。為四鬼舁出入。此與洞山",
    "X77n1524_011:0443c24": "寶事相類。得道人。時或有是。不欲章異以惑修。故諱",
    "X77n1524_011:0444a01": "而不言。中&#x5CEF;所謂當時賴遇妙&#x5CEF;。若王老師。又作修",
    "X77n1524_011:0444a02": "行無力會也。將示寂。澡身趺坐。書偈云。來也如是。去",
    "X77n1524_011:0444a03": "也如是。來去一如。清風萬里。遂逝。",
    "X77n1524_011:0444a04": "妙空智訥禪師傳",
    "X77n1524_011:0444a05": "[0444a05] 智訥。姓夏氏。秀之崇德人。母。夢一婦人著黃衣。寘一",
    "X77n1524_011:0444a06": "兒盆中。舉而授之。因娠。生而&#x9834;秀。甫四歲。事其兄慈",
    "X77n1524_011:0444a07": "相上人道孜。十四得度。器質不凡。追營香火。練習戒",
    "X77n1524_011:0444a08": "律。已如成人。久之悟。歎曰。吾修無上道。而求之文句",
    "X77n1524_011:0444a09": "中。是刻舟也。即舍去。學禪於桐川之天寧。一日度&#x78F5;。",
    "X77n1524_011:0444a10": "有文書出流水中。攬取視之。乃心經也。讀之。五蘊皆",
    "X77n1524_011:0444a11": "空。恍然若有契于心者。走姑蘇瑞光。見淨照信公。公",
    "X77n1524_011:0444a12": "一見喜曰。宿世沙門也。未幾。淨炤徙住真州長蘆。會",
    "X77n1524_011:0444a13": "學去來。率數百人。師學成行尊。齒其高第。淮人敬愛",
    "X77n1524_011:0444a14": "之曰。有如訥公。而不坐道場。可乎。延住天寧禪寺。賜",
    "X77n1524_011:0444a15": "妙空大師。儀真當二江三吳舟車之會。檀施大集。鼎",
    "X77n1524_011:0444a16": "新一剎。幾至萬礎。建炎初。住靈隱。慈聖獻皇后。車駕",
    "X77n1524_011:0444a17": "臨幸。詔師升坐說法。賜號佛海。明年。金人陷錢塘。師",
    "X77n1524_011:0444a18": "被執。大酋解師縛。置一榻尊事之。比去。飭十騎送還。",
    "X77n1524_011:0444a19": "咸安王韓世忠。表請平江靈巖。為功德院薦先福。命",
    "X77n1524_011:0444a20": "師主之。已去復留。凡五更住持。前後二十餘年。最後",
    "X77n1524_011:0444a21": "被詔住徑山。紹興二十七年。師持&#x9262;詣秀州華亭。縣",
    "X77n1524_011:0444a22": "人朱飛卿者。聞師名。具蒲饌卜日。馳書以請。師以十",
    "X77n1524_011:0444a23": "一月二十六日。至其家。據坐說法。緇素咸會。有僧出",
    "X77n1524_011:0444a24": "膜拜。問生死根本。師酬對語未卒。舉拂扣床。一擊而",
    "X77n1524_011:0444b01": "逝。道俗奔赴。空巷相登。贊歎作禮。如佛滅度。其徒具",
    "X77n1524_011:0444b02": "舟載歸山中。則已有治命矣。七日而斂。舉體如生。葬",
    "X77n1524_011:0444b03": "於寺之白雲菴。壽八十。僧臘六十七。師儀狀奇龐。容",
    "X77n1524_011:0444b04": "止端默。雖行出世間法。而以營塔廟修齋供作佛事。",
    "X77n1524_011:0444b05": "金帛之施。歲一出之。&#x69D6;中無[酉-二+干]蓄。在儀真時。州民王",
    "X77n1524_011:0444b06": "氏婦病沒。後配孟氏又病。一日其姑誦經佛室中。聞",
    "X77n1524_011:0444b07": "扣壁聲。問之。曰王氏也。我有遺&#x69D6;簪珥之屬。盡歸孟",
    "X77n1524_011:0444b08": "氏。可斥賣一二。請天寧訥公說法。使我解脫。舍汝家",
    "X77n1524_011:0444b09": "而去。孟氏亦復無恙。家人即日馳告師。師至王氏。憑",
    "X77n1524_011:0444b10": "附一女子立師側。說法竟。懽踴躍跪謝。後數日。現夢",
    "X77n1524_011:0444b11": "曰。我已則受後身矣。而孟氏病良已徐。師書其事為",
    "X77n1524_011:0444b12": "記。在靈巖時。平江大姓胡氏。設大齋。耆宿皆會。前一",
    "X77n1524_011:0444b13": "夕。夢人告曰。詰朝。有騎赤馬衣黃褐而至者。辟支佛",
    "X77n1524_011:0444b14": "也。黎明物色求之。而師裘馬如夢。胡氏舉室迎拜。一",
    "X77n1524_011:0444b15": "坐盡驚。靈岩寺。據絕頂。而井飲不給。&#x8462;數百年矣。師",
    "X77n1524_011:0444b16": "擇地庀工。伐石鑿井。出泉清甘。人不病汲。今號佛海",
    "X77n1524_011:0444b17": "泉云。儀真天寧僧伽一塔。高數百尺。并大輪藏壯麗。",
    "X77n1524_011:0444b18": "甲于淮海。皆師所為。孫尚書覿。過而歎曰。公材智不",
    "X77n1524_011:0444b19": "下澄。觀時方多故。而隱於浮屠中。可惜也。其後五住",
    "X77n1524_011:0444b20": "靈巖。築一室于方丈西偏。孫登訪。題曰五至。留詩而",
    "X77n1524_011:0444b21": "別。暨師沒。復銘其塔。致哀慕焉。",
    "X77n1524_011:0444b22": "道謙傳",
    "X77n1524_011:0444b23": "[0444b23] 道謙。建州游氏子。家世業儒。幼聰慧。讀書輒成誦。早",
    "X77n1524_011:0444b24": "失恃怙。歎曰。為人子者。不及甘旨之養。當從浮屠氏。",
    "X77n1524_011:0444c01": "學出世法。以報罔極。遂落髮謁佛果。無所省發。後隨",
    "X77n1524_011:0444c02": "妙喜菴。居泉南。及喜領徑山。師亦侍行。未幾。令師往",
    "X77n1524_011:0444c03": "長沙。通紫巖居士張公書。師自以參禪二十年。無入",
    "X77n1524_011:0444c04": "頭處。更作此行。決定荒廢。意欲無行。友人宗元者。叱",
    "X77n1524_011:0444c05": "曰。不可在路便參禪。不得也去。吾與汝俱往。師不得",
    "X77n1524_011:0444c06": "已而行。在路泣語元曰。我一生參禪。殊無得力處。今",
    "X77n1524_011:0444c07": "又途路奔波。如何得相應去。元告之曰。你但將諸方",
    "X77n1524_011:0444c08": "參得底悟得底。圓悟妙喜。為你說得底。都不要理會。",
    "X77n1524_011:0444c09": "途中可替事。我盡替你。只有五件事。替你不得。你須",
    "X77n1524_011:0444c10": "自家支當。師曰。五件者何事。願聞其要。元曰。著衣喫",
    "X77n1524_011:0444c11": "飯。屙屎放尿。駝箇死尸路上行。師於言下領旨。不覺",
    "X77n1524_011:0444c12": "手舞足蹈。元曰。你此回方可通書。宜前進。吾先歸矣。",
    "X77n1524_011:0444c13": "師見張公。張公喜甚。書自信二字為贈。師笑而受之。",
    "X77n1524_011:0444c14": "回徑山。妙喜見而喜曰。建州子。你這回別也。後還里",
    "X77n1524_011:0444c15": "住開善。聲光大震。將化。侍者請偈。師笑曰。萬法本空。",
    "X77n1524_011:0444c16": "三界非有。死生於何處安著。忍為駭俗態乎。師行峻",
    "X77n1524_011:0444c17": "而氣和。接物優容。不言自化。亦宗門之傑出者也。[0444c17] 宗",
    "X77n1524_011:0444c18": "元。亦建州人。依妙喜最久。分坐說法。張公帥三山。&#x8657;",
    "X77n1524_011:0444c19": "數院迎之。不就。歸里結茆。號眾妙園。垂語云。這一些",
    "X77n1524_011:0444c20": "子。恰如撞著殺人漢相似。你若不殺了他。他便殺了",
    "X77n1524_011:0444c21": "你。未詳所終。",
    "X77n1524_011:0444c22": "良書記．元菴禪師傳",
    "X77n1524_011:0444c23": "[0444c23] 處良書記。字遂翁。會稽山陰劉氏子。九歲以童子得",
    "X77n1524_011:0444c24": "度。十三歲游諸方。僅勝衣笠。路人為之驚歎。初為妙",
    "X77n1524_011:0445a01": "喜侍者。又從卍菴顏公為書記。英邁玉立。游二師間。",
    "X77n1524_011:0445a02": "皆受記&#x8382;。餘事能文詞。善筆札。諸方翕稱良書記。然",
    "X77n1524_011:0445a03": "亦以議論皦核不少假借。不為諸方所容顧。獨陸陸",
    "X77n1524_011:0445a04": "眾中。&#x751E;居秀州法喜院。舉香為卍菴嗣。蕭然數僧。食",
    "X77n1524_011:0445a05": "財半菽。再歲。退廬會稽海上。適太常尤公。守臨海。起",
    "X77n1524_011:0445a06": "師領紫櫜。復以縣大夫不樂棄去。久之。領崑山薦嚴",
    "X77n1524_011:0445a07": "資福寺。遂以疾逝。淳&#x7188;十四年六月戊寅也。遺言藏",
    "X77n1524_011:0445a08": "骨廬山智林寺。寺。卍菴與師。所同建也。",
    "X77n1524_011:0445a09": "[0445a09] 元菴。真慈者。潼州李氏子。初依成都正法出家。具戒。",
    "X77n1524_011:0445a10": "嗣游講肆聽圓覺。至四大各離。今者妄身當在何處。",
    "X77n1524_011:0445a11": "畢竟無體。實同幻化。因而有省。作頌曰。一顆明珠。在",
    "X77n1524_011:0445a12": "我這裏。撥著動著。放光動地。歸以呈其師。其師詰之。",
    "X77n1524_011:0445a13": "師曰。雖百千萬億公案。不出此頌也。其師以為不遜。",
    "X77n1524_011:0445a14": "乃叱去。因南游。至廬山圓通。時卍菴為西堂。為眾入",
    "X77n1524_011:0445a15": "室。舉僧問雲門。撥塵見佛時如何。門云。佛亦是塵。師",
    "X77n1524_011:0445a16": "隨聲便喝。以手指胸曰。佛亦是塵。復頌曰。撥塵見佛。",
    "X77n1524_011:0445a17": "佛亦是塵。問了答了。直下翻身。勸君更盡一杯酒。西",
    "X77n1524_011:0445a18": "出陽關無故人。又頌塵塵三昧曰。&#x9262;裏飯。桶裏水。別",
    "X77n1524_011:0445a19": "寶崑崙坐潭底。一塵塵上走須彌。明眼波斯笑彈指。",
    "X77n1524_011:0445a20": "笑彈指。珊瑚枝上清風起。卍菴深肯之。",
    "X77n1524_011:0445a21": "了一傳",
    "X77n1524_011:0445a22": "[0445a22] 了一。號炤堂。奉化徐氏子。方童幼時。遇&#x7FA3;兒嬉戲。隅",
    "X77n1524_011:0445a23": "坐傍不語。聞梵唄則躍起。喜動顏色。其父曰。兒如此。",
    "X77n1524_011:0445a24": "當令事佛。年十四。祝髮大雲寺。十六受經數萬言。習",
    "X77n1524_011:0445b01": "窮晝夜不息已。乃歎曰。如來最上乘。無挾而徑造者",
    "X77n1524_011:0445b02": "也。事糟粕何庸。即入京。從相國寺妙湛慧公。游數年。",
    "X77n1524_011:0445b03": "盡其學為高弟。復下汴。絕淮。經吳中浮浙。上天台。入",
    "X77n1524_011:0445b04": "雪&#x5CEF;。&#x5FA7;見諸耆宿。表裏洞然。中無疑者。會妙湛來蒞",
    "X77n1524_011:0445b05": "黃檗。師自雪&#x5CEF;至。學成行尊。眾推為上首。師姿相奇",
    "X77n1524_011:0445b06": "龐。寡言笑。危坐一榻。淵然如古井&#x6C37;。有來叩者。雲湧",
    "X77n1524_011:0445b07": "泉落。愈出而愈無窮。性介特。務自闊遠。不交人事。將",
    "X77n1524_011:0445b08": "詣雪&#x5CEF;。朝議大夫曾恬。與師厚善。屬師致書。抵福帥",
    "X77n1524_011:0445b09": "大資張公守。師意其為己。納笥中弗出。久之。石泉&#x8657;",
    "X77n1524_011:0445b10": "席。公曰。黃檗上首故自強。即日移書。遣騎迎師。師謝",
    "X77n1524_011:0445b11": "不願。使者至五反而後受。他日公過師。師出恬書。且",
    "X77n1524_011:0445b12": "致不即發之意。公喜曰。韞櫝之珍。深藏而不市。吾與",
    "X77n1524_011:0445b13": "師。賓主無媿矣。居三歲。改蒞聖泉。會左丞葉夢得來",
    "X77n1524_011:0445b14": "守福。曰。黃檗古道場。今世名緇。孰逾一公者。飭使者",
    "X77n1524_011:0445b15": "具書幣以迎師。至闔境。緇素奔走出迎。懽呼踴躍。聲",
    "X77n1524_011:0445b16": "振山谷。&#x8462;師自石泉出世。更三大剎。積十五年。演唱",
    "X77n1524_011:0445b17": "真乘。啟悟後學。人人向道。以師為歸。已而後。將至稍",
    "X77n1524_011:0445b18": "通餉謝易置諸禪師。一夕捨去。歸臥雪&#x5CEF;故廬。泉南",
    "X77n1524_011:0445b19": "守葉庭珪。樂道之士也。延之雲門。再遷法石。庭珪代",
    "X77n1524_011:0445b20": "還。師亦反西湖雪&#x5CEF;菴。即妙湛所栖。閉門終日。人莫",
    "X77n1524_011:0445b21": "見其面。若將終焉。俄被旨住徑山。紹興二十四年也。",
    "X77n1524_011:0445b22": "徑山。無一&#x58E0;之地可耕。而學眾數千指。師入據丈室。",
    "X77n1524_011:0445b23": "檀施大集。不求而辦。山有芝巖方丈遺址。師&#x751E;指其",
    "X77n1524_011:0445b24": "處。謂其徒曰。吾將築室居焉。初不省所謂。明年三月",
    "X77n1524_011:0445c01": "示微疾。退處明月堂。唱篋中衣。供佛飯僧。翼日黎明。",
    "X77n1524_011:0445c02": "索筆書伽陀。趺坐而逝。壽六十四。僧臘五十。即芝巖",
    "X77n1524_011:0445c03": "塔其全身。乃喻築室所云以此。",
    "X77n1524_011:0445c04": "文爾傳",
    "X77n1524_011:0445c05": "[0445c05] 文爾。福州長溪人。姓李氏。十一辭親出家。十六為僧。",
    "X77n1524_011:0445c06": "十七受戒。十八裹足游禪會。參月菴果公。無所入。忘",
    "X77n1524_011:0445c07": "寢與食。瘡痏&#x5FA7;體。抱膝危坐。每聞五更鐘聲。輒駭汗",
    "X77n1524_011:0445c08": "曰。又過一日矣。後因觸物有省。入為侍者數年。游廬",
    "X77n1524_011:0445c09": "陵。為眾迫請。住吉水清&#x51C9;院。徙興國之梵山。寧都之",
    "X77n1524_011:0445c10": "桃林。紹興二十一年。郡守李子揚。初至。嚴峭寡與。獨",
    "X77n1524_011:0445c11": "有契於師。迎住報恩。報恩望剎。棟宇久隳。法席不振。",
    "X77n1524_011:0445c12": "贛民貲少嗇施。師接以誠&#x6164;。咸竭其力。堂搆像設次",
    "X77n1524_011:0445c13": "第一新。叢林成矣。會齊述嬰城叛。緇素宵潰。師曰。我",
    "X77n1524_011:0445c14": "去寺必墟。止不動。閱百二十日。賊欲屢縱火加害。師",
    "X77n1524_011:0445c15": "隨機解免。舍匿士庶千計。皆賴以全。居十年。引疾求",
    "X77n1524_011:0445c16": "去。遂移慶雲。地僻而用足。異時主者。自殖而已。師至。",
    "X77n1524_011:0445c17": "改造三門。規創殿宇。理事兼舉。老而彌篤。一日與門",
    "X77n1524_011:0445c18": "人行西圃。指尋丈曰。此存以待我。未幾坐亡。實乾道",
    "X77n1524_011:0445c19": "二年冬也。報齡四十六。坐三十一夏。門人葬師所示",
    "X77n1524_011:0445c20": "之地。丞相周必大。為石上之文。謂師住報恩時。妙喜",
    "X77n1524_011:0445c21": "杲公。與無垢張公。同時北歸。士大夫日往參請。師初",
    "X77n1524_011:0445c22": "無言說。妙喜獨謂無垢。是人所得端實。不可忽也。予",
    "X77n1524_011:0445c23": "聞斯語。然後知師。故以鈍為利者。自是益思與之游。",
    "X77n1524_011:0445c24": "而宦牒推移。會合之日殊少。去冬。師有過予意。方報",
    "X77n1524_011:0446a01": "有書。而師沒矣。其為時賢歆慕。如此。",
    "X77n1524_011:0446a02": "從廓傳(宜意)",
    "X77n1524_011:0446a03": "[0446a03] 從廓。福之長溪林氏子。幼&#x9834;悟。不妄言笑。&#x7FA3;兒強以",
    "X77n1524_011:0446a04": "聚嬉。泊焉如弗聞。喜聞出世法。年十五祝髮受具戒。",
    "X77n1524_011:0446a05": "時閩中。多有道之士。悉往從之游。見佛心才。才稱之。",
    "X77n1524_011:0446a06": "又見嬾菴需公。為侍者。復依大圓璞。璞妙喜之高弟。",
    "X77n1524_011:0446a07": "門風孤峻。始齟齬。久之。豁然有得。服勤數載。大圓撫",
    "X77n1524_011:0446a08": "之。以為類己。然以未識妙喜為恨。不憚重趼。見於衡",
    "X77n1524_011:0446a09": "之回鴈&#x5CEF;下。深加器重。留三年告歸。送之以偈。又以",
    "X77n1524_011:0446a10": "書屬璞曰。廓。佳衲子。可為成就。使異日為吾家種草。",
    "X77n1524_011:0446a11": "紹興丙子。妙喜被旨住育王。復來依焉。妙喜移徑山。",
    "X77n1524_011:0446a12": "璞繼其席。眾踰千數。師為第一座制師。丞相沈公。以",
    "X77n1524_011:0446a13": "廬山請出世。妙喜方名冠天下。無不願出其門。以取",
    "X77n1524_011:0446a14": "重。開堂日。乃以瓣香嗣大圓。諸方以此益高之。已而",
    "X77n1524_011:0446a15": "育王&#x8657;位。尚書韓公邀妙喜。請舉以自代。而無如師",
    "X77n1524_011:0446a16": "也。禪衲大集。育王為海內名道場。以祖孫三人。世濟",
    "X77n1524_011:0446a17": "宣闡。遂為叢林美譚。師才具素高。以其暇日。興土木",
    "X77n1524_011:0446a18": "之工。皆極其壯麗。增庾入數千斛。施者委金帛。創為",
    "X77n1524_011:0446a19": "長生局五所。百須皆備。月施金錢飯僧以萬計。又造",
    "X77n1524_011:0446a20": "金塔。以奉舍利。此特其餘事爾。孝宗即位之十五年。",
    "X77n1524_011:0446a21": "詔。舍利寶塔。詣行在所。師侍行。既至。命入禁中觀堂",
    "X77n1524_011:0446a22": "安奉。上御素膳。焚香瞻禮。親&#x89A9;殊勝。遂召師對碧琳",
    "X77n1524_011:0446a23": "堂。問舍利從何發現。奏曰。從陛下聖心發現。上大悅。",
    "X77n1524_011:0446a24": "親書妙勝之殿。賜師妙智禪師號。仍度僧五員。頒鈔",
    "X77n1524_011:0446b01": "萬緡。眷賚優渥。前所未有。日本國王。閱師偈語。自言",
    "X77n1524_011:0446b02": "有所發明。至遜國以從道。歲修弟子禮。辭幣甚恭。且",
    "X77n1524_011:0446b03": "送良材建舍利殿。器用精妙。莊嚴無比。丞相史公帥",
    "X77n1524_011:0446b04": "七閩。以鼓山趣其歸。滎陽郡王力挽無行。魏王出鎮。",
    "X77n1524_011:0446b05": "一見風儀。目為僧中龍。又聞其機辯峻發。肅然加敬。",
    "X77n1524_011:0446b06": "師晚以衣囊。立菴於烏石山。名以笑月。為終焉計。有",
    "X77n1524_011:0446b07": "偈云。三&#x5CEF;斂&#x5374;閑雲。大海冷涵秋月。庚子季春。拂衣",
    "X77n1524_011:0446b08": "歸菴。杜門不與世接。俄示微恙。說偈而逝。年六十二。",
    "X77n1524_011:0446b09": "臘四十七。葬於菴之寢室。師家法嚴甚。學眾以師語。",
    "X77n1524_011:0446b10": "萃為巨編。師見而呵之曰。汝輩隨語生解。去道益遠。",
    "X77n1524_011:0446b11": "固不許。沒後。乃始得百之一二刊之。弟子百餘人。[0446b11] 有",
    "X77n1524_011:0446b12": "宜意者。得法最的。住平江開元。方鳴道有聲。而遽即",
    "X77n1524_011:0446b13": "世。吾黨惜之。",
    "X77n1524_011:0446b14": "退谷雲傳(附石橋宣公)",
    "X77n1524_011:0446b15": "[0446b15] 義雲禪師。福州閩清黃氏子。幼入家塾。成童入鄉。較",
    "X77n1524_011:0446b16": "&#x9834;異有聲。因讀論語中庸。有所悟入。後聞山堂淳禪",
    "X77n1524_011:0446b17": "師說法。遂自斷出家。&#x5FA7;游江湖。至吳。見鐵菴一大禪。",
    "X77n1524_011:0446b18": "為侍者。鐵菴重之。時佛炤倡道靈隱。師往依焉。及佛",
    "X77n1524_011:0446b19": "照移育王。師從其行。歷十年。為第一座。佛炤聞其說",
    "X77n1524_011:0446b20": "法。歎曰。此子提唱。宛如雪堂行和尚。吾&#x9262;袋有所付",
    "X77n1524_011:0446b21": "矣。遂出住香山。居五年。徙台州光孝。又徙鎮江甘露。",
    "X77n1524_011:0446b22": "會平江虎丘萬壽。皆欲延師。師聞萬壽頗廢。即欣然",
    "X77n1524_011:0446b23": "就之。淮南轉運使虞公儔。又以長蘆來招。師與虞公",
    "X77n1524_011:0446b24": "有雅。故又從之。會育王&#x8657;席。朝命師補其處。時佛炤",
    "X77n1524_011:0446c01": "方居東菴。父子日相從。發明臨濟正宗。學者雲集。會",
    "X77n1524_011:0446c02": "有魔事。師即捨眾退居香山。&#x8462;將終焉。而朝命又起",
    "X77n1524_011:0446c03": "師。說法淨慈。恩光赫奕。都邑聳動。一日領眾。持&#x9262;畿",
    "X77n1524_011:0446c04": "邑。是夕寺災無遺宇。比師歸。獨三門巋然在瓦礫中。",
    "X77n1524_011:0446c05": "師不動容曰。成壞相尋。亦豈有常。今日之壞。安知不",
    "X77n1524_011:0446c06": "為四眾作福之地哉。天子聞之。出內庫金以賜。自重",
    "X77n1524_011:0446c07": "臣貴戚以下。傾&#x69D6;輦金。惟恐居後。未期年。廣殿邃廡。",
    "X77n1524_011:0446c08": "崇閎傑閣。&#x8462;愈于前日矣。於是。上為親御翰墨。書慧",
    "X77n1524_011:0446c09": "日閣三大字賜之。開禧二年五月。示微疾。作偈別眾",
    "X77n1524_011:0446c10": "而寂。壽五十八。臘三十五。住山十九載。徒輩奉全身。",
    "X77n1524_011:0446c11": "塔于寺之東北隅。",
    "X77n1524_011:0446c12": "[0446c12] 石橋宣禪師。蜀嘉定許氏子。參佛炤得法。住徑山。創",
    "X77n1524_011:0446c13": "化城於雙溪之上。接待雲錫。師獲知丞相魯國。一時",
    "X77n1524_011:0446c14": "名士大夫。翕然宗仰。幾與退谷。並驅爭先。但福緣小",
    "X77n1524_011:0446c15": "遜耳。示寂。塔於化城之後。",
    "X77n1524_011:0446c16": "笑翁堪公傳",
    "X77n1524_011:0446c17": "[0446c17] 妙堪。號笑翁。慈溪毛氏子。廣顙平頂。骨氣清豪。從野",
    "X77n1524_011:0446c18": "菴道欽受學。以廣記多聞稱。後一力參究。依息菴觀",
    "X77n1524_011:0446c19": "於金山。又走靈隱。見松源。皆不契。時無用居天童。徑",
    "X77n1524_011:0446c20": "造其室。用問曰。行&#x811A;僧游山僧。曰。行&#x811A;僧。用曰。如何",
    "X77n1524_011:0446c21": "是行&#x811A;事。提坐具便摵。用曰。此僧敢來這裏持虎鬚。",
    "X77n1524_011:0446c22": "俾參堂。一日用舉狗子無佛性話。纔儗開口。用以竹",
    "X77n1524_011:0446c23": "篦劈口打。應聲呈偈曰。大塗毒鼓。轟天震地。轉腦回",
    "X77n1524_011:0446c24": "頭。橫屍萬里。用頷之。俾侍香。尋命分座出世。凡十坐",
    "X77n1524_011:0447a01": "道場。皆海內名剎。三被詔旨。并諸名公卿推挽。不得",
    "X77n1524_011:0447a02": "已而後就也。雖荷禪宗重寄。而不以其道自封。其於",
    "X77n1524_011:0447a03": "佛淺深之說。無不融了。世出世法。無不兼弘。常曰。於",
    "X77n1524_011:0447a04": "心有取舍。識情未盡見。法有彼此。智眼未明。天台舊",
    "X77n1524_011:0447a05": "無律宗。居報恩也。與大卿齊公議。合十寺為大剎。築",
    "X77n1524_011:0447a06": "戒壇。命負毗尼學者。倡開遮持犯之法。風勵新學。台",
    "X77n1524_011:0447a07": "始行南山宗也。居靈隱。山門逼近屠沽。堪撒其廬。揭",
    "X77n1524_011:0447a08": "關飛來&#x5CEF;外。以限喧寂。曰。不可使旃陀羅氣薰穢三",
    "X77n1524_011:0447a09": "寶也。荊湖總臣。以國乏用。奏僧道得以出貲。買紫衣",
    "X77n1524_011:0447a10": "師號。俾領住持。聞之歎曰。苟如是。則千金之子。皆可",
    "X77n1524_011:0447a11": "主法。我道危矣。因抗疏。且致書秉鈞軸者。其議遂寢。",
    "X77n1524_011:0447a12": "詔徙天童。力辭。東歸翠巖。築室。奉先世香火。育王&#x8657;",
    "X77n1524_011:0447a13": "席。有旨起師。再辭。不許。乃奉詔。表章大覺。祖述妙喜。",
    "X77n1524_011:0447a14": "秩然有序。未幾。復下天童之命。大參趙公。請主淨慈。",
    "X77n1524_011:0447a15": "皆固辭謝之。俄示疾。書遺表。作寺丞張公書通守。永",
    "X77n1524_011:0447a16": "嘉曹公來問疾。從容敘世契移頃。書偈曰。業鏡高懸。",
    "X77n1524_011:0447a17": "七十二年。一搥擊碎。大道坦然。置筆泊然而逝。",
    "X77n1524_011:0447a18": "松源嶽傳",
    "X77n1524_011:0447a19": "[0447a19] 崇嶽。號松源。處州龍泉吳氏子。幼不好弄。稍長慕出",
    "X77n1524_011:0447a20": "世法。二十三。棄家衣掃塔。服受五戒。首造靈石妙公。",
    "X77n1524_011:0447a21": "繼見大慧杲禪師於徑山。久之。大慧陞堂。稱蔣山應",
    "X77n1524_011:0447a22": "菴華公。為人徑捷。師聞之。不待旦而行。既至入室。未",
    "X77n1524_011:0447a23": "契。退愈自奮勵。中夜自舉狗子無佛性話。豁然有得。",
    "X77n1524_011:0447a24": "以扣應菴。菴舉世尊有密語。迦葉不覆藏。師云。鈍置",
    "X77n1524_011:0447b01": "和尚。菴厲聲一喝。自是朝夕咨請。菴大喜。以為法器。",
    "X77n1524_011:0447b02": "說偈勸使祝髮。棟梁吾道。隆興二年。師始得度於臨",
    "X77n1524_011:0447b03": "安西湖白蓮精舍。自是&#x5FA7;歷江浙諸大老之門。罕當",
    "X77n1524_011:0447b04": "其意。乃浮海入閩。見木菴永公。木菴。舉有句無句如",
    "X77n1524_011:0447b05": "藤倚樹。師云。裂破。木菴云。瑯&#x7458;道好一堆爛柴&#x807B;。師",
    "X77n1524_011:0447b06": "云。矢上加尖。如是應酬數反。木菴云。老兄下語。老僧",
    "X77n1524_011:0447b07": "不過如此。秪是未在。他日拂柄在手。為人不得。驗人",
    "X77n1524_011:0447b08": "不得。師云。為人者。使博地凡夫。一超入聖域。固難矣。",
    "X77n1524_011:0447b09": "至於驗人。打向面前過。不待開口。已知渠骨髓。何難",
    "X77n1524_011:0447b10": "之有。木菴舉手云。明明向汝道。開口不在舌頭上。後",
    "X77n1524_011:0447b11": "自知。逾年見密菴於衢之西山。隨問即答。密菴微笑",
    "X77n1524_011:0447b12": "曰。黃楊禪爾。師切于明道。至忘寢食。密菴移住蔣山",
    "X77n1524_011:0447b13": "華藏徑山。皆從之。一日密菴入室次。問傍僧。不是心。",
    "X77n1524_011:0447b14": "不是佛。不是物。師侍側。豁然大悟。乃云。今日方知木",
    "X77n1524_011:0447b15": "菴道開口不在舌頭上。自是機辯縱橫。鋒不可觸。木",
    "X77n1524_011:0447b16": "菴遷靈隱。遂命師為第一座。旋出世於平江澄炤。為",
    "X77n1524_011:0447b17": "密菴嗣。遷江陰之光孝。無為之冶父。饒之薦福。平江",
    "X77n1524_011:0447b18": "之虎丘。皆天下名山。惟冶父最寂寞。又以火廢。師一",
    "X77n1524_011:0447b19": "臨之。四方名衲踵至。棟宇亦大興。人謂師能使所居",
    "X77n1524_011:0447b20": "山大。慶元丁巳。被旨住靈隱。居六年。道盛行。得法者",
    "X77n1524_011:0447b21": "眾。法席為一時冠。而師有棲隱之志。即上章乞罷住",
    "X77n1524_011:0447b22": "持事。上察其誠許之。退居東菴。俄屬微疾。猶不少廢",
    "X77n1524_011:0447b23": "唱道。忽垂一則語。以驗學者。曰。有力量人。為甚麼&#x64E1;",
    "X77n1524_011:0447b24": "&#x811A;不起。開口不在舌頭上。又貽書諸嗣法。囑令傳持",
    "X77n1524_011:0447c01": "大法。因書偈曰。來無所來。去無所去。瞥轉玄關。佛祖",
    "X77n1524_011:0447c02": "罔措。跏趺而寂。實嘉泰二年八月四日也。得年七十",
    "X77n1524_011:0447c03": "有一。坐夏四十。徒輩奉全身。塔於北高&#x5CEF;之原。",
    "X77n1524_011:0447c04": "偃溪聞傳",
    "X77n1524_011:0447c05": "[0447c05] 廣聞。閩之侯官林氏子。家世業儒。&#x758E;眉秀目。哆口豐",
    "X77n1524_011:0447c06": "&#x9825;。從季父智隆於宛陵光孝。十八得度受具。初見鐵",
    "X77n1524_011:0447c07": "牛印。少室睦。無際派。追隨甚久。聞浙翁唱道天童。袖",
    "X77n1524_011:0447c08": "香謁之。初見機道齟齬。翁移徑山。師踵至。翁笑迎曰。",
    "X77n1524_011:0447c09": "汝來耶。一夕坐簷間。聞更三轉入室。曳履而蹶。如夢",
    "X77n1524_011:0447c10": "忽醒。翌朝造翁室。翁舉趙州洗&#x9262;盂話。師將啟吻。翁",
    "X77n1524_011:0447c11": "遽止之。平生疑情。當下&#x6C37;釋。紹定戊子。四明制閫胡",
    "X77n1524_011:0447c12": "公。以小淨慈致之。歷住香山萬壽雪竇育王淨慈靈",
    "X77n1524_011:0447c13": "隱徑塢八山。所至革弊支傾。廣容徒眾。道化大行。有",
    "X77n1524_011:0447c14": "云。十字街頭石幢子。無你遮護處。一聲江上侍郎來。",
    "X77n1524_011:0447c15": "無你迴避處。衲僧家。早出暮入。&#x811A;前&#x811A;後。也須仔細。",
    "X77n1524_011:0447c16": "忽然築著磕著。淨慈拄杖。別有分付。又云。一升三合。",
    "X77n1524_011:0447c17": "拄杖頭邊。萬水千山。草鞋跟底。未言先領。誰家&#x7AC8;裏。",
    "X77n1524_011:0447c18": "無煙撩起。便行是處。井中有水。莫道空來又空去。許",
    "X77n1524_011:0447c19": "多途路不相孤。洗發精醒。可謂善說法要矣。景定四",
    "X77n1524_011:0447c20": "年。壽七十五而化。師法嗣頗眾。而獨雲&#x5CEF;高止泓鑑",
    "X77n1524_011:0447c21": "二公。能振起師道云。",
    "X77n1524_011:0447c22": "藏叟珍公傳",
    "X77n1524_011:0447c23": "[0447c23] 善珍。字藏叟。泉之南安呂氏子。年十三落髮。十六游",
    "X77n1524_011:0447c24": "方。至杭受具足戒。謁妙&#x5CEF;善公于靈隱。入室悟旨。後",
    "X77n1524_011:0448a01": "出住里之光孝。升承天。繼遷安吉之思溪圓覺。福之",
    "X77n1524_011:0448a02": "雪&#x5CEF;。復以朝命。移四明之育王。臨安之徑山。上堂。靈",
    "X77n1524_011:0448a03": "雲見桃花悟去。玄沙道。敢保老兄未徹。香嚴聞擊竹",
    "X77n1524_011:0448a04": "悟去仰山道。祖師禪未會。禪和十箇五雙道。我此一",
    "X77n1524_011:0448a05": "門。全無肯路示。未知靈雲香嚴在。要知二大老磨。醉",
    "X77n1524_011:0448a06": "我落花天。借他絃歌裏。又據室云。這裏便是問訊燒",
    "X77n1524_011:0448a07": "香。了來老僧身邊。玄地底所在麼。呆子你自鈍置猶",
    "X77n1524_011:0448a08": "可。莫來鈍置老僧。師法語無拘滯。大率類此。門人貌",
    "X77n1524_011:0448a09": "師真請題。揮云。&#x53C5;禪無悟。識字有數。眼三角似燕山",
    "X77n1524_011:0448a10": "愁胡。面百摺如趙婆呷醋。一著高出諸方。敢道飯是",
    "X77n1524_011:0448a11": "米做。生於紹興甲寅。逝于嘉定丁丑。年八十有三。六",
    "X77n1524_011:0448a12": "住大剎。接納良多。而入室得髓者。唯元叟端公一人",
    "X77n1524_011:0448a13": "而已。端之後法&#x8109;繩繩。至我 明。尚有振起作師吼",
    "X77n1524_011:0448a14": "者。師之道。源遠流長。可知矣。",
    "X77n1524_011:0448a15": "如&#x73CF;傳",
    "X77n1524_011:0448a16": "[0448a16] 如&#x73CF;。字荊叟。婺州人。圓悟五世孫癡鈍之子。初見癡",
    "X77n1524_011:0448a17": "鈍。室中僧問。如何是佛。癡鈍命師下語。師答。爛冬爪。",
    "X77n1524_011:0448a18": "即呈頌曰。如何是佛爛冬瓜。咬著&#x6C37;霜透齒牙。根蒂",
    "X77n1524_011:0448a19": "雖然無窖子。一年一度一開花。癡鈍笑而可之。後知",
    "X77n1524_011:0448a20": "遇穆陵。端平中。有詔。自育王陞住徑山。始開堂。乃述",
    "X77n1524_011:0448a21": "銘以諭眾曰。幻身夢宅。空中物色。前際無窮。後際寧",
    "X77n1524_011:0448a22": "克。出此沒彼。升沉疲極。未免三輪。何時休息。貪戀世",
    "X77n1524_011:0448a23": "間。因緣成質。從生至老。一無所得。根本無明。因茲被",
    "X77n1524_011:0448a24": "惑。光陰可惜。剎那不測。今生空過。來世窒塞。從迷至",
    "X77n1524_011:0448b01": "迷。皆因六賊。六道往還。三界匍匐。早訪明師。親覲高",
    "X77n1524_011:0448b02": "德。決擇身心。去其荊棘。世自浮沉。眾緣豈逼。研窮法",
    "X77n1524_011:0448b03": "理。以悟為則。心境俱捐。莫記莫憶。六根夷然。行住嘿",
    "X77n1524_011:0448b04": "嘿。一心不生。萬法俱息。結夏謂眾曰。我此一宗。正令",
    "X77n1524_011:0448b05": "全提。如暴風卒雨。鼓蕩無前。石火電光。追奔不及。舉",
    "X77n1524_011:0448b06": "意即迷源。&#x64E1;眸已蹉過。不是目前法。莫生種種心。縱",
    "X77n1524_011:0448b07": "汝三種互修。剋期取證。第一頭第三首。萬拄千掙。轉",
    "X77n1524_011:0448b08": "見氣急。殊不知髑髏未具己眼。先明[囗@力]地一聲。千了",
    "X77n1524_011:0448b09": "百當。然雖如此。親證者萬無一二。錯會者數有河沙。",
    "X77n1524_011:0448b10": "師見地高朗。不多讓古人。然福德因緣。不無少遜。或",
    "X77n1524_011:0448b11": "云。師功用比圓悟益弘。或亦未之思耳。",
    "X77n1524_011:0448b12": "無準範禪師傳",
    "X77n1524_011:0448b13": "[0448b13] 師範。梓潼雍氏子。九歲依陰平山道欽出家。經書過",
    "X77n1524_011:0448b14": "目成誦。紹&#x7188;五年冬。登具戒。明年。成都坐夏。遇老宿",
    "X77n1524_011:0448b15": "名堯者。範請益坐禪之法。堯曰。禪是何物。坐是何人。",
    "X77n1524_011:0448b16": "範受其語。晝夜體究。一日如廁提前話。有省。遂出蜀。",
    "X77n1524_011:0448b17": "謁佛炤於育王。炤問何處人。曰。&#x5292;州人。炤曰。將得&#x5292;",
    "X77n1524_011:0448b18": "來否。範隨聲便喝。炤笑曰。這烏頭子亂做。範嬾剃髮",
    "X77n1524_011:0448b19": "長故。佛炤室中。&#x751E;以烏頭子呼之。久之。欲觀台雁。拉",
    "X77n1524_011:0448b20": "石溪月公同往。至瑞巖。時雲巢領住持事。留分座。忽",
    "X77n1524_011:0448b21": "夜。夢偉衣冠者。持把茅見授。翼日。明州清&#x51C9;專使至。",
    "X77n1524_011:0448b22": "師受請入院。見所設伽藍神。茅其姓衣冠。與所夢無",
    "X77n1524_011:0448b23": "異云。上堂。遂為破菴拈香。以示法切得旨深也。嗣遷",
    "X77n1524_011:0448b24": "焦山雪竇。被旨移育王。住徑山。最久。雖兩丁火厄。而",
    "X77n1524_011:0448c01": "旋復舊觀。號法席全盛。理宗&#x751E;召師。入慈明殿。陞座",
    "X77n1524_011:0448c02": "說法。上親御垂聽大悅。賜佛鑑禪師號。併金襴僧伽",
    "X77n1524_011:0448c03": "黎。淳祐戊申秋。築室明月池上。榜曰退耕。乞老於朝。",
    "X77n1524_011:0448c04": "而舊疾適作。三月旦升堂別眾。至十五日。區畫後事。",
    "X77n1524_011:0448c05": "親遺表。及遺書十數封。言笑如平時。其徒以遺偈為",
    "X77n1524_011:0448c06": "請。乃執筆疾書云。來時空索索。去亦赤條條。更要問",
    "X77n1524_011:0448c07": "端的。天台有石橋。移項而逝。",
    "X77n1524_011:0448c08": "石田薰禪師傳",
    "X77n1524_011:0448c09": "[0448c09] 法薰。號石田。眉公彭氏子也。生而慧敏。三四歲時。見",
    "X77n1524_011:0448c10": "僧即喜。年十六從丹稜石龍山法寶院智明出家。二",
    "X77n1524_011:0448c11": "十二薙髮受具戒。游方至石霜。禮雷遷塔。述偈曰。一",
    "X77n1524_011:0448c12": "念慈容元不隔。何須特地肆乖張。平高就下婆心切。",
    "X77n1524_011:0448c13": "惱得雷公一夜忙。薰名因是大著。聞吳門穹窿破菴",
    "X77n1524_011:0448c14": "先禪師道望。遂往依焉。一見知為法器。室中舉世尊",
    "X77n1524_011:0448c15": "拈華迦葉微笑。薰云。焦磚打著連底凍。赤眼撞著火",
    "X77n1524_011:0448c16": "柴頭。破菴陰奇之。每於日用語默。故起其疑。薰於是",
    "X77n1524_011:0448c17": "&#x51B3;志。依栖隨時咨詢。與無準範。日相激勵。後見松源",
    "X77n1524_011:0448c18": "岳。肯堂充。遯菴演。咸謂。其從作家爐&#x97DB;中來。自不同",
    "X77n1524_011:0448c19": "也。初住蘇州之高&#x5CEF;。次遷楓橋。鍾山&#x8657;席。亦補其處。",
    "X77n1524_011:0448c20": "寶慶初。遷淨慈。端平二年。遷靈隱。淳祐甲辰三月望。",
    "X77n1524_011:0448c21": "示徒云。但得本莫愁末。喚甚麼作本。喚甚麼作末。松",
    "X77n1524_011:0448c22": "&#x6822;千年青。不入時人意。牡丹一日紅。滿城公子醉。山",
    "X77n1524_011:0448c23": "僧恁麼道。若有不肯底是我同參。弟子繪像求贊。有",
    "X77n1524_011:0448c24": "云。末後一句。分付廚山。眾訝之。明日示疾而逝。",
    "X77n1524_011:0449a01": "癡絕沖傳",
    "X77n1524_011:0449a02": "[0449a02] 道沖。自號癡絕。武信長江荀氏子。母郭氏。&#x751E;夢經山",
    "X77n1524_011:0449a03": "木瓜樹下。其實纍纍。取而食之。占者謂。當產奇士。已",
    "X77n1524_011:0449a04": "而師生。豐上短下。資稟過人。長應進士舉不利。受釋",
    "X77n1524_011:0449a05": "氏舉於梓州妙應院。落髮游成都。習經論有聲。紹&#x7188;",
    "X77n1524_011:0449a06": "壬子。出峽回旋荊楚間。時松源倡道於饒之薦福。徑",
    "X77n1524_011:0449a07": "造其廬。適歲饑不受。會曹源生公。以雲居首座。出世",
    "X77n1524_011:0449a08": "妙果。許師入室。俾侍香。老拳痛棒不少貸。至是平生",
    "X77n1524_011:0449a09": "知見。絕無影響。然終以未見松源為闕然。及松源遷",
    "X77n1524_011:0449a10": "靈隱。師曰。尚餘窮相一雙手。要向諸方癢處爬。至杭。",
    "X77n1524_011:0449a11": "松源門庭高峻。八閱月不得入。每囁嚅欲自言。屢呵",
    "X77n1524_011:0449a12": "斥不容近。一日有告之松源者。松源曰。我已八宇打",
    "X77n1524_011:0449a13": "開。自是他當面蹉過。師聞此語。口耳俱喪。始知侍曹",
    "X77n1524_011:0449a14": "源時。嘻戲怒罵。無非善呵方便。既而曹源順寂。遍歷",
    "X77n1524_011:0449a15": "諸老之門。踰二十年。出世秀州之光孝。金陵之蔣山。",
    "X77n1524_011:0449a16": "福州之鼓山雪&#x5CEF;。嘉&#x7188;戊戌。有旨住太白名山。兩育",
    "X77n1524_011:0449a17": "王住持未得人。因師之至。又強之兼領。師往來兩山",
    "X77n1524_011:0449a18": "間。四方學者。從之如歸。教聞京師。詔下移靈隱。追念",
    "X77n1524_011:0449a19": "密菴松源舊游。方思所以振起祖風。而魔事出於意",
    "X77n1524_011:0449a20": "料所不及。難以口舌爭。遽動歸老故山之志。伐鼓亟",
    "X77n1524_011:0449a21": "去。雖京兆尹節齋趙公。致書力挽堂帖有虎丘之命",
    "X77n1524_011:0449a22": "昇師。&#x8657;齋趙公以蔣山起之。俱莫能回其意。戊申春。",
    "X77n1524_011:0449a23": "育王散席。諸大老落落如晨星。惟師為叢林尊宿。眾",
    "X77n1524_011:0449a24": "舉于朝。日夜俟師之出。亦固辭乃已。又有欲挽之為",
    "X77n1524_011:0449b01": "法華開山。懇祈再三不得請。而&#x52D1;牒住徑山之命繼",
    "X77n1524_011:0449b02": "至。師謂先諾固不可違君命。豈應引避。乃以九月至",
    "X77n1524_011:0449b03": "法華。踰月登雙徑。人神響應。懽聲如雷。師說法。簡直",
    "X77n1524_011:0449b04": "明爽。不落窠臼。&#x751E;云。盡乾坤大地。無絲毫許大。汝諸",
    "X77n1524_011:0449b05": "人。橫擔拄杖。繞四天下。行&#x811A;道。我無處不到。無事不",
    "X77n1524_011:0449b06": "知。且道。西天那爛陀寺戒賢論師。今日說甚麼法。又",
    "X77n1524_011:0449b07": "云。有一人一念頓證。墮在佛數。有一人累劫闡提。不",
    "X77n1524_011:0449b08": "願成佛。且道。那箇合受人天供養。良久云。蝶穿芳徑",
    "X77n1524_011:0449b09": "雙眉濕。蜂掠殘花兩股肥。詞旨高詣之如此。俄染疾。",
    "X77n1524_011:0449b10": "自冬涉春。形體雖羸。陞堂提唱。精明如平時。忽手書",
    "X77n1524_011:0449b11": "龕記。并遺書十數封。且曰。無準忌在十八。吾以十五",
    "X77n1524_011:0449b12": "即行。不得辦香修供矣。侍僧駭其言。亟以遺偈請。師",
    "X77n1524_011:0449b13": "笑曰。末後一句。無可商量。只要箇人直下承當。寂然",
    "X77n1524_011:0449b14": "移頃而逝。壽八十二。師能誠無偽。表裏如一。待人恕",
    "X77n1524_011:0449b15": "而立己嚴。應世圓而領眾肅。住山三十年。所至以激",
    "X77n1524_011:0449b16": "揚宗風為己任。以道法未得其傳為己憂。平居簡淡",
    "X77n1524_011:0449b17": "沉嘿。若不能言。及坐籌室。勘驗衲子。機鋒一觸。猶雷",
    "X77n1524_011:0449b18": "奔電掣。海立江翻。皆茫然莫知湊泊。誓不輕以詞色",
    "X77n1524_011:0449b19": "假人重誤來學。晚年無他好。多留意字法。於小楷最",
    "X77n1524_011:0449b20": "得三昧。往往端嚴凝重類其人。僧俗歸敬。求法語偈",
    "X77n1524_011:0449b21": "贊無&#x8657;日。雖祁寒盛暑。揮染不倦。士大夫多樂從之",
    "X77n1524_011:0449b22": "游。而尤為名公鉅卿所推重。以至教名宣傳海外。有",
    "X77n1524_011:0449b23": "具書禮。犯鯨波而來問法者。其道德有以服人。一至",
    "X77n1524_011:0449b24": "於此。方在天童育王時。被旨開堂靈隱。束擔將戒行。",
    "X77n1524_011:0449c01": "而&#x96A3;&#x5CEF;疾之者。教言欲嗾&#x7FA3;不逞。梗於中道。左右聞",
    "X77n1524_011:0449c02": "之奉以告。師曰。吾平日以誠實接人。將何以加我。略",
    "X77n1524_011:0449c03": "不為之動。彼亦終於無所施而止。雙徑。冷泉。太白。雪",
    "X77n1524_011:0449c04": "&#x5CEF;。為海內甲剎。萌欲速之念者。挾奧援矜。智巧曆階",
    "X77n1524_011:0449c05": "而上。力可以通神。師則不然。短褐布衣終其身。不為",
    "X77n1524_011:0449c06": "勢利所動。故其進。不由介紹。其退。心常泰然。真法門",
    "X77n1524_011:0449c07": "之梁棟。後學之標準也。",
    "X77n1524_011:0449c08": "景蒙傳",
    "X77n1524_011:0449c09": "[0449c09] 景蒙。邵氏。溫之平陽人。族姓甚眾。多以儒顯。師英達",
    "X77n1524_011:0449c10": "開爽。幼聞鐘梵則喜。年十三從惠安淨覺大師惟梵。",
    "X77n1524_011:0449c11": "著僧伽黎。明習天台教觀。自以名相之學。不足了大",
    "X77n1524_011:0449c12": "事。去游國清。又參育王佛智&#x2567F;公。公問鄉里。對曰。永",
    "X77n1524_011:0449c13": "嘉。曰。還識永嘉大師否。未及答。批頰而出。至於再。兀",
    "X77n1524_011:0449c14": "然如癡。寢食不安者累月。行道次。忽聞鐘聲而悟。即",
    "X77n1524_011:0449c15": "造室中。公復理前問。師曰。即日伏惟。和尚尊體。起居",
    "X77n1524_011:0449c16": "萬福。隨問向上事。師儗對被逐。次日再上。公方發問。",
    "X77n1524_011:0449c17": "師抗聲云。老漢。今日敗闕也。一拍而出。公笑曰。雋哉。",
    "X77n1524_011:0449c18": "因省母歸里。龍翔心聞。一見深器之。問曰。言無展事。",
    "X77n1524_011:0449c19": "語不投機。承言者喪。滯句者迷。試向言詮不及處。通",
    "X77n1524_011:0449c20": "箇消息。師。以左手畫一圓相。聞。以拂子擊左。師。又畫",
    "X77n1524_011:0449c21": "以右手。聞。擊右。又畫於中以兩手托呈。聞。以拂子當",
    "X77n1524_011:0449c22": "中畫兩畫。師。禮拜而立。聞大笑云。三十年揀苗。苗今",
    "X77n1524_011:0449c23": "日得此烏喙。遂令執侍。盡揭底蘊。尋歸鹿園。如在菴",
    "X77n1524_011:0449c24": "賢。雪菴瑾。咦菴鑑。全菴存。筠谷達。還菴淳會下。皆一",
    "X77n1524_011:0450a01": "時名流。唯師妙齡傑出。心聞。以谷名師菴。且為之銘。",
    "X77n1524_011:0450a02": "蒙侍者之名日高矣。又&#x751E;謁臨安顯寧志公。志門風",
    "X77n1524_011:0450a03": "壁立。學者望崖。獨謂師曰。先世遺風。餘烈若未墜者。",
    "X77n1524_011:0450a04": "尚在汝躬。吾且拭目觀之。初住智門。遷瑞巖。皆史魏",
    "X77n1524_011:0450a05": "公浩推轂也。魏公在永嘉時。與心聞為方外交。罷相",
    "X77n1524_011:0450a06": "里居。夢如平生。旁有僧曰。景蒙。貌古神清。談笑久之。",
    "X77n1524_011:0450a07": "覺而叩天童朴曰。僧名頗異。有斯人否。朴曰。是方為",
    "X77n1524_011:0450a08": "堂中第一座。招之。恍如夢所見。與論出世法。了辯如",
    "X77n1524_011:0450a09": "響。問其師則心聞也。大異之。遂為延譽而住智門。及",
    "X77n1524_011:0450a10": "瑞岩&#x8657;席。復以師應命。師孤高絕俗。弱不勝衣。而嚴",
    "X77n1524_011:0450a11": "冷峻峭。不可挹酌。既坐道場。搥拂所加。龍象蹴踏。長",
    "X77n1524_011:0450a12": "靈之道光焉。智門瑞巖。皆承頹毀之餘。人以為不可",
    "X77n1524_011:0450a13": "復興矣。師從容規畫。會不踰時。而輪奐一新。壯麗反",
    "X77n1524_011:0450a14": "過其舊。具大材智。尋常不以毫末自見。因事而顯。無",
    "X77n1524_011:0450a15": "不歎服。韜養之深。從可知矣。",
    "X77n1524_011:0450a16": "斷橋倫禪師傳",
    "X77n1524_011:0450a17": "[0450a17] 妙倫。天台黃巖徐氏子。母劉。夢月而娠。年十八依永",
    "X77n1524_011:0450a18": "嘉廣慈院落髮。見谷源道於瑞巖。聞麻三斤語發疑。",
    "X77n1524_011:0450a19": "&#x5FA7;叩諸方。機語未契。自謂。吾口訥耳聵。何能究此。不",
    "X77n1524_011:0450a20": "若務實修行。日以誦經為業。因閱楞伽于雲居見山",
    "X77n1524_011:0450a21": "堂。至蚊蟲螻蟻。無有言說。而能辦事。頓然有省。曰。趙",
    "X77n1524_011:0450a22": "州&#x6822;樹子話。可煞直捷。然不以語人。徑走雪竇。見無",
    "X77n1524_011:0450a23": "準範禪師。無準詰之。連下語三十轉。不契。哀懇曰。可",
    "X77n1524_011:0450a24": "無方便乎無。範以真淨頌答之。竦然良久。聞板聲。通",
    "X77n1524_011:0450b01": "身汗下。於是始脫焉。無&#x788D;矣。準移育王雙徑。皆以師",
    "X77n1524_011:0450b02": "從俾分座。尋出世祇園。遷瑞岩國清。至淨慈說法。簡",
    "X77n1524_011:0450b03": "直具格。外機上識者得之。而劣器不能湊泊。有時上",
    "X77n1524_011:0450b04": "堂。舉達觀&#x9834;禪師示眾云。七佛是性&#x96B7;。萬法是心奴。",
    "X77n1524_011:0450b05": "且道。主人翁在何處。自喝云。七佛以下出頭。又自諾",
    "X77n1524_011:0450b06": "云。各自祇候。云喚七佛為性隸。指萬法是心奴。達觀",
    "X77n1524_011:0450b07": "自謂有出身路及乎。自喝自諾。又是奴&#x96B7;邊事。主人",
    "X77n1524_011:0450b08": "翁何曾夢。見在大眾要見麼。拂子一拂云。曉來一陣",
    "X77n1524_011:0450b09": "春風動。開遍園林一樣花。舉揚超醒大略如此。將終。",
    "X77n1524_011:0450b10": "與眾入室。罷。索筆作詩。辭諸山及魏國公。公饋藥不",
    "X77n1524_011:0450b11": "受。又使人問曰。師生天台因甚死淨慈。答曰。日出東",
    "X77n1524_011:0450b12": "方夜落西。遂嗒焉而逝或云。初參無範。範問從何處",
    "X77n1524_011:0450b13": "來。答曰。天台。範曰。還見石橋麼。答曰。我一&#x811A;踏斷也。",
    "X77n1524_011:0450b14": "自是叢林。稱師為斷橋倫公云。",
    "X77n1524_011:0450b15": "道升傳",
    "X77n1524_011:0450b16": "[0450b16] 道升。建安吳氏子。生有肉如環。在其左乳。及出家。肉",
    "X77n1524_011:0450b17": "環始隱。天資聰慧。十九披削。浩然有游參志。父早世。",
    "X77n1524_011:0450b18": "事母以孝聞。母沒。遂至長樂。見佛智&#x2567F;公。入其室。言",
    "X77n1524_011:0450b19": "下頓悟。自是機鋒迅發。人不敢嬰。佛智移靈隱。師為",
    "X77n1524_011:0450b20": "首座。還里結菴於大王&#x5CEF;下。名曰寒巖。未幾。泉守延",
    "X77n1524_011:0450b21": "以名剎。學者雲集。會行計口法。拂衣而還。作懶散歌",
    "X77n1524_011:0450b22": "以見志。李敦老帥閩。問諸山佛智之嗣傑出者。僉以",
    "X77n1524_011:0450b23": "師對。遂住支提山。鄧成材帥豫章。以師志在山林。自",
    "X77n1524_011:0450b24": "泉之承天。延置黃龍。後帥未知師。師欲去。適潭帥張",
    "X77n1524_011:0450c01": "安國。以石霜來招。師兩謝之。行次西山。而沈持要。自",
    "X77n1524_011:0450c02": "漕遷帥閩。師退院牒極力挽留。以泐潭處之。寺。新被",
    "X77n1524_011:0450c03": "焚。師來。施予輻輳。棟宇煥然。以年高懇還建安。俄史",
    "X77n1524_011:0450c04": "丞相帥福。命師主鼓山。師持身以法。蒞眾精嚴。每見",
    "X77n1524_011:0450c05": "法門下衰。僧雛奔競。為之憂戚。&#x751E;謂人曰。叢林荒寒。",
    "X77n1524_011:0450c06": "人物委靡。此事將如馬鞭節漸尖去矣。凡六住大剎。",
    "X77n1524_011:0450c07": "皆宰官士夫推擁逼迫。不得已應之。而舉揚唱導。修",
    "X77n1524_011:0450c08": "飭頹毀。日新月異。終不以非所志而嚝所務。若師者。",
    "X77n1524_011:0450c09": "誠為以佛法自任者。結夏後一日。忽問侍僧。今日何",
    "X77n1524_011:0450c10": "日。曰十六日。又問是何日辰。曰辛卯。即入室坐脫。壽",
    "X77n1524_011:0450c11": "六十九。停三日神色如生。葬於香爐&#x5CEF;下。",
    "X77n1524_011:0450c12": "智燈傳",
    "X77n1524_011:0450c13": "[0450c13] 智燈。婺州金華人。號祖印。得法于道吾法真。為人精",
    "X77n1524_011:0450c14": "敏有德量。道俗擁之。出世年始立也。而匡宗植道之",
    "X77n1524_011:0450c15": "志。隱然尊宿自居。說法三十年。從者如雲。退老等覺",
    "X77n1524_011:0450c16": "寺坐逝。有語錄一卷。鄒正言浩。序之曰。余項在中陶。",
    "X77n1524_011:0450c17": "&#x751E;與李濤師淵。論天下之名僧。師淵語余曰。吾所見",
    "X77n1524_011:0450c18": "祖師者。有道者也。蚤以機緣。為世導師。晚乃退居都",
    "X77n1524_011:0450c19": "城之等覺。望其容貌。如秋際木。聽其解說。如夜半潮。",
    "X77n1524_011:0450c20": "始竊以為未始出吾宗。而終也如一葦大海。惕惕環",
    "X77n1524_011:0450c21": "視。莫見畔岸。後數年。復見師淵于都城。問其所謂祖",
    "X77n1524_011:0450c22": "印者而將訪焉。則曰寂滅久矣。出其所集語錄二卷。",
    "X77n1524_011:0450c23": "示余。余然後知師淵異時之言。尚其可以言者。祖印",
    "X77n1524_011:0450c24": "名字。不列傳燈。始末不載傳記。幸有正言數行在耳。",
    "X77n1524_011:0451a01": "然則正言知言。&#x8462;繇師淵知己。與祖印生氣千古。噫。",
    "X77n1524_011:0451a02": "古德埋沒者。多矣。",
    "X77n1524_011:0451a03": "慧圓上座傳",
    "X77n1524_011:0451a04": "[0451a04] 慧圓上座。開封酸棗于氏子。世業農。出家建福寺。性",
    "X77n1524_011:0451a05": "椎魯。然執勤不懈。得度出游。聞南方禪道甚盛。乃詣",
    "X77n1524_011:0451a06": "江州東林寺。寺眾藐忽之。一日問朋輩曰。如何是禪。",
    "X77n1524_011:0451a07": "眾戲之曰。往問能鳴者乃蟬也。圓不悟其旨。遂面壁",
    "X77n1524_011:0451a08": "深思。至於骨立。後數月。出行殿庭。忽足顛而仆。了然",
    "X77n1524_011:0451a09": "開悟。乃謂一行者曰。吾不習筆硯。欲作一頌。須汝書",
    "X77n1524_011:0451a10": "之壁間。行者笑而許之。偈曰。這一交這一交。萬兩黃",
    "X77n1524_011:0451a11": "金也合消。頭上笠腰下包。清風明月杖頭挑。即日離",
    "X77n1524_011:0451a12": "東林。總禪師見偈。大驚曰。衲子參究若此。善不可加。",
    "X77n1524_011:0451a13": "令人跡其所往。竟無知者。",
    "X77n1524_011:0451a14": "&#x8657;舟度傳",
    "X77n1524_011:0451a15": "[0451a15] 普度。字&#x8657;舟。維揚江都史氏子。稍長雖習世書。絕無",
    "X77n1524_011:0451a16": "處俗意。母識其志。俾依郡之天寧出家。畢將軍與語。",
    "X77n1524_011:0451a17": "大奇之曰。此兒短小精悍。音吐如鐘。他日法中向上",
    "X77n1524_011:0451a18": "爪牙也。&#x643A;歸武林。禮東堂院祖信。為受業師。執侍五",
    "X77n1524_011:0451a19": "年。奮志參方。初見鐵牛印於靈隱。已而江東西。河南",
    "X77n1524_011:0451a20": "北。悉&#x5FA7;歷焉。時無礙通。唱道饒州薦福。師決志叩請。",
    "X77n1524_011:0451a21": "其遷福嚴華藏。亦與之俱。入室次。通問。不與萬法為",
    "X77n1524_011:0451a22": "侶者。是甚麼人。師曰。金香爐下鐵崑崙。通曰。將謂這",
    "X77n1524_011:0451a23": "矮子。有長處見解只如此。師曲躬作禮曰。謝和尚證",
    "X77n1524_011:0451a24": "明。若天童晦巖光。大慈石巖璉。虎丘石室&#x5EF8;。皆一見",
    "X77n1524_011:0451b01": "器異。留與法務。淳祐初。制府趙信菴。以金陵半山請",
    "X77n1524_011:0451b02": "出世。遷潤之金山。潭之鹿苑。撫之&#x758E;山。蘇之承天。景",
    "X77n1524_011:0451b03": "定間。賈太傅。奏補中天竺。復請旨陞靈隱。至元丁丑。",
    "X77n1524_011:0451b04": "被命住徑山。師說法。直捷簡要。肩荷法門。老而無倦。",
    "X77n1524_011:0451b05": "&#x751E;云。萬法是心光。諸緣惟性曉。本無迷悟。人只要今",
    "X77n1524_011:0451b06": "日了。又云。既無迷悟人了箇甚麼。無人契其機者。其",
    "X77n1524_011:0451b07": "住徑山。值火餘。志圖興復。將有緒俄示恙。索筆大書",
    "X77n1524_011:0451b08": "曰。八十二年。駕無底船。踏翻歸去。明月一天。遂寂。",
    "X77n1524_011:0451b09": "天奇禪師傳",
    "X77n1524_011:0451b10": "[0451b10] 天奇瑞公。南昌鍾陵人也。父江堂。母徐氏。師隨父經",
    "X77n1524_011:0451b11": "商&#x9834;州。年將二十。忽發心。至荊門州。從無說能和尚",
    "X77n1524_011:0451b12": "出家。令看萬法歸一。後於佛炤處。遇道翼首座。苦口",
    "X77n1524_011:0451b13": "提&#x643A;。晝夜逼拶。一日。偶聽廊下人相語。翼便打。師曰。",
    "X77n1524_011:0451b14": "吾不曾瞌睡。翼曰。你不曾瞌睡。耳聽那裏。又二僧裁",
    "X77n1524_011:0451b15": "裙量度。師纔經眼看。翼便打云。你那眼也。不得停住",
    "X77n1524_011:0451b16": "話頭。焉得著實。自是功夫益切。五年不得棉花上身。",
    "X77n1524_011:0451b17": "二年無裏衣。冬夏一領破衲。藍縷不堪。歷從諸禪老",
    "X77n1524_011:0451b18": "決擇。靜東暉公。示大慧患疽因緣。次于中竺楚山雪",
    "X77n1524_011:0451b19": "&#x5CEF;處。各有悟人。最後至南京高&#x5CEF;寺。見寶&#x5CEF;瑄和尚。",
    "X77n1524_011:0451b20": "方始瞥地。遂留過冬。未幾告辭。&#x5CEF;授以法衣毛拂。偈",
    "X77n1524_011:0451b21": "曰。濟山棒喝如輕觸。殺活從茲手眼親。聖解凡情俱",
    "X77n1524_011:0451b22": "坐斷。曇花猶放一枝新。師出世開堂。得人為多。有語",
    "X77n1524_011:0451b23": "錄。曰&#x712D;絕集。行世。",
    "X77n1524_011:0451b24": "[0451b24] &#x712D;絕集。開示等語。警切痛快。不失本色鉗搥。頌古",
    "X77n1524_011:0451c01": "則末矣。至聯芳機緣。一人之名綴以一偈。師下一",
    "X77n1524_011:0451c02": "問。人致一答。動成卷帙。高處不出青州萬松格套。",
    "X77n1524_011:0451c03": "下者。已入義學常情自覺無謂。師初行&#x811A;時。路逢",
    "X77n1524_011:0451c04": "一僧。謂師貪作偈頌。彼一時也。入籃是菜。詎可兼",
    "X77n1524_011:0451c05": "收。編集者失眼。致掩全璧之光。惜哉。",
    "X77n1524_011:0451c06": "&#x8657;堂愚傳",
    "X77n1524_011:0451c07": "[0451c07] 智愚。字&#x8657;堂。四明人。具戒游參。見運菴顏公。言下了",
    "X77n1524_011:0451c08": "旨。出世歷住十剎。化道風行。咸淳末。被詔住徑山。室",
    "X77n1524_011:0451c09": "中設三轉語。勘驗學人。鮮有覯其機者。曰。己眼未明",
    "X77n1524_011:0451c10": "底。因甚將&#x8657;空。作布&#x88B4;著。曰。畫地為牢。因甚透這箇",
    "X77n1524_011:0451c11": "不過。曰。入海算沙底。因甚向鍼鋒頭上翹足。又云。&#x8657;",
    "X77n1524_011:0451c12": "堂。初無門戶。與人近傍。亦不置之於無何有之鄉。只",
    "X77n1524_011:0451c13": "要諸人如鐵。入土與土俱化。然後可以發越。其如運",
    "X77n1524_011:0451c14": "糞入者。吾末如之何。一日。舉松源師臨濟示寂告眾",
    "X77n1524_011:0451c15": "云。久參兄弟正路上行者。有只不能用黑豆法。臨濟",
    "X77n1524_011:0451c16": "之道。將泯絕無聞。傷哉。拈云。鷲&#x5CEF;老大。似倚杖騎馬。",
    "X77n1524_011:0451c17": "雖無僵臥之患。未免傍觀者醜。師先在淨慈。入院日",
    "X77n1524_011:0451c18": "問答絕。忽天使踵門。傳旨。問趙州因甚八十行&#x811A;。&#x8657;",
    "X77n1524_011:0451c19": "堂因甚八十住山。師。即舉趙州行&#x811A;到臨濟話。頌曰。",
    "X77n1524_011:0451c20": "趙州八十方行&#x811A;。&#x8657;堂八十再住山。別有一機恢佛",
    "X77n1524_011:0451c21": "祖。九重城裏動龍顏。使以頌回奏。上大悅。特賜米五",
    "X77n1524_011:0451c22": "百石。絹一百縑。開堂安眾。後示寂。塔于直嶺下曰天",
    "X77n1524_011:0451c23": "然。先是。高麗國王。請師於彼國說法。八載還山。問法",
    "X77n1524_011:0451c24": "弟子。隨侍千指。至我 明嘉靖間。高麗尚遣法嗣來",
    "X77n1524_011:0452a01": "此掃塔云。彼國法道。甚盛焉。"
}