{
    "X40n0717_011:0281b03": "四分戒本如釋卷第十一",
    "X40n0717_011:0281b05": "明 廣州沙門釋 弘贊在&#x7299; 繹",
    "X40n0717_011:0281b06": "[0281b06] ○七眾學法(開三) 初總標 中別列 後結問。",
    "X40n0717_011:0281b07": "[0281b07] △初總標",
    "X40n0717_011:0281b08": "[0281b08] 諸大德。是眾學戒法。半月半月說。戒經中來。",
    "X40n0717_011:0281b09": "[0281b09] 釋曰。梵云。式叉迦羅尼。亦云尸叉罽賴尼。此譯為",
    "X40n0717_011:0281b10": "應當學。謂是所應學事也。胡僧翻為守戒。言此罪",
    "X40n0717_011:0281b11": "微細。持之極難。故隨學隨守以立名。斯乃義翻。非",
    "X40n0717_011:0281b12": "正譯也。毗尼毗婆沙論問曰。餘篇不言應當學。而",
    "X40n0717_011:0281b13": "此戒獨爾。答曰。餘篇易持。而罪重。犯則成罪。或眾",
    "X40n0717_011:0281b14": "中悔。或對首悔。此戒難持而罪輕。脫爾有犯。心悔",
    "X40n0717_011:0281b15": "念學。不結罪名。直言應當學也。然此學法。雖不出",
    "X40n0717_011:0281b16": "其罪名。設有違犯。皆作突吉羅懺。而犯有故誤。懺",
    "X40n0717_011:0281b17": "階兩列。故。則對他說悔。誤。乃自責心除。諸律論中。",
    "X40n0717_011:0281b18": "皆明故誤二心。如律本云。故作者。犯應懺突吉羅。",
    "X40n0717_011:0281b19": "以故作故。犯非威儀突吉羅。若不故作。犯突吉羅。",
    "X40n0717_011:0281b20": "根本律攝云。若苾芻不依佛教。不顧羞恥。欲為非",
    "X40n0717_011:0281b21": "法者。捉衣開張。得責心惡作。若披著身。得對說惡",
    "X40n0717_011:0281b22": "作。若苾芻有順奉心。而著衣不如法。或是忘念。或",
    "X40n0717_011:0281b23": "時無知。非法著者。惟犯責心惡作。按諸律論。多云",
    "X40n0717_011:0281b24": "此眾學戒。佛最在初結。而集法藏者。編次在後。言",
    "X40n0717_011:0281c01": "其罪名雖一。而輕重有五。以重戒在先。輕戒在後。",
    "X40n0717_011:0281c02": "此戒於五篇中最輕。是故在後。又以一是實罪。二",
    "X40n0717_011:0281c03": "是遮罪。以實在初。遮者在後。又以一是無殘。二是",
    "X40n0717_011:0281c04": "有殘。是故重者在初。輕者在後。然於百事中。未必",
    "X40n0717_011:0281c05": "盡在初結。以首戒冠初。故云初也。如佛初度五比",
    "X40n0717_011:0281c06": "丘出家。服飾尚俗。佛作是念。過去諸佛。云何教諸",
    "X40n0717_011:0281c07": "弟子著衣服耶。即以天眼觀知。如淨居天所著衣",
    "X40n0717_011:0281c08": "服。遂告五比丘曰。汝從今後。應同淨居天齊整著",
    "X40n0717_011:0281c09": "涅槃僧。薩婆多論問曰。五篇戒中。佛何以止制著",
    "X40n0717_011:0281c10": "泥洹僧及三衣。觀去來現佛。并淨居天耶。答曰。佛",
    "X40n0717_011:0281c11": "結五篇戒。此最在初。以此貫初故餘篇不說。又此",
    "X40n0717_011:0281c12": "戒於餘篇是輕者。將來弟子不生重心。是故如來",
    "X40n0717_011:0281c13": "以佛眼觀去來諸佛。及淨居天。而後結也。使來世",
    "X40n0717_011:0281c14": "眾生不生慢罪。又三世諸佛結戒。有同不同。於五",
    "X40n0717_011:0281c15": "篇戒中。不必盡同。此著泥洹僧袈裟。三世諸佛盡",
    "X40n0717_011:0281c16": "同。是故此戒觀諸佛及淨居天。餘篇不觀也(實罪。即性",
    "X40n0717_011:0281c17": "罪也)。",
    "X40n0717_011:0281c18": "[0281c18] △中別列",
    "X40n0717_011:0281c19": "[0281c19] 此眾學戒法。文句簡略。事多同軌。不繁條列科名。",
    "X40n0717_011:0281c20": "當文思之。即得其旨。至於緣起釋義。律本或具。不",
    "X40n0717_011:0281c21": "具。稽諸犍度。多是六群興起。同是遮罪。並皆行護",
    "X40n0717_011:0281c22": "威儀。輕重惟分故誤。更無別相可得。然其事理。單",
    "X40n0717_011:0281c23": "複無恒。今統百法。約為十事。攝以成頌。俾學習者。",
    "X40n0717_011:0281c24": "而易持之。一著衣事。二入村事。三坐起事。四噉嚼",
    "X40n0717_011:0282a01": "事。五護&#x9262;事。六便利事。七說法事。八塔像事。九道",
    "X40n0717_011:0282a02": "行事。十升樹事。頌曰。",
    "X40n0717_011:0282a03": " 齊整著裙并三衣  入村舍坐噉嚼事",
    "X40n0717_011:0282a04": " 護&#x9262;便利說法儀  敬塔房像道行樹",
    "X40n0717_011:0282a05": "[0282a05] 當齊整著涅槃僧。應當學(一)。",
    "X40n0717_011:0282a06": "[0282a06] 釋曰。佛在舍衛國。六群著涅槃僧。或下或高。或作",
    "X40n0717_011:0282a07": "象鼻。或作多羅葉。或時細&#x8975;。居士譏嫌。謂似王臣",
    "X40n0717_011:0282a08": "及戲笑俳說人等。諸比丘白佛結戒。涅槃僧。或云",
    "X40n0717_011:0282a09": "泥洹僧。此言裙。當齊整者。謂應離不齊整著之過",
    "X40n0717_011:0282a10": "也。云何不齊整。或繫帶臍下。或高褰齊膝。或垂前",
    "X40n0717_011:0282a11": "一角。如象鼻形。或垂前二角。如多羅樹葉。或繞腰",
    "X40n0717_011:0282a12": "作細&#x8975;(律攝云。謂捉裙邊細疊成&#x8975;。腰間總&#x64EA;。形若多羅葉。上聚下散者。是也)。是中",
    "X40n0717_011:0282a13": "犯者。若不依佛教。而故作者。犯應懺突吉羅。以故",
    "X40n0717_011:0282a14": "作故。犯非威儀突吉羅。若不故作。突吉羅。向下諸",
    "X40n0717_011:0282a15": "戒。準此應知。更不別出。餘四眾突吉羅。此之百法。",
    "X40n0717_011:0282a16": "尼皆同學。間有一二不同者。於下隨事註出。不犯",
    "X40n0717_011:0282a17": "者。臍中生瘡。下著。若&#x811A;&#x28114;有瘡高著。若寺內。村外。",
    "X40n0717_011:0282a18": "及作時。在道行時(西域記云。泥縛些那。唐言裙。舊曰涅槃僧。訛也。既無帶襻。其將",
    "X40n0717_011:0282a19": "服也。集衣為&#x8975;。束帶以絛。&#x8975;則諸部各異。色乃黃赤不同。內法傳云。如有部裙製。橫五肘。豎二肘。絁絹。及",
    "X40n0717_011:0282a20": "布。隨有作之。西國並悉單為。神州任情複作。橫豎隨意。繞腰既訖。&#x64E1;使過臍。右手牽其左邊上角。在內牽",
    "X40n0717_011:0282a21": "向腰之右邊。左邊上裾。取外邊而掩左畔。&#x4E21;手二畔。舉使正平。中間矗直。即成三&#x8975;。後以兩手各蹙至腰。",
    "X40n0717_011:0282a22": "俱將三疊。向後掩之。兩角各&#x64E1;三指俱插向脊。使下入腰間。可三指許。斯則縱未繫絛。亦乃著身不落。後",
    "X40n0717_011:0282a23": "以腰絛。長五肘許。&#x920E;取正中。舉向臍下。抹裙上緣。向後雙排。交度前抽。傍牽左右。各以一手牢&#x64EA;兩邊。纏",
    "X40n0717_011:0282a24": "彼兩絛。可令三度。有長割&#x5374;。少則更添。絛帶之頭。不合緝綵。其絛&#x6FF6;如指面。則靴絛襪帶之流。或方。或圓。",
    "X40n0717_011:0282b01": "雙亦無損。麻繩之類。律文不許。凡踞坐小&#x7240;。及拈之時。牽裙上。裙下角。急抹裙緣。&#x64EA;於膝下。但掩雙胯。露",
    "X40n0717_011:0282b02": "脛無傷。高須上蓋臍輪。下至踝上四指。斯乃俗舍之儀。若在寺中。半&#x8168;亦得。此之劑限。佛自親制。非是人",
    "X40n0717_011:0282b03": "意。&#x8F19;為高下。寧合故違教旨。自順凡情。所著裙衣。長伸拂地。一則損信心之淨施。二乃慢大師之格言。西",
    "X40n0717_011:0282b04": "國裙衣。並皆橫著。良由彼方自[疊*毛]幅寬二肘。此著衣儀。律文具有其制。但且略陳綱要。細論非面不可。斯",
    "X40n0717_011:0282b05": "謂圓整著裙矣。然四部之殊。以著裙表異。一切有部。則兩邊向外雙&#x8975;。大眾部。則右裙蹙在左邊。向內插",
    "X40n0717_011:0282b06": "之。不令其墮。上座。正量。制亦同斯。但以向外直翻。傍插。為異。腰絛之制。亦復不殊。尼則準部如僧。全無別",
    "X40n0717_011:0282b07": "體)。",
    "X40n0717_011:0282b08": "[0282b08] 當齊整著三衣。應當學(二)。",
    "X40n0717_011:0282b09": "[0282b09] 釋曰。緣處同前。當齊整者。謂離不齊整也。云何不",
    "X40n0717_011:0282b10": "齊整。或下垂過肘露&#x8107;。或高過&#x811A;&#x28114;上。或下垂一",
    "X40n0717_011:0282b11": "角如象鼻。或垂前兩角。後褰高。成細&#x8975;已安緣。不",
    "X40n0717_011:0282b12": "犯者。肩臂有瘡。下著。餘悉同上(內法傳云。其著法衣。及施[巾*勾]紐法式。",
    "X40n0717_011:0282b13": "依律陳之。可取五肘之衣。疊作三&#x8975;。其肩頭疊處。去緣四指許。安其方帖。可方五指。周刺四邊。當中以錐",
    "X40n0717_011:0282b14": "穿為小孔。用安衫[巾*勾]。其[巾*勾]或絛或帛。麤細如衫[巾*勾]相似。可長兩指。結作固心。將[巾*勾]穿孔。向外牽出。十字交",
    "X40n0717_011:0282b15": "繫。便成兩[巾*勾]。內紐在中。其胸前疊處。緣邊安紐。亦如衫紐。即其法也。兩頭去角可八指許。各施一[巾*勾]一紐。",
    "X40n0717_011:0282b16": "此為食時所須。反&#x8975;胸前。紐使相合。此成要也。凡在寺內。或時對眾。必無帶紐。及籠肩披法。若向外遊行。",
    "X40n0717_011:0282b17": "并入俗舍。方須[巾*勾]紐。餘時但可搭肩而已。屏處執務。隨意反抄。若對尊容。事須齊整。以衣右角。寬搭左肩。",
    "X40n0717_011:0282b18": "垂之背後。勿安肘上。若欲帶紐。即須通肩披已。將紐內[巾*勾]。迴向肩後。勿令其脫。以角搭肩。衣便繞頸。雙手",
    "X40n0717_011:0282b19": "下出。一角前垂。阿育王像。正當其式。出行執傘。形儀可愛。即是依教齊整著上衣也。其三衣若安短紐。而",
    "X40n0717_011:0282b20": "截長絛。則違教之愆現免。著橫裙。而去腰緣。乃針線之勞交息。所有瓶&#x9262;。各挂兩肩。纔至腋下。不合交絡。",
    "X40n0717_011:0282b21": "其襻不長。但容穿膊而已。若交絡胸前。令人氣急。元非本制。即不可行。設有餘衣。長搭肩上。然後通披。覆",
    "X40n0717_011:0282b22": "其衣&#x9262;。若其向寺。及詣俗家。要至房舍安置傘蓋。方始解紐。挂其衣&#x9262;。然其薄絹為袈裟者。多滑不肯著",
    "X40n0717_011:0282b23": "肩。禮拜之時。遂便落地。任取不墮物為之。絁紬白[疊*毛]。即其要也。其僧&#x811A;崎衣。即是覆膊。更加一肘。始合本",
    "X40n0717_011:0282b24": "儀。其披著法。應出右肩。交搭左膊。房中恒著。唯此與裙。出外禮尊。任加餘服。雜事律云。苾芻熱時於自房",
    "X40n0717_011:0282c01": "內。但著下裙及僧&#x811A;崎。隨情讀誦。說法。作衣服等。於四威儀。悉皆無犯。舍利弗問經云。修供養時。應須偏",
    "X40n0717_011:0282c02": "袒。以便作事。作福田時。應覆兩肩。現田文相。云何修供養。如見佛時。問訊師僧時。應隨事相。若拂&#x7240;。若掃",
    "X40n0717_011:0282c03": "地。若卷衣裳。乃至種種供養。云何作福田時。國王請食。入里乞食。坐禪。誦經。經行樹下。人見端嚴。有可觀",
    "X40n0717_011:0282c04": "也)。",
    "X40n0717_011:0282c05": "[0282c05] 不得反抄衣入白衣舍。應當學(三)。",
    "X40n0717_011:0282c06": "[0282c06] 釋曰。緣處同前。反抄衣者。謂左右反抄衣著肩上",
    "X40n0717_011:0282c07": "也。不犯者。&#x8107;肋邊有瘡等(律攝云。上下衣服。不得偏抄一邊。露現形體。雙",
    "X40n0717_011:0282c08": "抄總攝兩邊。置於肩上)。",
    "X40n0717_011:0282c09": "[0282c09] 不得反抄衣入白衣舍坐。應當學(四)。",
    "X40n0717_011:0282c10": "[0282c10] 釋曰。前戒是行威儀。此戒是坐威儀。謂在俗舍坐",
    "X40n0717_011:0282c11": "時。應好遮身。勿為撩亂。失比丘儀。當端身正意。生",
    "X40n0717_011:0282c12": "他信敬。若放恣諸根。抄衣露體。令他譏謗。則為自",
    "X40n0717_011:0282c13": "損損他也。",
    "X40n0717_011:0282c14": "[0282c14] 不得衣纏頸入白衣舍。應當學(五)。",
    "X40n0717_011:0282c15": "[0282c15] 釋曰。緣處同前。衣纏頸者。謂總捉衣兩角。著在肩",
    "X40n0717_011:0282c16": "上也。不犯者。肩臂有瘡等。",
    "X40n0717_011:0282c17": "[0282c17] 不得衣纏頸入白衣舍坐。應當學(六)。",
    "X40n0717_011:0282c18": "[0282c18] 釋曰。謂在俗舍。當齊整著衣。現福田相。而坐也。",
    "X40n0717_011:0282c19": "[0282c19] 不得覆頭入白衣舍。應當學(七)。",
    "X40n0717_011:0282c20": "[0282c20] 釋曰。緣處同前。覆頭者。謂以衣。若樹葉。若碎段物。",
    "X40n0717_011:0282c21": "而覆蓋頭也。不犯者。或患寒。或頭上生瘡。或命難。",
    "X40n0717_011:0282c22": "梵行難。覆頭而走(僧祇律云。若風寒雨及病。不得全覆。當覆半。令一耳現。若見二",
    "X40n0717_011:0282c23": "師上座當&#x5374;。不得覆頭入廁。若在屏私房覆。無罪)。",
    "X40n0717_011:0282c24": "[0282c24] 不得覆頭入白衣舍坐。應當學(八)。",
    "X40n0717_011:0283a01": "[0283a01] 釋曰。義如前釋。又比丘不得裹頭。是白衣法。若頭",
    "X40n0717_011:0283a02": "冷痛。聽以毳。若結貝。作帽。",
    "X40n0717_011:0283a03": "[0283a03] 不得跳行入白衣舍。應當學(九)。",
    "X40n0717_011:0283a04": "[0283a04] 釋曰。佛處同前。六群跳行入俗家。居士嫌言。似如",
    "X40n0717_011:0283a05": "鳥雀。佛為結戒。跳行者。謂雙&#x811A;跳躍也。不犯者。若",
    "X40n0717_011:0283a06": "為人所打。若有賊。及惡獸。若有棘刺。或渡渠及坑",
    "X40n0717_011:0283a07": "塹等。",
    "X40n0717_011:0283a08": "[0283a08] 不得跳行入白衣舍坐。應當學(十)。",
    "X40n0717_011:0283a09": "[0283a09] 釋曰。謂比丘。凡有所行步。非大人相者。皆應離之",
    "X40n0717_011:0283a10": "(僧祇律云。不得抱膝坐。不得交&#x811A;坐。交&#x811A;者。髀著髀上。膝著膝上。&#x8168;腸著&#x811A;脛上。&#x811A;著&#x811A;趺上。若病無罪)。",
    "X40n0717_011:0283a11": "[0283a11] 不得白衣舍內蹲坐。應當學(十一)。",
    "X40n0717_011:0283a12": "[0283a12] 釋曰。佛處同前。有居士請僧設食。時到。諸比丘至",
    "X40n0717_011:0283a13": "家就座而坐。六群蹲踞。比座以手觸之。即倒露形。",
    "X40n0717_011:0283a14": "佛為結戒。蹲坐者。若在地上。若在&#x7240;座上。而尻不",
    "X40n0717_011:0283a15": "至地。即是雙足蹈地。兩膝&#x7ADD;豎也。不犯者。尻邊生",
    "X40n0717_011:0283a16": "瘡。若有所與。若禮。若懺悔。若受教誡。所謂胡跪者。",
    "X40n0717_011:0283a17": "是也(尻。苦高切。音考平聲。謂脊梁盡處是。即臀也)。",
    "X40n0717_011:0283a18": "[0283a18] 不得叉腰行入白衣舍。應當學(十二)。",
    "X40n0717_011:0283a19": "[0283a19] 釋曰。佛處同前。六群手叉腰行入俗家。故制。叉腰",
    "X40n0717_011:0283a20": "者。或以一手。兩手。而自叉腰匡肘也。不犯者。&#x8107;下",
    "X40n0717_011:0283a21": "生瘡。若寺內。村外。作時。道路行時。",
    "X40n0717_011:0283a22": "[0283a22] 不得手叉腰入白衣舍坐。應當學(十三)。",
    "X40n0717_011:0283a23": "[0283a23] 釋曰。謂以手&#x4E49;腰匡肘。而妨比座。縱無比座。亦非",
    "X40n0717_011:0283a24": "儀軌也(十誦云。不掌扶頰坐)。",
    "X40n0717_011:0283b01": "[0283b01] 不得搖身行入白衣舍。應當學(十四)。",
    "X40n0717_011:0283b02": "[0283b02] 釋曰。緣處同前。搖身者。謂左右戾身趨行也。比丘",
    "X40n0717_011:0283b03": "尼得墮罪。不犯者。或為人所打迴戾身避杖。或避",
    "X40n0717_011:0283b04": "惡獸。或逢擔棘刺人。戾身避。或渡坑渠。或時著衣。",
    "X40n0717_011:0283b05": "迴身看衣齊整不。",
    "X40n0717_011:0283b06": "[0283b06] 不得搖身行入白衣舍坐。應當學(十五)。",
    "X40n0717_011:0283b07": "[0283b07] 釋曰。謂在白衣家內。當整肅容儀。端身而坐也。",
    "X40n0717_011:0283b08": "[0283b08] 不得掉臂行入白衣舍。應當學(十六)。",
    "X40n0717_011:0283b09": "[0283b09] 釋曰。緣處同前。掉臂者。謂垂臂前&#x5374;也。不犯者。或",
    "X40n0717_011:0283b10": "為人打。及惡獸來。舉手遮。或以手招伴。",
    "X40n0717_011:0283b11": "[0283b11] 不得掉臂行入白衣舍坐。應當學(十七)。",
    "X40n0717_011:0283b12": "[0283b12] 釋曰謂在俗舍時。應端拱而坐也(僧祇律云。不得動手。動足。舞手。",
    "X40n0717_011:0283b13": "舞足坐。當安祥靖住。若有所問者。當先護戒。隨順而答)。",
    "X40n0717_011:0283b14": "[0283b14] 好覆身入白衣舍。應當學(十八)。",
    "X40n0717_011:0283b15": "[0283b15] 釋曰。緣處同前。若不好覆身。則處處露現也。不犯",
    "X40n0717_011:0283b16": "者。被縛。或風吹衣離體。",
    "X40n0717_011:0283b17": "[0283b17] 好覆身入白衣舍坐。應當學(十九)。",
    "X40n0717_011:0283b18": "[0283b18] 釋曰。謂在俗舍坐。當好覆蓋身儀也。不應著一衣。",
    "X40n0717_011:0283b19": "除大小便處。不應著串頭衣。及繡衣。不應著襖(是裘",
    "X40n0717_011:0283b20": "屬。又袍襖也)。不應著皮衣。不應著褶。不應著草衣。樹皮",
    "X40n0717_011:0283b21": "衣。樹葉衣。瓔珞衣。毛衣。髮衣。馬牛尾衣。如是一切",
    "X40n0717_011:0283b22": "白衣及外道之法。不應作。若患寒。聽著複貯衣(僧祇",
    "X40n0717_011:0283b23": "律云。三衣&#x7ADD;聽絮。應用緻物作五衣。若物&#x758E;者。應兩重。三重作。若五衣&#x758E;者。七衣應用緻物作。若七衣&#x758E;",
    "X40n0717_011:0283b24": "者。大衣應用緻物。若大衣&#x758E;者。七衣應用緻物。坐時當一手褰衣。一手按坐具。然後安祥而坐)。",
    "X40n0717_011:0283c01": "[0283c01] 不得左右顧視行入白衣舍。應當學(二十)。",
    "X40n0717_011:0283c02": "[0283c02] 釋曰。緣處同前。左右顧視者。謂處處看也。不犯者。",
    "X40n0717_011:0283c03": "若仰瞻日時節。或命難梵行難。左右處處伺求方",
    "X40n0717_011:0283c04": "便道路欲逃去(律攝云。不高視者。舉目視前一踰伽地。是為視量。踰伽量者。長四肘",
    "X40n0717_011:0283c05": "也。不應傍視。亦不迴顧。端形直視徐行而進。牛馬犬等。應預觀察。不應逼近。恐有傷損。僧祇律云。諦視行",
    "X40n0717_011:0283c06": "時。不得如馬低頭行。當平視行。防惡象馬牛。當如擔輦人行。不得東西視瞻。若欲看時。迴身向所看處)。",
    "X40n0717_011:0283c07": "[0283c07] 不得左右顧視入白衣舍坐。應當學(二十一)。",
    "X40n0717_011:0283c08": "[0283c08] 釋曰。凡在俗舍。當端心直視。繫念在前而坐。不應",
    "X40n0717_011:0283c09": "看他行人往來。技兒歌舞等(根本律云。在白衣舍。他未請坐。不應&#x8F19;坐。",
    "X40n0717_011:0283c10": "不善觀察。不應坐)。",
    "X40n0717_011:0283c11": "[0283c11] 靜默入白衣舍。應當學(二十二)。",
    "X40n0717_011:0283c12": "[0283c12] 釋曰。緣處同前。不靜默者。高聲大喚。若囑授。若高",
    "X40n0717_011:0283c13": "聲施食。不犯者。若聾。若命難。梵行難。高聲而走。",
    "X40n0717_011:0283c14": "[0283c14] 靜默入白衣舍坐。應當學(二十三)。",
    "X40n0717_011:0283c15": "[0283c15] 釋曰。謂在俗舍坐時。宜當寂靜。如聖默然。有問隨",
    "X40n0717_011:0283c16": "答。欲有所言。當平平語。欲有所喚。應彈指令覺。若",
    "X40n0717_011:0283c17": "前人不聞。應語比座傳知。",
    "X40n0717_011:0283c18": "[0283c18] 不得戲笑行入白衣舍。應當學(二十四)。",
    "X40n0717_011:0283c19": "[0283c19] 釋曰。緣處同前。戲笑者。謂露齒而笑也。不犯者。或",
    "X40n0717_011:0283c20": "念法歡喜而笑。",
    "X40n0717_011:0283c21": "[0283c21] 不得戲笑入白衣舍坐。應當學(二十五)。",
    "X40n0717_011:0283c22": "[0283c22] 釋曰。謂在俗舍坐。當斂容整肅。如大人相。勿為兒",
    "X40n0717_011:0283c23": "戲法(僧祇云。不得白衣家內笑坐。若寺內食上二師上座前不得笑。若有可笑事。不得出爾現",
    "X40n0717_011:0283c24": "齒大笑。當忍之。起無常苦空無我想。思惟死想。當自齧舌。若復不止者。不得現齒大笑。當以衣遮口制之)。",
    "X40n0717_011:0284a01": "[0284a01] 用意受食。應當學(二十六)。",
    "X40n0717_011:0284a02": "[0284a02] 釋曰。佛在舍衛國。有居士請僧設供。手自斟酌種",
    "X40n0717_011:0284a03": "種飲食。六群不用意受食。捐棄&#x7FAE;飯。佛與制戒。不",
    "X40n0717_011:0284a04": "用意受食者。捐棄&#x7FAE;飯食也。不犯者。或&#x9262;小故食",
    "X40n0717_011:0284a05": "時棄飯。或還墮案上(五分律云。一心受食者。左手一心持&#x9262;。右手扶緣)。",
    "X40n0717_011:0284a06": "[0284a06] 當平&#x9262;受食。應當學(二十七)。",
    "X40n0717_011:0284a07": "[0284a07] 釋曰。緣處同前。六群溢&#x9262;受食。捐棄&#x7FAE;飯。故制。不",
    "X40n0717_011:0284a08": "平&#x9262;者。溢滿也。不犯者。或時&#x9262;小。或還墮案上。時",
    "X40n0717_011:0284a09": "諸比丘受檀越請。錯亂而去。或已去。或方去。或已",
    "X40n0717_011:0284a10": "坐。方坐。或已食。方食。或已出。方出。佛言。欲往受請。",
    "X40n0717_011:0284a11": "應至僧常食處。可見處住。檀越來白時到。上座應",
    "X40n0717_011:0284a12": "在前。如雁行而去。若有三寶事。瞻病事。應白上座。",
    "X40n0717_011:0284a13": "在前去。若有命難梵行難。聽不問去。往彼食處。不",
    "X40n0717_011:0284a14": "應錯亂聚住。應隨次坐。上中下座。應互相看。若有",
    "X40n0717_011:0284a15": "不如法座。不善覆身者。應彈指令覺。若遣人語令",
    "X40n0717_011:0284a16": "知。不應貪恭敬故。在後往食上。令諸比丘起。若未",
    "X40n0717_011:0284a17": "來者。聽比座開坐處。若檀越與上座果。應問言。果",
    "X40n0717_011:0284a18": "淨未。若言未。應語令淨。若已淨。應問為誰送來。若",
    "X40n0717_011:0284a19": "言。為上座。得隨意取。若言為僧。應語令傳使&#x5FA7;。與",
    "X40n0717_011:0284a20": "&#x7FAE;亦如是。若有比丘不得食。聽比座為索。若無。比",
    "X40n0717_011:0284a21": "座應自減半與。不應得食便食。應唱言。等得。然後",
    "X40n0717_011:0284a22": "食。不應匡肘食。不應大咳唾。應徐徐棄唾。不應食",
    "X40n0717_011:0284a23": "已默然而出。上座應為檀越說大嚫。乃至為說一",
    "X40n0717_011:0284a24": "偈。若上座不能說。應語能說者說。若上座不語。及",
    "X40n0717_011:0284b01": "語而不說。皆惡作罪。大嚫時。餘比丘不應去。應上",
    "X40n0717_011:0284b02": "座四人相待。若為三寶事。瞻病事。應白令知。然後",
    "X40n0717_011:0284b03": "去。若檀越欲聞種種法。應隨機為說。讚歎布施。持",
    "X40n0717_011:0284b04": "戒。并佛法僧(言等得者。或云等供。勒伽論云。眾僧行食時。上座應語一切平等與。使唱",
    "X40n0717_011:0284b05": "僧跋。然後俱食。言僧跋者。眾僧飯皆平等。目得迦云。佛告苾芻。凡於眾首為上座者。所有供養。置在眾前。",
    "X40n0717_011:0284b06": "先令一人執持飲食。或先行鹽。在上座前。曲身恭敬。唱三&#x9262;羅佉多。未唱已來。不得受食。當知此言。有大",
    "X40n0717_011:0284b07": "威力。&#x8F19;違受食。得惡作罪。註曰。三&#x9262;羅佉多。譯為正至。或為時至。或為善至。或是密語神&#x546A;。能除毒故。意",
    "X40n0717_011:0284b08": "道供具善成。食時復至。準其字義。合當如此。然佛昔與大眾受他毒食。佛教令唱。然後方食。所有毒藥。皆",
    "X40n0717_011:0284b09": "變成美味。以此言之。乃是秘密言辭。未必目其善至。東西兩音。臨時任道。并分之地。唱時至者。頗有故實。",
    "X40n0717_011:0284b10": "等供。食遍。不是正翻。食罷隨意。亦非聖說。昔云僧跋者。訛也。佛教遣唱食前。今乃後稱。食遍非真。失於本",
    "X40n0717_011:0284b11": "意。上座未免其[億-音+(天*天)]。訛替多時。智者詳用。言大嚫者。或云達嚫。義當施頌。有云。報施之法。名曰達嚫。導引福",
    "X40n0717_011:0284b12": "地。亦名達嚫。即是為其施主&#x546A;願也。義淨三藏云。世尊在日。親為&#x546A;願。但至食罷。必為說特欹挐伽他。是",
    "X40n0717_011:0284b13": "將施物供奉之義。特欹尼野。即是應合受供養人。是故聖制。每但食了。心須誦一兩陀那伽他。報施主恩。",
    "X40n0717_011:0284b14": "舊云達嚫者。訛也。頌云。飯食已訖。當願眾生。德行充盈。成十種力。所為布施者。必獲其利義。若為樂故施。",
    "X40n0717_011:0284b15": "後必得安樂。繹曰。陀那。此云施。伽他。舊云伽陀者。是也。佛言。食時。若人。非人。應與食乃至一摶。大論云。若",
    "X40n0717_011:0284b16": "初得食時。先獻三寶。後施四生。雜事云。佛言。凡噉食時。為施畜生。留一抄食。普施群生。勿拘一類。可於飯",
    "X40n0717_011:0284b17": "上。以水澆濕。餅須細擘。散之於地。隨意當食。不應遮止。涅槃經云。若有住處。不能施食者。是魔眷屬。非我",
    "X40n0717_011:0284b18": "弟子。寄歸傳云。既其食了。以片水漱口。咽而不棄。將少水置器。略淨右手。然後方起。欲起之時。須以右手。",
    "X40n0717_011:0284b19": "滿掬取食。持將出外。不簡佛僧之物。聖遣普施眾生。未食前呈。律無成教。又復將食一盤。以上先亡。及餘",
    "X40n0717_011:0284b20": "神鬼。應食之類。可將其食。向上座前跪。上座乃以片水灑。而&#x546A;願曰 以今所修福 普霑於鬼趣 食",
    "X40n0717_011:0284b21": "已免極苦 捨身生樂處 菩薩之福報 無盡若&#x8657;空 施獲如是果 增長無休息",
    "X40n0717_011:0284b22": "持將出外。於幽僻處。林叢之下。或在河池之內。以施先亡矣。然後施主授齒木。供淨水。盥漱如法已。僧徒",
    "X40n0717_011:0284b23": "辭別之時。口云。所有福業。悉皆隨喜。然後散去。此是西方一塗赴請。受供之式。廣如彼文。此不繁述)。",
    "X40n0717_011:0284b24": "[0284b24] 平&#x9262;受&#x7FAE;。應當學(二十八)。",
    "X40n0717_011:0284c01": "[0284c01] 釋曰。緣處同前。六群受飯過多。不容受&#x7FAE;。故制。不",
    "X40n0717_011:0284c02": "犯者。&#x9262;小墮食案上。",
    "X40n0717_011:0284c03": "[0284c03] &#x7FAE;飯等食。應當學(二十九)。",
    "X40n0717_011:0284c04": "[0284c04] 釋曰。緣處同前。居士設供請僧。手自行食。下飯已。",
    "X40n0717_011:0284c05": "入內取&#x7FAE;。六群食飯已盡。居士與&#x7FAE;已。復入內取",
    "X40n0717_011:0284c06": "飯。取飯還。彼食&#x7FAE;已盡。居士譏嫌。佛為結戒。不等",
    "X40n0717_011:0284c07": "者。&#x7FAE;未至。飯已盡。飯未至。&#x7FAE;已盡。不犯者。或時正",
    "X40n0717_011:0284c08": "須飯。不須&#x7FAE;。或時正須&#x7FAE;。不須飯。或日時欲過。或",
    "X40n0717_011:0284c09": "有難緣疾疾食。",
    "X40n0717_011:0284c10": "[0284c10] 以次食。應當學(三十)。",
    "X40n0717_011:0284c11": "[0284c11] 釋曰。緣處同前。居士請僧設食。六群不次第取食",
    "X40n0717_011:0284c12": "食。故制。不次第者。&#x9262;中處處取食食。不犯者。或患",
    "X40n0717_011:0284c13": "飯熱。挑取冷處。若日時欲過等(十誦云。不得&#x9262;中擇好食)。",
    "X40n0717_011:0284c14": "[0284c14] 不得挑&#x9262;中而食。應當學(三十一)。",
    "X40n0717_011:0284c15": "[0284c15] 釋曰。緣處同前。居士設食。六&#x7FA3;受食。當挑&#x9262;中而",
    "X40n0717_011:0284c16": "食。令現空。故制。挑者。置四邊挑中央至&#x9262;底也。不",
    "X40n0717_011:0284c17": "犯者。若患飯熱。開中令冷。或日時欲過等。",
    "X40n0717_011:0284c18": "[0284c18] 若比丘。不病。不得自為己索&#x7FAE;飯。應當學(三十二)。",
    "X40n0717_011:0284c19": "[0284c19] 釋曰。緣處同前。居士供僧。手自行食。六&#x7FA3;自為己",
    "X40n0717_011:0284c20": "索食。如譏餓時。故制。不犯者。若病自索。若為他。他",
    "X40n0717_011:0284c21": "為己索。",
    "X40n0717_011:0284c22": "[0284c22] 不得以飯覆&#x7FAE;。更望得。應當學(三十三)。",
    "X40n0717_011:0284c23": "[0284c23] 釋曰。緣處同前。居士與一六&#x7FA3;比丘&#x7FAE;已。識次。更",
    "X40n0717_011:0284c24": "入內取&#x7FAE;。彼於後。即以飯覆&#x7FAE;。居士還問。彼便默",
    "X40n0717_011:0285a01": "然。佛因制戒。不犯者。或時正須飯等(律攝云。&#x7FAE;飯不得互掩覆",
    "X40n0717_011:0285a02": "者。意欲多求。長貪心故。應於飲食生厭離想。是為出家所應作事。隨得隨食。少欲為念也)。",
    "X40n0717_011:0285a03": "[0285a03] 不得視比座&#x9262;中。應當學(三十四)。",
    "X40n0717_011:0285a04": "[0285a04] 釋曰。緣處同前。居士設食供僧。六&#x7FA3;中一人得食",
    "X40n0717_011:0285a05": "分少。見比座分多。即語居士有愛。佛為制戒。視者。",
    "X40n0717_011:0285a06": "謂看視誰多誰少。現於貪相。見他多得。便生瞋姤。",
    "X40n0717_011:0285a07": "故不聽視也。不犯者。若比座眼闇。為看得食不得",
    "X40n0717_011:0285a08": "食。淨不淨。受未受。",
    "X40n0717_011:0285a09": "[0285a09] 當繫&#x9262;想食。應當學(三十五)。",
    "X40n0717_011:0285a10": "[0285a10] 釋曰。緣處同前。六&#x7FA3;受&#x7FAE;飯已。左右顧視。不覺比",
    "X40n0717_011:0285a11": "座取其&#x7FAE;藏之。佛為結戒。繫想&#x9262;者。謂不左右顧",
    "X40n0717_011:0285a12": "視。當自繫心。念食充身。以成道故。不犯者。或比座",
    "X40n0717_011:0285a13": "眼闇為受取。看淨不淨等(勒伽論云。若食一一食時。當觀此食。從何處來。",
    "X40n0717_011:0285a14": "從倉中出倉從地出。地以和合種子得生。今復還養糞身。舉搏時。作糞想。正念在前。不以散亂心噉食。當",
    "X40n0717_011:0285a15": "作逆食想。從地得想。病想等。智度論云。思惟此食。工夫甚重。計一&#x9262;之飯。作夫流汗。集合量之。食少汗多。",
    "X40n0717_011:0285a16": "此食辛苦如是。入口即成不淨。宿昔之間。變為[尸@失]尿。本是美味。惡不欲見。行者自思如此弊食。我若食著。",
    "X40n0717_011:0285a17": "當墮三塗。如是觀食。當厭五欲)。",
    "X40n0717_011:0285a18": "[0285a18] 不得大摶飯食。應當學(三十六)。",
    "X40n0717_011:0285a19": "[0285a19] 釋曰。緣處同前。六&#x7FA3;大摶飯食。令口不受。故制。大",
    "X40n0717_011:0285a20": "摶者。口不容受也。不犯者。日時欲過。及有難至。疾",
    "X40n0717_011:0285a21": "疾食(僧祇律云。不得大團。亦不得小。如婬女兩三粒而食。當可口食。上座當徐徐食。不得速食",
    "X40n0717_011:0285a22": "竟住看。令年少狼狽食不飽)。",
    "X40n0717_011:0285a23": "[0285a23] 不得大張口待飯食。應當學(三十七)。",
    "X40n0717_011:0285a24": "[0285a24] 釋曰。大張口者。謂飯未至。先大開口以待也。不犯",
    "X40n0717_011:0285b01": "同上(僧祇律云。比丘食時。當如雪山象王食法。食入口已。以鼻作後口分齊。前食咽已。續內後",
    "X40n0717_011:0285b02": "團。若口有瘡。得預張口。無罪)。",
    "X40n0717_011:0285b03": "[0285b03] 不得含飯語。應當學(三十八)。",
    "X40n0717_011:0285b04": "[0285b04] 釋曰。六&#x7FA3;含飯語。故制。此據緣起結戒。故云含飯。",
    "X40n0717_011:0285b05": "準義。凡是含一切食。皆不應語話也。含飯語者。謂",
    "X40n0717_011:0285b06": "飯在口中。語不分明。令人難解。亦是白衣。婆羅門",
    "X40n0717_011:0285b07": "法。非比丘儀。故不聽作。不犯者。或曀而索水。或命",
    "X40n0717_011:0285b08": "難。梵行難。作聲食(僧祇云。若食上二師上座喚時。咽未盡。能使聲不異者。得應。若",
    "X40n0717_011:0285b09": "不能得者。咽已然後應。若前人嫌者。應答言。我口中有食。是故不即應。五分云。益食時。聽言須不須)。",
    "X40n0717_011:0285b10": "[0285b10] 不得摶飯遙擲口中。應當學(三十九)。",
    "X40n0717_011:0285b11": "[0285b11] 釋曰。六&#x7FA3;摶飯遙擲口中。居士嫌言。如似幻師。故",
    "X40n0717_011:0285b12": "制。遙擲者。謂先張其口。乃以飯團遙擲入口也。不",
    "X40n0717_011:0285b13": "犯者。或被繫縛。",
    "X40n0717_011:0285b14": "[0285b14] 不得遺落飯食。應當學(四十)。",
    "X40n0717_011:0285b15": "[0285b15] 釋曰。六群手把飯摶。齧半食。故制。遺落食者。謂半",
    "X40n0717_011:0285b16": "入口。半在手。即是食半留半也。不犯者。噉薄餅。燋",
    "X40n0717_011:0285b17": "飯。瓜果蔗菜等(僧祇律云。若&#x9EA8;團大。當手中分令可口。餅亦如是)。",
    "X40n0717_011:0285b18": "[0285b18] 不得頰食食。應當學(四十一)。",
    "X40n0717_011:0285b19": "[0285b19] 釋曰。六群頰食食。居士嫌言。如似獼猴。故制。頰食",
    "X40n0717_011:0285b20": "者。謂故[穴/((啜-口)/口)]食。令兩頰鼓起。如似獼猴也(僧祇律云。不得口中",
    "X40n0717_011:0285b21": "迴食食。謂含飯團。從一頰。迴至一頰。當一邊嚼。即嚼邊咽)。",
    "X40n0717_011:0285b22": "[0285b22] 不得嚼飯作聲食。應當學(四十二)。",
    "X40n0717_011:0285b23": "[0285b23] 釋曰。嚼者。噉嚼也。不犯者。嚼乾飯。及燋飯。瓜果等",
    "X40n0717_011:0285b24": "(僧祇律云。不得[口*尃][口*集]作聲食。不得全吞食。&#x55D7;&#x55D7;作聲。若咽喉病。無罪。十誦云。啜粥不得作聲。噉根莖等。勿",
    "X40n0717_011:0285c01": "令大作聲)。",
    "X40n0717_011:0285c02": "[0285c02] 不得大&#x564F;飯食。應當學(四十三)。",
    "X40n0717_011:0285c03": "[0285c03] 釋曰。&#x564F;與吸同。氣出為吹。氣入為吸。是引食入口",
    "X40n0717_011:0285c04": "也。&#x564F;飯者。謂張口遙&#x564F;取其飯也。不犯者。若口痛。",
    "X40n0717_011:0285c05": "若食&#x7FAE;酪漿等。",
    "X40n0717_011:0285c06": "[0285c06] 不得舌舐食。應當學(四十四)。",
    "X40n0717_011:0285c07": "[0285c07] 釋曰。舌舐者。謂長舒其舌。以舐取飯食。或舐掠兩",
    "X40n0717_011:0285c08": "唇也。不犯者。或被縛。或手有泥膩(僧祇律云。不得舐手食。若酥油。",
    "X40n0717_011:0285c09": "蜜。石蜜。著手者。當就&#x9262;緣上概。聚著一處。然後取食。不得[口*數]指食。若蜜鹽著指頭得[口*數]。無罪)。",
    "X40n0717_011:0285c10": "[0285c10] 不得振手食。應當學(四十五)。",
    "X40n0717_011:0285c11": "[0285c11] 釋曰。振者。舉奮也。不犯者。食中有草。有蟲。或手有",
    "X40n0717_011:0285c12": "不淨。欲振去之。或有未受食。手觸。而汙手。振去之",
    "X40n0717_011:0285c13": "(僧祇律云。若振手時。不得向比座振。若食著手。當向己前振。若&#x9262;中抖擻)。",
    "X40n0717_011:0285c14": "[0285c14] 不得手把散飯食。應當學(四十六)。",
    "X40n0717_011:0285c15": "[0285c15] 釋曰。把散飯者。謂散棄飯也。不犯如上(僧祇律云。受食時。不",
    "X40n0717_011:0285c16": "得令一粒落地。若淨人潟時墮地。無罪。食著口中時。勿令落地。誤落者。無罪。若噉瓜。果蔗時。皮。核。滓。不得",
    "X40n0717_011:0285c17": "縱橫棄地。當聚足邊。十誦云。食墮所受草葉上者。應食。若有土著。吹&#x5374;土而食。或有多土著者。水洗得食)。",
    "X40n0717_011:0285c18": "[0285c18] 不得汙手捉食器。應當學(四十七)。",
    "X40n0717_011:0285c19": "[0285c19] 釋曰。汙手者。謂有食膩所霑。及餘垢所汙。凡為飲",
    "X40n0717_011:0285c20": "食。當淨洗手已。方捉飲食之器。不犯者。草上受。葉",
    "X40n0717_011:0285c21": "上受。洗手受(五分云。不曲指。收&#x9262;食。不&#x9F45;食食。不嫌訶食)。",
    "X40n0717_011:0285c22": "[0285c22] 不得洗&#x9262;水棄白衣舍內。應當學(四十八)。",
    "X40n0717_011:0285c23": "[0285c23] 釋曰。六&#x7FA3;食已。洗&#x9262;。棄洗&#x9262;水及餘食。狼藉在地。",
    "X40n0717_011:0285c24": "故制。洗&#x9262;水者。雜飯水也。不犯者。若澡槃承取水。",
    "X40n0717_011:0286a01": "持棄外(僧祇律云。食時當稱腹而取。不得多受。若淨人卒多與者。未噉時應減與比座。若比",
    "X40n0717_011:0286a02": "座不取。應與沙彌。及園民。若洗&#x9262;時。不應一粒瀉棄地。若有者。應聚著板上。葉上。若細粒。若&#x9EA8;。不可得聚",
    "X40n0717_011:0286a03": "者。無罪。十誦云。問主人棄。不犯。五分律云。有諸白衣新作屋。欲得比丘&#x9262;中水灑地。以為吉祥。佛聽。以&#x9262;",
    "X40n0717_011:0286a04": "中無食水灑地。根本律云。若有人來乞&#x9262;水時。應洗淨&#x9262;。置清淨水。誦伽陀三&#x5FA7;。授與彼人。或洗。或飲。能",
    "X40n0717_011:0286a05": "除萬病。又云。不得以殘食置&#x9262;水中。釋曰。伽陀。是佛親說頌。如餘處錄)。",
    "X40n0717_011:0286a06": "[0286a06] 不得生草菜上大小便洟唾。除病。應當學(四十九)。",
    "X40n0717_011:0286a07": "[0286a07] 釋曰。佛在舍衛國。六&#x7FA3;大小便洟唾生草菜上。佛",
    "X40n0717_011:0286a08": "為結戒。時病比丘避生草菜疲極。故除病者不犯。",
    "X40n0717_011:0286a09": "又不犯者。在無草菜處大小便。流墮草菜上。或為",
    "X40n0717_011:0286a10": "風吹。或為鳥銜。而墮生草菜中。若比丘尼生草菜",
    "X40n0717_011:0286a11": "上大小便洟唾者。墮罪(僧祇律云。若夏月生草普茂。無空缺處者。當在駱駝",
    "X40n0717_011:0286a12": "牛馬等行處。及磚瓦石上。乾草葉上。如上次第無者。當以木枝承。令糞先墮木上。後墮地。若大小便洟唾",
    "X40n0717_011:0286a13": "汙手&#x811A;得拭生草。律攝云。若棘刺叢處。無犯。若大林中行。枝葉交茂。應離人行處。若涉生草田間。無空處。",
    "X40n0717_011:0286a14": "應持乾草葉布上。便利。若無可得者。無犯)。",
    "X40n0717_011:0286a15": "[0286a15] 不得水中大小便洟唾。除病。應當學(五十)。",
    "X40n0717_011:0286a16": "[0286a16] 釋曰。緣處同前。不犯者。或於岸上便。流墮水中。及",
    "X40n0717_011:0286a17": "風吹鳥銜等(僧祇律云。若雨時。水卒浮滿。當在土塊上。及瓦石竹木上。令先墮木上。後",
    "X40n0717_011:0286a18": "落水中。若大小便汙手&#x811A;。得水中洗。若入水浴時。不得唾中。若岸遠者。當唾手中。然後棄。善見律云。若水",
    "X40n0717_011:0286a19": "人所不用。或海水。不犯。水雖中用。曠遠無人用。不犯。律攝云。凡為洟唾時。勿作大聲。亦不應數為洟唾。若",
    "X40n0717_011:0286a20": "性多洟唾者。應向屏處)。佛言。聽作廁屋。應作眾多處。以物隔",
    "X40n0717_011:0286a21": "障。若老病倒地。聽在邊安欄架。應別作小便處。掘",
    "X40n0717_011:0286a22": "地作坑。下安&#x750E;石。持瓨著上。開瓨底漏下。坑兩邊",
    "X40n0717_011:0286a23": "安木。氣臭。聽作蓋覆(根本律云。應在寺後西北隅作廁。外安木履。入時應著。臭",
    "X40n0717_011:0286a24": "應洗拭令淨。置葉土等。勿損飛蟲。洗時&#x7B92;揩。不應用手。僧祇律云。廁屋不得在東在北。應在南在西。開通",
    "X40n0717_011:0286b01": "風道。作法者。若作坑。若依高岸。若臨岸上。底下水流者。應安板。令先墮板上。後墮水中。應作兩孔。三孔。孔",
    "X40n0717_011:0286b02": "廣一肘不舒手。長一肘半。五分律云。廁滿應除去。若生蟲。應作坑安之。若未生蟲。持&#x9EAF;末著廁埳中。蟲即",
    "X40n0717_011:0286b03": "不生。釋曰。西國門皆東向。故不聽在東)。",
    "X40n0717_011:0286b04": "[0286b04] 不得立大小便。除病。應當學(五十一)。",
    "X40n0717_011:0286b05": "[0286b05] 釋曰。佛在給孤獨園。六&#x7FA3;立大小便。居士嫌言。如",
    "X40n0717_011:0286b06": "似牛馬&#x732A;羊等。佛因制戒。原五天竺境。小行之時。",
    "X40n0717_011:0286b07": "人皆蹲踞。至於蕃胡諸國。亦多符此。其惟東夏。方",
    "X40n0717_011:0286b08": "處不同。事非一定。立者多而蹲者寡。若非蹲鄉而",
    "X40n0717_011:0286b09": "蹲者。譏為不男。設非立方而立者。見之亦未為怪。",
    "X40n0717_011:0286b10": "據此兩途。如何行護。準如略教。自為通塞。如根本",
    "X40n0717_011:0286b11": "羯磨云。時佛臨欲涅槃。告諸苾芻曰。我先為汝等",
    "X40n0717_011:0286b12": "廣已開闡毗奈耶教。而未略說。汝等今時。宜聽略",
    "X40n0717_011:0286b13": "教。且如有事。我於先來。非許非遮。若於此事順不",
    "X40n0717_011:0286b14": "清淨。違清淨者。此是不淨。即不應行。若事順清淨。",
    "X40n0717_011:0286b15": "違不清淨者。此即是淨。應可順行。問曰。何意世尊",
    "X40n0717_011:0286b16": "將圓寂時。說斯略教。答曰。大師滅後。乃至聖教未",
    "X40n0717_011:0286b17": "沒已來。無令外道。作斯譏議。世尊既是具一切智。",
    "X40n0717_011:0286b18": "世間有事不開不遮。諸弟子輩。欲如何行。為遮斯",
    "X40n0717_011:0286b19": "難。遠察未來。利益故制。又復欲令諸弟子。於事無",
    "X40n0717_011:0286b20": "礙。得安樂住。是故須說。如世尊說。若事順不淨違",
    "X40n0717_011:0286b21": "淨。有順淨違不淨。應行不應行者。未審此言。有何",
    "X40n0717_011:0286b22": "義意。答曰。若有事物。佛先非許非遮。今時若作。俗",
    "X40n0717_011:0286b23": "生譏論者。此是不淨。即不應行。何者是耶。且如西",
    "X40n0717_011:0286b24": "方諸處。時人貴賤。皆噉檳榔。藤葉。白&#x7070;。香物相雜。",
    "X40n0717_011:0286c01": "以為美味。此若苾芻為病因緣。冀除口氣。醫人所",
    "X40n0717_011:0286c02": "說。食者非過。若為染口赤唇。即成不合。又如赤土",
    "X40n0717_011:0286c03": "染衣。亦是先來非遮非許。今時著用。同外道服。生",
    "X40n0717_011:0286c04": "俗譏說。此即合遮。理不應用(東夏黃衣事同於此)又如有事。",
    "X40n0717_011:0286c05": "亦非遮許。今時受用。人無譏議。用之無犯。即如腰",
    "X40n0717_011:0286c06": "絛。佛說三種。餘非許遮。此外諸帶。用繫腰時。人無",
    "X40n0717_011:0286c07": "見恥。此亦無過。皆是清淨。又如佛說有三種物。可",
    "X40n0717_011:0286c08": "用洗手。一是鹹鹵土。二是乾牛糞。三是澡豆。此是",
    "X40n0717_011:0286c09": "開聽。如夜合樹花。木患。皂莢之類。咸堪洗沐。既非",
    "X40n0717_011:0286c10": "遮許。無毒無蟲。用之非過。諸如此類。思察應行。註",
    "X40n0717_011:0286c11": "曰。佛唯開匙元不說箸。今時用者。是略教開。經堂",
    "X40n0717_011:0286c12": "上高&#x7240;跏趺坐食。此乃咸非略教所許。但行之既",
    "X40n0717_011:0286c13": "久。固是難言。今此不立小便者。是佛已遮。然今時",
    "X40n0717_011:0286c14": "行之。俗生譏議。雖非佛許。以順時方。護俗譏嫌。想",
    "X40n0717_011:0286c15": "亦不違聖意。然諸智者。深須思察。幸勿纔聞斯說。",
    "X40n0717_011:0286c16": "便取餘之定禁。妄符聖教。是即非制而制。是制而",
    "X40n0717_011:0286c17": "開。廢教之罪。誰當代之。略釋本文竟。其便利事。今",
    "X40n0717_011:0286c18": "當陳之。佛言。不應久忍大小便。去時應捉廁草。若",
    "X40n0717_011:0286c19": "在前去者。應在前行。至廁坊。應安衣著杙上。若架",
    "X40n0717_011:0286c20": "上。樹。石上。至廁外。應彈指若謦欬。令人非人知。手",
    "X40n0717_011:0286c21": "堅捉衣。不令觸廁兩邊。應堅安&#x811A;。當先看有蛇蟲。",
    "X40n0717_011:0286c22": "應驅出。不應未蹲便舉衣。應&#x7ADD;蹲漸舉衣。蹲已當",
    "X40n0717_011:0286c23": "看。勿令前&#x5374;近兩邊。使大小便洟唾汙廁孔。不應",
    "X40n0717_011:0286c24": "高聲大鳴。廁草極長一磔手。極短四指。已用草。未",
    "X40n0717_011:0287a01": "用草。應別安處。便已徐起漸下衣。至洗處。應彈指",
    "X40n0717_011:0287a02": "令人非人知。應先看毒蟲。漸褰衣蹲。不應就水器",
    "X40n0717_011:0287a03": "中洗。洗時勿使有聲。洗已。應以手。若葉。若弊物。拭",
    "X40n0717_011:0287a04": "去身上水。應以鹵土。若&#x7070;。若泥。若牛屎。若土塹。若",
    "X40n0717_011:0287a05": "澡豆。洗手。洗已。應漸下衣起。見廁上有不淨。應掃",
    "X40n0717_011:0287a06": "除(雜事律云。持籌片。并三塊土入廁。籌用拭身。一土洗淨。一土洗小便處。一土洗左手。母經云。應",
    "X40n0717_011:0287a07": "用二指頭洗之。謂無名指。及小指也。義淨三藏。依說一切有部。撰出便利法云。便利之事略出其儀。下著",
    "X40n0717_011:0287a08": "洗浴之裙。上披僧&#x811A;崎服次取觸瓶。添水令滿。持將上廁。閉戶遮身。土須二七塊。在其廁外。於&#x750E;石上。或",
    "X40n0717_011:0287a09": "小版上。而安置之。其土碎之為末。列作兩行。一一別聚。更安一塊。復將三丸入於廁內。安在一邊。一將拭",
    "X40n0717_011:0287a10": "體。一用洗身。洗身之法。須將左手。先以水洗。後兼土淨。餘有一丸。麤且一遍洗其左手。若有籌片。持入亦",
    "X40n0717_011:0287a11": "佳。如其用罷。須擲廁外。必用故紙。可棄廁中。既洗淨了。以右手牽下其衣。瓶安一邊。右手撥開傍居。還將",
    "X40n0717_011:0287a12": "右手捉瓶而出。或以左臂抱瓶。拳其左手。可用右手。開戶而去。就彼土處。蹲坐一邊。若須坐物。隨時量處",
    "X40n0717_011:0287a13": "置瓶左髀之上。可以左臂向下壓之。若有三叉木。置上極要。先取近身七土。別別洗其左手。後用餘七。一",
    "X40n0717_011:0287a14": "一兩手俱淨。其瓶木上。必須淨洗餘有一丸。將洗瓶器。次洗臂。&#x8168;及足。并令淨潔。然後墮情而去。此瓶之",
    "X40n0717_011:0287a15": "水。不入口唇。重至房中。以淨瓶水。[口*敕]口再三。若其事至。觸此瓶者。還須洗手&#x6F44;口。方可執餘器具。斯乃大",
    "X40n0717_011:0287a16": "便之儀麤說如此。小便則一二之土。可用洗手洗身。此即清淨之先。為敬基本。或人將為小事。律教乃有",
    "X40n0717_011:0287a17": "大呵。若不洗淨。不合坐僧&#x7240;。亦不應禮三寶。修之則奉律福生。不作乃違教招罪。斯則東夏不傳。其來尚",
    "X40n0717_011:0287a18": "矣設令啟示。遂起嫌心。即道大乘&#x8657;通。何淨何穢。腹內恒滿。外洗寧益。詎知輕欺教檢。誣罔聖心。受禮禮",
    "X40n0717_011:0287a19": "他。俱招罪過。著衣噉食。天神共嫌。若不洗淨。五天同笑。所至之處。人皆見譏。弘紹之賓。特宜傳教。既而厭",
    "X40n0717_011:0287a20": "俗離塵。捨家趣於非家。即須慇懃用釋父之言。何得睚眥毗尼之說。如其不信。幸可依此洗之五六日間。",
    "X40n0717_011:0287a21": "便知不洗之過。然而寒冬之月須作煖湯。自外之時。事便隨意。凡是僧坊。先須淨治廁處。若自無力。教化",
    "X40n0717_011:0287a22": "為之。供十方僧理通凡聖。無多所費。斯其要焉。是淨方業。固非&#x8657;矣。理須大槽貯土令滿。置在廁邊。大眾",
    "X40n0717_011:0287a23": "必無私房可畜若卒無水瓶。許用瓷瓦等&#x9262;。盛水將人。安在一邊。右手澆洗。亦無傷也。江淮地下瓮廁者",
    "X40n0717_011:0287a24": "多。不可於斯即為。洗淨宜應別作洗處。水流通出者為善。雜事律云。佛告諸苾芻。汝等當知。此是常行。恒",
    "X40n0717_011:0287b01": "須在意。如是洗淨。有大利益。令身清潔。諸天敬奉。是故汝等。從今已去。若苾芻。苾芻尼。學戒女。求寂男。求",
    "X40n0717_011:0287b02": "寂女。部波索迦。鄔波斯迦。歸依於我。以我為師者。咸應洗淨。若不如是洗淨者。不應遶塔行道。不合禮佛",
    "X40n0717_011:0287b03": "讀經。自不禮他。亦不受禮。不應噉食。不坐僧&#x7240;。亦不入眾。由身不淨。不如法故。能令諸天見不生喜。所持",
    "X40n0717_011:0287b04": "&#x546A;法。皆無&#x52B9;驗。若有犯者。得惡作罪。若作齋供。書經造像。不洗淨者。由輕慢故。得福寡薄。汝等皆應依我",
    "X40n0717_011:0287b05": "言教。無得自欺。作不淨法。懈怠放逸。為下品行。當墮惡道。時諸苾芻。聞佛教誨。皆大歡喜。如法奉行)。",
    "X40n0717_011:0287b06": "[0287b06] 不得與反抄衣不恭人說法。除病。應當學(五十二)。",
    "X40n0717_011:0287b07": "[0287b07] 釋曰。佛在舍衛國。六群與不恭敬反抄衣人說法。",
    "X40n0717_011:0287b08": "故制。當文易解。不須更釋。不犯者。若彼病。若為王",
    "X40n0717_011:0287b09": "及大臣說。雖曰王臣。宜加重法。若生傲慢。則法雨",
    "X40n0717_011:0287b10": "不霑。縱聞奚益。為法忘軀。上吉皆然。況靈山會上",
    "X40n0717_011:0287b11": "親以付囑。故特宜尊敬。說者愈當以法自重。若彼",
    "X40n0717_011:0287b12": "此不恭。二皆失利。若夫誘進折伏之權。則隨機量",
    "X40n0717_011:0287b13": "宜。事無一定。不可直爾造為。俱招慢法之咎。故十",
    "X40n0717_011:0287b14": "誦律中。悉皆不聽為說。向下諸戒。準此應知(十誦律云。",
    "X40n0717_011:0287b15": "諸佛常法。不一心眾生。不為說法)。",
    "X40n0717_011:0287b16": "[0287b16] 不得為衣纏頸者說法。除病。應當學(五十三)。",
    "X40n0717_011:0287b17": "[0287b17] 釋曰。衣纏頸。則儀不端。顯非恭敬。故不應為說。",
    "X40n0717_011:0287b18": "[0287b18] 不得為覆頭者說法。除病。應當學(五十四)。",
    "X40n0717_011:0287b19": "[0287b19] 釋曰。覆頭者。謂以衣物等蓋頭也。",
    "X40n0717_011:0287b20": "[0287b20] 不得為裹頭者說法。除病。應當學(五十五)。",
    "X40n0717_011:0287b21": "[0287b21] 釋曰。裹謂包裹。纏裹。與覆義不同。",
    "X40n0717_011:0287b22": "[0287b22] 不得為叉腰者說法。除病。應當學(五十六)。",
    "X40n0717_011:0287b23": "[0287b23] 釋曰。或兩手叉。或一手叉。俱不應為說。",
    "X40n0717_011:0287b24": "[0287b24] 不得為著革屣者說法。除病。應當學(五十七)。",
    "X40n0717_011:0287c01": "[0287c01] 釋曰。西國以露頂跣足為敬。此方以冠履備整為",
    "X40n0717_011:0287c02": "恭。然禮無一定。隨國行之。便為虔敬之儀。若其不",
    "X40n0717_011:0287c03": "淨難履。還須遣&#x5374;餘義通塞。準如略教應思(五分律云。",
    "X40n0717_011:0287c04": "若多人著革屣。不能令脫。但因不著者為說。無犯)。",
    "X40n0717_011:0287c05": "[0287c05] 不得為著木履者說法。除病。應當學(五十八)。",
    "X40n0717_011:0287c06": "[0287c06] 釋曰。草作者名屝。皮作者名履。麻作者名屩。木作",
    "X40n0717_011:0287c07": "者名屐。亦有帛屐。以帛為之。西國有金銀等寶屐。",
    "X40n0717_011:0287c08": "準義悉皆不聽為說。若隨機權攝。如上應知(僧祇律云。",
    "X40n0717_011:0287c09": "若比丘為塔為僧事。詣王若地主所。彼言。為我說法。不應語令脫屐。恐生疑故。若邊有淨人。應作意為淨",
    "X40n0717_011:0287c10": "人說。王聽無罪)。",
    "X40n0717_011:0287c11": "[0287c11] 不得為騎乘者說法。除病。應當學(五十九)。",
    "X40n0717_011:0287c12": "[0287c12] 釋曰。乘者。謂象馬牛車等乘也。",
    "X40n0717_011:0287c13": "[0287c13] 不得在佛塔中止宿。除為守護故。應當學(六十)。",
    "X40n0717_011:0287c14": "[0287c14] 釋曰。佛在祇洹。六群止宿佛塔中。故制。不犯者。為",
    "X40n0717_011:0287c15": "守護故。或被執。及命難等。按塔字。乃梵音之訛略",
    "X40n0717_011:0287c16": "也。舊云塔婆。亦云浮圖。新曰窣堵波。又曰制底。別",
    "X40n0717_011:0287c17": "名支提。此譯為聚相。謂如來眾德俱聚於此。人天",
    "X40n0717_011:0287c18": "所共瞻仰。即瘞佛舍利處也。若佛說法。經行之處。",
    "X40n0717_011:0287c19": "於中建立浮圖。雖無舍利。亦名佛塔。今此中言佛",
    "X40n0717_011:0287c20": "塔者。揀非菩薩。辟支。聲聞之塔。雖非佛塔。咸當敬",
    "X40n0717_011:0287c21": "仰。不應為止宿等事。然其所制。各別不同。若依十",
    "X40n0717_011:0287c22": "二因緣經。佛塔露盤八重。菩薩七重。辟支六重。四",
    "X40n0717_011:0287c23": "界五重。三果四重。二果三重。初果二重。輪王一重。",
    "X40n0717_011:0287c24": "八盤已上。&#x7ADD;是佛塔。凡僧但蕉葉火珠而已。輪王",
    "X40n0717_011:0288a01": "雖一重。比丘見之不得為禮。以非聖塔故。凡僧隨",
    "X40n0717_011:0288a02": "次應禮。準涅槃經。佛塔高十三層。上有輪相。眾寶",
    "X40n0717_011:0288a03": "莊嚴。辟支十一層。羅漢四層。亦以眾寶嚴飾。輪王",
    "X40n0717_011:0288a04": "雖亦寶成。無復層級。以未脫三界。諸有苦故。根本",
    "X40n0717_011:0288a05": "部中。與此大同。或方。或圓。或八角作。悉皆隨意(雜事",
    "X40n0717_011:0288a06": "律云。兩重作基。次安塔身。上安覆&#x9262;。隨意高下。安置平頭。高一二尺。方二三尺。準量大小。中安輪竿。次著",
    "X40n0717_011:0288a07": "輪相。其輪相重敷。或一二三四。乃至十三。次安寶瓶。若為如來造者應可如前具足而作。若為獨覺。勿安",
    "X40n0717_011:0288a08": "寶瓶若阿羅漢。輪相四重。不還至三。一來應二。預流應一。淳善異生苾芻。但可平頭。無有輪蓋。名曰平頭",
    "X40n0717_011:0288a09": "制底。凡諸香殿。幡竿制底。如來形影。皆誦伽陀。然後足蹈。若不爾者。得越法罪)。",
    "X40n0717_011:0288a10": "[0288a10] 不得藏財物置佛塔中。除為堅牢。應當學(六十一)。",
    "X40n0717_011:0288a11": "[0288a11] 釋曰。財物者。謂供養塔及形像之物。或僧祇物。不",
    "X40n0717_011:0288a12": "犯者。為堅牢故。為強者所執等。",
    "X40n0717_011:0288a13": "[0288a13] 不得著革屣入佛塔中。應當學(六十二)。",
    "X40n0717_011:0288a14": "[0288a14] 釋曰。革屣者。皮履也。此據緣起制戒。準義凡足所",
    "X40n0717_011:0288a15": "著物。皆不聽入佛塔中。不犯者。或為所執。喚入塔",
    "X40n0717_011:0288a16": "中。聽為護身。護衣。護坐具故。在寺內。著一重革屣。",
    "X40n0717_011:0288a17": "穿壞聽以樹皮。若皮。補之。當以縷。若以筋毛皮縷。",
    "X40n0717_011:0288a18": "縫之。若邊國。以皮為臥具者。聽畜。及多瓦石磽确",
    "X40n0717_011:0288a19": "處。聽著兩重革屣。得未治皮。聽柔治。聽畜刀&#x5257;錐",
    "X40n0717_011:0288a20": "板石等。不應著新衣革屣上坐。亦不應皮上坐。若",
    "X40n0717_011:0288a21": "邊方阿槃提國聽。不聽一手捉屣及&#x9262;。一切大皮",
    "X40n0717_011:0288a22": "不得畜。謂師子虎豹獺野狸野狐黑皮等。不應坐",
    "X40n0717_011:0288a23": "高大&#x7240;。象牙&#x7240;。及敷馬象皮錦褥。雜色臥具。氍氀。",
    "X40n0717_011:0288a24": "狙毛作[袖-由+宁]褥。若在白衣舍。無別&#x7240;敷。除寶&#x7240;。餘者",
    "X40n0717_011:0288b01": "聽坐。不應乞生皮。聽帶浮囊。及乘皮船渡水。不聽",
    "X40n0717_011:0288b02": "畜鞔跟革屣。旋角屣。鹿角屣。象毛安邊屣。雜色皮",
    "X40n0717_011:0288b03": "屣。絹布屣。帶編邊屣。青黃赤白屣。錦色屣。毳貯。劫",
    "X40n0717_011:0288b04": "貝貯屣。并一切草貯屣。若眼壞。聽著鞔跟鞔指革",
    "X40n0717_011:0288b05": "屣。為護身。護坐具故。在寺內。聽著蒲屣。聽畜壞色",
    "X40n0717_011:0288b06": "屣。不應畜毛屐。寶屐。一切革屐。大小便。洗足。聽著",
    "X40n0717_011:0288b07": "屐。在和尚等前。阿闍梨等前。應偏露右肩。脫革屣。",
    "X40n0717_011:0288b08": "有所取與。除在白衣舍。及在道行。若夜暮畏毒蟲",
    "X40n0717_011:0288b09": "聽著。得輦車。&#x5374;皮聽受。若老病。聽乘輿。車輦。執事",
    "X40n0717_011:0288b10": "人。近事男。沙彌。應擔牽。聽以皮作汲水索。及戶繩。",
    "X40n0717_011:0288b11": "不應以皮作&#x9262;囊。屣囊。鍼線囊。帽。腰帶。禪帶。若一",
    "X40n0717_011:0288b12": "切不淨可惡皮。及皮器。不應畜。寒雪國聽著富羅",
    "X40n0717_011:0288b13": "菴鞮。及&#x97C8;。所住房。應掃灑。有塵。應用泥漿灑。復有",
    "X40n0717_011:0288b14": "塵。聽作地敷。不得以皮作。應洗足拭乾。乃上地敷。",
    "X40n0717_011:0288b15": "[0288b15] 不得手捉革屣入佛塔中。應當學(六十三)。",
    "X40n0717_011:0288b16": "[0288b16] 釋曰。前既不聽著入。彼復執持而進。故制。革屣乃",
    "X40n0717_011:0288b17": "是履踐之物。不淨所污。故不聽持入塔中也。",
    "X40n0717_011:0288b18": "[0288b18] 不得著革屣繞佛塔行。應當學(六十四)。",
    "X40n0717_011:0288b19": "[0288b19] 釋曰。繞有二種。一路由塔邊過故繞。二為表敬故",
    "X40n0717_011:0288b20": "繞。此言繞者。是路由邊過。原西國致敬之儀。有於",
    "X40n0717_011:0288b21": "多種。或以禮拜為恭。或復旋繞為敬。禮則品列九",
    "X40n0717_011:0288b22": "等。旋乃分於左右。右旋名吉。左繞為凶。匝數則從",
    "X40n0717_011:0288b23": "一二三。乃至百千。各隨所表。且如常行三匝者。表",
    "X40n0717_011:0288b24": "供三尊。止三毒。淨三業。滅三惡道。得值三寶。餘可",
    "X40n0717_011:0288c01": "意思。此不繁論。言九等者。一發言慰問。二俯首示",
    "X40n0717_011:0288c02": "敬。三舉手高揖。四合掌平拱。五屈膝。六長跪。七手",
    "X40n0717_011:0288c03": "膝踞地。八五輪俱屈。九五體投地。凡斯九等。極惟",
    "X40n0717_011:0288c04": "一拜。跪而讚德。謂之盡敬。遠則稽顙拜手。近則舐",
    "X40n0717_011:0288c05": "足摩踵。凡其致詞受命。褰裳長跪。尊賢受拜。必有",
    "X40n0717_011:0288c06": "慰詞。或摩其頂。或拊其背。善言誨導。以示親厚。出",
    "X40n0717_011:0288c07": "家沙門。既受敬禮。惟加善願。不止跪拜。此方禮數",
    "X40n0717_011:0288c08": "久乖。智者宜當奉教。勿順人情。而虧聖制也(內法傳云",
    "X40n0717_011:0288c09": "佛言。有二種人。合受禮拜。一謂如來。二大己苾芻。斯則金口誠教。何勞&#x8F19;事識下。小者見大。緩須伸敬。唱",
    "X40n0717_011:0288c10": "畔睇而禮之。大受小禮。自可端拱而云&#x75B4;路祇。此是&#x546A;願。彼令無病義耳。如其不道。彼此招愆。隨立隨坐。",
    "X40n0717_011:0288c11": "不改常式。既其合受。無容反敬。斯乃五天師徒之。軌式。豈有小欲禮大。先望大起。大受小恭。恐小嫌恨。為",
    "X40n0717_011:0288c12": "此則&#x6031;迫&#x6031;迫。尊執[(白-日+田)/廾]而不聽稽首。辛苦辛苦。[(白-日+田)/廾]求敬而不能至地。若不如此。元乖禮數。嗚呼。&#x271CA;聖教。取",
    "X40n0717_011:0288c13": "人情。敬受乖儀。誠可深察。延波既久。誰當偃諸。凡禮拜者。意在敬上自[(白-日+田)/廾]之儀也。欲致敬時。及有請白。先",
    "X40n0717_011:0288c14": "整法衣。搭在肩上。&#x64EA;衣左腋。令使著身。即將左手向下。掩攝衣之左畔。右手隨所掩之衣裙。既至下邊。卷",
    "X40n0717_011:0288c15": "衣向膝。兩膝俱掩。勿令身現。背後衣緣。急使近身。掩攝衣裳。莫遣垂地。足跟雙豎。脊須平直。十指布地。方",
    "X40n0717_011:0288c16": "始叩頭。然其膝下迴無衣物。復還合掌。復還叩地。慇懃致敬。如是至三。必也尋常一禮。便罷。中間更無起",
    "X40n0717_011:0288c17": "義。西國見為三拜。人皆怪之。若恐額上有塵。先須摩手令淨。然後拭之。次當拂去兩膝頭土。整頓衣裳。在",
    "X40n0717_011:0288c18": "一邊坐。或可暫時&#x7ADA;立。尊者即宜賜坐。必有訶責。立亦無傷。斯乃佛在世時。迄乎末代。師資相傳。於今不",
    "X40n0717_011:0288c19": "絕。畔睇者。禮敬也舊曰和南者。訛也)。",
    "X40n0717_011:0288c20": "[0288c20] 不得著富羅入佛塔中。應當學(六十五)。",
    "X40n0717_011:0288c21": "[0288c21] 釋曰。富羅。此譯為短靿靴(五分云。不應深作[革*雍]。聽至踝上。不得[革*雍]如靴。應",
    "X40n0717_011:0288c22": "開前。寄歸傳云。準如佛教。若對形像。及近尊師。除病則徒跣是儀。無容&#x8F19;著鞋履。偏露右肩。衣掩左膞。首",
    "X40n0717_011:0288c23": "無巾帊。自是怛途。餘處迸行。在開非過。若是寒國。聽著短靴。諸餘履屣。隨處應用既而殊方異域。寒燠不",
    "X40n0717_011:0288c24": "同。準如聖教。多有違處。理可隆冬之月。權著養身。春夏之時。須依律制。履屣不旋佛塔。教已先明。富羅勿",
    "X40n0717_011:0289a01": "邋香毫。頒之自久。然有故違之類。即是強慢金言)。",
    "X40n0717_011:0289a02": "[0289a02] 不得捉富羅人佛塔中。應當學(六十六)。",
    "X40n0717_011:0289a03": "[0289a03] 釋曰。前制著。此禁持。餘義應知。",
    "X40n0717_011:0289a04": "[0289a04] 不得塔下坐食。留草及食汙地。應當學(六十七)。",
    "X40n0717_011:0289a05": "[0289a05] 釋曰。佛在祇洹。六群在塔下坐食已。留殘食及草",
    "X40n0717_011:0289a06": "汙地而去。佛為結戒。時諸比丘作塔已。施食。作房",
    "X40n0717_011:0289a07": "已。施食。眾集坐處窄狹。不敢塔下坐食。佛言。聽坐",
    "X40n0717_011:0289a08": "食。不應留草及食汙地。時有病比丘。不敢留殘食",
    "X40n0717_011:0289a09": "草汙地。佛言。聽聚著&#x811A;邊。出時持棄之。",
    "X40n0717_011:0289a10": "[0289a10] 不得擔死屍從塔下過。應當學(六十八)。",
    "X40n0717_011:0289a11": "[0289a11] 釋曰。六&#x7FA3;擔屍塔下過。護塔神瞋故制。不犯者。或",
    "X40n0717_011:0289a12": "須此道行。或為強力所將也。",
    "X40n0717_011:0289a13": "[0289a13] 不得塔下埋死屍。應當學(六十九)。",
    "X40n0717_011:0289a14": "[0289a14] 釋曰。埋者。葬也。凡比丘身亡。當依佛教。為四種葬",
    "X40n0717_011:0289a15": "法。謂焚燒。水殯。地埋。棄林。如此四法。必依處所。不",
    "X40n0717_011:0289a16": "可&#x8F19;爾便為。還違聖教(雜事律云。苾芻身死。應可焚燒。鄔波離白佛言。如佛",
    "X40n0717_011:0289a17": "所說。於此身中有八萬戶蟲。如何得燒。佛言。此諸蟲類。人生隨生。人死隨死。身有瘡者。應觀無蟲。方可燒",
    "X40n0717_011:0289a18": "殯。無柴可得。可棄河中。若無河者。穿地埋之。地多蟲蟻。可於叢薄深處。令其北首右&#x8107;而臥。以草稕支頭。",
    "X40n0717_011:0289a19": "若草若葉。覆其身上。送喪苾芻。可令能者。誦三啟無常經。并說伽陀。為其&#x546A;願。事了歸寺。應可洗身。若觸",
    "X40n0717_011:0289a20": "屍者。連衣俱洗。其不觸者。但洗手足。還至寺中。應禮制底。尼陀那云。苾芻身亡。所有衣&#x9262;。不應棄擲。眾可",
    "X40n0717_011:0289a21": "共分。不可露屍而送。應以裙帔蓋身。勿用好衣。及破碎衣蓋。應以非好非惡。處中衣蓋)。",
    "X40n0717_011:0289a22": "[0289a22] 不得在塔下燒死屍。應當學(七十)。",
    "X40n0717_011:0289a23": "[0289a23] 釋曰。經云闍維。亦云茶毗。此譯為焚燒。義如前釋",
    "X40n0717_011:0289a24": "(寄歸傳云。死喪之際。僧尼漫設禮儀。或復與俗同哀。將為孝子。或房設靈几。用作供尊。或披黲布而乖恒。",
    "X40n0717_011:0289b01": "或留長髮而異則。或拄哭杖。或寢苦廬。斯等咸非教儀。不行無過理應為其亡者淨飾一房或可隨時權",
    "X40n0717_011:0289b02": "施蓋幔。讀經念佛。具施香華。冀使亡魂托生善處。方成孝子。始是報恩。豈可泣血三年將為賽德。不&#x98E1;七",
    "X40n0717_011:0289b03": "日。始符酬恩者乎。斯乃重結塵勞。更嬰枷鎖。從闇入闍。不悟緣起之三節。從死趣死。詎證圓乘之十地歟。",
    "X40n0717_011:0289b04": "然依佛教。苾芻亡者。觀知決死。當日與向燒處。尋即以火焚之。當燒之時。親友咸萃。在一邊坐。或結草為",
    "X40n0717_011:0289b05": "座。或聚土作臺。或置[車/瓦]石以充坐物。令一能者。誦無常經。半紙一紙。勿令疲久。然後各念無常。還歸住處。",
    "X40n0717_011:0289b06": "寺外池內。連衣並浴。其無池處。就井洗身。皆用故衣。不損新服。別著乾者。然後歸房。地以牛糞淨塗。餘事",
    "X40n0717_011:0289b07": "並皆如故。衣服之儀。曾無片別。或有收其設利羅。為亡人作塔。名為俱儸。形如小塔。上無輪蓋。豈容棄釋",
    "X40n0717_011:0289b08": "父之聖教。逐周公之俗禮。號咷數月。布服三年者哉。繹曰。設利羅。此言身骨。無常經。出北藏孝字函。南藏",
    "X40n0717_011:0289b09": "當字函)。",
    "X40n0717_011:0289b10": "[0289b10] 不得向塔燒死屍。應當學(七十一)。",
    "X40n0717_011:0289b11": "[0289b11] 釋曰。謂不得正對佛塔前。而焚屍也。",
    "X40n0717_011:0289b12": "[0289b12] 不得佛塔四邊燒死屍。使臭氣來入。應當學(七十二)。",
    "X40n0717_011:0289b13": "[0289b13] 釋曰。先禁正向。此制四面。宜當遠離塔所。在隈僻",
    "X40n0717_011:0289b14": "處。而焚燒也。",
    "X40n0717_011:0289b15": "[0289b15] 不得持死人衣及&#x7240;。從塔下過。除浣染香熏。應當學",
    "X40n0717_011:0289b16": "(七十二)。",
    "X40n0717_011:0289b17": "[0289b17] 釋曰。六&#x7FA3;持死人衣及&#x7240;。從塔下過。護塔神瞋。故",
    "X40n0717_011:0289b18": "制。時著糞掃衣比丘。不敢持死人衣塔下過。佛言。",
    "X40n0717_011:0289b19": "若淨洗染。以香熏之。聽。有十種糞掃衣聽取。一牛",
    "X40n0717_011:0289b20": "嚼衣。二鼠嚙衣。三火燒衣。四月水衣。五產婦衣。六",
    "X40n0717_011:0289b21": "神廟中衣。七若鳥銜飛吹雜處者冢間衣。八求願",
    "X40n0717_011:0289b22": "衣。九受王職衣(王受職時所棄故衣)。十往還衣(俗亡。贈衣送葬。還歸將此",
    "X40n0717_011:0289b23": "衣施僧。上十種衣。皆是他所棄物。取以資身行道。離我我所相。根本部云。賊奪商旅所遺棄物不應收取。",
    "X40n0717_011:0289b24": "若商人隨聽者應取。有主屍林。及神廟衣。亦復如是。勒伽論云。不得畜不淨所污糞掃衣。若得糞掃衣。當",
    "X40n0717_011:0289c01": "洗浣治令淨。好縫。好染已。受持。母經云。若得糞掃衣。應水中久漬。用純&#x7070;浣淨。以奚黑伽香塗上。然後得",
    "X40n0717_011:0289c02": "著入塔)。",
    "X40n0717_011:0289c03": "[0289c03] 不得佛塔下大小便。應當學(七十四)。",
    "X40n0717_011:0289c04": "[0289c04] 釋曰。凡大小便。應遠塔所。在於常處。不得處處漫",
    "X40n0717_011:0289c05": "為便利(優&#x9262;祇王經云。伽藍法界地。漫大小行者。五百世身墮&#x39DE;波地獄。後經二十小劫。常",
    "X40n0717_011:0289c06": "遣肘手抱此大小便處。臭穢之地。乃至黃泉)。",
    "X40n0717_011:0289c07": "[0289c07] 不得向佛塔大小便。應當學(七十五)。",
    "X40n0717_011:0289c08": "[0289c08] 釋曰。前制不聽塔下。此中雖遠塔處。而不應在前",
    "X40n0717_011:0289c09": "對向。塔彰佛德。乃如來之遺體。宜深加敬重。",
    "X40n0717_011:0289c10": "[0289c10] 不得繞佛塔四邊大小便。使臭氣來入。應當學(七十六)。",
    "X40n0717_011:0289c11": "[0289c11] 釋曰。繞者。謂是四方及四維也。餘義如前可知。",
    "X40n0717_011:0289c12": "[0289c12] 不得持佛像至大小便處。應當學(七十七)。",
    "X40n0717_011:0289c13": "[0289c13] 釋曰。準如佛像。則經法可知矣。不犯者。或有如是",
    "X40n0717_011:0289c14": "病。或道由中過。或為強力所持呼去。",
    "X40n0717_011:0289c15": "[0289c15] 不得在佛塔下嚼楊枝。應當學(七十八)。",
    "X40n0717_011:0289c16": "[0289c16] 不得向佛塔嚼楊枝。應當學(七十九)。",
    "X40n0717_011:0289c17": "[0289c17] 不得佛塔四邊嚼楊枝。應當學(八十)。",
    "X40n0717_011:0289c18": "[0289c18] 釋曰。此中次第。如前應知。凡嚼楊枝。須向屏處。不",
    "X40n0717_011:0289c19": "但塔像。若二師上座前。亦不得向嚼。",
    "X40n0717_011:0289c20": "[0289c20] 不得在佛塔下洟唾。應當學(八十一)。",
    "X40n0717_011:0289c21": "[0289c21] 不得向佛塔洟唾。應當學(八十二)。",
    "X40n0717_011:0289c22": "[0289c22] 不得塔四邊洟唾。應當學(八十三)。",
    "X40n0717_011:0289c23": "[0289c23] 釋曰。凡為洟唾。當向屏處。由須彈指謦欬而棄。若",
    "X40n0717_011:0289c24": "老病者。聽安唾器(雜事云。寺中四角柱下。各安唾盆)。洟。他計切。音",
    "X40n0717_011:0290a01": "剃。鼻液也。唾。吐臥切。音拖去聲。口液也。所謂從鼻",
    "X40n0717_011:0290a02": "出者曰洟。從口出者曰唾。從目出者曰涕(涕。他禮切。音體。",
    "X40n0717_011:0290a03": "今以眼淚涕之涕。為鼻液洟之洟。訛也)。",
    "X40n0717_011:0290a04": "[0290a04] 不得向塔舒&#x811A;坐。應當學(八十四)。",
    "X40n0717_011:0290a05": "[0290a05] 釋曰。不犯者。或有如是病。若中間有隔。若強力所",
    "X40n0717_011:0290a06": "持。若寺內塔滿。聽在中間舒&#x811A;坐。",
    "X40n0717_011:0290a07": "[0290a07] 不得安塔在下房。己在上房住。應當學(八十五)。",
    "X40n0717_011:0290a08": "[0290a08] 釋曰。上房有二種。一者處所高顯為上。二者妙好",
    "X40n0717_011:0290a09": "嚴麗為上。下房亦有二種。一者處所低下名下。二",
    "X40n0717_011:0290a10": "者麤弊名下。彼復共佛塔同屋宿。佛言不應爾。若",
    "X40n0717_011:0290a11": "為守護堅牢故。聽安杙上。若頭邊而眠。不應腋下",
    "X40n0717_011:0290a12": "挾塔行。應置象馬車乘輦轝上。若肩上擔。若頭上",
    "X40n0717_011:0290a13": "戴。應偏袒脫屣。洗大小便淨持。不應持往大小便",
    "X40n0717_011:0290a14": "處。不犯者。或命難。梵行難(僧祇律云。起寺時。先規度好地作塔處。應在東。",
    "X40n0717_011:0290a15": "應在北。僧地。佛地。不得相侵。不得使僧地流水入佛地。佛地水得流入僧地。塔應在高顯處作。不得在塔",
    "X40n0717_011:0290a16": "院中浣染。曬衣著革屣。覆頭。覆肩洟唾地。不得塔池中浣衣。洗浴。浣手面。洗&#x9262;。下頭流出處。得隨意用)。",
    "X40n0717_011:0290a17": "[0290a17] 人坐己立。不得為說法。除病。應當學(八十六)。",
    "X40n0717_011:0290a18": "[0290a18] 釋曰。佛為結戒已。彼疑。不敢為病人說法。故除病",
    "X40n0717_011:0290a19": "者不犯。下皆準此(僧祇律云。若比丘為塔。為僧事。詣王。若地主所。彼言。為我說法。",
    "X40n0717_011:0290a20": "不得語令起。恐生疑故。若邊有立人者。即作意。為立人說。王雖聽。比丘無罪)。",
    "X40n0717_011:0290a21": "[0290a21] 人臥己坐。不得為說法。除病。應當學(八十七)。",
    "X40n0717_011:0290a22": "[0290a22] 釋曰。按上戒。及下諸戒。說者。聽者。二皆失儀。此戒",
    "X40n0717_011:0290a23": "己雖在座。而聽者無恭。故不得為說。",
    "X40n0717_011:0290a24": "[0290a24] 人在座。己在非座。不得為說法。除病。應當學(八十八)。",
    "X40n0717_011:0290b01": "[0290b01] 釋曰。座者。正座。非座者。不正座。乃至木枯。土埵。地",
    "X40n0717_011:0290b02": "下也。",
    "X40n0717_011:0290b03": "[0290b03] 人在高座。己在下座。不得為說法。除病。應當學(八十九)。",
    "X40n0717_011:0290b04": "[0290b04] 釋曰。高有二種。一者體量高大。二者貴價妙好。下",
    "X40n0717_011:0290b05": "有二種。一者體卑。二者麤弊。二俱名下也。",
    "X40n0717_011:0290b06": "[0290b06] 人在前行。己在後行。不得為說法。除病。應當學(九十)。",
    "X40n0717_011:0290b07": "[0290b07] 釋曰。言病者。若身病。或眼病。前人捉杖牽之。為說",
    "X40n0717_011:0290b08": "者。不犯。",
    "X40n0717_011:0290b09": "[0290b09] 人在高經行處。己在下經行處。不應為說法。除病。應",
    "X40n0717_011:0290b10": "當學(九十一)。",
    "X40n0717_011:0290b11": "[0290b11] 釋曰。此中高下。有其二種。一者本自高下。二者壘",
    "X40n0717_011:0290b12": "石成基。如佛聽作經行堂。以經行有五事好堪遠",
    "X40n0717_011:0290b13": "行。能思惟。少病。消飲食。得定久住。",
    "X40n0717_011:0290b14": "[0290b14] 人在道。己在非道。不應為說法。除病。應當學(九十二)。",
    "X40n0717_011:0290b15": "[0290b15] 釋曰。道者。正路。非道者。不正路也。",
    "X40n0717_011:0290b16": "[0290b16] 不得&#x643A;手在道行。應當學(九十三)。",
    "X40n0717_011:0290b17": "[0290b17] 釋曰。&#x643A;手者。連手也。謂比丘不應連手。在路並行。",
    "X40n0717_011:0290b18": "不犯者。患眼闇。須扶接。",
    "X40n0717_011:0290b19": "[0290b19] 不得上樹過人。除時因緣。應當學(九十四)。",
    "X40n0717_011:0290b20": "[0290b20] 釋曰。佛在舍衛國。有一比丘在大樹上受夏安居。",
    "X40n0717_011:0290b21": "於樹上大小便下。樹神瞋恚。佛因制不得樹上安",
    "X40n0717_011:0290b22": "居。不得繞樹大小便。若先有大小便處。大小便無",
    "X40n0717_011:0290b23": "犯。後有比丘在道行。值惡獸。恐怖。上樹齊人。不敢",
    "X40n0717_011:0290b24": "過上。即為惡獸所害。故除時因緣也。不犯者。若命",
    "X40n0717_011:0290c01": "難。梵行難。若欲取樹上乾薪。應作&#x920E;。&#x920E;取。或以梯",
    "X40n0717_011:0290c02": "取。或以繩&#x7F82;取。若樹通身乾。聽上。",
    "X40n0717_011:0290c03": "[0290c03] 不得絡囊盛&#x9262;貫杖頭。著肩上而行。應當學(九十五)。",
    "X40n0717_011:0290c04": "[0290c04] 釋曰。佛處同前。跋難陀。絡囊盛&#x9262;。貫著杖頭。肩上",
    "X40n0717_011:0290c05": "擔行。居士見嫌。故制。不犯者。或為強力所逼。及命",
    "X40n0717_011:0290c06": "難等。時有比丘羸老。不能無絡囊盛&#x9262;。無杖而行。",
    "X40n0717_011:0290c07": "佛聽僧與彼老比丘杖絡囊白二羯磨。彼應至僧",
    "X40n0717_011:0290c08": "中具儀。作如是乞。[0290c08] 大德僧聽。我某甲比丘老病。",
    "X40n0717_011:0290c09": "不能無絡囊盛&#x9262;。無杖而行。今從僧乞畜杖絡囊。",
    "X40n0717_011:0290c10": "願僧聽我某甲比丘畜杖絡囊。慈愍故(三說已。僧應如是與)。",
    "X40n0717_011:0290c11": "大德僧聽。此某甲比丘羸老。不能無絡囊盛&#x9262;無",
    "X40n0717_011:0290c12": "杖而行。今從僧乞杖絡囊。若僧時到。僧忍聽。與某",
    "X40n0717_011:0290c13": "甲比丘杖絡囊。白如是。大德僧聽。此某甲比丘羸",
    "X40n0717_011:0290c14": "老。不能無杖絡囊而行。今從僧乞杖絡囊。僧今與",
    "X40n0717_011:0290c15": "某甲比丘杖絡囊。誰諸長老。忍僧與某甲比丘杖",
    "X40n0717_011:0290c16": "絡囊者默然。誰不忍者說。僧已忍與某甲比丘杖",
    "X40n0717_011:0290c17": "絡囊竟。僧忍默然故。是事如是持(此謂杖絡俱須。故合作羯磨。若",
    "X40n0717_011:0290c18": "單須杖。或單須絡。準文應作)。時六&#x7FA3;畜空中杖。居士譏嫌。佛言",
    "X40n0717_011:0290c19": "不應爾。諸未離欲比丘在道行。見蛇蠍蜈蚣等。皆",
    "X40n0717_011:0290c20": "怖。佛言。作鍚杖搖。若筒盛破石搖。若搖破竹作聲",
    "X40n0717_011:0290c21": "(按根本雜事中。因苾芻乞食誤入家內。而彼門多迷其出處。遂遭橫難。佛教將餅&#x9EA8;門前為記。然後方入。",
    "X40n0717_011:0290c22": "而彼入時默然。見他私事。佛令作聲。彼即呵呵作聲。喧&#x9599;而入。俗復譏恥。佛制不聽。遂拳打門作聲而入。",
    "X40n0717_011:0290c23": "家人怪問。默然無對。佛聽作錫杖。苾芻不解。佛言。杖頭安環。圓如盞口。安小環子。搖動作聲。而為警覺。狗",
    "X40n0717_011:0290c24": "便出吠。用錫杖打。佛言。不應以杖打狗。應舉怖之。時有惡狗。怖時瞋劇。佛言。應取一抄飯擲地令食。至不",
    "X40n0717_011:0291a01": "信家。久搖錫時。遂生疲倦而彼家人竟無出問。佛言。可二三度搖。無人問時。即須行去。因此多緣。故制錫",
    "X40n0717_011:0291a02": "杖。寄歸傳云。錫杖者。梵語喫棄羅。即是鳴聲之義。古人譯為錫杖者。意取錫作聲鳴杖錫任情稱就。目驗",
    "X40n0717_011:0291a03": "西方。所持錫杖。頭上惟有一股鐵棬。可容三二寸。安其錞管。長可四五指。其竿用木。麤細隨時。高與眉齊。",
    "X40n0717_011:0291a04": "下安鐵纂可二寸許。其環或圓。或匾。屈合中間。可容大指。或六或八。穿安股上。銅鐵任情。元斯制意。為乞",
    "X40n0717_011:0291a05": "食時。防其牛犬。何用辛苦擎奉勞心。而復通身總鐵。頭上安四股。重滯將持。非常冷澀。非本制意也。又西",
    "X40n0717_011:0291a06": "方僧徒出外。并乞食之時。所有瓶&#x9262;。隨身衣物。各置一肩。通覆袈裟。擎傘而去。此等並是佛教出家之儀。",
    "X40n0717_011:0291a07": "有暇手執觸瓶。并革屣袋。錫杖斜挾。進止安詳。鳥喻月經。雅當其況。至如王城覺樹。鷲嶺鹿園。娑羅鶴變",
    "X40n0717_011:0291a08": "之所。蕭條鵲封之處。禮制底時。四方俱&#x51D1;。日觀千數。咸同此式。釋曰。錫杖者。由其振時。作錫錫聲。故譯為",
    "X40n0717_011:0291a09": "錫杖。十誦律。名為聲杖。是即以聲目名。體任銅鐵。不局錫為。若據錫杖經。名為智杖。德杖。以彰顯聖智。行",
    "X40n0717_011:0291a10": "功德本。聖人之表幟。賢土之明記。趣道之正幢。建念義之志。三世諸佛。皆執持之。如是重重表釋。妙喻雖",
    "X40n0717_011:0291a11": "然。元非本號。況此經原非正翻。無譯者名。僧祐法師。附東晉時錄。文句雜沓。詞非佛語。故上古判之為偽。",
    "X40n0717_011:0291a12": "以義違三藏教文。制式&#x9008;異諸部。智者宜取通途。勿順久非為是。如義淨三藏。目擊西天杖式。錄以寄歸。",
    "X40n0717_011:0291a13": "誠可取法也)。",
    "X40n0717_011:0291a14": "[0291a14] 人持杖。不恭敬。不應為說法。除病。應當學(九十六)。",
    "X40n0717_011:0291a15": "[0291a15] 釋曰。不犯者。若病。若王。及大臣(僧祇律云。若比丘在怖畏險道時。防",
    "X40n0717_011:0291a16": "衛人言。尊者。為我說法。為說無罪)。",
    "X40n0717_011:0291a17": "[0291a17] 人持劍。不應為說法。除病。應當學(九十七)。",
    "X40n0717_011:0291a18": "[0291a18] 釋曰。劍者。撿也。所以防檢非常也。若病人。以此防",
    "X40n0717_011:0291a19": "身。為說無犯。",
    "X40n0717_011:0291a20": "[0291a20] 人持鉾。不應為說法。除病。應當學(九十八)。",
    "X40n0717_011:0291a21": "[0291a21] 釋曰。鉾。古文作矛。今作矛。三形同莫侯切。音謀。乃",
    "X40n0717_011:0291a22": "兵器。如鋋。而作三廉也。",
    "X40n0717_011:0291a23": "[0291a23] 人持刀。不應為說法。除病。應當學(九十九)。",
    "X40n0717_011:0291a24": "[0291a24] 釋曰。刀者。有種種形。亦防衛之器也。",
    "X40n0717_011:0291b01": "[0291b01] 人持蓋。不應為說法。除病。應當學(一百)。",
    "X40n0717_011:0291b02": "[0291b02] 釋曰。蓋者。傘蓋。能遮雨日者。是也(僧祇律云。若法師。律師。風雨寒",
    "X40n0717_011:0291b03": "雪大熱時捉&#x8462;。為說法無罪)。時跋難陀持好大圓蓋在道行。居",
    "X40n0717_011:0291b04": "士嫌言。如王大臣。佛言。不應持。亦不應畜。諸比丘",
    "X40n0717_011:0291b05": "天雨時。往大小食上。若夜集時。布薩時。雨漬衣壞。",
    "X40n0717_011:0291b06": "佛聽為護衣故。在寺內持。以樹皮。若葉。若竹。作蓋。",
    "X40n0717_011:0291b07": "不應持王大圓扇。若得已成者。聽受與塔。患熱聽",
    "X40n0717_011:0291b08": "以樹葉。若枝。若草。若衣。作扇。不應畜織毛[肖*毛]扇。以",
    "X40n0717_011:0291b09": "多傷細蟲故。若患蟲草塵露墮身上。聽以草。若樹",
    "X40n0717_011:0291b10": "皮葉。若縷線。若裁碎繒帛。作拂。若得尾拂。聽畜。聽",
    "X40n0717_011:0291b11": "畜承髮器。以衣。若樹皮。若織竹作。鼻毛長。聽作鑷",
    "X40n0717_011:0291b12": "拔。不應長爪。極長如一麥應剪。不應以綵色染爪。",
    "X40n0717_011:0291b13": "不應以剪。剪鬚髮。彼剃髮。不剃鬚。或剃鬚。不剃髮。",
    "X40n0717_011:0291b14": "佛言。應鬚髮盡剃。極長。長兩指。若二月一剃。不應",
    "X40n0717_011:0291b15": "梳鬚髮。及以油塗治。不應撚髭令翹。不應&#x7575;眼臉。",
    "X40n0717_011:0291b16": "眼痛聽著藥。不應以鏡。若水照面。若面患瘡著藥。",
    "X40n0717_011:0291b17": "聽獨在一房照。不應去身毛。不應著耳璫。耳環。頸",
    "X40n0717_011:0291b18": "瓔。臂&#x811A;玔。指環。指印。不應作鉛錫革腰帶。及散線",
    "X40n0717_011:0291b19": "帶。大色帶。錦帶。不應用五色線絡腋。繫腰臂。阿蘭",
    "X40n0717_011:0291b20": "若處。聽作火術。鑽火子。不應畜寶澡罐。澡盤。不應",
    "X40n0717_011:0291b21": "共他[貝*為]物。不應出息物。及從地舉息物。不應乘象",
    "X40n0717_011:0291b22": "馬車輦輿而戲。不應捉持刀&#x5292;。復有不應作法。如",
    "X40n0717_011:0291b23": "大律廣明(雜事云。若為觀瘡。或窺昔時老少形狀者。覽鏡無咎。寄歸傳云。其傘可用竹纖",
    "X40n0717_011:0291b24": "之。薄如竹篥。一重便得。大小隨情。寬二三尺。頂中複作。擬施其柄。其柄長短量如蓋闊。或可薄拂以漆。或",
    "X40n0717_011:0291c01": "可織葦為之。或如藤帽之流。夾紙亦成牢矣。神州雖不先行。為之亦是其要。驟雨則不霑衣服。赫熱則實",
    "X40n0717_011:0291c02": "可招涼。既依律而益身。擎之固。亦無損)。",
    "X40n0717_011:0291c03": "[0291c03] ○後結問",
    "X40n0717_011:0291c04": "[0291c04] 諸大德。我已說眾學戒法。今問諸大德。是中清淨不",
    "X40n0717_011:0291c05": "(三說)。諸大德是中清淨。默然故。是事如是持。",
    "X40n0717_011:0291c06": "[0291c06] 釋曰。上已一一別釋其相。今當總明懺法。若比丘",
    "X40n0717_011:0291c07": "心無慚恥。不依佛教。而故作者。應先請一懺主。所",
    "X40n0717_011:0291c08": "有根本。從生之罪。名須兩識種相多少。並悉詳審",
    "X40n0717_011:0291c09": "至誠懇惻。要期永斷。具修威儀。對懺主作如是言。",
    "X40n0717_011:0291c10": "大德一心念。我某甲比丘。故不齊整著僧伽梨(餘有",
    "X40n0717_011:0291c11": "隨稱)。犯(爾許)突吉羅罪。以故作故。復犯(爾許)非威儀突吉",
    "X40n0717_011:0291c12": "羅罪。今向大德發露懺悔。更不敢作。願大德憶我",
    "X40n0717_011:0291c13": "(一說報言)。自責汝心。應生厭離。(答言)爾。(若誤作者。亦具修威儀。心生慚愧。口",
    "X40n0717_011:0291c14": "作是言)我某甲比丘。誤不齊整著僧伽梨。(餘有隨稱)犯突",
    "X40n0717_011:0291c15": "吉羅罪。我今自責心悔過(一說)。",
    "X40n0717_011:0291c16": "四分戒本如釋卷第十一",
    "X40n0717_011:0291c18": "音釋",
    "X40n0717_011:0291c19": "&#x28114;[0291c19] 音傳。&#x811A;肚。",
    "X40n0717_011:0291c20": "矗[0291c20] 音畜。齊也。",
    "X40n0717_011:0291c21": "胯[0291c21] 誇字上聲。兩股間也。",
    "X40n0717_011:0291c22": "&#x8107;肋[0291c22] 上險字入聲。身左右腋下。下音勒。&#x8107;骨也。",
    "X40n0717_011:0291c23": "臀[0291c23] 音豚。",
    "X40n0717_011:0291c24": "[穴/((啜-口)/口)][0291c24] 音札。口滿食也。",
    "X40n0717_011:0292a01": "[口*尃][口*集][0292a01] 上音博。下音集。",
    "X40n0717_011:0292a02": "&#x55D7;[0292a02] 音究。飲聲。",
    "X40n0717_011:0292a03": "啜[0292a03] 與歠同。",
    "X40n0717_011:0292a04": "摡[0292a04] 音戲。拭也。",
    "X40n0717_011:0292a05": "屝[0292a05] 音費。",
    "X40n0717_011:0292a06": "屩[0292a06] 音覺。",
    "X40n0717_011:0292a07": "磽确[0292a07] 上音敲。下音學。石地也。",
    "X40n0717_011:0292a08": "&#x5257;[0292a08] 音產。",
    "X40n0717_011:0292a09": "獺[0292a09] 音灘入聲。形如小狗。水居。食魚。",
    "X40n0717_011:0292a10": "氍氀[0292a10] 上音渠。下音閭。皆毛席也。",
    "X40n0717_011:0292a11": "狚[0292a11] 音丹上聲。獸似狼。赤眉鼠目。"
}