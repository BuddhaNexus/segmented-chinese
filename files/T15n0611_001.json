{
    "T15n0611_001:0240b24": "No. 611",
    "T15n0611_001:0240b25": "法觀經",
    "T15n0611_001:0240b27": "西晉月氏國三藏竺法護譯",
    "T15n0611_001:0240b28": "[0240b28] 佛言：「第一、何以故數息？用息輕易知故。以世",
    "T15n0611_001:0240b29": "間人皆貪身，未能捨身守意，又身中事難分",
    "T15n0611_001:0240c01": "別，皆不信本無意不止。何以有故說空意？顛",
    "T15n0611_001:0240c02": "倒習息見有無，故先說息；稍稍解人意，上頭",
    "T15n0611_001:0240c03": "為數，已得行為第一禪。」",
    "T15n0611_001:0240c04": "[0240c04] 佛言：「坐禪當三定。何等為三定？一者、身定；二",
    "T15n0611_001:0240c05": "者、口定；三者、意定。痛痒止為身定，聲止為口",
    "T15n0611_001:0240c06": "定，意念止為意定。念止者，為受行常念道；聲",
    "T15n0611_001:0240c07": "止者，斷四惡；痛痒止者，為不墮貪。意在止",
    "T15n0611_001:0240c08": "已，身定、口定、意定，當立戒身意持。持者，為",
    "T15n0611_001:0240c09": "一切無所犯，又身意持名為治。治者，意持意",
    "T15n0611_001:0240c10": "行三十七品經故。」經言：「所不識，所不能止，為",
    "T15n0611_001:0240c11": "息中不識，意去時不能止意去。如是當精進，",
    "T15n0611_001:0240c12": "行出力守，政坐、叉手、低頭、持意，內著心中，",
    "T15n0611_001:0240c13": "墮自生滅。當識意去時，已識當能止，便不墮",
    "T15n0611_001:0240c14": "蓋。蓋在戲疑聽六根，如是為不可。」佛言：「數息",
    "T15n0611_001:0240c15": "意今息數不互，何意念意為互行。」",
    "T15n0611_001:0240c16": "[0240c16] 佛言：「已三定，戒應律，為道法，愛行道。」故經言：",
    "T15n0611_001:0240c17": "「貪道法行道，已坐行道。上夜後夜，驚意守食，",
    "T15n0611_001:0240c18": "時至禺中，日西至夕，名為四守。當精不離，是",
    "T15n0611_001:0240c19": "為勤力。夜半、日出、日中、晡時，是名為四正。讀",
    "T15n0611_001:0240c20": "經，經行，旋塔內外；自觀身體，內視五滅，外從",
    "T15n0611_001:0240c21": "頭至足，從足至頭，一一觀視，斯何等有？皆當",
    "T15n0611_001:0240c22": "臭敗，節節解墮。本無所有來作，去亦滅盡無",
    "T15n0611_001:0240c23": "所有。反覆迴念，用數心，意復不解。眼見死",
    "T15n0611_001:0240c24": "人，諦念從頭至足，若坐、若起、若飯食，常念著",
    "T15n0611_001:0240c25": "心中，用堅其心，是為數念。出息入息念滅時，",
    "T15n0611_001:0240c26": "已覺息滅盡時無所有；校計思惟，知人物皆",
    "T15n0611_001:0240c27": "當復盡。意止已定，便知空。」故經言：「一者、勤力；",
    "T15n0611_001:0240c28": "二者、數念；三者、思惟。」",
    "T15n0611_001:0240c29": "[0240c29] 佛言：「自觀身，有時當觀他人身，當觀身者為",
    "T15n0611_001:0241a01": "校計。當觀他人身者，為自觀身意著，當觀他",
    "T15n0611_001:0241a02": "人身死敗。有時可自觀身，亦可觀他人身。",
    "T15n0611_001:0241a03": "可自觀者，為自觀身意不著；可觀他人身，亦",
    "T15n0611_001:0241a04": "為觀他人身意不著。有時不可自觀身，亦不",
    "T15n0611_001:0241a05": "可觀他人身。不可自觀身者，為自見身肥白",
    "T15n0611_001:0241a06": "好；不可觀他人身，亦為見他人身肥白好、端",
    "T15n0611_001:0241a07": "正、膩眉、赤絮。見肥當念&#x8196;脹，見白念死人骨，",
    "T15n0611_001:0241a08": "見膩眉念死人欲壞時色轉青黑，見赤絮念",
    "T15n0611_001:0241a09": "血皆當壞敗，何等可貪？",
    "T15n0611_001:0241a10": "[0241a10] 「是意自觀身有三十二物者，計髮、毛、爪、齒、骨、",
    "T15n0611_001:0241a11": "皮肉、五藏十一事，屬地；淚、涕、唾、膿血、肪髓、汗、小",
    "T15n0611_001:0241a12": "便七事，屬水；溫熱、主消食二事，屬火；風有十",
    "T15n0611_001:0241a13": "二事；是三十二物皆從地、水、火、風出。何等為",
    "T15n0611_001:0241a14": "地？人生從穀精氣，穀為地，意為種，精氣為水",
    "T15n0611_001:0241a15": "雨，便合生身故。求一衣一食是為養氣護主。",
    "T15n0611_001:0241a16": "人身為本無，故滅盡無常，得道便知身非身。",
    "T15n0611_001:0241a17": "念身不久，要當死敗；意為人種，便守意一心。",
    "T15n0611_001:0241a18": "癡人不守意，護魂神，但養四柯，為色味所欺。",
    "T15n0611_001:0241a19": "謂身是我計，不知惡一切從身起；飯食貪味，",
    "T15n0611_001:0241a20": "便墮苦；往來生死不脫，卒逢惡對，魂神空去，",
    "T15n0611_001:0241a21": "趣善惡之道；身死墮地，日夜消腐。亦本無所",
    "T15n0611_001:0241a22": "有，但意行，故化成身；死皆歸土，萬物亦爾，皆",
    "T15n0611_001:0241a23": "當過去，是為非常。",
    "T15n0611_001:0241a24": "[0241a24] 「人不自計，多念萬端，皆不為一，以是為苦，身",
    "T15n0611_001:0241a25": "死索棄；萬物亦爾。滅是為已復生，生復苦，",
    "T15n0611_001:0241a26": "便作善惡行種栽，未知所趣，是為非身。道人",
    "T15n0611_001:0241a27": "行道當為斷。人不知四非常，終不得道。以自",
    "T15n0611_001:0241a28": "計身，視諸死敗，知人物皆無所有，意便守止，",
    "T15n0611_001:0241a29": "得行歡喜；已得行，心便安。不離五者，其心一",
    "T15n0611_001:0241b01": "是道。」",
    "T15n0611_001:0241b02": "[0241b02] 佛言：「念身，觀頭髮、腦。念髮本無所有來，作為",
    "T15n0611_001:0241b03": "化成皆當腐落；腦如凝米粥，皆當臭敗；眼但",
    "T15n0611_001:0241b04": "有窌水，皆汁出空&#x586A;；耳但有肉，垢皆穿漏；鼻",
    "T15n0611_001:0241b05": "口涕唾，皆流棄消壞；舌、咽喉、肺、肝、心，心中惡",
    "T15n0611_001:0241b06": "血；肝、膽、膈、脾著胃；腎著脊；胃中有未消食；大",
    "T15n0611_001:0241b07": "腸有屎；小腸泡有尿。發便腹少增減，身死氣",
    "T15n0611_001:0241b08": "盡，皆當&#x8196;脹壞爛，腸、胃、屎、尿相澆灒，臭處可",
    "T15n0611_001:0241b09": "惡。下有尻肉、兩脛、兩足，肌肉稍盡，筋脈壞",
    "T15n0611_001:0241b10": "敗，骨鎖節節解墮。脛脡確政，白髀骨如車",
    "T15n0611_001:0241b11": "輻。尻骨與脊骨相連，脊與肋骨相連，肩骨",
    "T15n0611_001:0241b12": "與肘臂手相連，皮革消腐，節節解墮。頸骨與",
    "T15n0611_001:0241b13": "髑髏相連，肉血消盡，磨磨但有骨。氣出不報",
    "T15n0611_001:0241b14": "為死人，身侹正直不復搖，風去身冷，火去",
    "T15n0611_001:0241b15": "黃汁從九孔流出，水去死不復食，地去三四",
    "T15n0611_001:0241b16": "日，色轉正青，膿血從口鼻耳目中出正赤，肌",
    "T15n0611_001:0241b17": "肉壞敗骨正白，久久轉黑作灰土。視郭外臭",
    "T15n0611_001:0241b18": "死人，死人骨如是，自身亦如是，皆當滅盡是",
    "T15n0611_001:0241b19": "為空。出息盡時便知空，知空便知身空。何以",
    "T15n0611_001:0241b20": "故？知命近在息空故。」",
    "T15n0611_001:0241b21": "[0241b21] 佛言：「是意當先觀思惟，滅念待自意便守",
    "T15n0611_001:0241b22": "意。意不出身為道人，待在外為萬物。念在內",
    "T15n0611_001:0241b23": "為思，識欲滅念待，當念物非常敗，皆非我所，",
    "T15n0611_001:0241b24": "我亦非物主。意念死時，持何等去？持善、持一、",
    "T15n0611_001:0241b25": "必持經，多作多樂故。」佛言：「是汝物持去，其",
    "T15n0611_001:0241b26": "餘一切，皆非我所。意當識念：何等恩愛會當",
    "T15n0611_001:0241b27": "別離，各自消腐，念之但亂人意，墮人罪，要當",
    "T15n0611_001:0241b28": "還身守淨，趣泥洹道。",
    "T15n0611_001:0241b29": "[0241b29] 「佛從一心至九道，念四色皆當消滅。謂人死",
    "T15n0611_001:0241c01": "四、五日，欲臭壞，色轉正青；五日、六日，膿血從",
    "T15n0611_001:0241c02": "口、鼻、耳、目中出正赤；後肌肉壞敗，腸胃生蟲",
    "T15n0611_001:0241c03": "還自食，皮革消腐，骨顏正白，久久轉黑作灰",
    "T15n0611_001:0241c04": "土。明地、水、火、風空，皆非我所意。汝從無數世",
    "T15n0611_001:0241c05": "以來，亦為人作妻子、奴婢，亦作畜生、牛、馬、蟲、",
    "T15n0611_001:0241c06": "象，勤苦重負，亦為人所屠、剝、膾、炙。今為人，復",
    "T15n0611_001:0241c07": "所人作妻子、奴婢，亦取畜生屠、剝、膾、刺、斫，自",
    "T15n0611_001:0241c08": "在身死，皆當復受。行道人！汝寧見死人不？氣",
    "T15n0611_001:0241c09": "絕便無所知，身挺正直便臭壞可惡，諦念便",
    "T15n0611_001:0241c10": "畏不欲見。何以故不怖一心？一心令人上天",
    "T15n0611_001:0241c11": "得泥洹道。佛知九道皆空，無所有故，還就一",
    "T15n0611_001:0241c12": "心。行道人急滅念，待無所他知，便至拘深國，",
    "T15n0611_001:0241c13": "行拘深俱在所，見用不在故不見。」",
    "T15n0611_001:0241c14": "[0241c14] 佛言：「意欲貪念非常敗，婬當念對，瞋恚念等",
    "T15n0611_001:0241c15": "心，愚癡念本，一切行非常，無為安隱。人不知",
    "T15n0611_001:0241c16": "非常，終不去貪，亦不離薜荔道。世間所有",
    "T15n0611_001:0241c17": "如夢耳，夢飯食見好，寤便不見。世間所有如",
    "T15n0611_001:0241c18": "是，生便死，適成便壞，要皆歸空，當何等可",
    "T15n0611_001:0241c19": "貪？人有妻子、財產亦爾。何以故？人治生得錢",
    "T15n0611_001:0241c20": "利時，若家室合會喜樂，譬如飛鳥聚會，亦皆",
    "T15n0611_001:0241c21": "無常，一旦別離，亦便不見。正使有憂恐萬苦，",
    "T15n0611_001:0241c22": "意在生死中，為日積罪。黠人自約少欲，趣求",
    "T15n0611_001:0241c23": "一衣一食，從定意行，不求地止，常還身守淨，",
    "T15n0611_001:0241c24": "斷求念空。」",
    "T15n0611_001:0241c25": "[0241c25] 問曰：「行道守意根本從何起？」[0241c25] 佛言：「天地成後，",
    "T15n0611_001:0241c26": "人從十五天上來下，壽無有夭逝，生死五道",
    "T15n0611_001:0241c27": "從六衰起。人生心意本自善，無有貪愛、痛痒、",
    "T15n0611_001:0241c28": "思想、生死、識，為耳、目、鼻、口所欺。目光視色，耳",
    "T15n0611_001:0241c29": "聲音，鼻知香，口知味，身知寒溫粗細，心為作",
    "T15n0611_001:0242a01": "十事，成五陰；意為識合，為六衰；因作善惡行",
    "T15n0611_001:0242a02": "種栽，從是便有老、病、死，生五道。求道欲斷生",
    "T15n0611_001:0242a03": "死故，自守意，止目色，止耳聲，止鼻香，止口味，",
    "T15n0611_001:0242a04": "止身如，斷六衰，行觀懷心念，坐禪滅意識。得",
    "T15n0611_001:0242a05": "道者，五陰悉滅；知本無，便念空想、空徑向泥",
    "T15n0611_001:0242a06": "洹。問所以守意者？意為識主行故惡，六衰為",
    "T15n0611_001:0242a07": "禍行，種五道根本。道人精思，自守四意，欲止",
    "T15n0611_001:0242a08": "無邪，念識思想走。何道人欲滅念識思想，當",
    "T15n0611_001:0242a09": "一切行非常，斷身十事。身、口、意三者，從五陰",
    "T15n0611_001:0242a10": "六衰乃止。三定者，口無所知為口定，身無所",
    "T15n0611_001:0242a11": "知為身定，意無所復念為意定。」",
    "T15n0611_001:0242a12": "[0242a12] 佛言：「道有四要，界持啟封乃得出。何等為四？",
    "T15n0611_001:0242a13": "一為識苦，不復向萬物，是為得出三惡道啟；",
    "T15n0611_001:0242a14": "二者、知身非身，便壞身不復愛，是為從人得",
    "T15n0611_001:0242a15": "出門第六天上啟；三者、知非常意，不復向，是",
    "T15n0611_001:0242a16": "為得出十八天啟；四者、知空滅空，是為得出",
    "T15n0611_001:0242a17": "二十八天啟。空滅乃為墮道故。」經言：「行道覺",
    "T15n0611_001:0242a18": "者得出，謂覺苦空非身非常。得出者，謂得出",
    "T15n0611_001:0242a19": "四要界，得第一禪。上七天無有身景。何以故？",
    "T15n0611_001:0242a20": "行道壞身故。」"
}