{
    "T14n0457_001:0434b17": "佛說彌勒來時經",
    "T14n0457_001:0434b19": "失譯人名附東晉錄",
    "T14n0457_001:0434b20": "舍利弗者，是佛第一弟子，以慈心念天下，往",
    "T14n0457_001:0434b21": "到佛所前，長跪叉手問言：「佛常言：『佛去後，當",
    "T14n0457_001:0434b22": "有彌勒來。』願欲從佛聞之。」佛言：「彌勒佛欲",
    "T14n0457_001:0434b23": "來出時，閻浮利內地山樹、草木皆焦盡。於今",
    "T14n0457_001:0434b24": "閻浮利地，周匝六十萬里，彌勒出時，閻浮利",
    "T14n0457_001:0434b25": "地東、西長四十萬里，南、北廣三十二萬里，地",
    "T14n0457_001:0434b26": "皆當生五種果蓏，四海內無山陵嵠谷，地平",
    "T14n0457_001:0434b27": "如砥，樹木皆長大。「當是時，人民少貪婬、瞋恚、",
    "T14n0457_001:0434b28": "愚癡者，人民眾多，聚落家居，鷄鳴展轉相聞，",
    "T14n0457_001:0434b29": "人民皆壽八萬四千歲，女人五百歲乃行嫁，",
    "T14n0457_001:0434c01": "人民無病痛者。盡天下人有三病：一者、意欲",
    "T14n0457_001:0434c02": "有所得；二者、飢渴；三者、年老。人民面目皆",
    "T14n0457_001:0434c03": "桃花色，人民皆敬重。「有城名鷄頭末，鷄頭",
    "T14n0457_001:0434c04": "末城者當王國治，城周匝四百八十里，以",
    "T14n0457_001:0434c05": "土築城，復以板著城，復以金、銀、琉璃、水精、珍",
    "T14n0457_001:0434c06": "寶著城。四面各十二門，門皆刻鏤，復以金、",
    "T14n0457_001:0434c07": "銀、琉璃、水精、珍寶著之。國王名僧羅，四海",
    "T14n0457_001:0434c08": "內皆屬僧羅，行即飛行，所可行處，人民鬼",
    "T14n0457_001:0434c09": "神皆傾側。「城有四寶：一者、金，有龍守之，",
    "T14n0457_001:0434c10": "龍名倪[掾/虫]鏠，主護金，龍所居山地名犍陀；",
    "T14n0457_001:0434c11": "二者、銀，其國中復有守龍名幡頭；三者、明月",
    "T14n0457_001:0434c12": "珠，所生地處名須漸，守珍龍名賓竭；四",
    "T14n0457_001:0434c13": "者、琉璃，所生城名氾羅那夷。「有一婆羅門",
    "T14n0457_001:0434c14": "名須凡，當為彌勒作父。彌勒母名摩訶越題，",
    "T14n0457_001:0434c15": "彌勒當為作子。彌勒者種當作婆羅門，身有",
    "T14n0457_001:0434c16": "三十二相、八十種好，身長十六丈。彌勒生墮",
    "T14n0457_001:0434c17": "城地，目徹視萬里內，頭中日光照四千里。",
    "T14n0457_001:0434c18": "彌勒得道為佛時，於龍華樹下坐，樹高四十",
    "T14n0457_001:0434c19": "里，廣亦四十里。彌勒得佛時，有八萬四千",
    "T14n0457_001:0434c20": "婆羅門，皆往到彌勒所師事之，則棄家作沙",
    "T14n0457_001:0434c21": "門。彌勒到樹下坐，用四月八日明星出時",
    "T14n0457_001:0434c22": "得佛道。「國王僧羅聞彌勒得佛，則將八十四",
    "T14n0457_001:0434c23": "王，皆棄國捐王，以國付太子，共到彌勒佛所，",
    "T14n0457_001:0434c24": "皆除鬚髮為沙門。復有千八百婆羅門，皆",
    "T14n0457_001:0434c25": "到彌勒佛所作沙門，彌勒父母亦在其中。復",
    "T14n0457_001:0434c26": "有聖婆羅門千八十四人，皆復到彌勒佛所",
    "T14n0457_001:0434c27": "作沙門。「國有大豪賢者，名須檀，人呼須達，復",
    "T14n0457_001:0434c28": "呼人民，以黃金持與彌勒佛及諸沙門，名聲",
    "T14n0457_001:0434c29": "日布方遠。須達復將賢善人萬四千人，到彌",
    "T14n0457_001:0435a01": "勒佛所作沙門。「復有兄弟二人，兄名鼓達，弟",
    "T14n0457_001:0435a02": "名扶蘭，兄弟皆言：『我曹何為是世間？寧可",
    "T14n0457_001:0435a03": "俱到佛所，求作沙門耶！』兄弟皆言：『我善便到",
    "T14n0457_001:0435a04": "彌勒佛所作沙門。』「復有小女人輩八萬四千",
    "T14n0457_001:0435a05": "人，身皆著好衣、白珠、金銀、瓔珞，俱到彌勒佛",
    "T14n0457_001:0435a06": "所，皆脫著身珍寶以著地，白佛言：『我曹欲持",
    "T14n0457_001:0435a07": "是上佛及諸沙門，我欲從佛作比丘尼。』佛即",
    "T14n0457_001:0435a08": "令作比丘尼。「彌勒佛坐，為諸比丘僧、比丘尼",
    "T14n0457_001:0435a09": "說，皆是釋迦文佛時，誦經者、慈心者、布施",
    "T14n0457_001:0435a10": "者、不瞋恚者、作佛圖寺者、持佛骨著塔中",
    "T14n0457_001:0435a11": "者、燒香者、然燈者、懸繒者、散花者、讀經者。",
    "T14n0457_001:0435a12": "是諸比丘尼，皆釋迦文佛時人，持戒者、至誠",
    "T14n0457_001:0435a13": "者，於今皆來會是，聞諸比丘所說經處者，",
    "T14n0457_001:0435a14": "皆於龍華樹下得道。",
    "T14n0457_001:0435a15": "「彌勒佛初一會說經時，有九十六億人，皆得",
    "T14n0457_001:0435a16": "阿羅漢道。",
    "T14n0457_001:0435a17": "「第二會說經時，有九十四億比丘，皆得阿羅",
    "T14n0457_001:0435a18": "漢。",
    "T14n0457_001:0435a19": "「第三會說經，九十二億沙門，皆得阿羅漢。舉",
    "T14n0457_001:0435a20": "天上諸天，皆當持花散彌勒身上。",
    "T14n0457_001:0435a21": "「彌勒佛當將諸阿羅漢，至雞頭末王所治城，",
    "T14n0457_001:0435a22": "王皆內宮中飯食，舉城皆明，夜時如晝日。彌",
    "T14n0457_001:0435a23": "勒於宮中坐，說經言：『語不可不作，道不可",
    "T14n0457_001:0435a24": "不學，經不可不讚。』佛說經已，諸比丘及王",
    "T14n0457_001:0435a25": "百官，皆當奉行佛經戒，皆得度世。」佛說如是，",
    "T14n0457_001:0435a26": "彌勒佛却後六十億殘六十萬歲當來下。",
    "T14n0457_001:0435a27": "佛說彌勒來時經"
}