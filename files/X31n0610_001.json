{
    "X31n0610_001:0516a02": "No. 610",
    "X31n0610_001:0516a03": "妙法蓮華經擊節",
    "X31n0610_001:0516a05": "明海印沙門釋 德清 述",
    "X31n0610_001:0516a06": "[0516a06] 原夫世尊唯以此一大事因緣故出現於世。所謂開",
    "X31n0610_001:0516a07": "示一切眾生各各本有佛之知見。令其悟入。即得現",
    "X31n0610_001:0516a08": "前實證。唯此一事。更無餘事。悟此知見即登佛地。故",
    "X31n0610_001:0516a09": "名一乘。既如來出世唯為此一大事。故所說之法唯",
    "X31n0610_001:0516a10": "有一乘。更無餘乘。而一代時教其所顯者。唯一乘理",
    "X31n0610_001:0516a11": "行因果而已。由前四十年中根機未熟。故所開示者",
    "X31n0610_001:0516a12": "特三乘理行。由顯理未圓。故行匪真行。而果非真果。",
    "X31n0610_001:0516a13": "皆非究竟佛慧。但為資發前導。皆為方便權設。以為",
    "X31n0610_001:0516a14": "入佛智慧之門耳。然言雖方便。而意實指歸一乘寂",
    "X31n0610_001:0516a15": "滅場地。如標月指。故云我今知諸眾生有種種欲深",
    "X31n0610_001:0516a16": "心所著。隨其本性。以種種因緣譬喻言詞方便力而",
    "X31n0610_001:0516a17": "為說法。如此皆為得一佛乘一切種智故。是則凡所",
    "X31n0610_001:0516a18": "言說皆為一乘。奈彼劣解之機。如言取執。不得離言",
    "X31n0610_001:0516a19": "之旨。故佛於般若會上。多方淘汰。根機漸熟。故前此",
    "X31n0610_001:0516a20": "於楞伽會上。說離心意識自覺聖智境界。以破外道",
    "X31n0610_001:0516a21": "妄想之見。以袪小乘名言之執。直示究竟一乘實相",
    "X31n0610_001:0516a22": "離言之道。直欲眾生現前頓證諸佛自覺聖智之地。",
    "X31n0610_001:0516a23": "今則已蒙直指人人本有佛之知見。即是諸佛自覺",
    "X31n0610_001:0516a24": "聖智。則諸聞者易信易入。根機已熟。故於此法華會",
    "X31n0610_001:0516b01": "上。依前智境。直示妙行以為真因。將欲依此真因。頓",
    "X31n0610_001:0516b02": "契真果。故最初建言即云說無量義經。入無量義處",
    "X31n0610_001:0516b03": "三昧。於無量義者。殊非多多之謂也。&#x8462;顯示此一乘",
    "X31n0610_001:0516b04": "自覺聖智境界。離心意識限量故。此則頓以離言之",
    "X31n0610_001:0516b05": "智。直示眾生。令其默識而悟入之。可謂先以定動者",
    "X31n0610_001:0516b06": "矣。然此智境。非中道妙智不能入。故放眉間白毫相",
    "X31n0610_001:0516b07": "光。要顯示眾生日用根塵識界。即諸佛自覺聖智境",
    "X31n0610_001:0516b08": "界。故光照萬八千土。然生死涅槃。本來平等。故光中",
    "X31n0610_001:0516b09": "圓現法界事相。生佛始終。昭然在目。意在顯此實相",
    "X31n0610_001:0516b10": "心境。乃諸佛所證。眾生所迷。即今欲令眾生現證。故",
    "X31n0610_001:0516b11": "直指現前。纖毫不昧。至若天雨四華。地搖六震。可謂",
    "X31n0610_001:0516b12": "通身吐露。徹底掀翻。意要人人不言而悟。當下薦取。",
    "X31n0610_001:0516b13": "由吾人未離心識。依然眼鈍頭迷。難免分別。不能諦",
    "X31n0610_001:0516b14": "信。以依識分別。故彌勒騰疑。所以必問文殊者。意顯",
    "X31n0610_001:0516b15": "此實相妙境。非智莫證故也。及啟問文殊。&#x5EFC;引燈明",
    "X31n0610_001:0516b16": "之本始。證今日之瑞相。此則曲唱傍通。已為指點分",
    "X31n0610_001:0516b17": "明說破。可謂後以智拔者矣。奈何吾人知見未忘。故",
    "X31n0610_001:0516b18": "於不言之道。終難領會。仍須復以言說而開導之。是",
    "X31n0610_001:0516b19": "則凡涉語言。皆方便也。故世尊出定。不得已而又假",
    "X31n0610_001:0516b20": "言說以窾啟之。爾&#x5EFC;明告之曰。諸佛智慧甚深無量。",
    "X31n0610_001:0516b21": "其智慧門難解難入。不獨一往四十年中所說皆為",
    "X31n0610_001:0516b22": "智慧之門。即今日入定放光現瑞之事皆入智慧之",
    "X31n0610_001:0516b23": "門也。惟此離言之道。唯佛與佛乃能究盡。殊非心識",
    "X31n0610_001:0516b24": "思量分別可到。既曰無量。豈心量可知耶。昔時曲說。",
    "X31n0610_001:0516c01": "容可不悟。今特直示。尚爾瞢然。信乎。此智慧門真難",
    "X31n0610_001:0516c02": "解入也。何者。以前無量無邊方便。譬喻因緣。種種言",
    "X31n0610_001:0516c03": "詞。皆為顯示一乘。欲令究竟皆得佛智慧故。奈何聞",
    "X31n0610_001:0516c04": "者隨語生解。畢竟不能悟入今日之事。以化緣將畢。",
    "X31n0610_001:0516c05": "涅槃時至。勢不容己。故如來極盡神力。而大發揚之。",
    "X31n0610_001:0516c06": "直欲眾生明見自心。了悟實相。見本法身。各各現證。",
    "X31n0610_001:0516c07": "盡捨如言之執。究竟自覺聖智離言之處。故始於一",
    "X31n0610_001:0516c08": "光東照。顯法界之真機。終於四法成就。證普賢之常",
    "X31n0610_001:0516c09": "德。由是觀之。則全經二十八品。通為發揮開示悟入",
    "X31n0610_001:0516c10": "佛之知見四字而所敷演者。皆光中境界而已。此外",
    "X31n0610_001:0516c11": "何有剩法耶。所以然者。由眾生本是佛之知見。奈何",
    "X31n0610_001:0516c12": "本有而不知。觸目而不見。今欲返妄歸真。必須先悟",
    "X31n0610_001:0516c13": "本妙明心。故先示理境。然後依理起行。淨治塵沙無",
    "X31n0610_001:0516c14": "明之惑。方能證入。然此真理。非智莫照。故先依文殊",
    "X31n0610_001:0516c15": "大智以創始。非行莫證。故後以普賢妙行以成終。故",
    "X31n0610_001:0516c16": "前二十二品。皆顯示一乘圓理。意將依此圓理而為",
    "X31n0610_001:0516c17": "真因。後六品。皆顯示一乘妙行。意將依圓理而起妙",
    "X31n0610_001:0516c18": "行。依妙行而成妙德。智行冥合。理智一如。方證妙果。",
    "X31n0610_001:0516c19": "故以普賢四行以收功。所謂無不從此法界流。無不",
    "X31n0610_001:0516c20": "還歸此法界。故華嚴以信解行證為成佛之基。此經",
    "X31n0610_001:0516c21": "以開示悟入為成佛之本。由方便言說開示而發信。",
    "X31n0610_001:0516c22": "從信而發解。依解而起行。行成解絕。方能證入。二經",
    "X31n0610_001:0516c23": "始終一貫。意實相符。由是觀之。其顯理之文。皆信解",
    "X31n0610_001:0516c24": "之旨也。",
    "X31n0610_001:0517a01": "[0517a01] 然顯理有二十二品。其序品者。乃總示法界之真機。",
    "X31n0610_001:0517a02": "令其開悟而證入者也。其從方便至法師。九品經文。",
    "X31n0610_001:0517a03": "雖曰三周說法。授三根記。其實別為大開一切眾生",
    "X31n0610_001:0517a04": "平等佛慧也。以此佛慧各各具足。無欠無餘。但能知",
    "X31n0610_001:0517a05": "此。無不頓證。故曰凡有聞法者。無一不成佛。若有以",
    "X31n0610_001:0517a06": "此法而教人者。即為大法師。意顯此事雖則人人具",
    "X31n0610_001:0517a07": "足。故如高原。凡有鑿者無不得水。此但正因佛性耳。",
    "X31n0610_001:0517a08": "是須必藉緣因方能顯了。而法師者即緣因也。但能",
    "X31n0610_001:0517a09": "心契佛心。行契佛行。所謂入如來室。著如來衣。坐如",
    "X31n0610_001:0517a10": "來座。意顯能信解受持此等法者。即是法師也。故曰。",
    "X31n0610_001:0517a11": "隨順是師學。得見恒沙佛。是則緣緣之中。慧命不斷。",
    "X31n0610_001:0517a12": "則可終期實證。至若譬喻因緣種種之說者。皆欲顯",
    "X31n0610_001:0517a13": "此常住佛性。第一義諦。一心之妙。皆光中之境。吾人",
    "X31n0610_001:0517a14": "日用之事耳。故但有能信此法者。即入法位。所以乃",
    "X31n0610_001:0517a15": "至持一偈一句一念隨喜者。我亦與授菩提之記。故",
    "X31n0610_001:0517a16": "皆一一授記成佛。唯是但因方便開曉令生信耳。非",
    "X31n0610_001:0517a17": "由解行而證入也。故唯授記而已。然雖授記。而又經",
    "X31n0610_001:0517a18": "多劫者。&#x8462;顯理則頓悟乘悟併消。事非頓除因次第",
    "X31n0610_001:0517a19": "盡。所謂頓悟漸修者也。以一念頓悟自心與佛無二。",
    "X31n0610_001:0517a20": "即名見性成佛。尚有無始以來歷劫塵沙煩惱無明。",
    "X31n0610_001:0517a21": "未能頓淨。故須經歷多劫。方能究竟。苟能當下一念。",
    "X31n0610_001:0517a22": "頓斷無始無明。即名歷多劫矣。所謂觀彼久遠猶若",
    "X31n0610_001:0517a23": "今日。以此法中一念不生。三際頓斷。古今一際。凡聖",
    "X31n0610_001:0517a24": "齊平。故法師已前十品經文。總為大開眾生佛之知",
    "X31n0610_001:0517b01": "見也。",
    "X31n0610_001:0517b02": "[0517b02] 然但以言開曉。聞者唯信其言而已。未能明見自心",
    "X31n0610_001:0517b03": "之妙。即有所悟。乃應化之跡耳。非見法身境界也。所",
    "X31n0610_001:0517b04": "謂猶處門外。止宿草菴。終滯權跡。故須宣示法身實",
    "X31n0610_001:0517b05": "報真境。使令頓見自心之妙。方為實證。是則現寶塔",
    "X31n0610_001:0517b06": "品。乃頓示自心。以顯法身之象也。所謂開方便門。示",
    "X31n0610_001:0517b07": "真實相。欲令眾生知此見此實相真境耳。吾人苟破",
    "X31n0610_001:0517b08": "無明。頓開心地。即此五蘊身心。便見法身真佛。故見",
    "X31n0610_001:0517b09": "七寶妙塔。湧現其前。高五百由旬。此真實相妙法。乃",
    "X31n0610_001:0517b10": "法身所演。以說無所說。故於塔中出大音聲。以妙契",
    "X31n0610_001:0517b11": "法身。故多寶印證。宗本無住故塔處&#x8657;空。聞無所聞。",
    "X31n0610_001:0517b12": "故怪未曾有。以此佛性常住不滅。故塔中有如來全",
    "X31n0610_001:0517b13": "身。以體即無生。故凡有說此經處即皆現證。以淨智",
    "X31n0610_001:0517b14": "妙圓。故白毫光照十方。以此智性人人本具。各各不",
    "X31n0610_001:0517b15": "無。故分身諸佛一一蒙光照燭。以心心寂滅。故徹照",
    "X31n0610_001:0517b16": "十方世界。盡是寂滅道場。以法法皆真。故三變八百",
    "X31n0610_001:0517b17": "萬億多國。通為一佛淨土。到此則根境雙亡。善惡齊",
    "X31n0610_001:0517b18": "泯。故三途頓空。天人不見。恒沙性德。本自圓成。依正",
    "X31n0610_001:0517b19": "互融。自他無礙。故十方分身諸佛。齊集其中。然雖如",
    "X31n0610_001:0517b20": "是。猶在半途。以生滅之見未忘。取捨之心未泯。此所",
    "X31n0610_001:0517b21": "以願見多寶而未及見也。此正古德所謂直饒做到",
    "X31n0610_001:0517b22": "如寒潭皎月。靜夜鍾聲。隨扣擊以無虧。逐波瀾而不",
    "X31n0610_001:0517b23": "散。猶是生死岸頭事。何以故。由生死幽關未能迸裂。",
    "X31n0610_001:0517b24": "是須以無依智。隨順覺性而開發之。此所以釋迦住",
    "X31n0610_001:0517c01": "&#x8657;空中以右手指開七寶塔戶也。直使無始無明一",
    "X31n0610_001:0517c02": "念頓破。[囗@力]地一聲。&#x8657;空粉粹。故如&#x5374;關鑰開大城門。",
    "X31n0610_001:0517c03": "如此。則本有法身。一念頓現。故多寶如來。全身不散。",
    "X31n0610_001:0517c04": "如入禪定。以感應道交。故為聽是經而來至此。以生",
    "X31n0610_001:0517c05": "滅情亡。真應不二。故釋迦多寶。共同一座。惟此因緣。",
    "X31n0610_001:0517c06": "人人本具。各各不無。故大眾願見多寶。第以生本無",
    "X31n0610_001:0517c07": "生。非情識可到。故佛座高遠。以住本無住。故接大眾",
    "X31n0610_001:0517c08": "皆在&#x8657;空。此乃眾生之性德。故直示如此。令其共知",
    "X31n0610_001:0517c09": "共見。現證不疑。斯則諸佛之本懷已露。利生之能事",
    "X31n0610_001:0517c10": "已畢。然雖如是。&#x5EFC;空華佛事。水月道場。豈實法耶。故",
    "X31n0610_001:0517c11": "即便唱言如來不久當入涅槃。欲令此法常住。終古",
    "X31n0610_001:0517c12": "同遵。意在得人。期慧命無窮。永永無盡。故曰。佛欲以",
    "X31n0610_001:0517c13": "此妙法。付囑有在。由是觀之。則現寶塔一品。正乃直",
    "X31n0610_001:0517c14": "示一切眾生日用現前佛之知見也。",
    "X31n0610_001:0517c15": "[0517c15] 然此甚深妙法。乃諸佛自證境界無上第一秘密之",
    "X31n0610_001:0517c16": "藏。所謂諸佛智慧甚深無量。其智慧門難解難入者",
    "X31n0610_001:0517c17": "此也。故偈文廣讚此經。最為第一。若有持者。即得佛",
    "X31n0610_001:0517c18": "道。方是真佛弟子。且曰能解其義者。則為人天眼目。",
    "X31n0610_001:0517c19": "況實證乎。斯則由信發解。因開示而了悟此心。故此",
    "X31n0610_001:0517c20": "已下。從提婆達多。至如來壽量。五品經文。皆發悟自",
    "X31n0610_001:0517c21": "心之象也。然其此法已蒙開示。人人本具。各各不無。",
    "X31n0610_001:0517c22": "奈何迷之已久。煩惱根深。我法纏眠。頓難悟入。是必",
    "X31n0610_001:0517c23": "借因緣而悟。苦求而得。是則提婆達多品。乃顯悟無",
    "X31n0610_001:0517c24": "易難。亦無愚智。至若如來大智。尚從多劫勤苦中來。",
    "X31n0610_001:0518a01": "此悟之難也。若龍女八歲。當下頓證。又何易易。意顯",
    "X31n0610_001:0518a02": "有求者徒勞多劫。亡心者悟在剎那。只於生死海中",
    "X31n0610_001:0518a03": "一念轉變之力耳。唯在法愛情忘。分別念息。自然了",
    "X31n0610_001:0518a04": "悟。便登不退。故龍女獻珠之頃。即往南方無垢世界。",
    "X31n0610_001:0518a05": "坐寶蓮華。成等正覺也。若夫憎愛之念未忘。取捨之",
    "X31n0610_001:0518a06": "心未泯。斯皆法執未盡。我見未消。是故不能悟淨圓",
    "X31n0610_001:0518a07": "覺。此其鶖子智慧。難免懷疑。故說持品。以顯上乘不",
    "X31n0610_001:0518a08": "堪受持此法。難於涉俗利生。意須上根利智。廣大悲",
    "X31n0610_001:0518a09": "心。難行能行。難忍能忍。妙契無生。不言而喻者。方堪",
    "X31n0610_001:0518a10": "涉俗。故如來默視八十萬億那由佗菩薩。此正激發",
    "X31n0610_001:0518a11": "小機。昭廓大見耳。而此菩薩頓契佛心。便師子吼。而",
    "X31n0610_001:0518a12": "願往返十方世界。如法修行。種種苦行。皆當能忍。且",
    "X31n0610_001:0518a13": "曰。佛自知我心。所謂師資雅合。水乳相投。是則已得",
    "X31n0610_001:0518a14": "其人矣。雖有堪荷之人。若求而不得其方。亦不能悟。",
    "X31n0610_001:0518a15": "以煩惱根深。最難調伏。故說四安樂行。以示悟之之",
    "X31n0610_001:0518a16": "方。意令悟此法者。先以三業清淨性戒為尊。必須心",
    "X31n0610_001:0518a17": "契佛心。以大悲為首。故要入如來室。行合佛行。以忍",
    "X31n0610_001:0518a18": "辱為先。故要著如來衣。然佛智如空無所依。是必住",
    "X31n0610_001:0518a19": "依佛住。安住法空。故欲坐如來座。方能頓悟此法。故",
    "X31n0610_001:0518a20": "涉俗無難。煩惱方能易破。故如戰勝有功。而得髻珠",
    "X31n0610_001:0518a21": "之賞也。是須自信自心。自參自悟。方堪紹佛家風。故",
    "X31n0610_001:0518a22": "從地湧出品。乃顯自心開發之象也。所謂從門入者。",
    "X31n0610_001:0518a23": "不是家珍。向自己胸中流出。方始&#x8462;天&#x8462;地。所以他",
    "X31n0610_001:0518a24": "方來者。雖是菩薩。猶尚不堪。故云。不須汝等護持此",
    "X31n0610_001:0518b01": "經。我自有六萬恒河沙眾。是時大千國土。應聲震裂。",
    "X31n0610_001:0518b02": "而無數菩薩。同時湧出。惟此恒沙性德。本自圓成。只",
    "X31n0610_001:0518b03": "在人人六根門頭。放光動地。應用不缺。故有六萬恒",
    "X31n0610_001:0518b04": "河沙眾。身有無量光明。以根塵同源。縛脫無二。故先",
    "X31n0610_001:0518b05": "盡在此世界之下。以中間無實。故若交蘆。故云&#x8657;空",
    "X31n0610_001:0518b06": "中住。以現前煩惱皆從法性所流。故云先所教化。以",
    "X31n0610_001:0518b07": "事事皆真。頭頭盡妙。故云。大眾皆是唱導之首。以一",
    "X31n0610_001:0518b08": "行&#x5FA7;融一切行。一法&#x5FA7;含一切法。故一一皆有多多",
    "X31n0610_001:0518b09": "眷屬。凡有所作。皆回向法身。故各詣&#x8657;空。奉覲多寶",
    "X31n0610_001:0518b10": "釋迦二佛。頭面禮足。以此妙契佛心。故問訊世尊。種",
    "X31n0610_001:0518b11": "種安慰。而世尊印許。如此方能得聞是經。入於佛慧",
    "X31n0610_001:0518b12": "也。斯乃法身邊事。非心識可到。故彌勒與八千恒沙",
    "X31n0610_001:0518b13": "大士皆起疑心。而如來至此。方大開秘密。直示本元",
    "X31n0610_001:0518b14": "常住心地。故云。如來今欲顯發宣說諸佛智慧。諸佛",
    "X31n0610_001:0518b15": "自在神通之力。諸佛師子奮迅之力。故說壽量一品。",
    "X31n0610_001:0518b16": "以示法身壽量竭盡本懷。以顯妙明常住真心不動",
    "X31n0610_001:0518b17": "周圓&#x5FA7;十方界。隨緣普應。妙化無方。修短隨緣。隱顯",
    "X31n0610_001:0518b18": "無礙。以明如來智慧甚深無量。以種種方便示現利",
    "X31n0610_001:0518b19": "生。以明其智慧門難解難入之意也。且云我處靈山",
    "X31n0610_001:0518b20": "常在不滅。大火所燒此土安隱。以顯實相真境。此非",
    "X31n0610_001:0518b21": "佛之知見。又何能知此見此哉。此佛之真知見力自",
    "X31n0610_001:0518b22": "覺聖智境界。所以大地三乘以思量心不能測度也",
    "X31n0610_001:0518b23": "宜矣。是則提婆達多。持品。安樂行。從地湧出。如來壽",
    "X31n0610_001:0518b24": "量。五品經文。皆令眾生悟佛知見也明矣。若夫分別",
    "X31n0610_001:0518c01": "功德。以極顯妙悟自心無為功德之勝益也。然持經",
    "X31n0610_001:0518c02": "功德勝剎寶施福者。此激勵小乘起慕大之心也。多",
    "X31n0610_001:0518c03": "劫修行五波羅蜜。不如聞如來壽量之功德者。此策",
    "X31n0610_001:0518c04": "進權教菩薩。令其捨權證實也。其有一念隨喜功德",
    "X31n0610_001:0518c05": "福報難思者。正顯此法以信得入也。其有一念毀謗",
    "X31n0610_001:0518c06": "之罪窮劫不盡者。所謂不信之罪眾罪之上。此勸發",
    "X31n0610_001:0518c07": "闡提外道。令發大乘正信也。若有修行之功。其福又",
    "X31n0610_001:0518c08": "不可量者。意在專令凡夫一生取辦。不生佛道長遠",
    "X31n0610_001:0518c09": "之怖也若。能精持流通此經之法師。則得六根清淨",
    "X31n0610_001:0518c10": "之功德者。此&#x5EFC;揭示現證之一班。以明精持利益。又",
    "X31n0610_001:0518c11": "過於一念隨喜者也。若常不輕。可謂了悟平等真如",
    "X31n0610_001:0518c12": "深造而自得者。故以佛性種子。普觀四眾。而授記也。",
    "X31n0610_001:0518c13": "到此揀擇情忘。是非執謝。可謂妙悟之極。如此方能",
    "X31n0610_001:0518c14": "堪荷大事。故說神力品。以顯悟心功德難思之象也。",
    "X31n0610_001:0518c15": "故地湧之眾。至此方誓持經。如來極盡神力。而大發",
    "X31n0610_001:0518c16": "揚之。以顯悟心功德廣大不可思議也。吾人苟能到",
    "X31n0610_001:0518c17": "此徹悟。唯心境界。則無一事而非佛法。故如來於大",
    "X31n0610_001:0518c18": "眾前。現大神力。出廣長舌。上至梵天也。無一色而非",
    "X31n0610_001:0518c19": "佛身。故遍身毛孔放無數色光。遍照十方諸佛之身",
    "X31n0610_001:0518c20": "也。至此境界。則依正互融。自他不二矣。所謂無邊剎",
    "X31n0610_001:0518c21": "海自他不隔於毫端。故十方諸佛亦復如是放無量",
    "X31n0610_001:0518c22": "光也。十世古今始終不離於當念。故諸佛亦現神力",
    "X31n0610_001:0518c23": "滿百千歲也。如我按指海印發光。咳唾掉臂皆冥真",
    "X31n0610_001:0518c24": "際。故謦欬彈指之聲。&#x5FA7;至十方世界也。到此則一切",
    "X31n0610_001:0519a01": "眾生皆證圓覺。有情無情齊成佛道。故彼十方八部",
    "X31n0610_001:0519a02": "天人皆遙見佛說此妙法華經也。苟能了悟自心。則",
    "X31n0610_001:0519a03": "轉煩惱之具皆作成佛之真因。故所脫嚴身之具皆",
    "X31n0610_001:0519a04": "成寶帳。&#x5FA7;覆此間諸佛之上也。心境廓徹。限量消忘。",
    "X31n0610_001:0519a05": "故十方國土通達無礙。如一佛土也。然吾佛極廣大",
    "X31n0610_001:0519a06": "之神力。盡眾生之界門。若欲以此顯示妙悟之功德。",
    "X31n0610_001:0519a07": "經無量劫。猶不能盡者。以顯自覺聖智殊非心識之",
    "X31n0610_001:0519a08": "境界也。以如來一切所有之法。一切自在神力。一切",
    "X31n0610_001:0519a09": "秘要之藏。一切甚深之事。皆於此經宣示顯說。此所",
    "X31n0610_001:0519a10": "以極言一切有為莊嚴功德。總不若受持此經之勝",
    "X31n0610_001:0519a11": "也。然所心廣讚持經功德之勝如此者。言雖顯法勝",
    "X31n0610_001:0519a12": "妙。其實發起二乘樂大之心也。直欲人人極證心源。",
    "X31n0610_001:0519a13": "方堪荷負大法耳。故云是人於佛道決定無有疑。故",
    "X31n0610_001:0519a14": "此以後即說囑累品。以終如來出世說法之本意焉。",
    "X31n0610_001:0519a15": "然世尊從法座起。即以右手摩從地湧出無量諸菩",
    "X31n0610_001:0519a16": "薩頂。安慰而囑之曰。我於無量百千萬億阿僧祇劫。",
    "X31n0610_001:0519a17": "修習是難得阿耨多羅三藐三菩提法。今以付囑汝",
    "X31n0610_001:0519a18": "等。汝等應當一心流布此法廣令增益。如是三摩諸",
    "X31n0610_001:0519a19": "菩薩頂囑當受持廣宣此法。令一切眾生普得聞知",
    "X31n0610_001:0519a20": "者。以一切眾生各各本具佛之智慧。如來智慧。自然",
    "X31n0610_001:0519a21": "智慧。一向迷而不知。今如來於此經中盡與開示無",
    "X31n0610_001:0519a22": "所秘吝。所謂如來是一切眾生之大施主也。且云未",
    "X31n0610_001:0519a23": "來世中若有一人能信如來智慧者。即當演說此經",
    "X31n0610_001:0519a24": "使得聞知者。為令其人即得佛慧故也。苟能如此方",
    "X31n0610_001:0519b01": "便度生。可謂報佛深恩矣。由如來叮嚀之意也殷。菩",
    "X31n0610_001:0519b02": "薩奉持之心也切。故菩薩各各歡喜益加恭敬。乃至",
    "X31n0610_001:0519b03": "三反俱發聲言。如世尊&#x52D1;當具奉行。願不有慮也。是",
    "X31n0610_001:0519b04": "則如來出世。本為開示眾生佛之知見令其悟入而",
    "X31n0610_001:0519b05": "已。今重重開示已至忘言。而聞者解悟之心亦已洞",
    "X31n0610_001:0519b06": "徹。此則眾生悟解之心已極。在如來之能事已周。若",
    "X31n0610_001:0519b07": "夫起行造修。是在各人自&#x808E;耳。故令十方諸佛各還",
    "X31n0610_001:0519b08": "本土各隨所安也。尚有行證未圓。故留多寶佛塔還",
    "X31n0610_001:0519b09": "可如故也。此其二十二品通擬開示悟門。以成信解",
    "X31n0610_001:0519b10": "之資。故後六品通是以行成德。是所謂先依圓理以",
    "X31n0610_001:0519b11": "發圓行。後依圓行以證圓理。解行相資。方克究竟之",
    "X31n0610_001:0519b12": "果。以顯入佛知見之極致也。",
    "X31n0610_001:0519b13": "[0519b13] 藥王菩薩本事已下。至普賢勸發六品經文。皆明以",
    "X31n0610_001:0519b14": "行成德。以顯入佛知見之象也。然發行之初必以藥",
    "X31n0610_001:0519b15": "王發揮者。以觀智之藥治煩惱之病。智起惑亡。應念",
    "X31n0610_001:0519b16": "化成無上知覺。得大自在。故稱藥王。眾生所以不自",
    "X31n0610_001:0519b17": "在者。以有我法二執為礙故也。二執有二。一分別。二",
    "X31n0610_001:0519b18": "俱生。今既悟妙心。以即心止觀之力。淨破分別我法",
    "X31n0610_001:0519b19": "二障。即登初地。故藥王然身。破我執之象也。喜見然",
    "X31n0610_001:0519b20": "臂。破法執之象也。欲破二障。非淨智不能。故所師之",
    "X31n0610_001:0519b21": "佛。名日月淨明德。了悟本有法身。證平等真如。故得",
    "X31n0610_001:0519b22": "現一切色身三昧。此從初地以至七地之象也。以此",
    "X31n0610_001:0519b23": "真如內熏。故服諸香油。以頓捨藏識。故光照八十萬",
    "X31n0610_001:0519b24": "億恒河沙世界。其中諸佛同時讚歎。如此方名是真",
    "X31n0610_001:0519c01": "精進。是名真法供養也。然前七轉識既消。則根塵俱",
    "X31n0610_001:0519c02": "泯。故其身火然千百二歲。此則入正法位不離佛家。",
    "X31n0610_001:0519c03": "故復生於日月淨明德佛國中。以常光照明。故云彼",
    "X31n0610_001:0519c04": "佛今故現在。此入八地之象也。然而至此雖破俱生",
    "X31n0610_001:0519c05": "我執。尚有俱生法執未忘。而法身之見未泯。故白言",
    "X31n0610_001:0519c06": "世尊猶故在世。以法身不許彼此迭相見故。雲門云。",
    "X31n0610_001:0519c07": "直饒透過得到法身邊。若法執未忘己見猶存。亦是",
    "X31n0610_001:0519c08": "光不透脫。此亦須泯。故本佛於夜後分入於涅槃。而",
    "X31n0610_001:0519c09": "喜見菩薩即捨兩臂。此分破俱生法執之象也。所謂",
    "X31n0610_001:0519c10": "分別二障極喜無。法執俱生地地除。以但破其執。不",
    "X31n0610_001:0519c11": "破其法。故兩臂還復如故。此皆資法華實相三昧之",
    "X31n0610_001:0519c12": "力。故廣讚此經功德真實妙利。凡有修者無不獲益。",
    "X31n0610_001:0519c13": "故如寒得火。如裸得衣。如病得醫也。",
    "X31n0610_001:0519c14": "[0519c14] 若此法華三昧止觀之力。深進不已。從八地出。當九",
    "X31n0610_001:0519c15": "地十地居法師位。說法利生。妙應無方。所謂清淨妙",
    "X31n0610_001:0519c16": "法身湛然應一切。故說妙音菩薩品。以示現一切色",
    "X31n0610_001:0519c17": "身三昧之實證。此示妙行出真入俗之象也。問曰。說",
    "X31n0610_001:0519c18": "此品時。釋迦牟尼佛放大人相肉髻光明。及放眉間",
    "X31n0610_001:0519c19": "白毫相光。&#x5FA7;照東方百八萬億那由陀恒河沙等諸",
    "X31n0610_001:0519c20": "佛世界。過是數已有世界。名淨光莊嚴。其國有佛。號",
    "X31n0610_001:0519c21": "淨華宿王智者何耶。[0519c21] 答曰。此舉果以驗一乘真因",
    "X31n0610_001:0519c22": "之象也。按楞伽說如來最上一乘禪已。乃云。若聲聞",
    "X31n0610_001:0519c23": "緣覺能除一切過習。覺法無我。是時乃離三昧所醉。",
    "X31n0610_001:0519c24": "於無漏界而得覺悟。既覺悟已復入出世間上上無",
    "X31n0610_001:0520a01": "漏界。滿足眾具。當得如來不思議自在法身。此法身",
    "X31n0610_001:0520a02": "即意生身也。又云有三種意生身。一三昧樂正受意",
    "X31n0610_001:0520a03": "生身。謂初地乃至八地盡真如際。已捨藏識。斷俱生",
    "X31n0610_001:0520a04": "我執。安住心海。起識浪不生。自心寂靜。住三昧樂。知",
    "X31n0610_001:0520a05": "自心現境界無性。是則前喜見者。乃住三昧樂意生",
    "X31n0610_001:0520a06": "身之象也。而彼現一切色身三昧者。乃了唯心境界",
    "X31n0610_001:0520a07": "之象。證三昧樂之意生身也。此但能受三昧中樂。故",
    "X31n0610_001:0520a08": "不能現一切身。二覺法自性性意生身。謂從八地觀",
    "X31n0610_001:0520a09": "察覺了如幻等法悉無所有。身心得如幻三昧。及餘",
    "X31n0610_001:0520a10": "三昧門無量相力自在明。如妙華莊嚴。迅疾如意。猶",
    "X31n0610_001:0520a11": "如幻夢水月鏡像。非造所造。如造所造一切色種種",
    "X31n0610_001:0520a12": "支分具足莊嚴。隨入一切佛剎大眾。通達自性法故。",
    "X31n0610_001:0520a13": "是名覺法自性性意生身。三謂種類俱生無行作意",
    "X31n0610_001:0520a14": "生身。所謂覺一切佛法。緣自得樂相。是名種類俱生",
    "X31n0610_001:0520a15": "無行作意生身。由是觀之。而妙音菩薩品。乃示第二",
    "X31n0610_001:0520a16": "覺法自性性意生身之象也。然眉間白毫者。表中道",
    "X31n0610_001:0520a17": "妙智。乃因心之象也。頂上肉髻。乃無見頂相。無上果",
    "X31n0610_001:0520a18": "覺之象也。以八地菩薩證一心真如。進至九地發真",
    "X31n0610_001:0520a19": "如用。得如幻三昧。現身說法。居法師位。故名妙音。以",
    "X31n0610_001:0520a20": "真因心契會果覺。故肉髻白毫二光齊放。以入出世",
    "X31n0610_001:0520a21": "間上上無漏界。故光&#x5FA7;照東方百八萬億那由陀恒",
    "X31n0610_001:0520a22": "河沙等諸佛世界。以法報齊證。故名淨光莊嚴。以清",
    "X31n0610_001:0520a23": "淨真因妙契果體。故其國有佛號淨華宿王智。因果",
    "X31n0610_001:0520a24": "冥會。則能以一音演無量法。得十無盡句。故此國菩",
    "X31n0610_001:0520b01": "薩名妙音也。此位得如幻三昧及餘三昧門。故得妙",
    "X31n0610_001:0520b02": "幢相三昧等百千萬億恒河沙等諸大三昧也。以果",
    "X31n0610_001:0520b03": "地覺為本因心。故釋迦牟尼佛光照其身也。以此位",
    "X31n0610_001:0520b04": "菩薩。能憶念本願。隨入一切佛剎大眾化。通自性德。",
    "X31n0610_001:0520b05": "故願往娑婆見釋迦佛及諸菩薩也。以此地菩薩能",
    "X31n0610_001:0520b06": "現無量自在神通。如妙華莊嚴迅疾如意。故不起于",
    "X31n0610_001:0520b07": "座身不動搖。以三昧力。先於座前。化作八萬四千眾",
    "X31n0610_001:0520b08": "寶蓮華也。此菩薩非身現身。猶如幻夢水月鏡像。非",
    "X31n0610_001:0520b09": "造所造。如造所造一切色種種支分足具足莊嚴。故",
    "X31n0610_001:0520b10": "目如廣大青蓮華葉。正使和合百千萬月。其面貌端",
    "X31n0610_001:0520b11": "正復過於此。身真金色。無量功德莊嚴。威德熾盛。光",
    "X31n0610_001:0520b12": "明照耀。諸相具足。如那羅延堅固之身也。以此地菩",
    "X31n0610_001:0520b13": "薩十方諸佛所有法雲法雨悉能含受。故所師之佛。",
    "X31n0610_001:0520b14": "名雲雷音王。以根根塵塵周遍法界。具足法樂。普於",
    "X31n0610_001:0520b15": "塵勞隨根示現。故萬二千歲以十萬技樂并奉八萬",
    "X31n0610_001:0520b16": "四千七寶&#x9262;。而能承事十方諸佛。淨佛國土。故親近",
    "X31n0610_001:0520b17": "供養多佛也。不動本際而作度生事業。故現種種身",
    "X31n0610_001:0520b18": "處處為諸眾生說此經典。此正當九地十地以極等",
    "X31n0610_001:0520b19": "覺之象也。以此示眾生日用現證之象。故與俱來者",
    "X31n0610_001:0520b20": "八萬四千人。皆得現一切色身三昧。而此娑婆世界",
    "X31n0610_001:0520b21": "無量菩薩亦得是三昧及陀羅尼也。以用不離體。故",
    "X31n0610_001:0520b22": "還歸本土圍繞白佛也。然此神通妙用。只在四大根",
    "X31n0610_001:0520b23": "塵之間身心轉變之力。故四萬二千天子皆得無生",
    "X31n0610_001:0520b24": "法忍。此正覺法自性性意生身之象也。以出入三昧。",
    "X31n0610_001:0520c01": "故有往來之相。若夫觀音普門示現。齊觀並照。則無",
    "X31n0610_001:0520c02": "彼此去來之跡。是則觀音妙應。乃示種類俱生無作",
    "X31n0610_001:0520c03": "行意生身之象也。然此意生身。乃從等覺入於妙覺",
    "X31n0610_001:0520c04": "果海。已得諸佛自覺聖智善樂。深入妙莊嚴海。逆流",
    "X31n0610_001:0520c05": "而出。現十界身。無思而應。所謂妙相莊嚴聖種類身",
    "X31n0610_001:0520c06": "一時俱現。猶如意生。身土自他無障無礙。故云種類",
    "X31n0610_001:0520c07": "俱生無作行意生身。此乃入妙覺後。大圓鏡智平等",
    "X31n0610_001:0520c08": "顯現。故名普門示現神通之力也。由觀音大士以如",
    "X31n0610_001:0520c09": "幻聞熏聞修金剛三昧力。故生滅既滅寂滅現前。忽",
    "X31n0610_001:0520c10": "然超越世出世間。即得上與十方諸佛同一慈力。下",
    "X31n0610_001:0520c11": "與六道眾生共一悲仰。故能以一身普應一切。故能",
    "X31n0610_001:0520c12": "三十二應四不思議十四無畏十九說法。八難二求",
    "X31n0610_001:0520c13": "無不感應。此妙行圓滿。法華三昧之成功。妙極於此",
    "X31n0610_001:0520c14": "矣。冥心聖旨。可謂理極忘情謂。如何有喻齊。到頭霜",
    "X31n0610_001:0520c15": "夜月。任運落前溪。信乎是法甚深奧少有能信者。惟",
    "X31n0610_001:0520c16": "深造自得者諦信不疑耳。由是觀之。至此妙行既圓。",
    "X31n0610_001:0520c17": "因契佛心。故感三種加持。防非離過。使行人外魔無",
    "X31n0610_001:0520c18": "擾。內習無餘。方能得二轉依克全妙果。故說後三品",
    "X31n0610_001:0520c19": "以終其會也。三種加持者。謂神力加持。法力加持。現",
    "X31n0610_001:0520c20": "身面言說加持。如次三品當三種加持。則陀羅尼品。",
    "X31n0610_001:0520c21": "&#x5EFC;神力加持之象也。楞伽唯二種加持。謂現身面言",
    "X31n0610_001:0520c22": "說及手灌頂神力。以此經由開示悟入故須法力耳",
    "X31n0610_001:0520c23": "梵語陀羅尼。此云總持。謂總一切法持無量義。乃一",
    "X31n0610_001:0520c24": "心之異稱。而云神&#x546A;者。乃一切諸佛秘密實相心印。",
    "X31n0610_001:0521a01": "即如世之大將兵符耳。然大將而能風行八表坐靜",
    "X31n0610_001:0521a02": "妖氛。掃除蕩淨而能致太平氣象者。兵符之力也。且",
    "X31n0610_001:0521a03": "知淮陰之智勇。非握高帝之符。又何以破秦楚而成",
    "X31n0610_001:0521a04": "定漢大業之功哉。是故上根利智修行之士。能一超",
    "X31n0610_001:0521a05": "直入。奈何無始習氣微細幽潛。雖以止觀之力而消",
    "X31n0610_001:0521a06": "磨之。&#x8462;有深固幽遠殊非智力可到者。苟非仰仗諸",
    "X31n0610_001:0521a07": "佛如來秘密。心印&#x546A;輪而攻擊之。倘內習一發則外",
    "X31n0610_001:0521a08": "魔易侵。如此又何能出生死證真常。而入寂光淨土",
    "X31n0610_001:0521a09": "哉。是故修行者無有一人不仗秘密神&#x546A;收功故也。",
    "X31n0610_001:0521a10": "&#x8462;行有顯密。前正觀之力。所謂顯行。此陀羅尼。乃密",
    "X31n0610_001:0521a11": "行耳。首楞嚴云。若修行人習氣未除。應當一心誦我",
    "X31n0610_001:0521a12": "悉怛哆&#x9262;怛囉秘密神&#x546A;。此所以法華三昧妙行功",
    "X31n0610_001:0521a13": "圓。世尊憂愍末法。復說此陀羅尼品以深防邪誤。是",
    "X31n0610_001:0521a14": "所謂以神力加持也。首楞嚴云。十方如來因此&#x546A;心。",
    "X31n0610_001:0521a15": "得成無上正&#x5FA7;知覺。十方如來執此&#x546A;心。降伏諸魔",
    "X31n0610_001:0521a16": "制諸外道。十方如來乘此&#x546A;心。坐寶蓮華應微塵國。",
    "X31n0610_001:0521a17": "十方如來含此&#x546A;心。於微塵國轉大法輪。十方如來",
    "X31n0610_001:0521a18": "持此&#x546A;心。能於十方摩頂授記。十方如來依此&#x546A;心。",
    "X31n0610_001:0521a19": "能於十方拔濟群苦。十方如來隨此&#x546A;心。能於十方",
    "X31n0610_001:0521a20": "事善知識。四威儀中供養如意。恒沙如來會中為法",
    "X31n0610_001:0521a21": "王子。十方如來行此&#x546A;心。能於十方攝受親因。令諸",
    "X31n0610_001:0521a22": "小乘於秘密藏。不生驚怖。十方如來誦此&#x546A;心。成無",
    "X31n0610_001:0521a23": "上覺。坐菩提樹。入大涅槃。十方如來傳此&#x546A;心。於佛",
    "X31n0610_001:0521a24": "滅後付佛法事。究竟住持。嚴淨戒律悉得清淨。又云。",
    "X31n0610_001:0521b01": "汝等眾生未盡輪迴。發心至誠取阿羅漢。不持此&#x546A;。",
    "X31n0610_001:0521b02": "而坐道場令其身心遠諸魔事。無有是處。噫。諸佛尚",
    "X31n0610_001:0521b03": "然。況此未法業垢眾生乎。以此神&#x546A;。&#x5EFC;佛佛心印。故",
    "X31n0610_001:0521b04": "皆云六十二億恒河沙等諸佛所說。而說&#x546A;藥王為",
    "X31n0610_001:0521b05": "初者。以此密印為妙行之首故。次即毗沙門說者。以",
    "X31n0610_001:0521b06": "天王。為護世四王。乃生死界之主。毗沙門乃北方之",
    "X31n0610_001:0521b07": "天王也。北方之卦為坎。坎者陷也。以一陽陷於二陰",
    "X31n0610_001:0521b08": "之中。以示生死險難之象。故行人於生死險難之中。",
    "X31n0610_001:0521b09": "而欲頓證菩提。非神力加持。又何以濟眾難。出險道",
    "X31n0610_001:0521b10": "乎。次即持國天王者。持國乃東方之天王。東方之卦",
    "X31n0610_001:0521b11": "曰震。震者動也。東為群動之首。易曰。吉凶悔吝。生乎",
    "X31n0610_001:0521b12": "動也。論云。動必有苦。是則行人於生死動亂之中。而",
    "X31n0610_001:0521b13": "作至靜之行。苟非神力加持。又何以臻寂滅之境哉。",
    "X31n0610_001:0521b14": "至若南方之卦為離。離者麗也。&#x8657;明之象。西方之卦",
    "X31n0610_001:0521b15": "為兌。兌者說也。若夫&#x8657;明悅豫之境則無庸加持。故",
    "X31n0610_001:0521b16": "彼二天王。不須說耳。而此繼之以羅剎女者。羅剎乃",
    "X31n0610_001:0521b17": "幽昧之鬼。且飛行而食人肉者。女則陰邪之至。此示",
    "X31n0610_001:0521b18": "無明羅剎業習戕害法身。今以止觀研窮。化無明而",
    "X31n0610_001:0521b19": "作妙明心光。故羅剎女。亦以身自擁護受持讀誦修",
    "X31n0610_001:0521b20": "行是經者。頓令無明三毒淨盡無餘。所謂令得消眾",
    "X31n0610_001:0521b21": "毒藥也。以妙契法身。潛通法界。故香供為尊。一切煩",
    "X31n0610_001:0521b22": "惱應念化成無上知覺。故種種諸燈供養而為第一。",
    "X31n0610_001:0521b23": "此則六根清淨。八識圓明。故六萬八千人皆得無生",
    "X31n0610_001:0521b24": "法忍。此皆神力加持之益也。神力加持外魔既消。苟",
    "X31n0610_001:0521c01": "非法力內熏。又何能淨除內障。證二轉依哉。故說妙",
    "X31n0610_001:0521c02": "莊嚴王本事品。以示法力加持之象也。楞伽經云。若",
    "X31n0610_001:0521c03": "不以神力建立者。則墮外道惡見妄想。及諸聲聞眾",
    "X31n0610_001:0521c04": "魔希望。不得無上菩提。是故初地至七地。有相觀多。",
    "X31n0610_001:0521c05": "若不加者則墮外道惡見。其八地已上。無相觀多。若",
    "X31n0610_001:0521c06": "不加者。則墮聲聞二乘之地。九地十地等覺不加。不",
    "X31n0610_001:0521c07": "能入妙。由是觀之。則前神&#x546A;加持。&#x5EFC;從初地至七地",
    "X31n0610_001:0521c08": "之象也。故但言遠諸魔事。今此品者。&#x5EFC;九地已上入",
    "X31n0610_001:0521c09": "妙之象。故言二子轉父邪心而同出家。乃本覺出纏",
    "X31n0610_001:0521c10": "之象也。何以明之。妙莊嚴王者。乃如來藏在纏之象",
    "X31n0610_001:0521c11": "也。今顯發本真。故曰本事。以如來藏本是妙嚴果體",
    "X31n0610_001:0521c12": "故。今迷之而為阿賴耶識。名八識心王。由此而有前",
    "X31n0610_001:0521c13": "六七轉識。造種種業。受種種苦。若轉六識而為妙觀",
    "X31n0610_001:0521c14": "察智。則藏識無染污可受。故名淨藏。若轉七識而為",
    "X31n0610_001:0521c15": "平等性智。則分別之見即消。見分亦泯。即得法眼清",
    "X31n0610_001:0521c16": "明。故名淨眼。此轉染令淨之象也。轉此二識。全仗止",
    "X31n0610_001:0521c17": "觀之力。故淨德夫人者。止觀之象也。以夫人坤德也。",
    "X31n0610_001:0521c18": "柔順之至。多內助之力。又始覺之象也。以止觀內資。",
    "X31n0610_001:0521c19": "隨順覺性。淨治無明。名曰淨德。故所生二子。能轉父",
    "X31n0610_001:0521c20": "王之邪心耳。&#x8462;以此止觀之力。乃法身菩薩。得無分",
    "X31n0610_001:0521c21": "別心。與諸佛智用相應。唯依法力自然修行熏習真",
    "X31n0610_001:0521c22": "如。滅無明故。故所師之佛名雲雷音宿王華智。其國",
    "X31n0610_001:0521c23": "名淨光莊嚴也。以無依智淨自心體。故二子涌身&#x8657;",
    "X31n0610_001:0521c24": "空。現諸神變轉父邪心也。以六七因中轉。故二子先",
    "X31n0610_001:0522a01": "請出家。而藏識中種子習氣。蒙止觀熏習之力。皆轉",
    "X31n0610_001:0522a02": "染令淨。故王後宮八萬四千眷屬。皆堪任持妙法華",
    "X31n0610_001:0522a03": "經也。然如來藏所以不出生死苦趣者。皆由六識所",
    "X31n0610_001:0522a04": "造業力牽纏故也。今六識既轉則八識之生死因絕。",
    "X31n0610_001:0522a05": "以本來無染。故淨藏菩薩已於無量百千萬億劫通",
    "X31n0610_001:0522a06": "達離諸惡三昧也。所謂無作無造無受者。以本無性",
    "X31n0610_001:0522a07": "故。以始覺有功本覺乃顯。故其王得諸佛集三昧。能",
    "X31n0610_001:0522a08": "知諸佛祕密之藏。以六七既轉。而五八一時俱轉。則",
    "X31n0610_001:0522a09": "四大根塵無不轉者。故與王及群臣。并四萬二千人。",
    "X31n0610_001:0522a10": "一時共詣佛所也。由轉染令淨。解脫纏縛。故解頸瓔",
    "X31n0610_001:0522a11": "珞以散佛上也。以妙契法身常樂我淨涅槃妙德。故",
    "X31n0610_001:0522a12": "於&#x8657;空中化成四種寶臺。臺中有大寶&#x7240;。敷百千萬",
    "X31n0610_001:0522a13": "天衣。其上有佛結跏趺坐也。&#x8462;&#x8657;空恒一。真常德也。",
    "X31n0610_001:0522a14": "天衣適體。真樂德也。有佛趺坐。真我德也。放大光明。",
    "X31n0610_001:0522a15": "真淨德也。四德之象。居然可見。至此止觀功圓。同時",
    "X31n0610_001:0522a16": "出纏。故王與夫人二子眷屬。一齊出家。此&#x8462;借法力",
    "X31n0610_001:0522a17": "熏習真如。乃緣因佛性耳。故云二子以神通變化轉",
    "X31n0610_001:0522a18": "我邪心。令得安住於佛法中。得見如來。此二子是我",
    "X31n0610_001:0522a19": "善知識。為欲發起宿世善根。饒益我故來生我家。此",
    "X31n0610_001:0522a20": "其善知識是大因緣。所以化導令得見佛。此皆顯示",
    "X31n0610_001:0522a21": "資緣因熏習之力也。圓覺經云。譬如銷金礦。金非銷",
    "X31n0610_001:0522a22": "故有。雖復本來金。終以銷成就。一成真金體。不復重",
    "X31n0610_001:0522a23": "為礦。故云我從今日不復自隨心行不生邪見憍慢",
    "X31n0610_001:0522a24": "瞋恚諸惡之心也。一切塵勞應念清淨。故爾時八萬",
    "X31n0610_001:0522b01": "四千人。遠塵離垢。於諸法中得法眼淨。然非法力內",
    "X31n0610_001:0522b02": "熏。又何以臻此哉。故此品為法力加持之象也明矣。",
    "X31n0610_001:0522b03": "今行人既仗神力加持。令外魔無撓。資法力加持。令",
    "X31n0610_001:0522b04": "內障不生。內外清淨身心解脫。妙行功圓。則所證真",
    "X31n0610_001:0522b05": "如與法界等。是皆借果德以為因心之力也。因心既",
    "X31n0610_001:0522b06": "圓。果德亦滿。故說普賢勸發品以終其會焉。",
    "X31n0610_001:0522b07": "[0522b07] 普賢勸發品。乃現身面言說加持。以顯入佛知見之",
    "X31n0610_001:0522b08": "象也。以稱法界心。修普賢行。初發心時即仗此為真",
    "X31n0610_001:0522b09": "因。故終得妙契常果。然普賢有二。一謂道前普賢。乃",
    "X31n0610_001:0522b10": "等覺位。謂行彌法界曰普。&#x96A3;極亞聖曰賢。此因位也。",
    "X31n0610_001:0522b11": "二道後普賢。謂稱真法界曰普。彌綸萬化曰賢。此入",
    "X31n0610_001:0522b12": "妙覺果海。不住涅槃。逆流而出。雖居果位。不捨因門。",
    "X31n0610_001:0522b13": "&#x5EFC;今之普賢也。以初發心時即悟此體。依此起行。行",
    "X31n0610_001:0522b14": "起解絕。故曰勸發。然此普賢。以法界為身。遍在一切",
    "X31n0610_001:0522b15": "眾生動亂妄想塵勞之中。與一切人天神鬼諸魔眷",
    "X31n0610_001:0522b16": "屬而為勞侶。故從東方而來。與無量大眾各現神通",
    "X31n0610_001:0522b17": "之力。到此娑婆世界釋迦牟尼佛所也。以法身真際。",
    "X31n0610_001:0522b18": "乃離心識處。故云在寶威德上王佛國。此離言之道。",
    "X31n0610_001:0522b19": "今以法力熏習而由言說通達。故曰遙聞此娑婆世",
    "X31n0610_001:0522b20": "界說法華經。與諸大眾而來聽受。所謂雖復不依言",
    "X31n0610_001:0522b21": "語道。亦復不著無言說。故云唯願世尊當為說之也。",
    "X31n0610_001:0522b22": "然而普賢如此請問。世尊更無一言加答者。正顯離",
    "X31n0610_001:0522b23": "言之道。不容聲矣。此正忘言絕證之象也。故普賢即",
    "X31n0610_001:0522b24": "問於如來滅後云何能得是經。向來一往諸大菩薩",
    "X31n0610_001:0522c01": "但問讀誦受持而已。然未聞有言得之者。今普賢即",
    "X31n0610_001:0522c02": "云得是經者。足知由前解行。於此證入。所謂此品顯",
    "X31n0610_001:0522c03": "入佛之知見明矣。然世尊所答得處不多。亦不在多",
    "X31n0610_001:0522c04": "劫修行。唯在成就四法。於如來滅後當得是經。如此",
    "X31n0610_001:0522c05": "而已。四法者。一諸佛護念。二植眾德本。三入正定聚。",
    "X31n0610_001:0522c06": "四發救一切眾生之心。如是成就四法。於如來滅後",
    "X31n0610_001:0522c07": "必得是經。且既曰當得。而又曰必得。是真實決定不",
    "X31n0610_001:0522c08": "易之辭也。然此四法者。果何意哉。而成就之速如此",
    "X31n0610_001:0522c09": "耶。起信論云。分別發趣道相者。謂一切諸佛所證之",
    "X31n0610_001:0522c10": "道。一切菩薩發心趣向義故。略云。發心有三種。一者",
    "X31n0610_001:0522c11": "信心成就發心。二者解行發心。三者證發心。由前云",
    "X31n0610_001:0522c12": "汝等若能信受是語。一切皆當得成佛道。又云。汝舍",
    "X31n0610_001:0522c13": "利弗尚於此經以信得入。然而此經諸佛知見甚深",
    "X31n0610_001:0522c14": "秘藏。非心所測。唯許以信得入。由是觀之。此四法者",
    "X31n0610_001:0522c15": "乃信心成就發心者也。華嚴云。知一切法即心自性。",
    "X31n0610_001:0522c16": "成就慧身不由他悟。即得菩提。此信心成就之謂也。",
    "X31n0610_001:0522c17": "論曰。信成就發心者。發何等心。略說有三種。一者直",
    "X31n0610_001:0522c18": "心。正念真如法故。此所謂為諸佛護念也。二者深心。",
    "X31n0610_001:0522c19": "樂集一切諸善行故。此所謂植眾德本也。三者大悲",
    "X31n0610_001:0522c20": "心。欲拔一切眾生苦故。此所謂發救一切眾生之心",
    "X31n0610_001:0522c21": "也。又云。如是信心成就得發心者。入正定聚。畢竟不",
    "X31n0610_001:0522c22": "退。名住如來種中。正因相應。此所謂入正定聚也。既",
    "X31n0610_001:0522c23": "許以信得入。是則以文殊大智止觀之力。照自心源。",
    "X31n0610_001:0522c24": "諦信唯心。無外境界。以此研窮是謂妙行。以此妙行",
    "X31n0610_001:0523a01": "契乎妙智。智行妙圓。所謂正因相應。其必得是經也",
    "X31n0610_001:0523a02": "宜矣。是則前開解行不出信心。信極道圓。入乎妙覺。",
    "X31n0610_001:0523a03": "正所謂啟明東廟。智滿不異於初心。此妙符華嚴。始",
    "X31n0610_001:0523a04": "終無二。故此普賢所勸發者。唯此信心。故言得經之",
    "X31n0610_001:0523a05": "道。而如來示之以此四法而已。又云。是菩薩功德成",
    "X31n0610_001:0523a06": "滿。於色究竟處。示現一切世間最高大身。謂以一念",
    "X31n0610_001:0523a07": "相應慧。無明頓盡。名一切種智。自然而有不思議業。",
    "X31n0610_001:0523a08": "能現十方利益眾生。故如來滅後有能持是經者。我",
    "X31n0610_001:0523a09": "當守護。與大菩薩眾而自現身供養。安慰其心。其人",
    "X31n0610_001:0523a10": "若有忘失一句一偈。我當教之還令通利也。論云。如",
    "X31n0610_001:0523a11": "菩薩地盡。滿足方便。一念相應。覺心初起。心無初相。",
    "X31n0610_001:0523a12": "以遠離微細念故。得見心性。故云得見我身。又云。菩",
    "X31n0610_001:0523a13": "薩從初發意。乃至菩薩究竟地心所見者。名為報身。",
    "X31n0610_001:0523a14": "此所謂以一切眾生所喜見身現其人前。而為說法。",
    "X31n0610_001:0523a15": "斯正現身面言說加持也。又云。若有眾生能觀無念",
    "X31n0610_001:0523a16": "者。則為向佛智矣。故云以見我故。即得三昧。及陀羅",
    "X31n0610_001:0523a17": "尼。名為旋陀羅尼。百千萬億旋陀羅尼。法音方便陀",
    "X31n0610_001:0523a18": "羅尼。此究竟之實證也。梵語陀羅尼。此云總持。謂總",
    "X31n0610_001:0523a19": "一切法持無量義。乃一心真如之異稱也。論云。心真",
    "X31n0610_001:0523a20": "如者。即是一法界大總相法門體。所謂心性不生不",
    "X31n0610_001:0523a21": "滅。一切諸法唯依妄念而有差別。若離心念。則無一",
    "X31n0610_001:0523a22": "切境界之相。是故一切法從本已來。離言說相。離名",
    "X31n0610_001:0523a23": "字相。離心緣相。畢竟平等。無有變異。不可破壞。唯是",
    "X31n0610_001:0523a24": "一心。故名真如。此所謂旋陀羅尼也。又云。一切言說",
    "X31n0610_001:0523b01": "假名無實。但隨妄念。不可得故。此所謂百千萬億旋",
    "X31n0610_001:0523b02": "陀羅尼也。又云。言真如者亦無有相。謂言說之極。因",
    "X31n0610_001:0523b03": "言遣言。此真如體無有可遣。以一切法皆同真故。以",
    "X31n0610_001:0523b04": "一切法皆同如故。當知一切法不可說不可念。故名",
    "X31n0610_001:0523b05": "真如。此所謂法音方便陀羅尼也。旋者。楞嚴觀音耳",
    "X31n0610_001:0523b06": "根圓通云。旋倒聞機返聞自性。旋。漩也。水之急流最",
    "X31n0610_001:0523b07": "深而有洄旋。謂之漩澓。以當急流而力能迴流漩澓。",
    "X31n0610_001:0523b08": "淵。源也。謂念念生滅急流中。而能念念隨順真如。不",
    "X31n0610_001:0523b09": "隨妄念流轉。故如水之漩澓也。論云。若知一切法雖",
    "X31n0610_001:0523b10": "說。無有能說可說。雖念。亦無能念可念。是名隨順。若",
    "X31n0610_001:0523b11": "離於念名為得入。然無念者。正念也。故終誡以應當",
    "X31n0610_001:0523b12": "一心受持讀誦正憶念。如說修行。正憶念者萬行之",
    "X31n0610_001:0523b13": "本。信心之至也。故若有受持讀誦正憶念。解其義趣。",
    "X31n0610_001:0523b14": "如說修行。當知是人行普賢行也。以一乘實相佛之",
    "X31n0610_001:0523b15": "知見備殫乎此。法身慧命不外乎是。故普賢願以神",
    "X31n0610_001:0523b16": "通力守護是經。於如來滅後閻浮提內廣令流布使",
    "X31n0610_001:0523b17": "不斷絕。而如來即許之曰。若有持受讀誦正憶念修",
    "X31n0610_001:0523b18": "習書寫是法華經者。當知是人則見釋迦牟尼佛。如",
    "X31n0610_001:0523b19": "從佛口聞此經典。以極種種讚歎。&#x5EFC;至不久當得菩",
    "X31n0610_001:0523b20": "提。其&#x52B9;之速既如此。若有不信輕毀之者。其所得惡",
    "X31n0610_001:0523b21": "報之重又如彼。是終許其以信得入也。所謂信為道",
    "X31n0610_001:0523b22": "元功德母。長養一切諸善法。惟此甚深秘藏無上法",
    "X31n0610_001:0523b23": "門。唯許以信得入。正謂發心畢竟二無別。如是二心",
    "X31n0610_001:0523b24": "先心難。故此經以文殊為唱導之首。普賢為勸發之",
    "X31n0610_001:0523c01": "終。此如來說法始終一貫之極致也。",
    "X31n0610_001:0523c02": "法華經擊節(終)",
    "X31n0610_001:0523c04": "No. 610-A",
    "X31n0610_001:0523c05": "[0523c05] 萬曆乙未春。予以弘法罹難被逮。圜中達觀禪師",
    "X31n0610_001:0523c06": "在匡盧。聞報驚歎。乃願誦",
    "X31n0610_001:0523c07": "妙法蓮華經百部。以求",
    "X31n0610_001:0523c08": "諸佛神力攝受之也。頃予蒙",
    "X31n0610_001:0523c09": "恩宥遣之雷陽。是歲冬。道經白下達師。遲予於江上。",
    "X31n0610_001:0523c10": "相晤于旅泊菴。中夜談及此。且曰。願以我之心。用",
    "X31n0610_001:0523c11": "公之舌。可乎。予笑而唯唯。及丙申春。抵戍所。正值",
    "X31n0610_001:0523c12": "饉劫。居不遑處。且即從事",
    "X31n0610_001:0523c13": "楞伽。而又奔走行間。未暇了此公案。然在",
    "X31n0610_001:0523c14": "白毫光中。不離無量義處三昧也。戊戌夏日。菩提樹",
    "X31n0610_001:0523c15": "下弟子。來從遊者十餘輩。相與結夏於穹廬。同誦",
    "X31n0610_001:0523c16": "此經幾二百部。予時為舉揚此事。以開示之。休夏",
    "X31n0610_001:0523c17": "自恣曰。弟子性澄。請益其綱宗。予因提絜吾",
    "X31n0610_001:0523c18": "佛言外之旨。以示之。且將以報達師知予所轉",
    "X31n0610_001:0523c19": "妙法華經如是而已。老盧云。心迷法華轉。心悟轉法",
    "X31n0610_001:0523c20": "華。然不涉唇&#x8117;一句。正不在紙墨文字間也。時會",
    "X31n0610_001:0523c21": "聽者。各各歡喜受奉行。梓之以廣法施。普願見",
    "X31n0610_001:0523c22": "聞隨喜者。同得現一切色身三昧云。"
}