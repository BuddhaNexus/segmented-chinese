{
    "T11n0310_028:0151a02": "大寶積經卷第二十八",
    "T11n0310_028:0151a04": "元魏三藏法師佛陀扇多譯",
    "T11n0310_028:0151a05": "大乘十法會第九",
    "T11n0310_028:0151a06": "[0151a06] 如是我聞：[0151a06] 一時婆伽婆住王舍大城耆闍崛",
    "T11n0310_028:0151a07": "山中，與大比丘眾五百大阿羅漢俱，菩薩摩",
    "T11n0310_028:0151a08": "訶薩無量無邊。[0151a08] 爾時會中有一菩薩摩訶薩，",
    "T11n0310_028:0151a09": "名淨無垢寶月王光，即從坐起整服右肩，右",
    "T11n0310_028:0151a10": "膝[跍*月]跪蓮花臺上，至如來所合掌向佛，白言：",
    "T11n0310_028:0151a11": "「世尊！行大乘住大乘比丘，云何行大乘？云何",
    "T11n0310_028:0151a12": "住大乘？世尊！以何義故，此大乘名為大乘？復",
    "T11n0310_028:0151a13": "以何義名為住大乘？」[0151a13] 爾時世尊告淨無垢寶月",
    "T11n0310_028:0151a14": "王光菩薩摩訶薩言：「善哉善哉！淨無垢寶月",
    "T11n0310_028:0151a15": "王光。善男子！汝善能問此甚深義。諦聽諦聽，",
    "T11n0310_028:0151a16": "善思念之，我今為汝分別解說。」[0151a16] 時淨無垢寶",
    "T11n0310_028:0151a17": "月王光菩薩摩訶薩聞佛聽許，即白佛言：「唯",
    "T11n0310_028:0151a18": "然世尊！頂受聖教。」[0151a18] 佛言：「善男子！菩薩摩訶薩",
    "T11n0310_028:0151a19": "成就十法，是行大乘、是住大乘。何等為十？一",
    "T11n0310_028:0151a20": "者信成就，二者行成就，三者性成就，四者樂",
    "T11n0310_028:0151a21": "菩提心，五者樂法，六者觀正法行，七者行法",
    "T11n0310_028:0151a22": "慎法，八者捨慢大慢，九者善解如來祕密之",
    "T11n0310_028:0151a23": "教，十者心不悕求聲聞緣覺乘。」[0151a23] 時淨無垢寶",
    "T11n0310_028:0151a24": "月王光菩薩摩訶薩白佛言：「世尊！云何菩薩",
    "T11n0310_028:0151a25": "摩訶薩信成就？」[0151a25] 佛言：「善男子！菩薩摩訶薩行",
    "T11n0310_028:0151a26": "不諂行，得柔軟行，彼菩薩信諸如來正真正",
    "T11n0310_028:0151a27": "覺無上菩提；信諸如來於一念中說三世事；",
    "T11n0310_028:0151a28": "信如來藏不老不死無量無邊、不生不滅不常",
    "T11n0310_028:0151a29": "不斷；信諸佛實際法界一切智一切智人所",
    "T11n0310_028:0151b01": "知力、無所畏、不共佛法；信諸如來無見頂相；",
    "T11n0310_028:0151b02": "信諸如來三十二相八十種好莊嚴其身、身有",
    "T11n0310_028:0151b03": "圓光；信聲聞所說、緣覺所說、菩薩所說，及信",
    "T11n0310_028:0151b04": "所有善言說者；信此世過世；信正行者住正",
    "T11n0310_028:0151b05": "行者，若有沙門若婆羅門；信善業果甚可愛",
    "T11n0310_028:0151b06": "樂微妙最勝，所謂若天天主、若人人主；信不",
    "T11n0310_028:0151b07": "善果不可愛樂苦惱無量，或在地獄、或在餓",
    "T11n0310_028:0151b08": "鬼、或在畜生。彼菩薩如是信已得離三法：一",
    "T11n0310_028:0151b09": "疑、二惑、三不決定。善男子！菩薩摩訶薩成就",
    "T11n0310_028:0151b10": "如是信，名為信成就。」[0151b10] 爾時世尊為顯此義，偈",
    "T11n0310_028:0151b11": "重說言：",
    "T11n0310_028:0151b12": "「信為增上乘，  信者是佛子，",
    "T11n0310_028:0151b13": " 是故有智者，  應常親近信。",
    "T11n0310_028:0151b14": " 信是世間最，  信者無窮乏，",
    "T11n0310_028:0151b15": " 是故有智者，  應常親近信。",
    "T11n0310_028:0151b16": " 若不信之人，  不生諸白法，",
    "T11n0310_028:0151b17": " 猶如燒種子，  不生根牙等。",
    "T11n0310_028:0151b18": "[0151b18] 「善男子！云何菩薩摩訶薩行成就？善男子！菩",
    "T11n0310_028:0151b19": "薩摩訶薩行成就故，剃除鬚髮被正法服，捨",
    "T11n0310_028:0151b20": "家出家。既出家已，修學菩薩戒行等事，修學",
    "T11n0310_028:0151b21": "聲聞戒行等事，修學緣覺戒行等事。修菩薩",
    "T11n0310_028:0151b22": "如是學已，身口意等惡業悉滅。何者名為身",
    "T11n0310_028:0151b23": "不善業？所謂殺生、偷盜、邪婬，瓦石刀杖欺擲",
    "T11n0310_028:0151b24": "他人、傷手足等，若來若去行欺凌事。善男",
    "T11n0310_028:0151b25": "子，如是等名身不善業。善男子！何者名為口",
    "T11n0310_028:0151b26": "不善業？所謂妄言、綺語、兩舌、惡口，不善言說，",
    "T11n0310_028:0151b27": "誹謗正法甚深經典，說諸和上阿闍梨等住",
    "T11n0310_028:0151b28": "正法者所有過短，如是等名口不善業。善男",
    "T11n0310_028:0151b29": "子！何者名為意不善業？所謂姤&#x608B;邪見，增",
    "T11n0310_028:0151c01": "上&#x59AC;&#x608B;，樂利樂稱樂親愛等，家慢色慢、恃少",
    "T11n0310_028:0151c02": "壯慢、恃無病慢、恃壽命慢、恃多聞慢、恃修",
    "T11n0310_028:0151c03": "行慢，欲覺、害覺、瞋惱覺等，及國土覺、衣服等",
    "T11n0310_028:0151c04": "覺，著處著乘著敷具等，著飲著食及著兒女、",
    "T11n0310_028:0151c05": "犁牛耕種諸所作等，憂奴憂婢憂諸作者、穀",
    "T11n0310_028:0151c06": "帛庫藏諸財物等。彼菩薩如是著已，於向所",
    "T11n0310_028:0151c07": "說種種事中若失一事，其心則生憂悲苦惱。",
    "T11n0310_028:0151c08": "彼菩薩以愛潤心，是故生於後有牙心。善男",
    "T11n0310_028:0151c09": "子！略說意業猶如輪轉，如是名為意不善業。",
    "T11n0310_028:0151c10": "彼菩薩離身等業，於和上所起於尊想，於阿",
    "T11n0310_028:0151c11": "闍梨起和上想，於餘若老若少起止恭敬。彼",
    "T11n0310_028:0151c12": "菩薩在於獨處作是思惟：『我不應爾——我已起",
    "T11n0310_028:0151c13": "度一切眾生、救一切眾生心，令一切眾生住",
    "T11n0310_028:0151c14": "正定行中。』彼菩薩作是思惟：『我今自身不調",
    "T11n0310_028:0151c15": "諸根、不勤修行、不覆諸根、不調諸根。』彼菩薩",
    "T11n0310_028:0151c16": "作是思惟：『今我已作如是修行，是諸眾生既",
    "T11n0310_028:0151c17": "見我已，心即調伏隨順我教，諸佛歡喜，及諸",
    "T11n0310_028:0151c18": "天、龍、乾闥婆等悉皆歡喜。』善男子！如是等行",
    "T11n0310_028:0151c19": "名菩薩慚。彼菩薩作是思惟：『勿令若道若俗",
    "T11n0310_028:0151c20": "於我若身若口若意等業諸威儀中訶責我",
    "T11n0310_028:0151c21": "者，所謂毀壞戒行，或作見行、或作行行、或行",
    "T11n0310_028:0151c22": "邪命。』彼行菩薩如是慚已，日夜繫心觀察戒",
    "T11n0310_028:0151c23": "行。觀戒行已，無諸憂悔離諸障礙。菩薩如是",
    "T11n0310_028:0151c24": "正修行已，於諸如來正法之中而修諸行。善",
    "T11n0310_028:0151c25": "男子！如是等行名菩薩愧。善男子！菩薩摩訶",
    "T11n0310_028:0151c26": "薩成就如是行，名為行成就。」[0151c26] 爾時世尊為顯",
    "T11n0310_028:0151c27": "此義，偈重說言：",
    "T11n0310_028:0151c28": "「行為增上乘，  諸佛緣覺等，",
    "T11n0310_028:0151c29": " 是故智者修，  彼等微妙事。",
    "T11n0310_028:0152a01": " 菩薩大名稱，  無畏行成就，",
    "T11n0310_028:0152a02": " 是故證菩提，  諸佛本所說。",
    "T11n0310_028:0152a03": "[0152a03] 「善男子！云何菩薩摩訶薩性成就？善男子！菩",
    "T11n0310_028:0152a04": "薩摩訶薩性自少欲少瞋少癡，不&#x608B;不&#x6F81;不",
    "T11n0310_028:0152a05": "&#x9E81;獷、不我慢不卒暴，調和柔軟善言軟語易",
    "T11n0310_028:0152a06": "共同止。彼菩薩於一切上勝供養如心行施，",
    "T11n0310_028:0152a07": "所有諸事衣服飲食分捨與他，如是施已即",
    "T11n0310_028:0152a08": "生歡喜遍滿身心，如是乃至捨上身分。善男",
    "T11n0310_028:0152a09": "子！彼菩薩行如是行，若見如來、若見聲聞，見",
    "T11n0310_028:0152a10": "已即生歡喜之心。善男子！菩薩摩訶薩成就",
    "T11n0310_028:0152a11": "如是法，名為性成就。」[0152a11] 爾時世尊為顯此義，偈",
    "T11n0310_028:0152a12": "重說言：",
    "T11n0310_028:0152a13": "「相煙即知火，  見鴛鴦知水，",
    "T11n0310_028:0152a14": " 異相知菩薩，  菩薩大智慧。",
    "T11n0310_028:0152a15": " 不&#x6F81;不惱眾，  捨諸諂曲行，",
    "T11n0310_028:0152a16": " 善信眾生故，  是名菩薩性。",
    "T11n0310_028:0152a17": "[0152a17] 「善男子！云何菩薩摩訶薩樂菩提心？善男子！",
    "T11n0310_028:0152a18": "菩薩摩訶薩以有菩提相故發菩提心，未發",
    "T11n0310_028:0152a19": "菩提心時或諸如來或諸聲聞勸發菩提心。",
    "T11n0310_028:0152a20": "善男子！此是菩薩初發菩提心相。善男子！彼",
    "T11n0310_028:0152a21": "菩薩聞有菩提、聞菩提心有大功德、聞發阿",
    "T11n0310_028:0152a22": "耨多羅三藐三菩提心，此是菩薩第二發菩",
    "T11n0310_028:0152a23": "提心相。善男子！彼菩薩見諸眾生，無主無親、",
    "T11n0310_028:0152a24": "無救無護、無能度之令至彼岸，菩薩即為彼",
    "T11n0310_028:0152a25": "諸眾生起慈悲心而作是言：『我當於彼無主",
    "T11n0310_028:0152a26": "無親、無救無護諸眾生等而作救護。』為彼因",
    "T11n0310_028:0152a27": "緣故發阿耨多羅三藐三菩提心，此是菩薩",
    "T11n0310_028:0152a28": "第三發菩提心相。善男子！彼菩薩以見如來",
    "T11n0310_028:0152a29": "相具足身，生歡喜心、生勇悅心，心生歡喜，以",
    "T11n0310_028:0152b01": "是因緣故發阿耨多羅三藐三菩提心，此是",
    "T11n0310_028:0152b02": "菩薩第四發菩提心相。善男子！彼菩薩為彼",
    "T11n0310_028:0152b03": "眾生令得利益安隱樂故，修行布施、持戒、忍",
    "T11n0310_028:0152b04": "辱、修行、精進、禪定、般若。善男子！云何菩薩修",
    "T11n0310_028:0152b05": "行布施？善男子！菩薩作是思惟：『我當云何行",
    "T11n0310_028:0152b06": "於布施？』即生念言：『須食施食、須飲施飲、須床",
    "T11n0310_028:0152b07": "敷者施與床敷、須衣服者施與衣服，指環臂",
    "T11n0310_028:0152b08": "釧若寶冠等所須之物皆施與之。』善男子！菩",
    "T11n0310_028:0152b09": "薩乃至割自身肉施於眾生，如是行施願取",
    "T11n0310_028:0152b10": "阿耨多羅三藐三菩提，而不取著受者財物、",
    "T11n0310_028:0152b11": "不住事等，是名菩薩修行布施。善男子！菩薩",
    "T11n0310_028:0152b12": "云何修持於戒？善男子！彼菩薩先自調順身",
    "T11n0310_028:0152b13": "業、調順口業、調順意業，菩薩所有自身惡業",
    "T11n0310_028:0152b14": "一切捨離、所有口惡業一切捨離、所有意惡",
    "T11n0310_028:0152b15": "業一切捨離，持戒不缺不漏不雜。菩薩如是",
    "T11n0310_028:0152b16": "持禁戒已，迴向阿耨多羅三藐三菩提，而心",
    "T11n0310_028:0152b17": "終不取著於戒，是名菩薩修持於戒。善男子！",
    "T11n0310_028:0152b18": "云何菩薩修行忍辱？善男子！菩薩為聞若道",
    "T11n0310_028:0152b19": "若俗，乃至毀罵聞說其惡，若打繫閉若截手",
    "T11n0310_028:0152b20": "足，皆能忍受，為彼前人起忍辱心。菩薩如是",
    "T11n0310_028:0152b21": "修行忍已，迴向阿耨多羅三藐三菩提，不以",
    "T11n0310_028:0152b22": "彼忍而起慢心，是名菩薩修行忍辱。善男子！",
    "T11n0310_028:0152b23": "菩薩云何修行精進？善男子！菩薩作是思惟：",
    "T11n0310_028:0152b24": "『如虛空界無量無邊，眾生界亦無量無邊，唯",
    "T11n0310_028:0152b25": "我一人獨無等侶，令入無餘涅槃界中。』如是",
    "T11n0310_028:0152b26": "菩薩為彼因緣發精進行初持自身，持身行",
    "T11n0310_028:0152b27": "已觀受心法，如是正觀受心法已行持心行，",
    "T11n0310_028:0152b28": "菩薩既行持心行已次復修行見法等行。菩",
    "T11n0310_028:0152b29": "薩如是持心意已，為令未生惡不善法斷不",
    "T11n0310_028:0152c01": "生故起欲勤精進，為令未生善法生故起欲",
    "T11n0310_028:0152c02": "勤精進。菩薩如是次復修行初如意足，如是",
    "T11n0310_028:0152c03": "修行第二第三乃至第四如意足分。修如是",
    "T11n0310_028:0152c04": "行不起慢心，是名菩薩修行精進。善男子！菩",
    "T11n0310_028:0152c05": "薩云何修行禪定？善男子！菩薩不著欲故、不",
    "T11n0310_028:0152c06": "著滅故、不著離欲故、不著自身故、不著他身",
    "T11n0310_028:0152c07": "故、不著色受想行識、不著欲界、不著色界、",
    "T11n0310_028:0152c08": "不著空、不著無相無願、不著此世界、不著未",
    "T11n0310_028:0152c09": "來世界而行布施。不依止施、不依止戒、不依",
    "T11n0310_028:0152c10": "止忍、不依止精進、不依止禪，如是修行禪定，",
    "T11n0310_028:0152c11": "迴向阿耨多羅三藐三菩提而不分別，是名",
    "T11n0310_028:0152c12": "菩薩修行禪定。善男子！菩薩云何修行般若？",
    "T11n0310_028:0152c13": "善男子！菩薩常作如是思惟而化眾生，化眾",
    "T11n0310_028:0152c14": "生已復作是念：『我化無量無邊眾生界令入",
    "T11n0310_028:0152c15": "無餘涅槃界中，而無一眾生入涅槃界者。何",
    "T11n0310_028:0152c16": "以故？如佛所說，一切諸法無我、無眾生、無命、",
    "T11n0310_028:0152c17": "無養育、無富伽羅。』如是修慧而以彼慧迴向",
    "T11n0310_028:0152c18": "阿耨多羅三藐三菩提，作如是願，而於智慧",
    "T11n0310_028:0152c19": "不生分別，是名菩薩修行般若。善男子！菩薩",
    "T11n0310_028:0152c20": "摩訶薩如是發菩提心，名為菩薩樂菩提心。」",
    "T11n0310_028:0152c21": "[0152c21] 爾時世尊為顯此義，偈重說言：",
    "T11n0310_028:0152c22": "「猶如真寶珠，  光明不捨離，",
    "T11n0310_028:0152c23": " 又如&#x945B;中金，  治已轉增明。",
    "T11n0310_028:0152c24": " 如是菩提性，  轉明菩提心，",
    "T11n0310_028:0152c25": " 二邊清淨已，  魔所不得便。",
    "T11n0310_028:0152c26": "[0152c26] 「善男子！云何菩薩摩訶薩樂法？善男子！菩薩",
    "T11n0310_028:0152c27": "摩訶薩性自樂法喜法潤法，若見沙門、若婆",
    "T11n0310_028:0152c28": "羅門如法人已，隨所有物而以奉上，若飲食",
    "T11n0310_028:0152c29": "等一切施與，乃至合掌生恭敬心，生恭敬已",
    "T11n0310_028:0153a01": "從彼聞於未曾聞法，菩薩如是求正法已如",
    "T11n0310_028:0153a02": "實修行。菩薩於彼持法法器，生於尊想、生和",
    "T11n0310_028:0153a03": "上想阿闍梨想，起如是意：『我從昔來久失導",
    "T11n0310_028:0153a04": "師，今忽遇之。』生導師想。又作是念：『我常縛在",
    "T11n0310_028:0153a05": "世間牢獄，無解無救無推訪者，今忽遇之。』生",
    "T11n0310_028:0153a06": "推覓想。又作是念：『我久遠來睡於世間愚癡",
    "T11n0310_028:0153a07": "盲目，忽於今者令我目開。』即起覺想、起開示",
    "T11n0310_028:0153a08": "想。又作是念：『我久遠來沒深泥中無拔濟者，",
    "T11n0310_028:0153a09": "今忽遇之。』生拔濟想。又作是念：『我久遠來失",
    "T11n0310_028:0153a10": "於導師引導眾生，今忽遇之。』起導師想。又作",
    "T11n0310_028:0153a11": "是念：『我久遠來閉在世間，貧苦難處無救接",
    "T11n0310_028:0153a12": "者，今忽遇之。』是故即生救接者想。又作是念：",
    "T11n0310_028:0153a13": "『我久遠來遇難愈病，無有良醫能療治者，今",
    "T11n0310_028:0153a14": "忽遇之。』起良醫想。又作是念：『我久遠來為貪",
    "T11n0310_028:0153a15": "欲火之所燒然未蒙雲雨，今忽遇之。』是故即",
    "T11n0310_028:0153a16": "起大雲雨想。菩薩如是為彼因緣，忍寒熱等",
    "T11n0310_028:0153a17": "諸苦惱事，及諸眾生能惱人者，若蚊虻等皆",
    "T11n0310_028:0153a18": "能忍之，亦能忍受飢渴等事。見樂眾生不生",
    "T11n0310_028:0153a19": "著心，彼菩薩作如是念：『我雖得受世間快樂，",
    "T11n0310_028:0153a20": "若我得聞一句法已能成聞慧。』生聞慧想。菩",
    "T11n0310_028:0153a21": "薩以是樂法因緣，故行布施不生憂愁，乃至",
    "T11n0310_028:0153a22": "無有憂苦等事。菩薩如是遠離一切憂苦等",
    "T11n0310_028:0153a23": "事，起如是心：『我為得聞如來所說一句法故，",
    "T11n0310_028:0153a24": "乃至入於阿鼻地獄，壽命一劫、若百千劫無",
    "T11n0310_028:0153a25": "疲倦。無疲倦已，然修行一切種智，若有未得",
    "T11n0310_028:0153a26": "佛正法者，能令得之。』善男子！菩薩摩訶薩如",
    "T11n0310_028:0153a27": "是樂法，名為菩薩樂法。」[0153a27] 爾時世尊為顯此義，",
    "T11n0310_028:0153a28": "偈重說言：",
    "T11n0310_028:0153a29": "「大智求法者，  所謂諸菩薩，",
    "T11n0310_028:0153b01": " 求法無厭足，  以恭敬心故。",
    "T11n0310_028:0153b02": " 當求於正法，  是名菩薩相，",
    "T11n0310_028:0153b03": " 聞已常憶持，  復如法修行。",
    "T11n0310_028:0153b04": "[0153b04] 「善男子！云何菩薩摩訶薩觀正法行？善男子！",
    "T11n0310_028:0153b05": "菩薩摩訶薩作如是觀，一切法如幻，誑凡夫",
    "T11n0310_028:0153b06": "故；愚癡覆心，無正慧故；一切法虛妄如夢，以",
    "T11n0310_028:0153b07": "唯念故；一切法如水中月，非有事故；一切法",
    "T11n0310_028:0153b08": "如鏡中像，無眾生故；一切法如響，空聲生故；",
    "T11n0310_028:0153b09": "一切法生滅，因緣成故；一切法不生，真如性",
    "T11n0310_028:0153b10": "故；一切法不滅，以無生故；一切法無作，以無",
    "T11n0310_028:0153b11": "作者故；一切法如虛空，以無染故；一切法寂",
    "T11n0310_028:0153b12": "靜，體性無染故；一切法離垢，離一切垢故；一",
    "T11n0310_028:0153b13": "切法永滅，以本滅煩惱故；一切法無色，不可",
    "T11n0310_028:0153b14": "見故；一切法離心意意識，以無身故；一切法",
    "T11n0310_028:0153b15": "無住，滅一切阿梨耶故；一切法無求，離此彼",
    "T11n0310_028:0153b16": "親愛故；一切法無著，離一切煩惱境界故；一",
    "T11n0310_028:0153b17": "切法如蛇，以無方便&#x546A;術力故；一切法如芭",
    "T11n0310_028:0153b18": "蕉，以不實故；一切法如水沫，性無力故。善男",
    "T11n0310_028:0153b19": "子！菩薩摩訶薩如是觀正法行，名為菩薩觀",
    "T11n0310_028:0153b20": "正法行。」[0153b20] 爾時世尊為顯此義，偈重說言：",
    "T11n0310_028:0153b21": "「一切法如幻，  覆眾生心故，",
    "T11n0310_028:0153b22": " 虛妄猶如夢，  應如是受持。",
    "T11n0310_028:0153b23": " 諸法如水月，  以影像起故，",
    "T11n0310_028:0153b24": " 諸法如鏡像，  智何不覺知？",
    "T11n0310_028:0153b25": "[0153b25] 「善男子！云何菩薩摩訶薩觀法順法？善男子！",
    "T11n0310_028:0153b26": "菩薩摩訶薩觀色無常，而不以滅色故證於",
    "T11n0310_028:0153b27": "法界，以如實智於法界中所有諸法如實覺",
    "T11n0310_028:0153b28": "知諸法相已，善記善修彼法界中所有諸相，",
    "T11n0310_028:0153b29": "有所說者修者記者，自然如是入法界行。如",
    "T11n0310_028:0153c01": "是乃至受想行識以如實觀，正觀察已而",
    "T11n0310_028:0153c02": "不滅識、不厭離識證入法界。所有法界一切",
    "T11n0310_028:0153c03": "諸法，以實智慧如實證知，彼諸法中有諸名",
    "T11n0310_028:0153c04": "字，善說善知善修善記，以善知故、以善修故、",
    "T11n0310_028:0153c05": "以善記故，自然如是入法界行。如知無常，如",
    "T11n0310_028:0153c06": "是知苦、無我、不淨亦復如是。觀色無常如實",
    "T11n0310_028:0153c07": "善知，於彼色中不復生於恐怖之想。何以故？",
    "T11n0310_028:0153c08": "如實知色虛妄生故，如是菩薩如實善知。受",
    "T11n0310_028:0153c09": "想行識悉皆無常、皆苦無我及不淨等，於彼",
    "T11n0310_028:0153c10": "識中不復生於恐怖之想。何以故？如實知識",
    "T11n0310_028:0153c11": "是虛妄故。菩薩如是如實善知。善男子！譬如",
    "T11n0310_028:0153c12": "善巧幻師幻師弟子，幻作種種四兵等事，所",
    "T11n0310_028:0153c13": "謂象兵、馬兵、車兵、步兵，智者見已不生恐怖。",
    "T11n0310_028:0153c14": "何以故？善知虛妄幻所作，誑惑眾生而示現",
    "T11n0310_028:0153c15": "之。善男子！菩薩如是觀色無常，觀無常已於",
    "T11n0310_028:0153c16": "中不生恐怖之想。何以故？如實知色虛妄生",
    "T11n0310_028:0153c17": "故，菩薩如是如實善知。受想行識悉皆無常，",
    "T11n0310_028:0153c18": "觀無常已則於識中不生恐怖。何以故？如實",
    "T11n0310_028:0153c19": "知識虛妄生故，菩薩如是如實善知。善男子！",
    "T11n0310_028:0153c20": "菩薩如是觀法順法。」[0153c20] 爾時淨無垢寶月王光",
    "T11n0310_028:0153c21": "菩薩摩訶薩白佛言：「世尊！云何菩薩觀色無",
    "T11n0310_028:0153c22": "常，而不離色說於法界、證於法界、習學法界，",
    "T11n0310_028:0153c23": "一切諸法以智慧力如實證知？」[0153c23] 爾時世尊告",
    "T11n0310_028:0153c24": "淨無垢寶月王光菩薩摩訶薩言：「善男子！為",
    "T11n0310_028:0153c25": "汝問故我今說喻。善男子！譬如世間有智之",
    "T11n0310_028:0153c26": "人持諸毒藥。持毒藥已，或煎或熬、或合餘藥。",
    "T11n0310_028:0153c27": "合餘藥已，為財利故而衒賣之而不自食。何",
    "T11n0310_028:0153c28": "以故？彼人思惟：『勿令我身由此因緣而致斷",
    "T11n0310_028:0153c29": "命。』善男子！菩薩摩訶薩心順向涅槃、心潤向",
    "T11n0310_028:0154a01": "涅槃、心潤流涅槃、心正取涅槃，菩薩摩訶薩",
    "T11n0310_028:0154a02": "而不證涅槃。何以故？菩薩思惟：『勿令我身由",
    "T11n0310_028:0154a03": "此因緣退轉菩提。』復次善男子！我更說喻。善",
    "T11n0310_028:0154a04": "男子！譬如有人奉事於火。彼事火已，尊重敬",
    "T11n0310_028:0154a05": "順善將護之，而不生於如是之心：『我供養火，",
    "T11n0310_028:0154a06": "尊重讚歎善將護故，二手捉之。』何以故？彼人",
    "T11n0310_028:0154a07": "作念：『勿令我身由此因緣身苦心惱。』善男子！",
    "T11n0310_028:0154a08": "菩薩摩訶薩雖心順向涅槃、心潤向涅槃、心",
    "T11n0310_028:0154a09": "潤向涅槃流、心正取向涅槃、順向涅槃岸，而",
    "T11n0310_028:0154a10": "彼菩薩不證涅槃。何以故？菩薩思惟：『勿令我",
    "T11n0310_028:0154a11": "身以此因緣退菩提智。』」[0154a11] 爾時淨無垢寶月王",
    "T11n0310_028:0154a12": "光菩薩摩訶薩白佛言：「世尊！如我解佛所說",
    "T11n0310_028:0154a13": "法義，菩薩應當常住世間。」[0154a13] 佛言：「善男子！如是",
    "T11n0310_028:0154a14": "如是！菩薩常應住於世間。」[0154a14] 時淨無垢寶月王",
    "T11n0310_028:0154a15": "光菩薩摩訶薩白佛言：「世尊！云何菩薩住於",
    "T11n0310_028:0154a16": "世間，而不為世間法之所染？」[0154a16] 佛言：「善男子！我",
    "T11n0310_028:0154a17": "今為汝以譬喻說。善男子！譬如有人善解方",
    "T11n0310_028:0154a18": "便捉諸禽獸，以&#x546A;力故共毒蛇戲捉諸毒蛇，",
    "T11n0310_028:0154a19": "若含若磨種種弄之，而終不以弄蛇因緣被",
    "T11n0310_028:0154a20": "害命終。何以故？以有善巧&#x546A;術力故。善男子！",
    "T11n0310_028:0154a21": "菩薩摩訶薩住於世間行世間法，以有善巧",
    "T11n0310_028:0154a22": "大智方便&#x546A;術力故，共諸煩惱惡毒藥戲、弄",
    "T11n0310_028:0154a23": "煩惱蛇，而不為彼煩惱因緣退於菩提。何以",
    "T11n0310_028:0154a24": "故？菩薩成就善巧方便智慧力故。」[0154a24] 爾時淨無",
    "T11n0310_028:0154a25": "垢寶月王光菩薩摩訶薩白佛言：「世尊！甚奇",
    "T11n0310_028:0154a26": "世尊、奇哉善逝、最難有世尊、最難有善逝。世",
    "T11n0310_028:0154a27": "尊！是諸菩薩摩訶薩雖心向涅槃而不證涅",
    "T11n0310_028:0154a28": "槃，雖在世間而不為世法之所染污。世尊！我",
    "T11n0310_028:0154a29": "今歸依諸菩薩。世尊！若有善男子善女人得",
    "T11n0310_028:0154b01": "聞如此菩薩行已生歡喜心者，彼人過去種",
    "T11n0310_028:0154b02": "諸善根。何以故？若聞此法門乃至一彈指頃",
    "T11n0310_028:0154b03": "生希有心，世尊！彼諸善男子善女人已為如",
    "T11n0310_028:0154b04": "來之所記也。何以故？聞此法門至心諦聽故。」",
    "T11n0310_028:0154b05": "[0154b05] 佛言：「善男子！如是如是！」[0154b05] 說此法門時，五百比",
    "T11n0310_028:0154b06": "丘得無漏心。得無漏心已從座而起，整服右",
    "T11n0310_028:0154b07": "肩，右膝著地合掌向佛，白言：「世尊！世尊諸菩",
    "T11n0310_028:0154b08": "薩可以正恭敬善逝，可以禮敬諸菩薩。」[0154b08] 佛言：",
    "T11n0310_028:0154b09": "「諸比丘！如是如是。善男子！菩薩摩訶薩如是",
    "T11n0310_028:0154b10": "觀法順法，名為菩薩觀法順法。」[0154b10] 爾時世尊為",
    "T11n0310_028:0154b11": "顯此義，偈重說言：",
    "T11n0310_028:0154b12": "「應敬大智慧，  應敬大無畏，",
    "T11n0310_028:0154b13": " 應敬正服者，  應敬佛所生，",
    "T11n0310_028:0154b14": " 以方便力故，  智慧善巧故，",
    "T11n0310_028:0154b15": " 超過聲聞地，  菩薩大智慧。",
    "T11n0310_028:0154b16": " 善知諸陰虛，  生滅不定故，",
    "T11n0310_028:0154b17": " 見世間火然，  是故不證滅。",
    "T11n0310_028:0154b18": "[0154b18] 「善男子！如是名為菩薩摩訶薩觀法順法。善",
    "T11n0310_028:0154b19": "男子！云何菩薩摩訶薩離慢、大慢？善男子！所",
    "T11n0310_028:0154b20": "言慢者生如是心：『我今所有，若家若姓若色，",
    "T11n0310_028:0154b21": "及以種種金銀珍寶諸寶藏等，象兵馬兵車",
    "T11n0310_028:0154b22": "兵步兵，不劣他人。』若人如是起憍慢心，是名",
    "T11n0310_028:0154b23": "為慢，以其不生恭敬心故。善男子！何者大慢？",
    "T11n0310_028:0154b24": "善男子！若有菩薩作如是念：『唯我若家若姓",
    "T11n0310_028:0154b25": "若色，若金銀寶藏，象兵馬兵車兵步兵，勝於",
    "T11n0310_028:0154b26": "他人。』是故不生恭敬之心，是名大慢。善男子！",
    "T11n0310_028:0154b27": "如是憍慢及以大慢！菩薩摩訶薩悉已捨離。",
    "T11n0310_028:0154b28": "善男子！菩薩摩訶薩如是離慢離於大慢。」[0154b28] 爾",
    "T11n0310_028:0154b29": "時世尊為顯此義，偈重說言：",
    "T11n0310_028:0154c01": "「離慢離大慢，  常行慈悲心，",
    "T11n0310_028:0154c02": " 以彼潤心故，  於世不放逸。",
    "T11n0310_028:0154c03": " 雖行乞食事，  諸菩薩大事，",
    "T11n0310_028:0154c04": " 說義利益事，  若諸天及人。",
    "T11n0310_028:0154c05": "[0154c05] 「善男子！云何菩薩摩訶薩善解如來祕密之",
    "T11n0310_028:0154c06": "教？善男子！菩薩摩訶薩於諸經中所有隱覆",
    "T11n0310_028:0154c07": "甚深密義，於彼說中如實善知。善男子！何等",
    "T11n0310_028:0154c08": "是為如來密教？善男子！我記聲聞得阿耨多",
    "T11n0310_028:0154c09": "羅三藐三菩提者，此不應爾。如言阿難我患",
    "T11n0310_028:0154c10": "背痛，此不應爾。語諸比丘我今老弊，汝可為",
    "T11n0310_028:0154c11": "我推覓侍者，此不應爾。語目連言，汝可往問",
    "T11n0310_028:0154c12": "耆婆醫王，我所有患當服何藥，此不應爾。善",
    "T11n0310_028:0154c13": "男子！如來處處逐諸外道論義捔勝，此不應",
    "T11n0310_028:0154c14": "爾。善男子！佉陀羅刺刺如來足，此不應爾。善",
    "T11n0310_028:0154c15": "男子！如來又說提婆達多是我宿怨，常相隨",
    "T11n0310_028:0154c16": "逐求覓我便，此不應爾。善男子！如來昔日入",
    "T11n0310_028:0154c17": "舍衛城，於奢犁耶婆羅門村周遍乞食空&#x9262;",
    "T11n0310_028:0154c18": "而出，此不應爾。善男子！旃遮摩那毘孫陀梨",
    "T11n0310_028:0154c19": "木器合腹以謗如來！亦不應爾。善男子！如來",
    "T11n0310_028:0154c20": "昔在毘蘭多國受毘蘭若婆羅門請，三月安",
    "T11n0310_028:0154c21": "居而食麥者，此不應爾。」[0154c21] 爾時淨無垢寶月王",
    "T11n0310_028:0154c22": "光菩薩摩訶薩白佛言：「世尊！此向所說當云",
    "T11n0310_028:0154c23": "何取？世尊！何故記諸聲聞得阿耨多羅三藐",
    "T11n0310_028:0154c24": "三菩提？」[0154c24] 佛言：「善男子！我記聲聞得阿耨多羅",
    "T11n0310_028:0154c25": "三藐三菩提者，以見聲聞有佛性故。」[0154c25] 時淨無",
    "T11n0310_028:0154c26": "垢寶月王光菩薩摩訶薩白佛言：「世尊！此諸",
    "T11n0310_028:0154c27": "聲聞斷諸有漏離於三有，生分已斷而有性",
    "T11n0310_028:0154c28": "故，為如來授阿耨多羅三藐三菩提記者，此事",
    "T11n0310_028:0154c29": "云何？」[0154c29] 佛言：「善男子！我今為汝說於譬喻。善男",
    "T11n0310_028:0155a01": "子！譬如灌頂轉輪聖王具足千子，隨最大者",
    "T11n0310_028:0155a02": "授其王位。然彼輪王以子根鈍，應初教者而",
    "T11n0310_028:0155a03": "中教之，應中教者而後教之，一切工巧&#x546A;術",
    "T11n0310_028:0155a04": "等事。然是王子以根鈍故，應初學者而中學",
    "T11n0310_028:0155a05": "之，應中學者而後學之。善男子！於意云何？彼",
    "T11n0310_028:0155a06": "輪王子如是學已，豈可非是王正子耶？」[0155a06] 時淨",
    "T11n0310_028:0155a07": "無垢寶月王光菩薩摩訶薩言：「不也，世尊！不",
    "T11n0310_028:0155a08": "爾，善逝！是真王子。」[0155a08] 佛言：「善男子！菩薩摩訶薩",
    "T11n0310_028:0155a09": "亦復如是，以根鈍故，應初學者而中學之，應",
    "T11n0310_028:0155a10": "中學者而後學之，如是依觀眾生五陰滅諸",
    "T11n0310_028:0155a11": "煩惱，煩惱滅已然後得成阿耨多羅三藐三",
    "T11n0310_028:0155a12": "菩提。善男子！於意云何？彼諸聲聞以此因緣",
    "T11n0310_028:0155a13": "得成正覺，豈可得言聲聞不得成正覺耶？」[0155a13] 時",
    "T11n0310_028:0155a14": "淨無垢寶月王光菩薩摩訶薩言：「如是世尊！",
    "T11n0310_028:0155a15": "我曾不見若人若天、若魔若梵，是等眾中而",
    "T11n0310_028:0155a16": "有能說聲聞不得成正覺者。若有能說無有",
    "T11n0310_028:0155a17": "是處，除一闡提。」[0155a17] 爾時如來告淨無垢寶月王",
    "T11n0310_028:0155a18": "光菩薩摩訶薩言：「善男子！我今為汝更說譬",
    "T11n0310_028:0155a19": "喻。善男子！利根菩薩住第十地，除二無我坐",
    "T11n0310_028:0155a20": "道場者。為除故坐？不除坐耶？」[0155a20] 時淨無垢寶月",
    "T11n0310_028:0155a21": "王光菩薩摩訶薩言：「世尊！已除故坐，世尊！已",
    "T11n0310_028:0155a22": "除故坐，善逝！」[0155a22] 佛言：「善男子！彼利根者以此因",
    "T11n0310_028:0155a23": "緣，豈可不得成正覺耶？」[0155a23] 時淨無垢寶月王光",
    "T11n0310_028:0155a24": "菩薩摩訶薩言：「得成，世尊！得成，善逝！」[0155a24] 爾時如",
    "T11n0310_028:0155a25": "來告淨無垢寶月王光菩薩摩訶薩言：「善男",
    "T11n0310_028:0155a26": "子！此處亦如是。」[0155a26] 爾時淨無垢寶月王光菩薩",
    "T11n0310_028:0155a27": "摩訶薩言：「世尊！如來何故昔告阿難我患背",
    "T11n0310_028:0155a28": "痛？」[0155a28] 佛言：「善男子！我觀後世，憐愍眾生作如是",
    "T11n0310_028:0155a29": "說，言我背痛，令諸病者作如是知，佛金剛身",
    "T11n0310_028:0155b01": "尚有背痛，何況我等及其餘者。以是事故我",
    "T11n0310_028:0155b02": "說此言。而諸愚人如實取之，謂佛有病有背",
    "T11n0310_028:0155b03": "痛等，則便自壞亦令他壞。」",
    "T11n0310_028:0155b04": "[0155b04] 如來復告淨無垢寶月王光菩薩摩訶薩言：",
    "T11n0310_028:0155b05": "「善男子！我於昔日告比丘言，我今老弊，汝可",
    "T11n0310_028:0155b06": "為我推覓侍者。善男子！我說此言亦為憐愍",
    "T11n0310_028:0155b07": "念後世故，作如是說。為令後世聲聞弟子，年",
    "T11n0310_028:0155b08": "老朽弊應須給侍，故說此言，我今老弊須覓",
    "T11n0310_028:0155b09": "侍者。令未來世如是知已不生退轉，以是義",
    "T11n0310_028:0155b10": "故我說此言，我今老弊汝可為我推覓侍者。",
    "T11n0310_028:0155b11": "而諸愚人如實取之，如來老弊故須侍者。",
    "T11n0310_028:0155b12": "[0155b12] 「善男子！云何當知？佛告目連，令到耆婆大醫",
    "T11n0310_028:0155b13": "王所問服藥法。善男子！此亦是我憐愍後世",
    "T11n0310_028:0155b14": "故作是說。有諸聲聞假藥將身，彼當憶我佛",
    "T11n0310_028:0155b15": "金剛身猶尚服藥，何況我等及其餘者。以是",
    "T11n0310_028:0155b16": "事故我說此言，汝到耆婆大醫王所問服藥",
    "T11n0310_028:0155b17": "法。而諸愚人如實取之，謂如來身是病患身。",
    "T11n0310_028:0155b18": "善男子！如來昔告目連比丘，令彼目連問耆",
    "T11n0310_028:0155b19": "婆藥。耆婆無容故不正答，唯作是言，但當服",
    "T11n0310_028:0155b20": "蘇但當服蘇。然是如來示業果報，令諸弟",
    "T11n0310_028:0155b21": "子聞當憶知而不退還。",
    "T11n0310_028:0155b22": "[0155b22] 「善男子！如來處處逐諸外道尼乾子等捔勝",
    "T11n0310_028:0155b23": "論義。此事云何？善男子！我觀後世愍念眾生",
    "T11n0310_028:0155b24": "故作是事，令彼眾生作如是知，諸佛如來正",
    "T11n0310_028:0155b25": "真正覺尚有怨家，何況我等及其餘者。而諸",
    "T11n0310_028:0155b26": "愚人如實取之，謂佛如來實有怨家。善男子！",
    "T11n0310_028:0155b27": "轉輪聖王以少福故尚無怨家，何故如來成",
    "T11n0310_028:0155b28": "就無量無邊功德。",
    "T11n0310_028:0155b29": "[0155b29] 「善男子，佉陀羅刺刺如來足，是事云何？善男",
    "T11n0310_028:0155c01": "子！如來示現業果報故，令未來世作如是知，",
    "T11n0310_028:0155c02": "如來成就無量功德而有業報，何況我等及",
    "T11n0310_028:0155c03": "其餘者。以是因緣令彼息惡，復為因緣我作",
    "T11n0310_028:0155c04": "是說，有是業報。而諸愚人如實取之，佉陀羅",
    "T11n0310_028:0155c05": "刺刺如來足。」",
    "T11n0310_028:0155c06": "[0155c06] 時淨無垢寶月王光菩薩摩訶薩言：「世尊！提",
    "T11n0310_028:0155c07": "婆達多是佛宿怨覓如來便。」[0155c07] 佛言：「善男子！若",
    "T11n0310_028:0155c08": "無提婆善知識者，終不得知如來具有無量",
    "T11n0310_028:0155c09": "功德。善男子！提婆達多是善知識，共我諍勝",
    "T11n0310_028:0155c10": "現作怨家，得顯如來無量功德。善男子！提婆",
    "T11n0310_028:0155c11": "達多善友知識，在於宮內語阿闍世王令害",
    "T11n0310_028:0155c12": "如來，時王故放護財象王令滅如來。善男子！",
    "T11n0310_028:0155c13": "如來見象即調伏之。爾時無量無邊眾生見",
    "T11n0310_028:0155c14": "象調伏生奇特心，即生正信歸依三寶，所謂",
    "T11n0310_028:0155c15": "佛寶法寶僧寶，顯三寶故。善男子！如此之事",
    "T11n0310_028:0155c16": "應如是知。提婆達多是善知識，久來隨逐示",
    "T11n0310_028:0155c17": "現怨家。而諸愚人如實取之，作如是言，提婆",
    "T11n0310_028:0155c18": "達多是害佛者是怨家者。善男子！乃至過去",
    "T11n0310_028:0155c19": "五百世中所生之處，提婆達多是善知識，示",
    "T11n0310_028:0155c20": "怨家事悉是示現顯諸菩薩，及顯如來無量",
    "T11n0310_028:0155c21": "功德。而諸愚人如實取之，提婆達多是害佛",
    "T11n0310_028:0155c22": "者是怨家者。以是不善取義因緣墮三塗中，",
    "T11n0310_028:0155c23": "所謂地獄、餓鬼、畜生諸苦惱處。何以故？善男",
    "T11n0310_028:0155c24": "子！提婆達多善知識者，善修無量諸勝功德，",
    "T11n0310_028:0155c25": "善修善根，親近諸佛宿殖德本，心向大乘、順",
    "T11n0310_028:0155c26": "向大乘、向大乘彼岸，近於阿耨多羅三藐三",
    "T11n0310_028:0155c27": "菩提。善男子！彼壞心故，於未來世生於地獄、",
    "T11n0310_028:0155c28": "餓鬼、畜生諸惡道中。」",
    "T11n0310_028:0155c29": "[0155c29] 爾時淨無垢寶月王光菩薩摩訶薩言：「世尊！",
    "T11n0310_028:0156a01": "如來昔日入舍衛城，於奢犁耶婆羅門村周",
    "T11n0310_028:0156a02": "遍乞食空&#x9262;而出，此事云何？」[0156a02] 「善男子！我此所",
    "T11n0310_028:0156a03": "作，亦為愍念後世眾生故示是事，令未來世",
    "T11n0310_028:0156a04": "作如是知，如來具足無量功德尚空&#x9262;出，何",
    "T11n0310_028:0156a05": "況我等及其餘者。善男子！復有說言，是魔波",
    "T11n0310_028:0156a06": "旬勸於婆羅門長者居士令其不肯供養如",
    "T11n0310_028:0156a07": "來。此亦不爾。何以故？善男子！魔王無力能勸",
    "T11n0310_028:0156a08": "長者令不供養如來食故。善男子！此事不應",
    "T11n0310_028:0156a09": "如是取之。何以故？魔王無力而能遮障如來",
    "T11n0310_028:0156a10": "供養，乃是如來勸持魔王令語長者婆羅門",
    "T11n0310_028:0156a11": "等而不供養。善男子！如來已滅一切障礙，成",
    "T11n0310_028:0156a12": "就無量諸勝功德，而有能障如來供養，無有",
    "T11n0310_028:0156a13": "是處。如來無有實業果報，為彼眾生令得道",
    "T11n0310_028:0156a14": "故，如來示現如是方便善巧諸事。善男子！如",
    "T11n0310_028:0156a15": "來若斷一&#x98E1;食已，令諸聲聞及魔波旬、天龍",
    "T11n0310_028:0156a16": "八部及諸天子作如是念：『無令眷屬生憂苦",
    "T11n0310_028:0156a17": "心為彼諸事。』是故如來日夜示現如是等事，",
    "T11n0310_028:0156a18": "令發一念不善之心，乃是如來斷於諸有，如",
    "T11n0310_028:0156a19": "前示現後亦如是。令未來世作如是知，如來",
    "T11n0310_028:0156a20": "斷有尚有此事，何況我等及其餘者。現此事",
    "T11n0310_028:0156a21": "時，七萬天眾於如來所起清淨心。如來爾時",
    "T11n0310_028:0156a22": "知其心已種種說法，彼聞法已得法眼淨。善",
    "T11n0310_028:0156a23": "男子！我觀後世故示是事，如來無有如是業",
    "T11n0310_028:0156a24": "報。」",
    "T11n0310_028:0156a25": "[0156a25] 爾時淨無垢寶月王光菩薩摩訶薩言：「世尊！",
    "T11n0310_028:0156a26": "旃遮摩那毘孫陀梨木器合腹以謗世尊，此",
    "T11n0310_028:0156a27": "事云何？」[0156a27] 佛言：「善男子！此亦不爾。如來成就無",
    "T11n0310_028:0156a28": "量功德，無業報患。善男子！乃是如來威神之",
    "T11n0310_028:0156a29": "力，能令旃遮摩那毘孫陀梨等置過無量恒",
    "T11n0310_028:0156b01": "河等世界之外。而被謗者，乃是如來以方便",
    "T11n0310_028:0156b02": "力示業果報。我諸弟子以薄福故，既得出家",
    "T11n0310_028:0156b03": "在我法中，以被謗故則退我法。以不思量如",
    "T11n0310_028:0156b04": "來言教作如是說，我等今者已被謗故，不應",
    "T11n0310_028:0156b05": "得在佛正法中。令彼諸人聞教憶念，諸佛如",
    "T11n0310_028:0156b06": "來具足成就一切白法、滅諸惡法，尚有如是",
    "T11n0310_028:0156b07": "惡對被謗，何況我等及其餘者。如是知已不",
    "T11n0310_028:0156b08": "復退還修淨梵行。善男子！旃遮摩那毘孫陀",
    "T11n0310_028:0156b09": "梨等起於惡心，以佛力故令夢開悟，我實謗",
    "T11n0310_028:0156b10": "佛、我若捨身必墮三惡。善男子！如來若知可",
    "T11n0310_028:0156b11": "防護者必防護之，是故示現如此之事。善男",
    "T11n0310_028:0156b12": "子！無一眾生如來捨者，故現此事。」",
    "T11n0310_028:0156b13": "[0156b13] 爾時淨無垢寶月王光菩薩摩訶薩言：「世尊！",
    "T11n0310_028:0156b14": "如來昔在毘蘭多國，受毘蘭若婆羅門請，而",
    "T11n0310_028:0156b15": "食麥者，此事云何？」[0156b15] 佛言：「善男子！我亦愍念後",
    "T11n0310_028:0156b16": "世眾生故現是事。如來實知諸婆羅門居士",
    "T11n0310_028:0156b17": "等請而不供養，而受其請彼處安居。何以故？",
    "T11n0310_028:0156b18": "善男子！彼安居處有五百馬，所有食麥施與",
    "T11n0310_028:0156b19": "眾僧令至三月。善男子！彼馬悉是大菩薩也，",
    "T11n0310_028:0156b20": "宿殖德本而值惡友，造諸惡業生畜生中。善",
    "T11n0310_028:0156b21": "男子！彼五百馬有調馬者，是日藏菩薩，以願",
    "T11n0310_028:0156b22": "力故生在彼處。善男子！是日藏菩薩勸五百",
    "T11n0310_028:0156b23": "馬發菩提心，為令得脫故生彼處。善男子！以",
    "T11n0310_028:0156b24": "彼善調馬主力故，彼五百馬皆憶宿命，得菩",
    "T11n0310_028:0156b25": "提心還得本心。善男子！如來愍念彼五百馬，",
    "T11n0310_028:0156b26": "故受彼請彼處安居，調馬人麥與如來食，五",
    "T11n0310_028:0156b27": "百馬麥諸弟子食。善男子！彼調馬者以馬音",
    "T11n0310_028:0156b28": "聲調五百馬，皆令懺悔勸其發心，復令彼馬",
    "T11n0310_028:0156b29": "於佛法中、於三寶所起敬重心。善男子！過三",
    "T11n0310_028:0156c01": "月已，彼五百馬捨身生於三十三天。彼在畜",
    "T11n0310_028:0156c02": "生尚得是利，如來爾時為彼說法，令得阿耨",
    "T11n0310_028:0156c03": "多羅三藐三菩提記。善男子！彼處所有調五",
    "T11n0310_028:0156c04": "百馬防護馬者，如來記彼，當得成就自調伏",
    "T11n0310_028:0156c05": "心緣覺之道。善男子！世間無有是可食物，如",
    "T11n0310_028:0156c06": "來食之而有不作微妙味者。善男子！假使如",
    "T11n0310_028:0156c07": "來食於土塊瓦石等物，而無不退微妙味食。",
    "T11n0310_028:0156c08": "善男子！如來所食皆作上味，無有世間三千",
    "T11n0310_028:0156c09": "大千世界之中所食之物而可比者。何以故？",
    "T11n0310_028:0156c10": "以如來得味中上味、得食上味、得大丈夫諸",
    "T11n0310_028:0156c11": "相好等。善男子！汝今應當如是正取如來所",
    "T11n0310_028:0156c12": "食，悉微妙味無有可比。善男子！阿難比丘憐",
    "T11n0310_028:0156c13": "愍我故而作是言：『云何如來生轉輪聖王家，",
    "T11n0310_028:0156c14": "捨王位出家而能食麥？』如來善知阿難心已，",
    "T11n0310_028:0156c15": "故與一麥告言：『阿難！汝當知之，此是何味？』阿",
    "T11n0310_028:0156c16": "難食已生奇特心，即語我言：『世尊！我生在王",
    "T11n0310_028:0156c17": "家、長養王家，而未曾得如是上味。』善男子！阿",
    "T11n0310_028:0156c18": "難比丘以彼食味身心得安，七日不食。善男",
    "T11n0310_028:0156c19": "子！以是事故，當知如來無有業報。然彼居士",
    "T11n0310_028:0156c20": "婆羅門，請諸有德清淨比丘不供養者，諸",
    "T11n0310_028:0156c21": "比丘等受請往彼而不供養示現業報。善",
    "T11n0310_028:0156c22": "男子！汝應當觀如來神力，彼婆羅門請佛及僧",
    "T11n0310_028:0156c23": "而不供養，如來記彼不墮惡道。善男子！共",
    "T11n0310_028:0156c24": "佛受請彼處安居五百比丘，於中乃有四十",
    "T11n0310_028:0156c25": "比丘，多有貪心、不能觀察不淨行故，若得稱",
    "T11n0310_028:0156c26": "意微妙食者悉皆退轉。食馬麥故不生欲心，",
    "T11n0310_028:0156c27": "過七日已得阿羅漢果。善男子！如來善巧知",
    "T11n0310_028:0156c28": "眾生心，故受彼請為度彼故。善男子！菩薩摩",
    "T11n0310_028:0156c29": "訶薩善巧成就如是甚深祕密法教示現之",
    "T11n0310_028:0157a01": "事，若如是知，名為善解如來密教。」[0157a01] 爾時世尊",
    "T11n0310_028:0157a02": "為顯此義，偈重說言：",
    "T11n0310_028:0157a03": "「善知漸法門，  及以頓所說，",
    "T11n0310_028:0157a04": " 內心善巧知，  諸菩薩示現。",
    "T11n0310_028:0157a05": " 善巧知祕密，  遠離諸疑惑，",
    "T11n0310_028:0157a06": " 善知諸佛說，  所有祕密教。」",
    "T11n0310_028:0157a07": "[0157a07] 爾時淨無垢寶月王光菩薩摩訶薩白佛言：",
    "T11n0310_028:0157a08": "「世尊！云何菩薩摩訶薩不求聲聞緣覺乘？」[0157a08] 佛",
    "T11n0310_028:0157a09": "言：「善男子！菩薩摩訶薩在於地獄、餓鬼、畜生",
    "T11n0310_028:0157a10": "諸惡道中，雖在彼處受極重苦不可具說，而",
    "T11n0310_028:0157a11": "心不求聲聞緣覺乘，亦無心求自得解脫，不",
    "T11n0310_028:0157a12": "念少欲、不念少作、不行少欲、不行少作事。善",
    "T11n0310_028:0157a13": "男子！菩薩於彼善業眾生而與同事，然是菩",
    "T11n0310_028:0157a14": "薩於彼眾生善勸化之，令其修行發阿耨多",
    "T11n0310_028:0157a15": "羅三藐三菩提心。善男子，菩薩摩訶薩成就",
    "T11n0310_028:0157a16": "如是法故，不求聲聞緣覺菩提。」[0157a16] 爾時世尊為",
    "T11n0310_028:0157a17": "顯此義，偈重說言：",
    "T11n0310_028:0157a18": "「常化諸眾生，  心不生疲惓，",
    "T11n0310_028:0157a19": " 於無上菩提，  堅固不退轉。",
    "T11n0310_028:0157a20": " 其心不可動，  猶如妙山王，",
    "T11n0310_028:0157a21": " 修行慈悲心，  不求二乘道。」",
    "T11n0310_028:0157a22": "[0157a22] 爾時淨無垢寶月王光菩薩摩訶薩白佛言：",
    "T11n0310_028:0157a23": "「世尊！如來已說菩薩成就如是等法，是故名",
    "T11n0310_028:0157a24": "為行大乘、住大乘。而如來不說以何義故，此",
    "T11n0310_028:0157a25": "大乘名為大乘？」[0157a25] 爾時世尊告淨無垢寶月王",
    "T11n0310_028:0157a26": "光菩薩摩訶薩言：「我今問汝，隨汝意說。善男",
    "T11n0310_028:0157a27": "子！於意云何？轉輪聖王所行之道，具四兵眾",
    "T11n0310_028:0157a28": "所行處道，以何而說？」[0157a28] 時淨無垢寶月王光菩",
    "T11n0310_028:0157a29": "薩摩訶薩言：「世尊！是名王道、是名大道，是無",
    "T11n0310_028:0157b01": "畏道、是無礙道、是勝一切諸國王道。」[0157b01] 佛語淨",
    "T11n0310_028:0157b02": "無垢寶月王光菩薩摩訶薩言：「善男子！諸佛",
    "T11n0310_028:0157b03": "如來正真正覺所行之道，彼乘名為大乘、名",
    "T11n0310_028:0157b04": "為上乘、名為妙乘、名為勝乘、名無上乘、名無",
    "T11n0310_028:0157b05": "上上乘、名無等乘、名不惡乘、名為無等等乘。",
    "T11n0310_028:0157b06": "善男子！以是義故名為大乘。」[0157b06] 時淨無垢寶月",
    "T11n0310_028:0157b07": "王光菩薩摩訶薩白佛言：「善哉世尊！善哉善",
    "T11n0310_028:0157b08": "逝！善哉世尊！快說如是大乘名義。」",
    "T11n0310_028:0157b09": "[0157b09] 如來說是十法法門時，魔波旬作是念言：「今",
    "T11n0310_028:0157b10": "日沙門瞿曇過我境界。若我具備四種兵眾",
    "T11n0310_028:0157b11": "惱彼瞿曇，令其不得說此法門。」時魔波旬作",
    "T11n0310_028:0157b12": "是念已，即具四兵至王舍城耆闍崛山。時淨",
    "T11n0310_028:0157b13": "無垢寶月王光菩薩摩訶薩遙見波旬具四",
    "T11n0310_028:0157b14": "兵眾，為惱如來令不得說此法門故欲來至",
    "T11n0310_028:0157b15": "此。時淨無垢寶月王光菩薩摩訶薩即現神",
    "T11n0310_028:0157b16": "通，現神通已令魔波旬至王舍城四衢道頭",
    "T11n0310_028:0157b17": "唱如是言：「汝王舍城諸人民等，當知今日沙",
    "T11n0310_028:0157b18": "門瞿曇在王舍城耆闍崛山，為諸四眾具說",
    "T11n0310_028:0157b19": "正法，初中後善文義俱深，淳備具足清淨梵",
    "T11n0310_028:0157b20": "行。汝等諸人可往詣彼沙門瞿曇聽其說法，",
    "T11n0310_028:0157b21": "令汝長夜成大安樂諸利益事。」",
    "T11n0310_028:0157b22": "[0157b22] 爾時王舍大城之中，諸婆羅門、剎利長者及",
    "T11n0310_028:0157b23": "居士等被魔勸已，手執香花塗香、末香燒香、",
    "T11n0310_028:0157b24": "寶幢寶蓋，出王舍城至耆闍崛山到如來所，",
    "T11n0310_028:0157b25": "頂禮佛足，尊重讚歎&#x5374;坐一面。時魔波旬亦",
    "T11n0310_028:0157b26": "具四兵從王舍城出，至耆闍崛山到如來所，",
    "T11n0310_028:0157b27": "化作曼陀羅華散如來已，與四兵眾&#x5374;坐一",
    "T11n0310_028:0157b28": "面。時淨無垢寶月王光菩薩摩訶薩知魔波",
    "T11n0310_028:0157b29": "旬坐一面已，即語魔言：「汝魔波旬！以何因緣",
    "T11n0310_028:0157c01": "將四兵眾惱亂如來，并障如來說此法門？汝",
    "T11n0310_028:0157c02": "今應當於如來所生慚愧心起懺悔心，無令",
    "T11n0310_028:0157c03": "汝於長夜得無利益成大苦報。」[0157c03] 時魔波旬聞",
    "T11n0310_028:0157c04": "淨無垢寶月王光菩薩語已，即合十指爪掌",
    "T11n0310_028:0157c05": "拄地禮如來足，於如來所生慚愧心，起懺悔",
    "T11n0310_028:0157c06": "心而作是言：「我於今者甚畏如來。甚奇善",
    "T11n0310_028:0157c07": "逝！唯願大慈受我懺悔。我甚愚癡無有智慧，",
    "T11n0310_028:0157c08": "無善巧智不自惜身，而於如來起於惡心，復",
    "T11n0310_028:0157c09": "欲令此法門絕滅。善哉世尊！重受我懺。」[0157c09] 佛言：",
    "T11n0310_028:0157c10": "「波卑椽！善哉善哉！長養善根。若我法中有",
    "T11n0310_028:0157c11": "善男子若善女人，起心懺悔以求清淨。善哉",
    "T11n0310_028:0157c12": "波卑椽！」[0157c12] 時魔波旬至佛所立，白言：「世尊！如",
    "T11n0310_028:0157c13": "來諸經皆斷惡語不善語耶？」[0157c13] 如來答言：「如是",
    "T11n0310_028:0157c14": "如是。」[0157c14] 魔波旬言：「云何如來法王法主得法自",
    "T11n0310_028:0157c15": "在，而語稱我言波卑椽，如是喚我？」[0157c15] 佛言：「波",
    "T11n0310_028:0157c16": "卑椽！我今為汝說於譬喻。善男子！譬如長",
    "T11n0310_028:0157c17": "者居士財富無窮，唯有一子甚愛念之，不用",
    "T11n0310_028:0157c18": "離目以命繫子。然彼一子諸根不調甚惡諂",
    "T11n0310_028:0157c19": "曲，長者居士愛念心故以杖打之，或瓦或石",
    "T11n0310_028:0157c20": "欲令此子息彼事故。善男子！於汝意云何？是",
    "T11n0310_028:0157c21": "長者居士撾打其子有惡心不？」[0157c21] 魔波旬言：「不",
    "T11n0310_028:0157c22": "也，世尊！欲令成就愛念子故，作如是事。」[0157c22] 佛",
    "T11n0310_028:0157c23": "言：「波旬當知，如來正真正覺善知眾生心性",
    "T11n0310_028:0157c24": "根欲，是故觀察，應以惡言而得度者即說惡",
    "T11n0310_028:0157c25": "言，應以默然無所言說而得度者即為默",
    "T11n0310_028:0157c26": "然，應以驅遣而得度者即驅遣之，應以說法",
    "T11n0310_028:0157c27": "而得度者即為說之，應以攝受而得度者即",
    "T11n0310_028:0157c28": "攝受之，應見色身而得度者即現色身令彼",
    "T11n0310_028:0157c29": "見之，應聞聲香若得味觸而得度者即為現",
    "T11n0310_028:0158a01": "聲而為說法，至香味觸現令得度。」[0158a01] 時魔波旬",
    "T11n0310_028:0158a02": "歡喜踊躍，復合十指爪掌頂禮佛足，白言：「世",
    "T11n0310_028:0158a03": "尊！隨所有處，若村若城若在王都，說此法門，",
    "T11n0310_028:0158a04": "我為聽受此法門故，當往其所護此法門，亦",
    "T11n0310_028:0158a05": "為護彼持法法器。世尊！我至彼時必有眾相，",
    "T11n0310_028:0158a06": "諸眾寂定離睡眠蓋，復令諸方上勝法器而",
    "T11n0310_028:0158a07": "來問法，若讀若誦若受持者，身心俱安不起",
    "T11n0310_028:0158a08": "慢心隨說此法。若廣說者、若略說者，於如來",
    "T11n0310_028:0158a09": "所生歡喜心。又復如來於諸眾生起歡喜心，",
    "T11n0310_028:0158a10": "彼諸眾生心歡喜已，善根增長惡法消滅。」[0158a10] 時",
    "T11n0310_028:0158a11": "大眾中有諸外道尼乾子等，聞魔波旬如是",
    "T11n0310_028:0158a12": "懺悔，心大歡喜踊躍無量，得無生忍。",
    "T11n0310_028:0158a13": "[0158a13] 爾時尊者阿難白佛言：「世尊！以何因緣說此",
    "T11n0310_028:0158a14": "法時，此諸外道得無生忍？」[0158a14] 佛言：「阿難！乃往",
    "T11n0310_028:0158a15": "過去過無量劫，此王舍城耆闍崛山，爾時有",
    "T11n0310_028:0158a16": "佛，名上力足正真正覺，在此說法。佛說法已，",
    "T11n0310_028:0158a17": "有諸外道來向佛所欲惱如來，復欲障說此",
    "T11n0310_028:0158a18": "法門故來至佛所。既聞法已心生歡喜，即言：",
    "T11n0310_028:0158a19": "『世尊！快說此法。』於如來所生奇特心。以是因",
    "T11n0310_028:0158a20": "緣六十劫中，不墮地獄、餓鬼、畜生，唯生人、天",
    "T11n0310_028:0158a21": "所生之處憶念彼佛，雖憶念佛而無善友。阿",
    "T11n0310_028:0158a22": "難！於意云何？彼諸外道尼乾子等，豈異人",
    "T11n0310_028:0158a23": "乎？今此眾中諸外道是。何以故？此諸善男子",
    "T11n0310_028:0158a24": "當爾之時具足惡見故，欲惱如來并障此法。",
    "T11n0310_028:0158a25": "彼既聞法生大歡喜，以是因緣今蒙佛記，是",
    "T11n0310_028:0158a26": "諸外道當得阿耨多羅三藐三菩提，何況於",
    "T11n0310_028:0158a27": "今得無生忍。」",
    "T11n0310_028:0158a28": "[0158a28] 說此法門時，萬二千眾生遠塵離垢得法眼",
    "T11n0310_028:0158a29": "淨，二萬眾生發阿耨多羅三藐三菩提心。爾",
    "T11n0310_028:0158b01": "時尊者阿難白佛言：「世尊！若有善男子若善",
    "T11n0310_028:0158b02": "女人，於此法門起一念信功德無量，況復讀",
    "T11n0310_028:0158b03": "誦受持擁護、廣為人說。」",
    "T11n0310_028:0158b04": "[0158b04] 佛言：「阿難！若有善男子善女人，勸無餘眾生",
    "T11n0310_028:0158b05": "界令發阿耨多羅三藐三菩提心；若復有善",
    "T11n0310_028:0158b06": "男子善女人，於此法門起一念信，若讀若誦",
    "T11n0310_028:0158b07": "廣為他說，此人得福過前說者。何以故？阿難！",
    "T11n0310_028:0158b08": "以此法門是一切智智道處。阿難！若有男子",
    "T11n0310_028:0158b09": "女人聞此法門，及見持此法門法師，若起惡",
    "T11n0310_028:0158b10": "心得罪過前。」",
    "T11n0310_028:0158b11": "[0158b11] 爾時淨無垢寶月王光菩薩摩訶薩言：「若有",
    "T11n0310_028:0158b12": "男子女人謗此經者，如來已說得罪過前。」",
    "T11n0310_028:0158b13": "佛告淨無垢寶月王光菩薩摩訶薩言：「若男",
    "T11n0310_028:0158b14": "子女人，一時挑&#x5374;一切眾生所有眼目；若復",
    "T11n0310_028:0158b15": "有男子女人，於此法門及持法者起一惡心，",
    "T11n0310_028:0158b16": "得罪過彼。何以故？阿難！以此法門名為光明，",
    "T11n0310_028:0158b17": "能施一切眾生慧目。」",
    "T11n0310_028:0158b18": "[0158b18] 尊者阿難白佛言：「世尊！此法門不應於不信",
    "T11n0310_028:0158b19": "男子女人前說。何以故？須護眾生故。世尊！我",
    "T11n0310_028:0158b20": "見如是謗法業緣，生於地獄、餓鬼、畜生惡道",
    "T11n0310_028:0158b21": "中故。」",
    "T11n0310_028:0158b22": "[0158b22] 佛言阿難：「應說此法門，不應不說。何以故？以",
    "T11n0310_028:0158b23": "此名為彼者因故，令修行已得阿耨多羅三",
    "T11n0310_028:0158b24": "藐三菩提故。」",
    "T11n0310_028:0158b25": "[0158b25] 阿難白佛言：「世尊！當以何名名此法門？云何",
    "T11n0310_028:0158b26": "奉持？」[0158b26] 佛言：「阿難！阿難當知，以說十法是故名",
    "T11n0310_028:0158b27": "為『十法法門』，如是受持，亦名『淨無垢寶月王",
    "T11n0310_028:0158b28": "光菩薩所問』，如是受持。」",
    "T11n0310_028:0158b29": "[0158b29] 佛說此法門時，尊者阿難、淨無垢寶月王光",
    "T11n0310_028:0158c01": "菩薩摩訶薩，并眾會中諸大菩薩，及聲聞眾、",
    "T11n0310_028:0158c02": "天龍八部，聞佛所說，皆大歡喜，頂受奉行。"
}