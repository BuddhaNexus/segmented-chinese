{
    "T52n2117_002:0787b02": "三教平心論卷下",
    "T52n2117_002:0787b04": "靜齋學士劉謐撰",
    "T52n2117_002:0787b05": "[0787b05] 愈又曰。其身死已久。枯朽之骨凶穢之餘。豈",
    "T52n2117_002:0787b06": "宜以入宮禁。蓋以佛身之舍利。而比凡庶之",
    "T52n2117_002:0787b07": "朽骨。何其無忌憚。一至此哉。涅槃經曰。爾時",
    "T52n2117_002:0787b08": "世尊。以大悲力從心胸中火湧棺外。漸漸闍",
    "T52n2117_002:0787b09": "維碎金體成末舍利。以是知佛骨者。佛之舍",
    "T52n2117_002:0787b10": "利也。吳孫權赤烏四年。康居國三藏康僧會",
    "T52n2117_002:0787b11": "至金陵。詔至問狀。會進曰。如來大師化已千",
    "T52n2117_002:0787b12": "年。然靈骨舍利神應無方。於是齋潔懇求至",
    "T52n2117_002:0787b13": "三七日聞鎗然有聲。起視瓶中五色錯發。權",
    "T52n2117_002:0787b14": "與公卿黎庶聚觀曰。希世之瑞也。使力士鎚",
    "T52n2117_002:0787b15": "之而砧碎。光明自若。於是建塔。其地曰佛陀",
    "T52n2117_002:0787b16": "里。又秀州精嚴院有一舍利。一日行道一日",
    "T52n2117_002:0787b17": "入定。行道者旋轉不息。入定者寂然不動。嵩",
    "T52n2117_002:0787b18": "禪師作行道舍利記。蓋以其道之驗也。九流",
    "T52n2117_002:0787b19": "百家紛然。謂之道則與佛未始異也。稽其驗",
    "T52n2117_002:0787b20": "則天下無有也。競尊其師。謂佛不足與其聖",
    "T52n2117_002:0787b21": "賢校。及其死也不數日而形腐。不百年而骨",
    "T52n2117_002:0787b22": "朽。其神則漠然烏有乎恍惚。豈其道亦有未",
    "T52n2117_002:0787b23": "臻於佛者乎。然舍利之見乎天下者。古今多",
    "T52n2117_002:0787b24": "矣。有盤空而翔者。有無端而至者。發光而",
    "T52n2117_002:0787b25": "並日月者。不可聞者。不可碎者。若此行道",
    "T52n2117_002:0787b26": "晝夜振之而不息。天下未始見也。捧其塔而",
    "T52n2117_002:0787b27": "敬之。則金鐸益轉。若與人意而相應異乎美",
    "T52n2117_002:0787b28": "哉。然則舍利之神奇若此。而以之比凡骨可",
    "T52n2117_002:0787b29": "乎。列子曰。生則堯舜死則腐骨。故雖褒稱",
    "T52n2117_002:0787c01": "嘉美以為大而化聖而不可知者。俱不免乎。",
    "T52n2117_002:0787c02": "腥臊臭穢與草木同腐也。其能若佛骨之更",
    "T52n2117_002:0787c03": "數千載而神奇特異。與世為祥為福者耶。",
    "T52n2117_002:0787c04": "[0787c04] 愈又曰。乞以此骨付之水火。然後知大聖人",
    "T52n2117_002:0787c05": "之作為出於尋常萬萬也。夫不識佛為大聖",
    "T52n2117_002:0787c06": "人。何其顛倒錯亂。一至此哉。張無盡問大",
    "T52n2117_002:0787c07": "慧禪師曰。堯舜禹湯皆聖人也。佛竟不言之",
    "T52n2117_002:0787c08": "何耶。師曰。堯舜禹湯比梵王帝釋。有優劣",
    "T52n2117_002:0787c09": "否。公曰。堯舜禹湯豈可比梵王帝釋。師曰。",
    "T52n2117_002:0787c10": "佛以梵王帝釋為凡夫。餘可知矣。公乃擊節",
    "T52n2117_002:0787c11": "以為高論。由是觀之。則堯舜禹湯不及梵王",
    "T52n2117_002:0787c12": "帝釋遠矣。而梵釋猶為凡夫。自堯舜禹湯至",
    "T52n2117_002:0787c13": "于文武周公孔子。儒家皆以聖稱也。彼伯夷",
    "T52n2117_002:0787c14": "伊尹柳下惠。各以一善自著者。亦謂之聖也。",
    "T52n2117_002:0787c15": "而群聖之中必有大者焉。宰我曰。以予觀於",
    "T52n2117_002:0787c16": "夫子。賢於堯舜遠矣。子貢曰。自有生民以",
    "T52n2117_002:0787c17": "來。未有盛於孔子者也。是孔子者儒家之大",
    "T52n2117_002:0787c18": "聖人也。然佛又聖中之聖也。謂子不信。則請",
    "T52n2117_002:0787c19": "以前所紀佛氏之極功觀之。佛則自修因於",
    "T52n2117_002:0787c20": "億劫。而證果於今生。六度萬行罔不齊修。恒",
    "T52n2117_002:0787c21": "沙功德皆悉圓滿列子援孔子之言曰。丘聞。",
    "T52n2117_002:0787c22": "西方有大聖人。不治而不亂。范蔚宗著西域",
    "T52n2117_002:0787c23": "論曰。靈聖之所降集。賢懿之所挺生。或人",
    "T52n2117_002:0787c24": "問佛於文中子。答之以聖人。玄奘譯經。而",
    "T52n2117_002:0787c25": "唐太宗名之以聖教。本朝太宗皇帝賜天竺",
    "T52n2117_002:0787c26": "三藏法師天息災譯經序號曰三藏聖教序。",
    "T52n2117_002:0787c27": "有曰。&#x98DC;貝葉之真詮。續人天之聖教。真宗皇",
    "T52n2117_002:0787c28": "帝賜天竺明教大師法賢譯經序而號曰繼聖",
    "T52n2117_002:0787c29": "教序。有曰。龍宮之聖藻惟新。鷲嶺之苾芻",
    "T52n2117_002:0788a01": "仰歎。蕭瑀曰。佛聖人也。非聖人者無法。裴",
    "T52n2117_002:0788a02": "休曰。佛為大聖人。其教有不思議事。疊而觀",
    "T52n2117_002:0788a03": "之。則世之所謂聖人者。孰有過於佛哉。彼",
    "T52n2117_002:0788a04": "不信佛而謗佛者。生為愚人死為愚鬼。捨身",
    "T52n2117_002:0788a05": "受身愈趨愈下。善擇術者果如是乎。",
    "T52n2117_002:0788a06": "[0788a06] 愈又曰。臣雖至愚。必知陛下不惑於佛。又",
    "T52n2117_002:0788a07": "曰。衛而出之於境。不令惑眾。蓋謂憲宗為佛",
    "T52n2117_002:0788a08": "所惑。而又因以惑眾也。愈又不思甚哉。孔子",
    "T52n2117_002:0788a09": "曰。智者不惑。謂天下之可惑者皆愚者也。智",
    "T52n2117_002:0788a10": "者既明且哲。洞屬是非。凡所作為必真見其",
    "T52n2117_002:0788a11": "理之可為而後為之。斷斷乎不為事物所惑",
    "T52n2117_002:0788a12": "矣。故以愚人而奉佛。謂之受惑可也。以明主",
    "T52n2117_002:0788a13": "而奉佛。謂之受惑不可也。若憲宗者。聰明果",
    "T52n2117_002:0788a14": "決得於天性。是豈愚者。豈是易惑者乎。非特",
    "T52n2117_002:0788a15": "憲宗為然也。唐世人主如太宗之聰明英武。",
    "T52n2117_002:0788a16": "由漢以來未之有也。而其篤信佛教。始終如",
    "T52n2117_002:0788a17": "一。觀其&#x524F;宏福寺也。則曰。專為崇穆太后",
    "T52n2117_002:0788a18": "追福。言發涕零。躬自制疏。稱皇帝菩薩戒弟",
    "T52n2117_002:0788a19": "子。及玄奘法師之譯經也。則為之序。而名之",
    "T52n2117_002:0788a20": "曰御製三藏聖教序。覽菩薩藏經。愛其祠旨",
    "T52n2117_002:0788a21": "微妙也。則詔皇太子撰菩薩藏經序。虞世南",
    "T52n2117_002:0788a22": "之卒。而夢其進讜言如平生也。則即其家齋",
    "T52n2117_002:0788a23": "僧造像。以資冥福。念建義兵以來殞身以行",
    "T52n2117_002:0788a24": "陣者莫之極也。則普為義士兇徒建寺剎。享",
    "T52n2117_002:0788a25": "太平之後。念手誅千餘人者。不及見也。則以",
    "T52n2117_002:0788a26": "御服施僧而求薦擢。蓋太宗之聰明。遠過於",
    "T52n2117_002:0788a27": "憲宗也。而太宗之奉佛。尤不止如憲宗之迎",
    "T52n2117_002:0788a28": "骨也。是豈為佛所惑乎。使太宗果愚而受惑。",
    "T52n2117_002:0788a29": "則當時房杜王魏直言無隱。胡為不諫其奉",
    "T52n2117_002:0788b01": "佛乎。不惟不諫其奉佛也。若房梁公玄齡。則",
    "T52n2117_002:0788b02": "相與命玄奘譯經。杜萊公如晦。則以法尊京",
    "T52n2117_002:0788b03": "兆玄琬。其欽崇歸向之心。君臣同一德。又不",
    "T52n2117_002:0788b04": "惟房杜二公為然也。宋璟剛介為唐朝第一。",
    "T52n2117_002:0788b05": "則以佛法師於曇一。裴晉公以身繫天下安",
    "T52n2117_002:0788b06": "危。則執弟子禮於徑山法針。抱大節忠於國",
    "T52n2117_002:0788b07": "家死而不變者。孰若顏魯公。則以戒稱弟子",
    "T52n2117_002:0788b08": "於湖州慧明。問道於江西嚴峻。輕名利少緣",
    "T52n2117_002:0788b09": "飾純孝而清正者。孰若天魯山。則以母亡而",
    "T52n2117_002:0788b10": "刺血書佛經數千言。至於張說撰心經之序。",
    "T52n2117_002:0788b11": "孟簡結塵外之交。杜鴻漸參無住之禪。權德",
    "T52n2117_002:0788b12": "輿著草衣之記。彼諸賢聖。皆表表然不世出",
    "T52n2117_002:0788b13": "者。使佛教果能惑人。亦安能惑如是之聖賢",
    "T52n2117_002:0788b14": "耶。以是知唐之君臣次非受惑。而愈之惑亦",
    "T52n2117_002:0788b15": "甚矣。雖然愈之惑不足論也。而其惑天下後",
    "T52n2117_002:0788b16": "世。則非細故也。蓋愈以儒自負。經生學士視",
    "T52n2117_002:0788b17": "之如太山北斗。愈之所是從而是之。愈之所",
    "T52n2117_002:0788b18": "非從而非之。誰復詳審諦察。而考其所以操",
    "T52n2117_002:0788b19": "履者。則何如哉。吾嘗因其遺文考其操履。乃",
    "T52n2117_002:0788b20": "知愈光範三書。求售於時宰。何其急於富貴",
    "T52n2117_002:0788b21": "乎。孔子曰。儒有席上之珍以待聘。夙夜強",
    "T52n2117_002:0788b22": "學以待問。懷忠信以待舉。力行仁以待取。其",
    "T52n2117_002:0788b23": "待而不求也如此。蓋以道義自重也。孟子曰。",
    "T52n2117_002:0788b24": "迎之致敬以有禮言。將行其言也則就之。禮",
    "T52n2117_002:0788b25": "貌衰則去之。其難進易退也如此。蓋以道",
    "T52n2117_002:0788b26": "義自高。愈之嗜進一至於此。則於道義掃地",
    "T52n2117_002:0788b27": "矣。愈之書欲朝廷因己之爵祿。以誘至天下",
    "T52n2117_002:0788b28": "之遺才。殊不知。天下之士固有不隕穫於負",
    "T52n2117_002:0788b29": "賤。不充溢於富貴。大能守道抱義如尹傅之",
    "T52n2117_002:0788c01": "流者。非幣帛之聘肖像之求。不輕其身以為",
    "T52n2117_002:0788c02": "世用也。古之人未嘗不欲仕也。又惡不由其",
    "T52n2117_002:0788c03": "道。不由其道而往者。與鑽穴隙之類也。則",
    "T52n2117_002:0788c04": "愈之操履蓋可知矣。",
    "T52n2117_002:0788c05": "[0788c05] 及于&#x9814;之相也。愈之上書以媚之。考之唐史。",
    "T52n2117_002:0788c06": "&#x9814;則屈強犯命有擅取鄧州之逆。廣募戰士。",
    "T52n2117_002:0788c07": "有專據漢南之心。教舞八佾。聲態雄侈。有窺",
    "T52n2117_002:0788c08": "覦僭竊之意。天子謂其深懷奸謀。王彥威謂",
    "T52n2117_002:0788c09": "其得全腰領為幸。則&#x9814;乃少誠元濟之流亞",
    "T52n2117_002:0788c10": "也。愈乃誦詠讚美。稱其有聖賢之言行。稱其",
    "T52n2117_002:0788c11": "有德。而且有言。擬之以商書之灝灝。周書之",
    "T52n2117_002:0788c12": "噩噩。則愈之諛佞不亦甚乎。昔宇文士及譽",
    "T52n2117_002:0788c13": "太宗。而太宗斥其佞。山人范知璿譽宋璟。而",
    "T52n2117_002:0788c14": "宋璟責其諛。以太宗之聰明英武宋璟之剛",
    "T52n2117_002:0788c15": "正方大。二子譽之。良不為過。而猶不能免",
    "T52n2117_002:0788c16": "佞諛之誚。況子&#x9814;之陰蓄異志近助朝廷。而",
    "T52n2117_002:0788c17": "愈乃極口譽之。則愈之佞且諛也如此。巧言",
    "T52n2117_002:0788c18": "令色孔子恥之。讒諂則諛孟子戒之。則愈之",
    "T52n2117_002:0788c19": "操履又可知矣。",
    "T52n2117_002:0788c20": "[0788c20] 潮陽一斥。周慞惶怖。遽奉書天子。而諷其封",
    "T52n2117_002:0788c21": "禪。意在貢諛於朝廷。而冀脫其遷謫。抑不",
    "T52n2117_002:0788c22": "思。封禪之說不出於二帝三王之書。而&#x524F;建",
    "T52n2117_002:0788c23": "於秦皇漢武之世。故倪寬封禪議曰。薦享之",
    "T52n2117_002:0788c24": "禮不著於經。則封禪之不經。不待識者而後",
    "T52n2117_002:0788c25": "知矣。愈平生自負。謂能專明二帝三王之導。",
    "T52n2117_002:0788c26": "而善斥百家不經之說。胡為讒遭廢黜遽自",
    "T52n2117_002:0788c27": "衰謬。即以秦皇漢武不經之事。諛其君哉。當",
    "T52n2117_002:0788c28": "太平極治之時。而有封禪之請。猶不可也。況",
    "T52n2117_002:0788c29": "藩鎮初平之後。正宜恭儉節用之不暇。而可",
    "T52n2117_002:0789a01": "導以侈靡乎。在都俞[病-丙+(臾/貝)]歌之列。而有封禪之",
    "T52n2117_002:0789a02": "請。猶不可也。況既蒙譴謫之際。正宜闔門待",
    "T52n2117_002:0789a03": "罪之不暇。又可出位而有言乎。方士毛仙翁",
    "T52n2117_002:0789a04": "者。挾左道以亂政者也。愈方仰&#x6B1D;於斥逐。而",
    "T52n2117_002:0789a05": "仙翁執之以吉兆。於是作毛仙翁十八兄序。",
    "T52n2117_002:0789a06": "且曰。兄言果有徵。以至云即掃室累矣。況",
    "T52n2117_002:0789a07": "一日歡笑。夫不知命無以為君子。愈何為易",
    "T52n2117_002:0789a08": "於動搖如此乎。愈詆佛為異端。乃低首下心",
    "T52n2117_002:0789a09": "鞠躬屏氣。以兄事仙翁異人。甚矣其無定守",
    "T52n2117_002:0789a10": "也。",
    "T52n2117_002:0789a11": "[0789a11] 黃陵二妃廟者。不在祀典之神也。愈斥潮陽",
    "T52n2117_002:0789a12": "而過洞庭。遂禱二妃以求脫禍。及其得還乃",
    "T52n2117_002:0789a13": "出財治其廟。具禮以祀之。為書以誌之。夫豈",
    "T52n2117_002:0789a14": "弟君子求福不回。愈何為回邪求福如此乎。",
    "T52n2117_002:0789a15": "愈詆佛為夷鬼。乃伈伈俔俔。搖尾乞憐於婦",
    "T52n2117_002:0789a16": "人之鬼。甚矣其不知恥也。士君子素患難行",
    "T52n2117_002:0789a17": "乎患難。素貧賤行乎貧賤。愈纔遭遷謫。即",
    "T52n2117_002:0789a18": "顛沛擾亂抑&#x6B1D;悲懆。既以封禪諷天子。又以",
    "T52n2117_002:0789a19": "吉凶求仙翁。又以禍亂禱二妃。則愈豈守道",
    "T52n2117_002:0789a20": "不變者乎。故當時大顛謂愈曰。予知死生禍",
    "T52n2117_002:0789a21": "福蓋係乎天。彼黃陵豈能福汝耶。主上繼天",
    "T52n2117_002:0789a22": "寶之後。奸臣負國而討之。糧魄雲合殺人盈",
    "T52n2117_002:0789a23": "野。僅能克乎。而瘡痍未廖。子乃欲封禪告",
    "T52n2117_002:0789a24": "功以驕動天下。而屬意在乎子之欲婦。子奚",
    "T52n2117_002:0789a25": "忍於是耶。且以窮自亂而祭女鬼。是不知命",
    "T52n2117_002:0789a26": "也。動天下而不顧以便己。是不知仁也。強",
    "T52n2117_002:0789a27": "言以顛之。言見於退之別傳所紀者如此。則",
    "T52n2117_002:0789a28": "愈之操履。又可知矣。",
    "T52n2117_002:0789a29": "[0789a29] 孔子曰。鄙夫可以事君也與哉。其未得之也",
    "T52n2117_002:0789b01": "患得之。愈之光範三書以自售是也。既得之",
    "T52n2117_002:0789b02": "患失之。愈之陷事于&#x9814;以取容是也。苟患失",
    "T52n2117_002:0789b03": "之無所不至矣。愈之請封禪求仙翁禱二妃",
    "T52n2117_002:0789b04": "是也。愈之操履若此。雖其文章高天下。何足",
    "T52n2117_002:0789b05": "道乎。周子通書曰。不知務道德。而以文辭",
    "T52n2117_002:0789b06": "為能者。藝為而已矣。由是言之。則愈與奕等",
    "T52n2117_002:0789b07": "皆藝者耳。孰謂愈得為儒哉。況愈之為文。尤",
    "T52n2117_002:0789b08": "不能無可議者。原道之作。謂博愛之謂仁行",
    "T52n2117_002:0789b09": "而宜之之謂叉。由是而之焉之謂道。抑不思。",
    "T52n2117_002:0789b10": "無極而太極斯其所謂道也。斯時也安有所",
    "T52n2117_002:0789b11": "謂愛之博行之宜者也。愛之博行之宜。無非",
    "T52n2117_002:0789b12": "斯道之流行發見也。而愈乃謂道曰博愛行",
    "T52n2117_002:0789b13": "宜而出。母乃顛倒之甚乎。愈之不知道也如",
    "T52n2117_002:0789b14": "此。",
    "T52n2117_002:0789b15": "[0789b15] 處州孔子廟碑之作謂。社稷不屈而壇。豈如",
    "T52n2117_002:0789b16": "孔子巍然當座。抑不思。社稷者用其達天地",
    "T52n2117_002:0789b17": "之氣。正以不屋而壇為尊。惟喪國之社乃屋。",
    "T52n2117_002:0789b18": "示絕陽而通陰。乃其辱耳。愈乃以社稷無屋。",
    "T52n2117_002:0789b19": "不如孔子有屋之榮。母乃悖理之甚乎。愈之",
    "T52n2117_002:0789b20": "不知經也如此。",
    "T52n2117_002:0789b21": "[0789b21] 原道謂。堯舜禹湯以道相傳是矣。禹沒四百",
    "T52n2117_002:0789b22": "年。而湯始生。謂湯接禹之傳可也。愈乃謂。",
    "T52n2117_002:0789b23": "禹以是傳之湯。湯沒六百年。而文武始出。謂",
    "T52n2117_002:0789b24": "文武接湯之傳可也。愈乃謂。湯以是傳之文",
    "T52n2117_002:0789b25": "武。豈有既沒數百年而能以道傳人者乎。曰。",
    "T52n2117_002:0789b26": "可死不得其傳。愈亦知死則不能傳道矣。何",
    "T52n2117_002:0789b27": "為既死之禹湯。乃能傳道於後世哉。愈之不",
    "T52n2117_002:0789b28": "知道也又如此。",
    "T52n2117_002:0789b29": "[0789b29] 與馮宿書。自北揚子為太玄時。且謂勝老子。",
    "T52n2117_002:0789c01": "又引侯芭之論謂。玄勝周易。夫老子五千言。",
    "T52n2117_002:0789c02": "固非楊子所能及至於易則更。數聖人而後",
    "T52n2117_002:0789c03": "為全經。雖孔子之聖猶謂。五十以學易。可以",
    "T52n2117_002:0789c04": "無太過。而愈乃謂不及楊子之太玄。何其謬",
    "T52n2117_002:0789c05": "哉。楊子作太玄以擬易。昔人謂其如吳楚僭",
    "T52n2117_002:0789c06": "號以稱王。擬易猶不免乎僭。而謂其勝易可",
    "T52n2117_002:0789c07": "乎。愈之不知經也又如此。",
    "T52n2117_002:0789c08": "[0789c08] 唐人黃璞論歐陽詹謂。其以一倡婦一慟而",
    "T52n2117_002:0789c09": "死。而譏其不孝。愈作歐陽詹哀辭乃稱。其",
    "T52n2117_002:0789c10": "事父母盡孝仁於妻子。夫譽其所可毀。則其",
    "T52n2117_002:0789c11": "言之矯誣也甚矣。作諫臣論。譏陽城非有道",
    "T52n2117_002:0789c12": "之士。及城守道州。而愈送太學生何堅還道",
    "T52n2117_002:0789c13": "州。又賢城所治。為有道之士。比之黃&#x8987;治",
    "T52n2117_002:0789c14": "&#x9834;州。夫前毀而後可以譽。則予言之反覆亦",
    "T52n2117_002:0789c15": "甚矣。",
    "T52n2117_002:0789c16": "[0789c16] 原道謂。老子道其所道。非吾之所謂道。其師",
    "T52n2117_002:0789c17": "說乃謂。孔子師老聃。審如是則孔子之道。乃",
    "T52n2117_002:0789c18": "出於老氏之道。亦可謂之道其所道也。與孟",
    "T52n2117_002:0789c19": "簡書謂。群聖之道大壞。其禍出於楊墨其讀",
    "T52n2117_002:0789c20": "墨子乃謂。孔墨相為用。審如是則孔子之道。",
    "T52n2117_002:0789c21": "本同乎墨子之道。亦可謂之壞群聖之道也。",
    "T52n2117_002:0789c22": "夫老也墨也異端之道也。愈既詆排之矣。而",
    "T52n2117_002:0789c23": "乃指孔子以為老。又指孔子以為墨。不亦叛",
    "T52n2117_002:0789c24": "孔子之甚乎。學孔子而叛孔子。猶陳相之背",
    "T52n2117_002:0789c25": "師逢蒙之射羿也。後世經生學士。以愈詆佛",
    "T52n2117_002:0789c26": "為可傚。則愈之叛孔子亦可傚乎。抑愈雖詆",
    "T52n2117_002:0789c27": "佛。而又取於佛。其交大顛也。則取其聰明",
    "T52n2117_002:0789c28": "識道理。其送高閑也。則取其一生死解外膠。",
    "T52n2117_002:0789c29": "其作馬彙行狀也則取其刺血寫佛經。且詆",
    "T52n2117_002:0790a01": "之而且取之。既非之而又是之愈可謂不常",
    "T52n2117_002:0790a02": "其德者矣。蓋愈之中心。初無定見。是非取",
    "T52n2117_002:0790a03": "捨莫知適從。故肆口所言隨時遷就前不顧",
    "T52n2117_002:0790a04": "後後不顧前。而不復慮其遺臭於萬世也。識",
    "T52n2117_002:0790a05": "者於此毋以私心論。毋以愛憎之心論。試平",
    "T52n2117_002:0790a06": "其心而評之。則愈之為人也。果君子乎抑小",
    "T52n2117_002:0790a07": "人乎。果儒者乎抑非真儒乎。",
    "T52n2117_002:0790a08": "[0790a08] 當是時。韓柳俱以文鳴。韓則詆佛。柳則學佛。",
    "T52n2117_002:0790a09": "觀子厚贈重巽法師序曰。吾自幼學佛求其",
    "T52n2117_002:0790a10": "道。積三十年。且由儒而通者。鄭中書孟常",
    "T52n2117_002:0790a11": "州連中丞。以中丞之辨博。常州之敏達。中書",
    "T52n2117_002:0790a12": "之清直嚴重。且猶崇重其道。況若吾之昧昧",
    "T52n2117_002:0790a13": "者乎。",
    "T52n2117_002:0790a14": "[0790a14] 其送文暢上人序曰。晉宋以來。有道林道安",
    "T52n2117_002:0790a15": "遠法師休上人。其所與游則謝安石王逸少",
    "T52n2117_002:0790a16": "習。鑿齒謝靈運鮑昭之徒。皆時之選。由是真",
    "T52n2117_002:0790a17": "乘法印。與儒典並用。而人知方向。至於送琛",
    "T52n2117_002:0790a18": "上人序。送舉上人序。送暠上人序。製南嶽大",
    "T52n2117_002:0790a19": "明律師碑。製六祖賜諡碑。製南嶽彌陀和尚",
    "T52n2117_002:0790a20": "碑。作法證律師塔碑。作永州淨土院記。作柳",
    "T52n2117_002:0790a21": "大雲寺記。無非闡明佛法開示冥愚。故東坡",
    "T52n2117_002:0790a22": "過曹溪而題曰。釋教譯于中國。必托於儒之",
    "T52n2117_002:0790a23": "能言者。然後傳遠。子厚南遷作曹溪南嶽諸",
    "T52n2117_002:0790a24": "碑。妙絕古今。蓋推本其言與孟軻氏合。可不",
    "T52n2117_002:0790a25": "使學者日見而誦之。然則子厚之碑於佛教",
    "T52n2117_002:0790a26": "如此。宜東坡喜稱而樂道之也。然儒家不滿",
    "T52n2117_002:0790a27": "於子厚者。以其失節於王叔文耳。斯固子厚",
    "T52n2117_002:0790a28": "之失。而深求子厚之心。亦下惠不羞污君之",
    "T52n2117_002:0790a29": "意。初非附權勢而饕富貴也。觀其永州之斥。",
    "T52n2117_002:0790b01": "怡然自得。所謂請封禪求仙翁禱二妃之事。",
    "T52n2117_002:0790b02": "未嘗有焉。則其安恬處順。亦可見矣。及起為",
    "T52n2117_002:0790b03": "柳州刺史。而友人劉禹錫得播州。子厚曰。播",
    "T52n2117_002:0790b04": "非人所居。禹錫親在堂。吾不忍其窮。即具表",
    "T52n2117_002:0790b05": "請以柳易播。雖禹錫得改連州。不待以柳播",
    "T52n2117_002:0790b06": "相易。然即此一念其賢於愈之患失者。豈不",
    "T52n2117_002:0790b07": "猶伯夷之於盜跖乎。深求韓柳之為人。大概",
    "T52n2117_002:0790b08": "韓嗜進。而柳安靜。韓奔競而柳恬退。故子厚",
    "T52n2117_002:0790b09": "送浩初上人序曰。儒者韓退之嘗病予嗜浮",
    "T52n2117_002:0790b10": "圖。予以為凡為其道者。不愛官不爭能。其賢",
    "T52n2117_002:0790b11": "於逐逐然。惟印組是務者亦遠矣。妙哉子厚",
    "T52n2117_002:0790b12": "之言。深中愈之膏肓也。又曰。浮圖誠有不",
    "T52n2117_002:0790b13": "可斥者。往往與易論語合。不與孔子異道。雖",
    "T52n2117_002:0790b14": "聖人復生。不可得而斥也。又曰。退之所罪",
    "T52n2117_002:0790b15": "者。其跡也。曰&#x9AE0;而緇。無夫婦父子。不為耕",
    "T52n2117_002:0790b16": "農蠶桑。忿其外而遺其中。是知石而不知韞",
    "T52n2117_002:0790b17": "玉也。又曰果不信道。而斥焉以夷。則將友",
    "T52n2117_002:0790b18": "惡來盜跖。而賤季札由余乎。詳觀子厚之言。",
    "T52n2117_002:0790b19": "則韓柳之見。豈不天淵也哉。後世經生學士。",
    "T52n2117_002:0790b20": "不及詳考韓之是非。而徒欲傚韓之詆佛。歐",
    "T52n2117_002:0790b21": "陽文忠公今之韓愈也。舊唐書謂。愈性愎忤。",
    "T52n2117_002:0790b22": "當時達官皆薄其為人。而公則喜其攘斥佛",
    "T52n2117_002:0790b23": "老。乃隱其惡著其善。而稱其佐佑六經。",
    "T52n2117_002:0790b24": "[0790b24] 太宗濟世安民。為不出世之君。公則惡其復",
    "T52n2117_002:0790b25": "立浮圖。乃掩其長責其短。而指為中才之主。",
    "T52n2117_002:0790b26": "凡唐人歸向大乘教。而欽從敬信者。公則極",
    "T52n2117_002:0790b27": "其貶斥。其名卿賢大夫多與禪衲遊。有機緣",
    "T52n2117_002:0790b28": "事跡者。公則憤憤削去而不書。且曰。無佛之",
    "T52n2117_002:0790b29": "世。詩書雅頌之聲。其民蒙福。抑不思。謹庠",
    "T52n2117_002:0790c01": "序以設教。而羊質虎皮鳳鳴鷙翰者。滔滔皆",
    "T52n2117_002:0790c02": "是也。及聞作善受天堂之報。則善心不期而",
    "T52n2117_002:0790c03": "自生。譚禮樂以陶民。而口筆尹旦身心管商",
    "T52n2117_002:0790c04": "者。比比皆然也。及聞作惡受地獄之苦。則惡",
    "T52n2117_002:0790c05": "心不期而自革。孝宗原道辨曰。佛立五戒。曰",
    "T52n2117_002:0790c06": "不殺不盜不婬不妄不飲酒。夫不殺仁也。不",
    "T52n2117_002:0790c07": "盜義也。不婬禮也。不飲酒智也。不妄語信",
    "T52n2117_002:0790c08": "也。仲尼之道。夫何遠之有。由是言之。則佛氏",
    "T52n2117_002:0790c09": "之教。豈劣於詩書雅頌哉。",
    "T52n2117_002:0790c10": "[0790c10] 又曰。其言荒茫漫靡。夷幻變現。善推不驗。無",
    "T52n2117_002:0790c11": "實之事。抑不思。言劫數之長遠。是佛之見。",
    "T52n2117_002:0790c12": "通達過去未來。無有限礙。非若儒者據書契",
    "T52n2117_002:0790c13": "之紀載僅知數千百年之事而止也。言世界",
    "T52n2117_002:0790c14": "之廣大。是佛之見。洞燭虛空法界。無有邊際。",
    "T52n2117_002:0790c15": "非若儒者按職方以考驗僅知中國四夷之事",
    "T52n2117_002:0790c16": "而止也。無盡護法論曰。人有極聰明者。有極",
    "T52n2117_002:0790c17": "愚魯者。聰明者。於上古興亡之跡。六經子史",
    "T52n2117_002:0790c18": "之論。皆能知之。彼愚魯者。誠不知也。又安",
    "T52n2117_002:0790c19": "可以彼知者為誕乎。由是言之。則佛氏之說。",
    "T52n2117_002:0790c20": "豈可謂之不驗無實哉。",
    "T52n2117_002:0790c21": "[0790c21] 又曰。憲宗幸福得禍。抑不思。莫之為而為者",
    "T52n2117_002:0790c22": "天。莫之致而致者命。儒言天命。佛言定業。",
    "T52n2117_002:0790c23": "蓋不可逃之數也。豈目前善惡為之哉。盜跖",
    "T52n2117_002:0790c24": "壽終而子路醢。非儒教之無驗也。又曰。佛為",
    "T52n2117_002:0790c25": "中國大患。抑不思。儒固化中國以善。佛豈教",
    "T52n2117_002:0790c26": "中國以惡。為善不同。同歸于治。皆不可誣之",
    "T52n2117_002:0790c27": "理也。夫亦何患之有哉。天人歸向而鬼神欽。",
    "T52n2117_002:0790c28": "必有大利益於彼也大概公之詆佛。乃師於",
    "T52n2117_002:0790c29": "愈而公踐履亦師於愈。大庭唱第。抗聲祈恩。",
    "T52n2117_002:0791a01": "即愈之上三書也。首唱濮議。頗喧物論。即愈",
    "T52n2117_002:0791a02": "之請禪也。老而悲傷。睠焉憂顧。張無盡謂。",
    "T52n2117_002:0791a03": "觀修之書尺。諜諜以老病自悲。雖居富貴之",
    "T52n2117_002:0791a04": "地。戚戚無所容。視愈之不達天命求仙禱神。",
    "T52n2117_002:0791a05": "同一見趣也。所修唐書。瑜不掩瑕。張無盡",
    "T52n2117_002:0791a06": "謂。其臆說褒貶。而為吳縝。糾其繆者二百餘",
    "T52n2117_002:0791a07": "條。視愈之肆筆成文。頗多繆論。同一意識也。",
    "T52n2117_002:0791a08": "慷慨激烈排斥佛教。至於晚年乃以居士自",
    "T52n2117_002:0791a09": "號。其後&#x89A9;韓愈別傳乃之跋曰。余官瑯琊有",
    "T52n2117_002:0791a10": "以退之別傳相示者。反覆論誦。乃知大顛蓋",
    "T52n2117_002:0791a11": "非常人。余嘗患浮圖氏之盛。而嘉退之之說。",
    "T52n2117_002:0791a12": "及觀大顛之言。乃知子厚不為過也。夫既排",
    "T52n2117_002:0791a13": "釋氏。而又取釋氏。視愈之交大顛送高閑稱",
    "T52n2117_002:0791a14": "馬彙。回一趨向也。道同志合。有如此者。謂",
    "T52n2117_002:0791a15": "之今之韓愈信矣。",
    "T52n2117_002:0791a16": "[0791a16] 自公師愈。而諸儒競師愈程明道曰。釋氏惟",
    "T52n2117_002:0791a17": "務上達。而無下學。抑不思。釋氏六波羅蜜。",
    "T52n2117_002:0791a18": "皆下學上達之說。禪波羅蜜。謂由禪定以到",
    "T52n2117_002:0791a19": "彼岸也。禪定則是下學。到彼岸則上達矣。檀",
    "T52n2117_002:0791a20": "波羅蜜。謂由布施以到彼岸也。布施則是下",
    "T52n2117_002:0791a21": "學。到彼岸則是上達矣。他如精進持戒忍辱",
    "T52n2117_002:0791a22": "智慧。而到彼岸。則上達矣。故解脫了義經云。",
    "T52n2117_002:0791a23": "學有六事。所謂六波羅蜜。施戒忍是增上戒",
    "T52n2117_002:0791a24": "學。禪定是增上心學。般若是增上慧學。又",
    "T52n2117_002:0791a25": "四弘願曰。法門無量誓願學。佛道無上誓願",
    "T52n2117_002:0791a26": "成。無非由下學而至上達者。謂之無下學可",
    "T52n2117_002:0791a27": "乎。",
    "T52n2117_002:0791a28": "[0791a28] 朱晦菴曰。釋氏自以為直指人心見性成佛。",
    "T52n2117_002:0791a29": "而實不識心性。抑不思。首楞嚴一經乃心性",
    "T52n2117_002:0791b01": "之邃學。其言曰。前塵虛妄惑汝真性。又曰。",
    "T52n2117_002:0791b02": "遺失本妙圓妙明心寶明妙性。所以破妄心",
    "T52n2117_002:0791b03": "也。又曰。若離前塵有分別性。即汝真心。又",
    "T52n2117_002:0791b04": "曰我見如來手自開合。非我見性有開有合。",
    "T52n2117_002:0791b05": "所以明真心也。又曰。不知色身外洎山河虛",
    "T52n2117_002:0791b06": "空大地。咸是妙明真心中物。所以明此心之",
    "T52n2117_002:0791b07": "周遍無外也。又曰。各各自知心遍十方。一切",
    "T52n2117_002:0791b08": "世間有所諸物。皆即菩提妙明元心。了然自",
    "T52n2117_002:0791b09": "知獲本妙心常住不滅。所以證虛空妙心。而",
    "T52n2117_002:0791b10": "入佛境界也。謂之不識心性可乎。",
    "T52n2117_002:0791b11": "[0791b11] 張橫渠。不信輪迴之說。謂佛言。有識之死受",
    "T52n2117_002:0791b12": "生輪迴。為未之思。此即莊子息我以死之見",
    "T52n2117_002:0791b13": "也。意謂。死則休息。更無餘事矣。殊不知。生",
    "T52n2117_002:0791b14": "死無際輪迴不息。四生六道隨業受報。而謂",
    "T52n2117_002:0791b15": "之無輪迴可乎。南史載。梁武帝夢。眇目僧執",
    "T52n2117_002:0791b16": "手爐入宮內欲托生王宮。覺而後宮生子繹。",
    "T52n2117_002:0791b17": "幼即病目。醫療不&#x52B9;。竟眇一目。是為元帝。",
    "T52n2117_002:0791b18": "名臣言行錄載。范祖禹將生其母夢。一偉丈",
    "T52n2117_002:0791b19": "夫立于側曰。我漢將軍鄧禹也。覺而產兒。遂",
    "T52n2117_002:0791b20": "名祖禹。以鄧禹內行淳備。遂字之曰淳夫以",
    "T52n2117_002:0791b21": "是證之。則儒家之書。因有輪迴之說矣。乃以",
    "T52n2117_002:0791b22": "釋氏輪迴之說為非是。何其不察之也。程明",
    "T52n2117_002:0791b23": "道不信地獄之說。謂佛為下根者設此偽教。",
    "T52n2117_002:0791b24": "怖令為善。此即小人以小惡為無傷之見也。",
    "T52n2117_002:0791b25": "意謂。生作過惡既死誰復窮治哉。殊不知。天",
    "T52n2117_002:0791b26": "地神明昭布森列。賞善罰惡如影隨形。而謂",
    "T52n2117_002:0791b27": "之無地獄可乎。隋史載。開皇中大府丞趙文",
    "T52n2117_002:0791b28": "昌。死而復活。云於冥間見周武帝受罪。帝謂",
    "T52n2117_002:0791b29": "文昌曰。既還家卿。為吾向隋皇帝說。吾滅佛",
    "T52n2117_002:0791c01": "法罪重。為營功德。俾出地獄。文昌奏其事。",
    "T52n2117_002:0791c02": "文帝遂&#x52C5;天下僧尼。為周武帝誦金剛經。名",
    "T52n2117_002:0791c03": "臣言行錄載。王荊公子名雱。所為不善。凡荊",
    "T52n2117_002:0791c04": "公悖理傷道之事。多出於雱。及雱死後。荊公",
    "T52n2117_002:0791c05": "彷彿見雱。荷銕枷立于門側。於是捨所居之",
    "T52n2117_002:0791c06": "半山為鍾山寺。為其追冥福。以是證之。則儒",
    "T52n2117_002:0791c07": "家之書。固有地獄之說矣。乃謂釋氏地獄之",
    "T52n2117_002:0791c08": "說為無有。何其未及思也。",
    "T52n2117_002:0791c09": "[0791c09] 張橫渠曰。其過也。塵芥六合。其蔽於小也。",
    "T52n2117_002:0791c10": "夢幻人世。抑不思。莊子曰。四海在天地間。",
    "T52n2117_002:0791c11": "猶礨空在大澤中。國在海內。猶稊米之在太",
    "T52n2117_002:0791c12": "倉。非塵芥而何。白樂天曰。昨日屋頭堪炙",
    "T52n2117_002:0791c13": "手。今朝門外好張羅。莫笑賤貧誇富貴共成",
    "T52n2117_002:0791c14": "枯骨兩如何。非夢幻而何。橫渠目不悟此。豈",
    "T52n2117_002:0791c15": "可謂悟之者為非是乎。程明道曰。釋氏要說",
    "T52n2117_002:0791c16": "去根塵。然沒此理要有此理。除是死也。抑不",
    "T52n2117_002:0791c17": "思。大慧禪師曰。心意識之障道。甚於毒蛇猛",
    "T52n2117_002:0791c18": "虎。猛虎尚可迴避。心意識無&#x511E;迴避處。則學",
    "T52n2117_002:0791c19": "道者安可累於根塵哉。六祖大師曰。菩提本",
    "T52n2117_002:0791c20": "無樹。明鏡亦非臺。本來無一物。何處惹塵埃。",
    "T52n2117_002:0791c21": "則悟道者曷嘗累於根塵哉。明道自不了此。",
    "T52n2117_002:0791c22": "豈可謂天下無此理乎。",
    "T52n2117_002:0791c23": "[0791c23] 張橫渠曰。釋氏語實際乃知道者。所謂誠也。",
    "T52n2117_002:0791c24": "就使得之。乃誠而惡明者。夫橫渠以實際為",
    "T52n2117_002:0791c25": "誠可也。而謂其誠而惡明。則未之思也。楞嚴",
    "T52n2117_002:0791c26": "曰。明極即如來。淨極光通達。法華經曰。普",
    "T52n2117_002:0791c27": "明照世間。明了心決定。惡明者。果能如是乎。",
    "T52n2117_002:0791c28": "溫公曰。其妙者不能出吾宗。其妄者吾不信。",
    "T52n2117_002:0791c29": "妙處在無我。其言天堂地獄不足信。夫溫公",
    "T52n2117_002:0792a01": "以無我為妙可也。而不信天堂地獄。則未之",
    "T52n2117_002:0792a02": "思也。",
    "T52n2117_002:0792a03": "[0792a03] 劉元城曰。凡人耳目所不及。安可知其無有。",
    "T52n2117_002:0792a04": "列禦寇曰。皇子果於自信。果於誣理不信果",
    "T52n2117_002:0792a05": "為知理乎。",
    "T52n2117_002:0792a06": "[0792a06] 橫渠曰。釋氏誣天地為幻妄。何不觀赤壁賦",
    "T52n2117_002:0792a07": "曰。自其變者而觀之。雖天地不能以一瞬。則",
    "T52n2117_002:0792a08": "天地之終。窮固出於蘇東坡之說也。豈獨釋",
    "T52n2117_002:0792a09": "氏有是言哉。",
    "T52n2117_002:0792a10": "[0792a10] 明道曰。謂釋氏實是愛身放捨不得。何不觀",
    "T52n2117_002:0792a11": "五代史曰。佛於頭目手足皆以施人。則佛不",
    "T52n2117_002:0792a12": "愛身。固出於歐陽公之筆也。豈獨佛書有是",
    "T52n2117_002:0792a13": "說哉。",
    "T52n2117_002:0792a14": "[0792a14] 伊川曰昔之惑人也。乘其愚暗。今之惑人也。",
    "T52n2117_002:0792a15": "因其高明。抑不思。智者觀於未形。愚者暗於",
    "T52n2117_002:0792a16": "成事。既曰高明。而復謂其受惑。可乎。",
    "T52n2117_002:0792a17": "[0792a17] 明道曰。佛老其言近理。又非楊墨之比所以",
    "T52n2117_002:0792a18": "為禍害甚於楊墨之害。抑不思。萬形皆有弊",
    "T52n2117_002:0792a19": "惟理獨不朽。既曰近理。而復謂其為害。可",
    "T52n2117_002:0792a20": "乎。",
    "T52n2117_002:0792a21": "[0792a21] 謝顯道。歷舉佛說與吾儒同處問伊川。伊川",
    "T52n2117_002:0792a22": "答曰。任他同處。雖多只是本領不是。一齊差",
    "T52n2117_002:0792a23": "&#x5374;。夫伊川不能明指其何處差何處不是。而",
    "T52n2117_002:0792a24": "徒泛言其差與不是。豈天下之公論乎。夫不",
    "T52n2117_002:0792a25": "能指其何處差。是終不見其有差處也。不能",
    "T52n2117_002:0792a26": "指其何處不是。且終不見其不是處也。直欲",
    "T52n2117_002:0792a27": "以愛憎之心。而誣之曰差。誣之曰不是。天下",
    "T52n2117_002:0792a28": "後世。豈無根之語所能欺哉。至於晦菴指其",
    "T52n2117_002:0792a29": "實見之差。謂釋氏之學正謂惡此理之充塞",
    "T52n2117_002:0792b01": "無間。而使已不得一席無理之地以自安。厭",
    "T52n2117_002:0792b02": "此理之流行不息。而使已不得無理之時以",
    "T52n2117_002:0792b03": "自肆。殊不知。釋氏非厭惡此理而欲無此理",
    "T52n2117_002:0792b04": "也。正以世有二障。曰事障。曰理障不特事能",
    "T52n2117_002:0792b05": "障吾之心。而理亦能障吾之心。圓覺經曰。若",
    "T52n2117_002:0792b06": "諸眾生。先除事障未除理障。但能悟入聲聞",
    "T52n2117_002:0792b07": "緣覺。未能顯住菩薩境界正此意也。故學佛",
    "T52n2117_002:0792b08": "者。不明此理。固無以識心性之真。而執滯此",
    "T52n2117_002:0792b09": "理。亦未免為心性之礙。是以勉強力行之初。",
    "T52n2117_002:0792b10": "固當研窮此理。從容中道之後。則不可執滯",
    "T52n2117_002:0792b11": "此理。故曰渡河須用筏。到岸不須船。不特釋",
    "T52n2117_002:0792b12": "教如此。而儒教亦如此。只如周文王。不大聲",
    "T52n2117_002:0792b13": "不長夏。則是除事障也。至於不識不知。則理",
    "T52n2117_002:0792b14": "障除矣。顏氏不遷怒不貳過。則是除事障也",
    "T52n2117_002:0792b15": "至於如愚坐忘。則理障除矣。文王聖人也。顏",
    "T52n2117_002:0792b16": "子幾聖也。固能不為理所障。若分量未至於",
    "T52n2117_002:0792b17": "聖。則只能改過遷善。以除事障。安能不思不",
    "T52n2117_002:0792b18": "勉以除理障哉。晦菴分量遠未到此。所以徒",
    "T52n2117_002:0792b19": "欲執滯此理。而謂釋氏不合厭惡此理。且指",
    "T52n2117_002:0792b20": "為實見之差。識者觀之。則知差不在釋氏。而",
    "T52n2117_002:0792b21": "在晦菴也。嗟夫。望山者其高蒼蒼。望海者其",
    "T52n2117_002:0792b22": "遠茫茫。振屣而昇蒼蒼彌高。鼓棹而遊茫茫",
    "T52n2117_002:0792b23": "彌遠。而後進向之所&#x89A9;未盡也。所&#x89A9;未盡。而",
    "T52n2117_002:0792b24": "輕議論。辭窮理屈。則寂無容聲。明道曰。釋氏",
    "T52n2117_002:0792b25": "之說。若欲窮其說而去取之。則其說未能窮。",
    "T52n2117_002:0792b26": "固已化而為佛矣。明道於此始知釋氏之說。",
    "T52n2117_002:0792b27": "非儒者所能窮也。晦菴曰。就使其說有實。非",
    "T52n2117_002:0792b28": "吾儒之說所及者。是乃過乎中正。而與不及",
    "T52n2117_002:0792b29": "者無以異。晦菴於此始知釋氏之說。非儒者",
    "T52n2117_002:0792c01": "所能及也。",
    "T52n2117_002:0792c02": "[0792c02] 夫釋氏之說。既非儒者所能窮。亦非儒者所",
    "T52n2117_002:0792c03": "能及。孰謂其可毀哉。韓愈毀之。不知佛者",
    "T52n2117_002:0792c04": "也。先儒毀之。傚韓愈者也。嘗於韓愈別傳。",
    "T52n2117_002:0792c05": "見其與大顛答問甚詳。愈曰。爾之所謂佛者。",
    "T52n2117_002:0792c06": "口不道先王之法言。安得而不斥之。大顛曰。",
    "T52n2117_002:0792c07": "計子嘗誦佛書矣。其疑與先王異者。可道之",
    "T52n2117_002:0792c08": "乎。愈曰。吾何暇讀彼之書。大顛曰。子未嘗讀",
    "T52n2117_002:0792c09": "彼之書。則安知其不道先王之法言也。且子",
    "T52n2117_002:0792c10": "無乃嘗讀孔子之書。而遂疑彼之非乎。抑聞",
    "T52n2117_002:0792c11": "人以為非。而遂非之乎。苟自以嘗讀孔子之",
    "T52n2117_002:0792c12": "書。而遂疑彼之非。是舜犬也。聞人以為非。",
    "T52n2117_002:0792c13": "而遂非之。是妾婦也。昔者舜館畜吠犬焉。旦",
    "T52n2117_002:0792c14": "暮所見者惟舜。一日堯過舜館而吠之。非愛",
    "T52n2117_002:0792c15": "舜而惡堯也。正以常所見者惟舜。而未嘗見",
    "T52n2117_002:0792c16": "堯也。今子嘗以孔子為學。而未嘗讀佛之書。",
    "T52n2117_002:0792c17": "遂從而怪之。是舜犬之見也。女子之嫁也。母",
    "T52n2117_002:0792c18": "送之曰。往之汝家。必敬必戒。母違夫子。故婦",
    "T52n2117_002:0792c19": "人在室則從父母。嫁則從夫。夫死從子終其",
    "T52n2117_002:0792c20": "身。惟他人是從。是妾婦之道也。今聞人以為",
    "T52n2117_002:0792c21": "非。遂從而非之。乃妾婦之見也。由是言之。",
    "T52n2117_002:0792c22": "愈之毀佛舜犬也。傚愈而毀佛者。非妾婦乎。",
    "T52n2117_002:0792c23": "為舜犬為妾婦。無非見聞不廣而然耳。",
    "T52n2117_002:0792c24": "[0792c24] 漢有牟子者。嘗著書辦明佛教。名曰理惑。其",
    "T52n2117_002:0792c25": "說曰。吾非辦也。見博故不惑耳。吾未解佛經",
    "T52n2117_002:0792c26": "之時。誦五經之文。以為天下之理盡在於是。",
    "T52n2117_002:0792c27": "既&#x89A9;佛經之說回視五經。猶臨天井而窺溪",
    "T52n2117_002:0792c28": "谷。登嵩岱而見丘垤也。又曰。少所見多所",
    "T52n2117_002:0792c29": "怪。&#x89A9;駱駝言馬腫背。然則今之毀佛教者。豈",
    "T52n2117_002:0793a01": "非&#x89A9;駱駝言馬腫背乎。識者於此盍亦詳觀",
    "T52n2117_002:0793a02": "諦察較短量長而思之。曰我之教果優於彼",
    "T52n2117_002:0793a03": "乎。抑劣於彼乎。彼之道果劣於我乎。抑優於",
    "T52n2117_002:0793a04": "我乎。佛之神通妙用所不必論。始以其徒之",
    "T52n2117_002:0793a05": "至中國者觀之。明皇問一行以國祚。一行曰。",
    "T52n2117_002:0793a06": "鑾輿有萬里之行。社稷終吉。其後明皇以祿",
    "T52n2117_002:0793a07": "山之變而幸蜀。唐祚終於昭宗。而昭宗初封",
    "T52n2117_002:0793a08": "吉王。悉如一行之說。儒家以聰明叡智為至",
    "T52n2117_002:0793a09": "聖。果能有此先見乎。舉是說與儒教者言。彼",
    "T52n2117_002:0793a10": "必曰。吾儒家不貴此也。抑不思。記曰。至誠",
    "T52n2117_002:0793a11": "之道可以前知。非不貴此也。特口能道此。而",
    "T52n2117_002:0793a12": "見不能至此也。大耳三藏法師得他心通。忠",
    "T52n2117_002:0793a13": "國師試之曰。汝道。老僧即今在什麼處。藏",
    "T52n2117_002:0793a14": "曰。在天津橋上看弄猢猻。忠又問。老僧即今",
    "T52n2117_002:0793a15": "在什麼處。藏曰。在西川看競渡。儒家自堯舜",
    "T52n2117_002:0793a16": "迄孔孟。果能有此默識乎。舉是說與儒者言。",
    "T52n2117_002:0793a17": "彼必曰。吾儒家不尚此也。抑不思。詩曰。他",
    "T52n2117_002:0793a18": "人有心予忖度之。非不尚此也。特口能道此。",
    "T52n2117_002:0793a19": "而識不至此也。",
    "T52n2117_002:0793a20": "[0793a20] 至於達磨大師既葬之後。而以肉身西歸。萬",
    "T52n2117_002:0793a21": "回大士一日之間。而能往返萬里。耆域以一",
    "T52n2117_002:0793a22": "身。而同時應百家之供。圓澤於一世。而悉能",
    "T52n2117_002:0793a23": "知三生之事羅漢作禮仰山寂。嶽神受戒於",
    "T52n2117_002:0793a24": "嵩岳珪。曇始劍所不傷。寒山隱入石壁。生死",
    "T52n2117_002:0793a25": "去來惟意所適。神通變化不可測量。是雖佛",
    "T52n2117_002:0793a26": "教之糟粕。初非宗門之所尚。然自餘教觀之。",
    "T52n2117_002:0793a27": "終未有如是之奇&#x8E2A;異軌。見既未能及此而",
    "T52n2117_002:0793a28": "欲輕議佛教。不知其果何說也。若曰。因果之",
    "T52n2117_002:0793a29": "說不足信也。則作善降之百祥。作不善降之",
    "T52n2117_002:0793b01": "百殃。積善必有餘慶。積不善必有餘殃。儒家",
    "T52n2117_002:0793b02": "固以因果教人也。豈謂敬不足行。謂暴為無",
    "T52n2117_002:0793b03": "傷者。反為知道乎。若曰。齋潔之說不足取也。",
    "T52n2117_002:0793b04": "則不茹葷者。孔子以為祭祀之齋。致齋三日",
    "T52n2117_002:0793b05": "者。禮記以為清明之德。儒家固以齋潔教人",
    "T52n2117_002:0793b06": "也。豈垂肉為林日食萬錢者。反為美事乎。若",
    "T52n2117_002:0793b07": "曰。殺生之戒非是。則成湯之祝網。趙簡子之",
    "T52n2117_002:0793b08": "放生。皆是意也。齊宣不忍一牛。孟子謂之仁",
    "T52n2117_002:0793b09": "術。宋庠救諸螻蟻。君子以為美談。儒家曷嘗",
    "T52n2117_002:0793b10": "不以護生為盛德之事哉。若曰。飲酒之戒非",
    "T52n2117_002:0793b11": "是。則大禹之惡旨酒。光武之不飲酒。皆是意",
    "T52n2117_002:0793b12": "也。沈亂於酒。所以干先王之誅。醉而號呶。",
    "T52n2117_002:0793b13": "所以致賓筵之刺。儒家曷嘗不以沈湎為召",
    "T52n2117_002:0793b14": "禍之本哉。若曰。盜取之戒非儒家之所尚。則",
    "T52n2117_002:0793b15": "伊尹所謂非其道也。非其義也。一介不以取",
    "T52n2117_002:0793b16": "諸人。東坡所謂。天地之間物各有主。苟非吾",
    "T52n2117_002:0793b17": "之所有。雖一毫而莫取是果何說也。若曰。妄",
    "T52n2117_002:0793b18": "語之戒非儒家之所急。則司馬溫公至誠之",
    "T52n2117_002:0793b19": "學。自不妄語。始又其作資治通鑑。謂秦孝公",
    "T52n2117_002:0793b20": "不廢移木之賞。齊威公不背曹沬之盟。晉文",
    "T52n2117_002:0793b21": "公不貪伐原之利。是果何意也。若曰。邪婬之",
    "T52n2117_002:0793b22": "戒為臆說。則美反正刺婬泆見於聲。詩之所",
    "T52n2117_002:0793b23": "詠。是儒家未嘗縱人邪婬也。若曰。布施之說",
    "T52n2117_002:0793b24": "為狂言。則賜貧窮賑乏絕。見戴禮之所記。是",
    "T52n2117_002:0793b25": "儒家未嘗禁人布施也。若曰。禪定非善道。則",
    "T52n2117_002:0793b26": "知止而後有定。大學何為取之。若曰。忍辱非",
    "T52n2117_002:0793b27": "美事。則小不忍必亂大謀。論語何為戒之。若",
    "T52n2117_002:0793b28": "曰。惡口不必戒。則禮記何以曰。惡言不出於",
    "T52n2117_002:0793b29": "口。若曰嗔恚不必戒。則尚書何以曰不啻不",
    "T52n2117_002:0793c01": "敢含怒。若曰。兩舌之戒非急務。則爾無面",
    "T52n2117_002:0793c02": "從退有後言。何以諄複於帝舜之命。若曰。綺",
    "T52n2117_002:0793c03": "語之戒為迂闊。則巧言如簧顏之厚矣。何以",
    "T52n2117_002:0793c04": "見刺於小雅之章。若曰貪欲無傷於事。則貪",
    "T52n2117_002:0793c05": "人敗類。詩人何為刺之。若曰。邪見無害於道。",
    "T52n2117_002:0793c06": "則邪說誣民。孟子何為闢之。若曰。毀其形緇",
    "T52n2117_002:0793c07": "其服。非天下之中道。則泰伯斷髮文身。何",
    "T52n2117_002:0793c08": "為稱之有至德。若曰。不嫁娶不養育。絕人倫",
    "T52n2117_002:0793c09": "之常道。則魯山終身不聚。何為謚之以文行",
    "T52n2117_002:0793c10": "佛之大道遠理。固未易與俗人言。姑以其粗",
    "T52n2117_002:0793c11": "&#x8FF9;論之。不知何者為可非。何者為可毀乎。見",
    "T52n2117_002:0793c12": "聞不廣而妄肆非毀是不免為舜犬妾婦而已",
    "T52n2117_002:0793c13": "矣。",
    "T52n2117_002:0793c14": "[0793c14] 牟子曰。吾之所褒。猶取塵埃以附嵩泰。收朝",
    "T52n2117_002:0793c15": "露以益江湖。子之所謗。猶側一掌以翳日光。",
    "T52n2117_002:0793c16": "舉土塊以塞河決。吾之所褒。不能使佛高。子",
    "T52n2117_002:0793c17": "之所謗。不能令佛下。今之非毀者。亦何傷於",
    "T52n2117_002:0793c18": "佛教哉。秖自速戾于厥躬耳。張無盡曰。韓愈",
    "T52n2117_002:0793c19": "謂。作史者不有人禍。則有天刑。豈可不畏",
    "T52n2117_002:0793c20": "懼而輕為之。夫作史者。採摭人之實&#x8FF9;。設或",
    "T52n2117_002:0793c21": "褒貶不公。尚有形禍。況無故輕薄以毀大聖",
    "T52n2117_002:0793c22": "人哉。一切重罪皆可懺悔。謗佛法罪不可懺",
    "T52n2117_002:0793c23": "悔。故法華經中載。謗法之罪至極至重。今人",
    "T52n2117_002:0793c24": "只是謗佛。已種無量罪因。況佛以善道化人。",
    "T52n2117_002:0793c25": "信佛者必為善。不信佛者必為惡。惡積則滅",
    "T52n2117_002:0793c26": "身。身沒之後罪報愈重。天作孽猶可違。自作",
    "T52n2117_002:0793c27": "孽不可逭。此之謂也。若曰。死則永滅不復有",
    "T52n2117_002:0793c28": "知。則繫辭云。遊魂為變。孝經云。以鬼享之。",
    "T52n2117_002:0793c29": "左傳云。鬼猶求食。張睢陽云。死當為厲鬼以",
    "T52n2117_002:0794a01": "殺賊。則是既死之後固有見聞覺知之性也。",
    "T52n2117_002:0794a02": "若曰。死雖有知不復有罪。則書曰。天道福善",
    "T52n2117_002:0794a03": "禍淫。易曰。鬼神害盈福謙。左傳曰。有渝此",
    "T52n2117_002:0794a04": "盟明神殛之。莊子曰。為不善於幽閑之中也。",
    "T52n2117_002:0794a05": "鬼得而誅之。則是冥冥之中。固有賞善罰惡",
    "T52n2117_002:0794a06": "之事也。世有發姦擿伏如神者。固不至縱有",
    "T52n2117_002:0794a07": "罪以長姦惡。況權衡予奪。真以神明司之乎。",
    "T52n2117_002:0794a08": "彼聰明正直。不可掩蔽也。不可欺罔也。不徇",
    "T52n2117_002:0794a09": "世人之私情。不畏陽間之權勢也。則有罪者。",
    "T52n2117_002:0794a10": "何以逃刑哉。",
    "T52n2117_002:0794a11": "[0794a11] 地獄之說。前既言之矣。至於死而變為畜生。",
    "T52n2117_002:0794a12": "見於儒家之所紀者非一。鯀為黃能。彭生為",
    "T52n2117_002:0794a13": "豕。載於左傳。褒君為龍。載於史記。趙王如",
    "T52n2117_002:0794a14": "意為犬。載於前漢書。是中國未有佛教之前。",
    "T52n2117_002:0794a15": "紀載於儒書者如此。非釋氏&#x524F;為此說也。賈",
    "T52n2117_002:0794a16": "誼曰。忽然為人兮何足控搏。化為異物兮亦",
    "T52n2117_002:0794a17": "何足患。信斯言也。則知人有此身不可以常",
    "T52n2117_002:0794a18": "保。背善趨惡不免為異類。聰明不能敵業。富",
    "T52n2117_002:0794a19": "貴豈免輪迴。今日乘肥衣錦。異時銜銕負鞍。",
    "T52n2117_002:0794a20": "今日操筆弄墨。他生戴角披毛。必然之理也。",
    "T52n2117_002:0794a21": "故佛以廣大之心。示五乘之教。人乘者。教人",
    "T52n2117_002:0794a22": "持五戒。而常獲人身。不墮於異類也。天乘",
    "T52n2117_002:0794a23": "者。教人修十善。而報得天身。不止於為人也。",
    "T52n2117_002:0794a24": "後之三乘者。教人由聲聞緣覺以至於佛道。",
    "T52n2117_002:0794a25": "永斷生死常住不滅。證無上覺還度眾生也。",
    "T52n2117_002:0794a26": "天下之大道遠理。孰有過於此者。世有大道",
    "T52n2117_002:0794a27": "遠理。而懵然不知。方且恃其聰明。矜其聲勢。",
    "T52n2117_002:0794a28": "謗襲聖教。多積過愆而自趨於惡道。其亦可",
    "T52n2117_002:0794a29": "哀也已。大抵人有此身其生也甚難。其死也",
    "T52n2117_002:0794b01": "甚易。世尊握土以示其徒。以為輪迴於四生",
    "T52n2117_002:0794b02": "六道之中。得人身者如手中之土。失人身者",
    "T52n2117_002:0794b03": "如閻浮之土。蓋謂為善之時少。而謂為惡之",
    "T52n2117_002:0794b04": "時多。是以得人身時少。而失人身時多。則其",
    "T52n2117_002:0794b05": "生也豈不甚難哉。",
    "T52n2117_002:0794b06": "[0794b06] 白樂天自誨曰。人生百歲七十稀。設使與汝",
    "T52n2117_002:0794b07": "七十期。汝今年已四十四。去後二十六年能",
    "T52n2117_002:0794b08": "幾時。汝不思二十五六年來事。疾速倏忽如",
    "T52n2117_002:0794b09": "一寐。則其死也豈不甚易哉。以難得之生。而",
    "T52n2117_002:0794b10": "促之以易至之死。可以競競業業晝驚夕惕。",
    "T52n2117_002:0794b11": "為解脫之計乎。佛以解脫法門示天下。凡有",
    "T52n2117_002:0794b12": "血氣心智之性者。皆可趨而入也。而唯根器",
    "T52n2117_002:0794b13": "不凡智識超卓。得正知見不墮邪見。能知之",
    "T52n2117_002:0794b14": "乎。備見元本。餘者不錄。"
}