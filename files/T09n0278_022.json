{
    "T09n0278_022:0535c10": "大方廣佛華嚴經卷第二十二",
    "T09n0278_022:0535c12": "東晉天竺三藏佛馱跋陀羅譯",
    "T09n0278_022:0535c13": "金剛幢菩薩十迴向品第二十一之九",
    "T09n0278_022:0535c14": "[0535c14] 「◎菩薩摩訶薩以此善根如是迴向：不著",
    "T09n0278_022:0535c15": "色故迴向；不著聲、香、味、觸、法故迴向；不求",
    "T09n0278_022:0535c16": "生天故迴向；不求欲樂故迴向；不著欲境",
    "T09n0278_022:0535c17": "界故迴向；不求眷屬故迴向；不求自在",
    "T09n0278_022:0535c18": "故迴向；不求生死樂故迴向；不著生死",
    "T09n0278_022:0535c19": "故迴向；不著死此生彼故迴向；不求三有",
    "T09n0278_022:0535c20": "樂故迴向；不求欲相應故迴向；不求樂",
    "T09n0278_022:0535c21": "處故迴向；不毒心故迴向；不壞善根故迴",
    "T09n0278_022:0535c22": "向；不依三界故迴向；不味著諸禪解脫三",
    "T09n0278_022:0535c23": "昧正受故迴向；不求住聲聞、緣覺乘故迴",
    "T09n0278_022:0535c24": "向；但欲調伏一切眾生滿足薩婆若究竟",
    "T09n0278_022:0535c25": "無礙智故迴向；欲令一切善根清淨無礙",
    "T09n0278_022:0535c26": "故迴向；欲令一切眾生超出生死，得大乘",
    "T09n0278_022:0535c27": "智故迴向；欲滿足金剛菩提心故迴向；欲",
    "T09n0278_022:0535c28": "究竟成就不死法故迴向；欲無量莊嚴諸",
    "T09n0278_022:0535c29": "佛種姓示現一切智自在故迴向；欲具",
    "T09n0278_022:0536a01": "足菩薩一切法明神力自在故迴向；欲於法",
    "T09n0278_022:0536a02": "界、虛空界等一切佛剎行普賢行而不退轉，",
    "T09n0278_022:0536a03": "以離癡金剛大莊嚴而自莊嚴，安住普賢菩",
    "T09n0278_022:0536a04": "薩地故迴向；欲盡未來劫行普賢行度脫",
    "T09n0278_022:0536a05": "眾生，示現一切諸佛莊嚴行地安住不斷故",
    "T09n0278_022:0536a06": "迴向。[0536a06] 「菩薩摩訶薩如是平等心迴向；平等法",
    "T09n0278_022:0536a07": "心迴向；一切眾生無量心迴向；無諍心迴向；",
    "T09n0278_022:0536a08": "無所有心迴向；不亂心迴向；等入三世心迴",
    "T09n0278_022:0536a09": "向；於三世諸佛種姓心迴向；得不死神通心",
    "T09n0278_022:0536a10": "迴向；得如來涅槃心迴向；令一切眾生離",
    "T09n0278_022:0536a11": "地獄、餓鬼、畜生、閻羅王處故迴向；令一切眾",
    "T09n0278_022:0536a12": "生除滅障道法故迴向；令一切眾生悉具",
    "T09n0278_022:0536a13": "善根歡喜故迴向；欲不失轉法輪時故迴",
    "T09n0278_022:0536a14": "向；欲令一切眾生成十力輪到彼岸故迴",
    "T09n0278_022:0536a15": "向；欲令滿足無量無邊菩薩清淨法願故",
    "T09n0278_022:0536a16": "迴向；欲令成就善知識器，隨順一切善知",
    "T09n0278_022:0536a17": "識教具菩提心寶故迴向；欲令一切住佛",
    "T09n0278_022:0536a18": "深法，正直修習一切佛法，具足無上智慧光",
    "T09n0278_022:0536a19": "明故迴向；欲令一切菩薩無礙慧明常現",
    "T09n0278_022:0536a20": "在前故迴向；欲令一切常見諸佛現在前",
    "T09n0278_022:0536a21": "故迴向；欲令一切得明淨法門故迴向；欲",
    "T09n0278_022:0536a22": "令一切離諸恐怖，具無所畏菩提心門故",
    "T09n0278_022:0536a23": "迴向；欲令一切得菩薩不可思議諸住智",
    "T09n0278_022:0536a24": "門故迴向；欲令一切大悲救護悉得清淨",
    "T09n0278_022:0536a25": "故迴向；欲令一切無餘佛剎皆悉莊嚴故",
    "T09n0278_022:0536a26": "迴向；欲令一切除滅一切魔業鉤餌及魔",
    "T09n0278_022:0536a27": "巧術故迴向；欲令一切修菩薩行，不著",
    "T09n0278_022:0536a28": "一切佛剎故迴向；欲令一切度一切佛法，",
    "T09n0278_022:0536a29": "得一切智廣大心故迴向。菩薩摩訶薩以此",
    "T09n0278_022:0536b01": "善根，欲令正念清淨故迴向；欲決定故迴",
    "T09n0278_022:0536b02": "向；欲攝取一切佛法分別了知故迴向；欲",
    "T09n0278_022:0536b03": "得無量無邊無礙智故迴向；欲得清淨正直",
    "T09n0278_022:0536b04": "心故迴向；欲令一切眾生修習大慈心故",
    "T09n0278_022:0536b05": "迴向；修習大悲心故迴向；修習喜心故迴",
    "T09n0278_022:0536b06": "向；修習捨心故迴向；得二種無礙解脫，安",
    "T09n0278_022:0536b07": "住善根故迴向；欲分別一切緣起法故迴",
    "T09n0278_022:0536b08": "向；欲分別緣起法，得法化生心故迴向；欲",
    "T09n0278_022:0536b09": "得勇猛幢心故迴向；欲得不壞幢藏故迴",
    "T09n0278_022:0536b10": "向；欲壞一切魔故迴向；欲得一切清淨無",
    "T09n0278_022:0536b11": "礙法心故迴向；欲行一切菩薩行得不退",
    "T09n0278_022:0536b12": "轉心故迴向；欲得樂求勝妙心故迴向；欲",
    "T09n0278_022:0536b13": "得一切功德法自在智樂，求一切智故迴",
    "T09n0278_022:0536b14": "向；欲滿一切願、滅一切惡，受離垢記，得",
    "T09n0278_022:0536b15": "佛自在，為一切眾生轉不退法輪故迴向；",
    "T09n0278_022:0536b16": "欲令如來諸妙勝法無量智慧日光莊嚴",
    "T09n0278_022:0536b17": "大智光明普照一切眾生法界故迴向；欲",
    "T09n0278_022:0536b18": "調伏一切眾生皆悉歡喜成就大願，盡未",
    "T09n0278_022:0536b19": "來劫行菩薩行，滅諸煩惱，離垢清淨，壞裂",
    "T09n0278_022:0536b20": "愛網，除愚癡闇，具足離垢無礙之法，修行",
    "T09n0278_022:0536b21": "菩薩不退轉行，得一切種智故迴向；欲令",
    "T09n0278_022:0536b22": "一切眾生得無礙無上妙智慧身，示現無量",
    "T09n0278_022:0536b23": "諸佛身故迴向。菩薩摩訶薩善根如是迴",
    "T09n0278_022:0536b24": "向，不著五欲，不依三界。何以故？菩薩摩訶",
    "T09n0278_022:0536b25": "薩以無染污善根迴向；遠離瞋恚善根迴向；",
    "T09n0278_022:0536b26": "捨離愚癡善根迴向；不可沮壞善根迴向；遠",
    "T09n0278_022:0536b27": "離憍慢善根迴向；除滅諂曲善根迴向；以正",
    "T09n0278_022:0536b28": "直心善根迴向；精勤修習善根迴向。菩薩摩",
    "T09n0278_022:0536b29": "訶薩如是迴向時，得大歡喜；於菩薩行得",
    "T09n0278_022:0536c01": "正希望：趣摩訶薩道，具佛種姓，得佛智慧，",
    "T09n0278_022:0536c02": "離一切惡，降伏眾魔；悉能調伏一切眾生，",
    "T09n0278_022:0536c03": "令善知識皆悉歡喜；己所修願皆悉成滿，請",
    "T09n0278_022:0536c04": "一切眾生，設大施會。◎",
    "T09n0278_022:0536c05": "[0536c05] 「◎復次，菩薩摩訶薩以此法施善根如是迴",
    "T09n0278_022:0536c06": "向：令一切眾生皆悉具足清淨法音，得柔",
    "T09n0278_022:0536c07": "軟音，得和悅音，得不可思議音，得可愛樂",
    "T09n0278_022:0536c08": "音，得充滿一切佛剎音，得不可思議功德莊",
    "T09n0278_022:0536c09": "嚴音，得滅高大散亂音，得充滿法界淨妙音，",
    "T09n0278_022:0536c10": "得攝一切眾生音；令一切眾生得無量音",
    "T09n0278_022:0536c11": "智；令一切眾生得清淨妙音；令一切眾生",
    "T09n0278_022:0536c12": "悉得音聲妙自在智；令一切眾生得一切",
    "T09n0278_022:0536c13": "莊嚴音；令一切眾生悉得妙音，眾生樂聞",
    "T09n0278_022:0536c14": "無有厭足；令一切眾生得解脫音，悉到彼",
    "T09n0278_022:0536c15": "岸；令一切眾生得歡喜音；令一切眾生得",
    "T09n0278_022:0536c16": "佛清淨語言音；令一切眾生得佛音聲，具",
    "T09n0278_022:0536c17": "妙辭辯遠離愚癡；令一切眾生得莊嚴諸法",
    "T09n0278_022:0536c18": "妙陀羅尼，於一一法說無量行，眷屬無數，",
    "T09n0278_022:0536c19": "充滿法界，悉能聞持不可思議金剛正法，廣",
    "T09n0278_022:0536c20": "分別說，能以無量句身、味身具足演說無",
    "T09n0278_022:0536c21": "量法藏，種種法相，住無著處，得諸法明；令",
    "T09n0278_022:0536c22": "一切眾生究竟薩婆若，攝一切法，以句身、",
    "T09n0278_022:0536c23": "味身於諸法義得自在音，於無礙音具足",
    "T09n0278_022:0536c24": "自在，得到彼岸；令一切眾生得無憂音聲，",
    "T09n0278_022:0536c25": "得無畏音聲，得無染污音聲，得功德音聲，",
    "T09n0278_022:0536c26": "得令眷屬歡喜音聲，得如法音聲，得諸佛",
    "T09n0278_022:0536c27": "法語言音聲，得疾除滅一切眾生疑網音聲，",
    "T09n0278_022:0536c28": "得具足辯才不斷音聲，得勝覺悟眾生音聲。",
    "T09n0278_022:0536c29": "[0536c29] 「復次，菩薩摩訶薩以此善根如是迴向：令",
    "T09n0278_022:0537a01": "一切眾生得淨法身；令一切眾生得淨妙",
    "T09n0278_022:0537a02": "功德；令一切眾生具諸相好；令一切眾生",
    "T09n0278_022:0537a03": "得淨業報；令一切眾生得清淨薩婆若心；",
    "T09n0278_022:0537a04": "令一切眾生得無量清淨菩提之心；令一",
    "T09n0278_022:0537a05": "切眾生得淨方便悉能分別眾生諸根；令",
    "T09n0278_022:0537a06": "一切眾生得清淨性；令一切眾生得清淨",
    "T09n0278_022:0537a07": "無礙行滿足諸願；令一切眾生得清淨正",
    "T09n0278_022:0537a08": "念智慧不斷辯才。[0537a08] 「菩薩摩訶薩以此善根",
    "T09n0278_022:0537a09": "如是迴向：令一切眾生得如是等清淨妙",
    "T09n0278_022:0537a10": "身，所謂：明淨身、離濁身、究竟淨身、清淨身、",
    "T09n0278_022:0537a11": "離塵身、離種種塵身、離垢身、光明身、可愛",
    "T09n0278_022:0537a12": "樂身、無礙身，以如是身普應十方一切",
    "T09n0278_022:0537a13": "世界，示一切業，示現眾生，普照一切，示",
    "T09n0278_022:0537a14": "現一切猶如鏡像淨水之月，令一切眾生",
    "T09n0278_022:0537a15": "悉得如是淨妙之身。示現眾生菩薩諸行；",
    "T09n0278_022:0537a16": "示現眾生諸深妙法；示現眾生無量功德；",
    "T09n0278_022:0537a17": "示現眾生真實正道；示現眾生具足諸法；",
    "T09n0278_022:0537a18": "示現眾生一切大願住於一剎；示現一切",
    "T09n0278_022:0537a19": "世界如來出世；示現一切諸佛神足自在；示",
    "T09n0278_022:0537a20": "現受持菩薩不思議解脫；示現普賢諸行一",
    "T09n0278_022:0537a21": "切願智。菩薩摩訶薩善根如是迴向：令一",
    "T09n0278_022:0537a22": "切眾生成就一切功德智身。[0537a22] 「復次，菩薩摩訶",
    "T09n0278_022:0537a23": "薩以此法施所攝善根如是迴向：令一身",
    "T09n0278_022:0537a24": "遍一切世界，行菩薩行，眾生見者，皆悉不",
    "T09n0278_022:0537a25": "空，得不退轉菩提之心；令一切眾生隨順",
    "T09n0278_022:0537a26": "真實，得不壞心；令一切眾生於一切世",
    "T09n0278_022:0537a27": "界盡未來劫，行菩薩道而無厭足。具法界",
    "T09n0278_022:0537a28": "等大慈悲心，教化眾生未曾失時。分別諸",
    "T09n0278_022:0537a29": "根，念善知識於一念中，悉見現在一切諸",
    "T09n0278_022:0537b01": "佛正念如來，未曾暫捨。修諸善根無有",
    "T09n0278_022:0537b02": "虛欺，安立眾生於一切智，悉得不退清淨法",
    "T09n0278_022:0537b03": "輪，悉得一切諸佛法明，受持一切諸佛法",
    "T09n0278_022:0537b04": "雨，行菩薩行。入一切眾生，入一切剎，入",
    "T09n0278_022:0537b05": "一切法，入一切世間，入一切三世，入一切",
    "T09n0278_022:0537b06": "眾生諸業報智，入一切菩薩巧方便智，入一",
    "T09n0278_022:0537b07": "切菩薩出生智，入一切菩薩淨境界智，入一",
    "T09n0278_022:0537b08": "切佛住持境界，入一切無量無邊法界修菩",
    "T09n0278_022:0537b09": "薩行，安住諸住；是為菩薩摩訶薩法施善根",
    "T09n0278_022:0537b10": "迴向。[0537b10] 「復次，菩薩摩訶薩修善根業如是迴",
    "T09n0278_022:0537b11": "向：令一切佛剎皆悉清淨，以無量莊嚴具",
    "T09n0278_022:0537b12": "而莊嚴之；令一佛剎廣大如法界，如一佛",
    "T09n0278_022:0537b13": "剎，一切佛剎亦復如是。得最正覺於一佛",
    "T09n0278_022:0537b14": "剎，悉皆顯現一切佛剎，如一佛剎，一切佛",
    "T09n0278_022:0537b15": "剎亦復如是。彼一一剎以法界等諸莊嚴",
    "T09n0278_022:0537b16": "具而莊嚴之：無量阿僧祇眾寶莊嚴；無量阿",
    "T09n0278_022:0537b17": "僧祇清淨眾寶高座，諸妙寶衣以敷其上；無",
    "T09n0278_022:0537b18": "量阿僧祇眾妙寶帳，一切寶鈴諸寶垂帶以",
    "T09n0278_022:0537b19": "為莊嚴；無量寶蓋以張其上；無量寶雲",
    "T09n0278_022:0537b20": "雨一切寶，散眾寶華，見者無厭；無量妙寶",
    "T09n0278_022:0537b21": "以為欄楯，妙寶樓閣而莊嚴之；無量寶鈴",
    "T09n0278_022:0537b22": "自然演暢諸佛妙法；無量寶華周遍充滿，眾",
    "T09n0278_022:0537b23": "妙寶色以為莊嚴；無量寶樹充滿其剎，出",
    "T09n0278_022:0537b24": "生無量妙寶華果；無量妙寶以為宮殿，妙",
    "T09n0278_022:0537b25": "寶樓觀遍遊諸剎；無量妙寶以為欄楯大",
    "T09n0278_022:0537b26": "寶莊嚴；無量妙寶為偏樓閣，一切淨寶而",
    "T09n0278_022:0537b27": "莊嚴之；無量寶門，種種寶鬘而嚴飾之；無",
    "T09n0278_022:0537b28": "量珍寶半月形像，悉以眾寶而莊嚴之；無",
    "T09n0278_022:0537b29": "量無數不可思議珍寶莊嚴，諸佛淨業善根",
    "T09n0278_022:0537c01": "所起；無量寶藏莊嚴，又以眾寶而莊嚴之；",
    "T09n0278_022:0537c02": "流出無量清淨寶河，常流正法未曾斷絕；",
    "T09n0278_022:0537c03": "無量法海周遍其剎，正法淨水湛然充滿；",
    "T09n0278_022:0537c04": "無量阿僧祇寶分陀利華皆悉充滿，自然演",
    "T09n0278_022:0537c05": "出正法華音；無量阿僧祇須彌寶山莊嚴，智",
    "T09n0278_022:0537c06": "慧須彌皆悉具足；無量阿僧祇八楞妙寶莊",
    "T09n0278_022:0537c07": "嚴，諸寶瓔珞以為垂帶；無量阿僧祇明淨寶",
    "T09n0278_022:0537c08": "莊嚴，放大慧光普照法界；無量阿僧祇寶",
    "T09n0278_022:0537c09": "鈴莊嚴，自然演出微妙音聲；無量阿僧祇眾",
    "T09n0278_022:0537c10": "寶階道以為莊嚴，菩薩妙寶皆悉充滿；無",
    "T09n0278_022:0537c11": "量阿僧祇寶繒莊嚴，不可思議寶色清淨建",
    "T09n0278_022:0537c12": "立；無量阿僧祇寶幢莊嚴，半月寶像而嚴飾",
    "T09n0278_022:0537c13": "之；無量阿僧祇寶幡莊嚴，悉能普雨無量",
    "T09n0278_022:0537c14": "寶幡；無量阿僧祇寶繒莊嚴充滿世界，莊",
    "T09n0278_022:0537c15": "飾虛空，敷無量阿僧祇細軟寶衣以為莊",
    "T09n0278_022:0537c16": "嚴；無量阿僧祇眾寶旋流以為莊嚴，示現",
    "T09n0278_022:0537c17": "菩薩清淨一切智眼；無量阿僧祇寶鬘莊嚴，",
    "T09n0278_022:0537c18": "一一寶鬘，百千菩薩以為嚴飾；無量阿僧祇",
    "T09n0278_022:0537c19": "眾寶宮殿莊嚴，悉能除滅諸處所愛；無量阿",
    "T09n0278_022:0537c20": "僧祇眾寶莊嚴，金剛摩尼以為嚴飾；無量阿",
    "T09n0278_022:0537c21": "僧祇雜寶莊嚴，示現無量清淨妙色；無量阿",
    "T09n0278_022:0537c22": "僧祇金剛圍山莊嚴，清淨明徹無所障礙；無",
    "T09n0278_022:0537c23": "量阿僧祇妙香莊嚴，其香普熏一切世界，出",
    "T09n0278_022:0537c24": "生無量阿僧祇諸變化身，一一化身與法界",
    "T09n0278_022:0537c25": "等，各放無量阿僧祇妙寶光明；一一光明出",
    "T09n0278_022:0537c26": "一切光，無量阿僧祇明淨寶光以為照耀，能",
    "T09n0278_022:0537c27": "發眾生淨智慧光；放無量阿僧祇無礙寶光，",
    "T09n0278_022:0537c28": "一一光明普照法界；無量阿僧祇眾寶莊嚴，",
    "T09n0278_022:0537c29": "一一寶中具一切寶；無量阿僧祇寶藏莊嚴，",
    "T09n0278_022:0538a01": "自然演說諸法寶藏；無量阿僧祇寶幢莊嚴，",
    "T09n0278_022:0538a02": "建立如來妙智慧幢；無量阿僧祇賢寶莊嚴，",
    "T09n0278_022:0538a03": "具足清淨大乘賢寶；無量阿僧祇寶園莊嚴，",
    "T09n0278_022:0538a04": "菩薩三昧清涼悅樂；無量阿僧祇諸妙寶音",
    "T09n0278_022:0538a05": "自然演出，一一音中出如來音，充滿十方",
    "T09n0278_022:0538a06": "無不聞者；無量阿僧祇寶像莊嚴，一一像身",
    "T09n0278_022:0538a07": "普放無量法寶光明；無量阿僧祇眾相莊嚴，",
    "T09n0278_022:0538a08": "一切眾相無相莊嚴；無量阿僧祇寶威儀莊",
    "T09n0278_022:0538a09": "嚴，見者樂求菩薩威儀；無量阿僧祇長養眾",
    "T09n0278_022:0538a10": "寶莊嚴，出生一切妙寶庫藏；無量阿僧祇眾",
    "T09n0278_022:0538a11": "寶安住莊嚴，一切眾寶而嚴飾之；無量阿僧",
    "T09n0278_022:0538a12": "祇寶衣莊嚴，皆悉普覆具足菩薩無量三昧；",
    "T09n0278_022:0538a13": "無量阿僧祇妙衣莊嚴，其發心者即得菩薩",
    "T09n0278_022:0538a14": "善現等諸陀羅尼；無量阿僧祇修寶莊嚴，悉",
    "T09n0278_022:0538a15": "能分別業寶報應，決定清淨；無量阿僧祇無",
    "T09n0278_022:0538a16": "礙知見妙寶莊嚴，若有見者悉得諸法清淨",
    "T09n0278_022:0538a17": "法眼；無量阿僧祇寶天冠莊嚴，具足成就",
    "T09n0278_022:0538a18": "智慧天冠；無量阿僧祇寶座莊嚴，成佛清淨",
    "T09n0278_022:0538a19": "寶師子座；然無量阿僧祇明淨寶燈，具足明",
    "T09n0278_022:0538a20": "淨妙智慧燈；無量阿僧祇寶多羅樹莊嚴，一",
    "T09n0278_022:0538a21": "一多羅樹以寶瓔珞而嚴飾之；無量阿僧",
    "T09n0278_022:0538a22": "祇眾寶涼臺以為莊嚴；無量阿僧祇寶樹莊",
    "T09n0278_022:0538a23": "嚴，不思議鳥棲集其上出妙音聲；無量阿",
    "T09n0278_022:0538a24": "僧祇妙寶化華莊嚴，一一華上無量菩薩結",
    "T09n0278_022:0538a25": "跏趺坐遍遊法界；無量阿僧祇果實莊嚴，具",
    "T09n0278_022:0538a26": "薩婆若大智慧果；無量阿僧祇眾寶聚落莊",
    "T09n0278_022:0538a27": "嚴，皆悉修習清淨正法；無量阿僧祇寶宅莊",
    "T09n0278_022:0538a28": "嚴，眾寶街巷人民充滿；無量阿僧祇大王",
    "T09n0278_022:0538a29": "寶都莊嚴，彼諸大王勇猛精進被大法鎧，於",
    "T09n0278_022:0538b01": "無上道堅固不退；無量阿僧祇寶舍莊嚴，除",
    "T09n0278_022:0538b02": "滅一切房室貪愛；無量阿僧祇寶衣莊嚴，隨",
    "T09n0278_022:0538b03": "意受用無所貪著；無量阿僧祇寶家莊嚴，捨",
    "T09n0278_022:0538b04": "家出家菩薩充滿其中；無量阿僧祇無厭足",
    "T09n0278_022:0538b05": "寶莊嚴，見者能生無量歡喜；無量阿僧祇寶",
    "T09n0278_022:0538b06": "輪莊嚴，放不思議智慧光明，轉不退輪；無",
    "T09n0278_022:0538b07": "量阿僧祇妙寶行樹莊嚴，以清淨因那尼羅",
    "T09n0278_022:0538b08": "寶而莊校之；無量阿僧祇寶地莊嚴，分別",
    "T09n0278_022:0538b09": "示現不思議寶；無量阿僧祇樂器莊嚴，出",
    "T09n0278_022:0538b10": "自然音充滿法界；無量阿僧祇樂器莊嚴，盡",
    "T09n0278_022:0538b11": "未來際常出法音，未曾斷絕；無量阿僧祇",
    "T09n0278_022:0538b12": "寶身莊嚴，充滿其剎，悉能受持一切法寶；",
    "T09n0278_022:0538b13": "無量阿僧祇清淨寶口莊嚴，具足一切功德",
    "T09n0278_022:0538b14": "藏寶，出無量阿僧祇淨寶言音，常說無量淨",
    "T09n0278_022:0538b15": "妙法寶；無量阿僧祇清淨寶心莊嚴，得正直",
    "T09n0278_022:0538b16": "寶，一切智願皆悉充滿；無量阿僧祇清淨寶",
    "T09n0278_022:0538b17": "念莊嚴，除滅愚癡，得一切智無上寶王；無",
    "T09n0278_022:0538b18": "量阿僧祇清淨寶趣莊嚴，悉能攝受一切諸",
    "T09n0278_022:0538b19": "佛正法之寶；無量阿僧祇菩薩寶慧莊嚴，決",
    "T09n0278_022:0538b20": "定善知一切佛法；無量阿僧祇不放逸寶智",
    "T09n0278_022:0538b21": "慧莊嚴，一切智寶皆悉充滿；無量阿僧祇清",
    "T09n0278_022:0538b22": "淨寶眼莊嚴，於一切十力寶無所障礙；無",
    "T09n0278_022:0538b23": "量阿僧祇清淨寶耳莊嚴，善能聽聞一切法",
    "T09n0278_022:0538b24": "界微妙音聲而無障礙；無量阿僧祇清淨寶",
    "T09n0278_022:0538b25": "鼻莊嚴，聞淨寶香而無厭足；無量阿僧祇",
    "T09n0278_022:0538b26": "清淨寶廣長舌莊嚴，善說一切諸語言法；無",
    "T09n0278_022:0538b27": "量阿僧祇清淨寶身莊嚴，遊行十方而無罣",
    "T09n0278_022:0538b28": "礙；無量阿僧祇清淨寶意莊嚴，悉能修習普",
    "T09n0278_022:0538b29": "賢菩薩一切大願；無量阿僧祇清淨寶音莊",
    "T09n0278_022:0538c01": "嚴，微妙音聲皆悉充滿一切世界；無量阿僧",
    "T09n0278_022:0538c02": "祇寶身業莊嚴，具足一切智慧寶業；無量阿",
    "T09n0278_022:0538c03": "僧祇寶口業莊嚴，廣說無量智慧妙寶；無量",
    "T09n0278_022:0538c04": "阿僧祇清淨寶意業莊嚴，究竟一切無礙寶",
    "T09n0278_022:0538c05": "智。[0538c05] 「菩薩摩訶薩復如是念：於彼一切諸如",
    "T09n0278_022:0538c06": "來剎，於一佛剎、一方、一毛道中成就無量無",
    "T09n0278_022:0538c07": "數不可思議清淨智慧。諸大菩薩皆悉充滿，",
    "T09n0278_022:0538c08": "如一佛剎、一方、一毛道盡虛空、法界等，一切",
    "T09n0278_022:0538c09": "佛剎，一切方，一切毛道亦復如是。是為菩薩",
    "T09n0278_022:0538c10": "摩訶薩迴向妙寶莊嚴一切佛剎，如寶莊嚴",
    "T09n0278_022:0538c11": "一切佛剎，廣說香莊嚴，乃至究竟無量清淨",
    "T09n0278_022:0538c12": "妙香意業無礙寶智亦復如是。廣說華莊",
    "T09n0278_022:0538c13": "嚴，乃至究竟淨華意業無礙寶智亦復如",
    "T09n0278_022:0538c14": "是。廣說鬘、塗香、末香、衣、蓋、幢幡，乃至百事",
    "T09n0278_022:0538c15": "莊嚴亦復如是。如是菩薩摩訶薩以此法",
    "T09n0278_022:0538c16": "施等所攝善根迴向：長養善根故迴向，嚴",
    "T09n0278_022:0538c17": "淨佛剎故迴向，令一切眾生清淨平等故",
    "T09n0278_022:0538c18": "迴向。令一切眾生除滅瞋恚；令一切眾",
    "T09n0278_022:0538c19": "生具足平等甚深佛法；令一切眾生具足",
    "T09n0278_022:0538c20": "平等不可壞清淨功德力；令一切眾生悉",
    "T09n0278_022:0538c21": "得平等無盡智慧度諸佛法；令一切眾生",
    "T09n0278_022:0538c22": "悉得平等清淨梵音；令一切眾生悉得平等",
    "T09n0278_022:0538c23": "無礙淨眼，究竟虛空法界等無礙智；令一切",
    "T09n0278_022:0538c24": "眾生悉得清淨平等正念，盡過去劫；令一",
    "T09n0278_022:0538c25": "切眾生悉得平等無礙智，決定了知一切",
    "T09n0278_022:0538c26": "諸法；令一切眾生悉得平等菩提，充滿法",
    "T09n0278_022:0538c27": "界無所障礙；令一切眾生悉得平等諸妙",
    "T09n0278_022:0538c28": "善根；令一切眾生悉得平等身、口、意業，具",
    "T09n0278_022:0538c29": "足功德莊嚴清淨；令一切眾生悉得平等普",
    "T09n0278_022:0539a01": "賢菩薩一切所行；令一切眾生悉得平等清",
    "T09n0278_022:0539a02": "淨佛剎；令一切眾生悉得平等具足，深入",
    "T09n0278_022:0539a03": "一切智行；令一切眾生離一切惡，悉得平",
    "T09n0278_022:0539a04": "等善根迴向；令一切眾生悉得平等一切",
    "T09n0278_022:0539a05": "知見，皆能分別他人心念；令一切眾生悉",
    "T09n0278_022:0539a06": "得平等安住白法；令一切眾生悉得平等，",
    "T09n0278_022:0539a07": "於一念中具一切智，究竟滿足無上菩提；",
    "T09n0278_022:0539a08": "令一切眾生成就一切平等道行，清淨具",
    "T09n0278_022:0539a09": "足。菩薩摩訶薩以此善根，普為一切平等",
    "T09n0278_022:0539a10": "迴向；令一切眾生悉得清淨分別諸法之",
    "T09n0278_022:0539a11": "力，廣為眾生解說迴向。",
    "T09n0278_022:0539a12": "[0539a12] 「菩薩摩訶薩復作是念：以此善根令一切",
    "T09n0278_022:0539a13": "眾生修菩薩淨行，得無量法海，於一一法",
    "T09n0278_022:0539a14": "海無量法界等，清淨智慧普照法界；令一",
    "T09n0278_022:0539a15": "切眾生分別解說一切句義；令一切眾生",
    "T09n0278_022:0539a16": "悉得一切法明三昧普照諸法；令一切眾",
    "T09n0278_022:0539a17": "生皆悉具足隨順三世諸佛辯才；令一切眾",
    "T09n0278_022:0539a18": "生得三世佛自在之身；令一切眾生得無",
    "T09n0278_022:0539a19": "礙善根，起佛法愛，不退大悲，救護眾生；",
    "T09n0278_022:0539a20": "令一切眾生得無礙智不思議法，能淨歡",
    "T09n0278_022:0539a21": "喜一切眾會；令一切眾生於一切佛剎、&#x98DC;",
    "T09n0278_022:0539a22": "覆佛剎、俯伏佛剎、微細佛剎、廣大佛剎、清",
    "T09n0278_022:0539a23": "淨佛剎、穢濁佛剎，於如是等諸佛剎中，悉",
    "T09n0278_022:0539a24": "轉清淨不退法輪；令一切眾生於念念中",
    "T09n0278_022:0539a25": "悉得無盡無所畏辯，廣說佛法，不可窮盡；",
    "T09n0278_022:0539a26": "令一切眾生常樂，一向專求勝法，於一切",
    "T09n0278_022:0539a27": "法得智慧自在；令一切眾生皆悉歡喜，廣",
    "T09n0278_022:0539a28": "說一切法。復次，菩薩摩訶薩安住法界無量",
    "T09n0278_022:0539a29": "善根迴向；法界無量身業迴向；法界無量口",
    "T09n0278_022:0539b01": "業迴向；法界無量意業迴向；法界無量妙色",
    "T09n0278_022:0539b02": "迴向；法界無量妙受、想、行、識迴向；法界無量",
    "T09n0278_022:0539b03": "平等陰迴向；法界無量平等界迴向；法界無",
    "T09n0278_022:0539b04": "量平等入迴向；法界無量內平等迴向；法界",
    "T09n0278_022:0539b05": "無量外平等迴向；法界無量勇猛精進平等",
    "T09n0278_022:0539b06": "迴向；法界無量正直心平等迴向；法界無量",
    "T09n0278_022:0539b07": "方便平等迴向；法界無量性平等迴向；法界",
    "T09n0278_022:0539b08": "無量諸根平等迴向；法界無量三世平等迴",
    "T09n0278_022:0539b09": "向；法界無量業報平等迴向；法界無量離諸",
    "T09n0278_022:0539b10": "煩惱清淨平等迴向；法界無量一切眾生平",
    "T09n0278_022:0539b11": "等迴向；法界無量一切佛剎平等迴向；法界",
    "T09n0278_022:0539b12": "無量一切諸法平等迴向；法界無量一切世",
    "T09n0278_022:0539b13": "間平等迴向；法界無量一切諸佛菩薩平等",
    "T09n0278_022:0539b14": "迴向；法界無量一切菩薩行願平等迴向；法",
    "T09n0278_022:0539b15": "界無量一切菩薩平等道迴向；法界無量一",
    "T09n0278_022:0539b16": "切菩薩成就一切善根迴向；法界無量一切",
    "T09n0278_022:0539b17": "諸法平等無二迴向；法界無量一切如來眷",
    "T09n0278_022:0539b18": "屬圓滿平等迴向。[0539b18] 「菩薩摩訶薩如是迴向",
    "T09n0278_022:0539b19": "時，安住法界等無量清淨身業；安住法界等",
    "T09n0278_022:0539b20": "無量清淨口業；安住法界等無量清淨意業；",
    "T09n0278_022:0539b21": "安住法界等無量清淨行願；安住法界等無",
    "T09n0278_022:0539b22": "量清淨眷屬；安住法界等無量一切菩薩清",
    "T09n0278_022:0539b23": "淨智慧，廣說諸法；安住法界等無量清淨身，",
    "T09n0278_022:0539b24": "充滿一切世界、法界，得一切法明清淨無畏，",
    "T09n0278_022:0539b25": "以一言音悉除一切眾生疑惑，皆令歡喜，",
    "T09n0278_022:0539b26": "調伏諸根，安立無上智、諸力、無畏一切自",
    "T09n0278_022:0539b27": "在力佛無量功德上妙法中。[0539b27] 「佛子！是為菩",
    "T09n0278_022:0539b28": "薩摩訶薩第十法界等無量迴向。",
    "T09n0278_022:0539b29": "菩薩摩訶薩以此法施等一切善根悉迴向",
    "T09n0278_022:0539c01": "已，成就普賢菩薩無量無邊一切行願，悉能",
    "T09n0278_022:0539c02": "嚴淨無量無邊虛空、法界等一切佛剎，令一",
    "T09n0278_022:0539c03": "切眾生亦復如是。具足成就無量無邊智",
    "T09n0278_022:0539c04": "慧，深入一切法，於念念中示現無量無數",
    "T09n0278_022:0539c05": "一切世界諸佛出世。悉得無量無邊諸佛自",
    "T09n0278_022:0539c06": "在；悉得無量無邊如來自在；悉得無量無",
    "T09n0278_022:0539c07": "邊廣大自在；悉得無量無邊無礙自在；悉得",
    "T09n0278_022:0539c08": "無量無邊無障自在；悉得無量無邊不可思",
    "T09n0278_022:0539c09": "議自在；悉得無量無邊令一切眾生清淨自",
    "T09n0278_022:0539c10": "在；悉得無量無邊一切世界住持自在；悉得",
    "T09n0278_022:0539c11": "無量無邊一切不可言說自在；悉得無量無",
    "T09n0278_022:0539c12": "邊一切時自在；悉得無量無邊一切諸通無",
    "T09n0278_022:0539c13": "礙智自在；悉得無量無邊廣說諸法充滿法",
    "T09n0278_022:0539c14": "界自在；悉得無量無邊滿足普賢菩薩淨眼；",
    "T09n0278_022:0539c15": "悉得菩薩無量無邊淨耳，聞持諸佛所說正",
    "T09n0278_022:0539c16": "法，能以一身結跏趺坐，充滿十方一切世",
    "T09n0278_022:0539c17": "界，而不迫迮一切眾生；悉得無量無邊具",
    "T09n0278_022:0539c18": "足深入三世智慧；悉得無量無邊清淨菩提、",
    "T09n0278_022:0539c19": "清淨眾生、清淨佛剎、清淨諸佛、清淨諸入；",
    "T09n0278_022:0539c20": "悉得無量無邊虛空、法界等清淨智慧；悉得",
    "T09n0278_022:0539c21": "無量無邊眾生語言音聲清淨智慧，放大光",
    "T09n0278_022:0539c22": "明，普照十方一切世界，出生三世諸菩薩",
    "T09n0278_022:0539c23": "行清淨智慧，於一念中皆悉究竟三世如",
    "T09n0278_022:0539c24": "來清淨智慧，令一切眾生皆悉清淨，具足",
    "T09n0278_022:0539c25": "成就平等正觀，決定智慧，究竟到彼岸。」",
    "T09n0278_022:0539c26": "[0539c26] 爾時，佛神力故，十方各百萬佛剎微塵等世",
    "T09n0278_022:0539c27": "界六種震動；佛神力故，法如是故，雨天華",
    "T09n0278_022:0539c28": "雲，雨天鬘、天末香、天寶衣、天莊嚴、天香、",
    "T09n0278_022:0539c29": "天摩尼寶、天沈水香、天阿伽樓香、天婆羅",
    "T09n0278_022:0540a01": "揵馱香、天堅固香、天栴檀香、天雜色幡蓋。",
    "T09n0278_022:0540a02": "無量阿僧祇天身不可思議微妙法音、不可",
    "T09n0278_022:0540a03": "思議諸天妙音讚歎如來；無量阿僧祇諸天",
    "T09n0278_022:0540a04": "讚歎善哉雲雨；無量阿僧祇那由他諸天恭",
    "T09n0278_022:0540a05": "敬禮拜；無量阿僧祇那由他諸天歡喜念佛，",
    "T09n0278_022:0540a06": "修習不可思議諸佛功德；無量阿僧祇諸天",
    "T09n0278_022:0540a07": "出娛樂音供養如來；放無量阿僧祇廣大",
    "T09n0278_022:0540a08": "光明，出過諸天，普照虛空、法界等一切佛剎，",
    "T09n0278_022:0540a09": "示現無量阿僧祇如來化身，自在威力，出過",
    "T09n0278_022:0540a10": "諸天。如此世界，一切四天下兜率陀天刪",
    "T09n0278_022:0540a11": "兜率陀天王宮，說如是法，一切十方世界",
    "T09n0278_022:0540a12": "刪兜率陀天王宮亦復如是。[0540a12] 爾時，佛神力故，",
    "T09n0278_022:0540a13": "十方各過百萬佛剎微塵等世界，各有百萬",
    "T09n0278_022:0540a14": "佛剎微塵等菩薩悉來雲集，咸作是言：「善",
    "T09n0278_022:0540a15": "哉！善哉！佛子！乃能說此諸大迴向。我等悉同",
    "T09n0278_022:0540a16": "一號，名金剛幢。於金剛光世界，金剛幢佛",
    "T09n0278_022:0540a17": "所來詣此土。彼諸世界佛神力故，亦說是",
    "T09n0278_022:0540a18": "法；大會眷屬、說法句味，皆悉同等。我等承",
    "T09n0278_022:0540a19": "佛神力，從彼土來，為汝作證。如我來此",
    "T09n0278_022:0540a20": "世界為汝作證，一切十方一切四天下刪",
    "T09n0278_022:0540a21": "兜率陀天王宮摩尼寶殿上說如是法，往",
    "T09n0278_022:0540a22": "為作證，亦復如是。」[0540a22] 爾時，金剛幢菩薩承佛",
    "T09n0278_022:0540a23": "神力，觀察十方及諸眷屬，一切法界，諸義",
    "T09n0278_022:0540a24": "句味，修習無量廣大之心，無上大悲普覆一",
    "T09n0278_022:0540a25": "切。其心安住三世一切諸佛種性，悉究竟度",
    "T09n0278_022:0540a26": "諸佛功德，成就諸佛自在寶身。悉能分別一",
    "T09n0278_022:0540a27": "切眾生希望心行，隨彼所種善根，悉知其",
    "T09n0278_022:0540a28": "時；隨順法身，示現色身。如是觀已，以偈",
    "T09n0278_022:0540a29": "頌曰：",
    "T09n0278_022:0540b01": "「菩薩受此，  無量法寶，  自然正覺，",
    "T09n0278_022:0540b02": " 大法師記。  為調御師，  普照諸法，",
    "T09n0278_022:0540b03": " 善悟無礙，  最正覺道。  菩薩為法，",
    "T09n0278_022:0540b04": " 調御大師，  能廣演說，  難得深法。",
    "T09n0278_022:0540b05": " 十方一切，  無量大眾，  皆悉安立，",
    "T09n0278_022:0540b06": " 諸正法門。  菩薩悉飲，  無量法海，",
    "T09n0278_022:0540b07": " 興大法雲，  普雨法雨。  耀明法日，",
    "T09n0278_022:0540b08": " 普照世間，  說微妙法，  饒益眾生。",
    "T09n0278_022:0540b09": " 此法施主，  甚難值遇，  具足成就，",
    "T09n0278_022:0540b10": " 諸法方便。  以智慧明，  普照其心，",
    "T09n0278_022:0540b11": " 為世無畏，  廣說深法。  善能修習，",
    "T09n0278_022:0540b12": " 變化之心，  廣能開發，  諸正法門。",
    "T09n0278_022:0540b13": " 成就諸門，  最勝法海，  普為世間，",
    "T09n0278_022:0540b14": " 擊甘露鼓。  能具足說，  難得妙法，",
    "T09n0278_022:0540b15": " 以法長養，  一切功德。  清淨正法，",
    "T09n0278_022:0540b16": " 真直之法，  示現眾生，  甚深法藏。",
    "T09n0278_022:0540b17": " 最勝授彼，  灌頂法王，  具足成就，",
    "T09n0278_022:0540b18": " 智慧藏身。  無相妙智，  觀法真相，",
    "T09n0278_022:0540b19": " 菩薩善法，  而得安住。  菩薩法施，",
    "T09n0278_022:0540b20": " 最為殊勝，  一切諸佛，  咸共讚歎。",
    "T09n0278_022:0540b21": " 隨順一切，  天中之天，  彼能出生，",
    "T09n0278_022:0540b22": " 一切諸佛。  菩薩清淨，  微妙法身，",
    "T09n0278_022:0540b23": " 悉從諸佛，  真法化生。  明淨法燈，",
    "T09n0278_022:0540b24": " 饒益眾生，  說無量法，  除滅憂惱。",
    "T09n0278_022:0540b25": " 菩薩布施，  清淨妙法，  隨順思惟，",
    "T09n0278_022:0540b26": " 一切善根。  無量世界，  所作功德，",
    "T09n0278_022:0540b27": " 清淨智慧，  皆悉迴向。  一切諸佛，",
    "T09n0278_022:0540b28": " 所得功德，  悉令眾生，  具足成就。",
    "T09n0278_022:0540b29": " 分別一切，  清淨功德，  究竟諸佛，",
    "T09n0278_022:0540c01": " 莊嚴彼岸。  十方一切，  無量無數，",
    "T09n0278_022:0540c02": " 諸如來等，  嚴淨佛剎。  如是一切，",
    "T09n0278_022:0540c03": " 無餘佛土，  眾生莊嚴，  不可思議。",
    "T09n0278_022:0540c04": " 一切如來，  所有智慧，  悉令眾生，",
    "T09n0278_022:0540c05": " 清淨具足。  猶如普賢，  菩薩莊嚴，",
    "T09n0278_022:0540c06": " 悉令眾生，  亦復如是。  具足成就，",
    "T09n0278_022:0540c07": " 無量自在，  充滿無餘，  一切世界。",
    "T09n0278_022:0540c08": " 一切十方，  無餘眾生，  皆悉安住，",
    "T09n0278_022:0540c09": " 彼清淨行。  十方無量，  一切佛剎，",
    "T09n0278_022:0540c10": " 彼諸如來，  行菩薩行。  悉令十方，",
    "T09n0278_022:0540c11": " 一切眾生，  究竟成就，  無上勝行。",
    "T09n0278_022:0540c12": " 一切佛子，  行佛功德，  無量無邊，",
    "T09n0278_022:0540c13": " 不可稱數。  諸佛如來，  悉分別知，",
    "T09n0278_022:0540c14": " 皆令眾生，  具足成就。  菩薩具足，",
    "T09n0278_022:0540c15": " 諸神通力，  悉能善學，  一切所學。",
    "T09n0278_022:0540c16": " 遊行十方，  一切世界，  示現無量，",
    "T09n0278_022:0540c17": " 自在神力。  菩薩能於，  一念之中，",
    "T09n0278_022:0540c18": " 悉見諸佛，  與眾生等。  菩薩能於，",
    "T09n0278_022:0540c19": " 一毛道中，  悉見一切，  諸佛正法。",
    "T09n0278_022:0540c20": " 一切眾生，  無量諸行，  一切最勝，",
    "T09n0278_022:0540c21": " 悉分別知。  常平等心，  恭敬供養，",
    "T09n0278_022:0540c22": " 一切十方，  無量諸佛。  種種眾香，",
    "T09n0278_022:0540c23": " 諸雜寶華，  無量寶衣，  及諸幡蓋。",
    "T09n0278_022:0540c24": " 悉皆充滿，  無量法界，  以用供養，",
    "T09n0278_022:0540c25": " 一切諸佛。  菩薩能於，  一毛道中，",
    "T09n0278_022:0540c26": " 悉見諸佛，  數不可議。  普能供養，",
    "T09n0278_022:0540c27": " 世間明燈，  其所聞法，  悉能受持。",
    "T09n0278_022:0540c28": " 恭敬禮拜，  五體投地，  舉身自歸，",
    "T09n0278_022:0540c29": " 一切最勝。  盡未來際，  無量諸劫，",
    "T09n0278_022:0541a01": " 讚歎十方，  一切最勝。  於一佛所，",
    "T09n0278_022:0541a02": " 諸供養具，  數與一切，  眾生類等。",
    "T09n0278_022:0541a03": " 如一佛所，  諸供養具，  一切佛所，",
    "T09n0278_022:0541a04": " 亦復如是。  無量無邊，  一切諸劫，",
    "T09n0278_022:0541a05": " 菩薩恭敬，  一切導師。  窮盡無量，",
    "T09n0278_022:0541a06": " 一切諸劫，  恭敬供養，  而無厭足。",
    "T09n0278_022:0541a07": " 一切眾生，  無量諸劫，  於此劫中，",
    "T09n0278_022:0541a08": " 修菩薩行。  恭敬供養，  一一如來，",
    "T09n0278_022:0541a09": " 盡一切劫，  而無厭足。  一切最勝，",
    "T09n0278_022:0541a10": " 所說大劫，  悉無有能，  稱量數者。",
    "T09n0278_022:0541a11": " 爾所一切，  諸大劫中，  修菩薩行，",
    "T09n0278_022:0541a12": " 而無厭足。  悉能覺悟，  一切法界，",
    "T09n0278_022:0541a13": " 廣大無邊，  無有分際。  眾妙寶華，",
    "T09n0278_022:0541a14": " 充滿其中，  以用供養，  眾生等佛。",
    "T09n0278_022:0541a15": " 諸妙寶華，  色香具足，  清淨鮮潔，",
    "T09n0278_022:0541a16": " 無量莊嚴。  一切世間，  無可為譬，",
    "T09n0278_022:0541a17": " 而以供養，  一切最勝。  眾生數等，",
    "T09n0278_022:0541a18": " 無量佛剎，  諸妙寶蓋，  彌滿其中。",
    "T09n0278_022:0541a19": " 悉以此蓋，  奉一如來，  供一切佛，",
    "T09n0278_022:0541a20": " 亦復如是。  微妙最勝，  奇特塗香，",
    "T09n0278_022:0541a21": " 一切世間，  無有倫匹。  以此塗香，",
    "T09n0278_022:0541a22": " 盡眾生劫，  供養一切，  諸佛如來。",
    "T09n0278_022:0541a23": " 如是末香，  種種雜華，  微妙香熏，",
    "T09n0278_022:0541a24": " 無量寶衣。  無數妙寶，  諸莊嚴具，",
    "T09n0278_022:0541a25": " 以供如來，  而無厭足。  眾生數等，",
    "T09n0278_022:0541a26": " 一切諸佛，  於一念中，  悉成正覺。",
    "T09n0278_022:0541a27": " 以無量偈，  讚歎宣揚，  恭敬供養，",
    "T09n0278_022:0541a28": " 天人導師。  眾生數等，  世間明智，",
    "T09n0278_022:0541a29": " 菩薩無上，  殊勝供養。  眾生數等，",
    "T09n0278_022:0541b01": " 一切諸劫，  如來歎德，  猶不能盡。",
    "T09n0278_022:0541b02": " 如是供養，  一切諸佛，  具足成就，",
    "T09n0278_022:0541b03": " 如來自在。  安住普賢，  菩薩所行，",
    "T09n0278_022:0541b04": " 悉能&#x89A9;見，  一切諸佛。  已作未作，",
    "T09n0278_022:0541b05": " 及現所作，  無量無數，  一切善根，",
    "T09n0278_022:0541b06": " 修習普賢，  菩薩所行，  安住普賢，",
    "T09n0278_022:0541b07": " 菩薩諸地。  一切世間，  悉無有餘，",
    "T09n0278_022:0541b08": " 諸佛所知，  眾生種類，  悉令成就，",
    "T09n0278_022:0541b09": " 智慧明達，  猶如普賢，  菩薩所得。",
    "T09n0278_022:0541b10": " 如佛所說，  一切諸行，  菩薩悉能。",
    "T09n0278_022:0541b11": " 具足修習。  悉以迴向，  一切眾生，",
    "T09n0278_022:0541b12": " 普令成就，  無上迴向。  一切十方，",
    "T09n0278_022:0541b13": " 諸如來剎，  悉能覺悟，  了達其因。",
    "T09n0278_022:0541b14": " 悉令一切，  無餘眾生，  皆與普賢，",
    "T09n0278_022:0541b15": " 菩薩齊等。  成就布施，  悉如迴向，",
    "T09n0278_022:0541b16": " 持戒具足，  如普賢力。  勇猛精進，",
    "T09n0278_022:0541b17": " 而不退轉，  成就忍辱，  不可沮壞。",
    "T09n0278_022:0541b18": " 善入甚深，  諸禪正受，  分別了知，",
    "T09n0278_022:0541b19": " 一切三昧。  清淨智慧，  了達三世，",
    "T09n0278_022:0541b20": " 一切世間，  所不能知。  身口諸業，",
    "T09n0278_022:0541b21": " 及與意業，  音聲語言，  皆悉清淨。",
    "T09n0278_022:0541b22": " 究竟成就，  菩薩諸行，  悉與普賢，",
    "T09n0278_022:0541b23": " 菩薩齊等。  譬如如如，  一切法界，",
    "T09n0278_022:0541b24": " 捨離憍慢，  諸散亂心。  永滅障礙，",
    "T09n0278_022:0541b25": " 普皆清淨，  悉令眾生，  亦復如是。",
    "T09n0278_022:0541b26": " 如是殊妙，  最勝迴向，  一切如來，",
    "T09n0278_022:0541b27": " 之所演說。  以此無量，  善根迴向，",
    "T09n0278_022:0541b28": " 具足成就，  菩薩所行。  一切無餘，",
    "T09n0278_022:0541b29": " 諸佛真子，  普修行此，  深迴向法。",
    "T09n0278_022:0541c01": " 攝取一切，  微妙法界，  深入安住，",
    "T09n0278_022:0541c02": " 諸善逝力。  若有樂求，  此殊勝行，",
    "T09n0278_022:0541c03": " 如來所說，  甚深彌廣。  此諸佛子，",
    "T09n0278_022:0541c04": " 皆悉安住，  具足成就，  猶如普賢。",
    "T09n0278_022:0541c05": " 一切眾生，  尚可知數，  一切三世，",
    "T09n0278_022:0541c06": " 心猶可知。  普賢菩薩，  功德深廣，",
    "T09n0278_022:0541c07": " 無量無邊，  不可了知。  一毛可量，",
    "T09n0278_022:0541c08": " 十方虛空，  一切剎塵，  悉可知數。",
    "T09n0278_022:0541c09": " 殊勝大仙，  真佛子等，  所住功德，",
    "T09n0278_022:0541c10": " 不可稱量。」◎"
}