{
    "T08n0223_006:0256c02": "摩訶般若波羅蜜經卷第六",
    "T08n0223_006:0256c04": "後秦龜茲國三藏鳩摩羅什譯",
    "T08n0223_006:0256c05": "◎發趣品第二十",
    "T08n0223_006:0256c06": "佛告須菩提：「汝問：『云何菩薩摩訶薩大乘發",
    "T08n0223_006:0256c07": "趣？』若菩薩摩訶薩行六波羅蜜時，從一地",
    "T08n0223_006:0256c08": "至一地，是名菩薩摩訶薩大乘發趣。」須菩提",
    "T08n0223_006:0256c09": "白佛言：「世尊！云何菩薩摩訶薩從一地至",
    "T08n0223_006:0256c10": "一地？」佛言：「菩薩摩訶薩知一切法無來去",
    "T08n0223_006:0256c11": "相，亦無有法若來若去、若至若不至、諸法相",
    "T08n0223_006:0256c12": "不滅故。菩薩摩訶薩於諸地不念不思惟，",
    "T08n0223_006:0256c13": "而修治地業亦不見地。何等菩薩摩訶薩",
    "T08n0223_006:0256c14": "治地業？菩薩摩訶薩住初地時行十事：一",
    "T08n0223_006:0256c15": "者、深心堅固、用無所得故。二者、於一切眾",
    "T08n0223_006:0256c16": "生中等心，眾生不可得故。三者、布施、施者、",
    "T08n0223_006:0256c17": "受者不可得故。四者、親近善知識，亦不自",
    "T08n0223_006:0256c18": "高。五者、求法，一切法不可得故。六者、常出",
    "T08n0223_006:0256c19": "家，家不可得故。七者、愛樂佛身，相好不可",
    "T08n0223_006:0256c20": "得故。八者、演出法教，諸法分別不可得故。",
    "T08n0223_006:0256c21": "九者、破憍慢，法生慧不可得故。十者、實",
    "T08n0223_006:0256c22": "語，諸語不可得故。菩薩摩訶薩如是初地",
    "T08n0223_006:0256c23": "中住，修治十事治地業。「復次，須菩提！菩薩",
    "T08n0223_006:0256c24": "摩訶薩住二地中常念八法。何等八？一者、",
    "T08n0223_006:0256c25": "戒清淨。二者、知恩報恩。三者、住忍辱力。",
    "T08n0223_006:0256c26": "四者、受歡喜。五者、不捨一切眾生。六者、入",
    "T08n0223_006:0256c27": "大悲心。七者、信師恭敬諮受。八者、勤求諸波",
    "T08n0223_006:0256c28": "羅蜜。須菩提！是名菩薩摩訶薩住二地中",
    "T08n0223_006:0256c29": "滿足八法。「復次，須菩提！菩薩摩訶薩住三地",
    "T08n0223_006:0257a01": "中行五法。何等五？一者、多學問，無厭足。二",
    "T08n0223_006:0257a02": "者、淨法施，亦不自高。三者、淨佛國土，亦不",
    "T08n0223_006:0257a03": "自高。四者、受世間無量懃苦，不以為厭。五",
    "T08n0223_006:0257a04": "者、住慚愧處。須菩提！是名菩薩摩訶薩住",
    "T08n0223_006:0257a05": "三地中應滿足五法。「復次，須菩提！菩薩摩",
    "T08n0223_006:0257a06": "訶薩住四地中應受行不捨十法。何等十？",
    "T08n0223_006:0257a07": "一者、不捨阿蘭若住處。二者、少欲。三者、知",
    "T08n0223_006:0257a08": "足。四者、不捨頭陀功德。五者、不捨戒。六",
    "T08n0223_006:0257a09": "者、穢惡諸欲。七者、厭世間心，順涅槃心。",
    "T08n0223_006:0257a10": "八者、捨一切所有。九者、心不沒。十者、不惜",
    "T08n0223_006:0257a11": "一切物。須菩提！是名菩薩摩訶薩住四地",
    "T08n0223_006:0257a12": "中不捨十法。「復次，須菩提！菩薩摩訶薩住",
    "T08n0223_006:0257a13": "五地中遠離十二法。何等十二？一者、遠離",
    "T08n0223_006:0257a14": "親白衣。二者、遠離比丘尼。三者、遠離慳惜他",
    "T08n0223_006:0257a15": "家。四者、遠離無益談說。五者、遠離瞋恚。六",
    "T08n0223_006:0257a16": "者、遠離自大。七者、遠離蔑人。八者、遠離十",
    "T08n0223_006:0257a17": "不善道。九者、遠離大慢。十者、遠離自用。十",
    "T08n0223_006:0257a18": "一者、遠離顛倒。十二者、遠離婬怒癡。須菩",
    "T08n0223_006:0257a19": "提！是為菩薩摩訶薩住五地中遠離十二",
    "T08n0223_006:0257a20": "事。「復次，須菩提！菩薩摩訶薩住六地中當",
    "T08n0223_006:0257a21": "具足六法。何等六？所謂六波羅蜜。復有",
    "T08n0223_006:0257a22": "六法所不應為。何等六？一者、不作聲聞、",
    "T08n0223_006:0257a23": "辟支佛意。二者、布施不應生憂心。三者、見",
    "T08n0223_006:0257a24": "有所索心不沒。四者、所有物布施。五者、布",
    "T08n0223_006:0257a25": "施之後心不悔。六者、不疑深法。須菩提！是",
    "T08n0223_006:0257a26": "名菩薩摩訶薩住六地中應滿具六法、",
    "T08n0223_006:0257a27": "遠離六法。「復次，須菩提！菩薩摩訶薩住七",
    "T08n0223_006:0257a28": "地中應遠離二十法所不應著。何等二十？",
    "T08n0223_006:0257a29": "一者、不著我。二者、不著眾生。三者、不著",
    "T08n0223_006:0257b01": "壽命。四者、不著眾數乃至知者見者。五者、不",
    "T08n0223_006:0257b02": "著斷見。六者、不著常見。七者、不應作相。",
    "T08n0223_006:0257b03": "八者、不應作因見。九者、不著名色。十者、不",
    "T08n0223_006:0257b04": "著五陰。十一者、不著十八界。十二者不著",
    "T08n0223_006:0257b05": "十二入。十三者、不著三界。十四者、不作著",
    "T08n0223_006:0257b06": "處。十五者、不作所期處。十六者、不作依",
    "T08n0223_006:0257b07": "處。十七者、不著依佛見。十八者、不著依法",
    "T08n0223_006:0257b08": "見。十九者、不著依僧見。二十者、不著依戒",
    "T08n0223_006:0257b09": "見。是二十法所不應著。復有二十法應具",
    "T08n0223_006:0257b10": "足滿。何等二十？一者、具足空。二者、無相證。",
    "T08n0223_006:0257b11": "三者、知無作。四者、三分清淨。五者、一切眾生",
    "T08n0223_006:0257b12": "中慈悲智具足。六者、不念一切眾生。七者、",
    "T08n0223_006:0257b13": "一切法等觀，是中亦不著。八者、知諸法實",
    "T08n0223_006:0257b14": "相，是事亦不念。九者、無生法忍。十者、無",
    "T08n0223_006:0257b15": "生智。十一者、說諸法一相。十二者、破分別",
    "T08n0223_006:0257b16": "相。十三者、轉憶想。十四者、轉見。十五者、轉",
    "T08n0223_006:0257b17": "煩惱。十六者、等定慧地。十七者、調意。十八",
    "T08n0223_006:0257b18": "者、心寂滅。十九者、無閡智。二十者、不染愛。",
    "T08n0223_006:0257b19": "須菩提！是名菩薩摩訶薩住七地中應具",
    "T08n0223_006:0257b20": "足二十法。「復次，須菩提！菩薩摩訶薩住八地",
    "T08n0223_006:0257b21": "中應具足五法。何等五？順入眾生心。",
    "T08n0223_006:0257b22": "遊戲諸神通。見諸佛國。如所見佛國，自莊",
    "T08n0223_006:0257b23": "嚴其國。如實觀佛身，自莊嚴佛身。是五",
    "T08n0223_006:0257b24": "法具足滿。復次，須菩提！菩薩摩訶薩住八",
    "T08n0223_006:0257b25": "地中復具足五法。何等五？知上下諸根。淨",
    "T08n0223_006:0257b26": "佛國土。入如幻三昧。常入三昧。隨眾生所",
    "T08n0223_006:0257b27": "應善根受身。須菩提！是為菩薩摩訶薩住",
    "T08n0223_006:0257b28": "八地中具足五法。「復次，須菩提！菩薩摩訶薩",
    "T08n0223_006:0257b29": "住九地中應具足十二法。何等十二？受無",
    "T08n0223_006:0257c01": "邊世界所度之分。菩薩得如所願。知諸天、",
    "T08n0223_006:0257c02": "龍、夜叉、揵闥婆語而為說法。處胎成就。",
    "T08n0223_006:0257c03": "家成就。所生成就。姓成就。眷屬成就。",
    "T08n0223_006:0257c04": "出生成就。出家成就。莊嚴佛樹成就。一",
    "T08n0223_006:0257c05": "切諸善功德成滿具足。須菩提！是名菩",
    "T08n0223_006:0257c06": "薩摩訶薩住九地中應具足十二法。「須菩",
    "T08n0223_006:0257c07": "提！十地菩薩當知如佛。」爾時慧命須菩提",
    "T08n0223_006:0257c08": "白佛言：「世尊！云何菩薩摩訶薩深心治地",
    "T08n0223_006:0257c09": "業？」佛言：「菩薩摩訶薩應薩婆若心集一切",
    "T08n0223_006:0257c10": "善根，是名菩薩摩訶薩深心治地業。」「云何菩",
    "T08n0223_006:0257c11": "薩於一切眾生中等心？」佛言：「若菩薩摩訶",
    "T08n0223_006:0257c12": "薩應薩婆若心生四無量心，所謂慈、悲、喜、",
    "T08n0223_006:0257c13": "捨，是名於一切眾生中等心。」「云何菩薩修",
    "T08n0223_006:0257c14": "布施？」佛言：「菩薩施與一切眾生，無所分別，",
    "T08n0223_006:0257c15": "是名修布施。」「云何菩薩親近善知識？」佛言：",
    "T08n0223_006:0257c16": "「能教人入薩婆若中住。如是善知識親近",
    "T08n0223_006:0257c17": "諮受恭敬供養，是名親近善知識。」「云何菩薩",
    "T08n0223_006:0257c18": "求法？」佛言：「菩薩應薩婆若心求法，不墮",
    "T08n0223_006:0257c19": "聲聞、辟支佛地，是名求法。」「云何菩薩常出家",
    "T08n0223_006:0257c20": "治地業？」佛言：「菩薩世世不雜心出家，佛",
    "T08n0223_006:0257c21": "法中出家，無能障閡者，是名常出家治地業。」",
    "T08n0223_006:0257c22": "「云何菩薩愛樂佛身治地業？」佛言：「若菩薩",
    "T08n0223_006:0257c23": "見佛身相，乃至阿耨多羅三藐三菩提終不",
    "T08n0223_006:0257c24": "離念佛，是名愛樂佛身治地業。」「云何菩薩",
    "T08n0223_006:0257c25": "演出法教治地業？」佛言：「菩薩若佛現在、若",
    "T08n0223_006:0257c26": "佛滅度後，為眾生說法，初中後善，妙義好",
    "T08n0223_006:0257c27": "語淨潔純具，所謂修多羅乃至憂波提舍，",
    "T08n0223_006:0257c28": "是名演出法教治地業。」「云何菩薩破於憍慢",
    "T08n0223_006:0257c29": "治地業？」佛言：「菩薩破是憍慢故，終不生下",
    "T08n0223_006:0258a01": "賤家，是名破於憍慢治地業。」「云何菩薩實語",
    "T08n0223_006:0258a02": "治地業？」佛言：「菩薩如所說行，是名實語治",
    "T08n0223_006:0258a03": "地業。是為菩薩摩訶薩初住地中修行十事",
    "T08n0223_006:0258a04": "治地業。」「云何菩薩戒清淨？」「若菩薩摩訶薩不",
    "T08n0223_006:0258a05": "念聲聞、辟支佛心及諸破戒、障佛道法，是",
    "T08n0223_006:0258a06": "名戒清淨。」「云何菩薩知恩報恩？」「若菩薩摩",
    "T08n0223_006:0258a07": "訶薩行菩薩道，乃至小恩尚不忘何況多，是",
    "T08n0223_006:0258a08": "名知恩報恩。」「云何菩薩住忍辱力？」「若菩薩",
    "T08n0223_006:0258a09": "於一切眾生無瞋無惱，是名住忍辱力。」「云",
    "T08n0223_006:0258a10": "何菩薩受歡喜？」「所謂成就眾生以此為喜，",
    "T08n0223_006:0258a11": "是名受歡喜。」「云何菩薩不捨一切眾生？」「若",
    "T08n0223_006:0258a12": "菩薩念欲救一切眾生故，是名不捨一切",
    "T08n0223_006:0258a13": "眾生。」「云何菩薩入大悲心？」「若菩薩如是念：『我",
    "T08n0223_006:0258a14": "為一一眾生故，如恒河沙等劫地獄中受",
    "T08n0223_006:0258a15": "懃苦，乃至是人得佛道入涅槃。』如是名為",
    "T08n0223_006:0258a16": "為一切十方眾生忍苦，是名入大悲心。」「云",
    "T08n0223_006:0258a17": "何菩薩信師恭敬諮受？」「若菩薩於諸師如",
    "T08n0223_006:0258a18": "世尊想，是名信師恭敬諮受。」「云何菩薩懃",
    "T08n0223_006:0258a19": "求諸波羅蜜？」「若菩薩一心求諸波羅蜜無異",
    "T08n0223_006:0258a20": "事，是名懃求諸波羅蜜。是為菩薩摩訶薩",
    "T08n0223_006:0258a21": "住二地中滿足八法。」「◎云何菩薩摩訶薩多",
    "T08n0223_006:0258a22": "學問無厭足？」「諸佛所說法，若此間世界、若",
    "T08n0223_006:0258a23": "十方世界諸佛所說法，盡欲聞持，是名多",
    "T08n0223_006:0258a24": "學問無厭足。」「云何菩薩淨法施？」「有所法施",
    "T08n0223_006:0258a25": "乃至不求阿耨多羅三藐三菩提，何況餘事，",
    "T08n0223_006:0258a26": "是名不求名利法施。」「云何菩薩淨佛國土？」",
    "T08n0223_006:0258a27": "「以諸善根迴向淨佛國土，是名淨佛國土。」",
    "T08n0223_006:0258a28": "「云何菩薩受世間無量懃苦不以為厭？」「諸",
    "T08n0223_006:0258a29": "善根備具故，能成就眾生亦莊嚴佛土，乃",
    "T08n0223_006:0258b01": "至具足薩婆若，終不疲厭，是名受無量懃",
    "T08n0223_006:0258b02": "苦不以為厭。」「云何菩薩住慚愧處？」「恥諸聲",
    "T08n0223_006:0258b03": "聞、辟支佛意，是名住慚愧處。是為菩薩摩訶",
    "T08n0223_006:0258b04": "薩住三地中滿足五法。」「云何菩薩不捨阿",
    "T08n0223_006:0258b05": "練若住處？」「能過聲聞辟支佛地，是名不捨阿",
    "T08n0223_006:0258b06": "練若住處。」「云何菩薩少欲？」「乃至阿耨多羅三",
    "T08n0223_006:0258b07": "藐三菩提尚不欲，何況餘欲，是名少欲。」「云",
    "T08n0223_006:0258b08": "何菩薩知足？」「得一切種智，是名知足。」「云何",
    "T08n0223_006:0258b09": "菩薩不捨頭陀功德？」「觀諸深法忍，是名不",
    "T08n0223_006:0258b10": "捨頭陀功德。」「云何菩薩不捨戒？」「不取戒相，",
    "T08n0223_006:0258b11": "是名不捨戒。」「云何菩薩穢惡諸欲？」「欲心不生",
    "T08n0223_006:0258b12": "故，是名穢惡諸欲。」「云何菩薩厭世間心、",
    "T08n0223_006:0258b13": "順涅槃心？」「知一切法不作故，是名厭世",
    "T08n0223_006:0258b14": "間心、順涅槃心。」「云何菩薩捨一切所有？不",
    "T08n0223_006:0258b15": "惜內外諸法故，是名捨一切所有。」「云何菩",
    "T08n0223_006:0258b16": "薩心不沒？」「二種識處心不生故，是名心不",
    "T08n0223_006:0258b17": "沒。」「云何菩薩不惜一切物？」「於一切物不著",
    "T08n0223_006:0258b18": "不念，是名不惜一切物。是為菩薩於四地",
    "T08n0223_006:0258b19": "中不捨十法。」「云何菩薩遠離親白衣？」「菩薩",
    "T08n0223_006:0258b20": "出家所生，從一佛國至一佛國，常出家剃",
    "T08n0223_006:0258b21": "頭著染衣，是名遠離親白衣。」「云何菩薩遠",
    "T08n0223_006:0258b22": "離比丘尼？」「不共比丘尼住，乃至彈指頃亦",
    "T08n0223_006:0258b23": "不生念，是名遠離比丘尼。」「云何菩薩遠離",
    "T08n0223_006:0258b24": "慳惜他家？」「菩薩如是思惟：『我應安樂眾生，",
    "T08n0223_006:0258b25": "他今助我安樂，云何生慳？』是名遠離慳惜他",
    "T08n0223_006:0258b26": "家。」「云何菩薩遠離無益談處？」「若有談處或",
    "T08n0223_006:0258b27": "生聲聞、辟支佛心，我當遠離，是名遠離無",
    "T08n0223_006:0258b28": "益談處。」「云何菩薩遠離瞋恚？」「不令瞋心、惱",
    "T08n0223_006:0258b29": "心、鬪心得入，是名遠離瞋恚。」「云何菩薩遠",
    "T08n0223_006:0258c01": "離自大？」「所謂不見內法故，是名遠離自大。」",
    "T08n0223_006:0258c02": "「云何菩薩遠離篾人？」「所謂不見外法故，",
    "T08n0223_006:0258c03": "是名遠離篾人。」「云何菩薩遠離十不善道？」",
    "T08n0223_006:0258c04": "「是十不善道能障八聖道，何況阿耨多羅三",
    "T08n0223_006:0258c05": "藐三菩提，是名遠離十不善道。」「云何菩薩遠",
    "T08n0223_006:0258c06": "離大慢？」「是菩薩不見法可作大慢者，是名",
    "T08n0223_006:0258c07": "遠離大慢。」「云何菩薩遠離自用？」「是菩薩不",
    "T08n0223_006:0258c08": "見是法可自用者，是名遠離自用。」「云何菩",
    "T08n0223_006:0258c09": "薩遠離顛倒？」「顛倒處不可得故，是名遠離",
    "T08n0223_006:0258c10": "顛倒。」「云何菩薩遠離婬怒癡？」「婬怒癡處不可",
    "T08n0223_006:0258c11": "見故，是名遠離婬怒癡。是為菩薩住五地",
    "T08n0223_006:0258c12": "中遠離十二法。」「云何菩薩住六地中具足",
    "T08n0223_006:0258c13": "六法？」「所謂六波羅蜜。諸佛及聲聞、辟支佛",
    "T08n0223_006:0258c14": "住六波羅蜜中能度彼岸，是名具足六法。」",
    "T08n0223_006:0258c15": "「云何菩薩不作聲聞、辟支佛意？」「作是念：『聲",
    "T08n0223_006:0258c16": "聞、辟支佛意，非阿耨多羅三藐三菩提道。』」「云",
    "T08n0223_006:0258c17": "何菩薩布施不生憂心？」「作是念：『此非阿耨",
    "T08n0223_006:0258c18": "多羅三藐三菩提道。』」「云何菩薩見有所索心",
    "T08n0223_006:0258c19": "不沒？」「作是念：『此非阿耨多羅三藐三菩提",
    "T08n0223_006:0258c20": "道。』」「云何菩薩所有物布施？」「菩薩初發心時布",
    "T08n0223_006:0258c21": "施，不言：『是可與；是不可與。』」「云何菩薩布施",
    "T08n0223_006:0258c22": "之後心不悔？」「慈悲力故。」「云何菩薩不疑深",
    "T08n0223_006:0258c23": "法？」「信功德力故。是為菩薩住六地中遠離",
    "T08n0223_006:0258c24": "六法。」「云何菩薩不著我？」「畢竟無我故。」「云何",
    "T08n0223_006:0258c25": "菩薩不著眾生、不著壽命、不著眾數乃至",
    "T08n0223_006:0258c26": "知者、見者？」「是諸法畢竟不可得故。」「云何菩薩",
    "T08n0223_006:0258c27": "不著斷見？」「無有法斷，諸法畢竟不生故。」「云",
    "T08n0223_006:0258c28": "何菩薩不著常見？」「若法不生，是不作常。」「云",
    "T08n0223_006:0258c29": "何菩薩不應取相？」「無諸煩惱故。」「云何菩薩",
    "T08n0223_006:0259a01": "不應作因見？」「諸見不可見故。」「云何菩薩不",
    "T08n0223_006:0259a02": "著名色？」「名色處相無故。」「云何菩薩不著五",
    "T08n0223_006:0259a03": "陰、不著十八界、不著十二入？」「是諸法性無",
    "T08n0223_006:0259a04": "故。」「云何菩薩不著三界？」「三界性無故。」「云何",
    "T08n0223_006:0259a05": "菩薩不應作著心？云何菩薩不應作願？云",
    "T08n0223_006:0259a06": "何菩薩不應作依止？」「是諸法性無故。」「云何",
    "T08n0223_006:0259a07": "菩薩不著依佛見？」「作依見不見佛故。」「云",
    "T08n0223_006:0259a08": "何菩薩不著依法見？」「法不可見故。」「云何菩",
    "T08n0223_006:0259a09": "薩不著依僧見？」「僧相無為，不可依故。」「云何",
    "T08n0223_006:0259a10": "菩薩不著依戒見？」「罪無罪不著故。是為菩",
    "T08n0223_006:0259a11": "薩住七地中二十法所不應著。」「云何菩薩",
    "T08n0223_006:0259a12": "應具足空？」「具足諸法自相空故。」「云何菩薩",
    "T08n0223_006:0259a13": "無相證？」「不念諸相故。」「云何菩薩知無作？」「於",
    "T08n0223_006:0259a14": "三界中不作故。」「云何菩薩三分清淨？」「十善",
    "T08n0223_006:0259a15": "道具足故。」「云何菩薩一切眾生中慈悲智具",
    "T08n0223_006:0259a16": "足？」「得大悲故。」「云何菩薩不念一切眾生？」「淨",
    "T08n0223_006:0259a17": "國土具足故。」「云何菩薩一切法等觀？」「於諸",
    "T08n0223_006:0259a18": "法不損益故。」「云何菩薩知諸法實相？」「諸法",
    "T08n0223_006:0259a19": "實相無知故。」「云何菩薩無生忍？」「為諸法不",
    "T08n0223_006:0259a20": "生不滅，不作忍故。」「云何菩薩無生智？」「知名",
    "T08n0223_006:0259a21": "色不生故。」「云何菩薩說諸法一相？」「心不行",
    "T08n0223_006:0259a22": "二相故。」「云何菩薩破分別相？」「一切法不分",
    "T08n0223_006:0259a23": "別故。」「云何菩薩轉憶想？」「小大無量想轉故。」",
    "T08n0223_006:0259a24": "「云何菩薩轉見？」「於聲聞、辟支佛地見轉故。」",
    "T08n0223_006:0259a25": "「云何菩薩轉煩惱？」「斷諸煩惱故。」「云何菩薩",
    "T08n0223_006:0259a26": "等定慧地？」「所謂得一切種智故。」「云何菩薩",
    "T08n0223_006:0259a27": "調意？」「於三界不動故。」「云何菩薩心寂滅？」「制",
    "T08n0223_006:0259a28": "六根故。」「云何菩薩無閡智？」「得佛眼故。」「云何",
    "T08n0223_006:0259a29": "菩薩不染愛？」「捨六塵故。是為菩薩住七",
    "T08n0223_006:0259b01": "地中具足二十法。」「云何菩薩順入眾生心？」",
    "T08n0223_006:0259b02": "「菩薩以一心知一切眾生心及心數法。」「云何",
    "T08n0223_006:0259b03": "菩薩遊戲諸神通？」「以是神通從一佛國至",
    "T08n0223_006:0259b04": "一佛國，亦不作佛國想。」「云何菩薩觀諸佛",
    "T08n0223_006:0259b05": "國？」「自住其國見無量諸佛國，亦無佛國想。」",
    "T08n0223_006:0259b06": "「云何菩薩如所見佛國，自莊嚴其國？」「住轉",
    "T08n0223_006:0259b07": "輪聖王地，遍至三千大千世界，以自莊嚴。」",
    "T08n0223_006:0259b08": "「云何菩薩如實觀佛身？」「如實觀法身故。是",
    "T08n0223_006:0259b09": "為菩薩住八地中具足五法。」「云何菩薩知",
    "T08n0223_006:0259b10": "上下諸根？」「菩薩住佛十力，知一切眾生上下",
    "T08n0223_006:0259b11": "諸根。」「云何菩薩淨佛國土？」「淨眾生故。」「云何",
    "T08n0223_006:0259b12": "菩薩如幻三昧？」「住是三昧能成辦一切事，",
    "T08n0223_006:0259b13": "亦不生心相故。」「云何菩薩常入三昧？」「菩薩",
    "T08n0223_006:0259b14": "得報生三昧故。」「云何菩薩隨眾生所應善",
    "T08n0223_006:0259b15": "根受身？」「菩薩知眾生所應生善根而為受",
    "T08n0223_006:0259b16": "身，成就眾生故。是為菩薩住八地中具",
    "T08n0223_006:0259b17": "足五法。」「云何菩薩受無邊世界所度之分？」",
    "T08n0223_006:0259b18": "「十方無量世界中眾生，如諸佛法所應度",
    "T08n0223_006:0259b19": "者而度脫之。」「云何菩薩得如所願？」「得六",
    "T08n0223_006:0259b20": "波羅蜜具足故。」「云何菩薩知諸天、龍、夜叉、",
    "T08n0223_006:0259b21": "揵闥婆語？」「辭辯力故。」「云何菩薩胎生成就？",
    "T08n0223_006:0259b22": "「菩薩世世常化生故。「云何菩薩家成就？」「常在",
    "T08n0223_006:0259b23": "大家生故。」「云何菩薩所生成就？」「若剎利家生、",
    "T08n0223_006:0259b24": "若婆羅門家生故。」「云何菩薩姓成就？」「如過去",
    "T08n0223_006:0259b25": "菩薩所生姓，從此中生故。」「云何菩薩眷屬",
    "T08n0223_006:0259b26": "成就？」「純諸菩薩摩訶薩為眷屬故。」「云何菩薩",
    "T08n0223_006:0259b27": "出生成就？」「生時光明遍照無量無邊世界，",
    "T08n0223_006:0259b28": "亦不取相故。」「云何菩薩出家成就？」「出家時",
    "T08n0223_006:0259b29": "無量百千億諸天侍從出家，是一切眾生必",
    "T08n0223_006:0259c01": "至三乘。」「云何菩薩莊嚴佛樹成就？」「是菩提樹",
    "T08n0223_006:0259c02": "以黃金為根，七寶為莖節枝葉，莖節枝葉",
    "T08n0223_006:0259c03": "光明遍照十方阿僧祇三千大千世界。」「云",
    "T08n0223_006:0259c04": "何菩薩一切諸善功德成滿具足？」「菩薩得眾",
    "T08n0223_006:0259c05": "生清淨，佛國亦淨。是為菩薩住九地中具",
    "T08n0223_006:0259c06": "足十二法。」「云何菩薩住十地中當知如佛？」",
    "T08n0223_006:0259c07": "「若菩薩摩訶薩具足六波羅蜜、四念處，乃至",
    "T08n0223_006:0259c08": "十八不共法、一切種智具足滿，斷一切煩惱",
    "T08n0223_006:0259c09": "及習，是名菩薩摩訶薩住十地中當知如",
    "T08n0223_006:0259c10": "佛。須菩提！菩薩摩訶薩住是十地中，以方",
    "T08n0223_006:0259c11": "便力故行六波羅蜜，行四念處乃至十八不",
    "T08n0223_006:0259c12": "共法，過乾慧地、性地、八人地、見地、薄地、離欲",
    "T08n0223_006:0259c13": "地、已作地、辟支佛地、菩薩地，過是九地住於",
    "T08n0223_006:0259c14": "佛地，是為菩薩十地。如是，須菩提！是名菩",
    "T08n0223_006:0259c15": "薩摩訶薩大乘發趣。」",
    "T08n0223_006:0259c16": "摩訶般若波羅蜜經出到品第二十一",
    "T08n0223_006:0259c17": "佛告須菩提：「汝所問：『是乘何處出？至何處",
    "T08n0223_006:0259c18": "住？』者。」佛言：「是乘從三界中出，至薩婆若",
    "T08n0223_006:0259c19": "中住，以不二法故。何以故？摩訶衍、薩婆",
    "T08n0223_006:0259c20": "若是二法，不合不散、無色無形無對，一",
    "T08n0223_006:0259c21": "相所謂無相。若人欲使實際出，是人為欲",
    "T08n0223_006:0259c22": "使無相法出。若人欲使如、法性、不可思議",
    "T08n0223_006:0259c23": "性出，是人為欲使無相法出。若人欲使色",
    "T08n0223_006:0259c24": "空出，是人為欲使無相法出。若人欲使受",
    "T08n0223_006:0259c25": "想行識空出，是人為欲使無相法出。何以",
    "T08n0223_006:0259c26": "故？須菩提！色空相不出三界亦不住薩婆",
    "T08n0223_006:0259c27": "若。受想行識空相不出三界亦不住薩婆",
    "T08n0223_006:0259c28": "若。所以者何？色色相空，受想行識識相空",
    "T08n0223_006:0259c29": "故。若人欲使眼空出，是人為欲使無相法",
    "T08n0223_006:0260a01": "出。若人欲使耳鼻舌身意空出，是人為欲",
    "T08n0223_006:0260a02": "使無相法出。若人欲使乃至意觸因緣生",
    "T08n0223_006:0260a03": "受空出，是人為欲使無相法出。何以故？須",
    "T08n0223_006:0260a04": "菩提！眼空不出三界亦不住薩婆若，乃至",
    "T08n0223_006:0260a05": "意觸因緣生受空不出三界亦不住薩婆",
    "T08n0223_006:0260a06": "若。所以者何？眼眼相空，乃至意觸因緣生",
    "T08n0223_006:0260a07": "受意觸因緣生受相空故。若人欲使夢出，",
    "T08n0223_006:0260a08": "是人為欲使無相法出。若人欲使幻、焰、響、",
    "T08n0223_006:0260a09": "影、化出，是人為欲使無相法出。何以故？須",
    "T08n0223_006:0260a10": "菩提！夢相不出三界亦不住薩婆若，幻、焰、",
    "T08n0223_006:0260a11": "響、影、化相亦不出三界亦不住薩婆若。須",
    "T08n0223_006:0260a12": "菩提！若人欲使檀那波羅蜜出，是人為欲",
    "T08n0223_006:0260a13": "使無相法出。若人欲使尸羅波羅蜜、羼提",
    "T08n0223_006:0260a14": "波羅蜜、毘梨耶波羅蜜、禪那波羅蜜、般若波",
    "T08n0223_006:0260a15": "羅蜜出，是人為欲使無相法出。何以故？檀",
    "T08n0223_006:0260a16": "那波羅蜜相不出三界亦不住薩婆若，",
    "T08n0223_006:0260a17": "尸羅波羅蜜乃至般若波羅蜜不出三界亦",
    "T08n0223_006:0260a18": "不住薩婆若。所以者何？檀那波羅蜜檀那",
    "T08n0223_006:0260a19": "波羅蜜相空，尸羅波羅蜜、羼提波羅蜜、毘梨",
    "T08n0223_006:0260a20": "耶波羅蜜、禪那波羅蜜、般若波羅蜜般若波",
    "T08n0223_006:0260a21": "羅蜜相空故。若人欲使內空出乃至無法有",
    "T08n0223_006:0260a22": "法空出，是人為欲使無相法出。何以故？須",
    "T08n0223_006:0260a23": "菩提！內空相乃至無法有法空相不出三",
    "T08n0223_006:0260a24": "界亦不住薩婆若。所以者何？內空內空性",
    "T08n0223_006:0260a25": "空乃至無法有法空無法有法空性空故。若",
    "T08n0223_006:0260a26": "人欲使四念處出，是人為欲使無相法出。",
    "T08n0223_006:0260a27": "何以故？四念處性不出三界亦不住薩",
    "T08n0223_006:0260a28": "婆若。所以者何？四念處性四念處性空故。",
    "T08n0223_006:0260a29": "若人欲使四正懃、四如意足、五根、五力、七覺",
    "T08n0223_006:0260b01": "分、八聖道分出，是人為欲使無相法出。何",
    "T08n0223_006:0260b02": "以故？八聖道分性不出三界不住薩婆",
    "T08n0223_006:0260b03": "若。所以者何？八聖道分性八聖道分性空故。",
    "T08n0223_006:0260b04": "乃至十八不共法亦如是。須菩提！若人欲",
    "T08n0223_006:0260b05": "使阿羅漢出生處，是人為欲使無相法出。",
    "T08n0223_006:0260b06": "若人欲使辟支佛出生處，是人為欲使無",
    "T08n0223_006:0260b07": "相法出。若人欲使多陀阿伽度、阿羅訶、三藐",
    "T08n0223_006:0260b08": "三佛陀出生處，是人為欲使無相法出。何",
    "T08n0223_006:0260b09": "以故？阿羅漢性、辟支佛性佛性不出三界",
    "T08n0223_006:0260b10": "亦不住薩婆若。所以者何？阿羅漢性阿羅漢",
    "T08n0223_006:0260b11": "性空、辟支佛性辟支佛性空、佛性佛性空故。",
    "T08n0223_006:0260b12": "若人欲使須陀洹果、斯陀含果、阿那含果、阿",
    "T08n0223_006:0260b13": "羅漢果、辟支佛道、佛道、一切種智出，是人為",
    "T08n0223_006:0260b14": "欲使無相法出。如上說。若人欲使名字、假",
    "T08n0223_006:0260b15": "名施設相、但有語言出，是人為欲使無相",
    "T08n0223_006:0260b16": "法出。何以故？名字空不出三界亦不住",
    "T08n0223_006:0260b17": "薩婆若。所以者何？名字相名字相空故。乃",
    "T08n0223_006:0260b18": "至施設亦如是。是人欲使不生不滅法、不",
    "T08n0223_006:0260b19": "垢不淨無作法出，是人為欲使無相法",
    "T08n0223_006:0260b20": "出。何以故？不生乃至無作法性不出三",
    "T08n0223_006:0260b21": "界亦不住薩婆若。所以者何？不生性乃至",
    "T08n0223_006:0260b22": "無作性性空故。須菩提！以是因緣故，摩",
    "T08n0223_006:0260b23": "訶衍從三界中出，至薩婆若中，住不",
    "T08n0223_006:0260b24": "動故。「須菩提！汝所問：『是乘至何處住？』",
    "T08n0223_006:0260b25": "者，須菩提！是大乘無住處。何以故？一",
    "T08n0223_006:0260b26": "切法無住相故，是乘若住不住法住。須菩",
    "T08n0223_006:0260b27": "提！譬如法性不生不滅、不垢不淨無、相",
    "T08n0223_006:0260b28": "無作，非住非不住。須菩提！是乘亦如是，",
    "T08n0223_006:0260b29": "非住非不住。何以故？法性相非住非不",
    "T08n0223_006:0260c01": "住。所以者何？法性相空故，乃至無作性無",
    "T08n0223_006:0260c02": "作性空故。諸餘法亦如是。須菩提！以是",
    "T08n0223_006:0260c03": "因緣故，是乘無所住。以不住法、不動法",
    "T08n0223_006:0260c04": "故。「須菩提！汝所問：『誰當乘是乘出？』者，無",
    "T08n0223_006:0260c05": "有人乘是乘出者。何以故？是乘及出者，",
    "T08n0223_006:0260c06": "所用法及出時，是一切法皆無所有。若一",
    "T08n0223_006:0260c07": "切法無所有，用何等法當出？何以故？我不",
    "T08n0223_006:0260c08": "可得乃至知者、見者不可得，畢竟淨故。不",
    "T08n0223_006:0260c09": "可思議性不可得，畢竟淨故。陰入界不可",
    "T08n0223_006:0260c10": "得，畢竟淨故。檀那波羅蜜不可得，畢竟",
    "T08n0223_006:0260c11": "淨故。乃至般若波羅蜜不可得，畢竟淨故。",
    "T08n0223_006:0260c12": "內空不可得，畢竟淨故。乃至無法有法空",
    "T08n0223_006:0260c13": "不可得，畢竟淨故。四念處不可得，乃至",
    "T08n0223_006:0260c14": "十八不共法不可得，畢竟淨故。須陀洹不",
    "T08n0223_006:0260c15": "可得，乃至阿羅漢、辟支佛、菩薩、佛不可得，",
    "T08n0223_006:0260c16": "畢竟淨故。須陀洹果乃至阿羅漢果、辟支",
    "T08n0223_006:0260c17": "佛道、佛道、一切種智不可得，畢竟淨故。不",
    "T08n0223_006:0260c18": "生不滅、不垢不淨、無起無作不可得，畢",
    "T08n0223_006:0260c19": "竟淨故。過去世未來現在世生住滅不可",
    "T08n0223_006:0260c20": "得，畢竟淨故。增減不可得，畢竟淨故。何",
    "T08n0223_006:0260c21": "法不可得故不可得？法性不可得故不可",
    "T08n0223_006:0260c22": "得，如、實際、不可思議性、法相、法位、檀那波",
    "T08n0223_006:0260c23": "羅蜜不可得故不可得，乃至般若波羅",
    "T08n0223_006:0260c24": "蜜不可得故不可得。內空不可得故不",
    "T08n0223_006:0260c25": "可得，乃至無法有法空不可得故不可得。",
    "T08n0223_006:0260c26": "四念處不可得故不可得，乃至十八不共",
    "T08n0223_006:0260c27": "法不可得故不可得。須陀洹不可得故不",
    "T08n0223_006:0260c28": "可得，乃至佛不可得故不可得。須陀洹",
    "T08n0223_006:0260c29": "果不可得故不可得，乃至佛道不可得故",
    "T08n0223_006:0261a01": "不可得。不生不滅乃至不起不作不可得",
    "T08n0223_006:0261a02": "故不可得。「復次，須菩提！初地不可得故不",
    "T08n0223_006:0261a03": "可得，乃至第十地不可得故不可得，畢",
    "T08n0223_006:0261a04": "竟淨故。云何為初地乃至十地？所謂乾慧地、",
    "T08n0223_006:0261a05": "性地、八人地、見地、薄地、離欲地、已作地、辟支佛",
    "T08n0223_006:0261a06": "地、菩薩地、佛地。內空中初地不可得，乃至",
    "T08n0223_006:0261a07": "無法有法空中，初地不可得。內空乃至無法",
    "T08n0223_006:0261a08": "有法空中，第二第三第四第五第六第七第",
    "T08n0223_006:0261a09": "八第九第十地不可得。何以故？須菩提！初",
    "T08n0223_006:0261a10": "地非得非不得，乃至十地非得非不得，畢",
    "T08n0223_006:0261a11": "竟淨故。內空乃至無法有法空中，成就眾生",
    "T08n0223_006:0261a12": "不可得，畢竟淨故。內空乃至無法有法空",
    "T08n0223_006:0261a13": "中，淨佛國土不可得，畢竟淨故。內空乃",
    "T08n0223_006:0261a14": "至無法有法空中，五眼不可得，畢竟淨故。如",
    "T08n0223_006:0261a15": "是，須菩提！菩薩摩訶薩以一切諸法不可",
    "T08n0223_006:0261a16": "得故，乘是摩訶衍出三界，住薩婆若。」◎",
    "T08n0223_006:0261a17": "摩訶般若波羅蜜經◎勝出品第二十二",
    "T08n0223_006:0261a18": "慧命須菩提白佛言：「世尊！摩訶衍摩訶衍",
    "T08n0223_006:0261a19": "者，勝出一切世間及諸天、人、阿修羅。世尊！",
    "T08n0223_006:0261a20": "是摩訶衍與虛空等，如虛空受無量無邊",
    "T08n0223_006:0261a21": "阿僧祇眾生，摩訶衍亦如是，受無量無邊阿",
    "T08n0223_006:0261a22": "僧祇眾生。世尊！是摩訶衍不見來處、不見",
    "T08n0223_006:0261a23": "去處、不見住處，是摩訶衍前際不可得、後",
    "T08n0223_006:0261a24": "際不可得、中際不可得，三世等是摩訶衍。",
    "T08n0223_006:0261a25": "世尊！以是故是乘名摩訶衍。」佛告須菩提：",
    "T08n0223_006:0261a26": "「如是，如是！菩薩摩訶薩摩訶衍，所謂六波",
    "T08n0223_006:0261a27": "羅蜜，檀那波羅蜜、尸羅波羅蜜、羼提波羅蜜、",
    "T08n0223_006:0261a28": "毘梨耶波羅蜜、禪那波羅蜜、般若波羅蜜，是",
    "T08n0223_006:0261a29": "名菩薩摩訶薩摩訶衍。復次，須菩提！菩薩摩",
    "T08n0223_006:0261b01": "訶薩摩訶衍，一切陀羅尼門、一切三昧門，所",
    "T08n0223_006:0261b02": "謂首楞嚴三昧乃至離著虛空不染三昧，是",
    "T08n0223_006:0261b03": "名菩薩摩訶薩摩訶衍。復次，須菩提！菩薩摩",
    "T08n0223_006:0261b04": "訶薩摩訶衍，所謂內空乃至無法有法空，是",
    "T08n0223_006:0261b05": "名菩薩摩訶薩摩訶衍。復次，須菩提！菩薩摩",
    "T08n0223_006:0261b06": "訶薩摩訶衍，所謂四念處乃至十八不共法，",
    "T08n0223_006:0261b07": "是名菩薩摩訶薩摩訶衍。如須菩提所言，",
    "T08n0223_006:0261b08": "是摩訶衍勝出一切世間及諸天、人、阿修羅。",
    "T08n0223_006:0261b09": "須菩提！若欲界當有實、不虛妄、不異諦、不顛",
    "T08n0223_006:0261b10": "倒、有常、不壞相、非無法者，是摩訶衍不能",
    "T08n0223_006:0261b11": "勝出一切世間及諸天、人、阿修羅。須菩提！",
    "T08n0223_006:0261b12": "以欲界虛妄憶想分別和合名字等，有一切",
    "T08n0223_006:0261b13": "無常想無法。以是故，摩訶衍勝出一切世",
    "T08n0223_006:0261b14": "間及諸天、人、阿修羅。須菩提！色界、無色界若",
    "T08n0223_006:0261b15": "當實有不虛妄、不異諦、不顛倒、有常、不壞相、",
    "T08n0223_006:0261b16": "非無法者，是摩訶衍不能勝出一切世間及",
    "T08n0223_006:0261b17": "諸天、人、阿修羅。須菩提！以色界、無色界虛妄",
    "T08n0223_006:0261b18": "憶想分別和合名字等，有一切無常破壞相",
    "T08n0223_006:0261b19": "無法。以是故，摩訶衍勝出一切世間及諸天、",
    "T08n0223_006:0261b20": "人、阿修羅。須菩提！若色當實有、不虛妄、不異",
    "T08n0223_006:0261b21": "諦、不顛倒、有常、不壞相、非無法者，是摩訶衍",
    "T08n0223_006:0261b22": "不能勝出一切世間及諸天、人、阿修羅。須菩",
    "T08n0223_006:0261b23": "提！以色虛妄憶想分別和合名字等，有一切",
    "T08n0223_006:0261b24": "無常破壞相無法。以是故，是摩訶衍勝出",
    "T08n0223_006:0261b25": "一切世間及諸天、人、阿修羅。受想行識亦如",
    "T08n0223_006:0261b26": "是。須菩提！若眼乃至意，色乃至法，眼識乃",
    "T08n0223_006:0261b27": "至意識，眼觸乃至意觸，眼觸因緣生受乃",
    "T08n0223_006:0261b28": "至意觸因緣生受，若當實有、不虛妄、不異諦、",
    "T08n0223_006:0261b29": "不顛倒、有常、不壞相、非無法者，是摩訶衍",
    "T08n0223_006:0261c01": "不能勝出一切世間及諸天、人、阿修羅。須",
    "T08n0223_006:0261c02": "菩提！以眼乃至意觸因緣生受虛妄憶想分",
    "T08n0223_006:0261c03": "別和合名字等，有一切無常破壞相無法。",
    "T08n0223_006:0261c04": "以是故，摩訶衍勝出一切世間及諸天、人、阿",
    "T08n0223_006:0261c05": "修羅。須菩提！若法性是有法非無法者，是",
    "T08n0223_006:0261c06": "摩訶衍不能勝出一切世間及諸天、人、阿修",
    "T08n0223_006:0261c07": "羅。須菩提！以法性無法非法，以是故，",
    "T08n0223_006:0261c08": "摩訶衍勝出一切世間及諸天、人、阿修羅。須",
    "T08n0223_006:0261c09": "菩提！若如、實際、不可思議性是有法非無",
    "T08n0223_006:0261c10": "法者，是摩訶衍不能勝出一切世間及諸",
    "T08n0223_006:0261c11": "天、人、阿修羅。須菩提！以如、實際、不可思議性",
    "T08n0223_006:0261c12": "無法非法，以是故，摩訶衍勝出一切世間",
    "T08n0223_006:0261c13": "及諸天、人、阿修羅。須菩提！若檀那波羅蜜",
    "T08n0223_006:0261c14": "是有法非無法者，是摩訶衍不能勝出",
    "T08n0223_006:0261c15": "一切世間及諸天、人、阿修羅。以檀那波羅",
    "T08n0223_006:0261c16": "蜜無法非法，以是故，摩訶衍勝出一切世",
    "T08n0223_006:0261c17": "間及諸天、人、阿修羅。若尸羅波羅蜜、羼提波",
    "T08n0223_006:0261c18": "羅蜜、毘梨耶波羅蜜、禪那波羅蜜、般若波羅",
    "T08n0223_006:0261c19": "蜜是有法非無法者，是摩訶衍不能勝",
    "T08n0223_006:0261c20": "出一切世間及諸天、人、阿修羅。以尸羅波羅",
    "T08n0223_006:0261c21": "蜜乃至般若波羅蜜無法非法，以是故，摩訶",
    "T08n0223_006:0261c22": "衍勝出一切世間及諸天、人、阿修羅。須菩提！",
    "T08n0223_006:0261c23": "若內空乃至無法有法空是有法非無法",
    "T08n0223_006:0261c24": "者，是摩訶衍不能勝出一切世間及諸天、人、",
    "T08n0223_006:0261c25": "阿修羅。以內空乃至無法有法空無法非法，",
    "T08n0223_006:0261c26": "以是故，摩訶衍勝出一切世間及諸天、人、阿",
    "T08n0223_006:0261c27": "修羅。須菩提！若四念處乃至十八不共法是",
    "T08n0223_006:0261c28": "有法非無法者，是摩訶衍不能勝出一切",
    "T08n0223_006:0262a01": "世間及諸天、人、阿修羅。以四念處乃至十八",
    "T08n0223_006:0262a02": "不共法無法非法，以是故，摩訶衍勝出一",
    "T08n0223_006:0262a03": "切世間及諸天、人、阿修羅。須菩提！若性人法",
    "T08n0223_006:0262a04": "是有法非無法者，是摩訶衍不能勝出一",
    "T08n0223_006:0262a05": "切世間及諸天、人、阿修羅。以性人法無法非",
    "T08n0223_006:0262a06": "法，以是故，摩訶衍勝出一切世間及諸天、人、",
    "T08n0223_006:0262a07": "阿修羅。須菩提！若八人法、須陀洹法、斯陀含",
    "T08n0223_006:0262a08": "法、阿那含法、阿羅漢法、辟支佛法、佛法是有",
    "T08n0223_006:0262a09": "法非無法者，是摩訶衍不能勝出一切世",
    "T08n0223_006:0262a10": "間及諸天、人、阿修羅。以八人法乃至佛法無",
    "T08n0223_006:0262a11": "法非法，以是故，摩訶衍勝出一切世間及",
    "T08n0223_006:0262a12": "諸天、人、阿修羅。須菩提！若性地人是有法",
    "T08n0223_006:0262a13": "非無法者，是摩訶衍不能勝出一切世間",
    "T08n0223_006:0262a14": "及諸天、人、阿修羅。以性地人無法非法，以",
    "T08n0223_006:0262a15": "是故，摩訶衍勝出一切世間及諸天、人、阿修",
    "T08n0223_006:0262a16": "羅。須菩提！若八人法、須陀洹乃至佛是有",
    "T08n0223_006:0262a17": "法非無法者，是摩訶衍不能勝出一切世",
    "T08n0223_006:0262a18": "間及諸天、人、阿修羅。以八人乃至佛無法非",
    "T08n0223_006:0262a19": "法，以是故，摩訶衍勝出一切世間及諸天、人、",
    "T08n0223_006:0262a20": "阿修羅。須菩提！若一切世間及諸天、人、阿修",
    "T08n0223_006:0262a21": "羅是有法非無法者，是摩訶衍不能勝",
    "T08n0223_006:0262a22": "出一切世間及諸天、人、阿修羅。以一切世間",
    "T08n0223_006:0262a23": "及諸天人阿修羅無法非法，以是故，摩訶衍",
    "T08n0223_006:0262a24": "勝出一切世間及諸天、人、阿修羅。須菩提！若",
    "T08n0223_006:0262a25": "菩薩摩訶薩從初發心乃至道場，於其中",
    "T08n0223_006:0262a26": "間諸心若是有法非無法者，是摩訶衍不",
    "T08n0223_006:0262a27": "能勝出一切世間及諸天、人、阿修羅。以菩",
    "T08n0223_006:0262a28": "薩從初發心乃至道場，於其中間諸心無",
    "T08n0223_006:0262b01": "法非法，以是故，摩訶衍勝出一切世間及諸",
    "T08n0223_006:0262b02": "天、人、阿修羅。須菩提！若菩薩摩訶薩如金剛",
    "T08n0223_006:0262b03": "慧是有法非無法者，是菩薩摩訶薩不能",
    "T08n0223_006:0262b04": "知一切結使及習，無法非法得一切種智。",
    "T08n0223_006:0262b05": "須菩提！以菩薩摩訶薩如金剛慧無法非",
    "T08n0223_006:0262b06": "法，是故菩薩知一切結使及習無法非法，",
    "T08n0223_006:0262b07": "得一切種智。以是故，摩訶衍勝出一切世",
    "T08n0223_006:0262b08": "間及諸天、人、阿修羅。須菩提！若諸佛三十二",
    "T08n0223_006:0262b09": "相是有法非無法者，諸佛威德不能照然",
    "T08n0223_006:0262b10": "勝出一切世間及諸天、人、阿修羅。須菩提！以",
    "T08n0223_006:0262b11": "諸佛三十二相無法非法，以是故，諸佛威德",
    "T08n0223_006:0262b12": "照然勝出一切世間及諸天、人、阿修羅。須菩",
    "T08n0223_006:0262b13": "提！若諸佛光明是有法非無法者，諸佛光",
    "T08n0223_006:0262b14": "明不能普照如恒河沙等國土。須菩提！",
    "T08n0223_006:0262b15": "以諸佛光明無法非法，以是故，諸佛能以",
    "T08n0223_006:0262b16": "光明普照如恒河沙等國土。須菩提！若",
    "T08n0223_006:0262b17": "諸佛六十種莊嚴音聲是有法非無法者，諸",
    "T08n0223_006:0262b18": "佛不能以六十種莊嚴音聲遍至十方無",
    "T08n0223_006:0262b19": "量阿僧祇國土。須菩提！以諸佛六十種莊嚴",
    "T08n0223_006:0262b20": "音聲無法非法，以是故，諸佛能以六十種",
    "T08n0223_006:0262b21": "莊嚴音聲遍至十方無量阿僧祇國土。須菩",
    "T08n0223_006:0262b22": "提！諸佛法輪若當是有法非無法者，諸佛",
    "T08n0223_006:0262b23": "不能轉法輪，諸沙門、婆羅門，若天、若魔、若梵",
    "T08n0223_006:0262b24": "及世間餘眾所不能如法轉者。須菩提！以",
    "T08n0223_006:0262b25": "諸佛法輪無法非法，以是故，諸佛轉法輪，",
    "T08n0223_006:0262b26": "諸沙門、婆羅門，若天、若魔、若梵及世間餘眾",
    "T08n0223_006:0262b27": "不能如法轉者。須菩提！諸佛為眾生轉",
    "T08n0223_006:0262b28": "法輪，是眾生若實有法非無法者，不能",
    "T08n0223_006:0262b29": "令是眾生於無餘涅槃而般涅槃。須菩提！",
    "T08n0223_006:0262c01": "以諸佛為眾生轉法輪，是眾生無法非法，",
    "T08n0223_006:0262c02": "以是故，能令眾生於無餘涅槃中，已滅今",
    "T08n0223_006:0262c03": "滅當滅。」◎",
    "T08n0223_006:0262c04": "摩訶般若波羅蜜經等空品第二十三",
    "T08n0223_006:0262c05": "(丹本作含受品)",
    "T08n0223_006:0262c06": "佛告須菩提：「汝所言衍與空等。如是，如是！",
    "T08n0223_006:0262c07": "須菩提！摩訶衍與虛空等。須菩提！如虛",
    "T08n0223_006:0262c08": "空無東方，無南方西方北方四維上下。須菩",
    "T08n0223_006:0262c09": "提！摩訶衍亦如是，無東方，無南方西方北",
    "T08n0223_006:0262c10": "方四維上下。須菩提！如虛空非長非短、非",
    "T08n0223_006:0262c11": "方非圓。須菩提！摩訶衍亦如是，非長非短、",
    "T08n0223_006:0262c12": "非方非圓。須菩提！如虛空非青非黃非",
    "T08n0223_006:0262c13": "赤非白非黑。摩訶衍亦如是，非青非黃非",
    "T08n0223_006:0262c14": "赤非白非黑。以是故，說摩訶衍與空等。",
    "T08n0223_006:0262c15": "須菩提！如虛空非過去、非未來、非現在。摩",
    "T08n0223_006:0262c16": "訶衍亦如是，非過去、非未來、非現在。以",
    "T08n0223_006:0262c17": "是故，說摩訶衍與空等。須菩提！如虛空不",
    "T08n0223_006:0262c18": "增不減。摩訶衍亦如是，亦不增亦不減。",
    "T08n0223_006:0262c19": "須菩提！如虛空無垢無淨。摩訶衍亦如是，",
    "T08n0223_006:0262c20": "無垢無淨。須菩提！如虛空無生無滅、無住",
    "T08n0223_006:0262c21": "無異。摩訶衍亦如是，無生無滅、無住無異。",
    "T08n0223_006:0262c22": "須菩提！如虛空非善非不善、非記非無記。",
    "T08n0223_006:0262c23": "摩訶衍亦如是，非善非不善、非記非無記。",
    "T08n0223_006:0262c24": "以是故，說摩訶衍與空等。如虛空無見無",
    "T08n0223_006:0262c25": "聞、無覺無識。摩訶衍亦如是，無見無聞、無",
    "T08n0223_006:0262c26": "覺無識。如虛空不可知不可識不可見、",
    "T08n0223_006:0262c27": "不可斷不可證不可修。摩訶衍亦如是，",
    "T08n0223_006:0262c28": "不可知不可識不可見、不可斷不可",
    "T08n0223_006:0262c29": "證不可修。以是故，說摩訶衍與空等。如",
    "T08n0223_006:0263a01": "虛空非染相非離相。摩訶衍亦如是，非染",
    "T08n0223_006:0263a02": "相非離相。如虛空不繫欲界、不繫色界、",
    "T08n0223_006:0263a03": "不繫無色界。摩訶衍亦如是，不繫欲界、不",
    "T08n0223_006:0263a04": "繫色界、不繫無色界。如虛空無初發心",
    "T08n0223_006:0263a05": "亦無二三四五六七八九第十心。摩訶衍亦",
    "T08n0223_006:0263a06": "如是，無初發心乃至無第十心。如虛空無",
    "T08n0223_006:0263a07": "乾慧地、性人地、八人地、見地、薄地、離欲地、已",
    "T08n0223_006:0263a08": "作地。摩訶衍亦如是，無乾慧地乃至已",
    "T08n0223_006:0263a09": "辦地。如虛空無須陀洹果、無斯陀含果、無",
    "T08n0223_006:0263a10": "阿那含果、無阿羅漢果。摩訶衍亦如是，無",
    "T08n0223_006:0263a11": "須陀洹果乃至無阿羅漢果。如虛空無聲聞",
    "T08n0223_006:0263a12": "地、無辟支佛地、無佛地。摩訶衍亦如是，無",
    "T08n0223_006:0263a13": "聲聞地乃至佛地。以是故，說摩訶衍與",
    "T08n0223_006:0263a14": "虛空等。如虛空非色非無色、非可見",
    "T08n0223_006:0263a15": "非不可見、非有對非無對、非合非散。摩",
    "T08n0223_006:0263a16": "訶衍亦如是，非色非無色、非可見非不",
    "T08n0223_006:0263a17": "可見、非有對非無對、非合非散。以是故，",
    "T08n0223_006:0263a18": "說摩訶衍與空等。須菩提！如虛空非常非",
    "T08n0223_006:0263a19": "無常、非樂非苦、非我非無我。摩訶衍亦如",
    "T08n0223_006:0263a20": "是，非常非無常、非樂非苦、非我非無我。",
    "T08n0223_006:0263a21": "以是故，說摩訶衍與空等。須菩提！如虛空",
    "T08n0223_006:0263a22": "非空非不空、非相非無相、非作非無作。",
    "T08n0223_006:0263a23": "摩訶衍亦如是，非空非不空、非相非無相、",
    "T08n0223_006:0263a24": "非作非無作。以是故，說摩訶衍與空等。",
    "T08n0223_006:0263a25": "須菩提！如虛空非寂滅非不寂滅、非離非",
    "T08n0223_006:0263a26": "不離。摩訶衍亦如是，非寂滅非不寂滅、非",
    "T08n0223_006:0263a27": "離非不離。以是故，說摩訶衍與空等。須",
    "T08n0223_006:0263a28": "菩提！如虛空非闇非明。摩訶衍亦如是，",
    "T08n0223_006:0263a29": "非闇非明。以是故，說摩訶衍與空等。須",
    "T08n0223_006:0263b01": "菩提！如虛空非可得非不可得。摩訶衍亦",
    "T08n0223_006:0263b02": "如是，非可得非不可得。以是故，說摩訶",
    "T08n0223_006:0263b03": "衍與空等。須菩提！如虛空非可說非不可",
    "T08n0223_006:0263b04": "說。摩訶衍亦如是，非可說非不可說。以是",
    "T08n0223_006:0263b05": "故，說摩訶衍與空等。須菩提。以是諸因",
    "T08n0223_006:0263b06": "緣故。說摩訶衍與空等。須菩提！如汝所",
    "T08n0223_006:0263b07": "言：『如虛空受無量無邊阿僧祇眾生，摩訶衍",
    "T08n0223_006:0263b08": "亦受無量無邊阿僧祇眾生。』如是，如是！須",
    "T08n0223_006:0263b09": "菩提！眾生無有故，當知虛空無有。虛空",
    "T08n0223_006:0263b10": "無有故，當知摩訶衍亦無有。以是因緣故，",
    "T08n0223_006:0263b11": "摩訶衍受無量無邊阿僧祇眾生。何以故？是",
    "T08n0223_006:0263b12": "眾生、虛空、摩訶衍，是法皆不可得故。「復次，",
    "T08n0223_006:0263b13": "須菩提！摩訶衍無所有故，當知阿僧祇無",
    "T08n0223_006:0263b14": "所有。阿僧祇無所有故，當知無量無所有。",
    "T08n0223_006:0263b15": "無量無所有故，當知無邊無所有。無邊無",
    "T08n0223_006:0263b16": "所有故，當知一切諸法無所有。以是因",
    "T08n0223_006:0263b17": "緣故，須菩提！是摩訶衍受無量無邊阿僧",
    "T08n0223_006:0263b18": "祇眾生。何以故？是眾生、虛空、摩訶衍、阿僧祇、",
    "T08n0223_006:0263b19": "無量、無邊，是一切法不可得故。「復次，須菩",
    "T08n0223_006:0263b20": "提！我無所有乃至知者、見者無所有故，當",
    "T08n0223_006:0263b21": "知如、法、性實際無所有。如、法性、實際無所",
    "T08n0223_006:0263b22": "有故，當知乃至無量，無邊，阿僧祇無所有。",
    "T08n0223_006:0263b23": "無量，無邊，阿僧祇無所有故，當知一切法",
    "T08n0223_006:0263b24": "無所有。以是因緣故，須菩提！是摩訶衍",
    "T08n0223_006:0263b25": "受無量無邊阿僧祇眾生。何以故？是眾生",
    "T08n0223_006:0263b26": "乃至知者、見者、實際，乃至無量、無邊、阿僧祇，",
    "T08n0223_006:0263b27": "是一切法不可得故。「復次，須菩提！我無所",
    "T08n0223_006:0263b28": "有乃至知者、見者無所有故，當知不可思",
    "T08n0223_006:0263b29": "議性無所有。不可思議性無所有故，當知",
    "T08n0223_006:0263c01": "色受想行識無所有。色受想行識無所有",
    "T08n0223_006:0263c02": "故，當知虛空無所有。虛空無所有故，當",
    "T08n0223_006:0263c03": "知摩訶衍無所有。摩訶衍無所有故，當知",
    "T08n0223_006:0263c04": "阿僧祇無所有。阿僧祇無所有故，當知無",
    "T08n0223_006:0263c05": "量無所有。無量無所有故，當知無邊無所",
    "T08n0223_006:0263c06": "有。無邊無所有故，當知一切諸法無所有。",
    "T08n0223_006:0263c07": "以是因緣故，須菩提！當知摩訶衍受無",
    "T08n0223_006:0263c08": "量無邊阿僧祇眾生。何以故？須菩提！我乃至",
    "T08n0223_006:0263c09": "知者、見者等一切法皆不可得故。「復次，須菩",
    "T08n0223_006:0263c10": "提！我無所有乃至知者、見者無所有故，當",
    "T08n0223_006:0263c11": "知眼無所有，耳鼻舌身意無所有。眼乃至意",
    "T08n0223_006:0263c12": "無所有故，當知虛空無所有。虛空無所有",
    "T08n0223_006:0263c13": "故，當知摩訶衍無所有。摩訶衍無所有故，",
    "T08n0223_006:0263c14": "當知阿僧祇無所有。阿僧祇無所有故，當",
    "T08n0223_006:0263c15": "知無量無所有。無量無所有故，當知無邊",
    "T08n0223_006:0263c16": "無所有。無邊無所有故，當知一切諸法無",
    "T08n0223_006:0263c17": "所有。以是因緣故，須菩提！摩訶衍受無量",
    "T08n0223_006:0263c18": "無邊阿僧祇眾生。何以故？須菩提！我乃至一",
    "T08n0223_006:0263c19": "切諸法皆不可得故。「復次，須菩提！我無所",
    "T08n0223_006:0263c20": "有乃至知者、見者無所有故，當知檀那波",
    "T08n0223_006:0263c21": "羅蜜無所有，尸羅波羅蜜、羼提波羅蜜、毘梨",
    "T08n0223_006:0263c22": "耶波羅蜜、禪那波羅蜜、般若波羅蜜無所有。",
    "T08n0223_006:0263c23": "般若波羅蜜無所有故，當知虛空無所有。",
    "T08n0223_006:0263c24": "虛空無所有故，當知摩訶衍無所有。摩訶",
    "T08n0223_006:0263c25": "衍無所有故，當知無量無邊阿僧祇無所",
    "T08n0223_006:0263c26": "有。無量無邊阿僧祇無所有故，當知一切諸",
    "T08n0223_006:0263c27": "法無所有。以是因緣故，須菩提！是摩訶衍",
    "T08n0223_006:0263c28": "受無量無邊阿僧祇眾生。何以故？我、眾生乃",
    "T08n0223_006:0263c29": "至一切諸法皆不可得故。「復次，須菩提！我無",
    "T08n0223_006:0264a01": "所有乃至知者、見者無所有故，當知內空",
    "T08n0223_006:0264a02": "無所有，乃至無法有法空無所有。無法有法",
    "T08n0223_006:0264a03": "空無所有故，當知虛空無所有。虛空無所",
    "T08n0223_006:0264a04": "有故，當知摩訶衍無所有。摩訶衍無所有",
    "T08n0223_006:0264a05": "故，當知阿僧祇無量無邊無所有。阿僧祇無",
    "T08n0223_006:0264a06": "量無邊無所有故，當知一切諸法無所有。",
    "T08n0223_006:0264a07": "以是因緣故，須菩提！是摩訶衍受無量無",
    "T08n0223_006:0264a08": "邊阿僧祇眾生。何以故？我、眾生乃至一切諸",
    "T08n0223_006:0264a09": "法皆不可得故。「復次，須菩提。我、眾生乃至",
    "T08n0223_006:0264a10": "知者、見者無所有故，當知四念處無所有。",
    "T08n0223_006:0264a11": "四念處無所有故，乃至十八不共法無所",
    "T08n0223_006:0264a12": "有。十八不共法無所有故，當知虛空無所",
    "T08n0223_006:0264a13": "有。虛空無所有故，當知摩訶衍無所有。摩",
    "T08n0223_006:0264a14": "訶衍無所有故，當知阿僧祇無量無邊無",
    "T08n0223_006:0264a15": "所有。阿僧祇無量無邊無所有故，當知一",
    "T08n0223_006:0264a16": "切諸法無所有。以是因緣故，須菩提！是",
    "T08n0223_006:0264a17": "摩訶衍受無量無邊阿僧祇眾生。何以故？我、",
    "T08n0223_006:0264a18": "眾生乃至一切諸法皆不可得故。「復次，須菩",
    "T08n0223_006:0264a19": "提！我、眾生無所有乃至知者、見者無所有",
    "T08n0223_006:0264a20": "故，當知性地無所有，乃至已作地無所有。",
    "T08n0223_006:0264a21": "已作地無所有故，當知虛空無所有。虛空",
    "T08n0223_006:0264a22": "無所有故，當知摩訶衍無所有。摩訶衍無",
    "T08n0223_006:0264a23": "所有故，當知阿僧祇無量無邊無所有。阿",
    "T08n0223_006:0264a24": "僧祇無量無邊無所有故，當知一切諸法無",
    "T08n0223_006:0264a25": "所有。以是因緣故，是摩訶衍受無量無邊阿",
    "T08n0223_006:0264a26": "僧祇眾生。何以故？我、眾生乃至一切諸法皆",
    "T08n0223_006:0264a27": "不可得故。「復次，須菩提！我、眾生乃至知者、見",
    "T08n0223_006:0264a28": "者無所有故，當知須陀洹無所有。須陀洹",
    "T08n0223_006:0264a29": "無所有故，當知斯陀含無所有。斯陀含無",
    "T08n0223_006:0264b01": "所有故，當知阿那含無所有。阿那含無所",
    "T08n0223_006:0264b02": "有故，當知阿羅漢無所有。阿羅漢無所有",
    "T08n0223_006:0264b03": "故，當知乃至一切諸法無所有。以是因緣",
    "T08n0223_006:0264b04": "故，須菩提！摩訶衍受無量無邊阿僧祇眾",
    "T08n0223_006:0264b05": "生。何以故？須菩提！我乃至一切諸法皆不可",
    "T08n0223_006:0264b06": "得故。「復次，須菩提！我乃至知者、見者無所有",
    "T08n0223_006:0264b07": "故，當知聲聞乘無所有。聲聞乘無所有故，",
    "T08n0223_006:0264b08": "當知辟支佛乘無所有。辟支佛乘無所有",
    "T08n0223_006:0264b09": "故，當知佛乘無所有。佛乘無所有故，當",
    "T08n0223_006:0264b10": "知聲聞人無所有。聲聞人無所有故，當知",
    "T08n0223_006:0264b11": "須陀洹無所有。須陀洹無所有故，乃至佛",
    "T08n0223_006:0264b12": "無所有。佛無所有故，當知一切種智無所",
    "T08n0223_006:0264b13": "有。一切種智無所有故，當知虛空無所有。",
    "T08n0223_006:0264b14": "虛空無所有故，當知摩訶衍無所有。摩訶",
    "T08n0223_006:0264b15": "衍無所有故，當知乃至一切諸法無所有。",
    "T08n0223_006:0264b16": "以是因緣故，是摩訶衍受無量無邊阿僧",
    "T08n0223_006:0264b17": "祇眾生。何以故？我乃至一切諸法皆不可得",
    "T08n0223_006:0264b18": "故。須菩提！譬如涅槃性中受無量無邊阿",
    "T08n0223_006:0264b19": "僧祇眾生，是摩訶衍亦受無量無邊阿僧祇",
    "T08n0223_006:0264b20": "眾生。以是因緣故，須菩提！如虛空受無量",
    "T08n0223_006:0264b21": "無邊阿僧祇眾生，是摩訶衍亦如是受無量",
    "T08n0223_006:0264b22": "無邊阿僧祇眾生。「須菩提！汝所言：『是摩訶衍",
    "T08n0223_006:0264b23": "不見來處、不見去處、不見住處。』如是，如",
    "T08n0223_006:0264b24": "是！須菩提！是摩訶衍不見來處、不見去處、",
    "T08n0223_006:0264b25": "不見住處。何以故？須菩提！一切諸法不動",
    "T08n0223_006:0264b26": "相故。是法無來處、無去處、無住處。何以故？",
    "T08n0223_006:0264b27": "須菩提！色無所從來亦無所去亦無所住，",
    "T08n0223_006:0264b28": "受想行識無所從來亦無所去亦無所住。",
    "T08n0223_006:0264b29": "須菩提！色法無所從來亦無所去亦無所",
    "T08n0223_006:0264c01": "住，受想行識法無所從來亦無所去亦無",
    "T08n0223_006:0264c02": "所住。須菩提！色如無所從來亦無所去亦",
    "T08n0223_006:0264c03": "無所住，受想行識如無所從來亦無所去",
    "T08n0223_006:0264c04": "亦無所住。須菩提！色性無所從來亦無所",
    "T08n0223_006:0264c05": "去亦無所住，受想行識性無所從來亦",
    "T08n0223_006:0264c06": "無所去亦無所住。須菩提！色相無所從",
    "T08n0223_006:0264c07": "來亦無所去亦無所住，受想行識相無所",
    "T08n0223_006:0264c08": "從來亦無所去亦無所住。須菩提！眼、眼法、",
    "T08n0223_006:0264c09": "眼如、眼性、眼相無所從來亦無所去亦無",
    "T08n0223_006:0264c10": "所住，耳鼻舌身意、意法、意如、意性、意相無",
    "T08n0223_006:0264c11": "所從來亦無所去亦無所住。色聲香味觸",
    "T08n0223_006:0264c12": "法亦如是。須菩提！地種、地種法、地種如、地種",
    "T08n0223_006:0264c13": "性、地種相無所從來亦無所去亦無所",
    "T08n0223_006:0264c14": "住，水火風空識種、識種法、識種如、識種性、識",
    "T08n0223_006:0264c15": "種相亦如是。須菩提！如、如法、如如、如性、如",
    "T08n0223_006:0264c16": "相無所從來亦無所去亦無所住。須菩",
    "T08n0223_006:0264c17": "提！實際、實際法、實際如、實際性、實際相無所",
    "T08n0223_006:0264c18": "從來亦無所去亦無所住。須菩提！不可",
    "T08n0223_006:0264c19": "思議、不可思議法、不可思議如、不可思議性、",
    "T08n0223_006:0264c20": "不可思議相無所從來亦無所去亦無所",
    "T08n0223_006:0264c21": "住。須菩提！檀那波羅蜜、檀那波羅蜜法、",
    "T08n0223_006:0264c22": "檀那波羅蜜如、檀那波羅蜜性、檀那波羅",
    "T08n0223_006:0264c23": "蜜相無所從來亦無所去亦無所住，尸",
    "T08n0223_006:0264c24": "羅波羅蜜羼提波羅蜜毘梨耶波羅蜜禪那",
    "T08n0223_006:0264c25": "波羅蜜般若波羅蜜、般若波羅蜜法、般若波",
    "T08n0223_006:0264c26": "羅蜜如、般若波羅蜜性、般若波羅蜜相無",
    "T08n0223_006:0264c27": "所從來亦無所去亦無所住。須菩提！四",
    "T08n0223_006:0264c28": "念處、四念處法、四念處如、四念處性、四念處",
    "T08n0223_006:0264c29": "相無所從來亦無所去亦無所住。乃至",
    "T08n0223_006:0265a01": "十八不共法亦如是。須菩提！菩薩、菩薩法、菩",
    "T08n0223_006:0265a02": "薩如、菩薩性、菩薩相無所從來亦無所去",
    "T08n0223_006:0265a03": "亦無所住。佛、佛法、佛如、佛性、佛相無所從",
    "T08n0223_006:0265a04": "來亦無所去亦無所住。阿耨多羅三藐三",
    "T08n0223_006:0265a05": "菩提，阿耨多羅三藐三菩提法、如、性、相無所",
    "T08n0223_006:0265a06": "從來亦無所去亦無所住。須菩提！有為法、",
    "T08n0223_006:0265a07": "有為法法、有為法如、有為法性、有為法相無",
    "T08n0223_006:0265a08": "所從來亦無所去亦無所住。須菩提！無",
    "T08n0223_006:0265a09": "為法、無為法法、無為法如、無為法性、無為法",
    "T08n0223_006:0265a10": "相無所從來亦無所去亦無所住。以是",
    "T08n0223_006:0265a11": "因緣故，須菩提！是摩訶衍不見來處、不見",
    "T08n0223_006:0265a12": "去處、不見住處。「須菩提！汝所言：『是摩訶衍",
    "T08n0223_006:0265a13": "前際不可得、後際不可得、中際不可得，是",
    "T08n0223_006:0265a14": "衍名三世等。以是故，說名摩訶衍。』如是，",
    "T08n0223_006:0265a15": "如是！須菩提！是摩訶衍前際不可得、後際",
    "T08n0223_006:0265a16": "不可得、中際不可得，是衍名三世等。以是",
    "T08n0223_006:0265a17": "故，說名摩訶衍。何以故？須菩提！過去世過",
    "T08n0223_006:0265a18": "去世空，未來世未來世空，現在世現在世空，",
    "T08n0223_006:0265a19": "三世等三世等空，摩訶衍摩訶衍空，菩薩菩",
    "T08n0223_006:0265a20": "薩空。何以故？須菩提！是空非一非二非三",
    "T08n0223_006:0265a21": "非四非五非異。以是故，說名三世等是菩",
    "T08n0223_006:0265a22": "薩摩訶薩摩訶衍。是衍中等不等相不可",
    "T08n0223_006:0265a23": "得故，染不染不可得、瞋不瞋不可得、癡不",
    "T08n0223_006:0265a24": "癡不可得、慢不慢不可得，乃至一切善法",
    "T08n0223_006:0265a25": "不善法不可得。是衍中常不可得、無常不",
    "T08n0223_006:0265a26": "可得，樂不可得、苦不可得，實不可得、空",
    "T08n0223_006:0265a27": "不可得，我不可得、無我不可得，欲界不",
    "T08n0223_006:0265a28": "可得、色界不可得、無色界不可得，度欲界",
    "T08n0223_006:0265a29": "不可得、度色界不可得、度無色界不可得。",
    "T08n0223_006:0265b01": "何以故？是摩訶衍自法不可得故。須菩提！",
    "T08n0223_006:0265b02": "過去色過去色空，未來現在色未來現在色",
    "T08n0223_006:0265b03": "空，過去受想行識過去受想行識空，未來現",
    "T08n0223_006:0265b04": "在受想行識未來現在受想行識空，空中過",
    "T08n0223_006:0265b05": "去色不可得。何以故？空中空亦不可得，何",
    "T08n0223_006:0265b06": "況空中過去色可得。空中未來現在色不可",
    "T08n0223_006:0265b07": "得。何以故？空中空亦不可得，何況空中未",
    "T08n0223_006:0265b08": "來現在色可得。空中過去受想行識不可",
    "T08n0223_006:0265b09": "得。何以故？空中空亦不可得，何況空中過",
    "T08n0223_006:0265b10": "去受想行識可得。空中未來現在受想行識",
    "T08n0223_006:0265b11": "不可得。何以故？空中空亦不可得，何況",
    "T08n0223_006:0265b12": "空中未來現在受想行識可得。須菩提！過去",
    "T08n0223_006:0265b13": "檀那波羅蜜不可得，未來檀那波羅蜜不",
    "T08n0223_006:0265b14": "可得，現在檀那波羅蜜不可得。三世等",
    "T08n0223_006:0265b15": "中檀那波羅蜜亦不可得。何以故？等中過",
    "T08n0223_006:0265b16": "去世不可得，未來世不可得，現在世不可",
    "T08n0223_006:0265b17": "得。等中等亦不可得，何況等中過去世未",
    "T08n0223_006:0265b18": "來世現在世可得。尸羅波羅蜜、羼提波羅蜜、",
    "T08n0223_006:0265b19": "毘梨耶波羅蜜、禪那波羅蜜、般若波羅蜜亦",
    "T08n0223_006:0265b20": "如是。「復次，須菩提！過去世中四念處不可",
    "T08n0223_006:0265b21": "得，乃至過去世中十八不共法不可得。",
    "T08n0223_006:0265b22": "未來世現在世亦如是。復次，須菩提！三世等",
    "T08n0223_006:0265b23": "中四念處不可得，三世等中乃至十八不共",
    "T08n0223_006:0265b24": "法亦不可得。何以故？等中過去世四念處",
    "T08n0223_006:0265b25": "不可得，等中未來世四念處不可得，等中",
    "T08n0223_006:0265b26": "現在世四念處不可得。乃至十八不共法",
    "T08n0223_006:0265b27": "亦如是。等中等亦不可得，何況等中過去",
    "T08n0223_006:0265b28": "世四念處，未來現在世四念處可得。等中",
    "T08n0223_006:0265b29": "等亦不可得，何況等中過去世乃至十八",
    "T08n0223_006:0265c01": "不共法可得。未來現在世乃至十八不共",
    "T08n0223_006:0265c02": "法亦如是。復次，須菩提！過去世凡夫人不可",
    "T08n0223_006:0265c03": "得，未來世現在世中凡夫人不可得。三",
    "T08n0223_006:0265c04": "世等中凡夫人亦不可得。何以故？眾生不",
    "T08n0223_006:0265c05": "可得，乃至知者、見者不可得故。過去世中",
    "T08n0223_006:0265c06": "聲聞、辟支佛、菩薩、佛不可得，未來現在世",
    "T08n0223_006:0265c07": "聲聞、辟支佛、菩薩、佛不可得。三世等中聲聞、",
    "T08n0223_006:0265c08": "辟支佛、菩薩、佛不可得。何以故？眾生不可",
    "T08n0223_006:0265c09": "得乃至知者、見者不可得故。如是，須菩提！",
    "T08n0223_006:0265c10": "菩薩摩訶薩住般若波羅蜜中學三世等相，",
    "T08n0223_006:0265c11": "當具足一切種智，是名菩薩摩訶薩摩訶",
    "T08n0223_006:0265c12": "衍。所謂三世等相，菩薩摩訶薩住是衍中，",
    "T08n0223_006:0265c13": "勝一切世間及諸天、人、阿脩羅，成就薩婆若。」",
    "T08n0223_006:0265c14": "爾時須菩提白佛言：「世尊！善哉，善哉！是菩",
    "T08n0223_006:0265c15": "薩摩訶薩摩訶衍。何以故？過去諸菩薩摩訶",
    "T08n0223_006:0265c16": "薩是衍中學得一切種智，未來世諸菩薩",
    "T08n0223_006:0265c17": "摩訶薩亦是衍中學當得一切種智。世尊！",
    "T08n0223_006:0265c18": "今十方無量阿僧祇國土中諸菩薩摩訶薩",
    "T08n0223_006:0265c19": "亦是衍中學得一切種智。以是故，世尊！是",
    "T08n0223_006:0265c20": "衍實是菩薩摩訶薩摩訶衍。」佛告須菩提：「如",
    "T08n0223_006:0265c21": "是，如是！過去未來現在諸佛是摩訶衍中學，",
    "T08n0223_006:0265c22": "已得一切種智，當得、今得。」◎",
    "T08n0223_006:0265c23": "摩訶般若經卷第六"
}