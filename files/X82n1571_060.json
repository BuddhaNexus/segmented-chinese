{
    "X82n1571_060:0244c03": "五燈全書卷第六十",
    "X82n1571_060:0244c05": "京都聖感禪寺住持(臣)僧　(超永)　編輯",
    "X82n1571_060:0244c06": "京都古華嚴寺住持(臣)僧　(超揆)　較閱　進",
    "X82n1571_060:0244c07": "呈",
    "X82n1571_060:0244c08": "　　臨濟宗",
    "X82n1571_060:0244c09": "南嶽下第二十九世",
    "X82n1571_060:0244c10": "寶峯瑄禪師法嗣",
    "X82n1571_060:0244c11": "竟陵荊門天奇本瑞禪師南昌鍾陵人。父江堂。母徐",
    "X82n1571_060:0244c12": "氏。年二十。忽念色身無常。棄家遠遊。投荊門無說能",
    "X82n1571_060:0244c13": "薙髮。能示萬法歸一一歸何處話。令參。後遇高郵全",
    "X82n1571_060:0244c14": "首座。同往襄陽。途中偶聞婦人呼豬聲。全曰。阿孃牆",
    "X82n1571_060:0244c15": "裏喚哪哪。途路師僧會也麼。拶破者些關棙子。孃孃",
    "X82n1571_060:0244c16": "依舊是婆婆。師矍然汗下。一日染病甚劇。有暉禪者。",
    "X82n1571_060:0244c17": "勉師曰。病中工夫。切不可放過。昔大慧在徑山。患背",
    "X82n1571_060:0244c18": "瘡。晝夜呌喚。或問。和尚還有不痛底麼。慧曰有。曰作",
    "X82n1571_060:0244c19": "麼生是不痛底。慧曰。痛殺人痛殺人。師於言下豁然。",
    "X82n1571_060:0244c20": "又一日。聞山鹿呌喚。會得日用之中無不是底道理。",
    "X82n1571_060:0244c21": "遂往蜀中。謁楚山。問某甲閒時看來。了然明白。及至",
    "X82n1571_060:0244c22": "臨機。因甚茫然。山曰。毫釐有差。天地懸隔。後遊金陵",
    "X82n1571_060:0244c23": "途中。忽然如從夢覺。從前所得。一場懡[怡台+羅]。遂參寶峯",
    "X82n1571_060:0244c24": "瑄於高峯。鍼芥相契。遂蒙印證。(語。具寶峯章中)　師一日對",
    "X82n1571_060:0245a01": "普照太初舉曰。不論向上三元。要了末後一著。初曰。",
    "X82n1571_060:0245a02": "如何是末後一著。師曰。風吹牆畔柳。日灑澗邊榆。照",
    "X82n1571_060:0245a03": "曰。青山低處見天濶。紅藕開時聞水香。初作噦聲曰。",
    "X82n1571_060:0245a04": "正是弄嘴。師曰。你作麼生。初曰。如人上牆百無計。師",
    "X82n1571_060:0245a05": "作噦聲。起身歸位　示眾。舉金剛經。滅度一切眾生",
    "X82n1571_060:0245a06": "話。師曰。先聖先賢。皆要絕後再甦。我即不然。何故。松",
    "X82n1571_060:0245a07": "之本翠。栢之本蒼。去歲半斤。今年八兩。且道。還有絕",
    "X82n1571_060:0245a08": "之與甦。若能會得。始是欺君不得。若然不會。切莫造",
    "X82n1571_060:0245a09": "次　示眾。祖師西來。不立文字。直指人心。見性成佛。",
    "X82n1571_060:0245a10": "更無別法。若向者裏。知個落處。定也有分。慧也有分。",
    "X82n1571_060:0245a11": "宗也有分。教也有分。佛法世法無可不可。腰纏十萬",
    "X82n1571_060:0245a12": "貫。騎鶴上揚州。其或不然。定也不是。慧也不是。宗也",
    "X82n1571_060:0245a13": "不是。教也不是。葢為不識本心。名為狂妄。經云。虗妄",
    "X82n1571_060:0245a14": "浮心多諸巧見。不能成就圓覺方便。諸佛諸祖。惟傳",
    "X82n1571_060:0245a15": "一心。不傳別法。汝等不達本心。便向外求。於妄心中。",
    "X82n1571_060:0245a16": "起妄功用。所謂如邀空花。欲結空果。縱經塵劫。只名",
    "X82n1571_060:0245a17": "有為。須知見性成佛。性乃不是見他人之性。佛乃不",
    "X82n1571_060:0245a18": "是成他人之佛。決定是汝諸人本有之性。與十方法",
    "X82n1571_060:0245a19": "界。秋毫不昧。人人本具。個個不無。但向二六時中一",
    "X82n1571_060:0245a20": "切處。回光返照。看是阿誰。不得執定。祇在一處。須是",
    "X82n1571_060:0245a21": "於一切處。大起疑情。將高就下。將錯就錯。一絲一毫",
    "X82n1571_060:0245a22": "毋令放過。行時。便看者行底是誰。住時。便看者住底",
    "X82n1571_060:0245a23": "是誰。坐時。便看者坐底是誰。臥時。便看者臥底是誰。",
    "X82n1571_060:0245a24": "見色時。便看者見底是誰。聞聲時。便看者聞底是誰。",
    "X82n1571_060:0245b01": "覺一觸時。便看者覺底是誰。知一法時。便看者知底",
    "X82n1571_060:0245b02": "是誰。乃至語默動靜。回頭轉腦。屙屎放尿。著衣喫飯。",
    "X82n1571_060:0245b03": "迎賓待客。周旋往返。一一返看。晝夜無疲。倘若一念",
    "X82n1571_060:0245b04": "忘了。便看者忘了底是誰。妄想起時。便看者妄想底",
    "X82n1571_060:0245b05": "是誰。你道不會。只者不會底。又是阿誰。現今疑慮。你",
    "X82n1571_060:0245b06": "看者疑慮底又是阿誰。如是看來看去。不妨頭頭獨",
    "X82n1571_060:0245b07": "露。法法全彰。萬境不能侵。諸緣不能入。得失是非。都",
    "X82n1571_060:0245b08": "無縫罅。明暗色空。了無彼此。山河大地。日月星辰。盡",
    "X82n1571_060:0245b09": "聖盡凡。都盧祇是一個誰字。更無別念。上下無路。進",
    "X82n1571_060:0245b10": "退無門。山盡水窮。情消見絕。豁然爆地一聲。方知非",
    "X82n1571_060:0245b11": "假他求。不是一番寒徹骨。爭得梅花撲鼻香　示眾。",
    "X82n1571_060:0245b12": "世間無法。出世間無法。透得者兩個無法。歸家穩坐",
    "X82n1571_060:0245b13": "　師行脚時。甞遇隆首座。謂師曰。青青翠竹。盡是真",
    "X82n1571_060:0245b14": "如。鬱鬱黃花。無非般若。師指庭前栢曰。時人見此一",
    "X82n1571_060:0245b15": "株柏。如夢相似。寂後。門人於弘治癸亥。建塔於順天",
    "X82n1571_060:0245b16": "府宛平縣大峪王子坡。",
    "X82n1571_060:0245b17": "雲谿瑛禪師法嗣",
    "X82n1571_060:0245b18": "九江匡山天池林隱靜菴智素禪師東萊趙氏子。早",
    "X82n1571_060:0245b19": "年父母俱喪。年十五。從五臺天成寺大用祝髮。謁雲",
    "X82n1571_060:0245b20": "溪瑛得旨。後住天池　上堂。體露金風光皎潔。一色",
    "X82n1571_060:0245b21": "明明無間歇。羚羊挂角覓無踪。海底蟾蜍吞却月",
    "X82n1571_060:0245b22": "　荊藩。請住東山。上堂。在天天高。在地地厚。一毫端上。",
    "X82n1571_060:0245b23": "應時納祐。此猶是者邊事。且道。那邊事作麼生。拊几",
    "X82n1571_060:0245b24": "曰。釋迦睡重。彌勒起遲。下座。",
    "X82n1571_060:0245c01": "寶芳進禪師法嗣",
    "X82n1571_060:0245c02": "嘉興府東塔野翁曉禪師無趣空參。每呈見解。師皆",
    "X82n1571_060:0245c03": "不諾。一日謂空曰。我有一言要與汝說。空聳耳而聽。",
    "X82n1571_060:0245c04": "師但笑而不語。空再四懇請。師復笑。空始具威儀作",
    "X82n1571_060:0245c05": "禮。跽而哀懇。師乃曰。祖師西來。直指人心。見性成佛。",
    "X82n1571_060:0245c06": "貴在直下體究。子若果信得及。可放下萬緣。參個一",
    "X82n1571_060:0245c07": "歸何處。空從此死心看話頭。經三載。一日聞鷄鳴有",
    "X82n1571_060:0245c08": "省。詣師求證。師反覆徵詰。後付衣拂。復示偈曰。非法",
    "X82n1571_060:0245c09": "非非法。非性非非性。非心非非心。付汝心法竟。",
    "X82n1571_060:0245c10": "吉菴祚禪師法嗣",
    "X82n1571_060:0245c11": "嘉興府天寧法舟道濟禪師郡之思賢里張氏子。年",
    "X82n1571_060:0245c12": "閒花正好愁。將謂衣中有寶珠。衣穿方信寶珠無。前",
    "X82n1571_060:0245c13": "年尚有無珠說。今日無珠說也無。內不尋思外不求。",
    "X82n1571_060:0245c14": "大千沙界一毫收。塵塵剎剎蓮花藏。認著依然是外",
    "X82n1571_060:0245c15": "頭。人人心本古彌陀。末法人中不信多。念念他方求",
    "X82n1571_060:0245c16": "佛去。不知念念是彌陀　後遷弁山。晚年復退歸天",
    "X82n1571_060:0245c17": "寧。庚申秋示寂。世壽七十四。僧臘五十二。茶毗。塔於",
    "X82n1571_060:0245c18": "禪悅堂。",
    "X82n1571_060:0245c19": "天通顯禪師法嗣",
    "X82n1571_060:0245c20": "湖州天池月泉玉芝法聚禪師嘉禾富氏子。兒時每",
    "X82n1571_060:0245c21": "藉地趺坐。折草念佛。母曰。此兒他日必為佛弟子。稍",
    "X82n1571_060:0245c22": "長。淹通經史。年十四。從資聖堅受業。芟染受具。矢志",
    "X82n1571_060:0245c23": "參學。夙夜匪懈。一日閱壇經有省。往謁吉菴祚。不契。",
    "X82n1571_060:0245c24": "復見法舟濟。多所啟發。偶會王文成于多士中。王拈",
    "X82n1571_060:0246a01": "袖中鎖匙。問師見麼。師曰見。王復入袖中曰。見麼。師",
    "X82n1571_060:0246a02": "曰見。王曰未在。師疑不決。一日聞僧舉僧問大顛。如",
    "X82n1571_060:0246a03": "何是見性。顛曰見即是性。不覺釋然一笑。述偈曰。湖",
    "X82n1571_060:0246a04": "光倚杖三千頃。山色開門五六峯。觸目本來成現事。",
    "X82n1571_060:0246a05": "蒲團今不鍊頑空。未幾。結制於漏澤之雲峯。忽憶雪",
    "X82n1571_060:0246a06": "巖問高峯。正睡著時。無夢無想。無見無聞。主人公在",
    "X82n1571_060:0246a07": "甚麼處。便見得生死一致。寤寐一如。一日。聞友人誦",
    "X82n1571_060:0246a08": "天通夢居碧峯寺裏有如來之句。遂詣碧峯。後歸隱",
    "X82n1571_060:0246a09": "天池。衲子日臻。遂成叢席　示眾。至道無為。非有為",
    "X82n1571_060:0246a10": "無以造其深。絕學無為。非力學無以臻其極。譬猶玉",
    "X82n1571_060:0246a11": "之在璞。珠之在淵。非剖鑿探求。終無以獲。故雪山苦",
    "X82n1571_060:0246a12": "行六年。少林壁觀九載。以至斷臂求法。腰石負舂。趙",
    "X82n1571_060:0246a13": "州。三十年不雜用心。香林。四十年方成一片。孜孜矻",
    "X82n1571_060:0246a14": "矻。廢寢忘餐。惟欲究明大事者。皆參禪學道之榜樣",
    "X82n1571_060:0246a15": "也。奈茲禪林秋暮。法道荒凉。逐妄隨邪。無復自振。惟",
    "X82n1571_060:0246a16": "知粥飯現成。不愧虗消信施。或遊心異學。肆志辯聰。",
    "X82n1571_060:0246a17": "或穿鑿機緣。馳求義解。是皆唐喪光陰。徒增業識。如",
    "X82n1571_060:0246a18": "舍父窮子。飄轉無據。可勝嘆哉。若是英靈漢直須于",
    "X82n1571_060:0246a19": "生死岸頭。猛著精彩。一念純真。纖塵不立。如遇怨敵",
    "X82n1571_060:0246a20": "單刀直入。不顧危亡。如墮深井。念念無他。但求出路。",
    "X82n1571_060:0246a21": "若能具如是深心。管取到家有日在　上堂。舉趙州",
    "X82n1571_060:0246a22": "勘二菴主公案。頌曰。舖□經過只一般。爭知死貨活",
    "X82n1571_060:0246a23": "人拈。東行賣貴西行賤。看破方知不值錢　上堂。釋",
    "X82n1571_060:0246a24": "迦世尊。降誕於毗藍園中。一手指天。一手指地。周行",
    "X82n1571_060:0246b01": "七步。目顧四方云。天上天下。唯我獨尊。已是漏逗不",
    "X82n1571_060:0246b02": "少。末後拈花示眾曰。吾有正法眼藏。涅槃妙心。分付",
    "X82n1571_060:0246b03": "摩訶迦葉。露布重彰。末法兒孫。不啻狂狗趂塊。便恁",
    "X82n1571_060:0246b04": "麼休去。猶較些子。使再揚家醜。以聾瞽後昆。豈予之",
    "X82n1571_060:0246b05": "所願哉。只如眾兄弟。久參練達者。舉著便知。寧堪矢",
    "X82n1571_060:0246b06": "上加尖。若是初機晚進。不免曲垂方便。還有問話者",
    "X82n1571_060:0246b07": "麼。僧問。金軀初降。九龍吐水。聖誕重逢。未審有何祥",
    "X82n1571_060:0246b08": "瑞。師曰。金鳳銜花呈瑞彩。錦鶯翻調奏新篁。曰周行",
    "X82n1571_060:0246b09": "指顧示真機。今日如何露消息。師拈拄杖曰。拄杖子。",
    "X82n1571_060:0246b10": "上透三十三天。築著帝釋鼻孔。下透十八重地獄。擊",
    "X82n1571_060:0246b11": "破閻羅王頂門。俯應群機。萬象森羅咸稽首。宣揚般",
    "X82n1571_060:0246b12": "若。大地山河側耳聽。曰恁麼則昔時靈鷲。今日天池。",
    "X82n1571_060:0246b13": "師曰。一道神光輝宇宙。莫將今古較疎親。便下座。",
    "X82n1571_060:0246b14": "陸五臺居士問。東土一千七百善知識。即今總在什",
    "X82n1571_060:0246b15": "麼處。師指庭樹鳴蟬曰。者裏也有一個。士曰。聲響便",
    "X82n1571_060:0246b16": "是麼。師曰。喚作聲響。即蹉過也。士又指石問曰。無情",
    "X82n1571_060:0246b17": "說法。只如者個。作麼說得。師曰。居士喚者個作什麼。",
    "X82n1571_060:0246b18": "士曰石頭。師曰。又道說不得。師於明世宗嘉靖癸丑",
    "X82n1571_060:0246b19": "五月十九日示寂。世壽七十二。僧臘五十八。有語錄",
    "X82n1571_060:0246b20": "二卷。行世。",
    "X82n1571_060:0246b21": "壽堂松禪師法嗣",
    "X82n1571_060:0246b22": "建寧府斗峯古音淨琴禪師本郡建陽蔡氏子。自幼",
    "X82n1571_060:0246b23": "卓犖不羈。每嘆曰。世間有求皆苦。不如蚤覓個出身",
    "X82n1571_060:0246b24": "處。年二十五。從東峯祝髮。初見大闡。無所啟發。次謁",
    "X82n1571_060:0246c01": "性空關主。得遇宿衲靜晃鄰席。一日見晃閱古梅語",
    "X82n1571_060:0246c02": "錄。中有僧上方丈曰。某有個入處。梅便打出。僧又進",
    "X82n1571_060:0246c03": "方丈。梅復打出。晃笑曰。者僧實有悟處。只是大法未",
    "X82n1571_060:0246c04": "明耳。師聆晃語。便起身設禮。求示入道旨要。晃曰。佛",
    "X82n1571_060:0246c05": "性雖人人本有。若不以智慧攻化。只名凡夫。今欲成",
    "X82n1571_060:0246c06": "辦此事。直須盡掃葛藤枝蔓。只將一句無義味話頭。",
    "X82n1571_060:0246c07": "自疑自問。自逼曰拶。不肯求人說破。不肯依義穿鑿。",
    "X82n1571_060:0246c08": "決要命根頓斷。親證親悟。如此晝三夜三。迫勒將去。",
    "X82n1571_060:0246c09": "年深月久。忽然心花發明。如雲開見日。古人公案。一",
    "X82n1571_060:0246c10": "一洞了。始知無禪可參。無佛可做。頭頭上了。物物上",
    "X82n1571_060:0246c11": "通。如人到家不問路也。師蒙示誨。即死心研究。看萬",
    "X82n1571_060:0246c12": "法歸一一歸何處話。復過滇南。參壽堂。抵鷄鳴灘。忽",
    "X82n1571_060:0246c13": "然大悟。洎見壽堂。鍼芥相投。即承記莂。歸隱斗峯。明",
    "X82n1571_060:0246c14": "武宗正德壬申。遷瑞巖　示眾。學道人。當截斷諸緣。",
    "X82n1571_060:0246c15": "屏息雜念。單提本參話頭。於行住坐臥。苦樂逆順。一",
    "X82n1571_060:0246c16": "切時中。不得忘失。凡靜中所見善惡境緣。皆繇不正",
    "X82n1571_060:0246c17": "思惟。但只瞑目靜坐。心不精采。意順境流。半夢半醒。",
    "X82n1571_060:0246c18": "或貪靜境。致見種種境界。若是正因衲子做工夫。當",
    "X82n1571_060:0246c19": "睡便睡。一覺便醒。起來抖擻精神。摩娑兩眼。齩定牙",
    "X82n1571_060:0246c20": "關。揑緊拳頭。專心正念。切切偲偲。疑來疑去。到山窮",
    "X82n1571_060:0246c21": "水盡時節。忽然疑團迸散。頓見自己一段本地風光。",
    "X82n1571_060:0246c22": "非從外得。到者個時節。纔名入門得地。更要求明眼",
    "X82n1571_060:0246c23": "宗匠決擇。不可便休。一法不明。直須辯明。一理不通。",
    "X82n1571_060:0246c24": "直須通透。假使悟後不能通達化門。古人謂之坐在",
    "X82n1571_060:0247a01": "百尺竿頭。不能至於一切智海懸崖撒手。自肯承當。",
    "X82n1571_060:0247a02": "絕後再甦。欺君不得。珍重。",
    "X82n1571_060:0247a03": "南嶽下第三十世",
    "X82n1571_060:0247a04": "天奇瑞禪師法嗣",
    "X82n1571_060:0247a05": "隨州關子嶺龍泉寺無聞正聰禪師邵武奚氏子。母",
    "X82n1571_060:0247a06": "吳。十七出家。二十受具。習止觀唯識論。一日有宿衲",
    "X82n1571_060:0247a07": "相詰。師依文而答。宿譏呵之。師從此疑情頓發。坐臥",
    "X82n1571_060:0247a08": "不安。經六載。一日聞馬嘶大悟。遂往見天奇。奇問。在",
    "X82n1571_060:0247a09": "世忘世。是如何。師曰。了物非物。奇曰。在念忘念。是如",
    "X82n1571_060:0247a10": "何。師曰。於心無心。奇曰。心物俱忘。是如何。師曰。華山",
    "X82n1571_060:0247a11": "高突兀。太行峯嵯峨。奇曰。他日教壞人者。乃汝一人。",
    "X82n1571_060:0247a12": "以偈印之　後住關子嶺。上堂。舉僧問雲門。如何是",
    "X82n1571_060:0247a13": "一代時教。門曰。對一說。龍泉則不然。若有人問如何",
    "X82n1571_060:0247a14": "是一代時教。便劈脊一棒曰。合取狗口　僧問。如何",
    "X82n1571_060:0247a15": "是本來面目。師曰。石香亭。曰便恁麼去時如何。師曰。",
    "X82n1571_060:0247a16": "喪却了也　問今朝四月八日。天下叢林。皆慶如來",
    "X82n1571_060:0247a17": "聖誕。未審如來何處降生。師於几上。畫圓相示之。僧",
    "X82n1571_060:0247a18": "無語(笑巖寶。代僧作禮曰。盡界普瞻)　笑巖參。呈前所得見處。師隨",
    "X82n1571_060:0247a19": "即印之。次日入室禮拜。師曰。上座昨夜許多絡索。向",
    "X82n1571_060:0247a20": "甚麼處去也。巖擬對。師笑曰。鷂子已過新羅國。巖遂",
    "X82n1571_060:0247a21": "問曰。十聖三賢。已全聖智。如何道不明斯旨。師厲聲",
    "X82n1571_060:0247a22": "曰。十聖三賢你已知。如何是斯旨。速道速道。巖頻下",
    "X82n1571_060:0247a23": "十餘轉語。師皆不肯。巖乞代。師責曰。著實參始得。巖",
    "X82n1571_060:0247a24": "一日洗菜回。師見問曰。是什麼。巖曰。一籃菜。師曰。何",
    "X82n1571_060:0247b01": "不別道一句。巖請和尚別問。於是隨問隨答。師皆諾",
    "X82n1571_060:0247b02": "之。巖欲徧參。乃辭師。師舉拂子曰。若向者裏道得一",
    "X82n1571_060:0247b03": "句出格可去。巖無語。師曰。子今向去。且精一其志。勿",
    "X82n1571_060:0247b04": "雜用心。切記吾言。他日大有得力處。巖徧參。後復謁",
    "X82n1571_060:0247b05": "師。命烘爐。師曰。人人有個本來父母。子之父母何在。",
    "X82n1571_060:0247b06": "巖曰。一火焚之。師曰。恁麼則子無父母耶。巖曰。有則",
    "X82n1571_060:0247b07": "有。只是佛眼覰不見。師曰。子還見否。巖曰。某亦不見。",
    "X82n1571_060:0247b08": "師曰。子何亦不見。巖曰。若見即非真父母。隨即呈偈",
    "X82n1571_060:0247b09": "曰。本來真父母。歷劫不曾離。起坐承他力。寒溫亦共",
    "X82n1571_060:0247b10": "知。相逢不相見。相見不相識。為問今何在。分明舉似",
    "X82n1571_060:0247b11": "師。師曰。只此一偈。堪紹吾宗。復曰。汝心即我心。我心",
    "X82n1571_060:0247b12": "本無心。無心同佛心。佛心非吾心。又曰。佛如轉輪王。",
    "X82n1571_060:0247b13": "佛法如王法。佛子豎法幢。能令邪作正。囑曰。汝諦受",
    "X82n1571_060:0247b14": "持。遇緣熟者。智愚皆度。續佛慧命。須待其人　師一",
    "X82n1571_060:0247b15": "日忽遁去。不知所之。越二年歸山。七月朔夕。謂眾曰。",
    "X82n1571_060:0247b16": "身心了却好遊方。吳越山川路渺茫。拄杖一條擔日",
    "X82n1571_060:0247b17": "月。龍泉寺裏話偏長。偈畢。以拄杖擲地。趺坐而逝。塔",
    "X82n1571_060:0247b18": "全身于寺右。",
    "X82n1571_060:0247b19": "伏牛濟菴大休實禪師新鄭李氏子。幼投寶珠受業。",
    "X82n1571_060:0247b20": "年二十。訪老宿古心。心示萬法歸一一歸何處話令",
    "X82n1571_060:0247b21": "參。尋入火場打三。有省。述偈曰。法身本無相。法相本",
    "X82n1571_060:0247b22": "來空。會得者消息。處處顯家風。後往謁天奇。途遇天",
    "X82n1571_060:0247b23": "真月印二禪客。同至關子嶺。奇問。你二人一路麼。師",
    "X82n1571_060:0247b24": "曰。雖然一路。來處不同。奇曰。如何是你本來面目。師",
    "X82n1571_060:0247c01": "便喝。奇曰。父母未生前。喝個甚麼。師珍重而出。自後",
    "X82n1571_060:0247c02": "數呈伎倆。奇皆不諾。一日侍奇於承天。奇問。藏身處",
    "X82n1571_060:0247c03": "沒蹤蹟。沒蹤蹟處莫藏身。你作麼生會。師曰。當堂不",
    "X82n1571_060:0247c04": "正坐。那赴兩頭機。奇為助喜　住後陞座。須彌作舞。",
    "X82n1571_060:0247c05": "海水騰波。龍象交參。人天共聚。大地山河。同宣妙句。",
    "X82n1571_060:0247c06": "三賢十聖。共證菩提。眉藏寶劒起寒光。袖隱金鎚行",
    "X82n1571_060:0247c07": "正令。明殺活顯全機。舉拂子曰。還有明眼衲僧。不顧",
    "X82n1571_060:0247c08": "危亡。向前一肩挑荷得麼。便下座　笑嚴參。問如何",
    "X82n1571_060:0247c09": "是祖師西來意。師豎起拂子。巖曰。此外更有指示也",
    "X82n1571_060:0247c10": "無。師擲下拂子。巖便禮拜。復敘及參關子嶺話。師曰。",
    "X82n1571_060:0247c11": "怪道親見作家來。巖便喝。少頃。師又問。無聞別來四",
    "X82n1571_060:0247c12": "十年。未知近日鼻孔如何。巖曰。與和尚鼻孔一般。師",
    "X82n1571_060:0247c13": "曰。上座還見老僧鼻孔麼。巖曰見。師曰。向甚麼處見。",
    "X82n1571_060:0247c14": "巖曰。兩眼下口門上。師曰。有祕密句。曾向上座道麼。",
    "X82n1571_060:0247c15": "巖曰曾道。師曰。試舉看。巖曰。合取臭口。師拈拂子。巖",
    "X82n1571_060:0247c16": "便拂袖而出。",
    "X82n1571_060:0247c17": "天池素禪師法嗣",
    "X82n1571_060:0247c18": "襄陽府大覺圓禪師漢川人。儀貌豐碩。聲如洪鐘。參",
    "X82n1571_060:0247c19": "淨菴。默有所契。菴付以偈曰。一枝正法眼。列祖遞傳",
    "X82n1571_060:0247c20": "來。付汝待時至。馨香徧九垓。師受囑。後隱居襄西笑",
    "X82n1571_060:0247c21": "巖。爽菴參謁求依侍。師曰。上座錯了也。老拙平生溫",
    "X82n1571_060:0247c22": "飽自適。別無所長。爽曰。某等生死事大。語未竟。師約",
    "X82n1571_060:0247c23": "而笑曰。老拙亦有生死。何獨爾有。爽曰。某恨晚進多",
    "X82n1571_060:0247c24": "無恒志。和尚豈拒人哉。師曰。出家兒。本自無事。爾何",
    "X82n1571_060:0248a01": "無事生事。少間曰。粥飯自辦始得。師方便莫測。最惡",
    "X82n1571_060:0248a02": "時機不淳誠。一日室中。舉外道問佛。不問有言。不問",
    "X82n1571_060:0248a03": "無言。世尊良久。外道大悟。師曰。問既不涉有無。良久",
    "X82n1571_060:0248a04": "亦走閒名。正恁麼時。外道悟個什麼。巖擬進語。師遽",
    "X82n1571_060:0248a05": "以手掩其口曰。猶挂唇齒在。巖乃釋然曰。可謂東土",
    "X82n1571_060:0248a06": "衲僧。不及西天外道。占偈曰。自笑常手畫模則。幾番",
    "X82n1571_060:0248a07": "紅了幾番黑。如今謝主老還鄉。那管平生得未得。師",
    "X82n1571_060:0248a08": "稱賞之。後無疾而化。世壽七十三。僧臘五十三。",
    "X82n1571_060:0248a09": "野翁曉禪師法嗣",
    "X82n1571_060:0248a10": "嘉興府無趣如空禪師本郡秀水施氏子。生於明孝",
    "X82n1571_060:0248a11": "宗弘治辛亥十月十八日。幼慕宗乘。留心體究。同法",
    "X82n1571_060:0248a12": "舟濟。參訪數載。後見野翁。徹法源底　啟關示眾。自",
    "X82n1571_060:0248a13": "結玄關自活埋。自吾閉也自吾開。一拳打破元關竅。",
    "X82n1571_060:0248a14": "放出從前者漢來　元宵示眾。畫角聲中薦得。觀音",
    "X82n1571_060:0248a15": "未是作家。彩燈影裏指歸。室利謾誇好手。恁麼告報",
    "X82n1571_060:0248a16": "與諸人。也須笑破虗空口。若也未瞥然。再看鼇山顛",
    "X82n1571_060:0248a17": "倒走。參　小參。眾立定。師喝一喝曰。禍出私門。便歸",
    "X82n1571_060:0248a18": "方丈　示眾。舉修多羅教曰。以思惟心。測度如來圓",
    "X82n1571_060:0248a19": "覺境界。如將螢火燒須彌山。師曰。我且問你諸人。如",
    "X82n1571_060:0248a20": "來境界。既是測度不得底。畢竟如何合煞。喝一喝曰。",
    "X82n1571_060:0248a21": "還見教意麼。便下座　示眾。言前薦得已天涯。句下",
    "X82n1571_060:0248a22": "承當路轉賒。一擊鐵圍如粉碎。海大空濶雁行斜",
    "X82n1571_060:0248a23": "　除夕小參。時窮何似日窮好。月若窮來歲亦然。三十",
    "X82n1571_060:0248a24": "六旬窮過了。東村王老夜燒錢。老漢竝無一物。應個",
    "X82n1571_060:0248b01": "時節因緣。拈拄杖曰。只有者個無窮無盡。歷劫經年。",
    "X82n1571_060:0248b02": "今夜隨時送去。免教涉蔓相牽。擲下拄杖曰。歷劫得",
    "X82n1571_060:0248b03": "來今斷送。拍雙空手接新年　示眾。佛是眾生屋裏",
    "X82n1571_060:0248b04": "了事人。眾生是佛屋裏不了事漢。若要一樣。但佛與",
    "X82n1571_060:0248b05": "眾生。一時放却。則無了無不了。卓拄杖曰。但於事上",
    "X82n1571_060:0248b06": "通無事。見色聞聲不用聾　端陽示眾。佳節端陽何",
    "X82n1571_060:0248b07": "曾訂約。五月五日。年年撞著。風搖蒲劒碧楞楞。日照",
    "X82n1571_060:0248b08": "榴花紅灼灼。道在時節因緣。豈論正法末法。向來著",
    "X82n1571_060:0248b09": "意馳求。通身是草。今日信手拈來。無不是藥。豎拂子",
    "X82n1571_060:0248b10": "曰。大眾且道。此藥治甚麼病。擊拂子曰。不但老維摩。",
    "X82n1571_060:0248b11": "藥王藥上也喫一帖　示眾。豁開頂門眼。照徹大千",
    "X82n1571_060:0248b12": "界。既作法中王。於法得自在　師一夕。湖邊步月。適",
    "X82n1571_060:0248b13": "遇一僧。師曰。明月與清風。水天同一色。人人在個中。",
    "X82n1571_060:0248b14": "只是出不得。曰打草驚蛇作麼。師曰。上座又作麼生。",
    "X82n1571_060:0248b15": "曰看脚下。師大笑曰。將謂胡鬚赤。更有赤鬚鬍　神",
    "X82n1571_060:0248b16": "宗萬曆己卯仲冬。師謂門人性沖曰。來歲中秋。五六",
    "X82n1571_060:0248b17": "之間。吾行矣。子宜知。庚辰八月十六日。沖如前期而",
    "X82n1571_060:0248b18": "至。師集眾說偈曰。生來死去空花。死去生來一夢。皮",
    "X82n1571_060:0248b19": "囊付與丙丁公。白骨斷橋隨眾。阿呵呵。明月清風吟",
    "X82n1571_060:0248b20": "弄。語畢。端坐而逝。世壽九十。",
    "X82n1571_060:0248b21": "無盡海禪師法嗣",
    "X82n1571_060:0248b22": "隨州七尖大休宗隆禪師青州益都賈氏子。依郡之",
    "X82n1571_060:0248b23": "石佛薙髮。後寓成都北寺為典座。一日出街。挑水忘",
    "X82n1571_060:0248b24": "所行。忽頭撞壁有省。衝口成偈曰。大地山河體性空。",
    "X82n1571_060:0248c01": "那分行走與西東。偶然撞著無私句。萬水千山總一",
    "X82n1571_060:0248c02": "同。因就河南乾明寺無盡室中呈所得。無盡乃印以",
    "X82n1571_060:0248c03": "偈曰。道高不假修。德重事理周。一枝正法眼。付與隆",
    "X82n1571_060:0248c04": "大休　住後垂三關語。以示學者。一曰。吹毛寶劒。被",
    "X82n1571_060:0248c05": "石人持去。挂在萬仞峯頭。四壁無路。如何取得。二曰。",
    "X82n1571_060:0248c06": "有一如意珠。被木人擎來。拋向大海波中。不假舟航。",
    "X82n1571_060:0248c07": "如何覓得。三曰。盡大地是個火坑。燒却了也。惟有一",
    "X82n1571_060:0248c08": "莖眉毛在。未審是何人見得　在菜園次。僧問。如何",
    "X82n1571_060:0248c09": "是西來意。師曰。黃瓜茄子。僧不契。下山見一尊宿。宿",
    "X82n1571_060:0248c10": "曰。你從何處來。僧曰。七尖峯來。曰大休有何言句。僧",
    "X82n1571_060:0248c11": "舉前話。尊宿合掌曰。真大慈悲　明世宗嘉靖壬寅",
    "X82n1571_060:0248c12": "十一月八日。集眾書偈曰。三際握來為拄杖。十方原",
    "X82n1571_060:0248c13": "是舊袈裟。泥牛石虎知消息。踏破虗空便到家。置筆",
    "X82n1571_060:0248c14": "端坐而逝。",
    "X82n1571_060:0248c15": "天寧濟禪師法嗣",
    "X82n1571_060:0248c16": "嘉興府胥山雲谷法會禪師本郡嘉善懷氏子。芟染",
    "X82n1571_060:0248c17": "於大雲寺。時法舟。掩室於天寧。師往參叩。示以念佛",
    "X82n1571_060:0248c18": "是誰話。一日齋次。食器墜地。豁然有省。於是入天界。",
    "X82n1571_060:0248c19": "韜晦三年。復庵棲霞千佛嶺下。又移天開巖。弔影如",
    "X82n1571_060:0248c20": "初。凡客見。無論貴賤。皆問以日用事。略敘寒溫。必展",
    "X82n1571_060:0248c21": "蒲團令坐返觀。終日無雜話。別時必叮嚀曰。人命無",
    "X82n1571_060:0248c22": "常。莫空過日。再見。必問別後用心如何。以故歸向者",
    "X82n1571_060:0248c23": "日多　僧問。如何是祖師西來意。師曰。有水皆含月。",
    "X82n1571_060:0248c24": "無山不帶雲。曰莫更有奇特處麼。師曰。切忌喚龜作",
    "X82n1571_060:0249a01": "鼈　問如何某甲直捷用心處。師曰。舉不顧即差悞。",
    "X82n1571_060:0249a02": "擬思量何劫悟　師居常不設臥具。晝夜危坐。四十",
    "X82n1571_060:0249a03": "餘年如同一日。明神宗萬曆乙亥正月五日示寂。壽",
    "X82n1571_060:0249a04": "七十五。臘五十六。塔于大雲寺後。",
    "X82n1571_060:0249a05": "嘉興府精嚴東谿方澤禪師郡之嘉善任氏子。首謁",
    "X82n1571_060:0249a06": "法舟於天寧。一日室中。舉龍潭見天王公案。至何處",
    "X82n1571_060:0249a07": "不指示心要。言下有省。後獲印可　解制秉拂。佛法",
    "X82n1571_060:0249a08": "雖徧一切世界。而未甞有絲毫透漏。作麼生結。雖未",
    "X82n1571_060:0249a09": "甞有絲毫透漏。亦未甞有絲毫囊藏。又作麼生解。故",
    "X82n1571_060:0249a10": "知。百丈曲引初機。為此方便之辭。其實莫能結。莫能",
    "X82n1571_060:0249a11": "解也。設使有個孟八郎漢出來道。我能向百丈結不",
    "X82n1571_060:0249a12": "得處。一結結斷。直使天下衲僧。忘前失後。求出無門。",
    "X82n1571_060:0249a13": "亦能向百丈解不得處。一解解開。直使天下衲僧。七",
    "X82n1571_060:0249a14": "狼入藉。竄身無地。却甚奇特。諸上座。彼既丈夫。我何",
    "X82n1571_060:0249a15": "不爾。良久。擊拂子一下曰。吽。",
    "X82n1571_060:0249a16": "天池聚禪師法嗣",
    "X82n1571_060:0249a17": "紹興浮峯普恩上座山陰金氏子。年十歲。往從延福",
    "X82n1571_060:0249a18": "鑑湖受業。至十九。忽念生死事大。奮志尋師。初至大",
    "X82n1571_060:0249a19": "慈。叩無際首座。示以心生則種種法生之語。師當下",
    "X82n1571_060:0249a20": "有所契入。呈偈曰。返本還源便到家。亦無元妙可稱",
    "X82n1571_060:0249a21": "誇。湛然一片真如性。迷失皆因一念差。復見法舟于",
    "X82n1571_060:0249a22": "天寧。呈所見。舟可之。又謁萬松林于烏石峯。松問何",
    "X82n1571_060:0249a23": "來。師曰天寧。松曰。有何言句。師舉前話。松曰。不是不",
    "X82n1571_060:0249a24": "是。師曰。天寧道是。和尚如何道不是。松曰。天寧則是。",
    "X82n1571_060:0249b01": "我則不是。師疑不決。後參玉芝。復舉前話。芝曰。是與",
    "X82n1571_060:0249b02": "不是。未出常情。二俱喫棒有分。師曰。如何是出常情",
    "X82n1571_060:0249b03": "句。芝與一掌。師當下豁然。平昔礙膺。一時融釋。芝曰。",
    "X82n1571_060:0249b04": "汝既如是。當善護持。復以偈囑曰。莫學支流辨濁清。",
    "X82n1571_060:0249b05": "是非盡處出常情。鐵鞭擊碎珊瑚月。會看東山水上",
    "X82n1571_060:0249b06": "行。",
    "X82n1571_060:0249b07": "斗峯琴禪師法嗣",
    "X82n1571_060:0249b08": "建寧府斗峯天真道覺禪師本郡建安張氏子。看萬",
    "X82n1571_060:0249b09": "法歸一一歸何處話。有省。占偈曰。一手拍兮一手鼓。",
    "X82n1571_060:0249b10": "無位真人出格舞。口中唱出無腔歌。三千諸佛同一",
    "X82n1571_060:0249b11": "母。往見古音求證。音稱賞。而記莂焉。",
    "X82n1571_060:0249b12": "大方寬禪師法嗣",
    "X82n1571_060:0249b13": "河南伏牛無礙明理禪師汾州和氏子。參松竹大方",
    "X82n1571_060:0249b14": "寬。隨眾打七。有一聲虗空碎獨露法中王之句。後同",
    "X82n1571_060:0249b15": "月庵大圓。入終南。月庵舉高峯銀山鐵壁話。師頓悟。",
    "X82n1571_060:0249b16": "述偈曰。一覺心空疑便消。拈來放去自逍遙。云云。過",
    "X82n1571_060:0249b17": "謁寬。寬曰。伏牛打七即不問。終南靜處意如何。師曰。",
    "X82n1571_060:0249b18": "伏牛打七。泥團土塊。終南靜處。放大光明。寬震威一",
    "X82n1571_060:0249b19": "喝曰。即今光明何在。師向前一掌。寬呵呵大笑曰。如",
    "X82n1571_060:0249b20": "是如是。",
    "X82n1571_060:0249b21": "南嶽下第三十一世",
    "X82n1571_060:0249b22": "關嶺聰禪師法嗣",
    "X82n1571_060:0249b23": "北京善果月心笑巖德寶禪師金臺世族吳氏子。母",
    "X82n1571_060:0249b24": "丁生於明武宗正德壬申臘月望日。早失恃怙。年弱",
    "X82n1571_060:0249c01": "冠。偶諧講席。聽講華嚴大疏。至十地品。不覺身心廓",
    "X82n1571_060:0249c02": "然。嘆曰。千古同一幻夢耳。遂決志出家。逾年。往從廣",
    "X82n1571_060:0249c03": "惠大寂能祝髮。明年受具。朝參夕叩。雖深信知有。不",
    "X82n1571_060:0249c04": "肯自休。務期親證。徧謁大川月舟古春古拙諸老。後",
    "X82n1571_060:0249c05": "至關子嶺。參無聞。聯蒙開發。(語。具無聞章)未幾。復往見濟",
    "X82n1571_060:0249c06": "菴古巖大覺諸尊宿。皆器重之。後再參無聞。乃授記",
    "X82n1571_060:0249c07": "莂。復親炙年餘。辭去回翔湘漢間。後抵金陵。寓淨海",
    "X82n1571_060:0249c08": "牛首高座等處數載。還里居圓通。次遷南寺鹿苑慈",
    "X82n1571_060:0249c09": "光善果諸剎　端陽上堂。舉大慧道。今朝又是五月",
    "X82n1571_060:0249c10": "五。大鬼拍手小鬼舞。驀然撞著桃符神。兩手槌胸呌",
    "X82n1571_060:0249c11": "冤苦。大慧老漢。大似少個禁方。向青天白日。見神見",
    "X82n1571_060:0249c12": "鬼。笑巖則不然。今朝正是五月五。雲從龍兮風從虎。",
    "X82n1571_060:0249c13": "山僧要與現前諸大聖凡賭個賭。信手拈來百草頭。",
    "X82n1571_060:0249c14": "甜者甜兮苦者苦。拈拄杖曰。驀然突出者一條。穿過",
    "X82n1571_060:0249c15": "從上諸佛祖。是你現前諸人。百樣具有。為甚麼只少",
    "X82n1571_060:0249c16": "者一個。忽有個見義勇為底。憤憤地向前道。和尚且",
    "X82n1571_060:0249c17": "莫壓良為賤。若論者一個。敢道人人不欠分毫。放下",
    "X82n1571_060:0249c18": "拄杖曰。汝若不知。何妨矢上更加尖。堆上重添土",
    "X82n1571_060:0249c19": "　上堂。男兒固奮冲天志。莫若從頭放下來。直把髑髏",
    "X82n1571_060:0249c20": "枯死盡。仍教死眼豁然開　上堂。舉南嶽一日遣僧",
    "X82n1571_060:0249c21": "去探馬祖。且囑曰。待渠上堂時。便出問作麼生。看渠",
    "X82n1571_060:0249c22": "有何言句。可記將來。僧往一如所教。馬祖曰。自從胡",
    "X82n1571_060:0249c23": "亂後。三十年不少鹽醬。僧回舉似。嶽深肯之。師曰。馬",
    "X82n1571_060:0249c24": "大師。三十年不少鹽醬。方可聚徒說法。山僧者裏。三",
    "X82n1571_060:0250a01": "十年不曾見個鹽醬。汝等在者裏。討什麼盌。以拄杖",
    "X82n1571_060:0250a02": "一時趂散　上堂。當門一隻箭。來者看方便。擬進問",
    "X82n1571_060:0250a03": "如何。穿過髑髏面　僧參問。從上千七百老凍儂。某",
    "X82n1571_060:0250a04": "甲今日一串穿來。獻與和尚。伏請判斷。時門外忽聞",
    "X82n1571_060:0250a05": "犬吠。師遽顧侍者曰。看是什麼客來。侍者出問話。僧",
    "X82n1571_060:0250a06": "罔措。師曰。上座適纔問什麼。僧擬重舉。師與連棒打",
    "X82n1571_060:0250a07": "出　一日有二尼參。禮拜起。各立左右。師曰。女子如",
    "X82n1571_060:0250a08": "來前入定。有錢不解使。臺山婆子驀直去。解使却無",
    "X82n1571_060:0250a09": "錢。你道。者兩個老婆禪。如何得恰好去。二尼。左邊走",
    "X82n1571_060:0250a10": "過右邊。右邊走過左邊。合掌相向。各噓一聲。師曰。與",
    "X82n1571_060:0250a11": "麼非但解老婆禪。更會鼓粥飯氣。尼曰。和尚惜取眉",
    "X82n1571_060:0250a12": "毛好。師曰。山僧眉毛且置。我試問你。周金剛。買油餈",
    "X82n1571_060:0250a13": "點心。食到口邊。被婆子奪却。劉鐵磨。請溈山往臺山",
    "X82n1571_060:0250a14": "大會齋。溈山不赴。等是者個時節。你道為什麼。取舍",
    "X82n1571_060:0250a15": "不同。二尼作禮曰。某等若不來禮拜和尚。爭得見古",
    "X82n1571_060:0250a16": "人神通大用。師曰。好各與三十棒。恰值拄杖不在。且",
    "X82n1571_060:0250a17": "歸茶堂喫茶　問如何是文殊普見三昧。師曰。死人",
    "X82n1571_060:0250a18": "眼。曰如何是觀音普聞三昧。師曰。死人耳。曰如何是",
    "X82n1571_060:0250a19": "一言道盡底句。師曰。死人口　一僧。請益金剛經為",
    "X82n1571_060:0250a20": "人輕賤話。師曰。汝有疑否。曰有。師曰。有疑則為人輕",
    "X82n1571_060:0250a21": "賤。無疑則應墮惡道。僧沉吟。師曰會麼。曰不會。師曰。",
    "X82n1571_060:0250a22": "把出你不會底來看。曰不會。教某甲把出個什麼。師",
    "X82n1571_060:0250a23": "曰。汝之罪業。劃然消矣。僧歡喜禮謝而去　問玄沙",
    "X82n1571_060:0250a24": "不出嶺。保壽不渡河。落第幾機。師曰。總落第二機。曰",
    "X82n1571_060:0250b01": "如何是第一機。師曰。玄沙不出嶺。保壽不渡河。曰畢",
    "X82n1571_060:0250b02": "竟得個什麼。師曰。灼然畢竟得個什麼　問如何是",
    "X82n1571_060:0250b03": "奪人不奪境。師曰。一文錢一個大燒餅。曰如何是奪",
    "X82n1571_060:0250b04": "境不奪人。師曰。喫在肚裏了。當下飽欣欣。曰如何是",
    "X82n1571_060:0250b05": "人境兩俱奪。師曰。你無一文錢。也只甘受餓。曰如何",
    "X82n1571_060:0250b06": "是人境俱不奪。師曰。雲門胡餅金牛飯。空腹而來滿",
    "X82n1571_060:0250b07": "腹歸　問祖意教意。是同是別。師曰。柳影橫塘魚上",
    "X82n1571_060:0250b08": "樹。槐陰罩地馬登枝。曰與麼則形影兩分。曲直自顯",
    "X82n1571_060:0250b09": "去也。師曰。未曾飽食廬陵米。徒把蒲團認作天　僧",
    "X82n1571_060:0250b10": "參問。承聞諸佛出世。為一大事因緣。請問和尚。如何",
    "X82n1571_060:0250b11": "是大事因緣。師曰。著衣喫飯。屙屎放尿。僧不肯。不禮",
    "X82n1571_060:0250b12": "拜而出。師喚回。示以偈曰。諸佛出於是。唯為大因緣。",
    "X82n1571_060:0250b13": "屙屎竝放尿。饑餐困打眠。目前緊急事。人只欲上天。",
    "X82n1571_060:0250b14": "談元共說妙。遭罪復輸錢。僧慚惶作禮而去　一日",
    "X82n1571_060:0250b15": "有兩官人。遊山入門。哦曰。茂松修竹。回顧見師便問。",
    "X82n1571_060:0250b16": "如何是道人家風。師曰。茂松修竹。曰有何旨趣。師曰。",
    "X82n1571_060:0250b17": "自家觀不足。留與客來看　有士人閱師淨土偈。乃",
    "X82n1571_060:0250b18": "問。佛說是經。則有六方諸佛。出廣長舌相作證。今吾",
    "X82n1571_060:0250b19": "師說偈。有何人證。師曰。居士舌頭亦不短。又問。何為",
    "X82n1571_060:0250b20": "不思議功德。師曰。前街人喚犬。後巷罵貓兒。又問。老",
    "X82n1571_060:0250b21": "師今年高壽了。師曰。論年不見個葷腥。作麼不槁瘦",
    "X82n1571_060:0250b22": "了　問處處入法界。念念見遮那。如何是遮那。師曰。",
    "X82n1571_060:0250b23": "淨地不須屙　舉趙州問投子。大死的人却活時如",
    "X82n1571_060:0250b24": "何。投子曰。不許夜行。投明須到。頌曰。三十六物都灰",
    "X82n1571_060:0250c01": "燼。只遺一雙枯眼睛。置向九衢深夜後。無光明處作",
    "X82n1571_060:0250c02": "光明　舉世尊拈花公案。頌曰。師資妙契芥投鍼。似",
    "X82n1571_060:0250c03": "海如山無處尋。石火光中曾著眼。始知佛祖不傳心",
    "X82n1571_060:0250c04": "　舉經題[卯ㄗ+(夗夕)]字。頌曰。黑白未分已墮偏。那堪擬議費",
    "X82n1571_060:0250c05": "鑽研。西乾此土諸賢聖。鼻孔撩天總被穿　示座主",
    "X82n1571_060:0250c06": "偈曰。荷鉏到處賣工夫。三兩文錢足可圖。鉏得他家",
    "X82n1571_060:0250c07": "田地淨。自家田地盡荒蕪　示僧偈曰。法中幽趣眼",
    "X82n1571_060:0250c08": "中瞖。向上元機境上塵。黑漆桶邊箍子斷。太平國內",
    "X82n1571_060:0250c09": "自由人。靜坐寒巖此病難。男兒爭肯自相瞞。轉身一",
    "X82n1571_060:0250c10": "步無多子。始信塵含法界寬　室中垂語曰。佛未出",
    "X82n1571_060:0250c11": "世。祖未西來。元無佛法世法之名。逈出黑山鬼窟一",
    "X82n1571_060:0250c12": "句作麼生道。又曰。佛既出世。祖已西來。佛法世法。相",
    "X82n1571_060:0250c13": "為建立。不犯化門。道將一句來。又曰。佛生凡聖。對待",
    "X82n1571_060:0250c14": "之門。世法佛法。名言強立。總拈過一邊。衲僧本分一",
    "X82n1571_060:0250c15": "句。試道將來。又曰。尋常閒語言。問答甚平易。甚不思",
    "X82n1571_060:0250c16": "議。剛被人問個如何。是汝本有的佛性。為甚麼却反",
    "X82n1571_060:0250c17": "眼豎口啞。又曰。既為佛子。志階佛地。因甚一個佛字。",
    "X82n1571_060:0250c18": "最不喜聞　師晚年。退居京城柳巷。於神宗萬曆辛",
    "X82n1571_060:0250c19": "巳正月十六日示寂。奉全身。塔于小西門外。世壽七",
    "X82n1571_060:0250c20": "十。僧臘四十有八。",
    "X82n1571_060:0250c21": "大用洪禪師法嗣",
    "X82n1571_060:0250c22": "太原五臺山龍樹菴寶應禪師一日晨興。覩明星有",
    "X82n1571_060:0250c23": "省。述偈曰。日出東山。月沉西嶂。昨日今朝。曾無兩樣。",
    "X82n1571_060:0250c24": "太原五臺山楚峯禪師居祕魔崖十餘載。木食澗飲。",
    "X82n1571_060:0251a01": "人不堪其憂。師恬如也。一日聞火爆聲。豁然大悟。占",
    "X82n1571_060:0251a02": "偈曰。眼睛突出死柴頭。赫赫神光照泗洲。觸處現成",
    "X82n1571_060:0251a03": "人不委。幾回春去又逢秋。",
    "X82n1571_060:0251a04": "玉堂和尚僧問。如何是道。師曰。看脚下。曰如何行履。",
    "X82n1571_060:0251a05": "師曰。驀直去。",
    "X82n1571_060:0251a06": "敬畏空禪師法嗣",
    "X82n1571_060:0251a07": "蘇州車溪無幻古湛性沖禪師秀水張氏子。初見無",
    "X82n1571_060:0251a08": "趣。遂有所契。尋棄家。從趣芟染。趣一日舉徑山頌三",
    "X82n1571_060:0251a09": "元三要。徹骨徹髓道一句。三元三要絕遮護之句。問",
    "X82n1571_060:0251a10": "曰。此二句中。山僧欲取一句為法。你道。取那一句好。",
    "X82n1571_060:0251a11": "師曰。和尚適纔問那一句。趣瞋目叱曰。得恁無記性。",
    "X82n1571_060:0251a12": "師曰。祇為和尚徹骨徹髓。趣曰不然。為汝一人即得。",
    "X82n1571_060:0251a13": "爭奈大眾何。師曰。取即不辭。孤負先聖。喪我後人。趣",
    "X82n1571_060:0251a14": "曰。如是如是。師往徑山結茅。集無趣語錄。一日歸覲。",
    "X82n1571_060:0251a15": "趣曰。一向作得些什麼事。師曰。某甲買得一段田。收",
    "X82n1571_060:0251a16": "得原本契書。請和尚僉押。即將集本呈上。趣接得。展",
    "X82n1571_060:0251a17": "看曰。者是我底。你底聻。師曰。和尚不得攙行奪市。趣",
    "X82n1571_060:0251a18": "便將集本擲下。師便趨出。少頃呈偈。趣曰。者是你作",
    "X82n1571_060:0251a19": "底麼。師曰。某甲不解鼓粥飯氣。若謂有所作。孤負和",
    "X82n1571_060:0251a20": "尚不少。趣點首　住後示眾。大道無向背。至理絕言",
    "X82n1571_060:0251a21": "詮。逈出三乘。高超十地。萬法不到處。特地光輝。生佛",
    "X82n1571_060:0251a22": "未分時。靈源獨耀。不落見聞。不隨聲色。直下無一絲",
    "X82n1571_060:0251a23": "毫頭。徧界全彰奇特事。直饒棒頭取證。喝下承當。猶",
    "X82n1571_060:0251a24": "是曲為今時。更或光境俱忘。契心平等。究竟亦非的",
    "X82n1571_060:0251b01": "旨。所以道。向上一路。千聖不傳。學者勞形。如猿捉影。",
    "X82n1571_060:0251b02": "到者裏。絕行絕解。絕照絕用。絕理絕事。若倚天長劒。",
    "X82n1571_060:0251b03": "凜凜神威。如鐵牛之機。羅籠不住。今日明眼人前。不",
    "X82n1571_060:0251b04": "敢囊藏被葢。八字打開去也。拈拂子曰。諸上座。還委",
    "X82n1571_060:0251b05": "悉麼。耀古騰今只者是。大千沙界一閒身　示眾。孤",
    "X82n1571_060:0251b06": "峯頂上。濶步大千。十字街頭。知音少遇。不禮維摩詰。",
    "X82n1571_060:0251b07": "不尊傅大士。良久曰。出頭天外看。誰是個般人　示",
    "X82n1571_060:0251b08": "眾。三界唯心。萬法唯識。卓拄杖曰。昨宵時雨滴空堦。",
    "X82n1571_060:0251b09": "一片綠苔俱打濕　示眾。大道體寬。長空絕跡。按下",
    "X82n1571_060:0251b10": "雲頭。別通消息。同生同死。風行草偃。且道。把住為人",
    "X82n1571_060:0251b11": "好。放行為人好。乾坤一合地胡餅。日月兩輪天氣毬",
    "X82n1571_060:0251b12": "　示眾。明明百草頭。明明祖師意。笑殺老龐公。至今",
    "X82n1571_060:0251b13": "猶瞌睡。魯祖見人便面壁。不解寒溫。祕魔走到便擎",
    "X82n1571_060:0251b14": "叉。全無禮義。南山鼈鼻不若死鰌。西院鑷刀。渾如鈍",
    "X82n1571_060:0251b15": "鋸。且道。大悲如何為人。輪王總未拋三寸。徧界先聞",
    "X82n1571_060:0251b16": "刀斧聲　浴佛上堂。毗籃園裏曾呈醜。古佛堂前又",
    "X82n1571_060:0251b17": "露形。不是日光三昧力。如何洗得你身清。大眾。釋迦",
    "X82n1571_060:0251b18": "老子。今日誕生。未審此時還曾落地也未。一僧出曰。",
    "X82n1571_060:0251b19": "落地了也。師曰。你見甚麼人說。僧無語。師曰。杓卜聽",
    "X82n1571_060:0251b20": "虗聲　僧問。清虗之理。畢竟無身時如何。師曰。道者",
    "X82n1571_060:0251b21": "合如是。曰向上更有事也無。師曰。雪隱鷺鷥飛始見。",
    "X82n1571_060:0251b22": "柳藏鸚鵡語方知　問和尚百年後。向甚麼處去。師",
    "X82n1571_060:0251b23": "曰。千株松下。百草頭邊　師燒火次。僧問。如何是自",
    "X82n1571_060:0251b24": "性天真佛。師曰。與我搬一束柴來。僧肩柴至。又問。師",
    "X82n1571_060:0251c01": "曰。者奴子好惡也不識。便打　問如何是最上一乘",
    "X82n1571_060:0251c02": "師曰。藤穿篾縛。曰意旨如何。師曰。三十年後　僧參。",
    "X82n1571_060:0251c03": "師問何處來。曰廬山。師曰。古人道。不向廬山尋落處。",
    "X82n1571_060:0251c04": "象王鼻孔謾撩天。如何是廬山落處。曰請和尚尊重。",
    "X82n1571_060:0251c05": "師便低頭休去　示念佛偈。發心念佛循公道。念念",
    "X82n1571_060:0251c06": "無私佛即靈。念到公私俱不現。唯心唯佛更何論。念",
    "X82n1571_060:0251c07": "佛休論閒與忙。時時無間始相當。一聲喚醒慈悲主。",
    "X82n1571_060:0251c08": "剎剎塵塵是淨邦。真心念佛錦添花。功德難量等海",
    "X82n1571_060:0251c09": "沙。六處顯然全體現。同名同號更無差　火炮偈。團",
    "X82n1571_060:0251c10": "圞無縫罅。綿密不通風。一點無明發。分身剎土中",
    "X82n1571_060:0251c11": "　示人偈。動口全拋一片心。擬思量處不知音。百千年",
    "X82n1571_060:0251c12": "外看家話。倒腹傾腸說與君。起念求心心即念。頓然",
    "X82n1571_060:0251c13": "無念念無心。九重之內常為主。徹古該今不動尊。盡",
    "X82n1571_060:0251c14": "心竭力作工夫。內外推尋實總無。正恁麼時無計可。",
    "X82n1571_060:0251c15": "忽聞村內一聲鴣。即心即佛隔皮言。非佛非心亦是",
    "X82n1571_060:0251c16": "權。端的要知真實處。直須吐盡野狐涎　師菴居廿",
    "X82n1571_060:0251c17": "餘載。明神宗萬曆庚戌。受徑山請。不數月疾作。仍返",
    "X82n1571_060:0251c18": "車溪。辛亥冬示寂。茶毗。塔於徑山。壽七十二。臘三十。",
    "X82n1571_060:0251c20": "五燈全書卷第六十"
}