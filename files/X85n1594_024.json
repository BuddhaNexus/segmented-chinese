{
    "X85n1594_024:0586b21": "佛祖綱目卷第二十四(藏字號)",
    "X85n1594_024:0586b23": "甲子(晉惠帝永興元年起)丙寅(改光&#x7188;)丁卯(懷帝永嘉元年)癸酉(愍帝建興",
    "X85n1594_024:0586b24": "元年)丁丑(東晉元帝建武元年)戊寅(改大興)壬午(改永昌)癸未(明帝太寧",
    "X85n1594_024:0586c01": "元年)丙戌(成帝咸和元年)乙未(改咸康)癸卯(康帝建元元年)乙巳(穆帝永和",
    "X85n1594_024:0586c02": "元年)丁巳(改昇平)壬戌(哀帝隆和元年)癸亥(晉哀帝興寧元年止)",
    "X85n1594_024:0586c03": "(庚午)天竺佛圖澄至洛陽",
    "X85n1594_024:0586c04": "[0586c04] 佛圖澄。天竺人。姓帛氏。晉永嘉四年。至洛陽。自云百",
    "X85n1594_024:0586c05": "有餘歲。服氣自養。積日不食。善誦神&#x546A;。役使鬼神。腹",
    "X85n1594_024:0586c06": "旁有孔。以綿塞之。夜則拔綿出孔。以自照。每臨溪。從",
    "X85n1594_024:0586c07": "孔出腸胃洗濯。還納腹中。欲於洛陽立寺。以弘大法。",
    "X85n1594_024:0586c08": "值劉曜&#x5BBC;亂。遂不果。時石勒屯葛陂。多殘殺。部下大",
    "X85n1594_024:0586c09": "將郭黑略素奉法。澄即杖錫投略。略受五戒。後略從",
    "X85n1594_024:0586c10": "征伐。&#x8F19;預&#x5C05;勝負。勒疑而問略。略曰。有一沙門。智術",
    "X85n1594_024:0586c11": "非常。云將軍當略有區夏。已應為師。臣前後所白。皆",
    "X85n1594_024:0586c12": "其言也。勒喜曰。天賜也。遂召澄。問佛道有何靈驗。澄",
    "X85n1594_024:0586c13": "知勒不達深理。止可以道術為徵。即取&#x9262;盛水。燒香",
    "X85n1594_024:0586c14": "&#x546A;之。須臾生青蓮花。勒繇此信服。澄因諫曰。王者德",
    "X85n1594_024:0586c15": "化。洽於宇內。則四靈表瑞。勒甚悅之。勒後因忿。欲害",
    "X85n1594_024:0586c16": "諸道士。并欲苦澄。澄乃避去。使人&#x8994;之。不得。還報勒。",
    "X85n1594_024:0586c17": "勒驚曰。吾有意向聖人。聖人捨我去矣。通夜不寢。思",
    "X85n1594_024:0586c18": "欲見澄。澄知勒意悔。明旦造勒。勒曰。昨夜何行。曰公",
    "X85n1594_024:0586c19": "有怒心。昨故權避。公今改意。是以敢來。勒大笑。",
    "X85n1594_024:0586c20": "(乙酉)二十五祖婆舍斯多傳法不如蜜多",
    "X85n1594_024:0586c21": "[0586c21] 婆舍斯多。罽賓國人。姓婆羅門。父寂行。母常安樂。初",
    "X85n1594_024:0586c22": "母夢得神劍。因而有孕。既誕。拳左手。遇師子尊者。顯",
    "X85n1594_024:0586c23": "發宿因。密受心印。後適南天。至中印度。彼國王名迦",
    "X85n1594_024:0586c24": "勝。設禮供養。時有外道。號無我尊。先亦為王禮重。嫉",
    "X85n1594_024:0587a01": "斯多至。乃於王前論義。謂斯多曰。我解默論。不假言",
    "X85n1594_024:0587a02": "說。斯多曰。孰知勝負。彼曰。不爭勝負。但取其義。斯多",
    "X85n1594_024:0587a03": "曰。汝以何為義。彼曰。無心為義。斯多曰。汝既無心。豈",
    "X85n1594_024:0587a04": "得義乎。彼曰。我說無心。當名非義。斯多曰。汝說無心。",
    "X85n1594_024:0587a05": "當名非義。我說非心。當義非名。彼曰。當義非名。誰能",
    "X85n1594_024:0587a06": "辨義。斯多曰。汝名非義。此名何名。彼曰。為辨非義。是",
    "X85n1594_024:0587a07": "名無名。斯多曰。名既非名。義亦非義。辨者是誰。當辨",
    "X85n1594_024:0587a08": "何物。如是往返。五十九番。外道杜口信伏。時王宮殿",
    "X85n1594_024:0587a09": "忽有異香。斯多肅然。面北合掌。長吁曰。我師師子尊",
    "X85n1594_024:0587a10": "者。今日遇難。斯可傷焉。尋辭王。王曰。尊者少留。容有",
    "X85n1594_024:0587a11": "所問。此苑有泉。熱不可探。願為決之。斯多曰。此為湯",
    "X85n1594_024:0587a12": "泉。有三緣所致。其一神業。其二鬼業。其三熱石。熱石",
    "X85n1594_024:0587a13": "者。其色如金。其性常炎。故其出泉如湯。鬼業者。謂其",
    "X85n1594_024:0587a14": "鬼方出罪所。遊於人間。以餘業力。煎灼此泉。以償其",
    "X85n1594_024:0587a15": "夙債。神業者。謂神不守其道。妄作禍福。以取饗祀。惡",
    "X85n1594_024:0587a16": "業貫盈。宜罰役之。亦使煎灼此泉。以償濫祭。王曰。幸",
    "X85n1594_024:0587a17": "尊者驗之。三緣中。此果何者所致。斯多曰。此神業所",
    "X85n1594_024:0587a18": "致也。即命爇香臨水。為其懺悔。須臾瀕水現一長人。",
    "X85n1594_024:0587a19": "前禮斯多曰。我有微祐。得遇尊者。即生人中。故來辭",
    "X85n1594_024:0587a20": "謝耳。已而遂隱。後七日其水果清冷。如常泉。斯多辭",
    "X85n1594_024:0587a21": "王。王躬羅御仗。以送之。至南印度。潛隱山谷。時彼國",
    "X85n1594_024:0587a22": "王名曰天德。迎請供養。王有二子。長曰德勝。凶暴而",
    "X85n1594_024:0587a23": "色力充盛。次曰不如蜜多。和柔而常嬰疾苦。王以問",
    "X85n1594_024:0587a24": "斯多。斯多為陳因果。王敬信受。後六十載。德勝嗣位。",
    "X85n1594_024:0587b01": "信向外道。因致難於斯多。不如蜜多以進諫。被囚。王",
    "X85n1594_024:0587b02": "遽問斯多曰。予國素絕妖訛。師所傳者。當是何宗。斯",
    "X85n1594_024:0587b03": "多曰。王國昔來。實無邪法。我所得者。即是佛宗。王曰。",
    "X85n1594_024:0587b04": "佛滅已千二百年。師從誰得耶。斯多曰。飲光大士。親",
    "X85n1594_024:0587b05": "受佛印。展轉至二十四世師子尊者。我從彼得。王曰。",
    "X85n1594_024:0587b06": "予聞師子比丘。不能免於刑戮。何能傳法後人。斯多",
    "X85n1594_024:0587b07": "曰。我師難未起時。密授我信衣法偈。以顯師承。王曰。",
    "X85n1594_024:0587b08": "其衣何在。斯多即於囊中出衣示王。王命焚之。五色",
    "X85n1594_024:0587b09": "相鮮。薪盡如故。王即追悔致禮。師子真嗣既明。乃赦",
    "X85n1594_024:0587b10": "蜜多。蜜多遂求出家。斯多問曰。汝欲出家。當為何事。",
    "X85n1594_024:0587b11": "曰我若出家。不為其事。斯多曰。不為何事。曰不為俗",
    "X85n1594_024:0587b12": "事。斯多曰。當為何事。曰當為佛事。斯多曰。王子智慧",
    "X85n1594_024:0587b13": "天至。必諸聖降跡。即許出家。六年侍奉。後於王宮。受",
    "X85n1594_024:0587b14": "具。羯磨之際。大地震動。頗多靈異。斯多乃命之曰。吾",
    "X85n1594_024:0587b15": "已衰朽。安可久留。汝當善護正法眼藏。普濟群有。聽",
    "X85n1594_024:0587b16": "吾偈曰。聖人說知見。當境無是非。我今悟本性。無道",
    "X85n1594_024:0587b17": "亦無理。蜜多受偈已。問衣可傳乎。曰此衣為難。故假",
    "X85n1594_024:0587b18": "以證明。汝身無難。何假其衣。化被十方。人自信嚮。斯",
    "X85n1594_024:0587b19": "多乃現神變。化三昧火。自焚平地。舍利可高一尺。德",
    "X85n1594_024:0587b20": "勝王瓶浮圖而秘之。當此土晉明帝乙酉歲也。",
    "X85n1594_024:0587b21": "(戊申)佛圖澄尊者入寂",
    "X85n1594_024:0587b22": "[0587b22] 石勒殂。弟虎襲位。尤傾心事佛圖澄。澄謂虎曰。帝王",
    "X85n1594_024:0587b23": "事佛。在恭儉慈忍。顯贊法道。不為暴虐。不害無辜。民",
    "X85n1594_024:0587b24": "有為惡化之不悛者。其可不罰乎。但殺不可濫刑。不",
    "X85n1594_024:0587c01": "可不恤耳。永和四年十二月。澄謂弟子曰。石氏當滅",
    "X85n1594_024:0587c02": "吾及其未亂。失逝矣。乃遣人辭虎。虎驚曰。大和尚遽。",
    "X85n1594_024:0587c03": "棄我國。有難乎。即至寺慰澄。澄曰。出生入死。道之常",
    "X85n1594_024:0587c04": "也。修短分定。無繇增損。有可恨者。國家存心佛法。建",
    "X85n1594_024:0587c05": "寺度僧。當蒙福祉。而布政暴虐。刑罰交濫。特違聖典。",
    "X85n1594_024:0587c06": "終無福祐。能敷仁政。祚或可延。虎號慟悲咽。知其必",
    "X85n1594_024:0587c07": "逝。即為鑿壙營墳。至八日安坐而逝。壽一百七十歲。",
    "X85n1594_024:0587c08": "入道一百九年。酒不踰齒。食不過中。非戒不履。立寺",
    "X85n1594_024:0587c09": "八百九十三。所度弟子七千餘人。凡澄所在國人。無",
    "X85n1594_024:0587c10": "敢向其方涕唾便利者。每相戒曰。莫起惡心。大和尚",
    "X85n1594_024:0587c11": "知。汝自大教東來。至澄而盛。後有僧自雍州來。見澄",
    "X85n1594_024:0587c12": "西入關。以聞虎。虎命發塚。惟塊石存焉○竺佛調久",
    "X85n1594_024:0587c13": "師澄。住常山寺積年。或分身他處。或經歲入山。齎乾",
    "X85n1594_024:0587c14": "飯數斗。歸常有餘。有僧隨調。山行。值雪。調入虎窟中",
    "X85n1594_024:0587c15": "宿。虎還共臥。後自&#x5C05;亡日。遠近皆至。調曰。人身無常。",
    "X85n1594_024:0587c16": "能專心真淨。形數雖乖。而必同契。言訖。端坐而逝。弟",
    "X85n1594_024:0587c17": "子入山。見調坐巖上。眾禮曰。和尚尚在耶。調曰。吾常",
    "X85n1594_024:0587c18": "在耳。乃不見。眾共開棺。惟衣履存。"
}