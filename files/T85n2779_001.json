{
    "T85n2779_001:0536a03": "佛說楞伽經禪門悉談章(并序)",
    "T85n2779_001:0536a05": "諸佛子等合掌至心聽。我今欲說大乘楞伽",
    "T85n2779_001:0536a06": "悉談章。悉談章者。悉談昔大乘在楞伽山。因",
    "T85n2779_001:0536a07": "得菩提達摩和尚。宋家元年從南天竹國。將",
    "T85n2779_001:0536a08": "楞伽經來至東都。跋陀三藏法師奉諮翻譯。",
    "T85n2779_001:0536a09": "其經總有五卷合成一部。文字浩[泳永+旱]意義難",
    "T85n2779_001:0536a10": "知。和上慈悲廣濟郡品。通經問道識攬懸",
    "T85n2779_001:0536a11": "宗。窮達本原皆蒙指受。又蒿山會善沙門定",
    "T85n2779_001:0536a12": "慧翻出悉談章。廣開禪門不妨慧學。不著文",
    "T85n2779_001:0536a13": "字並合秦音。彼與鳩摩羅什法師通韻。魯留",
    "T85n2779_001:0536a14": "盧樓為首。",
    "T85n2779_001:0536a15": "頗邏墮頗邏墮。第一捨緣清淨座。萬事不起",
    "T85n2779_001:0536a16": "真無我。直進菩提離因果。心心寂滅無殃禍。",
    "T85n2779_001:0536a17": "念念無念當印可。摩底利摩魯留盧樓頗羅",
    "T85n2779_001:0536a18": "墮　諸佛子莫嬾墮自勸課。愛河苦海須",
    "T85n2779_001:0536a19": "度過。憶食不喰常被餓。木頭不攢不出火。",
    "T85n2779_001:0536a20": "耶羅邏端坐。娑訶耶莫臥。",
    "T85n2779_001:0536a21": "只領盛只領盛。第二住心常看淨。亦見亦聞",
    "T85n2779_001:0536a22": "無視聽。生滅兩亡由未證。從師授語方顯定。",
    "T85n2779_001:0536a23": "見佛法身無二性。性頂領徑魯留盧樓只領",
    "T85n2779_001:0536a24": "盛　諸佛子莫瞋侫。三毒忽起無佛性。癡狂",
    "T85n2779_001:0536a25": "心亂惱賢聖。眼貪色塵耳縛聽。背却天堂向",
    "T85n2779_001:0536a26": "惡徑。盈令今修定。娑訶耶歸正。",
    "T85n2779_001:0536a27": "嗄浪養嗄浪養。第三看心須併儻。掃却垢",
    "T85n2779_001:0536a28": "穢除災障。即色即空會無想。妄想分別是心",
    "T85n2779_001:0536a29": "量。體上識體實無謗。謗底利謗魯留盧樓",
    "T85n2779_001:0536b01": "嗄浪養　諸佛子莫毀謗。一切皆有罪業障。",
    "T85n2779_001:0536b02": "他家聞聲不相放。三寸舌根作沒向。道長說",
    "T85n2779_001:0536b03": "短惱心王。心王不了說短長。來生業道受苦",
    "T85n2779_001:0536b04": "殃。羊良良併當淨掃。堂中頃供養。",
    "T85n2779_001:0536b05": "拂粟質拂粟質。第四八識合六七。看心心",
    "T85n2779_001:0536b06": "本是禪室。法身身法智非一。五眼六通光慧",
    "T85n2779_001:0536b07": "日。言下便悟實無密。密底利密魯留盧樓拂",
    "T85n2779_001:0536b08": "粟質　諸佛子莫放逸。無始已來居暗室。生",
    "T85n2779_001:0536b09": "死流轉不得出。只為愚迷障慧日。逸粟密",
    "T85n2779_001:0536b10": "逸粟密娑訶直實。",
    "T85n2779_001:0536b11": "曉燎曜曉燎曜。第五實相門中照。一切名",
    "T85n2779_001:0536b12": "利妄呼召。如已等息貌非貌。非因非果無嗔",
    "T85n2779_001:0536b13": "笑。性上看性妙中妙。要底裏要魯留盧樓曉",
    "T85n2779_001:0536b14": "撩曜　諸佛子莫瞋笑。憂悲瞋笑是障道。於",
    "T85n2779_001:0536b15": "此道門無瞋笑。澄心須看內外照。眼中有翳",
    "T85n2779_001:0536b16": "須磨曜。銅鏡不磨不中照。遙燎料作好。娑訶",
    "T85n2779_001:0536b17": "耶莫惱。",
    "T85n2779_001:0536b18": "按賴畔按賴畔。第六心離禪門觀。不來不",
    "T85n2779_001:0536b19": "去無崖畔。覺上看覺除定亂。佛子與眾生同",
    "T85n2779_001:0536b20": "體段。本原清淨磨垢散歎。底利歎魯留盧",
    "T85n2779_001:0536b21": "樓按賴畔　諸佛子莫楞看。道上大有羅剎",
    "T85n2779_001:0536b22": "喚。愚人來去常繫絆。染著色塵心僚亂。行住",
    "T85n2779_001:0536b23": "坐臥無體段。在於眾中漫叫喚。得他勸諫即",
    "T85n2779_001:0536b24": "橛難。耶羅邏荼灌。娑訶耶鈍漢。",
    "T85n2779_001:0536b25": "普路喻普路喻。第七圓明大慧悟。四門十八",
    "T85n2779_001:0536b26": "離名數。生滅妙有懸通度。三界大師實難遇。",
    "T85n2779_001:0536b27": "生死涅槃不合渡。愛河逆上不留住。即心非",
    "T85n2779_001:0536b28": "心魔自去。去底利去魯留盧樓普路喻　諸",
    "T85n2779_001:0536b29": "佛子常覺悟。一念淨心無染污。一切魔軍自",
    "T85n2779_001:0536c01": "然去。閭閭屢專注。娑訶耶大悟。",
    "T85n2779_001:0536c02": "嗄略藥嗄略藥。第八禪門絕針酌。不高不",
    "T85n2779_001:0536c03": "下無樓閣。不出不入無城墎。是想顯聲即",
    "T85n2779_001:0536c04": "初學。生心動念勿令著。久坐用功作非作。無",
    "T85n2779_001:0536c05": "樂可樂是常樂。慧燈一照三千墎。定水常清",
    "T85n2779_001:0536c06": "八萬鑠。十方諸佛同開覺。覺底利博魯留",
    "T85n2779_001:0536c07": "盧樓嗄略藥　諸佛子自在作莫制約。四維",
    "T85n2779_001:0536c08": "上下不可度。住寂涅槃同門廓。甚安樂無著。"
}