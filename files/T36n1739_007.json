{
    "T36n1739_007:0760a08": "新華嚴經論卷第七",
    "T36n1739_007:0760a10": "長者李通玄撰",
    "T36n1739_007:0760a11": "[0760a11] 第八明攝化境界者。夫佛境無邊順機各異。",
    "T36n1739_007:0760a12": "隨情廣狹。見有差殊。非是如來分其量數。情",
    "T36n1739_007:0760a13": "微即境狹。量廣即境寬。若也智契真源。佛境",
    "T36n1739_007:0760a14": "彌綸法界。或見閻浮為化境。或見四洲以濟",
    "T36n1739_007:0760a15": "生。或見形滿大千。或見報身十海。如是種種",
    "T36n1739_007:0760a16": "器有萬端。設教不同千差萬別。啟蒙始學憑",
    "T36n1739_007:0760a17": "准何依。略示五門識其權實。使得捨枝條而",
    "T36n1739_007:0760a18": "從本。返末而還源。速證菩提無令稽障。一人",
    "T36n1739_007:0760a19": "中見佛境界。二諸天見佛境界。三二乘中羅",
    "T36n1739_007:0760a20": "漢見佛攝化境界。四權教菩薩見佛境界。五",
    "T36n1739_007:0760a21": "實教菩薩見佛境界。",
    "T36n1739_007:0760a22": "[0760a22] 第一人中見佛境界者。但見化一閻浮提眾",
    "T36n1739_007:0760a23": "生。",
    "T36n1739_007:0760a24": "[0760a24] 第二諸天見佛境界者。但應自見境見佛亦",
    "T36n1739_007:0760a25": "然。隨自見廣狹故。如帝釋梵王及諸天王。即",
    "T36n1739_007:0760a26": "是菩薩位。即依菩薩位。配所見佛攝化境界",
    "T36n1739_007:0760a27": "廣狹。不可依諸凡夫天人之類。如帝釋即是",
    "T36n1739_007:0760a28": "二地菩薩位。乃至漸昇至梵天王。是十地菩",
    "T36n1739_007:0760a29": "薩位也。或時以佛神通力成就眾生。亦令人",
    "T36n1739_007:0760b01": "天中凡夫及二乘并小菩薩。總得見佛報土",
    "T36n1739_007:0760b02": "境界故。即如維摩經。佛以足指按地所現淨",
    "T36n1739_007:0760b03": "土是也。或時以佛神力亦令人天總得相見",
    "T36n1739_007:0760b04": "故。即如大集經中所說寶坊處欲界上色界",
    "T36n1739_007:0760b05": "下。大集人天之眾。總在其中如彼經說。",
    "T36n1739_007:0760b06": "[0760b06] 第三二乘中羅漢見佛攝化境界者。如大羅",
    "T36n1739_007:0760b07": "漢。以天眼力。得見佛攝化三千大千之境界",
    "T36n1739_007:0760b08": "也。即如阿那律云。我以天眼見釋迦牟尼佛",
    "T36n1739_007:0760b09": "土三千大千世界。如觀掌中菴摩勒果。如小",
    "T36n1739_007:0760b10": "羅漢即不定。或見佛攝化一閻浮提。此即以",
    "T36n1739_007:0760b11": "久伏忍力能斷結使。未有定力。亦名斷結。未",
    "T36n1739_007:0760b12": "有力通變等事。如以此羅漢。或見佛攝化四",
    "T36n1739_007:0760b13": "洲及上三界境界也。此廣說在小乘諸部中。",
    "T36n1739_007:0760b14": "[0760b14] 第四權教菩薩見佛攝化境界者。初地百佛。",
    "T36n1739_007:0760b15": "二地千佛。三地萬佛境界。以漸增如三乘大",
    "T36n1739_007:0760b16": "乘教說。",
    "T36n1739_007:0760b17": "[0760b17] 第五實教菩薩見佛攝化境界者。初地菩薩即",
    "T36n1739_007:0760b18": "見多百佛即是無盡之百。不是一百之百。二",
    "T36n1739_007:0760b19": "地菩薩即見多千佛等。即是無盡之千故。三",
    "T36n1739_007:0760b20": "地菩薩即云多千萬等。以實而論。諸地菩薩",
    "T36n1739_007:0760b21": "皆悉齊見。如帝網等。三賢菩薩亦然。非但十",
    "T36n1739_007:0760b22": "佛剎微塵數蓮華藏為其報境。法界虛空總",
    "T36n1739_007:0760b23": "皆平等。為十住初心。初見道時即已無大小",
    "T36n1739_007:0760b24": "見故。即總見佛化境。皆如法界。不分大小約",
    "T36n1739_007:0760b25": "行布之中寄位階降。如此經。初地見多百佛",
    "T36n1739_007:0760b26": "境界者。即明滿義故非如三乘單百之百。此",
    "T36n1739_007:0760b27": "多百者。即齊無盡之數故。如三乘教。化佛即",
    "T36n1739_007:0760b28": "攝一四天下。報佛即云攝化千百億四天下為",
    "T36n1739_007:0760b29": "一釋迦報境。如梵網經所說。如華嚴經所說",
    "T36n1739_007:0760c01": "毘盧遮那攝化境界。且約立一大蓮華藏世",
    "T36n1739_007:0760c02": "界海。廣大無際與虛空法界等。但為化眾生",
    "T36n1739_007:0760c03": "故約陳形狀。令眾生心廣大發開狹劣心故。",
    "T36n1739_007:0760c04": "於此大蓮華中。總言有十不可說佛剎微塵",
    "T36n1739_007:0760c05": "數世界種。為教文有限。且立其百二十一箇",
    "T36n1739_007:0760c06": "世界種中心有十一箇世界種。上下各且二",
    "T36n1739_007:0760c07": "十重蓮華藏世界。最下重中有一佛世界微",
    "T36n1739_007:0760c08": "塵數廣大世界圍繞。次上第二重。二佛世界",
    "T36n1739_007:0760c09": "微塵數。次上第三重三佛世界微塵數。此十",
    "T36n1739_007:0760c10": "一箇世界種皆悉如是。從下向上轉轉倍增。",
    "T36n1739_007:0760c11": "最上重中具足二十佛世界微塵數廣大剎。一",
    "T36n1739_007:0760c12": "一剎各有十佛剎微塵數諸小剎圍遶。其十",
    "T36n1739_007:0760c13": "一箇二十重世界外。有一百箇一重世界種。",
    "T36n1739_007:0760c14": "圍繞十一箇二十重世界。此一百箇世界種",
    "T36n1739_007:0760c15": "外。近金剛山復有十箇四重世界種。其中國",
    "T36n1739_007:0760c16": "剎重重之內。如上所說。於金剛山內圍繞如",
    "T36n1739_007:0760c17": "上諸世界種等。如天帝網分布而住。如來所",
    "T36n1739_007:0760c18": "化周遍其間。淨穢純雜諸世界海等。如三乘",
    "T36n1739_007:0760c19": "中所說世界種者。數三千大千之剎。至一恒",
    "T36n1739_007:0760c20": "河沙。為一世界性。數性世界至恒河沙。為一",
    "T36n1739_007:0760c21": "世界海。數海世界至恒河沙。為一世界種。如",
    "T36n1739_007:0760c22": "此經世界。並數一佛剎微塵二佛剎微塵三",
    "T36n1739_007:0760c23": "佛剎微塵。如是倍增至最上重中二十佛剎",
    "T36n1739_007:0760c24": "微塵數世界。如是上下通數總二百一十佛",
    "T36n1739_007:0760c25": "剎微塵數廣大剎。始成一世界種。非為恒",
    "T36n1739_007:0760c26": "沙以限其數。三乘之中多取恒河沙數為量。",
    "T36n1739_007:0760c27": "如此經中。常取一佛剎塵十佛剎塵。為表無",
    "T36n1739_007:0760c28": "盡為其數。如是增廣令小狹劣眾生知佛攝",
    "T36n1739_007:0760c29": "化境界發菩提心。其佛攝化境界一一塵中",
    "T36n1739_007:0761a01": "境界與法界虛空界等。不言獨化三千大千",
    "T36n1739_007:0761a02": "世界。於中表法。至後釋華藏世界品廣明。",
    "T36n1739_007:0761a03": "[0761a03] 第九明因果延促者。夫法界圓寂無始無終。",
    "T36n1739_007:0761a04": "理智虛空非因非果。但為有情存量假寄其",
    "T36n1739_007:0761a05": "名。情亡量絕何名能立。名不自施。本由量起。",
    "T36n1739_007:0761a06": "量亡情盡名亦自真。今以無名之真名。談無",
    "T36n1739_007:0761a07": "果之真果。以無說之真說。說無因之真因。啟",
    "T36n1739_007:0761a08": "蒙之士。不可以滯其名。始學之流。不可以廢",
    "T36n1739_007:0761a09": "其說。滯名則名立。廢說則言生。當可任情隨",
    "T36n1739_007:0761a10": "緣起唯法起。若無緣者滅唯法滅。有此法者",
    "T36n1739_007:0761a11": "性不相知。今談因果延促。如空中鳥跡。如石",
    "T36n1739_007:0761a12": "女之子。但為眾生情有愚智。隨心照義。或遲",
    "T36n1739_007:0761a13": "速不同。劈竹蹬梯稱機各別。因茲之類延促",
    "T36n1739_007:0761a14": "不同。非謂日月與作時分。教不自施因機故",
    "T36n1739_007:0761a15": "起。教隨根應有根教生。今以依根約立十門",
    "T36n1739_007:0761a16": "因果延促。使得啟蒙之士後學無疑也。",
    "T36n1739_007:0761a17": "[0761a17] 第一小乘善來得阿羅漢果",
    "T36n1739_007:0761a18": "[0761a18] 第二小乘一生得阿羅漢果",
    "T36n1739_007:0761a19": "[0761a19] 第三小乘三生得阿羅漢果",
    "T36n1739_007:0761a20": "[0761a20] 第四小乘六十劫得阿羅漢果",
    "T36n1739_007:0761a21": "[0761a21] 第五緣覺四生得緣覺果",
    "T36n1739_007:0761a22": "[0761a22] 第六緣覺遲經百劫得緣覺果",
    "T36n1739_007:0761a23": "[0761a23] 第七依權教菩薩成佛定經三僧祇劫得成佛",
    "T36n1739_007:0761a24": "果",
    "T36n1739_007:0761a25": "[0761a25] 第八依法華經實教會三歸一令龍女一剎那",
    "T36n1739_007:0761a26": "際成佛破三乘經於多劫方始成佛[0761a26] 第九華",
    "T36n1739_007:0761a27": "嚴經說兜率天子三生得十地果[0761a27] 第十善財",
    "T36n1739_007:0761a28": "童子一生成佛[0761a28] 如上所說。皆是三乘及一乘",
    "T36n1739_007:0761a29": "聖教。依根約器所說各各。依諸聖教自有和",
    "T36n1739_007:0761b01": "會。今欲廣引諸義文句煩多。根有萬端依根",
    "T36n1739_007:0761b02": "教別。今以略分十種大意得果延促不同。意",
    "T36n1739_007:0761b03": "令知權向實不滯虛乘入真實門速成佛道。",
    "T36n1739_007:0761b04": "如龍女。破三乘之定劫。成剎那之實門。涅槃",
    "T36n1739_007:0761b05": "經屠兒廣額授賢劫中成佛之記者。破闡提",
    "T36n1739_007:0761b06": "之無性說。越三僧祇之功。兜率天子明一乘",
    "T36n1739_007:0761b07": "之教殊勝之力。聞之生信。為不修故。設入",
    "T36n1739_007:0761b08": "地獄中亦能成種。蒙光觸身來生兜率天上。",
    "T36n1739_007:0761b09": "蹬十地位。一如隨好光明功德品說。舉此一",
    "T36n1739_007:0761b10": "事意令信此諸佛所乘。以難信故。信即必定",
    "T36n1739_007:0761b11": "成種。為信解內熏必至成佛。設暫著樂遇苦",
    "T36n1739_007:0761b12": "便修。若至十住初心。位齊十地更無退轉。如",
    "T36n1739_007:0761b13": "善財童子一生成佛者。明於十住初心一剎",
    "T36n1739_007:0761b14": "那際情亡想盡三世一念更無所生名為一",
    "T36n1739_007:0761b15": "生。不取存情立劫時分之生。如是無生便成",
    "T36n1739_007:0761b16": "佛果。如本生故名為一生。還同龍女。一剎那",
    "T36n1739_007:0761b17": "際情盡時亡名之為佛。",
    "T36n1739_007:0761b18": "[0761b18] 第十明會教始終者。夫慧日世尊。稱法界而",
    "T36n1739_007:0761b19": "遍照。智周萬有。與凡聖而同。真理事互融。體",
    "T36n1739_007:0761b20": "用相即。四十品之勝典。終始交羅。百萬頌之",
    "T36n1739_007:0761b21": "妙言。前後參映。十處十會。如帝網之重重。十",
    "T36n1739_007:0761b22": "剎十身。若鏡像之相入。舉一門。眾門俱發。談",
    "T36n1739_007:0761b23": "一品。諸品齊麾。道樹始成九天同屆。普光一",
    "T36n1739_007:0761b24": "集十處咸登。今古無差舊新一念。不離一位。",
    "T36n1739_007:0761b25": "便分五位之門。一行之中。乃建塵沙行海。法",
    "T36n1739_007:0761b26": "界體上。安立訓俗之詮。果德性齊。施設引生",
    "T36n1739_007:0761b27": "之教。文殊以讚明法體。普賢為成備行修。二",
    "T36n1739_007:0761b28": "人悲智參光。使得雲滋寶澤。法界品內。復令",
    "T36n1739_007:0761b29": "善財重修。倣此一部之經。一一行其行相。菩",
    "T36n1739_007:0761c01": "薩接生之軌。各各次第分明。發心求進。師資",
    "T36n1739_007:0761c02": "差別具陳法則。令使童蒙易解。學者不枉功",
    "T36n1739_007:0761c03": "程。一念與道相應。便得超過永劫。今分十法",
    "T36n1739_007:0761c04": "以約紀綱。教體參差略知分齊。",
    "T36n1739_007:0761c05": "[0761c05] 第一明毘盧遮那始成正覺。第二明示果勸",
    "T36n1739_007:0761c06": "修。第三明信心成備。第四明入真實證。第",
    "T36n1739_007:0761c07": "五明發行修行。第六明理事相入。第七明",
    "T36n1739_007:0761c08": "蘊修成德。第八明隨緣無礙。第九明因果位",
    "T36n1739_007:0761c09": "終。第十明令凡實證。",
    "T36n1739_007:0761c10": "[0761c10] 第一明毘盧遮那始成正覺者。即世主妙嚴",
    "T36n1739_007:0761c11": "一品經是。言始成正覺者。已自身心證盡三",
    "T36n1739_007:0761c12": "世古今等法。在一念中無久近相。於一念中",
    "T36n1739_007:0761c13": "而亦不壞眾生三世久近劫智及種種眾生差",
    "T36n1739_007:0761c14": "別知見智。如經智入三世而無來往。如是有",
    "T36n1739_007:0761c15": "十種智。具在經說。如是上下前後四十品經。",
    "T36n1739_007:0761c16": "總於始成正覺時。於一剎那際。以法界海智",
    "T36n1739_007:0761c17": "印三昧門。一時頓印。身色言音說諸佛法及",
    "T36n1739_007:0761c18": "一切塵中諸國剎海普宣流布及入涅槃。不",
    "T36n1739_007:0761c19": "移一時一際一性皆是。法如是故。前佛後佛",
    "T36n1739_007:0761c20": "古今如是。總在一時。隨諸眾生現差別法。古",
    "T36n1739_007:0761c21": "今相徹。名之為始。契法如是。名之為成。依法",
    "T36n1739_007:0761c22": "如是。非心造作。名之為正。智達斯理。名之為",
    "T36n1739_007:0761c23": "覺。此經在晉朝之譯。有三十四品。今於唐朝",
    "T36n1739_007:0761c24": "再譯。為三十九品。又檢菩薩瓔珞本業經云。",
    "T36n1739_007:0761c25": "佛子。吾先於第六天說十地道化天人。今故",
    "T36n1739_007:0761c26": "略開眾生心地。汝等受行。又下文。佛子。第四",
    "T36n1739_007:0761c27": "十一地心者。名入法界心。又此下文。佛子。吾",
    "T36n1739_007:0761c28": "先於第三禪中集八禪眾說。一生補處菩薩",
    "T36n1739_007:0761c29": "入佛華三昧定說百萬億偈。今以略說一偈",
    "T36n1739_007:0762a01": "之義開眾生心。汝等受持。此品即在十地品",
    "T36n1739_007:0762a02": "後。是十一地等覺位。計此品名還名佛華品。",
    "T36n1739_007:0762a03": "為依法為名故。又下文。佛子。吾先在此樹下",
    "T36n1739_007:0762a04": "說法界海時。有八萬無垢菩薩現身得佛。故",
    "T36n1739_007:0762a05": "今為此大眾略開佛果行處。汝應頂受。如瓔",
    "T36n1739_007:0762a06": "珞本業經。即是說華嚴經竟。化諸三乘眾生。",
    "T36n1739_007:0762a07": "詣菩提樹下。二重敘初成正覺時所說華嚴",
    "T36n1739_007:0762a08": "五位法門。具如彼經說。為華嚴經少十一地",
    "T36n1739_007:0762a09": "一品經。今將彼配勘方知次第。後有聞者不",
    "T36n1739_007:0762a10": "須生疑。但取彼經勘驗可知皂白。今以第三",
    "T36n1739_007:0762a11": "禪中說十一地佛華品。即總有十處十會四",
    "T36n1739_007:0762a12": "十品。並在始成正覺時。以一剎那際海印法",
    "T36n1739_007:0762a13": "門一時頓說。以依本法無前後故。為法本如",
    "T36n1739_007:0762a14": "是故。以本身本智示本法故。無重會普光明",
    "T36n1739_007:0762a15": "殿及三會等事故。若重重重重無盡之重。不",
    "T36n1739_007:0762a16": "論三會。以其法界海門總收三世。一念前後",
    "T36n1739_007:0762a17": "並是一時。亦無往彼重來入此。如來但以本",
    "T36n1739_007:0762a18": "智對現色身海印門故。一時普示。今言於普",
    "T36n1739_007:0762a19": "光明殿重重三會者。此非如是。總是一時頓",
    "T36n1739_007:0762a20": "印之法。如經云。如來於一言說中。演說無邊",
    "T36n1739_007:0762a21": "契經海。但從法門品類為表法故。菩薩名殊。",
    "T36n1739_007:0762a22": "非是先來後來之眾。於法界海內。不可以情",
    "T36n1739_007:0762a23": "作前後之想。違本法故。於一念之內現三世",
    "T36n1739_007:0762a24": "事者。為眾生故。非於本法而有三世。此為明",
    "T36n1739_007:0762a25": "本法。不可從末。前已覆車後須改轍。不可直",
    "T36n1739_007:0762a26": "推先德以為龜鏡。檢參經意都無重會之名。",
    "T36n1739_007:0762a27": "以文字敘致法門似有重意。不觀品中經意。",
    "T36n1739_007:0762a28": "總是敘其前後通括一時一際一法界之智用",
    "T36n1739_007:0762a29": "法門。如十定品離世間品。皆云。爾時世尊在",
    "T36n1739_007:0762b01": "摩竭提國菩提場中始成正覺普光明殿入剎",
    "T36n1739_007:0762b02": "那際三昧者。但隨法位菩薩名別。非是如來",
    "T36n1739_007:0762b03": "去已重來。以普光明殿為法界果智體故。於",
    "T36n1739_007:0762b04": "一時之際會其理事。不離無作定門以十定",
    "T36n1739_007:0762b05": "門是法界體故。以普賢行是法界用。即離世",
    "T36n1739_007:0762b06": "間品是也。會此二品。不離普光明殿果德大",
    "T36n1739_007:0762b07": "宅智之本都。如此三度之說。總是一處一時",
    "T36n1739_007:0762b08": "一法界一會之說。非是如情所見前後往來。",
    "T36n1739_007:0762b09": "通餘九會。總在一會一時一法界一智海法",
    "T36n1739_007:0762b10": "門。重重一時隱現無障無礙。今於一法界內。",
    "T36n1739_007:0762b11": "隨其進修方便行相門中。寄處表法。以分其",
    "T36n1739_007:0762b12": "十處。十會者。",
    "T36n1739_007:0762b13": "[0762b13] 第一菩提場會",
    "T36n1739_007:0762b14": "[0762b14] 第二普光明殿會",
    "T36n1739_007:0762b15": "[0762b15] 第三昇須彌山頂會",
    "T36n1739_007:0762b16": "[0762b16] 第四昇夜摩天會",
    "T36n1739_007:0762b17": "[0762b17] 第五昇兜率天會",
    "T36n1739_007:0762b18": "[0762b18] 第六昇他化自在天會",
    "T36n1739_007:0762b19": "[0762b19] 第七昇三禪天會",
    "T36n1739_007:0762b20": "[0762b20] 第八給孤獨園會",
    "T36n1739_007:0762b21": "[0762b21] 第九覺城東大塔廟處會",
    "T36n1739_007:0762b22": "[0762b22] 第十於一切國剎及塵中一切虛空法界會",
    "T36n1739_007:0762b23": "[0762b23] 名為十處十會。普光明殿中會。此經中五位",
    "T36n1739_007:0762b24": "六位法門。十定妙理。普賢萬行始終體用。十",
    "T36n1739_007:0762b25": "處十會總在普光明殿。一真法界因圓果滿。",
    "T36n1739_007:0762b26": "報居之宅之所含容。十方世界。都為一法一",
    "T36n1739_007:0762b27": "處一時一體用際攝末歸本。不可別分作前",
    "T36n1739_007:0762b28": "後往來三會之說。不可以己情塵翳障真教。",
    "T36n1739_007:0762b29": "又此經中諸法皆以十為圓數。不可但言七",
    "T36n1739_007:0762c01": "處九會之說。[0762c01] 又問。何故至第七會。但至三禪。",
    "T36n1739_007:0762c02": "集八天眾說十一地法門。何故不至四禪天",
    "T36n1739_007:0762c03": "者。[0762c03] 答曰。為四禪天依其次第是佛果處故。佛",
    "T36n1739_007:0762c04": "正於菩提場中正證佛果。通收四禪及十方",
    "T36n1739_007:0762c05": "世界。總為一普光明殿法界之宅報居之都。",
    "T36n1739_007:0762c06": "更無上下往來進修所在可得之相。明佛四",
    "T36n1739_007:0762c07": "禪心想無依無進修處故無往來也。情絕應",
    "T36n1739_007:0762c08": "真。同法界故。是佛第四禪以菩提樹下寄同",
    "T36n1739_007:0762c09": "阿蘭若處。普光明殿即是本居之報宅。以此",
    "T36n1739_007:0762c10": "三說始終因果。重敘前初成佛之時。以明前",
    "T36n1739_007:0762c11": "後不離菩提體本智海故。如此圓融。始終因",
    "T36n1739_007:0762c12": "果成一際法門。於此經中前後有六處和會",
    "T36n1739_007:0762c13": "也。示果勸修門中有二處。已信修行門中有",
    "T36n1739_007:0762c14": "四處。一如初會中。普賢菩薩入如來藏身三",
    "T36n1739_007:0762c15": "昧。以世界海旋法門。示佛本源法界十蓮華",
    "T36n1739_007:0762c16": "藏世界海因果始終報得之門。即普賢菩薩",
    "T36n1739_007:0762c17": "是其行。如來藏身是其體。即明以用入體理",
    "T36n1739_007:0762c18": "事徹故。二毘盧遮那所坐之座諸有莊嚴。亦",
    "T36n1739_007:0762c19": "明因果始終體用相徹故。即以遮那佛以為",
    "T36n1739_007:0762c20": "報果。以一切法空本智為座體。以普賢萬行",
    "T36n1739_007:0762c21": "為用莊嚴。以此一切莊嚴具。即還以輪臺戶",
    "T36n1739_007:0762c22": "牖諸莊嚴具中出眾菩薩。有十佛世界微塵",
    "T36n1739_007:0762c23": "數。雨寶供佛。即明如來果德常居一切法空",
    "T36n1739_007:0762c24": "之座。普賢眾行妙用常感依報之所莊嚴。理",
    "T36n1739_007:0762c25": "事因果體用常相益故。又已信修行門中有",
    "T36n1739_007:0762c26": "四度和會因果無二門者。即普光明殿三說",
    "T36n1739_007:0762c27": "始成正覺。攝末歸本一際法界。是一度和會。",
    "T36n1739_007:0762c28": "二三十七品名如來出現品。如來放眉間光",
    "T36n1739_007:0762c29": "灌文殊頂。放口中光灌普賢口。令此二人共",
    "T36n1739_007:0763a01": "相問答。說佛出現果德之門。即文殊為本智",
    "T36n1739_007:0763a02": "法體。普賢為行。明和會體用徹故。以此徹處",
    "T36n1739_007:0763a03": "即名為佛。初會中佛。即明佛所自成佛也。三",
    "T36n1739_007:0763a04": "十七品中佛。明菩薩自力所及也。因初佛故",
    "T36n1739_007:0763a05": "而起信。進修行以信進修行故。自力所及自",
    "T36n1739_007:0763a06": "佛果故。以自佛果與前所信無異故。三祇園",
    "T36n1739_007:0763a07": "之中。如來以師子頻申三昧門。舉五位因果",
    "T36n1739_007:0763a08": "導利人天。四善財童子彌勒樓閣中。和會文",
    "T36n1739_007:0763a09": "殊普賢始終因果及彌勒菩薩始終因果。都",
    "T36n1739_007:0763a10": "為一際。體用徹故。通前示果勸修門中普賢",
    "T36n1739_007:0763a11": "菩薩毘盧遮那二處和會。及後普光明殿如",
    "T36n1739_007:0763a12": "來出現品給孤獨園及彌勒樓閣四處。通為",
    "T36n1739_007:0763a13": "六處和會。體用因果無二一際法門。是故彌",
    "T36n1739_007:0763a14": "勒樓閣名毘盧遮那莊嚴藏。與初會中普賢",
    "T36n1739_007:0763a15": "菩薩所入三昧名如來藏身。前後名字一相似",
    "T36n1739_007:0763a16": "故。但取經文品類意況尋之參驗可見。如來",
    "T36n1739_007:0763a17": "會通總為一時一際。以剎那際根本智宅門",
    "T36n1739_007:0763a18": "出生滅度及常住在世轉正法輪總無虧一念",
    "T36n1739_007:0763a19": "成正覺時。是故經言。智入三世而無來往。此",
    "T36n1739_007:0763a20": "經總有十處十會四十品經。於九會中雲集",
    "T36n1739_007:0763a21": "都眾總有三百四十二種眾。并第三禪中一",
    "T36n1739_007:0763a22": "會八種眾。亦在其數。如是之眾各各云有佛",
    "T36n1739_007:0763a23": "世界微塵數。或云十佛世界微塵數。如是眾",
    "T36n1739_007:0763a24": "會一時俱會在始成正覺一剎那際。猶如大",
    "T36n1739_007:0763a25": "海周遍十方互相參映無障無礙。若以第十",
    "T36n1739_007:0763a26": "會中於一切國剎及塵中虛空法界一切會",
    "T36n1739_007:0763a27": "者。即十方世界虛空法界及纖塵之內。及一",
    "T36n1739_007:0763a28": "切眾生身體塵毛孔海會如海十方無間。重",
    "T36n1739_007:0763a29": "重重重無盡無盡。諸佛菩薩眾海常然。三世",
    "T36n1739_007:0763b01": "一念。古今咸即今時之際。過去未來無盡之",
    "T36n1739_007:0763b02": "劫。同時無虧。一念成正覺時也。如是時體成",
    "T36n1739_007:0763b03": "佛不成佛。覺與不覺時。法如是故。",
    "T36n1739_007:0763b04": "[0763b04] 第二明示果勸修者。即如來現相品。普賢三",
    "T36n1739_007:0763b05": "昧品。世界成就品。華藏世界品。毘盧遮那品。",
    "T36n1739_007:0763b06": "如是五品經是也。於現相品如來口中眾齒",
    "T36n1739_007:0763b07": "之間放光。以光中音聲十方告眾。使令咸集。",
    "T36n1739_007:0763b08": "普賢菩薩為佛長子。治佛家法入佛三昧。舉",
    "T36n1739_007:0763b09": "佛果德令眾敬愛起信樂修。如來於自身及",
    "T36n1739_007:0763b10": "座。舉體用因果門令眾咸知。以佛自身為法",
    "T36n1739_007:0763b11": "界大智身。以諸莊嚴具為普賢行用報果。以",
    "T36n1739_007:0763b12": "一切法空為座身。以此三法齊平興悲智門。",
    "T36n1739_007:0763b13": "無始無終。示悟眾生。名之為佛。如來又於眉",
    "T36n1739_007:0763b14": "間毫相中放光明。名一切菩薩智光明普照",
    "T36n1739_007:0763b15": "曜十方藏。其狀猶如寶色燈雲。普照十方世",
    "T36n1739_007:0763b16": "界已。右繞於佛。從足下入。及於眉間毫相之",
    "T36n1739_007:0763b17": "內。出十佛世界微塵數菩薩眾。於其佛前共",
    "T36n1739_007:0763b18": "坐一蓮華之座。復讚嘆佛境界甚深。此明因",
    "T36n1739_007:0763b19": "果無二。光入足下。明以果成因。眉間光者。十",
    "T36n1739_007:0763b20": "地智果之光。今入佛足下。以果成因。十信之",
    "T36n1739_007:0763b21": "位。還從足下輪中出此光也。至十住位內。次",
    "T36n1739_007:0763b22": "至足指端出。十行之內從足趺上出。十迴向",
    "T36n1739_007:0763b23": "之內從膝上出。十地之內還至眉間出。終而",
    "T36n1739_007:0763b24": "復始。毫相光明是十地之果光。其中出菩薩。",
    "T36n1739_007:0763b25": "是其因行。明因從果出。明此已上五品經是",
    "T36n1739_007:0763b26": "示佛果德令眾信樂。",
    "T36n1739_007:0763b27": "[0763b27] 第三明信心成備者。即第二會中。如來名號",
    "T36n1739_007:0763b28": "品。四聖諦品。光明覺品。菩薩問明品。淨行",
    "T36n1739_007:0763b29": "品。賢首品。已上六品經是也。此六品經共成",
    "T36n1739_007:0763c01": "十信之一位。一如來名號品信佛名號十方",
    "T36n1739_007:0763c02": "世界隨生不同。二四聖諦品信知十方世界",
    "T36n1739_007:0763c03": "法門名字差殊。皆以四聖諦為本。三光明覺",
    "T36n1739_007:0763c04": "品知光明本從果而來入佛足下今還從足下",
    "T36n1739_007:0763c05": "放彼果光。用成信位。四菩薩問明品信菩薩",
    "T36n1739_007:0763c06": "所問之法門。五淨行品明信菩薩淨行從大",
    "T36n1739_007:0763c07": "願力生。六賢首品信知成佛以信為首。信此",
    "T36n1739_007:0763c08": "六品法門共成信位此六品經於普光明殿中",
    "T36n1739_007:0763c09": "說。以普光明殿是佛智用果報滿居之本宅",
    "T36n1739_007:0763c10": "還從中說信法門。為明說果成信。既信果德。",
    "T36n1739_007:0763c11": "從茲以後至十地十一地佛華品已來。方明",
    "T36n1739_007:0763c12": "入道進修五位成滿階降同別。一通一切通",
    "T36n1739_007:0763c13": "為從因至果不隔時故。皆以根本不動智等",
    "T36n1739_007:0763c14": "十箇佛。以為所信之門。還以自心根本不動",
    "T36n1739_007:0763c15": "智佛。以為會體用。",
    "T36n1739_007:0763c16": "[0763c16] 第四明入真實證者。從第三會昇須彌山頂",
    "T36n1739_007:0763c17": "於如來兩足指端放光明。於中說六品經是。",
    "T36n1739_007:0763c18": "一昇須彌山頂品。二須彌頂上偈讚品。三十",
    "T36n1739_007:0763c19": "住品。四梵行品。五初發心功德品。六明法品。",
    "T36n1739_007:0763c20": "此六品經中。如須彌山頂品及偈讚品兩品",
    "T36n1739_007:0763c21": "經。是帝釋諸天迎讚如來嘆佛功德及處之",
    "T36n1739_007:0763c22": "勝。十住品。梵行品。初發心功德品。明法品。四",
    "T36n1739_007:0763c23": "品經。明創證法門住佛所住生住佛家同佛智",
    "T36n1739_007:0763c24": "性功德解行理智如佛初發心時便成正覺。此",
    "T36n1739_007:0763c25": "會兩足指端放光者。明初證法門發足之始。",
    "T36n1739_007:0763c26": "昇須彌山頂者。明從前信心今昇十住法王",
    "T36n1739_007:0763c27": "山頂至法之際智照無礙。如上高山至相盡",
    "T36n1739_007:0763c28": "處故。又山者。表定能發慧故。從茲以去。任法",
    "T36n1739_007:0763c29": "無功始終俱佛。不從八地方具無功。瓔珞經",
    "T36n1739_007:0764a01": "云。三賢菩薩法流水中任運至佛。初水後水",
    "T36n1739_007:0764a02": "一性水者。因佛果佛一性佛故。於其中間無",
    "T36n1739_007:0764a03": "初中後。不隔念故。依本法故。無念可隔。因果",
    "T36n1739_007:0764a04": "便終。一念相應。一念佛故。不論相好及與神",
    "T36n1739_007:0764a05": "通。相好神通從此正覺中得。若證正覺即不",
    "T36n1739_007:0764a06": "著諸相。但以覺道恒相應故。通變相好不求",
    "T36n1739_007:0764a07": "自至。設至於後福智終時。三世一時不隔念",
    "T36n1739_007:0764a08": "故。",
    "T36n1739_007:0764a09": "[0764a09] 第五明發行修行者。從第四會昇夜摩天宮。",
    "T36n1739_007:0764a10": "於如來兩足趺上放光說四品經。一昇夜摩",
    "T36n1739_007:0764a11": "天宮品。二夜摩天宮偈讚品。三十行品。四十",
    "T36n1739_007:0764a12": "無盡藏品。如此會中。昇夜摩天宮品夜摩天",
    "T36n1739_007:0764a13": "宮偈讚品兩品。是諸天迎佛讚歎佛功德。及",
    "T36n1739_007:0764a14": "歎處之勝。十行品十無盡藏品兩品經。明智",
    "T36n1739_007:0764a15": "身具普賢行悲智具足理智行門所成依正二",
    "T36n1739_007:0764a16": "報福智無盡。此位從如來兩足上放光。及昇",
    "T36n1739_007:0764a17": "夜摩天上說者。為明從須彌山頂至相盡處證",
    "T36n1739_007:0764a18": "佛智身至夜摩天上依法空本智起普賢萬行",
    "T36n1739_007:0764a19": "門故。以處表法令易解故。如彼諸天離地際",
    "T36n1739_007:0764a20": "故。天依空而住。為明十行依本智法空而行。",
    "T36n1739_007:0764a21": "[0764a21] 第六明理事相入者。從第五會昇兜率天宮。",
    "T36n1739_007:0764a22": "於如來膝上放光。說十迴向。有三品經。一昇",
    "T36n1739_007:0764a23": "兜率天宮品。二兜率天宮偈讚品。三十迴向",
    "T36n1739_007:0764a24": "品。前之二品經。是諸天迎讚如來敬嘆佛德。",
    "T36n1739_007:0764a25": "及嘆處之勝。後之一品。是正說十迴向之法",
    "T36n1739_007:0764a26": "門。迴向者。令諸事法皆入理故。以十行事法",
    "T36n1739_007:0764a27": "入前十住中理事無礙。故名迴向。前十住即",
    "T36n1739_007:0764a28": "是文殊法身本智。後十行即是普賢之萬行。",
    "T36n1739_007:0764a29": "明二人體用相徹名為迴向。膝上放光者。明",
    "T36n1739_007:0764b01": "理事卷舒自在故。猶如人膝屈申迴旋皆由",
    "T36n1739_007:0764b02": "於膝。何故兜率天說此位者。為明此天於欲",
    "T36n1739_007:0764b03": "界之中處中故。又於天上五位五處五會之",
    "T36n1739_007:0764b04": "中故。向下有帝釋夜摩之兩會。向上即有他",
    "T36n1739_007:0764b05": "化三禪之兩會。於欲界中。此天處中故。故說",
    "T36n1739_007:0764b06": "十迴向。令會理事無礙根本智差別智智悲",
    "T36n1739_007:0764b07": "均融處於中道。以處表法故。須此處說十迴",
    "T36n1739_007:0764b08": "向之門。",
    "T36n1739_007:0764b09": "[0764b09] 第七明蘊修成德者。從第六會。昇他化自在",
    "T36n1739_007:0764b10": "天宮中。如來眉間放光明。名菩薩力焰明。此",
    "T36n1739_007:0764b11": "光與初會中如來眉間所放光明。終而復始。",
    "T36n1739_007:0764b12": "至本處故。說十地品一品經是也。無昇他化",
    "T36n1739_007:0764b13": "天宮品無偈讚品者。為明十地果終住法本",
    "T36n1739_007:0764b14": "宮恒遍一切功終行極更無昇進。乃至三禪。",
    "T36n1739_007:0764b15": "十方世界亦同此也。為表果終十地智滿無",
    "T36n1739_007:0764b16": "進修故。常對諸佛現在前故。為非新來無稱",
    "T36n1739_007:0764b17": "歎故。此十地門但於十住十行十迴向中。蘊",
    "T36n1739_007:0764b18": "積功成使令滑熟。更無所住任運而成。自令",
    "T36n1739_007:0764b19": "具足一切諸法。何故於此天處而說十地法",
    "T36n1739_007:0764b20": "門。為此天依他起化以成自樂。名之他化自",
    "T36n1739_007:0764b21": "在天。此位菩薩依眾生故而行悲智。興諸行",
    "T36n1739_007:0764b22": "雲雨諸法雨。以成為樂。無自心相作諸行相。",
    "T36n1739_007:0764b23": "以處表法故。須此處而說十地法門。依藏法",
    "T36n1739_007:0764b24": "師。說此品時有三加五請者。檢尋經意。佛有",
    "T36n1739_007:0764b25": "十三種加。解脫月菩薩及諸菩薩有四請。佛",
    "T36n1739_007:0764b26": "有十三種加金剛藏菩薩者。一他方佛有十",
    "T36n1739_007:0764b27": "二種加金剛藏菩薩。使令遣說。二毘盧遮那",
    "T36n1739_007:0764b28": "如來眉間放光照金剛藏菩薩身。光中說偈",
    "T36n1739_007:0764b29": "勸令使說。此為光加。通為十三。十方諸佛十",
    "T36n1739_007:0764c01": "二種加者。一諸佛現其前。以言讚慰使令說",
    "T36n1739_007:0764c02": "法。二與十種智。及自善根法如是加。三十方",
    "T36n1739_007:0764c03": "諸佛手摩其頂許令使說。以言讚慰。是語業",
    "T36n1739_007:0764c04": "加。與十種智是智業加。以手摩頂是身業",
    "T36n1739_007:0764c05": "加。毘盧遮那眉間光照及光中說法是法力",
    "T36n1739_007:0764c06": "加。總通言讚及與十智手摩頂及光照。有十",
    "T36n1739_007:0764c07": "三種加。金剛藏菩薩四重請者。一解脫月舉",
    "T36n1739_007:0764c08": "眾疑。二請金剛藏菩薩為眾說法。三重請。四",
    "T36n1739_007:0764c09": "諸大菩薩一時同請。都為四請。未知三加五",
    "T36n1739_007:0764c10": "請從何所來。若但取身語意業為三加者。即",
    "T36n1739_007:0764c11": "與十智眉間光照金剛藏身及光說法。其加",
    "T36n1739_007:0764c12": "即有餘。若俱取十方諸佛言讚使說為五請",
    "T36n1739_007:0764c13": "者。佛位居尊軌則之中不合為請。以此之義",
    "T36n1739_007:0764c14": "總有十三種加。四重請。與十種智業。雖是智",
    "T36n1739_007:0764c15": "體不殊。為不迷法相成差別智故。用時各別",
    "T36n1739_007:0764c16": "不可直取同門。以一同中有十三種所加各",
    "T36n1739_007:0764c17": "別。四度重請皆殊。超昇之義前已說訖。",
    "T36n1739_007:0764c18": "[0764c18] 第八隨緣無礙者。從第七會。於第三禪中集",
    "T36n1739_007:0764c19": "八禪眾說。一生補處菩薩入佛華三昧定。說",
    "T36n1739_007:0764c20": "十一地等覺位中普賢法門。十地已終。明自",
    "T36n1739_007:0764c21": "分道終。等覺位中行普賢行。遍明入俗。遍周",
    "T36n1739_007:0764c22": "法界。行門重疊。廣及虛空。及微塵中諸國剎",
    "T36n1739_007:0764c23": "海。重重無礙廣大如法界。究竟如虛空。名為",
    "T36n1739_007:0764c24": "等覺位中普賢行也。言佛華三昧者。花之言。",
    "T36n1739_007:0764c25": "行能堪可觀開敷感果義也。此為佛行法門。",
    "T36n1739_007:0764c26": "佛者覺也。明十一地等覺行用。明十地成佛",
    "T36n1739_007:0764c27": "以終次十一地覺行滿也。故名佛華法門。三",
    "T36n1739_007:0764c28": "昧者。法界本體大寂法門。定亂情盡名為本",
    "T36n1739_007:0764c29": "寂。以此定故。行普賢行門。一切三昧。此乃為",
    "T36n1739_007:0765a01": "本體故。於彼天處。為於色界無色界八禪之",
    "T36n1739_007:0765a02": "眾。說一生補處菩薩入佛華三昧定門。有百",
    "T36n1739_007:0765a03": "萬億偈。以此位菩薩入佛華法門善明入俗",
    "T36n1739_007:0765a04": "廣利含生自在故。名隨緣無礙。此位明法界",
    "T36n1739_007:0765a05": "行周。何故在彼天處說十一地法門。為彼天",
    "T36n1739_007:0765a06": "處憂苦情亡唯三昧樂。為明此位菩薩定故",
    "T36n1739_007:0765a07": "情亡唯智悲利眾生樂故。以此處表法故。於",
    "T36n1739_007:0765a08": "此處說十一地法門。地位行門。廣如瓔珞經",
    "T36n1739_007:0765a09": "說。此以當華嚴經來文未足。",
    "T36n1739_007:0765a10": "[0765a10] 第九明因果位終者。從十定品。十通品。十忍",
    "T36n1739_007:0765a11": "品。阿僧祇品壽量品。諸菩薩住處品。佛不思",
    "T36n1739_007:0765a12": "議法品。如來十身相海品。如來隨好光明功",
    "T36n1739_007:0765a13": "德品。普賢行品。如來出現品。離世間品。已上",
    "T36n1739_007:0765a14": "十二品經是也。何以然者。為十定品至離世",
    "T36n1739_007:0765a15": "間品總該五位十地佛位及普賢萬行始終因",
    "T36n1739_007:0765a16": "果前後徹故。是此十定品離世間品二品經",
    "T36n1739_007:0765a17": "初。皆&#x5374;敘初會及第二會云。爾時世尊在摩",
    "T36n1739_007:0765a18": "竭提國阿蘭若法菩提場中始成正覺於普光",
    "T36n1739_007:0765a19": "明殿入剎那際諸佛三昧者。非是重來集會。",
    "T36n1739_007:0765a20": "但為十定及離世間二品。是體用門通始終",
    "T36n1739_007:0765a21": "故。於普光明殿如是重敘。依其法門菩薩眾",
    "T36n1739_007:0765a22": "名號差別。非是去已還復重來。於十住十行",
    "T36n1739_007:0765a23": "十迴向十地十一地法。遍諸天處。一時頓說",
    "T36n1739_007:0765a24": "諸位。此之二品。意明體用徹於始終佛因果",
    "T36n1739_007:0765a25": "門故。十定體是文殊。離世間法是普賢。是故",
    "T36n1739_007:0765a26": "如來出現品中放光和會二人。因果相徹門",
    "T36n1739_007:0765a27": "故。放眉間光入文殊頂。放口中光入普賢口。",
    "T36n1739_007:0765a28": "令其理事自相問答說佛果門。佛果之門總在",
    "T36n1739_007:0765a29": "二人根本智差別智之際。以定慧力照之可",
    "T36n1739_007:0765b01": "見。此之十二品經。一時都會及諸六位十一",
    "T36n1739_007:0765b02": "地。總入普光本智法堂果德大宅法界之門",
    "T36n1739_007:0765b03": "故。是故十定品及離世間品。皆敘前之初會",
    "T36n1739_007:0765b04": "二會說此經時。譬如空中置百千寶鏡。置一",
    "T36n1739_007:0765b05": "佛像在於地上。以眾菩薩圍遶莊嚴。於彼百",
    "T36n1739_007:0765b06": "千寶鏡之中一時頓現。一一鏡中影像互相",
    "T36n1739_007:0765b07": "參入都無來往。如來亦爾。於始成正覺之時。",
    "T36n1739_007:0765b08": "天上人間十方國土一時頓現。互相參徹都無",
    "T36n1739_007:0765b09": "來去。故彼說言音句義悉皆參入。都無來去",
    "T36n1739_007:0765b10": "不論重會。不得作世間情解作往來重重之",
    "T36n1739_007:0765b11": "心。如前已述。事須和會至而復說。此之經末",
    "T36n1739_007:0765b12": "須知。和會始終。如來出現品明五位十一地",
    "T36n1739_007:0765b13": "果終之門。一部之經始終之際。以是義故。流",
    "T36n1739_007:0765b14": "通付囑總在其中。出現品前。普賢行品。即明",
    "T36n1739_007:0765b15": "自己佛果修行之行。出現品後。離世間品。即",
    "T36n1739_007:0765b16": "明自己佛果之後利生之行。明佛果之後所",
    "T36n1739_007:0765b17": "行大悲智行諸習總盡雖行普賢萬行不染世",
    "T36n1739_007:0765b18": "間名離世間品。自修佛果前普賢行。明是自",
    "T36n1739_007:0765b19": "所乘勸他學佛果也。後普賢行。自己佛果已",
    "T36n1739_007:0765b20": "終。純是利他。以此能令三寶不斷。十通十忍",
    "T36n1739_007:0765b21": "亦如十定。遍通五位。體徹始終也。通者總通",
    "T36n1739_007:0765b22": "明義也。忍者法忍之門。阿僧祇者乃明數量",
    "T36n1739_007:0765b23": "之門。壽量者。乃明佛壽量隨人。菩薩住處者。",
    "T36n1739_007:0765b24": "為明菩薩所住處為人攝化住持境界常在不",
    "T36n1739_007:0765b25": "滅。佛不思議法者。為明如來化儀法則自在",
    "T36n1739_007:0765b26": "非諸二乘及三乘權學所知。如來十身相海",
    "T36n1739_007:0765b27": "品者。為明十世界海十毘盧遮那皆有九十",
    "T36n1739_007:0765b28": "七種相及十蓮華藏世界微塵數相。如來隨",
    "T36n1739_007:0765b29": "好光明功德品者。為明如來隨好光明照燭",
    "T36n1739_007:0765c01": "功德蒙光獲益。普賢行品者。為明果前進修",
    "T36n1739_007:0765c02": "之行。如來出現品者。為明五位菩薩自力果",
    "T36n1739_007:0765c03": "終出現因果位極。離世間品者。為明佛果之",
    "T36n1739_007:0765c04": "後純是利他。此已上三十九品經。六位五位",
    "T36n1739_007:0765c05": "因果位終。利及諸天諸神王眾。入法界一品",
    "T36n1739_007:0765c06": "經。如來入師子頻申三昧。還舉佛果五位。利",
    "T36n1739_007:0765c07": "及人間。以前總結初會二會乃至十一地七",
    "T36n1739_007:0765c08": "會之中佛位因果法門。八會在祇園之中。後",
    "T36n1739_007:0765c09": "當更敘。",
    "T36n1739_007:0765c10": "[0765c10] 第十明令凡實證者。從第八會。在祇園之中。",
    "T36n1739_007:0765c11": "如來入師子頻申三昧門。還舉法界果德現",
    "T36n1739_007:0765c12": "諸世間。令生信樂聞佛實相。五百聲聞目蓮",
    "T36n1739_007:0765c13": "鶖子。示同不聞。寄同二乘。有信不信。如初",
    "T36n1739_007:0765c14": "會中五十眾及覺首等十首菩薩功德林等十",
    "T36n1739_007:0765c15": "林菩薩金剛幢等十幢菩薩金剛藏等三十七",
    "T36n1739_007:0765c16": "箇藏菩薩。如是各各有十佛剎微塵數菩薩",
    "T36n1739_007:0765c17": "共集。隨位增倍寄成諸位。令諸人天凡夫得",
    "T36n1739_007:0765c18": "此法門。如此會中六千比丘。明是凡夫於文",
    "T36n1739_007:0765c19": "殊師利所頓明十耳十眼。此眾雖居在路發",
    "T36n1739_007:0765c20": "心。境界不離佛會。路上發心為表進。修非是",
    "T36n1739_007:0765c21": "即離其佛會。乃至第九會。覺城東。一萬諸龍。",
    "T36n1739_007:0765c22": "五百優婆塞。五百優婆夷。五百童子。五百童",
    "T36n1739_007:0765c23": "女。普明是凡夫同證佛位。是故今言令凡實",
    "T36n1739_007:0765c24": "證。第九會覺城東過去佛大塔廟處。文殊師",
    "T36n1739_007:0765c25": "利說普照法界修多羅門。無量諸龍得生人",
    "T36n1739_007:0765c26": "趣。一萬諸龍發菩提心。覺城五眾俱登佛果。",
    "T36n1739_007:0765c27": "但舉善財一人為首。及其五百之數法皆同",
    "T36n1739_007:0765c28": "然。五百者。表五位。六千者。表六位。信亦在",
    "T36n1739_007:0765c29": "中。一萬龍者。表其萬行之門故。無有一事浪",
    "T36n1739_007:0766a01": "施設故。皆表法門。過去諸佛大塔廟處為其",
    "T36n1739_007:0766a02": "會者。明古佛今佛道跡不殊。還同如來會內",
    "T36n1739_007:0766a03": "一種。善財南詢諸友。還明進修。又明菩薩攝",
    "T36n1739_007:0766a04": "化眾生之行相。第十會者。一切國剎及塵中",
    "T36n1739_007:0766a05": "虛空法界一切會。此十遍一切剎塵中虛空法",
    "T36n1739_007:0766a06": "界有情身塵毛孔之內。如是重重重重海會",
    "T36n1739_007:0766a07": "無盡故。如是法界佛果法門。諸有信解。及初",
    "T36n1739_007:0766a08": "發心證入之者。猶如師子王之子初生之時。",
    "T36n1739_007:0766a09": "雖即未能如其師子王力勢自在。然師子相",
    "T36n1739_007:0766a10": "全體無異。一切諸獸皆當畏。如於此華嚴經",
    "T36n1739_007:0766a11": "佛果法門信解及初發證入者。亦復如是。能",
    "T36n1739_007:0766a12": "信自己身心性相全體同諸佛果自體恒真本",
    "T36n1739_007:0766a13": "大智故。及證入者。同諸如來佛果之門。本無",
    "T36n1739_007:0766a14": "修造自體全佛。以此真門備進修差別萬行。",
    "T36n1739_007:0766a15": "恒無始終一真果德。雖未能堪力用如佛。是",
    "T36n1739_007:0766a16": "則名為種佛種子在於身田。以信為始。以定",
    "T36n1739_007:0766a17": "慧力證入之者。初發心時十住之首以入佛",
    "T36n1739_007:0766a18": "智慧。是則名為生在佛家為佛真子。以與佛",
    "T36n1739_007:0766a19": "智同故。具足如來諸善根故。便即超彼三乘。",
    "T36n1739_007:0766a20": "得神通菩薩九地等見。一切三乘人天外道",
    "T36n1739_007:0766a21": "智所不及。是故應當根堪之士一心奉行。"
}