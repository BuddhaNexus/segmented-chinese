{
    "X79n1557_017:0144b06": "聯燈會要卷第十七",
    "X79n1557_017:0144b08": "住泉州崇福禪寺嗣祖比丘　悟明　集",
    "X79n1557_017:0144b09": "　　　　南嶽下第十六世",
    "X79n1557_017:0144b10": "　　成都府昭覺克勤禪師法嗣下",
    "X79n1557_017:0144b11": "臨安府徑山宗杲禪師(凡二十九)宣州奚氏子。初謁寶峰",
    "X79n1557_017:0144b12": "準禪師。於道染指。次謁圓悟勤禪師。因上堂。聞舉僧",
    "X79n1557_017:0144b13": "問雲門。如何是諸佛出身處。門云。東山水上行。勤云。",
    "X79n1557_017:0144b14": "有問天寧。如何是諸佛出身處。只向他道。薰風自南",
    "X79n1557_017:0144b15": "來。殿角生微涼。師於言下。忽然前後際斷。雖然動相",
    "X79n1557_017:0144b16": "不生。却坐在淨躶躶處。勤曰。也不易儞得到這田地。",
    "X79n1557_017:0144b17": "不惜。死了不能得活。不疑言句。是為大病。不見道。懸",
    "X79n1557_017:0144b18": "崖撒手。自肯承當。絕後再甦。欺君不得。須信有這箇",
    "X79n1557_017:0144b19": "道理。每室中。詰以有句無句。如藤倚樹之語。師纔開",
    "X79n1557_017:0144b20": "口。勤便云。不是不是。經半年。奈何不下。遂請益勤云。",
    "X79n1557_017:0144b21": "聞和尚。當年曾問五祖此話。未審五祖道甚麼。勤笑",
    "X79n1557_017:0144b22": "而不答。師云。和尚須當眾問。今說又何妨。勤云。我問。",
    "X79n1557_017:0144b23": "有句無句。如藤倚樹。意旨如何。祖云。描也描不成。畫",
    "X79n1557_017:0144b24": "也畫不就。我問。樹倒藤枯時如何。祖云。相隨來也。師",
    "X79n1557_017:0144c01": "當下釋然曰。我會也。勤遂舉數因緣。詰之。師酬對。如",
    "X79n1557_017:0144c02": "太平時。得路便行。了無凝滯。勤每對人。賞之曰。杲非",
    "X79n1557_017:0144c03": "一生兩生。為善知識來。自是名動叢林。勤著正宗記。",
    "X79n1557_017:0144c04": "委師極重。紹興初。入閩庵居。得其法者。不可一二數。",
    "X79n1557_017:0144c05": "諸方屢舉。俱却之。後應張丞相魏公浚。徑山之命。開",
    "X79n1557_017:0144c06": "堂日。僧問。人天普集。選佛場開。祖令當行。如何舉唱。",
    "X79n1557_017:0144c07": "師云。鈍鳥逆風飛。云徧界且無尋覔處。介明一點座",
    "X79n1557_017:0144c08": "中圓。師云。人間無水不朝東。復有僧競出。師約住云。",
    "X79n1557_017:0144c09": "假使大地。盡末為塵。一一塵有一口。一一口。具無礙",
    "X79n1557_017:0144c10": "廣長舌相。一一舌相。出無量差別音聲。一一音聲。發",
    "X79n1557_017:0144c11": "無量差別言詞。一一言詞。有無量差別妙義。如上塵",
    "X79n1557_017:0144c12": "數衲僧。各各具如是口。如是舌。如是音聲。如是言詞。",
    "X79n1557_017:0144c13": "如是妙義。同時致百千問難。問問各別。不消長老咳",
    "X79n1557_017:0144c14": "嗽一聲。一時答了。乘時於其中間。作無量無邊。廣大",
    "X79n1557_017:0144c15": "佛事。一一佛事。周徧法界。所謂一毛現神變。一切佛",
    "X79n1557_017:0144c16": "同說。經於無量劫。不得其邊際。便恁麼去。閙熱門庭",
    "X79n1557_017:0144c17": "即得。正眼觀來。正是業識忙忙。無本可據。祖師門下。",
    "X79n1557_017:0144c18": "一點也用不著。況復勾章棘句。展弄詞鋒。非唯埋沒",
    "X79n1557_017:0144c19": "從上宗乘。亦乃笑破衲僧鼻孔。所以道。毫釐繫念。三",
    "X79n1557_017:0144c20": "塗業因。瞥爾情生。萬劫羈鎻。聖名凡號。盡是虗聲。殊",
    "X79n1557_017:0144c21": "相劣形。皆為幻色。汝欲求之。得無累乎。及其厭之。又",
    "X79n1557_017:0144c22": "成大患。看他先聖。恁麼告報。如國家兵器。豈得已而",
    "X79n1557_017:0144c23": "用之。本分事上。亦無這箇消息。山僧今日。如斯舉唱。",
    "X79n1557_017:0144c24": "大似無夢說夢。好肉剜瘡。檢點將來。合喫拄杖。只今",
    "X79n1557_017:0145a01": "莫有下得毒手者麼。若有。堪報不報之恩。共助無為",
    "X79n1557_017:0145a02": "之化。如無。倒行此令去也。驀拈拄杖云。橫按鏌鎁全",
    "X79n1557_017:0145a03": "正令。太平寰宇斬癡頑。卓拄杖。喝一喝。",
    "X79n1557_017:0145a04": "示眾云。水底泥牛嚼生鐵。憍梵鉢提咬著舌。海神怒",
    "X79n1557_017:0145a05": "把珊瑚鞭。須彌山王痛不徹。",
    "X79n1557_017:0145a06": "示眾云。顛倒想生生死續。顛倒想滅生死絕。生死絕",
    "X79n1557_017:0145a07": "處涅槃空。涅槃空處眼中屑。涅槃既空。喚甚麼。作眼",
    "X79n1557_017:0145a08": "中屑。白雲乍可來青嶂。明月難教下碧天。",
    "X79n1557_017:0145a09": "示眾云。心生法滅。性起情忘。這裏悟去。揑怪有甚麼",
    "X79n1557_017:0145a10": "難。舉起拂子云。看看。觀音彌勒。普賢文殊。盡向徑山",
    "X79n1557_017:0145a11": "拂子頭上。聚頭打葛藤去。若也放開。從教口勞舌沸。",
    "X79n1557_017:0145a12": "若也把住。不消一擊。以拂子。擊繩床。",
    "X79n1557_017:0145a13": "示眾云。摩竭提國。猶在半途。少室峰前。全無巴鼻。談",
    "X79n1557_017:0145a14": "玄說妙。好肉剜瘡。舉古明今。拋沙撒土。爭似飢飡渴",
    "X79n1557_017:0145a15": "飲。閑坐困眠。從教四序推移。都不干預我事。雖然如",
    "X79n1557_017:0145a16": "是。也須實到這箇田地。始得。只如實到這箇田地底。",
    "X79n1557_017:0145a17": "如何親近。喝一喝云。炙瘡瘢上。更著艾炷去也。",
    "X79n1557_017:0145a18": "示眾云。我宗無語句。實無一法與人。早是通身浸在",
    "X79n1557_017:0145a19": "屎窖裏了也。那堪踏步向前。如之若何。問向上向下。",
    "X79n1557_017:0145a20": "三玄三要。銀盌裏盛雪。北斗裏藏身。意旨如何。豈不",
    "X79n1557_017:0145a21": "是屎窖邊。更掘屎窖。雖然如是。若於屎窖中。知些氣",
    "X79n1557_017:0145a22": "臭。方知三世諸佛。歷代祖師。天下老和尚。古往今來。",
    "X79n1557_017:0145a23": "一切善知識。盡在屎窖裏。轉大法輪。其或未然。切忌",
    "X79n1557_017:0145a24": "向屎窖裏作活計。",
    "X79n1557_017:0145b01": "示眾。問答罷。乃云。問得亦好。不問更親。何故。聲前一",
    "X79n1557_017:0145b02": "路。千聖不傳。學者勞形。如猿捉影。可中有箇英靈漢。",
    "X79n1557_017:0145b03": "恁麼不恁麼。聊聞舉著。剔起便行。猶在葛藤窠裏。直",
    "X79n1557_017:0145b04": "得內無所證。外無所修。似地擎山。如石含玉。亦未是",
    "X79n1557_017:0145b05": "衲僧放身命處。敢問大眾。作麼生是衲僧放身命處。",
    "X79n1557_017:0145b06": "若也知得。塵塵念念。皆無空闕。折旋俯仰。盡在其中。",
    "X79n1557_017:0145b07": "正恁麼時。畢竟是誰家風月。還委悉麼。千聖不知何",
    "X79n1557_017:0145b08": "處去。倚天長劒逼人寒。",
    "X79n1557_017:0145b09": "師垂語云。我這裏。無法與人。只是據欵結案。恰如儞",
    "X79n1557_017:0145b10": "將箇琉璃瓶子來。護惜似箇甚麼。我一見。便與儞打",
    "X79n1557_017:0145b11": "破了。儞又將箇摩尼珠來。我又與儞奪了。待儞只恁",
    "X79n1557_017:0145b12": "麼來。我又和儞兩手截了。所以臨濟和尚道。逢佛殺",
    "X79n1557_017:0145b13": "佛。逢祖殺祖。逢羅漢殺羅漢。既稱善知識。為甚麼。却",
    "X79n1557_017:0145b14": "要殺人去。且道是甚麼道理。",
    "X79n1557_017:0145b15": "師垂語云。儞若會去。過他方世界。又他方世界。更他",
    "X79n1557_017:0145b16": "方世界。乃至不可說不可說。微塵數香水海。華藏世",
    "X79n1557_017:0145b17": "界外。與汝這裏。不別。更盡未來際。不可說不可說劫",
    "X79n1557_017:0145b18": "外。亦與儞這裏不別。",
    "X79n1557_017:0145b19": "師舉南院問風穴。南方一棒。作麼生商量。穴云。作奇",
    "X79n1557_017:0145b20": "特商量。穴却問。和尚此間一棒。作麼生商量。院橫按",
    "X79n1557_017:0145b21": "拄杖云。棒下無生忍。臨機不見師。師云。風穴當時好",
    "X79n1557_017:0145b22": "大展坐具。禮他三拜。不然。與他掀倒繩床。乃回顧冲",
    "X79n1557_017:0145b23": "密云。儞道。風穴當時禮拜是。掀倒繩床是。密云。草賊",
    "X79n1557_017:0145b24": "大敗。師云。儞退這瞎漢。便打。",
    "X79n1557_017:0145c01": "舉睦州凡見僧來。便云。見成公案。放儞三十棒。雲峰",
    "X79n1557_017:0145c02": "悅云。作賊人心虗。師云。又添得一箇。道了。問冲密云。",
    "X79n1557_017:0145c03": "儞道。我恁麼道。還有過也無。密云。作賊人心虗。師云。",
    "X79n1557_017:0145c04": "三箇也有。",
    "X79n1557_017:0145c05": "師舉。僧問大龍。色身敗壞。如何是堅固法身。龍云。山",
    "X79n1557_017:0145c06": "花開似錦。澗水湛如藍。作麼生會。僧云不會。師指拜",
    "X79n1557_017:0145c07": "席云。見麼。云見。師云。又道不會。復云。太近也。因甚麼",
    "X79n1557_017:0145c08": "不會。僧罔措。師云。只為分明極。飜令所得遲。",
    "X79n1557_017:0145c09": "師室中問僧。巖頭纔跨德山門。便問。是凡是聖。山便",
    "X79n1557_017:0145c10": "喝。頭便作禮。意作麼生。僧云。好箇消息。師云。那裏是",
    "X79n1557_017:0145c11": "好處。僧便喝。師云。儞這一喝。未有主在。出去。",
    "X79n1557_017:0145c12": "師問僧。不是心。不是佛。不是物。儞作麼生。僧云。領。師",
    "X79n1557_017:0145c13": "云。領儞屋裏七代先靈。僧便喝。師云。適來領。如今喝。",
    "X79n1557_017:0145c14": "干他不是心不是佛不是物。甚麼事。僧無語。師便打。",
    "X79n1557_017:0145c15": "師問僧。路逢達道人。不將語默對。時如何。僧珍重便",
    "X79n1557_017:0145c16": "行。師呵呵大笑。次一僧來。師云。我適來問這僧。路逢",
    "X79n1557_017:0145c17": "達道人。不將語默對。時如何。他珍重便行。儞道。他會",
    "X79n1557_017:0145c18": "不會。僧擬問訊。師便打出。",
    "X79n1557_017:0145c19": "師問僧。不與萬法為侶者。是甚麼人。云無面目漢。師",
    "X79n1557_017:0145c20": "云。適來有箇師僧。如此道。打出去也。僧擬議。師便打。",
    "X79n1557_017:0145c21": "師問僧。馬大師道。自從胡亂後三十年。不曾少鹽醬。",
    "X79n1557_017:0145c22": "意作麼生。云隨家豐儉。師云。好箇隨家豐儉。只是儞",
    "X79n1557_017:0145c23": "不會。僧擬議。師便喝出。",
    "X79n1557_017:0145c24": "師問僧。香嚴上樹話。儞作麼生。僧云。好對春風唱鷓",
    "X79n1557_017:0146a01": "鴣。師云。虎頭上座道。樹上即不問。未上樹。請和尚道。",
    "X79n1557_017:0146a02": "又作麼生。僧云。適來向和尚道了也。師云。好對春風",
    "X79n1557_017:0146a03": "唱鷓鴣。是樹上語。樹下語。僧無對。師便打。",
    "X79n1557_017:0146a04": "師問僧。道不用修。但莫污染。如何是不污染底道。僧",
    "X79n1557_017:0146a05": "云。某甲不敢道。師云。汝為甚麼。不敢道。僧云。恐污染。",
    "X79n1557_017:0146a06": "師叫行者。將糞箕掃帚來。僧忙然。師便打出。",
    "X79n1557_017:0146a07": "師見僧纔入門。便云。不是不是。出去。僧便出。師云。沒",
    "X79n1557_017:0146a08": "量大人。被語脉轉却。又一僧入門。師亦云。不是不是。",
    "X79n1557_017:0146a09": "出去。僧却近前。師云。向儞道不是。更來覔箇甚麼。便",
    "X79n1557_017:0146a10": "打出。復有一僧入門。云適來二僧。不會和尚意。師低",
    "X79n1557_017:0146a11": "頭。噓一聲。僧罔措。師打云。却是儞。會老僧意。",
    "X79n1557_017:0146a12": "師問僧。一切智智清淨。無二無二分。無別無斷故。儞",
    "X79n1557_017:0146a13": "作麼生會。云一切智智清淨。無二無二分。無別無斷",
    "X79n1557_017:0146a14": "故。某甲只恁麼會。師高聲云。抱取猫兒來。僧無語。師",
    "X79n1557_017:0146a15": "便喝出。",
    "X79n1557_017:0146a16": "師問僧。我前日。有一問。在儞處。儞先前日。答我了也。",
    "X79n1557_017:0146a17": "只今因甚麼瞌睡。僧云。如是如是。師云。道甚麼。僧云。",
    "X79n1557_017:0146a18": "不是不是。師連打兩棒云。一棒打儞如是。一棒打儞",
    "X79n1557_017:0146a19": "不是。",
    "X79n1557_017:0146a20": "師見僧纔入門。便云。儞不會。出去。僧便出。又一僧來。",
    "X79n1557_017:0146a21": "師亦云。儞不會。出去。僧亦出。復有一僧來。師云。適來",
    "X79n1557_017:0146a22": "兩箇上座。一人解収不解放。一人解放不解収。儞還",
    "X79n1557_017:0146a23": "辨得出麼。云一狀領過。師云。領過後如何。僧拍手一",
    "X79n1557_017:0146a24": "下。便出去。師云。三十年後。悟去在。",
    "X79n1557_017:0146b01": "師見僧入門。便云。釋迦老子來也。僧近前。師云。元來",
    "X79n1557_017:0146b02": "不是。便打。次一僧來。師亦云。釋迦老子來也。僧問訊",
    "X79n1557_017:0146b03": "便行。師云。恰似真箇。",
    "X79n1557_017:0146b04": "師問僧。香嚴上樹話。儞作麼生。僧撒手便行。師云。儞",
    "X79n1557_017:0146b05": "擬那裏去那。僧無語。師便打。",
    "X79n1557_017:0146b06": "師問侍者。許多人入室。幾人道得著。幾人道不著。者",
    "X79n1557_017:0146b07": "云。某甲只管看。師展手云。我手何似佛手。者云。天寒。",
    "X79n1557_017:0146b08": "且請和尚通袖。便行。師打一棒云。且道。是賞儞。是罸",
    "X79n1557_017:0146b09": "儞。",
    "X79n1557_017:0146b10": "僧請益。不知某甲死。向甚麼處去。師云。儞即今是生",
    "X79n1557_017:0146b11": "耶死耶。僧云。生也不道。死也不道。師云。儞做得漸源",
    "X79n1557_017:0146b12": "奴。僧擬議。師便打出。又一僧來。師云。適來這僧。納一",
    "X79n1557_017:0146b13": "場敗闕。儞還知麼。僧云知。師亦打出。",
    "X79n1557_017:0146b14": "僧請益。夾山境話。聲未絕。師便喝。僧忙然。師云。儞問",
    "X79n1557_017:0146b15": "甚麼。僧擬舉。師連打喝出。",
    "X79n1557_017:0146b16": "僧請益。某甲參禪不得。病在甚麼處。師云。病在這裏。",
    "X79n1557_017:0146b17": "云某甲為甚麼。參不得。師云。開眼尿床漢。我打儞去。",
    "X79n1557_017:0146b18": "明州阿育王山端裕禪師(凡六)紹興府。錢氏子也。示",
    "X79n1557_017:0146b19": "眾云。一法若有。重重鐵壁銀山。萬法若無。處處沉空",
    "X79n1557_017:0146b20": "滯寂。己眼若正。見刺亦除。一法不墮緣塵。萬法本無",
    "X79n1557_017:0146b21": "罣礙。山是山水是水。俗是俗僧是僧。不異不同。直饒",
    "X79n1557_017:0146b22": "恁麼。猶是閉門造車。未是出門合轍。更須知有頂王",
    "X79n1557_017:0146b23": "一著。作麼生明。今古團欒無縫罅。大力那羅擘不開。",
    "X79n1557_017:0146b24": "示眾云。行時絕行跡。說時無說縱。行說若到。則垛生",
    "X79n1557_017:0146c01": "招箭。行說未明。則神鋒劃斷。就使說無滲漏。行不迷",
    "X79n1557_017:0146c02": "方。猶滯殻漏在。若是大鵬金翅。奮迅百千由旬。十影",
    "X79n1557_017:0146c03": "神駒。馳驟四方八極。不取次啗啄。不隨處埋身。且總",
    "X79n1557_017:0146c04": "不依倚。還有履踐分也無。剎剎塵塵是要津。",
    "X79n1557_017:0146c05": "示眾。舉南泉道。老僧十八上。便解作活計。趙州道。我",
    "X79n1557_017:0146c06": "十八上。便解破家散宅。還會麼。作活計底。始解破家",
    "X79n1557_017:0146c07": "散宅。破家散宅底。始解作活計。假使黃金為城。白銀",
    "X79n1557_017:0146c08": "為壁。禪悅為食。解義為漿。本色衲子。不肯回顧。何也。",
    "X79n1557_017:0146c09": "豈不見道。明眼漢沒窠臼。縱饒萬里空寥寥。正好一",
    "X79n1557_017:0146c10": "槌俱摵碎。且道。不落進修一句。作麼生道。良久云。樗",
    "X79n1557_017:0146c11": "蒲若識本面采。儘教骰子滿盤紅。擊拂子一下。",
    "X79n1557_017:0146c12": "示眾云。未恁麼時。一句子。超釋迦越彌勒。及乎明破。",
    "X79n1557_017:0146c13": "不直半分文。何也。只為見慣。若裁方就圓。如虎頭帶",
    "X79n1557_017:0146c14": "角。龍背插翼。為瑞為祥。若平榻榻地。睡來合眼。飯來",
    "X79n1557_017:0146c15": "開口。且道裁方就圓即是。平榻榻即是。還辨得出麼。",
    "X79n1557_017:0146c16": "直饒辨得。也是盌脫丘。",
    "X79n1557_017:0146c17": "示眾云。盡大地是沙門眼。盡大地是自己光。為甚麼。",
    "X79n1557_017:0146c18": "東弗于逮打鼓。西瞿耶尼不聞。南贍部州點燈。北鬱",
    "X79n1557_017:0146c19": "單越黑暗。直饒向箇裏。道得十全。猶是光影活計。以",
    "X79n1557_017:0146c20": "拂子摵云。百雜碎。作麼生是出身一路。若果不見隨",
    "X79n1557_017:0146c21": "路摘楊花。",
    "X79n1557_017:0146c22": "示眾云。一鎚便成。不是性懆漢。一躍千里。不是汗血",
    "X79n1557_017:0146c23": "駒。鋒鋩不露。無孔鐵鎚。八面玲瓏。多虗少實。直須肘",
    "X79n1557_017:0146c24": "後懸夜明符。頂門具金剛眼。徹頭徹尾。生殺交馳。任",
    "X79n1557_017:0147a01": "他魔佛現前。便好利刀截却。且道。據箇甚麼。便如此。",
    "X79n1557_017:0147a02": "要知麼。玉覇輕提海嶽昏。",
    "X79n1557_017:0147a03": "平江府虎丘隆禪師(凡四)示眾云。豁開戶牖。萬里不",
    "X79n1557_017:0147a04": "挂片雲。杲日騰空。四顧清風滿座。湖光浩渺。野色澄",
    "X79n1557_017:0147a05": "明。萬象森羅。全彰海印。直得頭頭妙用。物物真機。心",
    "X79n1557_017:0147a06": "境一如。纖塵不立。正恁麼時。萬機休罷。千聖不携。坐",
    "X79n1557_017:0147a07": "斷毗盧頂。不稟釋迦文。婢視聲聞。奴呼菩薩。德山臨",
    "X79n1557_017:0147a08": "濟。直得目瞪口呿。有棒有喝。一點也用不得。且道。忽",
    "X79n1557_017:0147a09": "遇其中人來時。如何話會。傾蓋相逢元故舊。何妨來",
    "X79n1557_017:0147a10": "喫趙州茶。",
    "X79n1557_017:0147a11": "示眾云。目前無法。萬象森然。意在目前。突出難辨。不",
    "X79n1557_017:0147a12": "是目前法。觸處逢渠。非耳目之所到。不離見聞覺知。",
    "X79n1557_017:0147a13": "雖然如是。也須是踏著他向上關棙子。始得。所以道。",
    "X79n1557_017:0147a14": "羅籠不肯住。呼喚不回頭。佛祖不安排。至今無處所。",
    "X79n1557_017:0147a15": "如是則不勞斂念。樓閣門開。寸步不移。百城俱到。驀",
    "X79n1557_017:0147a16": "拈拄杖。劃一劃云。路逢死虵莫打殺。無底籃子盛將",
    "X79n1557_017:0147a17": "歸。",
    "X79n1557_017:0147a18": "示眾云。光非照境。境亦非存。光境俱忘。復是何物。百",
    "X79n1557_017:0147a19": "草頭上罷却干戈。則且置。忽若嘉州大像。倒騎陝府",
    "X79n1557_017:0147a20": "鐵牛。把須彌山。一摑百雜碎。新羅國裏走馬。南贍部",
    "X79n1557_017:0147a21": "洲說禪。又作麼生。五臺山上雲蒸飯。佛殿堦前狗尿",
    "X79n1557_017:0147a22": "天。剎竿頭上煎鎚子。三箇猢猻夜簸錢。",
    "X79n1557_017:0147a23": "示眾云。凡有展托。盡落今時。不展不托。墮坑落塹。直",
    "X79n1557_017:0147a24": "饒風吹不入。水洒不著。撿點將來。自救不了。豈不見",
    "X79n1557_017:0147b01": "道。直似寒潭月影。靜夜鍾聲。隨扣擊以無虧。觸波瀾",
    "X79n1557_017:0147b02": "而不散。猶是生死岸頭事。拈拄杖。劃一劃云。劃斷古",
    "X79n1557_017:0147b03": "人多年葛藤。點頭石。不覺撫掌大笑。且道。笑箇甚麼。",
    "X79n1557_017:0147b04": "腦後見腮。莫與往來。",
    "X79n1557_017:0147b05": "台州護國景元禪師(凡五)溫州樂清張氏子。師謁圓",
    "X79n1557_017:0147b06": "悟於蔣山。因二僧閱死心錄。有云。既迷時。須得箇悟。",
    "X79n1557_017:0147b07": "既悟。須識悟中迷。迷悟雙忘。却從無言處。建立一切",
    "X79n1557_017:0147b08": "法。師心非之。拂袖而起。行數步。忽然冥契。走告圓悟。",
    "X79n1557_017:0147b09": "悟印其所解。後辭悟。悟問。向去有人。問儞。作麼生。師",
    "X79n1557_017:0147b10": "撫傍僧背云。和尚問。儞何不祇對。悟大笑。後開法處",
    "X79n1557_017:0147b11": "州南明。終于本山。",
    "X79n1557_017:0147b12": "示眾云。釋迦不會道。達磨不會禪。列祖無機關。衲僧",
    "X79n1557_017:0147b13": "沒巴鼻。是則是。作麼生承當。若向這裏承當得去。佛",
    "X79n1557_017:0147b14": "法世法。打成一片。十二時中。不移易一絲毫。其或未",
    "X79n1557_017:0147b15": "然。莫守寒巖異草青。坐著白雲宗不妙。",
    "X79n1557_017:0147b16": "示眾。舉拂子云。大眾。還見麼。擊碎銀山鐵壁。掀飜虎",
    "X79n1557_017:0147b17": "穴魔宮。截斷佛祖機關。拂盡諸方路布。直得德山却",
    "X79n1557_017:0147b18": "步。臨濟吞聲。天下衲僧。不敢喘氣。縱饒睦州親自入",
    "X79n1557_017:0147b19": "門。頂[寧*頂]也還一劄。且道。連雲節角。在甚麼處。還知麼。",
    "X79n1557_017:0147b20": "若到諸方。切忌錯舉。",
    "X79n1557_017:0147b21": "示眾云。野犴鳴。獅子吼。開得眼。張得口。動南星。蹉北",
    "X79n1557_017:0147b22": "斗。大眾。還知落處麼。金剛堦下蹲。神龜火裏走。",
    "X79n1557_017:0147b23": "僧問。如何是臨濟宗。師云。殺人活人不眨眼。云如何",
    "X79n1557_017:0147b24": "是雲門宗。師云。頂門三眼曜乾坤。云如何是溈仰宗。",
    "X79n1557_017:0147c01": "師云。推不向前。約不向後。云如何是法眼宗。師云。箭",
    "X79n1557_017:0147c02": "鋒相敵不相饒。云如何是曹洞宗。師云。手執夜明符。",
    "X79n1557_017:0147c03": "幾箇知天曉。",
    "X79n1557_017:0147c04": "建康蔣山佛鑑慧懃禪師法嗣",
    "X79n1557_017:0147c05": "韶州南華知炳禪師(凡八)蜀人也。久隨佛鑑。盡得其",
    "X79n1557_017:0147c06": "奧妙。初住舒之天平。終于本山。",
    "X79n1557_017:0147c07": "上堂云。釋迦不曾出世。亦無一法示人。達磨不在少",
    "X79n1557_017:0147c08": "林。二祖何甞得髓。以至諸方老宿。天下宗師。或棒喝",
    "X79n1557_017:0147c09": "縱橫。或言詞縝密。各各開張義路。建立門風。大似畫",
    "X79n1557_017:0147c10": "餅充飢。蒸沙作飯。縱經塵劫。徒自疲勞。諸人幸是無",
    "X79n1557_017:0147c11": "事人。輙不可造次承當。容易領解。金屑雖貴。落眼成",
    "X79n1557_017:0147c12": "翳。南華今日。早是犯鋒傷手了也。還有別機宜。識休",
    "X79n1557_017:0147c13": "咎底麼。直饒便領解得去。也是不唧[口*留]漢。畢竟如何",
    "X79n1557_017:0147c14": "即是。若具爍迦羅眼者。三千里外見誵訛。",
    "X79n1557_017:0147c15": "上堂云。諸法不自生。亦不從他生。不共不無因。是故",
    "X79n1557_017:0147c16": "說無生。無生之法。性本自空。眾生橫計。流轉生死。是",
    "X79n1557_017:0147c17": "以從上佛祖。出興於世。擊大法皷。演大法義。欲令眾",
    "X79n1557_017:0147c18": "生。脫彼妄情。背塵合覺。若也頓除妄宰。空不生花。漸",
    "X79n1557_017:0147c19": "竭愛源。金無重鑛。如今法皷已擊。卓拄杖一下云。大",
    "X79n1557_017:0147c20": "義已演。還有委悉底麼。本自無瘡。勿傷之也。",
    "X79n1557_017:0147c21": "上堂云。十五日已前事。三世諸佛說不到。十五日已",
    "X79n1557_017:0147c22": "後事。一大藏教詮不及。正當十五日。猶如倚天長劒。",
    "X79n1557_017:0147c23": "誰敢當鋒。峭壁懸崖。那容措足。直得心無所緣。目無",
    "X79n1557_017:0147c24": "所覩。耳無所聽。口無所言。猶未得一片在。到這裏。如",
    "X79n1557_017:0148a01": "何即是。逢人且說三分話。未可全拋一片心。",
    "X79n1557_017:0148a02": "上堂云。即心即佛。認奴作郎。非心非佛。斬頭覔活。總",
    "X79n1557_017:0148a03": "不恁麼。困魚止濼。病鳥棲蘆。別有機關。避得風雷。重",
    "X79n1557_017:0148a04": "遭霹靂。且道。太平為人。在甚麼處。若也知得。喚鹽聞",
    "X79n1557_017:0148a05": "鹹。喫醋聞酸。若也不知。布袋裏老鵶。雖活如死。",
    "X79n1557_017:0148a06": "上堂云。日日說。時時舉。似地擎山爭幾許。隴西鸚鵡",
    "X79n1557_017:0148a07": "得人憐。大都只為能言語。休思惟。帶伴侶。智者聊聞",
    "X79n1557_017:0148a08": "猛提取。更有一般也大奇。猫兒偏解捉老鼠。",
    "X79n1557_017:0148a09": "上堂云。泡幻同無礙。如何不了悟。達法在其中。非今",
    "X79n1557_017:0148a10": "亦非古。諸人者。四大五蘊是泡幻。見聞覺知是泡幻。",
    "X79n1557_017:0148a11": "十二處。十八界。二十五有。山河大地。有情器世間。無",
    "X79n1557_017:0148a12": "不是泡幻。那箇是無礙。若也見得。方知道。終日忙忙。",
    "X79n1557_017:0148a13": "那事無妨。苟或未然。易尋溪上路。難覔洞中天。",
    "X79n1557_017:0148a14": "上堂云。五目莫覩其容。二聽絕聞其響。古人恁麼道。",
    "X79n1557_017:0148a15": "殊不知。語之不全。旨之有缺。五目莫覩其容。舉起拂",
    "X79n1557_017:0148a16": "子云。有眼者盡見。爭得不覩其容。二聽絕聞其響。復",
    "X79n1557_017:0148a17": "擊禪床云。有耳者盡聞。爭得不聞其響。不聞不見。何",
    "X79n1557_017:0148a18": "異盲聾。既聞既見。憑何旨的。不觸波瀾招慶月。動人",
    "X79n1557_017:0148a19": "雲雨鼓山雷。下座。",
    "X79n1557_017:0148a20": "上堂云。迷不自迷。對悟立迷。悟不自悟。因迷說悟。所",
    "X79n1557_017:0148a21": "以悟為迷之體。迷為悟之用。迷悟兩無從。箇中無別",
    "X79n1557_017:0148a22": "共。無別共。撥不動。祖師不將來。鼻孔千斤重。",
    "X79n1557_017:0148a23": "舒州龍門清遠禪師法嗣",
    "X79n1557_017:0148a24": "福州鼓山士珪禪師(凡五)西蜀人也。示眾云。一向恁",
    "X79n1557_017:0148b01": "麼去底人。喚不回頭。脚跟下。已喫三十棒了也。一向",
    "X79n1557_017:0148b02": "恁麼來底人。把捉不住頂門上。更與一錐。新天寧。因",
    "X79n1557_017:0148b03": "病識病。所以用榍出榍。須是恁麼人始得。還委悉麼。",
    "X79n1557_017:0148b04": "劒為不平離寶匣。藥因救病出金瓶。",
    "X79n1557_017:0148b05": "示眾云。明明無悟。有法則迷。諸人向這裏立不得。諸",
    "X79n1557_017:0148b06": "人向這裏住不得。若立即差。若住即瞎。須是意不停",
    "X79n1557_017:0148b07": "玄。句不停意。用不停機。三者既明。一切處不用管帶。",
    "X79n1557_017:0148b08": "自然現前。一切處不用照顧。自然明白。雖然如是。須",
    "X79n1557_017:0148b09": "知有向上事始得。遂召大眾云。如何是向上事。乃云。",
    "X79n1557_017:0148b10": "久雨不晴。喝一喝。",
    "X79n1557_017:0148b11": "示眾云。用機鋒。守癡兀。依理智。住玄默。坐在窠窟裏。",
    "X79n1557_017:0148b12": "縱饒不用機鋒。不守癡兀。不依理智。不住玄默。也未",
    "X79n1557_017:0148b13": "出得窠窟在。諸人作麼生。出得窠窟去。良久云。修羅",
    "X79n1557_017:0148b14": "捧日遮天面。忿怒那吒撲帝鍾。喝一喝。",
    "X79n1557_017:0148b15": "示眾云。釋迦彌勒。猶是他奴。臨濟德山。是何草芥。向",
    "X79n1557_017:0148b16": "上一路。荊棘成林。更欲翻身。墮崖落壍。總不動著。當",
    "X79n1557_017:0148b17": "處活埋。生機臨時。却成亂統。與儞諸人。一時拈了也。",
    "X79n1557_017:0148b18": "恁麼也不得。不恁麼也不得。恁麼不恁麼。總不得。作",
    "X79n1557_017:0148b19": "麼生。良久云。穿耳胡僧葱嶺上。朝來蹈雪馬蹄輕。",
    "X79n1557_017:0148b20": "示眾云。真實本有之事。不可妄求。見成難信之宗。終",
    "X79n1557_017:0148b21": "無所得。爰自雪山付囑。雞足授衣。晝渡重溟。夜航一",
    "X79n1557_017:0148b22": "葦。皆緣上祖不了。殃及兒孫。汝等諸人。各各如初心",
    "X79n1557_017:0148b23": "出家。如初心行脚。直須自重。莫受人謾。異時足下煙",
    "X79n1557_017:0148b24": "生。也怪天寧不得。",
    "X79n1557_017:0148c01": "饒州薦福道行禪師(凡七)括蒼葉氏子。示眾云。佛說",
    "X79n1557_017:0148c02": "三乘十二分教。頓漸偏圓。癡人面前。不得說夢。祖師",
    "X79n1557_017:0148c03": "西來。直指人心。見性成佛。臨濟三玄。洞山五位。癡人",
    "X79n1557_017:0148c04": "面前。不得說夢。山僧恁麼道。還免諸方檢責也無。所",
    "X79n1557_017:0148c05": "以古人道。石人機似汝。也解唱巴歌。汝若似石人。雪",
    "X79n1557_017:0148c06": "曲也須和。還有和得底麼。若有。喚來。與老僧洗脚。",
    "X79n1557_017:0148c07": "示眾云。通身是口。說得一半。通身是眼。用得一橛。用",
    "X79n1557_017:0148c08": "不到處。說有餘。說不到處。用無盡。所似道。當用無說。",
    "X79n1557_017:0148c09": "當說無用。用說同時。用說不同時。諸人若也擬議。老",
    "X79n1557_017:0148c10": "僧在儞脚底。",
    "X79n1557_017:0148c11": "示眾云。會即便會。玉本無瑕。若言不會。碓觜生花。試",
    "X79n1557_017:0148c12": "問九年面壁。何如大會拈花。南明恁麼商確。也是順",
    "X79n1557_017:0148c13": "風撒沙。",
    "X79n1557_017:0148c14": "示眾云。學道人第一不得行理路。若行理路。走殺儞。",
    "X79n1557_017:0148c15": "學道人第一不得行意路。若行意路。縛殺儞。走殺則",
    "X79n1557_017:0148c16": "天上人間。縛殺則三願六臂。不走不縛。垛根阿師。隨",
    "X79n1557_017:0148c17": "處負墮。且道過在甚麼處。儞若撿點得出。許儞具通",
    "X79n1557_017:0148c18": "方眼。",
    "X79n1557_017:0148c19": "示眾。舉璣和尚開僧。禪以何為義。眾下語。俱不契理。",
    "X79n1557_017:0148c20": "僧請益璣。璣代云。以謗為義。大眾。三世諸佛是謗。西",
    "X79n1557_017:0148c21": "天二十八祖是謗。唐土六祖是謗。天下老和尚是謗。",
    "X79n1557_017:0148c22": "諸人是謗。山僧是謗。於中還有不謗者也無。談玄說",
    "X79n1557_017:0148c23": "妙河沙數。爭似雙峰謗得親。",
    "X79n1557_017:0148c24": "示眾云。釋迦掩室於摩竭。正令不從。拗曲作直。淨名",
    "X79n1557_017:0149a01": "杜口於毗耶。東家廝兒。却在西家。使喚須菩提。唱無",
    "X79n1557_017:0149a02": "說而顯道。一人傳虗。釋梵絕聽而雨花。萬人傳實。斯",
    "X79n1557_017:0149a03": "皆理為神御。故口以之而默。草裏出頭來。豈曰無辯。",
    "X79n1557_017:0149a04": "辯所不能言也。訝郎當漢。又恁麼去也。",
    "X79n1557_017:0149a05": "僧問。如何是和尚為人一句。師云。門前石塔子。",
    "X79n1557_017:0149a06": "撫州白楊仙林禪寺法順禪師(凡七)綿州魏城文氏",
    "X79n1557_017:0149a07": "子。依止佛眼數年。偶佛眼普說。舉傅大士心王銘云。",
    "X79n1557_017:0149a08": "水中鹽味。色裏膠青。決定是有。不見其形。師於言下",
    "X79n1557_017:0149a09": "有省。次日入室。眼問云。真佛住在何處。師云。住在不",
    "X79n1557_017:0149a10": "定處。眼云。既是真佛。為甚麼不定。師云。若定即非真",
    "X79n1557_017:0149a11": "佛也。眼頷之。自是日臻堂奧。名動叢林。",
    "X79n1557_017:0149a12": "示眾云。諸仁者。山僧從來。不識好惡。向儞諸人道。究",
    "X79n1557_017:0149a13": "此一段大事因緣。已是將惡水。澆在儞諸人頭上了",
    "X79n1557_017:0149a14": "也。見儞不曉。也事不獲已。更舉拂擎拳。有不識好惡",
    "X79n1557_017:0149a15": "底衲僧。便蹈步向前。以語句吟哦。舉頭拂子。殊不知。",
    "X79n1557_017:0149a16": "與儞自己。了無交涉。儞何不向道理未成。意路未行",
    "X79n1557_017:0149a17": "已前。道得一句子。穩密密地。莫快活仙林腸肚麼。非",
    "X79n1557_017:0149a18": "但日消萬兩黃金。仙林長老。以身為床座。教上人說",
    "X79n1557_017:0149a19": "法度生。未為分外。",
    "X79n1557_017:0149a20": "示眾云。雞啼曉月。狗吠枯樁。只可默會。難入思量。看",
    "X79n1557_017:0149a21": "不見處。動地放光。說不到處。天地玄黃。撫城尺六狀",
    "X79n1557_017:0149a22": "紙。元來出在清江。大眾。分明話出人難見。昨夜三更",
    "X79n1557_017:0149a23": "月到窓。",
    "X79n1557_017:0149a24": "示眾云。我此堅密身。一切塵中見。具相三十二。豈可",
    "X79n1557_017:0149b01": "容方便。老鼠入禾倉。烏狗上佛殿。夜月帶重輪。曉雲",
    "X79n1557_017:0149b02": "拖素練。形容滿世間。少有人看見。若也見凡聖。悟迷",
    "X79n1557_017:0149b03": "成一片。",
    "X79n1557_017:0149b04": "示眾云。見聞覺知之性。明暗色空之緣。是眾生根本",
    "X79n1557_017:0149b05": "之光明。乃諸佛離念之境界。迷此號為凡夫。證此謂",
    "X79n1557_017:0149b06": "之先覺。大眾。吾無見。滿目青山成一片。金烏飛上碧",
    "X79n1557_017:0149b07": "霄來。芳草岸頭花影轉。正當恁麼時。如何說箇無見",
    "X79n1557_017:0149b08": "底道理。於斯存見。非吾眷屬。畢竟如何。說箇無見底",
    "X79n1557_017:0149b09": "道理。具擇法眼者。試請辨看。",
    "X79n1557_017:0149b10": "示眾云。粥後一覺睡。齋時一鉢飯。此外絕馳求。道業",
    "X79n1557_017:0149b11": "自成辨。只如打睡喫飯。却如何說箇道業成辨底道",
    "X79n1557_017:0149b12": "理。此是仙林。成就諸人打睡喫飯底因緣。儞若於斯",
    "X79n1557_017:0149b13": "領覽得去。打睡時。光明射四天下。喫飰時。光明射四",
    "X79n1557_017:0149b14": "天下。乃至一動一靜。一語一默。悉皆光明。射四天下。",
    "X79n1557_017:0149b15": "脫或未然。且莫錯會仙林語好。",
    "X79n1557_017:0149b16": "示眾云。水洗溪邊石。風吹古殿幡。於斯知落處。何必",
    "X79n1557_017:0149b17": "在靈山。",
    "X79n1557_017:0149b18": "潭州開福道寧禪師法嗣",
    "X79n1557_017:0149b19": "潭州大溈善果禪師(凡三)信州人也。示眾云。大凡參",
    "X79n1557_017:0149b20": "學之士。須參活句。莫參死句。活句下明得。可以權衡",
    "X79n1557_017:0149b21": "佛祖。顯正摧邪。覆育群生。賑濟孤露。若於死句下明",
    "X79n1557_017:0149b22": "得。依草附木。埋沒宗風。自救不可。且如何是活句。莫",
    "X79n1557_017:0149b23": "是路逢死虵莫打殺。無底籃子盛將歸麼。莫是陝府",
    "X79n1557_017:0149b24": "鐵牛。吞却嘉州大像麼。莫是懷州牛喫禾。益州馬腹",
    "X79n1557_017:0149c01": "脹麼。莫是天台普請。南嶽上堂麼。莫是不露鋒骨句。",
    "X79n1557_017:0149c02": "未舉先分付麼。若如此。總是死句。且如何是活句。卓",
    "X79n1557_017:0149c03": "拄杖云。有情有理俱三段。一道神光射斗牛。",
    "X79n1557_017:0149c04": "示眾云。心生法亦生。心滅法亦滅。心法兩俱忘。烏龜",
    "X79n1557_017:0149c05": "喚作鱉。諸禪德。道得也未。若道得。道林與儞拄杖子。",
    "X79n1557_017:0149c06": "其或未然。歸堂喫茶去。",
    "X79n1557_017:0149c07": "僧問。久響月庵。及乎到來。庵又不見。月又不現。師云。",
    "X79n1557_017:0149c08": "老僧罪過。僧作禮。師云。作家作家。",
    "X79n1557_017:0149c09": "南嶽下第十七世",
    "X79n1557_017:0149c10": "前潭州大溈法泰禪師法嗣",
    "X79n1557_017:0149c11": "鼎州靈巖仲安禪師(凡五)蜀人也。示眾云。參禪不究",
    "X79n1557_017:0149c12": "淵源。觸途盡為留礙。所以守其靜默。澄寂虗閑。墮在",
    "X79n1557_017:0149c13": "毒海。以弱勝強。自是非他。立人我見。量處偏枯。忽若",
    "X79n1557_017:0149c14": "能殺不能活。能活不能殺。則被物流轉。忽若殺活齊",
    "X79n1557_017:0149c15": "致。優劣不分。照不搆用。用不離窠。此乃學處不玄。盡",
    "X79n1557_017:0149c16": "為流俗。到這裏。須知有殺中透脫。活處藏機。佛不可",
    "X79n1557_017:0149c17": "知。祖莫能測。所以古人道。有時先照後用。且要共儞",
    "X79n1557_017:0149c18": "商量。有時先用後照。儞須是箇漢始得。有時照用同",
    "X79n1557_017:0149c19": "時。儞又作麼生抵當。有時照用不同時。又向甚麼處",
    "X79n1557_017:0149c20": "湊泊。還知麼。穿楊箭裏驚人句。不是臨時學得來。",
    "X79n1557_017:0149c21": "師為佛性和尚。往蔣山圓悟和尚處。通法嗣書。悟於",
    "X79n1557_017:0149c22": "法堂上接書。問。千里持來。不辱宗風。公案見成。如何",
    "X79n1557_017:0149c23": "通信。師云。覿面相呈。更無回互。悟云。此是德山底。作",
    "X79n1557_017:0149c24": "麼生是山座底。師云。豈有第二人。悟云。背後底聻。師",
    "X79n1557_017:0150a01": "便通書。悟云。作家禪客。師云。分付蔣山。",
    "X79n1557_017:0150a02": "師到僧堂前。捧書。問訊首座(即蓬萊卿和尚)。座問。玄沙白紙。",
    "X79n1557_017:0150a03": "此自何來。師呈起書云。見麼。座引手接書。師縮却書",
    "X79n1557_017:0150a04": "云。久默斯要。不務速說。今日拜呈。幸希一覽。座便喝。",
    "X79n1557_017:0150a05": "師云作家。座又喝。師遂打一書。座擬接。師云。未明三",
    "X79n1557_017:0150a06": "八九。不免自沉吟。座無語。師又打一書云。接。",
    "X79n1557_017:0150a07": "時圓悟。同佛眼。在法堂前見。悟云。打我首座死了也。",
    "X79n1557_017:0150a08": "眼云。官馬廝踢。有甚憑據。師聞。應聲云。甚麼官馬廝",
    "X79n1557_017:0150a09": "踢。正是龍象蹴踏。悟喚師來云。我五百眾中首座。儞",
    "X79n1557_017:0150a10": "為甚打他。師云。和尚也好喫一頓始得。悟顧佛眼吐",
    "X79n1557_017:0150a11": "舌。眼云。未在。眼却問師。空手把鋤頭。步行騎水牛。人",
    "X79n1557_017:0150a12": "從橋上過。橋流水不流。儞作麼生會。師曲躬云。如上",
    "X79n1557_017:0150a13": "所供。並皆詣實。眼笑云。元來是屋裏人。",
    "X79n1557_017:0150a14": "師至五祖自和尚處。通書。自問。書裏說甚麼事。師云。",
    "X79n1557_017:0150a15": "文彩已彰。自云。畢竟說箇甚麼。師云。當陽揮寶劒。自",
    "X79n1557_017:0150a16": "云。近前來。這裏不識數字。師云。莫詐敗。自顧侍者云。",
    "X79n1557_017:0150a17": "這箇是那裏師僧。者云。此首座。曾在和尚座下去。自",
    "X79n1557_017:0150a18": "云。怪得與麼骨頭。師云。曾被和尚鈍置來。自將書於",
    "X79n1557_017:0150a19": "香爐上薰云。南無三滿馱。沒多南。師近前。彈指而已。",
    "X79n1557_017:0150a20": "潭州芙蓉清旦禪師(凡六)蓬州儀巄嚴氏子。謁德山",
    "X79n1557_017:0150a21": "泰禪師。聞上堂。舉趙州云。臺山婆子。已為汝勘破了",
    "X79n1557_017:0150a22": "也。意在甚麼處。良久云。就樹摘將黃葉去。入山推出",
    "X79n1557_017:0150a23": "白雲來。師於言下釋然。翌日入室。泰問。前百丈。不落",
    "X79n1557_017:0150a24": "因果。因甚墮野狐。後百丈。不昧因果。因甚脫野狐。師",
    "X79n1557_017:0150b01": "云。好與一坑埋却。泰復徵詰。著著脫穎。語皆不凡。後",
    "X79n1557_017:0150b02": "又因看華嚴經。有云。破塵出經卷。師當下心境消融。",
    "X79n1557_017:0150b03": "聖凡情盡。不覺手舞足蹈者終日。泰舉立僧。名動一",
    "X79n1557_017:0150b04": "時。",
    "X79n1557_017:0150b05": "示眾云。至真絕相。非相無以顯真。至理忘言。非言無",
    "X79n1557_017:0150b06": "以明道。所以理隨事變。遇緣即宗。事得理融。隨機應",
    "X79n1557_017:0150b07": "物。如雲出岫。似谷傳聲。要須物我雙忘。自然圓機普",
    "X79n1557_017:0150b08": "應。然後離名絕相。聲色純真。但盡凡情。別無聖解。",
    "X79n1557_017:0150b09": "示眾云。見色明心。墮坑落壍。聞聲悟道。辜負平生。直",
    "X79n1557_017:0150b10": "饒聲色純真。塵塵入妙。坐在光影裏。未為究竟。直須",
    "X79n1557_017:0150b11": "萬機休罷。千聖不携。撒手那邊。跳出窠臼。到這裏。亦",
    "X79n1557_017:0150b12": "無人亦無佛。大千沙界海中漚。一切聖賢如電拂。且",
    "X79n1557_017:0150b13": "道。釋迦老子。向甚麼處出頭。良久云。放過一著。",
    "X79n1557_017:0150b14": "示眾云。夜夜抱佛眠。朝朝還共起。起坐鎮相隨。語默",
    "X79n1557_017:0150b15": "同居止。分毫不相離。如身影相似。欲識佛去處。只這",
    "X79n1557_017:0150b16": "語聲是。眾中不曉古人意。便認業識。以為心性。如乘",
    "X79n1557_017:0150b17": "破舡。以渡大海。如將畫餅。以飽飢腸。無有是處。須知",
    "X79n1557_017:0150b18": "我此門庭。深固幽遠。無人能到。若有到者。終日同門",
    "X79n1557_017:0150b19": "出入。各不相知。終日共箇舌頭。各不相識。同中有異。",
    "X79n1557_017:0150b20": "異中有同。同異不相知。步步無前後。若能如是。即色",
    "X79n1557_017:0150b21": "即心。即人即佛。山花開似錦。徧界不曾藏。澗水湛如",
    "X79n1557_017:0150b22": "藍。通身無影像。直饒恁麼。墮在死水中。且轉身一句。",
    "X79n1557_017:0150b23": "作麼生道。龍向洞中啣雨出。鳳從花裏帶香歸。",
    "X79n1557_017:0150b24": "示眾云。一葉落天下秋。一塵舉大地収。智者聊聞猛",
    "X79n1557_017:0150c01": "提取。莫待須臾失却頭。且道。是那箇一塵。明眼漢沒",
    "X79n1557_017:0150c02": "窠臼。纔聞舉著。拈來便用。不撥一塵。糞掃堆頭。現丈",
    "X79n1557_017:0150c03": "六金身。不撥一境。向蟭螟眼裏。開張世界。隱在一塵",
    "X79n1557_017:0150c04": "中。使天下人。不見蹤跡。向一塵中。移身換步。換却天",
    "X79n1557_017:0150c05": "下人眼睛。所以道。靈鋒寶劒。常露現前。有時出就。佛",
    "X79n1557_017:0150c06": "祖不存。文殊普賢。也須貶向鐵圍山下。有時入就。風",
    "X79n1557_017:0150c07": "清月白。狸奴白牯。直入蓮花座間。且不出不入時。如",
    "X79n1557_017:0150c08": "何施設。良久云。吽。洎乎打破蔡州。",
    "X79n1557_017:0150c09": "示眾云。說佛說祖。正如好肉剜瘡。舉古舉今。猶是殘",
    "X79n1557_017:0150c10": "羮餿飯。一聞便悟。已落第二頭。一舉便行。早是不著",
    "X79n1557_017:0150c11": "便。須知箇事。如天普蓋。似地普擎。師子游行。不求伴",
    "X79n1557_017:0150c12": "侶。力士伸臂。不借他力。佛祖拈掇不起。衲僧願見無",
    "X79n1557_017:0150c13": "門。迷悟雙忘。聖凡路絕。且道。從上諸聖。以何法示人。",
    "X79n1557_017:0150c14": "咄。莫妄想。",
    "X79n1557_017:0150c15": "僧問。至道無難。唯嫌揀擇。時如何。師云。河水從源濁。",
    "X79n1557_017:0150c16": "臨安府徑山宗杲禪師法嗣",
    "X79n1557_017:0150c17": "福州西禪鼎需禪師(凡七)本州長樂林氏子。本老儒",
    "X79n1557_017:0150c18": "業。旬休日。入僧寺。見遺教經。戲看數扳。忽然有省。遂",
    "X79n1557_017:0150c19": "辭親祝髮。一錫湖湘。凡叢林有聲者。例造參扣。法無",
    "X79n1557_017:0150c20": "異味。如水乳合。眼空諸方。無可意者。遂歸桑梓。結茅",
    "X79n1557_017:0150c21": "於羗峰絕頂。不畜童僕。唯一繩床。客至。席地而已。不",
    "X79n1557_017:0150c22": "下山者三年。大乘佛心才禪師。屢邀不出。後修書責",
    "X79n1557_017:0150c23": "之曰。夫出家兒。既得安樂處。宜弘通大法。以報佛恩。",
    "X79n1557_017:0150c24": "厭喧求靜。獨善其身者。豈智人達士乎。力挽之。既出",
    "X79n1557_017:0151a01": "首眾大乘。甞問學者。即心即佛因緣。時妙喜庵于洋",
    "X79n1557_017:0151a02": "嶼。師之友彌光。與師書云。庵主手段。與諸方別。可來",
    "X79n1557_017:0151a03": "少款。如何。師笑而不答。光以計。邀師飯。師往赴之。纔",
    "X79n1557_017:0151a04": "及門。會妙喜。為諸徒入室。師隨喜焉。妙喜問。僧問處",
    "X79n1557_017:0151a05": "祖。如何是佛。祖云。即心是佛。作麼生。師下語。妙喜[口*后]",
    "X79n1557_017:0151a06": "之曰。儞見解如此。敢妄為人師耶。鳴鼓普說。揭其平",
    "X79n1557_017:0151a07": "生珍重得力處。排為邪解。師淚交頤。不敢仰視。默計",
    "X79n1557_017:0151a08": "曰。我之所得。既為所排。西來不傳之旨。豈止於是耶。",
    "X79n1557_017:0151a09": "遂歸心弟子之列。一日妙喜問師。內不放出。外不放",
    "X79n1557_017:0151a10": "入。正恁麼時如何。師擬開口。妙喜拈竹篦。劈脊連打",
    "X79n1557_017:0151a11": "三下。師於此大悟。戾聲云。和尚已多了也。妙喜又打",
    "X79n1557_017:0151a12": "一下。師作禮。妙喜笑云。汝今日方知道。吾不汝欺也。",
    "X79n1557_017:0151a13": "遂印以偈云。頂門竪亞摩醯眼。肘後邪懸奪命符。瞎",
    "X79n1557_017:0151a14": "却眼卸却符。趙州東壁挂葫蘆。於是名動叢林。",
    "X79n1557_017:0151a15": "示眾云。句中意。意中句。須彌聳于巨川。句剗意意剗",
    "X79n1557_017:0151a16": "句。烈士發乎狂失。任待牙如劒樹。口似血盆。徒逞辭",
    "X79n1557_017:0151a17": "鋒。虗張意氣。所以淨名杜口。早涉繁詞。摩竭掩關。已",
    "X79n1557_017:0151a18": "揚家醜。自餘瓦棺老漢。巖頭大師。向羗峰頂上。拏風",
    "X79n1557_017:0151a19": "皷浪。翫弄神變。脚跟下好與三十且道。過在甚麼處。",
    "X79n1557_017:0151a20": "良久云。機關不是韓光作。莫把胷襟當等閑。",
    "X79n1557_017:0151a21": "示眾云。奔流度刃。未是作家。疾燄過風。猶為鈍漢。所",
    "X79n1557_017:0151a22": "以蹙指悟道。重益瘡疣。擊竹忘知。一場矒[目*董]。縱饒伎",
    "X79n1557_017:0151a23": "倆俱盡。氣息全無。點檢將來。直是未在。向上一路。千",
    "X79n1557_017:0151a24": "聖不傳。學者勞形。如猿捉影。既是不傳。達磨一宗。因",
    "X79n1557_017:0151b01": "甚到于今日。喝一喝云。切忘認驢鞍橋。作阿爺下頷。",
    "X79n1557_017:0151b02": "示眾云。太虗挂劒。用顯吾宗。按坐神威。如何近傍。縱",
    "X79n1557_017:0151b03": "具回天轉地。電卷星馳底手段。要且不堪勍敵。而今",
    "X79n1557_017:0151b04": "莫有別休咎者麼。便請出來相見。如其稍遲涉回。一",
    "X79n1557_017:0151b05": "鎚直教粉碎。喝一喝。",
    "X79n1557_017:0151b06": "示眾云。承言易墜。滯句轉迷。坐却舌頭。別須有眼。假",
    "X79n1557_017:0151b07": "饒知有。不是俊流。攢眉却回。未為性懆。翻然一擲。騰",
    "X79n1557_017:0151b08": "過太虗。只這威稜。誰敢覰著。汝纔目顧他位。脚踏他",
    "X79n1557_017:0151b09": "門。盡是影響不真。狐狸戀屈。一鎚粉碎。未稱平生。不",
    "X79n1557_017:0151b10": "見道。欲知此事。直須揮劒。若不揮劒。漁父棲巢。正恁",
    "X79n1557_017:0151b11": "麼時。如何即是。良久云。將此深心奉塵剎。是則名為",
    "X79n1557_017:0151b12": "報佛恩。",
    "X79n1557_017:0151b13": "至節示眾云。二十五日已前。群陰消伏。泥龍閉戶。二",
    "X79n1557_017:0151b14": "十五日已後。一陽來復。鐵樹開花。正當二十五日。塵",
    "X79n1557_017:0151b15": "中醉客。騎驢騎馬。前街後街。迎相慶賀。物外閑人。衲",
    "X79n1557_017:0151b16": "帔蒙頭。圍爐打坐。風蕭蕭雨蕭蕭。冷湫湫。誰管儞張",
    "X79n1557_017:0151b17": "先生。李道士。胡達磨。",
    "X79n1557_017:0151b18": "示眾云。橫按鏌鎁。虗張意氣。穿開鐵壁。徒費精神。直",
    "X79n1557_017:0151b19": "饒不動神鋒。坐致太平。堯舜之君。猶有化在。",
    "X79n1557_017:0151b20": "福州龜山彌光禪師(凡七)本州人也。徧歷叢林。後謁",
    "X79n1557_017:0151b21": "妙喜。平生所得。五技而窮。凡半年。無啟口處。一日入",
    "X79n1557_017:0151b22": "室。妙喜問。喫粥了也。洗鉢盂了也。燒香行道了也。去",
    "X79n1557_017:0151b23": "却藥忌。道將一句來。師云。裂破。妙喜色莊云。又來這",
    "X79n1557_017:0151b24": "裏。說禪那。師於言下大悟。徧體汗下。遂作禮。妙喜以",
    "X79n1557_017:0151c01": "偈印之云。龜毛拈得笑咍咍。一擊萬重關鎖開。慶快",
    "X79n1557_017:0151c02": "平生是今日。孰云千里賺吾來。師亦作投機頌云。輕",
    "X79n1557_017:0151c03": "輕一拶怒雷吼。驚起法身藏北斗。洪波浩渺浪滔天。",
    "X79n1557_017:0151c04": "拈得鼻孔失却口。後開法泉之教忠。終于本山。",
    "X79n1557_017:0151c05": "示眾云。雨霽雲収。巖巒聳翠。風和日暖。殿閣生春。梁",
    "X79n1557_017:0151c06": "間乳燕語關關。原上夭桃紅灼灼。最好是靈雲一見。",
    "X79n1557_017:0151c07": "自謂平生不疑。玄沙聞來便道。深談實相。二老漢。具",
    "X79n1557_017:0151c08": "頂門眼。有肘後符。檢點將來。未免尋聲逐色。且道。透",
    "X79n1557_017:0151c09": "脫一句。又作麼生。還委悉麼。乍雨乍晴寒食節。半明",
    "X79n1557_017:0151c10": "半暗禁煙天。",
    "X79n1557_017:0151c11": "示眾云。月生一。一言勘破維摩詰。月生二。百草頭邊",
    "X79n1557_017:0151c12": "恣游戲。月生三。白牯狸奴解放憨。放行則錦上添花。",
    "X79n1557_017:0151c13": "把住則真金失色。敢問大眾。把住好。放行好。良久云。",
    "X79n1557_017:0151c14": "深秋簾幕千家雨。落日樓臺一笛風。",
    "X79n1557_017:0151c15": "示眾云。有句無句。如藤倚樹。師云。放憨作麼。及乎樹",
    "X79n1557_017:0151c16": "倒藤枯。句歸何處。情知儞諸人。卒討頭鼻不著。為甚",
    "X79n1557_017:0151c17": "如此。只為分明極。翻令所得遲。",
    "X79n1557_017:0151c18": "示眾。拈起拄杖。卓一卓。喝一喝云。不是坐來頻勸酒。",
    "X79n1557_017:0151c19": "自從別後見君稀。",
    "X79n1557_017:0151c20": "示眾云。夢幻空花。何勞把捉。得失是非。一時放却。遂",
    "X79n1557_017:0151c21": "擲下拂子云。山僧今日。已是放下了也。汝等諸人。又",
    "X79n1557_017:0151c22": "作麼生。遂喚侍者云。収取拂子。",
    "X79n1557_017:0151c23": "僧問。見與師齊。減師半德。見過於師。方堪傳授。只如",
    "X79n1557_017:0151c24": "見與師齊。為甚麼。却減師半德。師云。我不可參雲門",
    "X79n1557_017:0152a01": "禪不得。云見過於師。方堪傳授。未審傳箇甚麼。師云。",
    "X79n1557_017:0152a02": "莫謗他好。",
    "X79n1557_017:0152a03": "福州東禪思岳禪師(凡三)本州人也。示眾云。啞却我",
    "X79n1557_017:0152a04": "口。直須要道。塞却儞耳。切忌蹉過。昨日有人。從天台",
    "X79n1557_017:0152a05": "來。却道。泗洲大聖。在洪州。打坐十字街頭。賣行貨。是",
    "X79n1557_017:0152a06": "甚麼。斷跟草鞋。尖簷席帽。",
    "X79n1557_017:0152a07": "師問僧。甚處來。云黃檗來。師云。黃檗有何言句。云某",
    "X79n1557_017:0152a08": "甲到這裏。一時忘却。師云。上座豈不是黃檗來。云是。",
    "X79n1557_017:0152a09": "師云。又道忘却。僧擬議。師便喝出。",
    "X79n1557_017:0152a10": "師問僧。道人相見時如何。云更無餘事。師云。趙州道",
    "X79n1557_017:0152a11": "呈漆器。又作麼生。僧便喝。師云。儞道無餘事。又喝作",
    "X79n1557_017:0152a12": "麼。僧擬議。師便打云。莫道無餘事好。",
    "X79n1557_017:0152a13": "福州西禪守淨禪師(凡四)示眾云。未到雲門。不免岐",
    "X79n1557_017:0152a14": "路波吒。前不至村。後不至店。及乎到來。又須透出始",
    "X79n1557_017:0152a15": "得。若不透出。坐在裏許。前面毒虵成群。背後猛虎無",
    "X79n1557_017:0152a16": "數。頭上火是迸散。脚下劒戟森然。而今一眾。盡在裏",
    "X79n1557_017:0152a17": "許。眉毛相似。眼孔一般。誰是透出者。誰是透不出者。",
    "X79n1557_017:0152a18": "明眼高人。試為雲門指出。貴圖一夏在此。亦不虗過。",
    "X79n1557_017:0152a19": "儻或不爾。還我九十日飯錢來。",
    "X79n1557_017:0152a20": "示眾云。善鬬者。不顧其首。善戰者。必獲其功。其功既",
    "X79n1557_017:0152a21": "獲。坐致太平。太平既致。高枕無憂。罷拈三尺劒。休弄",
    "X79n1557_017:0152a22": "一張弓。歸馬于華山之陽。放牛于桃林之野。風以時",
    "X79n1557_017:0152a23": "而雨以時。漁父歌而樵人舞。雖然如是。堯舜之君猶",
    "X79n1557_017:0152a24": "有化在。爭似乾坤収不得。堯舜不知名。渾家不管興",
    "X79n1557_017:0152b01": "亡事。偏愛和雲占洞庭。",
    "X79n1557_017:0152b02": "示眾云。閉却口。時時說。截却舌。無間歇。無間歇。最奇",
    "X79n1557_017:0152b03": "絕。最奇絕。眼中屑。既是奇絕。為甚麼。却成眼中屑。了",
    "X79n1557_017:0152b04": "了了時無可了。玄玄玄處亦須呵。",
    "X79n1557_017:0152b05": "示眾。舉教中道。佛滅度後。其為善知識者。總是見佛",
    "X79n1557_017:0152b06": "來。後來歸宗和尚道。其為善知識者。不可容易。所覩",
    "X79n1557_017:0152b07": "善知識者。亦不可輕慢。師云。歸宗恁麼道。恰似新婦",
    "X79n1557_017:0152b08": "怕阿家。未免隨他舌頭轉。殊不知。其為善知識者。只",
    "X79n1557_017:0152b09": "是箇瞎漢。所覩善知識者。如宿世冤[冗几+豕]。便好剜却眼",
    "X79n1557_017:0152b10": "睛掀却腦蓋。雖然如是。未足酬恩。",
    "X79n1557_017:0152b11": "建寧府開善道謙禪師(凡八)本府人也。初之京師。謁",
    "X79n1557_017:0152b12": "圓悟禪師。無所省發。後隨妙喜庵居泉南。妙喜領徑",
    "X79n1557_017:0152b13": "山。師亦侍行。未幾。令師往長沙。通紫嵓居士張丞相",
    "X79n1557_017:0152b14": "書。師自謂。我參禪二十年。無入頭處。更作此行。決定",
    "X79n1557_017:0152b15": "荒廢。意欲無行。友人宗元者。叱曰。不可在路。便參禪",
    "X79n1557_017:0152b16": "不得也。去吾與汝俱往。師不得已而行。在路泣。謂元",
    "X79n1557_017:0152b17": "曰。我一生參禪。殊無得力處。今又途路奔波。如何得",
    "X79n1557_017:0152b18": "相應去。元告之曰。儞但將諸方參得底。悟得底。圓悟",
    "X79n1557_017:0152b19": "妙喜。為儞說得底。都不要理會。途中可替底事。我盡",
    "X79n1557_017:0152b20": "替儞。只有五件事。替儞不得。儞須自家知當。師云。五",
    "X79n1557_017:0152b21": "件者何事。願聞其要。元云。著衣。飯喫。屙屎。送尿。駝箇",
    "X79n1557_017:0152b22": "死屍。路上行。師於言下領旨。不覺手舞足蹈。元復告",
    "X79n1557_017:0152b23": "之曰。儞這回方可通紫巖書。汝可前進。吾當歸矣。元",
    "X79n1557_017:0152b24": "即皈徑山。師到長沙。留半載。秦國太夫人。日常看經。",
    "X79n1557_017:0152c01": "因問師云。徑山和尚。尋常如何教人參禪。師云。和尚",
    "X79n1557_017:0152c02": "令人屏去雜事。唯看。僧問趙州。狗子還有佛性也無。",
    "X79n1557_017:0152c03": "州云無。又僧問雲門。如何是佛。門云乾屎橛。但一切",
    "X79n1557_017:0152c04": "時。一切處。頻頻提撕看。以悟為則。國太。欲辨此事。宜",
    "X79n1557_017:0152c05": "輟看經。專一體究。始得。國太依教。未及月餘。俄有省",
    "X79n1557_017:0152c06": "發。作偈云。逐日看經文。如逢舊識人。勿言頻有礙。一",
    "X79n1557_017:0152c07": "舉一回新。師告回。及徑山。妙喜策杖門待。一見而喜",
    "X79n1557_017:0152c08": "曰。建州子。儞這回別也。於是日益玄奧。後出世玄沙。",
    "X79n1557_017:0152c09": "遷建寧開善。而終老焉。",
    "X79n1557_017:0152c10": "示眾云。祖師門下。本分提綱。任是明眼衲僧。到此罔",
    "X79n1557_017:0152c11": "知所措。假使十方剎海。塵沙如來。同時出現。現無量",
    "X79n1557_017:0152c12": "神通光明。發無窮辨才智慧。總用一點不著。直得心",
    "X79n1557_017:0152c13": "機泯絕。凡聖無蹤。如萬仞壁立懸崖。一切人無湊泊",
    "X79n1557_017:0152c14": "處。便恁麼去。盡法無民。到這裏。事不獲已。通一線道。",
    "X79n1557_017:0152c15": "故先聖謂之脫珍御服。著弊垢衣。回首塵勞。曲開方",
    "X79n1557_017:0152c16": "便。所以達磨大師。從西土來。抑下無限威光。向少林",
    "X79n1557_017:0152c17": "面壁九年。守株待兔。更有箇神光座主。不識好惡。立",
    "X79n1557_017:0152c18": "雪齊腰。自斷左臂。達磨乃問。儞立雪斷臂。當為何事。",
    "X79n1557_017:0152c19": "光云。某甲心未寧。乞師安心。達磨云。將心來。與汝安。",
    "X79n1557_017:0152c20": "光良久云。覔心了不可得。達磨云。與汝安心竟。啞。好",
    "X79n1557_017:0152c21": "鈍置殺人。當時何不捩轉面皮。教這老漢。一場懡[怡台+羅]。",
    "X79n1557_017:0152c22": "可惜放過。直至如今。令人扼腕。後來又問。汝自見吾。",
    "X79n1557_017:0152c23": "得箇甚麼。光禮拜。依位而立。便搽糊他道。汝得吾髓。",
    "X79n1557_017:0152c24": "轉見不堪。自此一人傳虗。萬人傳實。喚作傳法救迷",
    "X79n1557_017:0153a01": "情。一例墮他野狐窟裏。更無一箇。軒昂特立。不受人",
    "X79n1557_017:0153a02": "謾。獨脫底大丈夫。只今莫有恁麼人麼。有則出來。對",
    "X79n1557_017:0153a03": "人天眾前。分明吐露。一任飛當激電。奪鼓攙旗。也要",
    "X79n1557_017:0153a04": "為舟為梁。為龜為鑑。庶不辜檀越今日。請山僧出世。",
    "X79n1557_017:0153a05": "而山僧亦不虗出來施設。彼此利益。豈不快哉。有麼",
    "X79n1557_017:0153a06": "有麼。如無。且看拄杖子。逞神通去也。驀拈拄杖。卓一",
    "X79n1557_017:0153a07": "下云。莫怪從前多意氣。他家曾踏上頭關。",
    "X79n1557_017:0153a08": "示眾云。竺土大僊心。東西密相付。如何是密付底心。",
    "X79n1557_017:0153a09": "良久云。八月秋何處熱。",
    "X79n1557_017:0153a10": "示眾云。德山入門便棒。大似傍若無人。臨濟入門便",
    "X79n1557_017:0153a11": "喝。也是乾氣脹。俱胝一生。只竪箇指頭。蝦跳何曾出",
    "X79n1557_017:0153a12": "得斗。雪峰輥毬。禾山打鼓。祕魔擎杈。道吾作舞。盡是",
    "X79n1557_017:0153a13": "小兒戲劇。自餘之輩。故是熱大不緊。且畢竟如何。花",
    "X79n1557_017:0153a14": "須連夜發。莫待曉風吹。",
    "X79n1557_017:0153a15": "示眾云。擬則喪。動則乖。不擬不動。又似箇無孔鐵鎚。",
    "X79n1557_017:0153a16": "有甚麼提掇處。到這裏。須是咬猪狗底手脚。儞不見。",
    "X79n1557_017:0153a17": "臨濟侍立德山。山云。今日困。濟云。這老漢。寐語作麼。",
    "X79n1557_017:0153a18": "山擬拈棒。濟便掀倒繩床。儞看。他兩箇老作家。等閑",
    "X79n1557_017:0153a19": "蕩蕩地。鋒鋩不露。忽然觸著。便如草窠裏大蟲。突然",
    "X79n1557_017:0153a20": "地。誰敢近著。近著則喪身失命。所以道。據虎頭収虎",
    "X79n1557_017:0153a21": "尾。第一句下明宗旨。敢問大眾。且道。虎頭作麼生據。",
    "X79n1557_017:0153a22": "虎尾作麼生収。把甚麼。為第一句。以何為宗旨。作家",
    "X79n1557_017:0153a23": "漢。不要囊藏。試對眾吐露看。如無。山僧自道去也。驀",
    "X79n1557_017:0153a24": "拈拄杖。卓一下云。峰頭有眼明如日。要識真金火裏",
    "X79n1557_017:0153b01": "看。",
    "X79n1557_017:0153b02": "示眾云。壁立千仞。三世諸佛。措足無門。是則是。太殺",
    "X79n1557_017:0153b03": "不近人情。放一線道。十方剎海。放光動地。是則是。爭",
    "X79n1557_017:0153b04": "柰和泥合水。須知通一線道處。壁立千仞。壁立千仞",
    "X79n1557_017:0153b05": "處。通一線道。橫拈倒用。正按傍提。電激雷奔。崖頹石",
    "X79n1557_017:0153b06": "裂。是則是。猶落化門。到這裏。壁立千仞。也沒交涉。通",
    "X79n1557_017:0153b07": "一線道。也沒交涉。不近人情。和泥合水。總沒交涉。只",
    "X79n1557_017:0153b08": "這沒交涉。也則沒交涉。是則是。又無佛法道理。若也",
    "X79n1557_017:0153b09": "出得這四路頭。管取乾坤獨步。且獨步一句。作麼生",
    "X79n1557_017:0153b10": "道。莫怪從前多意氣。他家曾蹈上頭關。",
    "X79n1557_017:0153b11": "示眾云。說佛說法。誑惑盲聾。論性論心。自投陷穽。行",
    "X79n1557_017:0153b12": "棒行喝。倚勢欺人。瞬目揚眉。野狐精魅。總不與麼。大",
    "X79n1557_017:0153b13": "似揚聲止響。別有奇特。也是望空啟告。畢竟如何。白",
    "X79n1557_017:0153b14": "雲盡處是青山。行人更在青山外。",
    "X79n1557_017:0153b15": "結夏示眾云。把住世界。不漏絲毫。坐斷要津。豈通凡",
    "X79n1557_017:0153b16": "聖。開諸佛出世。說法度人。天雨四花。地搖六震。當甚",
    "X79n1557_017:0153b17": "麼熱盌鳴聲。見天下宗師。大機大用。電卷風旋。雲行",
    "X79n1557_017:0153b18": "雨施。如夢相似。說甚麼安居禁足。結制護生。謹守蠟",
    "X79n1557_017:0153b19": "人。無繩自縛。料掉沒交涉。直饒到此境界。方喚作衲",
    "X79n1557_017:0153b20": "僧。平常行履處。未是宗門向上事。且作麼生是宗門",
    "X79n1557_017:0153b21": "向上事。欲言言不及。林下好商量。",
    "X79n1557_017:0153b23": "聯燈會要卷第十七"
}