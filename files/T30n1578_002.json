{
    "T30n1578_002:0273b24": "大乘掌珍論卷下",
    "T30n1578_002:0273b26": "清辯菩薩造",
    "T30n1578_002:0273b27": "大唐三藏法師玄奘奉 詔譯",
    "T30n1578_002:0273b28": "[0273b28] 如是已說修觀行者總相悟入。有為性空。而",
    "T30n1578_002:0273b29": "未悟入無為性空。若不開示無由悟入。若不",
    "T30n1578_002:0273c01": "悟入無分別慧。謂趣入行終不得成。為開示",
    "T30n1578_002:0273c02": "故復說是言。無為無有實不起似空花。此中",
    "T30n1578_002:0273c03": "簡別立宗言詞。即上真性須簡別意。如前應",
    "T30n1578_002:0273c04": "知。就真性故立無為空。非就世俗。非有為故",
    "T30n1578_002:0273c05": "說名無為。翻對有為是無為義。即是虛空擇",
    "T30n1578_002:0273c06": "非擇滅及真如性。謂前所除法處一分先顯",
    "T30n1578_002:0273c07": "悟入。虛空性空易開示故。唯就空無有質礙",
    "T30n1578_002:0273c08": "物。世間共立名虛空故。由此為門悟入所餘",
    "T30n1578_002:0273c09": "無為空性。即此世間所知虛空。就真性故空",
    "T30n1578_002:0273c10": "無有實。是名立宗。即此所立就真性故無實",
    "T30n1578_002:0273c11": "虛空。二宗皆許為不起故。或假立為不起法",
    "T30n1578_002:0273c12": "故。說名為因。空花無實亦不起故。立為同喻。",
    "T30n1578_002:0273c13": "不說遮止異品立為不同法喻。如前應知。云",
    "T30n1578_002:0273c14": "何此中建立比量。謂就真性虛空無實以不",
    "T30n1578_002:0273c15": "起故。諸不起者愚智同知。其性無實猶如空",
    "T30n1578_002:0273c16": "花。此所立因不起故者。略舉名相。復有餘因。",
    "T30n1578_002:0273c17": "非所作故。非能作故。無滅壞故。如是等因能",
    "T30n1578_002:0273c18": "遮所說無為空性。是故如應皆得為因。如說",
    "T30n1578_002:0273c19": "汝當守掌此酥勿令烏近。為令所守無損污",
    "T30n1578_002:0273c20": "故。亦應遮彼&#x732B;鼠等類。",
    "T30n1578_002:0273c21": "[0273c21] 毘婆沙師咸作是難。若所立宗無為無實。是",
    "T30n1578_002:0273c22": "無有義。空處等至即無所緣。云何得有。然無",
    "T30n1578_002:0273c23": "障礙是虛空相。此若方便立比量言。空處等",
    "T30n1578_002:0273c24": "至實有所緣。或境實有。是等至故。如是等",
    "T30n1578_002:0273c25": "至所緣境故。如餘等至。或如彼緣。其餘等至",
    "T30n1578_002:0273c26": "及彼所緣。是有為故。已辯性空則無同喻。此",
    "T30n1578_002:0273c27": "就勝義辯虛空相。若就世俗所立虛空亦非",
    "T30n1578_002:0273c28": "實有。以不起故。猶如空花。由此比量彼所建",
    "T30n1578_002:0273c29": "立實有不成。又即由此我所說因。汝言等至",
    "T30n1578_002:0274a01": "所緣境故。因有決定相違過失。是故我先所",
    "T30n1578_002:0274a02": "立義成無障難故。",
    "T30n1578_002:0274a03": "[0274a03] 自部他部有作是言。若就真性虛空無實。以",
    "T30n1578_002:0274a04": "不起故。此言義准。起者皆實。若言起者。亦無",
    "T30n1578_002:0274a05": "有實是則此因。不遍同品因性不成。此是義",
    "T30n1578_002:0274a06": "准。相似過類似不成過。此審定言。諸不起者",
    "T30n1578_002:0274a07": "皆無有實。非審定言。諸無實者悉皆不起。雖",
    "T30n1578_002:0274a08": "復勤勇無間所發。不遍同品亦許為因。故此",
    "T30n1578_002:0274a09": "無過。",
    "T30n1578_002:0274a10": "[0274a10] 有餘難言。虛空有性世共知故。花亦有性。嗢",
    "T30n1578_002:0274a11": "&#x9262;羅等世現見故。空花二種雖不相應非無",
    "T30n1578_002:0274a12": "自性。故空花喻所立不成。此難不然。此空花",
    "T30n1578_002:0274a13": "喻就第六轉依士訓釋。空之花故說名空花。",
    "T30n1578_002:0274a14": "此既非有故喻非無。",
    "T30n1578_002:0274a15": "[0274a15] 由此道理修觀行者應正悟入虛空性空。於",
    "T30n1578_002:0274a16": "擇滅等三種無為性空道理亦當悟入。",
    "T30n1578_002:0274a17": "[0274a17] 毘婆沙師不忍遮破擇滅無為。復作是難。佛",
    "T30n1578_002:0274a18": "說擇滅對治有為故名出離。若謗言無。汝等",
    "T30n1578_002:0274a19": "便有違宗過失。又世尊說。喜貪俱行諸受盡",
    "T30n1578_002:0274a20": "滅。名為涅槃寂靜微妙。云何言無。此中世尊",
    "T30n1578_002:0274a21": "欲令所化於有為境勤修厭離於無為境隨順",
    "T30n1578_002:0274a22": "欣樂故。就世俗說有擇滅出離涅槃寂靜微",
    "T30n1578_002:0274a23": "妙。如佛說有化生有情。說有無為涅槃亦爾。",
    "T30n1578_002:0274a24": "許此有故無違宗過。但就真性遮破擇滅。故",
    "T30n1578_002:0274a25": "世尊言。諸有尋求涅槃有性。我說癡人外道",
    "T30n1578_002:0274a26": "弟子。乃至廣說。又言。如來不見生死及以涅",
    "T30n1578_002:0274a27": "槃。言涅槃者如來假立。此中都無涅槃自性。",
    "T30n1578_002:0274a28": "乃至廣說。亦無誹謗聖諦過失。以就世俗說",
    "T30n1578_002:0274a29": "有愛苦畢竟不生出離涅槃寂靜微妙無顛倒",
    "T30n1578_002:0274b01": "故。非就勝義說有愛苦畢竟不生本性寂滅",
    "T30n1578_002:0274b02": "名為滅諦。由此聖教及所說理。就真性故說",
    "T30n1578_002:0274b03": "無擇滅無此過失。",
    "T30n1578_002:0274b04": "[0274b04] 有餘不善正理論者作如是難。所立宗言無",
    "T30n1578_002:0274b05": "為無實。無為既無。所立不成。所依不成。空花",
    "T30n1578_002:0274b06": "無故有法不成。立宗因喻皆有過失。此難不",
    "T30n1578_002:0274b07": "然。想施設力於唯無有有質礙物。立為虛空。",
    "T30n1578_002:0274b08": "由慧簡擇於唯無有煩惱生起。立為擇滅。由",
    "T30n1578_002:0274b09": "闕眾緣於唯無有諸法生起。立非擇滅。於唯",
    "T30n1578_002:0274b10": "無有一切所執。立為真如。想施設力許有假",
    "T30n1578_002:0274b11": "立。虛空等故不顯差別。由共許力總立有法。",
    "T30n1578_002:0274b12": "差別遮遣非所共知。立為宗法。彼不起等共",
    "T30n1578_002:0274b13": "所了知。立為因法。是故無有立宗因過。所說",
    "T30n1578_002:0274b14": "空花雖無有事。是不起等法之有法無性性",
    "T30n1578_002:0274b15": "故。由是能成所成立義。故無有法不成過失。",
    "T30n1578_002:0274b16": "[0274b16] 毘婆沙師復作是說。此亦不然。擇滅實有。道",
    "T30n1578_002:0274b17": "所緣故。違煩惱故。非無實法可有是事。此言",
    "T30n1578_002:0274b18": "唯有遮異品故。如遮虛空實有性故。前已具",
    "T30n1578_002:0274b19": "破不應重執。",
    "T30n1578_002:0274b20": "[0274b20] 經部諸師咸作是說。立虛空等皆非實有。如",
    "T30n1578_002:0274b21": "是比量立已成過。若此義言。有礙色等無性",
    "T30n1578_002:0274b22": "為體。非立已成辯彼無故。所立宗言。無為無",
    "T30n1578_002:0274b23": "實。此言正遣執實有性。亦復傍遣執實無性。",
    "T30n1578_002:0274b24": "銅鐷部師復作是說。諸間隙色說名虛空。我",
    "T30n1578_002:0274b25": "宗立彼是有為故。汝遣無為立已成過。有為",
    "T30n1578_002:0274b26": "自性如前已遣。故亦不然。毘婆沙師與犢子",
    "T30n1578_002:0274b27": "部。所執多同。應如彼破。",
    "T30n1578_002:0274b28": "[0274b28] 相應論師有作是說。於勝義上更無勝義。真",
    "T30n1578_002:0274b29": "如即是諸法勝義。故就勝義說真如空。此言",
    "T30n1578_002:0274c01": "稱理。而言真如非實有者。此不稱理。云何出",
    "T30n1578_002:0274c02": "世無分別智及此後得清淨世智。緣無為境",
    "T30n1578_002:0274c03": "是應正理。實不應理。如說世智緣無為境。",
    "T30n1578_002:0274c04": "不應正理。如是此智緣有為境亦不應理。非",
    "T30n1578_002:0274c05": "執真如實有應理。此實有性難成立故。緣真",
    "T30n1578_002:0274c06": "如智非真出世無分別智。有所緣故及有為",
    "T30n1578_002:0274c07": "故。如世緣智。是故經言。曼殊室利。慧眼何",
    "T30n1578_002:0274c08": "見。答言。慧眼都無所見。又說。云何名勝義",
    "T30n1578_002:0274c09": "諦。答言。此中智尚不行。況諸名字。又說。梵",
    "T30n1578_002:0274c10": "志。如來菩提非能現觀。又契經言。曼殊室利。",
    "T30n1578_002:0274c11": "云何見諦。答言。此中無法可見憶持。此等諸",
    "T30n1578_002:0274c12": "契經者。不應許此無分別智是能現觀及緣",
    "T30n1578_002:0274c13": "真如。又彼真如非真勝義。是所緣故。猶如色",
    "T30n1578_002:0274c14": "等。又汝所說於勝義上更無勝義。如是等言。",
    "T30n1578_002:0274c15": "若於此上空無此故說名為空。諸衣絹上更",
    "T30n1578_002:0274c16": "無衣絹。牧羊人等亦共了知。彼亦應名見真",
    "T30n1578_002:0274c17": "理者。又為對治諸惡見故說如是空。於勝義",
    "T30n1578_002:0274c18": "上更有勝義。此類惡見曾未有故。不應遮彼",
    "T30n1578_002:0274c19": "說如是空。又彼真如非實有性。違如前說。比",
    "T30n1578_002:0274c20": "量理故。如說如來不見生死及以涅槃。已正",
    "T30n1578_002:0274c21": "了知。非有顛倒所起煩惱。本性畢竟無生自",
    "T30n1578_002:0274c22": "性。如是正知本性畢竟。非是正知非不正知。",
    "T30n1578_002:0274c23": "由此聖教應知真如唯是一切分別永滅。非",
    "T30n1578_002:0274c24": "實有性非離非有。實性真如轉依為相。法身",
    "T30n1578_002:0274c25": "成就。由得觀空真對治道。一切分別遍計所",
    "T30n1578_002:0274c26": "執種子所依異熟識中分別等種無餘永斷。",
    "T30n1578_002:0274c27": "因緣無故畢竟不生。本性無生本性常住。是",
    "T30n1578_002:0274c28": "名如來轉依法身。如契經說。曼殊室利。言如",
    "T30n1578_002:0274c29": "來者即是畢竟本無生句。常無生法是名如",
    "T30n1578_002:0275a01": "來。乃至廣說。若言真如雖離言說而是實有。",
    "T30n1578_002:0275a02": "即外道我名想差別說為真如。如彼真如雖",
    "T30n1578_002:0275a03": "是實有。而就勝義有非有等分別不成。我亦",
    "T30n1578_002:0275a04": "如是彼亦計我。雖是實有周遍常住。作者受",
    "T30n1578_002:0275a05": "者而離分別。以非語言所行處故。分別覺慧",
    "T30n1578_002:0275a06": "所不緣故名離分別。彼教中說。言說不行心",
    "T30n1578_002:0275a07": "意不證。故名為我。我相既爾。而復說言。緣真",
    "T30n1578_002:0275a08": "如智能得解脫。非緣我智。此有何別。並無言",
    "T30n1578_002:0275a09": "說。有實性故。唯執朋黨。說如是言。故我不能",
    "T30n1578_002:0275a10": "信受如是似我真如實有非有。且止廣諍諸",
    "T30n1578_002:0275a11": "有厭怖。廣文義者難受持故。入真甘露已具",
    "T30n1578_002:0275a12": "分別。復有同類乘劣乘者。作如是言。十二處",
    "T30n1578_002:0275a13": "攝有為無為定有自性。以有苦等十六聖行",
    "T30n1578_002:0275a14": "觀四聖諦。精勤修習見修二道。能滅見修所",
    "T30n1578_002:0275a15": "斷一切三界所攝煩惱熾火。及令三界眾苦",
    "T30n1578_002:0275a16": "息故。若不開示諸法性空。誰當能捨如是過",
    "T30n1578_002:0275a17": "失。誰復能修如是功德。三乘雖有資糧根性",
    "T30n1578_002:0275a18": "勝解差別。現觀聖道應無差別。如是一切我",
    "T30n1578_002:0275a19": "皆信受。為欲斷除煩惱障故。依世俗理彼道",
    "T30n1578_002:0275a20": "差別。若離證入法無我性。不能永斷所知障",
    "T30n1578_002:0275a21": "故。大師應成少分解脫。為不說言解脫解脫",
    "T30n1578_002:0275a22": "無差別耶。實有此說。皆同解脫煩惱障故。作",
    "T30n1578_002:0275a23": "如是言。非一切種。譬如毛孔與其太虛空性",
    "T30n1578_002:0275a24": "雖同非無差別。若不爾者。應不能發勝果作",
    "T30n1578_002:0275a25": "用如意神通。所證應非真實究竟。且止傍論",
    "T30n1578_002:0275a26": "應辯正論。",
    "T30n1578_002:0275a27": "[0275a27] 修觀行者。如已悟入自宗所計虛空等空。亦",
    "T30n1578_002:0275a28": "當悟入他宗所計自性士夫極微自在時方命",
    "T30n1578_002:0275a29": "等諸句義空。",
    "T30n1578_002:0275b01": "[0275b01] 此中自性士夫論者作是難言。我宗三界一",
    "T30n1578_002:0275b02": "切皆似空花轉變非無空花。由彼是有同喻",
    "T30n1578_002:0275b03": "不成違所立故。今應詰問。汝言三界一切皆",
    "T30n1578_002:0275b04": "似空花轉變。如是三界為是空花為非空花。",
    "T30n1578_002:0275b05": "若言三界皆是空花。違害自宗及共知故不",
    "T30n1578_002:0275b06": "應道理。若言三界非是空花。是則為無同喻",
    "T30n1578_002:0275b07": "成就失汝本宗。若言不失空花無聲所說三",
    "T30n1578_002:0275b08": "界有性故者。且應審察。汝為謂我說空花無",
    "T30n1578_002:0275b09": "為同法喻為說空花為同法喻。若汝謂我說",
    "T30n1578_002:0275b10": "空花無為同法喻。是惡審察。我說空花為同",
    "T30n1578_002:0275b11": "法喻故。若說空花為同法喻。即非三界。不",
    "T30n1578_002:0275b12": "應說言。三界有故彼亦是有。此言顯汝自慧",
    "T30n1578_002:0275b13": "輕微。又遮詮言。遮止為勝。遮所遮已。功能即",
    "T30n1578_002:0275b14": "盡。無能更表所遮差別。如是難辭前已具釋。",
    "T30n1578_002:0275b15": "故非智者心所信受。",
    "T30n1578_002:0275b16": "[0275b16] 諸數論師復作是說。我雖不能親現成立最",
    "T30n1578_002:0275b17": "勝士夫。然就共知諸變異聚方便成立。彼體",
    "T30n1578_002:0275b18": "實有。謂諸顯事。有性為因。有種類故。諸有種",
    "T30n1578_002:0275b19": "類一切皆見。有性為因。如檀片等。顯事既是",
    "T30n1578_002:0275b20": "有種類故。有性為因。如是顯事有能受者。所",
    "T30n1578_002:0275b21": "受用故。諸所受用一切皆見有能受者。如婆",
    "T30n1578_002:0275b22": "羅門所受飲食。顯事既是所受用故有能受",
    "T30n1578_002:0275b23": "者。前說比量便為敵量之所違害。此就世俗。",
    "T30n1578_002:0275b24": "若以總相立諸顯事。有性為因。不辯差別便",
    "T30n1578_002:0275b25": "立已成。若立顯事樂等為因。即無同喻因亦",
    "T30n1578_002:0275b26": "不成。樂等種類非共許故。若以比量成立因",
    "T30n1578_002:0275b27": "言。四蘊皆是苦樂癡性。是蘊性故。如受蘊者",
    "T30n1578_002:0275b28": "此所說癡。非受蘊攝。同喻不成。又汝士夫多",
    "T30n1578_002:0275b29": "體相遍有積聚義。即是蘊義。由此士夫因成",
    "T30n1578_002:0275c01": "不定。又汝樂等各別無能一一立宗。是蘊性",
    "T30n1578_002:0275c02": "故因義不成。若就勝義有實檀片。有性為因。",
    "T30n1578_002:0275c03": "非共許故同喻不成。又就世俗。若以總相立",
    "T30n1578_002:0275c04": "諸顯事。有能受者。不辯差別。便立已成。世所",
    "T30n1578_002:0275c05": "共知。受者有故。若立顯事有實受者常住周",
    "T30n1578_002:0275c06": "遍。思為自性同喻不成。如是體相諸婆羅門",
    "T30n1578_002:0275c07": "非共許故。若就勝義同喻不成。受者飲食皆",
    "T30n1578_002:0275c08": "實有性。非共許故。前說比量。無有敵量能為",
    "T30n1578_002:0275c09": "違害。",
    "T30n1578_002:0275c10": "[0275c10] 諸勝論師復作是說。諸入出息閉目開目。令",
    "T30n1578_002:0275c11": "意行動。根變等相定有所相。是能相故。如見",
    "T30n1578_002:0275c12": "煙等。此就世俗。若以總相立彼諸相定有所",
    "T30n1578_002:0275c13": "相不辯差別便立已成。世俗共知我非無故。",
    "T30n1578_002:0275c14": "若立彼相有所相我常住周遍。樂等所依便",
    "T30n1578_002:0275c15": "無同喻。違所立故。若就勝義亦有如是喻不",
    "T30n1578_002:0275c16": "成過。時方空等由此道理亦應遮破。",
    "T30n1578_002:0275c17": "[0275c17] 諸勝論師復作是難。極微與意我立無為成",
    "T30n1578_002:0275c18": "立空因不起故者。自不成因。若謂此二是有",
    "T30n1578_002:0275c19": "為攝成立空因緣生故者。他不成因。應成少",
    "T30n1578_002:0275c20": "分悟入空性。若意極微世俗亦許是無為者。",
    "T30n1578_002:0275c21": "可有此難。然所立意且非無為智生因故。猶",
    "T30n1578_002:0275c22": "如色等。如是句義同異性故。念生因故。此",
    "T30n1578_002:0275c23": "等餘因如應當說。又諸極微亦非無為。能成",
    "T30n1578_002:0275c24": "因故。猶如縷等。如是其餘有合離數同異等",
    "T30n1578_002:0275c25": "因。隨應當說。或二極微所成&#x9E81;物。非常為因。",
    "T30n1578_002:0275c26": "是所成故。猶如瓶等。如是其餘是所作故。可",
    "T30n1578_002:0275c27": "滅壞故。是有因故。此等諸因。隨應當說。由此",
    "T30n1578_002:0275c28": "道理他所妄執。意與極微皆自性空。是故無",
    "T30n1578_002:0275c29": "有如所說過。",
    "T30n1578_002:0276a01": "[0276a01] 如上所說遮破數論勝論句義種種道理。無",
    "T30n1578_002:0276a02": "衣等論所執句義。亦隨所應當立為空。",
    "T30n1578_002:0276a03": "[0276a03] 如是遣除諸過難已。修觀行者。正比量力悟",
    "T30n1578_002:0276a04": "入自他二宗所執無為性空。雖聞所成智階",
    "T30n1578_002:0276a05": "梯力已入性空。闕勝修力未能永斷所應除",
    "T30n1578_002:0276a06": "障。故復精勤習勝修力。若於此中隨有一種",
    "T30n1578_002:0276a07": "為無為相有間無間。復現行時即應如理觀",
    "T30n1578_002:0276a08": "彼性空。遣除彼相令不顯現悟入諸法。離自",
    "T30n1578_002:0276a09": "性故。其性本空。由性空故相不成實。則是無",
    "T30n1578_002:0276a10": "相。由無相故無所願求。則是無願。由離相垢",
    "T30n1578_002:0276a11": "故成遠離。又離性故緣彼煩惱畢竟不生。故",
    "T30n1578_002:0276a12": "成寂靜。自性無起故成無生。由無生故則無",
    "T30n1578_002:0276a13": "無常。亦無有苦。亦無無我。又無生故則無有",
    "T30n1578_002:0276a14": "相。由無相故能以無相一相之行。觀一切法",
    "T30n1578_002:0276a15": "悟入無二。由此行相勤習勝修。增長如是勝",
    "T30n1578_002:0276a16": "修力故。遣除&#x9E81;相令不顯現。由此令無所行",
    "T30n1578_002:0276a17": "行相。謂取有為無為行相。如眩&#x7796;者離&#x9E81;眩",
    "T30n1578_002:0276a18": "&#x7796;眼得清淨。不見先來所取諸相。雖於此中",
    "T30n1578_002:0276a19": "已得無住。然由空等分別現行。有功用心",
    "T30n1578_002:0276a20": "猶相續住。未得無動了知空等分別現行。障",
    "T30n1578_002:0276a21": "礙出世無分別慧。為欲棄捨勇猛正勤如是",
    "T30n1578_002:0276a22": "觀察。就勝義故空性境上空等分別亦非實",
    "T30n1578_002:0276a23": "有。從緣生故。猶如幻等。如是勤修復能除遣",
    "T30n1578_002:0276a24": "空等分別。除遣彼故空不空等二邊遠離。不",
    "T30n1578_002:0276a25": "更以其空等行相觀察諸法。如說般若波羅",
    "T30n1578_002:0276a26": "蜜多。正現行時於其色上不觀為常不為無",
    "T30n1578_002:0276a27": "常不觀為樂亦不為苦。不觀為我亦非無我。",
    "T30n1578_002:0276a28": "不觀寂靜非不寂靜。不觀為空亦非不空。不",
    "T30n1578_002:0276a29": "觀為相亦非無相。不觀為願亦非無願。不觀",
    "T30n1578_002:0276b01": "遠離非不遠離。如是於其受想行識一切色",
    "T30n1578_002:0276b02": "聲香味觸法所有眼耳鼻舌身意布施持戒忍",
    "T30n1578_002:0276b03": "辱精進靜慮般若波羅蜜多念住正斷。神足",
    "T30n1578_002:0276b04": "根力覺支道支靜慮無色等至神通十力無畏",
    "T30n1578_002:0276b05": "諸無礙解不共佛法諸三摩地陀羅尼門一切",
    "T30n1578_002:0276b06": "智上。不觀為常亦非無常。乃至廣說。",
    "T30n1578_002:0276b07": "[0276b07] 既能如是遠離二邊。即能生長處中妙行。此",
    "T30n1578_002:0276b08": "離二邊處中道理。由如上說二種比量有為",
    "T30n1578_002:0276b09": "無為色類無故說名無色。由無色故。亦無有",
    "T30n1578_002:0276b10": "等諸分別故。無有少法可相表示。言彼既然",
    "T30n1578_002:0276b11": "此亦如是。故名無示。由無性故所依能依皆",
    "T30n1578_002:0276b12": "不成就。無有住持。故名無住。若有為相或無",
    "T30n1578_002:0276b13": "為相。若所分別非所分別。若能分別非能分",
    "T30n1578_002:0276b14": "別。如是等相覺慧不行。故名無現。遠離一切",
    "T30n1578_002:0276b15": "有相無相。此境界識皆不生故。名無了別。由",
    "T30n1578_002:0276b16": "無色故。無形質故。方維&#x5E56;幟皆無有故。名無",
    "T30n1578_002:0276b17": "&#x5E56;幟。如世尊告迦葉波言。常為一邊無常第",
    "T30n1578_002:0276b18": "二。此二中間無色無示無住無現無所了別",
    "T30n1578_002:0276b19": "無有&#x5E56;幟。是則名為處中妙行。如實觀察一",
    "T30n1578_002:0276b20": "切法性。廣說乃至有為一邊無為第二。乃至",
    "T30n1578_002:0276b21": "廣說。又如佛告迦葉波言。明與無明皆無有",
    "T30n1578_002:0276b22": "二無二差別。此中正智是則名為處中妙行。",
    "T30n1578_002:0276b23": "既能如是遠離二邊。於能安住無二想上所",
    "T30n1578_002:0276b24": "起分別無二之想。亦能了知障礙出世無分",
    "T30n1578_002:0276b25": "別慧寂靜安住。如所說因速能永斷。永斷彼",
    "T30n1578_002:0276b26": "故即無如是如是分別。語意二言並皆止息。",
    "T30n1578_002:0276b27": "證得無動無現無相。離諸戲論。諸法實性於",
    "T30n1578_002:0276b28": "其所緣無動證入。自相妙智相續安住。雖勤",
    "T30n1578_002:0276b29": "修習無倒空觀。而於空性終不作證。如是名",
    "T30n1578_002:0276c01": "為勝義靜慮。如世尊言。雖修靜慮然不依色",
    "T30n1578_002:0276c02": "而修靜慮。如是不依受想行識而修靜慮。不",
    "T30n1578_002:0276c03": "依眼耳鼻舌身意而修靜慮。不依色聲香味",
    "T30n1578_002:0276c04": "觸法而修靜慮。不依於身分別安住而修靜",
    "T30n1578_002:0276c05": "慮。不依於心分別安住而修靜慮。不依於地",
    "T30n1578_002:0276c06": "水火與風而修靜慮。不依於空日月星宿而",
    "T30n1578_002:0276c07": "修靜慮。不依帝釋梵王世主而修靜慮。不依",
    "T30n1578_002:0276c08": "欲界色無色界而修靜慮。不依此世及以他",
    "T30n1578_002:0276c09": "世而修靜慮。不高不下證住無動而修靜慮。",
    "T30n1578_002:0276c10": "不依我見而修靜慮。如是不依有情命者養",
    "T30n1578_002:0276c11": "育士夫補特伽羅及以意生摩納婆見而修靜",
    "T30n1578_002:0276c12": "慮。不依斷常有無有見而修靜慮。不為漏盡",
    "T30n1578_002:0276c13": "而修靜慮。不為趣入正性離生而修靜慮。不",
    "T30n1578_002:0276c14": "為證果而修靜慮。不為畢竟無所造作而修",
    "T30n1578_002:0276c15": "靜慮。雖為修習無倒空觀而修靜慮。然於空",
    "T30n1578_002:0276c16": "性不為作證而修靜慮。",
    "T30n1578_002:0276c17": "[0276c17] 相應論者有定執言。一切所取能取分別悉",
    "T30n1578_002:0276c18": "皆遠離是出世間無分別智。即於其中起堅",
    "T30n1578_002:0276c19": "實想精勤修習。有餘於此正審察言如是智",
    "T30n1578_002:0276c20": "生。雖無如上所說分別。而隨無相境相起故。",
    "T30n1578_002:0276c21": "自性分別所隨逐故。是有為故。如餘現量有",
    "T30n1578_002:0276c22": "分別覺。不成出世無分別智。又彼所計離相",
    "T30n1578_002:0276c23": "離言真如勝義。是所緣故。如餘所緣不成勝",
    "T30n1578_002:0276c24": "義。即由此因俱非最勝。如契經言。云何此中",
    "T30n1578_002:0276c25": "名勝義諦。謂於其中智亦不行。又如問言曼",
    "T30n1578_002:0276c26": "殊室利。言慧眼者當何所觀。答言。若有少所",
    "T30n1578_002:0276c27": "觀者即非慧眼。由此慧眼無分別故不觀有",
    "T30n1578_002:0276c28": "為。亦復不能觀於無為。以諸無為非此慧眼",
    "T30n1578_002:0276c29": "所應行故。由此理教彼亦應斷於此定執。復",
    "T30n1578_002:0277a01": "審察言。就勝義諦如是出世無分別智亦非",
    "T30n1578_002:0277a02": "實有。從緣生故。猶如幻士。於有所有妨難過",
    "T30n1578_002:0277a03": "失。如理觀見當正遣除。若智能斷如是定執。",
    "T30n1578_002:0277a04": "此亦如彼有過失故。不復精勤審察開示。如",
    "T30n1578_002:0277a05": "是等執既滅除已。於所應知無相境性亦無",
    "T30n1578_002:0277a06": "行解。因緣闕故。餘智不生由無行解。是故說",
    "T30n1578_002:0277a07": "名真實行解。如世尊言。云何名為真實行解。",
    "T30n1578_002:0277a08": "謂於諸法都無行解。是則名為真實行解。又",
    "T30n1578_002:0277a09": "如經言。如來菩提都無現觀。又如問言曼殊",
    "T30n1578_002:0277a10": "室利。諸見諦者當何所見。答言。無有少法可",
    "T30n1578_002:0277a11": "見。所以者何。凡有所見皆是虛妄。若無所見",
    "T30n1578_002:0277a12": "乃名見諦。又如問言。云何精勤應修現觀。答",
    "T30n1578_002:0277a13": "言。若知無有少法思惟分別。如是精勤應修",
    "T30n1578_002:0277a14": "現觀。復問云何已證現觀。答言。若能觀一切",
    "T30n1578_002:0277a15": "法皆平等性。復問。有能見一切法平等性耶。",
    "T30n1578_002:0277a16": "答言。無能見平等性。若有所見是則應成不",
    "T30n1578_002:0277a17": "平等見。真實行解見諦現觀皆同一義。修觀",
    "T30n1578_002:0277a18": "行者。爾時心意識智不行。說名正行無分別",
    "T30n1578_002:0277a19": "慧。若能如是行無所行。則得如來應正等覺",
    "T30n1578_002:0277a20": "真實授記。如契經言。世尊。菩薩云何修行於",
    "T30n1578_002:0277a21": "其無上正等菩提得諸如來應正等覺真實授",
    "T30n1578_002:0277a22": "記。梵志。菩薩若於是時不行於生不行於滅。",
    "T30n1578_002:0277a23": "不行於善不行不善。不行世間不行出世。不",
    "T30n1578_002:0277a24": "行有漏。不行無漏。不行有罪不行無罪。不行",
    "T30n1578_002:0277a25": "有為不行無為。不行相應及不相應。不行於",
    "T30n1578_002:0277a26": "斷及以不斷。不行生死及以涅槃。不行於見",
    "T30n1578_002:0277a27": "及聞覺知。不行於施及以棄捨。不行於戒及",
    "T30n1578_002:0277a28": "以律儀。不行於忍不行精進。不行靜慮不行",
    "T30n1578_002:0277a29": "等持。不行於慧不行於解。不行於智不行於",
    "T30n1578_002:0277b01": "證。菩薩如是行無所行。於其無上正等菩提",
    "T30n1578_002:0277b02": "得諸如來應正等覺真實授記。",
    "T30n1578_002:0277b03": "[0277b03] 如是慧行名聖默然。如契經言。於三十七菩",
    "T30n1578_002:0277b04": "提分法。如佛所說如實開示。是名說法。復於",
    "T30n1578_002:0277b05": "是法雖以身證而不觀察離身有法。亦不觀",
    "T30n1578_002:0277b06": "察離法有身。如是觀察。謂觀無二亦無不",
    "T30n1578_002:0277b07": "二。如是觀時不隨觀察現量智見。不觀察故",
    "T30n1578_002:0277b08": "名聖默然。",
    "T30n1578_002:0277b09": "[0277b09] 由是理教審觀察時。一切有為無為自性。無",
    "T30n1578_002:0277b10": "有能為若心若慧若有分別若無分別境界自",
    "T30n1578_002:0277b11": "性。如是知已。明慧日光能除一切愚癡黑闇。",
    "T30n1578_002:0277b12": " 諸心慧境現  智者由不取",
    "T30n1578_002:0277b13": " 慧行無分別  無所行而行",
    "T30n1578_002:0277b14": "[0277b14] 此中能集諸行種子。或為諸行種子所集。故",
    "T30n1578_002:0277b15": "名為心。能持勝德或由彼持令不流散。故名",
    "T30n1578_002:0277b16": "為慧。心慧所行名心慧境。境地所行是名差",
    "T30n1578_002:0277b17": "別。心境即是有為無為所有諸相。慧境即是",
    "T30n1578_002:0277b18": "有為無為所有空性。如契經言。無相分別慧",
    "T30n1578_002:0277b19": "終不轉。現謂顯現。即似心慧。所行境界性相",
    "T30n1578_002:0277b20": "現義。諸謂地等。隨其一類或總或別。如是眼",
    "T30n1578_002:0277b21": "等及以色等。隨其一類或總或別。如是色受",
    "T30n1578_002:0277b22": "想行與識。隨其一類或總或別。如是念住及",
    "T30n1578_002:0277b23": "以正斷神足根力覺支道支。波羅蜜多一切",
    "T30n1578_002:0277b24": "神通。十力無畏不共佛法。諸三摩地陀羅尼",
    "T30n1578_002:0277b25": "門。預流一來及以不還。若阿羅漢所有道果。",
    "T30n1578_002:0277b26": "隨其一類或總或別。廣說乃至一切智智。於",
    "T30n1578_002:0277b27": "一切法能正了知無顛倒性。故名智者。由者",
    "T30n1578_002:0277b28": "謂說捨相因緣。言不取者無執無見。即是覺",
    "T30n1578_002:0277b29": "慧不計度義。由不取因為何所證。慧行無分",
    "T30n1578_002:0277c01": "別。無所行而行慧者即是無分別智。雖復永",
    "T30n1578_002:0277c02": "離一切分別覺慧增益。假名為智。以無影像",
    "T30n1578_002:0277c03": "無相無言境界起相自性分別亦無有故名",
    "T30n1578_002:0277c04": "無分別。雖無住者而就異位假名建立。如言",
    "T30n1578_002:0277c05": "燈滅阿羅漢滅。覺慧增益依俗言。說於此相",
    "T30n1578_002:0277c06": "續名無分別。如分別智名有分別。此中意取",
    "T30n1578_002:0277c07": "智無生行。說名為行。由此智行自他法性一",
    "T30n1578_002:0277c08": "切種相非所見故不名能見。即非能見說名",
    "T30n1578_002:0277c09": "真見。如所證故。非非所見作所見相。或有分",
    "T30n1578_002:0277c10": "別或無分別。真見得成。真如若是所見性者。",
    "T30n1578_002:0277c11": "不應說為非可見性。雖依世俗有平等見說名",
    "T30n1578_002:0277c12": "真見。不應執此不平等見。說名真見。諸可見",
    "T30n1578_002:0277c13": "者皆非真實。起解因故。如陽焰水一切可見",
    "T30n1578_002:0277c14": "皆非真實。真如若是可見性者。可見相取不",
    "T30n1578_002:0277c15": "成真見。若非可見不應說言證見真如。見非",
    "T30n1578_002:0277c16": "可見豈名平等。又智有為真如無為性不平",
    "T30n1578_002:0277c17": "等。若見應成不平等見。又諸法性皆非能見。",
    "T30n1578_002:0277c18": "見亦應爾。俱以無生為自性故。如是非見假",
    "T30n1578_002:0277c19": "名為見。非不平等。又一剎那證一切法。皆無",
    "T30n1578_002:0277c20": "現觀名真現觀。不應難言。返照自體難成立",
    "T30n1578_002:0277c21": "故。智應不證智之實性。二種俱非可見境性。",
    "T30n1578_002:0277c22": "無差別故同時俱證。若就勝義。似境相智。本",
    "T30n1578_002:0277c23": "性無生。故無現觀亦無證得。如契經言。汝不",
    "T30n1578_002:0277c24": "應以現觀證得。觀於如來體是無為。出過一",
    "T30n1578_002:0277c25": "切眼所行故。如是梵志。如來安坐菩提座時。",
    "T30n1578_002:0277c26": "證一切法皆無所得。永斷一切虛妄顛倒所",
    "T30n1578_002:0277c27": "起煩惱。如是等經悉皆隨順。且止傍論應辯",
    "T30n1578_002:0277c28": "正論。遊履名行。無遊履故名無所行。是無行",
    "T30n1578_002:0277c29": "解無生起義無分別慧。以不行相而為行故。",
    "T30n1578_002:0278a01": "即無所行說名為行。此則略說。如前正勤所",
    "T30n1578_002:0278a02": "成立果。",
    "T30n1578_002:0278a03": "[0278a03] 修觀行者。如是慧行無分別故。不行而行行",
    "T30n1578_002:0278a04": "即不行。遠離一切所緣作意。於一切法都無",
    "T30n1578_002:0278a05": "所住。猶如虛空。棄捨一切遍計分別。淡泊寂",
    "T30n1578_002:0278a06": "然如入滅定觀諸法性。諸佛法身不可思議",
    "T30n1578_002:0278a07": "不可了別。無二無藏無相無見。不可表示。無",
    "T30n1578_002:0278a08": "生無滅無有起盡。淡泊寂然無有差別。無相",
    "T30n1578_002:0278a09": "無影離諸瑕穢。超過一切覺慧語言境界道",
    "T30n1578_002:0278a10": "路。雖如是觀而無所見。不見而見見即不見。",
    "T30n1578_002:0278a11": "如是妙見所攝受故。能正增長無量福聚。能",
    "T30n1578_002:0278a12": "感無邊微妙樂果。清淨一味能滅他苦。如藥",
    "T30n1578_002:0278a13": "樹王饒益一切正所求願。如是正觀如來法",
    "T30n1578_002:0278a14": "身。不見諸法有無相故名為正見。以息一切",
    "T30n1578_002:0278a15": "遍計分別名正思惟。由證諸法離諸戲論一",
    "T30n1578_002:0278a16": "切語言悉皆靜息名為正語。由一切法非所",
    "T30n1578_002:0278a17": "作性不造彼因身語意業名為正業。以一切",
    "T30n1578_002:0278a18": "法皆是無增無減法性所有增減皆永不生名",
    "T30n1578_002:0278a19": "為正命。以一切法皆無發起無有造作勇猛",
    "T30n1578_002:0278a20": "方便名正精進。以於諸法畢竟不證境性有",
    "T30n1578_002:0278a21": "無無有憶念無所思惟名為正念。以一切種",
    "T30n1578_002:0278a22": "不取諸法無所依住名為正定。如是正觀能",
    "T30n1578_002:0278a23": "修如此八支聖道。此義廣如菩薩藏中處處",
    "T30n1578_002:0278a24": "宣說。",
    "T30n1578_002:0278a25": "[0278a25] 如是正觀非但能修八支聖道。亦能圓滿略",
    "T30n1578_002:0278a26": "說六種波羅蜜多。雖無加行而有是事。其義",
    "T30n1578_002:0278a27": "云何。謂能棄捨一切種相。及能棄捨一切煩",
    "T30n1578_002:0278a28": "惱。是名為施波羅蜜多。能息一切所緣作意",
    "T30n1578_002:0278a29": "修無所得。是名為戒波羅蜜多。於諸所緣能",
    "T30n1578_002:0278b01": "不忍受。是名為忍波羅蜜多。無取無捨離一",
    "T30n1578_002:0278b02": "切行。是名精進波羅蜜多。一切作意皆不現",
    "T30n1578_002:0278b03": "行都無所作。是名靜慮波羅蜜多。於一切法",
    "T30n1578_002:0278b04": "不起戲論遠離二相。是名般若波羅蜜多。此",
    "T30n1578_002:0278b05": "義廣如梵問經等處處宣說。",
    "T30n1578_002:0278b06": "[0278b06] 如是妙住有無量門。無量經中世尊廣說。有",
    "T30n1578_002:0278b07": "大義利多所饒益。諸有智者。應如實知離諸",
    "T30n1578_002:0278b08": "放逸當勤修學。"
}