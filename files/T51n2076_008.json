{
    "T51n2076_008:0256b23": "景德傳燈錄卷第八",
    "T51n2076_008:0256b25": "懷讓禪師第二世下五十六人(馬祖法嗣)",
    "T51n2076_008:0256b26": "汾州無業禪師澧州大同廣澄禪師",
    "T51n2076_008:0256b27": "池州南泉普願禪師五臺鄧隱峯禪師",
    "T51n2076_008:0256b28": "溫州佛嶴和尚烏臼和尚",
    "T51n2076_008:0256b29": "潭州石霜山大善和尚",
    "T51n2076_008:0256c01": "石臼和尚本谿和尚",
    "T51n2076_008:0256c02": "石林和尚洪州西山亮坐主",
    "T51n2076_008:0256c03": "黑眼和尚米嶺和尚",
    "T51n2076_008:0256c04": "齊峯和尚大陽和尚",
    "T51n2076_008:0256c05": "紅螺山和尚泉州龜洋無了禪師",
    "T51n2076_008:0256c06": "利山和尚韶州乳源和尚",
    "T51n2076_008:0256c07": "松山和尚則川和尚",
    "T51n2076_008:0256c08": "南嶽西園曇藏禪師",
    "T51n2076_008:0256c09": "百靈和尚鎮州金牛和尚",
    "T51n2076_008:0256c10": "洞安和尚忻州打地和尚",
    "T51n2076_008:0256c11": "潭州秀谿和尚磁州馬頭峯神藏禪師",
    "T51n2076_008:0256c12": "潭州華林善覺禪師",
    "T51n2076_008:0256c13": "汀州水塘和尚古寺和尚",
    "T51n2076_008:0256c14": "江西椑樹和尚京兆草堂和尚",
    "T51n2076_008:0256c15": "袁州陽岐山甄叔禪師",
    "T51n2076_008:0256c16": "濛谿和尚洛京黑澗和尚",
    "T51n2076_008:0256c17": "京兆興平和尚逍遙和尚",
    "T51n2076_008:0256c18": "福谿和尚洪州水老和尚",
    "T51n2076_008:0256c19": "浮杯和尚潭州龍山和尚",
    "T51n2076_008:0256c20": "襄州居士龐蘊(已上四十三人見錄)",
    "T51n2076_008:0256c21": "天目山明覺禪師王屋山行明禪師",
    "T51n2076_008:0256c22": "京兆智藏禪師大陽山希頂禪師",
    "T51n2076_008:0256c23": "蘇州崑山定覺禪師",
    "T51n2076_008:0256c24": "隨州洪山大師連州元堤禪師",
    "T51n2076_008:0256c25": "泉州無了禪師泉州慧忠禪師",
    "T51n2076_008:0256c26": "安豐山懷空禪師羅浮山道行禪師",
    "T51n2076_008:0256c27": "廬山法藏禪師",
    "T51n2076_008:0256c28": "呂后山寧賁禪師(已上一十三人無機緣語句不錄)",
    "T51n2076_008:0256c29": "懷讓禪師第二世法嗣",
    "T51n2076_008:0257a01": "汾州無業禪師者。商州上洛人也。姓杜氏。初",
    "T51n2076_008:0257a02": "母李氏聞空中言寄居得否。乃覺有娠。誕生",
    "T51n2076_008:0257a03": "之夕神光滿室。俯及丱歲行必直視坐即跏",
    "T51n2076_008:0257a04": "趺。九歲依開元寺志本禪師受大乘經。五行",
    "T51n2076_008:0257a05": "俱下諷誦無遺。十二落髮。二十受具戒於襄",
    "T51n2076_008:0257a06": "州幽律師。習四分律疏。才終便能敷演。每",
    "T51n2076_008:0257a07": "為眾僧講涅槃大部。冬夏無廢。後聞馬大師",
    "T51n2076_008:0257a08": "禪門鼎盛。特往瞻禮。馬祖覩其狀貌瓌偉語",
    "T51n2076_008:0257a09": "音如鐘。乃曰。巍巍佛堂其中無佛。師禮跪而",
    "T51n2076_008:0257a10": "問曰。三乘文學麁窮其旨。常聞禪門即心是",
    "T51n2076_008:0257a11": "佛。實未能了。馬祖曰。只未了底心即是。更無",
    "T51n2076_008:0257a12": "別物。師又問。如何是祖師西來密傳心印。祖",
    "T51n2076_008:0257a13": "曰。大德正鬧在。且去別時來。師才出。祖召",
    "T51n2076_008:0257a14": "曰。大德。師迴首。祖云。是什麼。師便領悟禮",
    "T51n2076_008:0257a15": "拜。祖云。遮鈍漢禮拜作麼(雲居錫拈云。什麼處是汾州正閙)自",
    "T51n2076_008:0257a16": "得旨尋詣曹谿禮祖塔及廬嶽天台遍尋聖迹。",
    "T51n2076_008:0257a17": "自洛抵雍憩西明寺。僧眾舉請充兩街大德。",
    "T51n2076_008:0257a18": "師曰。非吾本志也。後至上黨。節度使李抱",
    "T51n2076_008:0257a19": "真重師名行旦夕瞻奉。師常有倦色。謂人曰。",
    "T51n2076_008:0257a20": "吾本避上國浩穰。今復煩接君俟。豈吾心哉。",
    "T51n2076_008:0257a21": "乃之縣上抱腹山。未久又往清涼金閣寺。重",
    "T51n2076_008:0257a22": "閱大藏周八稔而畢。復南下至于西河。刺史",
    "T51n2076_008:0257a23": "董叔纏請住開元精舍。師曰。吾緣在此矣。繇",
    "T51n2076_008:0257a24": "是雨大法雨垂二十載(廣語具別錄)并汾緇白無不",
    "T51n2076_008:0257a25": "嚮化。凡學者致問。師多答之云。莫妄想。唐憲",
    "T51n2076_008:0257a26": "宗屨遣使徵召。師皆辭疾不赴。暨穆宗即位",
    "T51n2076_008:0257a27": "思一瞻禮。乃命兩街僧錄靈阜等。齎詔迎請。",
    "T51n2076_008:0257a28": "至彼作禮曰。皇上此度恩旨不同常時。願和",
    "T51n2076_008:0257a29": "尚且順天心。不可言疾也。師微笑曰。貧道何",
    "T51n2076_008:0257b01": "德累煩世主。且請前行吾從別道去矣。乃沐",
    "T51n2076_008:0257b02": "身剃髮。至中夜告弟子惠愔等曰。汝等見聞",
    "T51n2076_008:0257b03": "覺知之性。與太虛同壽不生不滅。一切境界",
    "T51n2076_008:0257b04": "本自空寂。無一法可得。迷者不了即為境惑。",
    "T51n2076_008:0257b05": "一為境惑流轉不窮。汝等當知。心性本自有",
    "T51n2076_008:0257b06": "之。非因造作。猶如金剛不可破壞。一切諸法",
    "T51n2076_008:0257b07": "如影如響無有實者。故經云。唯有一事實餘",
    "T51n2076_008:0257b08": "二即非真。常了一切空無一物當情。是諸佛",
    "T51n2076_008:0257b09": "用心處。汝等勤而行之。言訖跏趺而逝。荼毘",
    "T51n2076_008:0257b10": "日祥雲五色異香四徹。所獲舍利璨若玉珠。",
    "T51n2076_008:0257b11": "弟子等貯以金棺。當長慶三年十二月二十",
    "T51n2076_008:0257b12": "一日。葬于石塔。壽六十二。臘四十二。勅諡大",
    "T51n2076_008:0257b13": "達國師。塔曰澄源。",
    "T51n2076_008:0257b14": "澧州大同廣澄禪師。僧問。如何是六根滅。師",
    "T51n2076_008:0257b15": "云。輪劍擲空(舊本作雲)無傷於物。問如何是本",
    "T51n2076_008:0257b16": "來人。師云。共坐不相識。僧云。恁麼即學人禮",
    "T51n2076_008:0257b17": "謝下去。師云。暗寫愁腸寄與誰。",
    "T51n2076_008:0257b18": "池州南泉普願禪師者。鄭州新鄭人也。姓王",
    "T51n2076_008:0257b19": "氏。唐至德二年依大隗山大慧禪師受業。三",
    "T51n2076_008:0257b20": "十詣嵩嶽受戒。初習相部舊章。究毘尼篇聚。",
    "T51n2076_008:0257b21": "次遊諸講肆。歷聽楞伽華嚴。入中百門觀精",
    "T51n2076_008:0257b22": "練玄義。後扣大寂之室。頓然忘筌。得遊戲三",
    "T51n2076_008:0257b23": "昧。一日為僧行粥次。馬大師問。桶裏是什麼。",
    "T51n2076_008:0257b24": "師云。遮老漢合取口作恁麼語話。自餘同參",
    "T51n2076_008:0257b25": "之流無敢徵詰。貞元十一年憩錫于池陽自",
    "T51n2076_008:0257b26": "構禪齋。不下南泉三十餘載。大和初宣城廉",
    "T51n2076_008:0257b27": "使陸公亘嚮師道風。遂與監軍同請下山。伸",
    "T51n2076_008:0257b28": "弟子之禮。大振玄綱。自此學徒不下數百。言",
    "T51n2076_008:0257b29": "滿諸方目為郢匠。一日師示眾云。道箇如如",
    "T51n2076_008:0257c01": "早是變也。今時師僧須向異類中行。歸宗云。",
    "T51n2076_008:0257c02": "雖行畜生行。不得畜生報。師云。孟八郎又恁",
    "T51n2076_008:0257c03": "麼去也。師有時云。文殊普賢昨夜三更每人",
    "T51n2076_008:0257c04": "與二十棒趁出院也。趙州云。和尚棒教誰喫。",
    "T51n2076_008:0257c05": "師云。且道。王老師過在什麼處。趙州禮拜而",
    "T51n2076_008:0257c06": "出(玄覺云。且道。趙州休去。是肯南泉不肯南泉)師擬取明日遊莊舍。其",
    "T51n2076_008:0257c07": "夜土地神先報莊主。莊主乃預為備。師到問",
    "T51n2076_008:0257c08": "莊主。爭知老僧來排辦如此。莊主云。昨夜土",
    "T51n2076_008:0257c09": "地報道和尚今日來。師云。王老師修行無力。",
    "T51n2076_008:0257c10": "被鬼神覷見。有僧便問。和尚既是善知識。為",
    "T51n2076_008:0257c11": "什麼被鬼神覷見。師云。土地前更下一分飯。",
    "T51n2076_008:0257c12": "(玄覺云。什麼處是土地前更下一分飯。雲居錫云。是賞伊罰伊。只如土地前。見是南泉。不是南泉)師有",
    "T51n2076_008:0257c13": "時云。江西馬祖說即心即佛。王老師不恁麼",
    "T51n2076_008:0257c14": "道。不是心不是佛不是物。恁麼道還有過麼。",
    "T51n2076_008:0257c15": "趙州禮拜而出。時有一僧隨問趙州云。上座",
    "T51n2076_008:0257c16": "禮拜了便出意作麼生。趙州云。汝却問取和",
    "T51n2076_008:0257c17": "尚。僧上問曰。適來諗上座意作麼生。師云。他",
    "T51n2076_008:0257c18": "却領得老僧意旨。師一日捧鉢上堂。黃檗和",
    "T51n2076_008:0257c19": "尚居第一座。見師不起。師問云。長老什麼年",
    "T51n2076_008:0257c20": "中行道。黃檗云。空王佛時。師云。猶是王老師",
    "T51n2076_008:0257c21": "孫在下去。師一日問黃檗。黃金為世界。白銀",
    "T51n2076_008:0257c22": "為壁落。此是什麼人居處。黃檗云。是聖人居",
    "T51n2076_008:0257c23": "處。師云。更有一人居何國土。黃檗乃叉手立。",
    "T51n2076_008:0257c24": "師云。道不得何不問王老師。黃檗却問。更有",
    "T51n2076_008:0257c25": "一人居何國土。師云。可惜許。師又別時問黃",
    "T51n2076_008:0257c26": "檗。定慧等學此理如何。黃檗云。十二時中不",
    "T51n2076_008:0257c27": "依倚一物。師云。莫是長老見處麼。黃檗云。不",
    "T51n2076_008:0257c28": "敢。師云。漿水價且置。草鞋錢教阿誰還。師見",
    "T51n2076_008:0257c29": "僧斫木。師乃擊木三下。僧放下斧子歸僧堂。",
    "T51n2076_008:0258a01": "師歸法堂。良久却入僧堂。見前僧在衣鉢下",
    "T51n2076_008:0258a02": "坐。師云。賺殺人。僧問。師歸丈室將何指南。",
    "T51n2076_008:0258a03": "師云。昨夜三更失却牛。天明失却火。師因東",
    "T51n2076_008:0258a04": "西兩堂各爭猫兒。師遇之白眾曰。道得即救",
    "T51n2076_008:0258a05": "取猫兒。道不得即斬却也。眾無對。師便斬之。",
    "T51n2076_008:0258a06": "趙州自外歸。師舉前語示之。趙州乃脫履安",
    "T51n2076_008:0258a07": "頭上而出。師曰。汝適來若在。即救得猫兒也",
    "T51n2076_008:0258a08": "師在方丈與杉山向火次。師云。不用指東指",
    "T51n2076_008:0258a09": "西。直下本分事道來。杉山插火著叉手立。師",
    "T51n2076_008:0258a10": "云。雖然如是。猶較王老師一線道。有僧問訊",
    "T51n2076_008:0258a11": "叉手而立。師云。太俗生。其僧便合掌。師云太",
    "T51n2076_008:0258a12": "僧生。僧無對。一僧洗鉢次。師乃奪却鉢。其僧",
    "T51n2076_008:0258a13": "即空手而立。師云。鉢在我手裏。汝口喃喃作",
    "T51n2076_008:0258a14": "麼。僧無對。師因入菜園見一僧。師乃將瓦子",
    "T51n2076_008:0258a15": "打之。其僧迴顧。師乃翹足。僧無語。師便歸方",
    "T51n2076_008:0258a16": "丈。僧隨後入問訊云。和尚適來擲瓦子打某",
    "T51n2076_008:0258a17": "甲。豈不是警覺某甲。師云。翹足又作麼生。僧",
    "T51n2076_008:0258a18": "無對(後有僧問石霜云。南泉翹足意作麼生。石霜舉手云。還恁麼無)師示眾云。王",
    "T51n2076_008:0258a19": "師老要賣身阿誰要買。一僧出云。某甲買。師",
    "T51n2076_008:0258a20": "云。他不作貴價不作賤價。汝作麼生買。僧無",
    "T51n2076_008:0258a21": "對(臥龍代云。屬某去也。未山代云。是何道理。趙州代云明年來與和尚縫箇布衫)師與歸宗",
    "T51n2076_008:0258a22": "麻谷同去參禮南陽國師。師先於路上畫一",
    "T51n2076_008:0258a23": "圓相云道得即去。歸宗便於圓相中坐。麻谷",
    "T51n2076_008:0258a24": "作女人拜。師云。恁麼即不去也。歸宗云。是什",
    "T51n2076_008:0258a25": "麼心行師乃相喚迴不去禮國師(玄覺云。只如南泉恁麼道。",
    "T51n2076_008:0258a26": "是肯底語不肯語。雲居錫云。比來去禮拜國師。南泉為什麼却相喚迴。且道古人意作麼生)師問神",
    "T51n2076_008:0258a27": "山。作什麼。對云。打羅。師云。手打脚打。神山",
    "T51n2076_008:0258a28": "云。請和尚道。師云。分明記取舉似作家(洞山別云。",
    "T51n2076_008:0258a29": "無脚手者。始解打羅)有一坐主辭師。師問。什麼處去。對",
    "T51n2076_008:0258b01": "云。山下去。師云。第一不得謗王老師。對云。",
    "T51n2076_008:0258b02": "爭敢謗和尚。師乃噴水云。多少。坐主便出去",
    "T51n2076_008:0258b03": "(先雲居云。非師木意。先曹山云。賴也。石霜云。不為人斟酌。長慶云。請領語。雲居錫云。坐主當時出去。是會不",
    "T51n2076_008:0258b04": "會)師一日掩方丈門。將灰圍却門外云。若有",
    "T51n2076_008:0258b05": "人道得即開。或有祇對多未愜師意。趙州云。",
    "T51n2076_008:0258b06": "蒼天。師便開門。師因翫月次。有僧便問。幾時",
    "T51n2076_008:0258b07": "得似遮箇去。師云。王老師二十年前亦恁麼",
    "T51n2076_008:0258b08": "來。僧云。即今作麼生。師便歸方丈。陸亘大夫",
    "T51n2076_008:0258b09": "問云。弟子從六合來。彼中還更有身否。師云。",
    "T51n2076_008:0258b10": "分明記取舉似作家。陸又謂師曰。和尚大不",
    "T51n2076_008:0258b11": "可思議。到處世界皆成就。師云。適來總是大",
    "T51n2076_008:0258b12": "夫分上事。陸異日又謂師曰。弟子亦薄會佛",
    "T51n2076_008:0258b13": "法。師便問大夫十二時中作麼生。陸云。寸絲",
    "T51n2076_008:0258b14": "不掛。師云。猶是階下漢。師又云。不見道。有道",
    "T51n2076_008:0258b15": "君王不納有智之臣。師上堂次。陸大夫云。請",
    "T51n2076_008:0258b16": "和尚為眾說法。師云。教老僧作麼生說。陸云。",
    "T51n2076_008:0258b17": "和尚豈無方便。師云。道他欠少什麼。陸云。為",
    "T51n2076_008:0258b18": "什麼有六道四生。師云。老僧不教他。陸大夫",
    "T51n2076_008:0258b19": "與師見人雙陸。拈起骰子云。恁麼不恁麼。只",
    "T51n2076_008:0258b20": "恁麼信彩去時如何。師拈起骰子云。臭骨頭",
    "T51n2076_008:0258b21": "十八。又問云。弟子家中有一片石。或時坐或",
    "T51n2076_008:0258b22": "時臥。如今擬鐫作佛還得否。師云得。大夫云。",
    "T51n2076_008:0258b23": "莫不得否。師云。不得不得(雲巖云坐即佛不坐即非佛。洞山云。不坐即",
    "T51n2076_008:0258b24": "佛坐即非佛)趙州問。道非物外物外非道。如何是物",
    "T51n2076_008:0258b25": "外道。師便打。趙州捉住棒云。已後莫錯打人",
    "T51n2076_008:0258b26": "去。師云。龍蛇易辨衲子難謾師喚院主。院",
    "T51n2076_008:0258b27": "主應諾。師云。佛九十日在忉利天為母說法。",
    "T51n2076_008:0258b28": "時優填王思佛。請目連運神通三轉攝匠人",
    "T51n2076_008:0258b29": "往彼雕佛像。只雕得三十一相。為什麼梵音",
    "T51n2076_008:0258c01": "相雕不得。院主問。如何是梵音相。師云。賺殺",
    "T51n2076_008:0258c02": "人。師問維耶。今日普請作什麼。對云。拽磨。",
    "T51n2076_008:0258c03": "師云。磨從爾拽。不得動著磨中心樹子。維那",
    "T51n2076_008:0258c04": "無語(保福代云。比來拽磨如今却不成。法眼代云。恁麼即不拽也)一日有大德。",
    "T51n2076_008:0258c05": "問師曰。即心是佛又不得。非心非佛又不得。",
    "T51n2076_008:0258c06": "師意如何。師云。大德。且信即心是佛便了。更",
    "T51n2076_008:0258c07": "說什麼得與不得。只如大德喫飯了從東廊",
    "T51n2076_008:0258c08": "上西廊下。不可總問人得與不得也。師住庵",
    "T51n2076_008:0258c09": "時有一僧到庵。師向其僧道。某甲上山。待到",
    "T51n2076_008:0258c10": "齋時做飯自喫了。送一分來山上。少時其僧",
    "T51n2076_008:0258c11": "自喫了。却一時打破家事就床臥。師待不見",
    "T51n2076_008:0258c12": "來。便歸庵見僧臥。師亦去一邊而臥。僧便起",
    "T51n2076_008:0258c13": "去。師住後云我往前住庵時。有箇靈利道者。",
    "T51n2076_008:0258c14": "直至如今不見。師拈起毬子問僧云。那箇何",
    "T51n2076_008:0258c15": "似遮箇。對云。不似師云。什麼處見那箇便",
    "T51n2076_008:0258c16": "道不似。僧云。若問某甲見處。和尚放下手中",
    "T51n2076_008:0258c17": "物。師云。許爾具一隻眼。陸亘大夫向師道。肇",
    "T51n2076_008:0258c18": "法師甚奇怪。道萬物同根是非一體。師指庭",
    "T51n2076_008:0258c19": "前牡丹華云。大夫時人見此一株華如夢相",
    "T51n2076_008:0258c20": "似。陸罔測陸又問。天王居何地位。師云。若",
    "T51n2076_008:0258c21": "是天王即非地位。陸云。弟子聞說天王是居",
    "T51n2076_008:0258c22": "初地。師云。應以天王身得度者。即現天王身",
    "T51n2076_008:0258c23": "而為說法。陸辭歸宣城治所。師問。大夫去彼",
    "T51n2076_008:0258c24": "將何治民。陸云。以智慧治民。師云。恁麼即彼",
    "T51n2076_008:0258c25": "處生靈盡遭塗炭去也。師入宣州。陸大夫出",
    "T51n2076_008:0258c26": "迎接。指城門云。人人盡喚作甕門。未審和尚",
    "T51n2076_008:0258c27": "喚作什麼門。師云。老僧若道。恐辱大夫風化。",
    "T51n2076_008:0258c28": "陸云。忽然賊來時作麼生。師云。王老師罪過。",
    "T51n2076_008:0258c29": "陸又問。大悲菩薩用如許多手眼作什麼。師",
    "T51n2076_008:0259a01": "云。只如國家又用大夫作什麼。師為馬大師",
    "T51n2076_008:0259a02": "設齋。問眾云馬大師來否。眾無對。洞山云。待",
    "T51n2076_008:0259a03": "有伴即來。師云。子雖後生甚堪雕琢。洞山云。",
    "T51n2076_008:0259a04": "和尚莫壓良為賤。師洗衣次有僧問。和尚猶",
    "T51n2076_008:0259a05": "有遮箇在。師拈起衣云。爭奈遮箇何(玄覺云。且",
    "T51n2076_008:0259a06": "道是一箇是兩箇)師問僧良欽。空劫中還有佛否。對云",
    "T51n2076_008:0259a07": "有。師云。是阿誰。對云。良欽。師云居何國土。",
    "T51n2076_008:0259a08": "無語。僧問。祖祖相傳合傳何事。師云。一二三",
    "T51n2076_008:0259a09": "四五。問如何是古人底。師云。待有即道。僧",
    "T51n2076_008:0259a10": "云。和尚為什麼妄語。師云。我不妄語。盧行",
    "T51n2076_008:0259a11": "者却妄語。問十二時中以何為境。師云。何不",
    "T51n2076_008:0259a12": "問王老師。僧云。問了也。師云。還曾與汝為境",
    "T51n2076_008:0259a13": "麼。僧問。青蓮不隨風火散時是什麼。師云。無",
    "T51n2076_008:0259a14": "風火不隨是什麼。僧無對。師却問。不思善不",
    "T51n2076_008:0259a15": "思惡。思總不生時。還我本來面目來。僧云。無",
    "T51n2076_008:0259a16": "容止可露(洞山云。還曾將示人麼)師問坐主云。爾與我講經",
    "T51n2076_008:0259a17": "得麼對云。某甲與和尚講經。和尚須與某甲",
    "T51n2076_008:0259a18": "說禪始得。師云。不可將金彈子博銀彈子去。",
    "T51n2076_008:0259a19": "座主云。某甲不會。師云。汝道。空中一片雲。為",
    "T51n2076_008:0259a20": "復釘釘住。為復藤纜著。問空中有一珠如何",
    "T51n2076_008:0259a21": "取得。師云。斫竹布梯空中取。僧云。空中如何",
    "T51n2076_008:0259a22": "布梯。師云。汝擬作麼生取。僧辭問云。學人到",
    "T51n2076_008:0259a23": "諸方。有人問和尚近日作麼生。未審如何祇",
    "T51n2076_008:0259a24": "對。師云。但向道。近日解相撲。僧云。作麼生。",
    "T51n2076_008:0259a25": "師云。一拍雙泯。問父母未生時鼻孔在什麼",
    "T51n2076_008:0259a26": "處。師云。父母已生了鼻孔在什麼處。師將順",
    "T51n2076_008:0259a27": "世。第一座問。和尚百年後向什麼處去。師云。",
    "T51n2076_008:0259a28": "山下作一頭水牯牛去。僧云。某甲隨和尚去",
    "T51n2076_008:0259a29": "還得也無。師云。汝若隨我即須啣取一莖草",
    "T51n2076_008:0259b01": "來。師乃示疾。大和八年甲寅十二月二十五",
    "T51n2076_008:0259b02": "日。凌晨告門人曰。星翳燈幻亦久矣。勿謂吾",
    "T51n2076_008:0259b03": "有去來也。言訖而謝。壽八十七。臘五十八。明",
    "T51n2076_008:0259b04": "年春入塔。",
    "T51n2076_008:0259b05": "五臺山隱峯禪師者。福建邵武人也。姓鄧氏",
    "T51n2076_008:0259b06": "(時稱鄧隱峯)幻若不慧。父母聽其出家。初遊馬祖之",
    "T51n2076_008:0259b07": "門。而未能覩奧。復來往石頭雖兩番不捷(語見馬祖",
    "T51n2076_008:0259b08": "章)而後於馬大師言下契會。師在石頭時。問",
    "T51n2076_008:0259b09": "云。如何得合道去。石頭云。我亦不合道。師云。",
    "T51n2076_008:0259b10": "畢竟如何。石頭云。汝被遮箇得多少時耶。",
    "T51n2076_008:0259b11": "一日石頭和尚剗草次。師在左側叉手而立。",
    "T51n2076_008:0259b12": "石頭飛剗子向師面前剗一株草。師云。和尚",
    "T51n2076_008:0259b13": "只剗得遮箇不剗得那箇。石頭提起剗子。師",
    "T51n2076_008:0259b14": "接得剗子乃作剗勢。石頭云。汝只剗得那箇",
    "T51n2076_008:0259b15": "不解剗得遮箇。師無對(洞山代云。還有堆阜麼)師一日",
    "T51n2076_008:0259b16": "推土車次。馬大師展脚在路上坐。師云。請師",
    "T51n2076_008:0259b17": "收足。大師云。已展不收。師云。已進不退。乃",
    "T51n2076_008:0259b18": "推車碾過。大師脚損。歸法堂執斧子云。適來",
    "T51n2076_008:0259b19": "碾損老僧脚底出來。師便出於大師前引頸。",
    "T51n2076_008:0259b20": "大師乃置斧。師到南泉。覩眾僧參次南泉指",
    "T51n2076_008:0259b21": "淨缾云。銅缾是境缾中有水。不得動著境。與",
    "T51n2076_008:0259b22": "老僧將水來。師便拈淨缾向南泉面前瀉。南",
    "T51n2076_008:0259b23": "泉便休。師後到溈山。於上座頭解放衣鉢。溈",
    "T51n2076_008:0259b24": "山聞師叔到。先具威儀下堂內。師見來便倒",
    "T51n2076_008:0259b25": "作睡勢。溈山便歸。方丈師乃發去。少間溈山",
    "T51n2076_008:0259b26": "問侍者。師叔在否。對云已去也。溈山云。去時",
    "T51n2076_008:0259b27": "有什麼言語。對云。無言語。溈山云。莫道無言",
    "T51n2076_008:0259b28": "語其聲如雷。師以冬居衡嶽夏止清涼。唐元",
    "T51n2076_008:0259b29": "和中荐登五臺。路出淮西。屬吳元濟阻兵違",
    "T51n2076_008:0259c01": "拒王命。官軍與賊交鋒未決勝負。師曰。吾當",
    "T51n2076_008:0259c02": "去解其患。乃擲錫空中飛身而過。兩軍將士",
    "T51n2076_008:0259c03": "仰觀事符預夢鬪心頓息。師既顯神異。慮成",
    "T51n2076_008:0259c04": "惑眾遂入五臺。於金剛窟前將示滅。先問眾",
    "T51n2076_008:0259c05": "云。諸方遷化坐去臥去吾嘗見之。還有立化",
    "T51n2076_008:0259c06": "也無。眾云。有也。師云。還有倒立者否。眾云。",
    "T51n2076_008:0259c07": "未嘗見有。師乃倒立而化。亭亭然其衣順體。",
    "T51n2076_008:0259c08": "時眾議舁就荼毘屹然不動。遠近瞻視驚歎",
    "T51n2076_008:0259c09": "無已。師有妹為尼。時在彼乃俯近而咄曰。老",
    "T51n2076_008:0259c10": "兄疇昔不循法津。死更熒惑於人。於是以手",
    "T51n2076_008:0259c11": "推之。僨然而踣遂就闍維。收舍利入塔。",
    "T51n2076_008:0259c12": "溫州佛[山*(奧釆+米)]和尚。尋常見人來。以拄杖卓地云。",
    "T51n2076_008:0259c13": "前佛也恁麼。後佛也恁麼。僧問。正恁麼時作",
    "T51n2076_008:0259c14": "麼生。師畫一圓相。僧作女人拜。師乃打之。僧",
    "T51n2076_008:0259c15": "問。如何是佛法大意。師云。賊也賊也。僧問。",
    "T51n2076_008:0259c16": "如何是異類。師敲椀云。花奴花奴喫飯來。",
    "T51n2076_008:0259c17": "烏臼和尚有玄紹二上座。從江西來參師。師",
    "T51n2076_008:0259c18": "乃問云。二禪伯發足什麼處。僧云。江西。師以",
    "T51n2076_008:0259c19": "拄杖打之。玄云。久知和尚有此機要。師云。爾",
    "T51n2076_008:0259c20": "既不會。後面箇僧祇對看。後面僧擬近前。師",
    "T51n2076_008:0259c21": "便打云。信知同窠無異土。參堂去。",
    "T51n2076_008:0259c22": "潭州石霜(一作龍)大善和尚。僧問。如何是佛法",
    "T51n2076_008:0259c23": "大意。師云。春日鷄鳴。僧云。學人不會。師云。",
    "T51n2076_008:0259c24": "中秋犬吠。師上堂云。大眾出來出來。老漢有",
    "T51n2076_008:0259c25": "箇法要。百年後不累爾。眾云。便請和尚說。師",
    "T51n2076_008:0259c26": "云。不消一堆火。洞山問。几前一童子甚是了",
    "T51n2076_008:0259c27": "事。如今不見向甚處去也。師云。火焰上泊不",
    "T51n2076_008:0259c28": "得。却歸清涼世界去也。",
    "T51n2076_008:0259c29": "石臼和尚初參馬祖。問什麼處來。師云。烏臼",
    "T51n2076_008:0260a01": "來。祖云。烏臼近日有何言句。師云。幾人於此",
    "T51n2076_008:0260a02": "茫然在。祖云。茫然且置。悄然一句作麼生。師",
    "T51n2076_008:0260a03": "乃近前三步。祖云。我有七棒寄打。烏臼。爾還",
    "T51n2076_008:0260a04": "甘否。師云。和尚先喫某甲後甘。却迴烏臼。",
    "T51n2076_008:0260a05": "本谿和尚。龐居士問云。丹霞打侍者意在何",
    "T51n2076_008:0260a06": "所。師云。大老翁見人長短在。居士云。為我與",
    "T51n2076_008:0260a07": "師同參了。方敢借問。師云。若恁麼從頭舉來",
    "T51n2076_008:0260a08": "共爾商量。居士云。大老翁不可共爾說人是",
    "T51n2076_008:0260a09": "非。師云。念翁老年。居士云。罪過罪過。",
    "T51n2076_008:0260a10": "石林和尚一日龐居士來。師乃竪起拂子云。",
    "T51n2076_008:0260a11": "不落丹霞機試道一句。居士奪却拂子了。却",
    "T51n2076_008:0260a12": "自竪起拳。師云。正是丹霞機。居士云。與我不",
    "T51n2076_008:0260a13": "落看。師云。丹霞患啞龐翁患聾。居士云。恰是",
    "T51n2076_008:0260a14": "也恰是也。師無語。居士云。向道偶爾恁。師",
    "T51n2076_008:0260a15": "亦無語。又一日師問居士云。某甲有箇借問。",
    "T51n2076_008:0260a16": "居士莫惜言句。居士云。便請舉來。師云。元來",
    "T51n2076_008:0260a17": "惜言句。居士云。遮箇問訊不覺落他便宜。",
    "T51n2076_008:0260a18": "師乃掩耳而已。居士云。作家作家。",
    "T51n2076_008:0260a19": "亮　主(洪州西山)本蜀人也。頗講經論。因參馬祖。",
    "T51n2076_008:0260a20": "祖問曰。見說座主大講得經論是否。亮云。不",
    "T51n2076_008:0260a21": "敢。祖云。將什麼講。亮云。將心講。祖云。心如",
    "T51n2076_008:0260a22": "工伎兒。意如和伎者。爭解講得經。亮抗聲云。",
    "T51n2076_008:0260a23": "心既講不得。虛空莫講得麼。祖云。却是虛空",
    "T51n2076_008:0260a24": "講得。亮不肯便出將下階。祖召云。座主。亮迴",
    "T51n2076_008:0260a25": "首。豁然大悟禮拜。祖云。遮鈍根阿師禮拜",
    "T51n2076_008:0260a26": "作麼。亮歸寺告聽眾云。某甲所講經論。謂無",
    "T51n2076_008:0260a27": "人及得。今日被馬大師一問。平生功夫氷釋",
    "T51n2076_008:0260a28": "而已。乃隱西山更無消息。",
    "T51n2076_008:0260a29": "黑眼和尚。僧問。如何是不出世師。師云。善財",
    "T51n2076_008:0260b01": "拄杖子。問如何是佛法大意。師云。十年賣炭",
    "T51n2076_008:0260b02": "漢。不知秤畔星。",
    "T51n2076_008:0260b03": "米嶺和尚。僧問。如何是衲衣下事。師云。醜陋",
    "T51n2076_008:0260b04": "任君嫌。不掛雲霞色。師將示滅。乃遺一偈云。",
    "T51n2076_008:0260b05": "　祖祖不思議　　不許常住世",
    "T51n2076_008:0260b06": "　大眾審思惟　　畢竟只遮是",
    "T51n2076_008:0260b07": "齊峯和尚。一日龐居士入院。師云。俗人頻頻",
    "T51n2076_008:0260b08": "入僧院討箇什麼。居士迴顧兩邊云。誰恁道",
    "T51n2076_008:0260b09": "誰恁道。師乃咄之。居士云。在遮裏。師云。莫",
    "T51n2076_008:0260b10": "是當陽道麼。居士云背後底。師迴首云。看看。",
    "T51n2076_008:0260b11": "居士云。草賊敗草賊敗。師無語。居士又問。此",
    "T51n2076_008:0260b12": "去峯頂有幾里。師云。什麼處去來。居士云可",
    "T51n2076_008:0260b13": "畏峻硬不得問著。師云。是多少。居士云。一二",
    "T51n2076_008:0260b14": "三。師云。四五六。居士云。何不道七。師云。纔",
    "T51n2076_008:0260b15": "道七便有八。居士云。得也得也。師云。一任添",
    "T51n2076_008:0260b16": "取。居士乃咄之而去。師隨後咄之。",
    "T51n2076_008:0260b17": "大陽和尚。伊禪師參次。師云。伊禪近日一般",
    "T51n2076_008:0260b18": "禪師。向目前指教人了。取目前事作遮箇為",
    "T51n2076_008:0260b19": "人。還會文彩未兆時也無。伊云。擬向遮裏",
    "T51n2076_008:0260b20": "致一問。問和尚不知可否。師云。答汝已了莫",
    "T51n2076_008:0260b21": "道可否。伊云。還識得目前也未。師云。是目前",
    "T51n2076_008:0260b22": "作麼生識。伊云要且遭人點檢。師云誰。伊云。",
    "T51n2076_008:0260b23": "某甲。師便咄之。伊退步而立。師云。汝只解瞻",
    "T51n2076_008:0260b24": "前不解顧後。伊云。雪上更加霜。師云。彼此無",
    "T51n2076_008:0260b25": "便宜。",
    "T51n2076_008:0260b26": "紅螺和尚。在幽州有頌。示門人曰。",
    "T51n2076_008:0260b27": "　紅螺山子近邊夷　　度得之流半是奚",
    "T51n2076_008:0260b28": "　共語問醻全不會　　可憐只解那斯祁",
    "T51n2076_008:0260b29": "泉州龜洋山無了禪師者。莆田縣壺公橫塘",
    "T51n2076_008:0260c01": "人也。姓沈氏。年七歲父携入白重院。視之如",
    "T51n2076_008:0260c02": "家因而捨愛。至十八剃度受具靈巖寺。後參",
    "T51n2076_008:0260c03": "大寂禪師了達祖乘。即還本院。院之北樵采",
    "T51n2076_008:0260c04": "路絕。師一日策杖披榛而行。遇六眸巨龜。斯",
    "T51n2076_008:0260c05": "須而失。乃庵于此峯。因號龜洋和尚。一日有",
    "T51n2076_008:0260c06": "虎逐鹿入庵。師以杖格虎遂存鹿命。洎將示",
    "T51n2076_008:0260c07": "化乃述偈曰。",
    "T51n2076_008:0260c08": "　八十年來辨西東　　如今不要白頭翁",
    "T51n2076_008:0260c09": "　非長非短非大小　　還與諸人性相同",
    "T51n2076_008:0260c10": "　無來無去兼無住　　了却本來自性空",
    "T51n2076_008:0260c11": "偈畢儼然告寂。瘞于正堂。垂二十載。為山泉",
    "T51n2076_008:0260c12": "淹沒。門人發塔。見全身水中而浮。閩王聞之。",
    "T51n2076_008:0260c13": "遣使舁入府庭供養。忽臭氣遠聞。王焚香祝",
    "T51n2076_008:0260c14": "之曰。可遷龜洋舊址建塔。言訖異香普熏傾",
    "T51n2076_008:0260c15": "城瞻禮。本道奏諡真寂大師。塔曰靈覺。後弟",
    "T51n2076_008:0260c16": "子慧忠遇澄汰終於白衣。就塔之東二百步",
    "T51n2076_008:0260c17": "而葬。謂之東塔。今龜洋二真身士民依怙。若",
    "T51n2076_008:0260c18": "僧伽之遺化焉。慧忠得法於草庵和尚。如本",
    "T51n2076_008:0260c19": "章述之。",
    "T51n2076_008:0260c20": "利山和尚。僧問。眾色歸空空歸何所。師云。舌",
    "T51n2076_008:0260c21": "頭不出口。僧云。為什麼不出口。師云。內外一",
    "T51n2076_008:0260c22": "如故。僧問不歷僧祇獲法身請師直指。師云。",
    "T51n2076_008:0260c23": "子承父業。僧云。如何領會。師云貶剝不施。僧",
    "T51n2076_008:0260c24": "云。恁麼即大眾有賴去。師云。大眾且置。作",
    "T51n2076_008:0260c25": "麼生是法身。僧無對。師云。汝問我向爾道。僧",
    "T51n2076_008:0260c26": "却問。如何是法身。師云。空華陽焰。僧問。如",
    "T51n2076_008:0260c27": "何是西來意。師云。不見如何。僧云。為什麼如",
    "T51n2076_008:0260c28": "此。師云。只為如此。",
    "T51n2076_008:0260c29": "韶州乳源和尚。上堂云。西來的的意不妨難",
    "T51n2076_008:0261a01": "道。大眾莫有道得者。出來試道看。有一僧出",
    "T51n2076_008:0261a02": "纔禮拜。師便打云。是什麼時節出頭來(後人舉似長慶。",
    "T51n2076_008:0261a03": "長慶云。不妨不妨。資福代云。為和尚不惜身命)師見仰山作沙彌時念經。",
    "T51n2076_008:0261a04": "師咄云。遮沙彌。念經恰似哭聲。仰山云。慧",
    "T51n2076_008:0261a05": "寂念經似哭。未審和尚如何。師乃顧視而已。",
    "T51n2076_008:0261a06": "松山和尚。一日命龐居士喫茶。居士舉起托",
    "T51n2076_008:0261a07": "子云。人人盡有分。因什麼道不得。師云。只為",
    "T51n2076_008:0261a08": "人人盡有。所以道不得。居士云。阿兄為什麼",
    "T51n2076_008:0261a09": "却道得。師云。不可無言也。居士云。灼然灼",
    "T51n2076_008:0261a10": "然。師便喫茶。居士云。阿兄喫茶何不揖客。師",
    "T51n2076_008:0261a11": "云誰。居士云。龐翁。師云。何須更揖。後丹霞",
    "T51n2076_008:0261a12": "聞舉乃云。若不是松山幾被箇老翁作亂一",
    "T51n2076_008:0261a13": "上。居士聞之。乃令人傳語丹霞云。何不會",
    "T51n2076_008:0261a14": "取舉起托子時。",
    "T51n2076_008:0261a15": "則川和尚。龐居士看師師云。還記得初見石",
    "T51n2076_008:0261a16": "頭時道理否。居士云。猶得阿師重舉在。師云",
    "T51n2076_008:0261a17": "情知久參事慢。居士云。阿師老耄不啻龐翁。",
    "T51n2076_008:0261a18": "師云。二彼同時又爭幾許。居士云。龐翁鮮健",
    "T51n2076_008:0261a19": "且勝阿師。師云。不是勝我只是欠爾一箇幞",
    "T51n2076_008:0261a20": "頭。居士云。恰與師相似。師大笑而已。師入茶",
    "T51n2076_008:0261a21": "園內摘茶次。龐居士云。法界不容身。師還見",
    "T51n2076_008:0261a22": "我否。師云。不是老師怕答公話。居士云。有",
    "T51n2076_008:0261a23": "問有答蓋是尋常。師乃摘茶不聽。居士云。莫",
    "T51n2076_008:0261a24": "怪適來容易借問。師亦不顧。居士喝云。遮",
    "T51n2076_008:0261a25": "無禮儀老漢。待我一一舉向明眼人在。師乃",
    "T51n2076_008:0261a26": "拋却茶籃子。便入方丈。",
    "T51n2076_008:0261a27": "南嶽西園蘭若曇藏禪師者。本受心印於大",
    "T51n2076_008:0261a28": "寂禪師。後謁石頭遷和尚瑩然明徹。唐貞元",
    "T51n2076_008:0261a29": "二年遁衡嶽之絕頂。人罕參訪。尋以脚疾移",
    "T51n2076_008:0261b01": "止西園。禪侶繁盛。師一日自開浴次。僧問。何",
    "T51n2076_008:0261b02": "不使沙彌。師乃拊掌三下(洞山云。一種是時節因緣。就中西園精妙。",
    "T51n2076_008:0261b03": "僧問曹山。古人拊掌豈不明沙彌邊事。曹山云。如何是向上事。僧無對。曹山云。遮沙彌)師養一",
    "T51n2076_008:0261b04": "靈犬。嘗夜經行次。其犬銜師衣。師即歸房。又",
    "T51n2076_008:0261b05": "於門側伏守而吠。頻奮身作猛噬之勢。詰旦",
    "T51n2076_008:0261b06": "東厨有一大蟒長數丈。張口呀氣毒焰熾然。",
    "T51n2076_008:0261b07": "侍者請避之。師曰。死可逃乎。彼以毒來我以",
    "T51n2076_008:0261b08": "慈受。毒無實性激發則彊。慈苟無緣冤親一",
    "T51n2076_008:0261b09": "揆。言訖其蟒按首徐行倏然不見。復一夕有",
    "T51n2076_008:0261b10": "群盜。犬亦銜師衣。師語盜曰。茅舍有可意物。",
    "T51n2076_008:0261b11": "一任取去終無所悋。盜感其言皆稽首而散。",
    "T51n2076_008:0261b12": "百靈和尚一日與龐居士路次相逢。師問云。昔",
    "T51n2076_008:0261b13": "日居士南嶽得意句還曾舉向人未。居士云。",
    "T51n2076_008:0261b14": "曾舉來。師云。舉向什麼人。居士以手自指云。",
    "T51n2076_008:0261b15": "龐翁。師云。直是妙德空生也歎居士不及。居",
    "T51n2076_008:0261b16": "士却問。師得力句是誰知。師便戴笠子而去。",
    "T51n2076_008:0261b17": "居士云。善為道路。師一去更不迴首。鎮州金",
    "T51n2076_008:0261b18": "牛和尚。師自作飯供養眾僧。每至齋時舁飯",
    "T51n2076_008:0261b19": "桶到堂前作舞曰。菩薩子喫飯來。乃撫掌大",
    "T51n2076_008:0261b20": "笑。日日如是(僧問長慶。古人撫掌喚僧喫飯。意旨云何。長慶云。大似因齋慶讚。僧問大光。",
    "T51n2076_008:0261b21": "未審慶讚箇什麼。大光是作舞。僧乃禮拜。大光云。遮野狐精。東禪齊云。古人自出手作飯。舞了喚人來喫意作麼",
    "T51n2076_008:0261b22": "生。還會麼。只如長慶與大光。是明古人意。別為他分析。今問。上座。每日持盂掌鉢時。迎來送去時。為當與古人",
    "T51n2076_008:0261b23": "一般。別有道理。若道別且作麼生得別來。若一般恰到他舞。又被喚作野狐精。有會處麼。若未會行脚眼在什麼",
    "T51n2076_008:0261b24": "處。僧問曹山。古人恁麼是奴兒婢子否。曹山云是。僧云。向上事請師道。曹山咄云。遮奴兒婢子)。",
    "T51n2076_008:0261b25": "洞安和尚。有僧辭師。師云。什麼處去。僧云。",
    "T51n2076_008:0261b26": "本無所去。師云。善為闍梨。僧云。不敢不敢。",
    "T51n2076_008:0261b27": "師云。到諸方分明舉。僧侍立次。師問。今日是",
    "T51n2076_008:0261b28": "幾。僧云。不知。師云。我却記得。僧云。今日是",
    "T51n2076_008:0261c01": "幾。師云。今日昏晦。",
    "T51n2076_008:0261c02": "忻州打地和尚。自江西領旨。自晦其名。凡學",
    "T51n2076_008:0261c03": "者致問。惟以棒打地而示之。時謂之打地和",
    "T51n2076_008:0261c04": "尚。一日被僧藏却棒然後問。師但張其口。僧",
    "T51n2076_008:0261c05": "問門人曰。只如和尚每有人問。便打地。意旨",
    "T51n2076_008:0261c06": "如何。門人即於竈底取柴一片擲在釜中。",
    "T51n2076_008:0261c07": "潭州秀谿和尚。一日谷山問。聲色純真如何",
    "T51n2076_008:0261c08": "是道。師云。亂道作麼。谷山却從東邊過西邊",
    "T51n2076_008:0261c09": "立。師云。若不恁麼即禍事也。谷山却過東邊。",
    "T51n2076_008:0261c10": "師乃下禪床方行兩步。被谷山捉住云。聲色",
    "T51n2076_008:0261c11": "純真事作麼。生師便掌谷山谷山云。十年後",
    "T51n2076_008:0261c12": "要箇人下茶也無在。師云要谷山老漢作麼。",
    "T51n2076_008:0261c13": "谷山呵呵大笑三聲。",
    "T51n2076_008:0261c14": "磁州馬頭峯神藏禪師上堂謂眾云。知而無",
    "T51n2076_008:0261c15": "知不是無知而說無知(南泉云。恁麼依師道。始道得一半。黃檗云。不是南泉",
    "T51n2076_008:0261c16": "駿。他要圓前話)。",
    "T51n2076_008:0261c17": "潭州華林善覺禪師。常持錫夜出林麓間。七",
    "T51n2076_008:0261c18": "步一振錫一稱觀音名號。夾山善會造庵問",
    "T51n2076_008:0261c19": "曰。遠聞和尚念觀音是否。師曰然。夾山曰。騎",
    "T51n2076_008:0261c20": "却頭如何。師曰。出頭從汝騎。不出頭騎什麼。",
    "T51n2076_008:0261c21": "僧參方展坐具。師曰緩緩。僧曰。和尚見什麼。",
    "T51n2076_008:0261c22": "師曰。可惜許磕破鐘樓。其僧從此悟入。一日",
    "T51n2076_008:0261c23": "觀察使裴休訪之問曰。師還有侍者否。師曰。",
    "T51n2076_008:0261c24": "有一兩箇。裴曰。在什麼處。師乃喚大空小空。",
    "T51n2076_008:0261c25": "時二虎自庵後而出。裴覩之驚悸。師語二虎",
    "T51n2076_008:0261c26": "曰。有客且去。二虎哮吼而去。裴問曰。師作何",
    "T51n2076_008:0261c27": "行業感得如斯。師乃良久曰。會麼。曰不會。師",
    "T51n2076_008:0261c28": "曰。山僧常念觀音。",
    "T51n2076_008:0261c29": "汀州水塘和尚。師勘歸宗。甚麼處人。歸宗云。",
    "T51n2076_008:0262a01": "陳州人。師云。多少年紀歸宗云。二十二。師",
    "T51n2076_008:0262a02": "云。闍梨未生時老僧去來。歸宗云。和尚幾時",
    "T51n2076_008:0262a03": "生。師豎起拂子。歸宗云。遮箇豈有生邪。師",
    "T51n2076_008:0262a04": "云。會得即無生。歸宗云。未會在師無語。",
    "T51n2076_008:0262a05": "古寺和尚。丹霞參師經宿至明。旦煮粥熟。行",
    "T51n2076_008:0262a06": "者只盛一鉢與師。又盛一碗自喫。殊不顧丹",
    "T51n2076_008:0262a07": "霞。丹霞即自盛粥喫行者云。五更侵早起。更",
    "T51n2076_008:0262a08": "有夜行人。丹霞問師。何不教訓行者。得恁麼",
    "T51n2076_008:0262a09": "無禮。師云。淨地上不要點污人家男女。丹霞",
    "T51n2076_008:0262a10": "云。幾不問過遮老漢。",
    "T51n2076_008:0262a11": "江西椑樹和尚因臥次。道吾近前牽被覆之。",
    "T51n2076_008:0262a12": "師云。作麼。道吾云。蓋覆。師云。臥底是坐底",
    "T51n2076_008:0262a13": "是。道吾云。不在遮兩處。師云。爭奈蓋覆何。",
    "T51n2076_008:0262a14": "道吾云。莫亂道。師向火次。道吾問。作什麼。",
    "T51n2076_008:0262a15": "師云。和合。道吾云。恁麼即當頭脫去也。師",
    "T51n2076_008:0262a16": "云。隔闊來多少時耶。道吾便拂袖而去。道吾",
    "T51n2076_008:0262a17": "一日從外歸。師問。什麼處去來。道吾云。親",
    "T51n2076_008:0262a18": "近來。師云。用簸遮兩片皮作什麼。道吾云",
    "T51n2076_008:0262a19": "借。師云。他有從汝借無作麼生。道吾云。只",
    "T51n2076_008:0262a20": "為有所以借。",
    "T51n2076_008:0262a21": "京兆草堂和尚。自罷參大寂。遊至海昌。海昌",
    "T51n2076_008:0262a22": "和尚問。什麼處來。師云。道場來。昌云遮裏",
    "T51n2076_008:0262a23": "什麼處。師云。賊不打貧人家。問未有一法時。",
    "T51n2076_008:0262a24": "此身在什麼處。師乃作一圓相於中書身字。",
    "T51n2076_008:0262a25": "袁州陽岐山甄叔禪師。上堂示眾曰。群靈一",
    "T51n2076_008:0262a26": "源假名為佛。體竭形消而不滅。金流朴散而",
    "T51n2076_008:0262a27": "常存。性海無風金波自涌。心靈絕兆萬象齊",
    "T51n2076_008:0262a28": "昭。體斯理者。不言而遍歷沙界。不用而功益",
    "T51n2076_008:0262a29": "玄化。如何背覺反合塵勞。於陰界中妄自囚",
    "T51n2076_008:0262b01": "執。師始登此山宴處。以至成院。聚徒演法四",
    "T51n2076_008:0262b02": "十餘年。唐元和十五年正月十三日歸寂。荼",
    "T51n2076_008:0262b03": "毘獲舍利七百粒。於東峯下建塔。",
    "T51n2076_008:0262b04": "濛谿和尚。僧問一念不生時如何。師良久。僧",
    "T51n2076_008:0262b05": "便禮拜。師云。汝且作麼生會。僧云。某甲終不",
    "T51n2076_008:0262b06": "無慚愧。師云。汝却信得及。問本分事如何體",
    "T51n2076_008:0262b07": "悉。師云。爾何不問。僧云。請師答話。師云。爾",
    "T51n2076_008:0262b08": "却問得好。其僧大笑而出。師云。只有遮師",
    "T51n2076_008:0262b09": "僧靈利。有僧從外來。師便喝。僧云。好箇來",
    "T51n2076_008:0262b10": "由。師云。猶要棒在。僧云。珍重。便出。師云。得",
    "T51n2076_008:0262b11": "能自在。",
    "T51n2076_008:0262b12": "洛京黑澗和尚。僧問。如何是密室。師云。截耳",
    "T51n2076_008:0262b13": "臥街。僧云。如何是密室中人。師乃換手搥胸。",
    "T51n2076_008:0262b14": "京兆興平和尚。洞山來禮拜。師云。莫禮老朽。",
    "T51n2076_008:0262b15": "洞山云。禮非老朽。師云。非老朽者不受禮。洞",
    "T51n2076_008:0262b16": "山云。他亦不止。洞山問。如何是古佛心。師",
    "T51n2076_008:0262b17": "云。即汝心是。洞山云。雖然如此。猶是某甲疑",
    "T51n2076_008:0262b18": "處。師云。若恁麼即問取木人去。洞山云。某甲",
    "T51n2076_008:0262b19": "有一句子。不借諸聖口。師云。汝試道看。洞山",
    "T51n2076_008:0262b20": "云。不是某甲。洞山辭。師云。什麼處去。洞山",
    "T51n2076_008:0262b21": "云。沿流無定止。師云。法身沿流報身沿流。洞",
    "T51n2076_008:0262b22": "山云。總不作此解。師乃撫掌(保福云。洞山自是一家。乃別云。",
    "T51n2076_008:0262b23": "覓得幾人)。",
    "T51n2076_008:0262b24": "逍遙和尚。一日師在禪床上坐。有僧鹿西問",
    "T51n2076_008:0262b25": "云。念念攀緣心心永寂。師云。昨日晚間也有",
    "T51n2076_008:0262b26": "人恁麼道。西云。道箇什麼。師云。不知。西云。",
    "T51n2076_008:0262b27": "請師說。師以拂子驀口打。西便出。師告大眾",
    "T51n2076_008:0262b28": "云。頂門上著一隻眼。",
    "T51n2076_008:0262b29": "福谿和尚。僧問。古鏡無瑕時如何。師良久。僧",
    "T51n2076_008:0262c01": "云。師意如何。師云。山僧耳背僧又舉前問。",
    "T51n2076_008:0262c02": "師云。猶較些子。僧問。如何是自己。師云。爾",
    "T51n2076_008:0262c03": "問什麼。僧云。豈無方便去也。師云。爾適來問",
    "T51n2076_008:0262c04": "什麼。僧云。得恁麼顛倒。師云。今日合喫山僧",
    "T51n2076_008:0262c05": "手裏棒。僧問。緣散歸空空歸何所。師云。某",
    "T51n2076_008:0262c06": "甲。僧云喏。師云。空在何處。僧云。却請師道。",
    "T51n2076_008:0262c07": "師云。波斯喫胡椒。",
    "T51n2076_008:0262c08": "洪州水老和尚。初問馬祖。如何是西來的的",
    "T51n2076_008:0262c09": "意。祖乃當胸蹋倒。師大悟。起來撫掌呵呵",
    "T51n2076_008:0262c10": "大笑云。大奇百千三昧無量妙義。只向一毛",
    "T51n2076_008:0262c11": "頭上便識得根原去。便禮拜而退。師住後告",
    "T51n2076_008:0262c12": "眾云。自從一喫馬師蹋。直至如今笑不休。有",
    "T51n2076_008:0262c13": "僧作一圓相。以手撮向師身上師乃三撥。亦",
    "T51n2076_008:0262c14": "作一圓相却指其僧。僧便禮拜師打云。遮虛",
    "T51n2076_008:0262c15": "頭漢。問如何是沙門行師云。動則影現覺則",
    "T51n2076_008:0262c16": "氷生。問如何是佛法大意。師乃拊掌呵呵",
    "T51n2076_008:0262c17": "大笑。凡接機大約如此。",
    "T51n2076_008:0262c18": "浮盃和尚。有凌行婆來禮拜師師與坐喫茶。",
    "T51n2076_008:0262c19": "行婆乃問云。盡力道不得底句。還分付阿誰。",
    "T51n2076_008:0262c20": "師云浮杯無剩語。婆云。某甲不恁麼道。師遂",
    "T51n2076_008:0262c21": "舉前語問婆。婆斂手哭云。蒼天中間更有冤",
    "T51n2076_008:0262c22": "苦。師無語。婆云。語不知偏正。理不識倒邪。",
    "T51n2076_008:0262c23": "為人即禍生也。後有僧舉似南泉。南泉云。苦",
    "T51n2076_008:0262c24": "哉浮盃。被老婆摧折。婆後聞南泉恁道。笑云",
    "T51n2076_008:0262c25": "王老師猶少機關在。有幽州澄一禪客。逢見",
    "T51n2076_008:0262c26": "行婆乃問云。怎生南泉恁道猶少機關在。婆",
    "T51n2076_008:0262c27": "乃哭云。可悲可痛。禪客罔措。婆乃問云會麼",
    "T51n2076_008:0262c28": "禪客合掌而退。婆云。徛死禪和如麻似粟。",
    "T51n2076_008:0262c29": "後澄一禪客舉似趙州。趙州云。我若見遮",
    "T51n2076_008:0263a01": "臭老婆問教口啞却。澄一問趙州云。未審和",
    "T51n2076_008:0263a02": "尚怎生問他。趙州以棒打云。似遮箇徛死",
    "T51n2076_008:0263a03": "漢。不打待幾時。連打數棒。婆又聞趙州恁道",
    "T51n2076_008:0263a04": "云。趙州自合喫婆手裏棒。後僧舉似趙州。趙",
    "T51n2076_008:0263a05": "州哭云。可悲可痛。婆聞趙州此語。合掌歎云。",
    "T51n2076_008:0263a06": "趙州眼放光明照破四天下也。後趙州教僧",
    "T51n2076_008:0263a07": "去問婆云。怎生是趙州眼。婆乃竪起拳頭。趙",
    "T51n2076_008:0263a08": "州聞乃作一頌。送凌行婆云。",
    "T51n2076_008:0263a09": "　當機直面提　　直面當機疾",
    "T51n2076_008:0263a10": "　報爾凌行婆　　哭聲何得失",
    "T51n2076_008:0263a11": "婆以頌答趙州云。",
    "T51n2076_008:0263a12": "　哭聲師已曉　　已曉復誰知",
    "T51n2076_008:0263a13": "　當時摩竭國　　幾喪目前機",
    "T51n2076_008:0263a14": "潭州龍山和尚(亦云隱山)問僧。什麼處來。僧云。老",
    "T51n2076_008:0263a15": "宿處來。師云。老宿有何言句。僧云。說即千句",
    "T51n2076_008:0263a16": "萬句。不說即一字也無。師云。恁麼即蠅子放",
    "T51n2076_008:0263a17": "卵。其僧禮拜。師便打之。洞山价和尚行脚時。",
    "T51n2076_008:0263a18": "迷路到山因參禮次。師問。此山無路闍梨向",
    "T51n2076_008:0263a19": "什麼處來。洞山云。無路且置。和尚從何而入。",
    "T51n2076_008:0263a20": "師云。我不曾雲水。洞山云。和尚住此山多少",
    "T51n2076_008:0263a21": "時邪師云。春秋不涉。洞山云。此山先住和",
    "T51n2076_008:0263a22": "尚先住。師云。不知。洞山云。為什麼不知。師",
    "T51n2076_008:0263a23": "云。我不為人天來。洞山却問。如何是賓中主。",
    "T51n2076_008:0263a24": "師云。長年不出戶洞山云。如何是主中賓。師",
    "T51n2076_008:0263a25": "云。青天覆白雲。洞山云。賓主相去幾何。師",
    "T51n2076_008:0263a26": "云。長江水上波。洞山云。賓主相見有何言說。",
    "T51n2076_008:0263a27": "師云。清風拂白月。洞山又問。和尚見箇什麼",
    "T51n2076_008:0263a28": "道理便住此山。師云。我見兩箇泥牛鬪入海",
    "T51n2076_008:0263a29": "直至如今無消息。師因有頌云。",
    "T51n2076_008:0263b01": "　三間茅屋從來住　　一道神光萬境閑",
    "T51n2076_008:0263b02": "　莫作是非來辨我　　浮生穿鑿不相關",
    "T51n2076_008:0263b03": "襄州居士龐蘊者。衝州衡陽縣人也。字道玄。",
    "T51n2076_008:0263b04": "世以儒為業。而居士少悟塵勞志求真諦。唐",
    "T51n2076_008:0263b05": "貞元初謁石頭和尚忘言會旨。復與丹霞禪",
    "T51n2076_008:0263b06": "師為友。一日石頭問曰。子自見老僧已來日",
    "T51n2076_008:0263b07": "用事作麼生。對曰。若問日用事即無開口處。",
    "T51n2076_008:0263b08": "復呈一偈云。",
    "T51n2076_008:0263b09": "　日用事無別　　唯吾自偶諧",
    "T51n2076_008:0263b10": "　頭頭非取捨　　處處勿張乖",
    "T51n2076_008:0263b11": "　朱紫誰為號　　丘山絕點埃",
    "T51n2076_008:0263b12": "　神通并妙用　　運水及般柴",
    "T51n2076_008:0263b13": "石頭然之曰。子以緇耶素耶。居士曰。願從所",
    "T51n2076_008:0263b14": "慕遂不剃染。後之江西參問馬祖云。不與萬",
    "T51n2076_008:0263b15": "法為侶者是什麼人。祖云。待汝一口吸盡西",
    "T51n2076_008:0263b16": "江水即向汝道。居士言下頓領玄要。乃留駐",
    "T51n2076_008:0263b17": "參承經涉二載。有偈曰。",
    "T51n2076_008:0263b18": "　有男不婚　　有女不嫁　　大家團欒頭",
    "T51n2076_008:0263b19": "　共說無生話",
    "T51n2076_008:0263b20": "自爾機辯迅捷諸方嚮之。嘗遊講肆隨喜金",
    "T51n2076_008:0263b21": "剛經。至無我無人處。致問曰。座主既無我無",
    "T51n2076_008:0263b22": "人。是誰講誰聽。座主無對。居士曰。某甲雖是",
    "T51n2076_008:0263b23": "俗人麁知信向。座主曰只如居士意作麼生。",
    "T51n2076_008:0263b24": "居士乃示一偈云。",
    "T51n2076_008:0263b25": "　無我復無人　　作麼有疎親",
    "T51n2076_008:0263b26": "　勸君休歷坐　　不似直求真",
    "T51n2076_008:0263b27": "　金剛般若性　　外絕一纖塵",
    "T51n2076_008:0263b28": "　我聞并信受　　總是假名陳",
    "T51n2076_008:0263b29": "座主聞偈欣然仰歎。居士所至之處老宿多",
    "T51n2076_008:0263c01": "往。復問醻皆隨機應響。非格量軌轍之可拘",
    "T51n2076_008:0263c02": "也。元和中北遊襄漢隨處而居或鳳嶺鹿門。",
    "T51n2076_008:0263c03": "或廛肆閭巷。初住東巖後居郭西小舍。一女",
    "T51n2076_008:0263c04": "名靈照。常隨製竹漉籬令鬻之以供朝夕。有",
    "T51n2076_008:0263c05": "偈曰。",
    "T51n2076_008:0263c06": "　心如境亦如　　無實亦無虛",
    "T51n2076_008:0263c07": "　有亦不管　　無亦不居　　不是賢聖",
    "T51n2076_008:0263c08": "　了事凡夫　　易復易　　即此五蘊有真智",
    "T51n2076_008:0263c09": "　十方世界一乘同　　無相法身豈有二",
    "T51n2076_008:0263c10": "　若捨煩惱入菩提　　不知何方有佛地",
    "T51n2076_008:0263c11": "居士將入滅。令女靈照出視日早晚及午以",
    "T51n2076_008:0263c12": "報。女遽報曰。日已中矣。而有蝕也。居士出戶",
    "T51n2076_008:0263c13": "觀次。靈照即登父座合掌坐亡居士笑曰。我",
    "T51n2076_008:0263c14": "女鋒捷矣。於是更延七日。州牧于公問疾次。",
    "T51n2076_008:0263c15": "居士謂曰。但願空諸所有。慎勿實諸所無。好",
    "T51n2076_008:0263c16": "住世間皆如影響。言訖枕公膝而化。遺命焚",
    "T51n2076_008:0263c17": "棄。江湖緇白傷悼。謂禪門龐居士即毘耶淨",
    "T51n2076_008:0263c18": "名矣。有詩偈三百餘篇傳於世。",
    "T51n2076_008:0263c19": "景德傳燈錄卷第八"
}