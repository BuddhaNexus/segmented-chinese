{
    "X72n1435_006:0263a01": "無異禪師廣錄卷第六",
    "X72n1435_006:0263a02": "住博山法孫 弘瀚 &#x5F5A;編",
    "X72n1435_006:0263a03": "首座法孫 弘裕 同集",
    "X72n1435_006:0263a04": "住建州大仰寶林禪寺語錄",
    "X72n1435_006:0263a05": "[0263a05] 結制上堂。諸佛出世。為一大事因緣。幾幅素縑描不",
    "X72n1435_006:0263a06": "出。博山出世。亦為一大事因緣。一條白練驀頭穿。破",
    "X72n1435_006:0263a07": "顏老漢曾相委。多少人天受熱瞞。諸昆仲此事不從",
    "X72n1435_006:0263a08": "功行得。不從修證得。不從思維得。不從禪定得。饒你",
    "X72n1435_006:0263a09": "將自己身心煉得。如枯木寒&#x7070;。百年在定。終如一箇",
    "X72n1435_006:0263a10": "死人。於本分事中。全無交涉。所以道。直饒到澄潭月",
    "X72n1435_006:0263a11": "影。靜夜鐘聲。隨扣擊以無虧。觸波瀾而不散。此猶是",
    "X72n1435_006:0263a12": "生死岸頭事。諸昆仲直須向花柳街前。逴得九衢春",
    "X72n1435_006:0263a13": "色。芙蓉岸上。帶來八面秋風。始能應用無虧。隨緣自",
    "X72n1435_006:0263a14": "在底日子。諸昆。仲還知博山今日底行履處麼。良久",
    "X72n1435_006:0263a15": "云。祇有一雙窮相手。未曾輕揖等閒人。",
    "X72n1435_006:0263a16": "[0263a16] 上堂。心不是佛。智不是道。知盡無知。無知知要。博山",
    "X72n1435_006:0263a17": "晝起暗眠。算來恰恰。&#x5374;好對談。無論是和非。三寸舌",
    "X72n1435_006:0263a18": "頭胡亂掃。有問禪。夜深明月照窗前。有問道。無角泥",
    "X72n1435_006:0263a19": "牛臥荒草。有問法。南嶽石頭苔路滑。有問僧。眼中瞳",
    "X72n1435_006:0263a20": "子面前人。更有當陽向上句。分明說與君須記。從來",
    "X72n1435_006:0263a21": "孝子諱爺名。等閒拈出同兒戲。諸昆仲博山。今日拈",
    "X72n1435_006:0263a22": "出。可謂。不惜家珍也。祇要諸人領略。不然則辜負大",
    "X72n1435_006:0263a23": "眾去也。復笑云。不辜負賸栽無影樹。留與後人看。",
    "X72n1435_006:0263a24": "[0263a24] 上堂。佛法有因緣。因緣非佛法。彼此不相涉。蓮華從",
    "X72n1435_006:0263b01": "口發。昔釋迦大師。托質閻浮。降神兜率。未受羯藍之",
    "X72n1435_006:0263b02": "孕。便展無礙之鋒。現世界而無邊。化眾生而無量。檢",
    "X72n1435_006:0263b03": "點將來。要且不曾度著一箇。既出母胎。捨皇宮之快",
    "X72n1435_006:0263b04": "樂。受雪嶺之饑寒。&#x89A9;明星而悟真常。即塵勞而成佛。",
    "X72n1435_006:0263b05": "事要且不曾悟著一法。及乎開場四十九載。談經三",
    "X72n1435_006:0263b06": "百餘會。龍宮塞滿。而法界全彰。要且不曾談著一字。",
    "X72n1435_006:0263b07": "逮末後。拈花示眾。便云。有教外別傳。說印心之玅偈。",
    "X72n1435_006:0263b08": "付上行之金襴。要且不曾傳著一絲。及乎三千七百。",
    "X72n1435_006:0263b09": "承&#x8657;接響。人人拖泥帶水。而棒喝交馳。各各帶水拖",
    "X72n1435_006:0263b10": "泥。而眉毛倒&#x7AEA;。要且不曾沾著一滴。今日博山。遠承",
    "X72n1435_006:0263b11": "慈蔭。雖是他家兒孫。要且不行他故轍。是佛亦&#x5257;。域",
    "X72n1435_006:0263b12": "內不留朕兆。是魔亦&#x5257;。緣中豈涉塵勞。是僧亦&#x5257;。拂",
    "X72n1435_006:0263b13": "羅漢之我人。是法亦&#x5257;。出智眼之金屑。當此法筵之",
    "X72n1435_006:0263b14": "際。向蒼煙紫霧之中。細觀豹變。於流沙絕域之外。捷",
    "X72n1435_006:0263b15": "見飛黃。直下舉向上機。徹頭示末後句。諸昆仲既是",
    "X72n1435_006:0263b16": "直下。喚甚麼作向上機。既是徹頭。因甚是末後句。復",
    "X72n1435_006:0263b17": "笑云。金背黃牛眠綠草。銀蹄黑犬吠青天。",
    "X72n1435_006:0263b18": "[0263b18] 上堂。心本是佛。智本是道。認奴作郎。終成不肖。東寺",
    "X72n1435_006:0263b19": "要索鎮海珠。仰山傾出一栲栳。釋迦彌勒為渠忙。帶",
    "X72n1435_006:0263b20": "累博山渾落草。不落草。萬里山河明杲杲。西湖水浸",
    "X72n1435_006:0263b21": "碧琉璃。南海波斯無處討。諸昆仲當此時也。秋日微",
    "X72n1435_006:0263b22": "微。秋菊離離。秋雁南飛。秋猿夜啼。古所謂。欲知佛法。",
    "X72n1435_006:0263b23": "當觀時節因緣。今時節至矣。作麼生是本成佛底心。",
    "X72n1435_006:0263b24": "以手約云。看看。傍觀者哂。當局者迷。參。",
    "X72n1435_006:0263c01": "[0263c01] 上堂。諸昆仲須善巧。彌勒布袋頭。祇要今時了。耍笑",
    "X72n1435_006:0263c02": "與謳歌愈聽聲愈好。且如博山上堂。大眾聽法。畢竟",
    "X72n1435_006:0263c03": "承誰恩力。稽首慈氏大師。神通不同小小。",
    "X72n1435_006:0263c04": "[0263c04] 上堂。昨日是重陽。今朝不見九。惟有破落僧。面南看",
    "X72n1435_006:0263c05": "北斗。懶烹石女茶。酷愛曹山酒。棒打石人頭。不落瞿",
    "X72n1435_006:0263c06": "曇後。諸昆仲通玄一脈。智者知&#x758E;。不動金鞭。白牛&#x9008;",
    "X72n1435_006:0263c07": "野。擬向溪東牧。不免食他國王水草。渾家不著孝。撲",
    "X72n1435_006:0263c08": "碎玉琉璃。擬向溪西牧。不免食他國王水草。罷拈金",
    "X72n1435_006:0263c09": "彈子。大地沒閒人。不如隨分納些些。秋風多帶殺。秋",
    "X72n1435_006:0263c10": "露逼人寒。諸昆仲更須知。人牛不見海湛空澄。涓滴",
    "X72n1435_006:0263c11": "非聲。千山不露。恁麼時節。轉位就機一句。作麼生道。",
    "X72n1435_006:0263c12": "堪笑陶彭澤。無錢對菊花。",
    "X72n1435_006:0263c13": "[0263c13] 上堂。雲居祐禪師云。月色和雲白。松聲帶露寒。好箇",
    "X72n1435_006:0263c14": "真消息。憑君仔細看。諸昆仲此四句偈。如啞子作通",
    "X72n1435_006:0263c15": "事。分明舉似於人。祇要披襟領荷。博山今年。到寶林",
    "X72n1435_006:0263c16": "寺。恰恰應者箇時節。不免註解一遍與大眾。結箇出",
    "X72n1435_006:0263c17": "世大因緣也。月色和雲白。人居翠&#x8462;東。更求親切句。",
    "X72n1435_006:0263c18": "&#x6B35;乃月明中。松聲帶露寒。冷落絕躋攀。渾身赤骨歷。",
    "X72n1435_006:0263c19": "坐破蘚苔斑。好箇真消息。全歸顧盼中。夜深人盡曉。",
    "X72n1435_006:0263c20": "清碧許誰同。憑君仔細看。當下骨毛寒。&#x643A;笻深嶂裏。",
    "X72n1435_006:0263c21": "趺坐聽緡蠻。諸昆仲且道。博山註解還。徹古人意否。",
    "X72n1435_006:0263c22": "一聲鐵笛歸來晚。笑展家風爛熳看。",
    "X72n1435_006:0263c23": "[0263c23] 上堂。說一箇禪字。好與三十棒。杖頭有眼明如日。說",
    "X72n1435_006:0263c24": "一箇法字。好與三十棒。優&#x9262;無根滿樹花。說一箇佛",
    "X72n1435_006:0264a01": "字。好與三十棒。分付老盧高著眼。說一箇僧字。好與",
    "X72n1435_006:0264a02": "三十棒。莫教流落在天涯。過得瀟湘渡口。便知清白",
    "X72n1435_006:0264a03": "人家。管甚煙雲埋沒。從教黑豆生芽。翻思昔日雲門",
    "X72n1435_006:0264a04": "老。卸&#x5374;鐵枷。真箇好一棒打殺。貴太平免使兒孫落",
    "X72n1435_006:0264a05": "荒草。諸昆仲開眼說夢。醒亦是迷。白酒青鹽。我乃是",
    "X72n1435_006:0264a06": "誰。寒&#x6C37;烈火。痛下針錐。今古幾多伶俐漢。分明辜負",
    "X72n1435_006:0264a07": "一雙眉。復笑云。博山罪過。",
    "X72n1435_006:0264a08": "[0264a08] 上堂。我有一句子。當下絕羅籠。遇險收雙足。登山跨",
    "X72n1435_006:0264a09": "遠&#x5CEF;。雲凝天欲曉。雷震鳥潛蹤。瑞草和根拔。曇華徹",
    "X72n1435_006:0264a10": "蒂紅。三玄稱絕唱。九帶應奇逢。淡淡澄江漢。啾啾較",
    "X72n1435_006:0264a11": "蠛蠓。不吐南山霧。何妨八面風。兔角情方瞥。龜毛意",
    "X72n1435_006:0264a12": "轉濃。拈香添社火。擇菜挫來鋒。石女頻加額。木人幸",
    "X72n1435_006:0264a13": "斂容。頗猒堆山富。還期徹骨窮。倒騎折足馬。蹋碎玉",
    "X72n1435_006:0264a14": "屏風。諸昆仲此句。乃宗門以肯綮之談。博山今日盡",
    "X72n1435_006:0264a15": "情吐露。若要會此偈意。從水晶宮裏。穿下過來。打破",
    "X72n1435_006:0264a16": "琉璃缾子。然後向十字街頭。與博山相見。更有話在。",
    "X72n1435_006:0264a17": "[0264a17] 上堂。諸法不自生。高樓石女夜吹笙。亦不從他生。展",
    "X72n1435_006:0264a18": "似眉毛作麼生。不共不無因。青山隱隱碧稜層。是故",
    "X72n1435_006:0264a19": "說無生。漫江水浸石頭城。幾多獵犬尋羊跡。誰知一",
    "X72n1435_006:0264a20": "馬生三寅。髫齔喜從城下看。暮年不見白頭人。黃菊",
    "X72n1435_006:0264a21": "落英秋又過。不知誰會&#x51ED;欄情。識盡髑髏聽犬吠。銷",
    "X72n1435_006:0264a22": "乾枯木喜龍吟。諸昆仲更有三玄與三要。鐵膽銅心",
    "X72n1435_006:0264a23": "無處討。吸乾滄海。露出珊瑚枝。衝開碧落。不顧無根",
    "X72n1435_006:0264a24": "草。諸昆仲不許夜行。投明須到。",
    "X72n1435_006:0264b01": "[0264b01] 上堂。世尊拈花。久晴雨也。迦葉微笑。久雨晴也。航海",
    "X72n1435_006:0264b02": "西來。衣線綻也。斷臂詶心。骨髓露也。瘋顛求懺。罪性",
    "X72n1435_006:0264b03": "空也。倩人書偈。本無物也。南嶽磨磚。牛非駕也。馬祖",
    "X72n1435_006:0264b04": "一喝。雄&#x5CEF;震也。三日耳聾。聰無敵也。踢倒淨瓶。世界",
    "X72n1435_006:0264b05": "傾也。三遭痛棒。杖開眼也。卸&#x5374;鐵枷。&#x811A;脛斷也。過水",
    "X72n1435_006:0264b06": "拶著。渠是我也。&#x89A9;影大悟。我非渠也。迤邐行&#x811A;。知親",
    "X72n1435_006:0264b07": "切也。博山大似不肖兒孫。簡點祖宗過失。今日不免",
    "X72n1435_006:0264b08": "翻案。做箇克家子。將七珍八寶。收拾在一處。然後跨",
    "X72n1435_006:0264b09": "白牛而坐斷十&#x8657;。乘清風而遊乎八極。斫盡青松。驚",
    "X72n1435_006:0264b10": "起千年白鶴。高登碧嶂。蹋翻幾片閒雲。然雖如是。更",
    "X72n1435_006:0264b11": "須知。博山野牧樵情。始到大安樂處。不然。直饒聖處",
    "X72n1435_006:0264b12": "受生。未免竿頭險墮。",
    "X72n1435_006:0264b13": "[0264b13] 上堂。栴檀叢林。栴檀圍繞。既披龍樹影。不問鄧林材。",
    "X72n1435_006:0264b14": "荊棘叢林。荊棘圍繞。鴻鵠雖有志。安識海雲低。荊棘",
    "X72n1435_006:0264b15": "叢林。栴檀圍繞。客來雖不待。應物善知時。栴檀叢林。",
    "X72n1435_006:0264b16": "荊棘圍繞。高樓聲漸細。移月過滄洲。古人指出此四",
    "X72n1435_006:0264b17": "種叢林。敢問。諸上座畢竟在那一種叢林。安身立命。",
    "X72n1435_006:0264b18": "博山曾一一穿過。今與大眾。開幾重關&#x93BB;。要入之者。",
    "X72n1435_006:0264b19": "不可儱侗。善而擇之。若說栴檀叢林。穿過荊棘叢林。",
    "X72n1435_006:0264b20": "幾點翠封&#x5826;下石。數行鴈過楚天秋。若說荊棘叢林。",
    "X72n1435_006:0264b21": "穿過栴檀叢林。不因樵子徑。怎到葛洪家。若說栴檀",
    "X72n1435_006:0264b22": "叢林不是荊棘叢林。荊棘叢林不是栴檀叢林。竹風",
    "X72n1435_006:0264b23": "與蕙蘭分香。松影適雲煙異色。若說栴檀叢林即是",
    "X72n1435_006:0264b24": "荊棘叢林。荊棘叢林即是栴檀叢林。水中擇乳。須是",
    "X72n1435_006:0264c01": "&#x9D5E;王。敢問。諸昆仲。博山今日。在那一種叢林。良久云。",
    "X72n1435_006:0264c02": "野老不知菴外事。慇懃只向佛前燈。便下座。",
    "X72n1435_006:0264c03": "[0264c03] 上堂。達磨不&#x8657;傳。二祖不&#x8657;受。碧眼胡僧皺兩眉。看",
    "X72n1435_006:0264c04": "來不著隨人後。密究深裁。全火祇候。龍隱長空。&#x9DC4;鳴",
    "X72n1435_006:0264c05": "白晝。諸昆仲當知。魚遊陸地。笑殺陝府鐵牛。虎踞衝",
    "X72n1435_006:0264c06": "衢。驚倒嘉州大象。法界撮來一粒。泰山只重三斤。到",
    "X72n1435_006:0264c07": "此則罷扳雲樹。懶聽風柯。飲啄隨緣。無循軌度。有時",
    "X72n1435_006:0264c08": "在太陽門下。而玄唱玄提。有時在明月堂前。而分斤",
    "X72n1435_006:0264c09": "分兩。有時在芳草波心澡浴。而手折青蓮。有時在紫",
    "X72n1435_006:0264c10": "羅帳裏謳歌。而鍼環玉線。諸昆仲縱有歡客嘉賓。向",
    "X72n1435_006:0264c11": "甚麼處。與博山相見。良久云。前村煙浪裏。犬吠有人",
    "X72n1435_006:0264c12": "家。",
    "X72n1435_006:0264c13": "[0264c13] 上堂。博山門庭寬曠。應接周流。寶鏡高懸。珠簾倒捲。",
    "X72n1435_006:0264c14": "閒花野草。翻性地之靈苗。篆縷香雲。示緣生之實相。",
    "X72n1435_006:0264c15": "進得博山門。則百千萬億門。一時透徹。玅&#x53F6;該通。重",
    "X72n1435_006:0264c16": "重無盡。諸昆仲且道。博山門如何進。以手彈指云。是",
    "X72n1435_006:0264c17": "處是彌勒。無門無善財。",
    "X72n1435_006:0264c18": "[0264c18] 上堂。春雨淋不去。瓊花生碓嘴。夏日曬不乾。深陰淨",
    "X72n1435_006:0264c19": "如洗。秋月頗相宜。澄潭不見底。冬雪凍法身。飄颻千",
    "X72n1435_006:0264c20": "萬里。四季共一年。循環差可擬。寒暑不同時。彼此非",
    "X72n1435_006:0264c21": "相似。恁麼也不得。黃河水倒流。不恁麼也不得。&#x8657;空",
    "X72n1435_006:0264c22": "生兩耳。恁麼不恁麼總不得。燒火拾枯柴。遊山觀止",
    "X72n1435_006:0264c23": "水。恁麼也得。買石得雲饒。不恁麼也得。移花兼蝶至。",
    "X72n1435_006:0264c24": "恁麼不恁麼總得。碧沼間紅蕖。清風翻白羽。諸昆仲",
    "X72n1435_006:0265a01": "以字不成。八字不是。是甚麼字。以手畫一圓相云。白",
    "X72n1435_006:0265a02": "牛放去無蹤跡。空把山童贈鐵鞭。",
    "X72n1435_006:0265a03": "[0265a03] 上堂。古鏡[澗-日+活]一丈。世界&#x6FF6;一丈。世界&#x6FF6;一丈。火爐&#x6FF6;",
    "X72n1435_006:0265a04": "一丈。火爐&#x6FF6;一丈。法座&#x6FF6;一丈。法座&#x6FF6;一丈。髑髏&#x6FF6;",
    "X72n1435_006:0265a05": "一丈。髑髏&#x6FF6;一丈。眼睛&#x6FF6;一丈。如何是古鏡隱顯。幾",
    "X72n1435_006:0265a06": "微無欠賸。如何是世界。拈來擲去椰子大。如何是火",
    "X72n1435_006:0265a07": "爐。深撥寒&#x7070;有點無。如何是法座。坐談誰管天花墮。",
    "X72n1435_006:0265a08": "如何是髑髏。趙州東壁挂葫蘆。如何是眼睛。團圞光",
    "X72n1435_006:0265a09": "瑩若銅鈴。諸昆仲今朝初一。明日十五。雪&#x5CEF;拋毬。禾",
    "X72n1435_006:0265a10": "山打鼓。大家齊賀太平年。聾者聾兮瞽者瞽。惟有窗",
    "X72n1435_006:0265a11": "前白兔兒。帶角鑽歸三尺土。咄。下座。",
    "X72n1435_006:0265a12": "[0265a12] 上堂。天不&#x8462;地不載。逢貴買遇賤賣。進前纔索商量。",
    "X72n1435_006:0265a13": "漆桶依然不快。諸昆仲須是全身拶入。徹底翻開。大",
    "X72n1435_006:0265a14": "唐國裏沒禪師。沸鐵烊銅難下口。今有一事。問汝諸",
    "X72n1435_006:0265a15": "人。水底石頭顛倒走。雲中泥鴈往來飛。者箇若是即",
    "X72n1435_006:0265a16": "頭上安頭。如汝文殊。更有文殊。是文殊者。者箇不是",
    "X72n1435_006:0265a17": "即斬頭求活。如一月真。其中更無。是月非月。目前無",
    "X72n1435_006:0265a18": "法。意在目前見。見之時。見非是見。見猶離見。見不能",
    "X72n1435_006:0265a19": "及。不是目前法。非耳目之所到。斫&#x5374;月中桂。清光影",
    "X72n1435_006:0265a20": "更多。諸昆仲諸方將宗註教。博山將教註宗。還有優",
    "X72n1435_006:0265a21": "劣也無。註則註矣。破則破矣。且道夾山意。在甚麼處。",
    "X72n1435_006:0265a22": "好鳥盡從林下過。鳳凰不戀舊時巢。",
    "X72n1435_006:0265a23": "[0265a23] 上堂。一法若有。毗盧墮在凡夫。富嫌千口少。萬法若",
    "X72n1435_006:0265a24": "無。普賢失其境界。貧恨一身多。泰山與華嶽爭衡。少",
    "X72n1435_006:0265b01": "室共雄&#x5CEF;側耳。腹藏四大海。&#x811A;蹋須彌盧。於金輪際",
    "X72n1435_006:0265b02": "下。探不二之真源。向香積界中。摶無殊之法食。此猶",
    "X72n1435_006:0265b03": "是門庭施設小不思議。衲僧分中。了無交涉。諸昆仲",
    "X72n1435_006:0265b04": "須知。法外無身。心外無境。智外無土。空外無塵。纖芥",
    "X72n1435_006:0265b05": "方投。千門洞達。一塵纔起。大地全收。結菴摩羅&#x83D3;於",
    "X72n1435_006:0265b06": "不思議之鄉。植栴檀陀林於無陰陽之地。且道。古今",
    "X72n1435_006:0265b07": "阿誰。得恁麼受用。惟有傅大士較些子。君不見。山海",
    "X72n1435_006:0265b08": "坦然平。敲&#x6C37;來&#x7151;茶。惜乎此老早矣。未曾得見博山。",
    "X72n1435_006:0265b09": "若見博山。好與痛棒。還是賞伊罰伊。要渠識痛癢始",
    "X72n1435_006:0265b10": "得。諸昆仲此事不要與列位公子得知。若知時將謂",
    "X72n1435_006:0265b11": "佛法容易也。然雖如是。且道。那箇皮下無血。珍重。",
    "X72n1435_006:0265b12": "[0265b12] 上堂。居一切時。不起妄念。月中丹桂和根拔。海底泥",
    "X72n1435_006:0265b13": "牛驀鼻穿。於諸妄心。亦不息滅。紅塵堆裏排班立。白",
    "X72n1435_006:0265b14": "浪灘頭撒手行。住妄想境。不加了知。臘月火燒無影",
    "X72n1435_006:0265b15": "樹。三春人唱採樵歌。於無了知。不辯真實。須彌頂上",
    "X72n1435_006:0265b16": "花冠子。非是人工蘊造來。諸昆仲。博山有不思議底",
    "X72n1435_006:0265b17": "爐&#x97B4;。將佛祖言教。煉成一箇鐵橛子。鍼劄不入。水灑",
    "X72n1435_006:0265b18": "不濕。若喚作教。&#x5374;又是禪。若喚作禪。&#x5374;又是教。直饒",
    "X72n1435_006:0265b19": "於禪教中分別不生。更須知禪教向上有事在。且道。",
    "X72n1435_006:0265b20": "作麼生是向上事。玄都觀裏桃千樹。盡是劉郎去後",
    "X72n1435_006:0265b21": "栽。",
    "X72n1435_006:0265b22": "住福州鼓山湧泉禪寺語錄",
    "X72n1435_006:0265b23": "[0265b23] 開堂。拈香白椎竟。師曰。昔日世尊。在靈山會上。拈花",
    "X72n1435_006:0265b24": "示眾。尚餘一枝。在博山手裏。今日于湧泉堂上。供養",
    "X72n1435_006:0265c01": "大眾去也。古德云。昨日作嬰孩。今朝年已老。未明三",
    "X72n1435_006:0265c02": "八九。難蹋古皇道。恁麼說話。披心瀝膽。徹底婆心。且",
    "X72n1435_006:0265c03": "道。作麼生說箇三八九底道理。卓拄杖云。黃河水溢",
    "X72n1435_006:0265c04": "黃河水。雲霧山連雲霧山。珍重。",
    "X72n1435_006:0265c05": "[0265c05] 結制上堂。三百年前。諸尊宿在此一片地上。東語西",
    "X72n1435_006:0265c06": "話。三百年後。博山在此一片地上。東語西話。雖則依",
    "X72n1435_006:0265c07": "模&#x7575;樣。大似捕空捉影劈水尋蹤。簡點將來。不無滲",
    "X72n1435_006:0265c08": "漏。雖然如是。彼一時也。此一時也。諸昆仲若知得。彼",
    "X72n1435_006:0265c09": "時即此時。不見有三百年前。此時即彼時。不見有三",
    "X72n1435_006:0265c10": "百年後。所以道。一念普觀無量劫。無去無來亦無住。",
    "X72n1435_006:0265c11": "此猶是教家事。更須知有宗門下長處始得。且道。如",
    "X72n1435_006:0265c12": "何是宗門下長處。卓拄杖云。朔雲凜烈。吹開寒谷之",
    "X72n1435_006:0265c13": "花。石火輝煌。拍破木人之掌。珍重。",
    "X72n1435_006:0265c14": "[0265c14] 上堂。春日乍寒乍暖。春風&#x5010;有&#x5010;無。若從者裏會去。",
    "X72n1435_006:0265c15": "佛法天地懸殊。不從者裏會去。向甚麼處會。纔涉思",
    "X72n1435_006:0265c16": "惟成&#x7FA3;作隊。不思惟處意如何。行人更在青山外。今",
    "X72n1435_006:0265c17": "日博山。親歷其境。有一首偈。分明舉似大眾。偈曰。三",
    "X72n1435_006:0265c18": "&#x811A;驢子弄蹄行。蹋破蒼苔知幾層。正恁麼時誰會意。",
    "X72n1435_006:0265c19": "白雲深處坐禪僧。卓拄杖云。咦。誰是其人。珍重。",
    "X72n1435_006:0265c20": "[0265c20] 上堂。舉拂子云。有物先天地。無形本寂寥。能為萬象",
    "X72n1435_006:0265c21": "主。不逐四時凋。古人恁麼道。獨步全提。至微至著。超",
    "X72n1435_006:0265c22": "規越矩。方圓可成。先賢朱晦翁。&#x751E;以此偈。示門人曰。",
    "X72n1435_006:0265c23": "吾儒無此等語。晦翁可謂知言也。諸人還知麼。月渚",
    "X72n1435_006:0265c24": "風林。流出現成公案。鶯聲鳥語。宣揚不二法門。雲中",
    "X72n1435_006:0266a01": "之木馬長嘶。山外之泥牛倒走。毋居正位。不犯當頭。",
    "X72n1435_006:0266a02": "坐斷十方。不通凡聖。然雖如是。更須知有向上一縫",
    "X72n1435_006:0266a03": "子始得。且道如何是向上一縫子。良久云。口是禍門。",
    "X72n1435_006:0266a04": "[0266a04] 上堂。天地旋山河走。面南辰看北斗。家鄉田地謾商",
    "X72n1435_006:0266a05": "量。肉髻明珠誰不有。諸昆仲論肉髻之明珠。貴在親",
    "X72n1435_006:0266a06": "知。論家鄉之田地。貴在親到。親知則取之不竭。用之",
    "X72n1435_006:0266a07": "無窮。親到則春耕秋穫。布種以時。果得如是受用。譬",
    "X72n1435_006:0266a08": "如擲&#x5292;揮空。毋論及與不及。此等說話。大似嚼飯餧",
    "X72n1435_006:0266a09": "嬰兒。諸人分上。因甚麼不薦。卓拄杖云。只為分明極。",
    "X72n1435_006:0266a10": "翻令所得遲。",
    "X72n1435_006:0266a11": "[0266a11] 上堂。黑狗爛銀蹄。白日通霄吠。石女倒拈針。木人相",
    "X72n1435_006:0266a12": "對語。諸昆仲於此四句上透得過。四方八面來。&#x8657;空",
    "X72n1435_006:0266a13": "連架打。所以道。一雙孤雁。貼地高飛。兩箇鴛鴦。池邊",
    "X72n1435_006:0266a14": "獨立。可謂。明珠在握。寶鏡當臺。胡漢俱來。隱諱不得。",
    "X72n1435_006:0266a15": "諸昆仲團大千於掌上。擲化土於他方。探香水於金",
    "X72n1435_006:0266a16": "輪。果能如是。也儘奇特。但切不得動著。動著則打折",
    "X72n1435_006:0266a17": "汝等驢腰。卓拄杖。下座。",
    "X72n1435_006:0266a18": "[0266a18] 上堂。卓拄杖云。轉山河。歸自己。月明當戶炤。轉自己",
    "X72n1435_006:0266a19": "歸山河。風冷猒山居。撞鐘撞著老僧心。祥雲從地起",
    "X72n1435_006:0266a20": "鐘聲。為甚麼披七條衣。寶&#x8462;自天垂。總不恁麼道。又",
    "X72n1435_006:0266a21": "作麼生。不是家鄉客。徒勞話歲寒。此五種見地。雖則",
    "X72n1435_006:0266a22": "賞罰分明。也要諸人委悉。有一人。在蘊界屏處。說非",
    "X72n1435_006:0266a23": "法語。犯十三僧伽婆尸沙。有一人。在淨白地上涕唾。",
    "X72n1435_006:0266a24": "犯一百應當學。有一人。撥草瞻風。攙行奪市。有一人。",
    "X72n1435_006:0266b01": "露盤卓犖。解作家方。有一人。針劄不見血。火燒不知",
    "X72n1435_006:0266b02": "痛。病在膏肓。不堪療治。若有人。於此簡點得出。博山",
    "X72n1435_006:0266b03": "分付拄杖子。一任天下橫行。其或未然。卓拄杖云。楖",
    "X72n1435_006:0266b04": "[木*栗]橫擔不顧人。直入千&#x5CEF;萬&#x5CEF;去。"
}