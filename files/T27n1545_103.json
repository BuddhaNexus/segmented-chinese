{
    "T27n1545_103:0531a20": "阿毘達磨大毘婆沙論卷第一百",
    "T27n1545_103:0531a21": "三",
    "T27n1545_103:0531a23": "五百大阿羅漢等造",
    "T27n1545_103:0531a24": "三藏法師玄奘奉　詔譯",
    "T27n1545_103:0531a25": "智蘊第三中他心智納息第三之五",
    "T27n1545_103:0531a26": "問六通中。幾是明非示導。幾是示導非明。",
    "T27n1545_103:0531a27": "幾是明亦是示導。幾非明亦非示導耶。答",
    "T27n1545_103:0531a28": "二通是明非示導。謂宿住隨念智證通。及死",
    "T27n1545_103:0531a29": "生智證通。二通是示導非明。謂神境智證通。",
    "T27n1545_103:0531b01": "及他心智證通。一通是明亦是示導。謂漏盡",
    "T27n1545_103:0531b02": "智證通。一通非明亦非示導。謂天耳智證",
    "T27n1545_103:0531b03": "通。問何故六通三是示導三非示導耶。答",
    "T27n1545_103:0531b04": "現希有事令他信伏。引入正法故名示導。",
    "T27n1545_103:0531b05": "三有此義餘三不然。謂若自說我能遠聞。",
    "T27n1545_103:0531b06": "我能遠見。我能遠憶諸宿住事。他皆生疑為",
    "T27n1545_103:0531b07": "虛為實。不即信伏。故非示導。曾聞有一居",
    "T27n1545_103:0531b08": "士信外道法。屈請離繫親子及彼徒眾。來",
    "T27n1545_103:0531b09": "赴其家供以飲食。離繫親子適入其家即",
    "T27n1545_103:0531b10": "便微笑。居士怪問。師離掉舉何為笑耶。彼",
    "T27n1545_103:0531b11": "遂答言。吾有妙德汝在家者豈盡知耶。於",
    "T27n1545_103:0531b12": "是居士慇懃問之。彼便告曰[木*柰]末陀河側",
    "T27n1545_103:0531b13": "有二獼猴。共鬪不已俱墮彼河為水漂溺。",
    "T27n1545_103:0531b14": "吾為是事愍而笑之。居士讚言。甚為希有。",
    "T27n1545_103:0531b15": "大師天眼清淨乃爾。食時既至居士念言。我",
    "T27n1545_103:0531b16": "當因食驗彼虛實。便以飯覆臛先授與師。",
    "T27n1545_103:0531b17": "以臛沃飯與彼弟子。時彼弟子受已即食師",
    "T27n1545_103:0531b18": "獨不食。居士問言。大師何緣而獨不食。彼",
    "T27n1545_103:0531b19": "言無臛如何食之。居士調言。奇哉天眼。乃能",
    "T27n1545_103:0531b20": "遠見不能近觀。外道師徒時深愧恥。故天眼",
    "T27n1545_103:0531b21": "等三非示導。自說遠聞及能遠憶。亦不令",
    "T27n1545_103:0531b22": "他即信伏故。既不信伏如何可引令入正",
    "T27n1545_103:0531b23": "法。是故此三皆非示導。若為示現神境智",
    "T27n1545_103:0531b24": "通。變一為多變多為一。乃至梵世神力自",
    "T27n1545_103:0531b25": "在。令多有情深心信伏引入正法故名示",
    "T27n1545_103:0531b26": "導。若為示現他心智通。記說彼心思念差別",
    "T27n1545_103:0531b27": "如所記說。皆實非虛令多有情。深心信伏",
    "T27n1545_103:0531b28": "引入正法故名示導。若為示現漏盡智通。",
    "T27n1545_103:0531b29": "隨其所宜教誡教授。速令見諦遠塵離垢。",
    "T27n1545_103:0531c01": "於諸法中生淨法眼。展轉乃至諸漏永盡。",
    "T27n1545_103:0531c02": "令多有情深心信伏。引入正法故名示導",
    "T27n1545_103:0531c03": "問應為何等補特伽羅現神變事。答若於",
    "T27n1545_103:0531c04": "佛法決定信者。及不信者不應為現。若不",
    "T27n1545_103:0531c05": "定者應為現之引入正法。除此更無餘方",
    "T27n1545_103:0531c06": "便故。云何知然。如契經說。一時佛在那",
    "T27n1545_103:0531c07": "茶建他城側。周匝菴羅林中。有居士子名",
    "T27n1545_103:0531c08": "鷄筏多。來詣佛所頂禮雙足却住一面而",
    "T27n1545_103:0531c09": "白佛言。今此城中安隱豐樂。多諸人眾深心",
    "T27n1545_103:0531c10": "信敬佛法僧寶。唯願世尊留一弟子恒",
    "T27n1545_103:0531c11": "在此處。對諸沙門婆羅門等。時現神變示",
    "T27n1545_103:0531c12": "過人法。令此城中信佛法者倍增堅信。令",
    "T27n1545_103:0531c13": "暫往來諸不信者信受佛法。時佛告彼居士",
    "T27n1545_103:0531c14": "子言。我曾不令諸弟子眾。對諸沙門婆羅",
    "T27n1545_103:0531c15": "門等。現諸神變示過人法。然我常令諸弟",
    "T27n1545_103:0531c16": "子眾。覆藏自善發露己惡。時居士子復白",
    "T27n1545_103:0531c17": "佛言。若佛弟子對諸沙門婆羅門等。現神",
    "T27n1545_103:0531c18": "變事示過人法。有何過患而佛不許。若佛",
    "T27n1545_103:0531c19": "弟子覆藏自善發露己惡。有何功德而佛",
    "T27n1545_103:0531c20": "許之。爾時世尊告居士子。我今問汝隨汝",
    "T27n1545_103:0531c21": "意答。若我弟子對諸沙門婆羅門等。現神",
    "T27n1545_103:0531c22": "變事變一為多變多為一。乃至梵世神力",
    "T27n1545_103:0531c23": "自在。信佛法者見此事已。向不信者說",
    "T27n1545_103:0531c24": "如是言。奇哉世尊諸聖弟子。能現如是甚",
    "T27n1545_103:0531c25": "希有事。時不信者語信者言。此何希有。世",
    "T27n1545_103:0531c26": "有明呪名健馱梨。善受持者亦能示現如",
    "T27n1545_103:0531c27": "是幻惑。誰有智者現斯鄙事。佛告居士子。",
    "T27n1545_103:0531c28": "於汝意云何。有不信者作如是言譏信",
    "T27n1545_103:0531c29": "者不。居士子曰。實有斯事。世尊復告居士",
    "T27n1545_103:0532a01": "子言。若我弟子記說他心思念差別。如所",
    "T27n1545_103:0532a02": "記說皆實非虛。信佛法者知此事已。向",
    "T27n1545_103:0532a03": "不信者說如是言。奇哉世尊諸聖弟子。乃",
    "T27n1545_103:0532a04": "有如是甚希有事。時不信者語信者言此",
    "T27n1545_103:0532a05": "何希有。世有明呪名剎尼迦。善受持者亦",
    "T27n1545_103:0532a06": "能造作如是幻惑。誰有智者作斯鄙事",
    "T27n1545_103:0532a07": "佛告居士子。於汝意云何。有不信者作如",
    "T27n1545_103:0532a08": "是言譏信者不。居士子曰。實有斯事。爾時",
    "T27n1545_103:0532a09": "世尊告居士子。若我弟子對諸沙門婆羅門",
    "T27n1545_103:0532a10": "等。現神變事示過人法。有是過患故我不",
    "T27n1545_103:0532a11": "許。若我弟子覆藏自善發露己惡。順賢聖",
    "T27n1545_103:0532a12": "法世所稱譽。有斯功德故我許之。由此故",
    "T27n1545_103:0532a13": "知決定信者及不信者。不應為現諸神變",
    "T27n1545_103:0532a14": "事。若不定者應為現之。方便引令入佛正",
    "T27n1545_103:0532a15": "法。",
    "T27n1545_103:0532a16": "此契經中佛為居士子說三種示導。一神變",
    "T27n1545_103:0532a17": "示導。二記心示導。三教誡示導。問何故名示",
    "T27n1545_103:0532a18": "導。答示謂示現。導謂導引。現希有事引入",
    "T27n1545_103:0532a19": "正法故名示導。如守門者立示導名。謂守",
    "T27n1545_103:0532a20": "門者示現內事導引外人。示現外事導引",
    "T27n1545_103:0532a21": "內人。示現內事導引外人者。謂彼侯王若",
    "T27n1545_103:0532a22": "不澡浴寢食觀寶即便引現。示現外事導",
    "T27n1545_103:0532a23": "引內人者。謂彼伺外貢獻珍奇殊方信物",
    "T27n1545_103:0532a24": "引內人受。如是示現佛正法中微妙功德。",
    "T27n1545_103:0532a25": "方便導引所化有情。令其趣入故名示導",
    "T27n1545_103:0532a26": "此契經中復說。菩薩初中後夜各起通明。起",
    "T27n1545_103:0532a27": "通明已明星出時。證得無上正等菩提。問何",
    "T27n1545_103:0532a28": "緣菩薩初中後夜各起通明。答過殑伽沙後",
    "T27n1545_103:0532a29": "身菩薩。將證大覺法應爾故。復次初中後",
    "T27n1545_103:0532b01": "夜各起通明。欲令自身成法器故。復次欲",
    "T27n1545_103:0532b02": "現神變了達事故。通能現神變。明能了",
    "T27n1545_103:0532b03": "達事。故起通明。復次欲現安足遠作事故。",
    "T27n1545_103:0532b04": "通現安足。明遠作事。故起通明。復次如無",
    "T27n1545_103:0532b05": "間道解脫道故。通如無間道。明如解脫道。",
    "T27n1545_103:0532b06": "故起通明。復次如見道修道故。通如見道。",
    "T27n1545_103:0532b07": "明如修道。故起通明。復次欲顯善有漏無",
    "T27n1545_103:0532b08": "覆無記。有漏無漏及無漏法現前有用。故起",
    "T27n1545_103:0532b09": "通明。善有漏法者。謂神境智證通。及宿住隨",
    "T27n1545_103:0532b10": "念智證通明。無覆無記法者。謂天眼智證及",
    "T27n1545_103:0532b11": "天耳智證二通。有漏無漏法者。謂他心智證",
    "T27n1545_103:0532b12": "通。無漏法者。謂漏盡智證通明。復次為欲",
    "T27n1545_103:0532b13": "次第降伏魔怨。初中後夜各起通明。曾聞菩",
    "T27n1545_103:0532b14": "薩知修苦行非真道已。遂受難陀難陀跋羅",
    "T27n1545_103:0532b15": "姊妹所奉具十六德香蜜乳糜。食已身心安",
    "T27n1545_103:0532b16": "隱有力。從吉祥人邊受吉祥草。詣菩提樹",
    "T27n1545_103:0532b17": "下手自敷設。如婆蘇吉龍王盤身結加趺",
    "T27n1545_103:0532b18": "坐。坐已便發堅固誓言。我若於此不盡諸",
    "T27n1545_103:0532b19": "漏證得無上正等菩提誓當不起。爾時大",
    "T27n1545_103:0532b20": "地大海諸山六種震動。如海輕船逐浪高",
    "T27n1545_103:0532b21": "下。乃至他化自在天宮皆悉震動。猶如猛風",
    "T27n1545_103:0532b22": "吹芭蕉葉。魔王驚懾觀動所因。遂見菩薩",
    "T27n1545_103:0532b23": "坐菩提樹。端身不動誓取菩提。速出自宮",
    "T27n1545_103:0532b24": "往菩薩所。謂菩薩曰。剎帝利子可起此座。",
    "T27n1545_103:0532b25": "今濁惡時眾生剛強。定不能證無上菩提。",
    "T27n1545_103:0532b26": "且應現受轉輪王位。我以七寶當相奉獻。",
    "T27n1545_103:0532b27": "菩薩告曰。汝今所言如誘童子。日月辰星",
    "T27n1545_103:0532b28": "可令墜落。山林大地可昇虛空。欲令我今",
    "T27n1545_103:0532b29": "不取大覺起此座者定無是處。爾時魔王",
    "T27n1545_103:0532c01": "告菩薩曰。汝若不用我軟美語。須臾令汝",
    "T27n1545_103:0532c02": "見大怖事。作是語已雨花還宮遍告六天。",
    "T27n1545_103:0532c03": "汝等速辦弓弩刀劍鬪輪羂索矛矟戟等諸",
    "T27n1545_103:0532c04": "鬪戰具。我有大怨在菩提樹。當與汝等速",
    "T27n1545_103:0532c05": "往伐之。菩薩爾時作如是念。與凡夫鬪尚",
    "T27n1545_103:0532c06": "不可輕。況他化天大自在主。念已速修離",
    "T27n1545_103:0532c07": "欲染道。離欲界染起初靜慮神境智通。化",
    "T27n1545_103:0532c08": "作種種對敵勝具。魔軍若作鳥形來者。我",
    "T27n1545_103:0532c09": "應化作猫狸形敵。魔軍若作猫狸形者。我",
    "T27n1545_103:0532c10": "應化作狗狼形敵。魔軍若作狗狼形者。我",
    "T27n1545_103:0532c11": "應化作豺豹形敵。魔軍若作豺豹形者。我",
    "T27n1545_103:0532c12": "應化作虎形敵之。魔軍若作虎形來者。我",
    "T27n1545_103:0532c13": "應化作師子敵之。魔軍若作師子形者。我",
    "T27n1545_103:0532c14": "應化作龍麟敵之。魔軍若作龍麟來者。我",
    "T27n1545_103:0532c15": "應化作猛火敵之。魔軍若作猛火來者。我",
    "T27n1545_103:0532c16": "應化作暴雨敵之。魔軍若作暴雨來者。我",
    "T27n1545_103:0532c17": "應化作大蓋敵之。如是敵類有無量種。復",
    "T27n1545_103:0532c18": "化堅固吠琉璃臺。身雖處中而能遠見座前",
    "T27n1545_103:0532c19": "地下。化作能發雷吼大種。作是化已復",
    "T27n1545_103:0532c20": "自念言。勿我前生障他修善。遂起宿住隨",
    "T27n1545_103:0532c21": "念智明。自見前生曾不障礙諸修善者。乃",
    "T27n1545_103:0532c22": "以種種諸修善具而資助之。又自思惟。勿",
    "T27n1545_103:0532c23": "我善業劣彼魔善。思已便見魔王前生。唯曾",
    "T27n1545_103:0532c24": "設一無遮施會。於彼會中有一獨覺。由斯",
    "T27n1545_103:0532c25": "善業今得生天。自見前生設無遮會。百千",
    "T27n1545_103:0532c26": "萬億其數難知。於諸會中佛獨覺等百千萬",
    "T27n1545_103:0532c27": "億數亦難知。復自思惟。我布施福尚不與",
    "T27n1545_103:0532c28": "彼而共格量。況戒定等無量善業彼皆絕分。",
    "T27n1545_103:0532c29": "作是念已。端身正意儼然而坐。於後魔王",
    "T27n1545_103:0533a01": "將三十六俱胝魔軍。各現種種可畏形相。執",
    "T27n1545_103:0533a02": "持戰具色類無邊。遍三十六踰繕那量。俱時",
    "T27n1545_103:0533a03": "奔趣菩提樹下。爾時菩薩告魔王言。汝昔",
    "T27n1545_103:0533a04": "但設一大施會神用尚然。我於往昔設無",
    "T27n1545_103:0533a05": "遮會。百千萬億其數難知。況餘功德汝皆絕",
    "T27n1545_103:0533a06": "分。何緣來此欲相惱耶。時惡魔王謂菩薩",
    "T27n1545_103:0533a07": "曰。我之功德以汝為證。汝之功德誰復證",
    "T27n1545_103:0533a08": "耶。菩薩遂伸相好嚴手擊座前地。時彼地",
    "T27n1545_103:0533a09": "下雷吼六種震大音聲。魔軍既聞驚駭退",
    "T27n1545_103:0533a10": "散。知己非敵各自還宮。菩薩所成業生眼",
    "T27n1545_103:0533a11": "耳但極聞見一踰繕那魔軍既遠。欲聞其聲",
    "T27n1545_103:0533a12": "有何評論。遂起天耳既聞聲已。欲觀彼",
    "T27n1545_103:0533a13": "色為何所作。復起天眼既見色已。欲知",
    "T27n1545_103:0533a14": "其心當何思念。起他心通知帝釋天眾心",
    "T27n1545_103:0533a15": "生慶喜。魔王眷屬心生嫉惱。菩薩於是復",
    "T27n1545_103:0533a16": "審思惟。魔黨何緣起斯惡事。知起惡事皆",
    "T27n1545_103:0533a17": "緣五欲。躭著五欲皆由煩惱。既厭煩惱遂",
    "T27n1545_103:0533a18": "盡諸漏。證得無上正等菩提。故欲次第降",
    "T27n1545_103:0533a19": "伏魔怨。初中後夜各起通明。",
    "T27n1545_103:0533a20": "諦現觀時於何最初而得證淨。佛耶法耶僧",
    "T27n1545_103:0533a21": "耶。問何故作此論。答為止他宗顯正理",
    "T27n1545_103:0533a22": "故。謂或有說。於四聖諦一時現觀如分別",
    "T27n1545_103:0533a23": "論者。問彼何故作是說。答彼依契經。如世",
    "T27n1545_103:0533a24": "尊說。若於苦諦無有疑惑。於集滅道諦亦",
    "T27n1545_103:0533a25": "無有疑惑。既於四諦頓無疑惑。故知現觀",
    "T27n1545_103:0533a26": "定頓非漸。為遮彼意顯現觀時。於四聖",
    "T27n1545_103:0533a27": "諦定漸非頓。若不爾者便違契經。如契經",
    "T27n1545_103:0533a28": "說。給孤獨長者來詣佛所。頂禮佛足白佛",
    "T27n1545_103:0533a29": "言。世尊。諸瑜伽師。於四聖諦為頓現觀為",
    "T27n1545_103:0533b01": "漸現觀。佛告居士。諸瑜伽師。於四聖諦定",
    "T27n1545_103:0533b02": "漸現觀。如漸登上四桄梯法。問若於四諦",
    "T27n1545_103:0533b03": "漸現觀者。云何釋通分別論者所引契經。答",
    "T27n1545_103:0533b04": "彼所引經應作是說。若於道諦無有疑惑。",
    "T27n1545_103:0533b05": "於苦集滅諦亦無有疑惑。而不作是說者",
    "T27n1545_103:0533b06": "應知有別意趣。謂彼經說已得果者。若於",
    "T27n1545_103:0533b07": "苦諦無有疑惑。於餘三諦亦無疑惑。迷",
    "T27n1545_103:0533b08": "四諦疑皆已斷故。尊者世友作如是說。彼",
    "T27n1545_103:0533b09": "經意說。疑不現行。謂瑜伽師。若於苦諦已",
    "T27n1545_103:0533b10": "入現觀無有疑惑。於餘三諦所有疑惑得",
    "T27n1545_103:0533b11": "雖未斷而永不行。於彼已得非擇滅故。大",
    "T27n1545_103:0533b12": "德說曰。若初得入正性離生。於諸諦寶皆",
    "T27n1545_103:0533b13": "名現信。問彼大德亦說於四聖諦得現觀",
    "T27n1545_103:0533b14": "時漸而非頓。今何故作是說。答彼說若住",
    "T27n1545_103:0533b15": "苦法忍時。若於四諦不皆得信必無住義。",
    "T27n1545_103:0533b16": "如持泥器至重閣上投之於地。未至地",
    "T27n1545_103:0533b17": "頃器雖未破必當破故亦得破名。此亦如",
    "T27n1545_103:0533b18": "是。是故為止他宗所說及顯正理故作斯",
    "T27n1545_103:0533b19": "論。",
    "T27n1545_103:0533b20": "此中佛者。謂佛身中諸無學法。緣彼無漏信",
    "T27n1545_103:0533b21": "名佛證淨。此中法者。謂獨覺身中三無漏根",
    "T27n1545_103:0533b22": "等學無學法。菩薩身中二無漏根等諸學法。",
    "T27n1545_103:0533b23": "及苦集滅三諦緣彼無漏信名法證淨。此中",
    "T27n1545_103:0533b24": "僧者。謂聲聞身中學無學法。緣彼無漏信",
    "T27n1545_103:0533b25": "名僧證淨。諸無漏戒名戒證淨。自性淨故依",
    "T27n1545_103:0533b26": "證起故亦名證淨。",
    "T27n1545_103:0533b27": "若苦集滅現觀時於法最初得證淨。道現觀",
    "T27n1545_103:0533b28": "時於佛法僧最初得證淨。此中苦現觀時於",
    "T27n1545_103:0533b29": "法最初得證淨者。謂即於苦法得無漏信。",
    "T27n1545_103:0533c01": "脇尊者言。爾時於苦信有過患。亦於苦滅",
    "T27n1545_103:0533c02": "信有勝利。謂此苦滅極為淨妙。如是下賤",
    "T27n1545_103:0533c03": "鄙穢苦滅甚為快哉。集現觀時於法最初得",
    "T27n1545_103:0533c04": "證淨者。謂即於集法得無漏信。脇尊者言。",
    "T27n1545_103:0533c05": "爾時於集信有過患。亦於集滅信有勝",
    "T27n1545_103:0533c06": "利。謂此集滅極為淨妙。如是下賤鄙穢集滅",
    "T27n1545_103:0533c07": "甚為快哉。滅現觀時於法最初得證淨者。",
    "T27n1545_103:0533c08": "謂即於滅法得無漏信。信滅勝利極為淨",
    "T27n1545_103:0533c09": "妙。謂有漏法畢竟寂滅甚為快哉。問於三聖",
    "T27n1545_103:0533c10": "諦得現觀時。一一皆得二種證淨。謂信與",
    "T27n1545_103:0533c11": "戒何故此中唯說得信。答應說得二而不",
    "T27n1545_103:0533c12": "說者。應知此中是有餘說。復次此中非但",
    "T27n1545_103:0533c13": "問誰得幾證淨。而問誰得幾緣何寶證淨。",
    "T27n1545_103:0533c14": "戒無所緣雖得不說。有作是說。於法最",
    "T27n1545_103:0533c15": "初得證淨者。不說唯得緣法證淨。但說",
    "T27n1545_103:0533c16": "於法而得證淨。信戒俱因法寶得故。皆得",
    "T27n1545_103:0533c17": "名法證淨。道現觀時於佛法僧最初得證",
    "T27n1545_103:0533c18": "淨者。外國諸師作如是說。道現觀時。三剎",
    "T27n1545_103:0533c19": "那頃即現在信及隨轉戒。應知具有四證淨",
    "T27n1545_103:0533c20": "義。謂即此信緣佛身中無學法故名佛證",
    "T27n1545_103:0533c21": "淨此信復緣獨覺身中學無學法。菩薩身中",
    "T27n1545_103:0533c22": "諸學法故名法證淨。此信復緣聲聞身中無",
    "T27n1545_103:0533c23": "漏法故名僧證淨。此隨轉戒名戒證淨。評",
    "T27n1545_103:0533c24": "曰彼不應作是說。時現在信總緣三乘無",
    "T27n1545_103:0533c25": "漏法故。唯是雜緣法證淨攝。然即此信現在",
    "T27n1545_103:0533c26": "前時。亦修未來多剎那信。於此無量剎那信",
    "T27n1545_103:0533c27": "中。若有唯緣佛無學法名佛證淨。若有唯",
    "T27n1545_103:0533c28": "緣獨覺菩薩無漏法者。是不雜緣法證淨攝。",
    "T27n1545_103:0533c29": "若有唯緣聲聞身中學無學法名僧證淨。",
    "T27n1545_103:0534a01": "若有雜緣佛及獨覺菩薩身中無漏法者。若",
    "T27n1545_103:0534a02": "有雜緣佛及聲聞無漏法者。若有雜緣獨覺",
    "T27n1545_103:0534a03": "菩薩聲聞身中無漏法者。若有雜緣佛及獨",
    "T27n1545_103:0534a04": "覺菩薩聲聞無漏法者。皆是雜緣法證淨攝。",
    "T27n1545_103:0534a05": "現在未來信隨轉戒是戒證淨。如見道位道",
    "T27n1545_103:0534a06": "現觀時三剎那頃。道類智時應知亦爾。有差",
    "T27n1545_103:0534a07": "別者。三剎那時。唯修緣道諸信及戒。道類",
    "T27n1545_103:0534a08": "智時。修緣四諦諸信及戒。",
    "T27n1545_103:0534a09": "問滅道二諦是清淨事是可信處。現觀此時",
    "T27n1545_103:0534a10": "可得證淨。苦集二諦是雜染事非可信處。",
    "T27n1545_103:0534a11": "是諸煩惱顛倒惡行所依止故。現觀彼時如",
    "T27n1545_103:0534a12": "何亦得證淨。答由二緣故而得證淨。一由",
    "T27n1545_103:0534a13": "可信。二由可求。於滅道諦具由二緣而得",
    "T27n1545_103:0534a14": "證淨。於苦集諦但由一緣而得證淨。謂是",
    "T27n1545_103:0534a15": "可信而非可求。如人掘鑿有寶等處。彼於",
    "T27n1545_103:0534a16": "是處有信有求。若人掘鑿無寶等處。彼於",
    "T27n1545_103:0534a17": "是處有信無求。是處雖無寶水等物。然有",
    "T27n1545_103:0534a18": "所為而掘鑿之。此亦如是故無有失。尊者",
    "T27n1545_103:0534a19": "妙音作如是說。諸瑜伽師。先見苦集有過",
    "T27n1545_103:0534a20": "患故。後於滅道見有勝利。謂此滅道極為",
    "T27n1545_103:0534a21": "淨妙。永息能除如是穢惡苦集諦故。由此",
    "T27n1545_103:0534a22": "行者於苦集諦雖無所求亦得證淨。脇尊",
    "T27n1545_103:0534a23": "者曰。諸瑜伽師。為苦集諦之所逼惱。故於",
    "T27n1545_103:0534a24": "滅道見有勝利。譬如有人風雨所逼。便",
    "T27n1545_103:0534a25": "見室蓋是可歸依。故於苦集雖無所求",
    "T27n1545_103:0534a26": "亦得證淨。",
    "T27n1545_103:0534a27": "諸瑜伽師。皆於滅諦由二緣故而得證淨。",
    "T27n1545_103:0534a28": "一由可信。二由可求。非於道諦皆由二緣",
    "T27n1545_103:0534a29": "而得證淨。謂隨信行者於隨信行。隨法行道",
    "T27n1545_103:0534b01": "俱由二緣而得證淨。隨法行者於隨法行",
    "T27n1545_103:0534b02": "道。具由二緣而得證淨。於隨信行道但由",
    "T27n1545_103:0534b03": "一緣而得證淨。謂是可信非所求故。信勝",
    "T27n1545_103:0534b04": "解者。於信勝解及見至道。俱由二緣而得",
    "T27n1545_103:0534b05": "證淨。若見至者。於見至道具由二緣而得",
    "T27n1545_103:0534b06": "證淨。於信勝解道但由一緣而得證淨。謂",
    "T27n1545_103:0534b07": "是可信非所求故。時解脫者。於時解脫及",
    "T27n1545_103:0534b08": "不時解脫道。俱由二緣而得證淨。不時解",
    "T27n1545_103:0534b09": "脫者。於不時解脫道。具由二緣而得證淨。",
    "T27n1545_103:0534b10": "於時解脫道。但由一緣而得證淨。謂是可",
    "T27n1545_103:0534b11": "信非所求故。聲聞乘者。於三乘道皆由二",
    "T27n1545_103:0534b12": "緣而得證淨。獨覺乘者。於自上乘道俱由",
    "T27n1545_103:0534b13": "二緣而得證淨於聲聞乘道。但由一緣而",
    "T27n1545_103:0534b14": "得證淨。謂是可信非所求故。諸佛乘者。於",
    "T27n1545_103:0534b15": "佛乘道具由二緣而得證淨。於二乘道但",
    "T27n1545_103:0534b16": "由一緣而得證淨。謂是可信非所求故。",
    "T27n1545_103:0534b17": "問若緣舍利子身中無學法起無漏信。為",
    "T27n1545_103:0534b18": "是法證淨。為是僧證淨耶。設爾何失。若是",
    "T27n1545_103:0534b19": "法證淨者彼緣聲聞無學法起如何名法證",
    "T27n1545_103:0534b20": "淨。若是僧證淨者。云何獨一補特伽羅而得",
    "T27n1545_103:0534b21": "名眾。答應作是說。是僧證淨。問彼既獨一",
    "T27n1545_103:0534b22": "如何名僧。答彼舍利子聲聞乘中最尊勝故。",
    "T27n1545_103:0534b23": "雖是獨一補特伽羅而僧證淨。依法建立非",
    "T27n1545_103:0534b24": "數取趣。緣聲聞乘無學法起無漏信故。非",
    "T27n1545_103:0534b25": "無漏信緣假有情。",
    "T27n1545_103:0534b26": "若依未至定未曾得佛證淨現在前時。現在",
    "T27n1545_103:0534b27": "修二證淨。未來修四證淨。曾得佛證淨現在",
    "T27n1545_103:0534b28": "前時。現在修二證淨。未來無。乃至依第四靜",
    "T27n1545_103:0534b29": "慮應知亦爾。若依無色定未曾得佛證淨現",
    "T27n1545_103:0534c01": "在前時。現在修一證淨。未來修四證淨。曾",
    "T27n1545_103:0534c02": "得佛證淨現在前時。現在修一證淨。未來無。",
    "T27n1545_103:0534c03": "如佛證淨。應知餘三證淨亦爾。有差別者。",
    "T27n1545_103:0534c04": "無色定中無戒證淨。",
    "T27n1545_103:0534c05": "問云何建立四證淨耶。為以自體。為以所",
    "T27n1545_103:0534c06": "緣。若以自體唯應有二。謂信及戒。若以所",
    "T27n1545_103:0534c07": "緣唯應有三。謂佛法僧證淨。戒無所緣故。",
    "T27n1545_103:0534c08": "答應作是說。亦以自體。亦以所緣。而建立",
    "T27n1545_103:0534c09": "四證淨。謂以自體建立戒證淨。戒無所緣",
    "T27n1545_103:0534c10": "故以所緣建立餘三證淨。信緣三寶故如",
    "T27n1545_103:0534c11": "以自體以所緣建立。以自體以三寶以",
    "T27n1545_103:0534c12": "自體以隨念建立應知亦爾。是名證淨自",
    "T27n1545_103:0534c13": "性我物自體相分本性。已說自性所以今當",
    "T27n1545_103:0534c14": "說。問何故名證淨。證淨是何義。答淨謂信",
    "T27n1545_103:0534c15": "戒離垢穢故。於四聖諦別別觀察。別別籌",
    "T27n1545_103:0534c16": "量。別別覺證。而得此淨故名證淨。脇尊者",
    "T27n1545_103:0534c17": "曰。此應名不壞。淨言不壞者。不為不信",
    "T27n1545_103:0534c18": "及諸惡戒所破壞故。淨謂清淨信是心之清",
    "T27n1545_103:0534c19": "淨相故。戒是大種清淨相故。尊者世友作如",
    "T27n1545_103:0534c20": "是說。此應名不斷淨。謂得此已無有沙門",
    "T27n1545_103:0534c21": "婆羅門等力能引奪令斷壞故。如契經說。",
    "T27n1545_103:0534c22": "是名見為根信證智相應。世間沙門婆羅門",
    "T27n1545_103:0534c23": "等不能引奪令其斷壞。大德說曰。若於佛",
    "T27n1545_103:0534c24": "法不能觀察籌量覺證。所得信戒易可動",
    "T27n1545_103:0534c25": "轉如水上船。若於佛法能審觀察籌量覺",
    "T27n1545_103:0534c26": "證。所得信戒不可動轉猶如帝幢故。此正",
    "T27n1545_103:0534c27": "應名不動淨。尊者妙音作如是說。如是四",
    "T27n1545_103:0534c28": "種應名見淨見四聖諦。得此淨故或應名",
    "T27n1545_103:0534c29": "慧淨聖慧俱轉故。",
    "T27n1545_103:0535a01": "問何故世尊先說佛證淨。乃至後說戒證",
    "T27n1545_103:0535a02": "淨耶。答若作是說。隨順文詞次第法故。復",
    "T27n1545_103:0535a03": "次隨順說者受者持者次第法故復次佛是能",
    "T27n1545_103:0535a04": "說故應先。信法是所說故應次。信僧是所為",
    "T27n1545_103:0535a05": "故應次。信戒是僧所住故最後說。復次佛如",
    "T27n1545_103:0535a06": "良醫故應先。信法如無病故應次。信僧如",
    "T27n1545_103:0535a07": "看病者故應次。信戒如妙藥故最後說。復",
    "T27n1545_103:0535a08": "次佛如商主能示道路故應先。信法如寶",
    "T27n1545_103:0535a09": "渚是正所趣故應次。信僧如商侶能為助",
    "T27n1545_103:0535a10": "伴故應次。信戒如資糧能正任持故最後",
    "T27n1545_103:0535a11": "說。復次佛如船師故應先。信法如彼岸故",
    "T27n1545_103:0535a12": "應次。信僧如同載故應次。信戒如船筏故",
    "T27n1545_103:0535a13": "最後說。由此等緣此四證淨如是次第。如",
    "T27n1545_103:0535a14": "契經說。聖所愛戒不破不穿不雜不穢。聖",
    "T27n1545_103:0535a15": "所受用非凡所取。智者所讚能善究竟能善",
    "T27n1545_103:0535a16": "引發。問何故名為聖所愛戒。答是諸功德所",
    "T27n1545_103:0535a17": "依處故。謂諸聖者愛樂功德故愛此戒。如人",
    "T27n1545_103:0535a18": "愛寶亦愛寶器。如是聖者愛樂清淨菩提",
    "T27n1545_103:0535a19": "分法功德寶故。亦愛如是所依戒器復次",
    "T27n1545_103:0535a20": "聖者憎惡諸破戒惡戒。能對治破戒惡故聖",
    "T27n1545_103:0535a21": "者愛之。復次聖者憎惡諸嶮惡趣戒。能超",
    "T27n1545_103:0535a22": "越嶮惡趣故聖者愛之。復次聖者憎惡生死",
    "T27n1545_103:0535a23": "流轉戒能超越生死流轉故聖者愛之。復",
    "T27n1545_103:0535a24": "次聖者愛涅槃。戒能趣涅槃故聖者愛之。",
    "T27n1545_103:0535a25": "如契經說。戒能展轉趣向涅槃。聖者愛樂。",
    "T27n1545_103:0535a26": "問不破不穿不雜不穢。如是四句有何差別。",
    "T27n1545_103:0535a27": "有說無別。如是四種。聲雖有異義無別",
    "T27n1545_103:0535a28": "故。如集異門論說。於此諸戒恒作恒轉。勸",
    "T27n1545_103:0535a29": "作勸轉。亦名不破。亦名不穿。亦名不雜。亦",
    "T27n1545_103:0535b01": "名不穢。故知此四聲異義同。有說此四亦",
    "T27n1545_103:0535b02": "有差別。謂名即差別。此名不破此名不穿",
    "T27n1545_103:0535b03": "此名不雜此名不穢。復次於初犯聚不違",
    "T27n1545_103:0535b04": "越故名不破。於第二犯聚不違越故名不",
    "T27n1545_103:0535b05": "穿。於第三第四犯聚不違越故名不雜。於",
    "T27n1545_103:0535b06": "第五犯聚不違越故名不穢。復次不違越",
    "T27n1545_103:0535b07": "故名不破。不依貪故名不穿。不依瞋故",
    "T27n1545_103:0535b08": "名不雜。不依癡故名不穢。復次不違越故",
    "T27n1545_103:0535b09": "名不破。依無貪故名不穿。依無瞋故名",
    "T27n1545_103:0535b10": "不雜。依無癡故名不穢。復次不違越故名",
    "T27n1545_103:0535b11": "不破。依奢摩他故名不穿。依毘鉢舍那故",
    "T27n1545_103:0535b12": "名不雜。能斷煩惱故名不穢。復次不違越",
    "T27n1545_103:0535b13": "故名不破。不為惡尋所損壞故名不穿。自",
    "T27n1545_103:0535b14": "體堅住故名不雜。極清淨故名不穢。復次自",
    "T27n1545_103:0535b15": "性堅強故名不破。遠離非所行故名不穿。",
    "T27n1545_103:0535b16": "非犯戒惡所間雜故名不雜。不捨善意樂",
    "T27n1545_103:0535b17": "故名不穢。此中復說。聖所受用者。是諸功",
    "T27n1545_103:0535b18": "德所依止故。非凡所取者。非諸異生執此",
    "T27n1545_103:0535b19": "淨戒為真道故。智者所讚者。佛及弟子所",
    "T27n1545_103:0535b20": "稱譽故。能善究竟者。俱時圓滿故。能善引發",
    "T27n1545_103:0535b21": "者。能招愛果故。",
    "T27n1545_103:0535b22": "如契經說。有大龍象以信為手。以捨為",
    "T27n1545_103:0535b23": "牙。以慧為頭。以念為頸。於其兩肩擔集",
    "T27n1545_103:0535b24": "善法。問何故世尊說信為手。答取善法故。",
    "T27n1545_103:0535b25": "如象有手能取有情無情數物。如是聖者",
    "T27n1545_103:0535b26": "有信手故。能取種種微妙善法。是故世尊",
    "T27n1545_103:0535b27": "說信為手。",
    "T27n1545_103:0535b28": "如契經說。苾芻當知。天中時時有四聲起。",
    "T27n1545_103:0535b29": "云何為四。謂若此間有聖弟子成就多住",
    "T27n1545_103:0535c01": "佛證淨者。爾時成就佛證淨。天歡喜踊躍高",
    "T27n1545_103:0535c02": "聲唱言。我先成就佛證淨故而來生此。今",
    "T27n1545_103:0535c03": "聖弟子成就多住佛證淨故。亦當生我眾",
    "T27n1545_103:0535c04": "同分中。與我為伴甚為快哉。成就多住餘",
    "T27n1545_103:0535c05": "三證淨廣說亦爾。問此聖弟子及彼諸天。皆",
    "T27n1545_103:0535c06": "具成就四種證淨。何故說有成就多住身證",
    "T27n1545_103:0535c07": "淨者。乃至說有成就多住戒證淨者。答依",
    "T27n1545_103:0535c08": "修加行入法時說。謂或有行者求佛證淨。",
    "T27n1545_103:0535c09": "勤修加行而入聖道。乃至或有行者。求戒",
    "T27n1545_103:0535c10": "證淨勤修加行。而入聖道故作是說。復次",
    "T27n1545_103:0535c11": "依多愛樂作意而說。謂或有行者多分愛",
    "T27n1545_103:0535c12": "樂緣佛作意。乃至或有行者多分愛樂。緣",
    "T27n1545_103:0535c13": "戒作意故作是說。",
    "T27n1545_103:0535c14": "如契經說。佛告苾芻。若有信樂汝所說者。",
    "T27n1545_103:0535c15": "汝當哀愍方便為說四種證淨。勸令安住",
    "T27n1545_103:0535c16": "以自調伏。所以者何。諸四大種可令變異。",
    "T27n1545_103:0535c17": "成就如是四證淨者終無變異。問世尊何",
    "T27n1545_103:0535c18": "故說此契經。答示說法師說法儀故。謂有",
    "T27n1545_103:0535c19": "說者。不知受者是器非器。輕爾為說令彼",
    "T27n1545_103:0535c20": "受者。或生輕慢或生怯怖空無所得。故世",
    "T27n1545_103:0535c21": "尊說。若有信樂汝所說者。汝當哀愍方便",
    "T27n1545_103:0535c22": "為說。勿得輕爾。復次示報恩者真報恩故。",
    "T27n1545_103:0535c23": "如餘經說。苾芻當知。若有孝子一肩擔父。",
    "T27n1545_103:0535c24": "一肩擔母。經於百年處處遊歷。猶非真實",
    "T27n1545_103:0535c25": "報父母恩。若有孝子能勸父母。於佛法僧",
    "T27n1545_103:0535c26": "因果等法。未信者信信者增長。無淨戒者勸",
    "T27n1545_103:0535c27": "受持戒。有慳貪者勸行惠施。無勝慧者",
    "T27n1545_103:0535c28": "勸修勝慧。令善安住以自調伏。乃名真實",
    "T27n1545_103:0535c29": "報父母恩。故此經中教為說法。問諸佛法中",
    "T27n1545_103:0536a01": "有無量種功德法寶。皆應為他方便宣說。",
    "T27n1545_103:0536a02": "何故於此獨令為說四證淨耶。答應知此",
    "T27n1545_103:0536a03": "中證淨為首。總令為說諸功德寶。脇尊者",
    "T27n1545_103:0536a04": "曰。此中世尊。以證淨聲說諸聖道。謂諸聖",
    "T27n1545_103:0536a05": "道或是相應。或是俱有。若說信應知總說",
    "T27n1545_103:0536a06": "相應聖道。若說戒應知總說俱有聖道。復",
    "T27n1545_103:0536a07": "次此中略顯初入法門。謂佛法中諸功德寶。",
    "T27n1545_103:0536a08": "或是色法或非色法。若說戒應知總說是色",
    "T27n1545_103:0536a09": "法寶。若說信應知總說非色法。寶。如色非",
    "T27n1545_103:0536a10": "色如是相應不相應有所依無所依。有所",
    "T27n1545_103:0536a11": "緣無所緣。有行相無行相。有警覺無警",
    "T27n1545_103:0536a12": "覺。是根非根等應知亦爾。復次此四證淨有",
    "T27n1545_103:0536a13": "不壞相及清淨相故偏說之。復次依四證淨",
    "T27n1545_103:0536a14": "所引等流。設施殊勝四沙門果故偏說之。",
    "T27n1545_103:0536a15": "復次此四證淨能止惡趣及貧窮怖故偏說",
    "T27n1545_103:0536a16": "之。以戒能止惡趣怖。信能止貧窮怖故。雖",
    "T27n1545_103:0536a17": "無漏信戒不招異熟果。而無漏信戒必與有",
    "T27n1545_103:0536a18": "漏信戒互相引發故。能遮止二種怖畏。復次",
    "T27n1545_103:0536a19": "為欲方便導引可化外道有情入佛法故。",
    "T27n1545_103:0536a20": "謂諸苾芻或有親屬。先為外道以親愛故",
    "T27n1545_103:0536a21": "來相慰問。時諸苾芻不護彼意。讚歎佛法",
    "T27n1545_103:0536a22": "毀訾外道。令彼瞋恨轉遠佛法。故世尊說",
    "T27n1545_103:0536a23": "汝等苾芻。無力無畏大悲等德。不知有情根",
    "T27n1545_103:0536a24": "欲性行。不應輕爾為他說法。若有信樂汝",
    "T27n1545_103:0536a25": "所說者。汝當哀愍方便為說四種證淨。勸",
    "T27n1545_103:0536a26": "令安住以自調伏。所以者何。諸四大種可",
    "T27n1545_103:0536a27": "令變異。成就如是四證淨者終無變異。問",
    "T27n1545_103:0536a28": "一切法性皆無變異。何故唯說四大種耶。",
    "T27n1545_103:0536a29": "答欲以四法顯四法故。復次諸瑜伽師。先",
    "T27n1545_103:0536b01": "觀大種無變異相。後觀諸法性不變異。心便",
    "T27n1545_103:0536b02": "歡悅故偏說之。復次以四大種能持一切",
    "T27n1545_103:0536b03": "情非情法故偏說之。復次以四大種能持",
    "T27n1545_103:0536b04": "一切生死流轉故偏說之。復次以四大種",
    "T27n1545_103:0536b05": "能持五蘊令不斷絕故偏說之。復次諸外",
    "T27n1545_103:0536b06": "道說大種有五其性常住。為對彼故佛說",
    "T27n1545_103:0536b07": "唯四而是無常。假使大種汝執為常可令變",
    "T27n1545_103:0536b08": "異。得證淨者終無變異。",
    "T27n1545_103:0536b09": "如契經說。未生怨王能成就無根信。問諸有",
    "T27n1545_103:0536b10": "為法。無不有根。何故說彼信無根耶。答此",
    "T27n1545_103:0536b11": "信無有見道根故。如契經說。是名見為根",
    "T27n1545_103:0536b12": "信證智相應。謂未生怨所成就信不依見",
    "T27n1545_103:0536b13": "道故名無根。然彼信心堅固難壞。如依見",
    "T27n1545_103:0536b14": "道。復次未生怨王所成就信不可改易。如",
    "T27n1545_103:0536b15": "無漏信而無有根。諸無漏信依無漏根。以",
    "T27n1545_103:0536b16": "無漏智無漏善根為根本故。復次此信無",
    "T27n1545_103:0536b17": "有同類因故說名無根。謂無始來未得如",
    "T27n1545_103:0536b18": "是堅強信故。譬如有樹依他莖生自既無",
    "T27n1545_103:0536b19": "根名無根樹。復次未生怨王所成就信。自",
    "T27n1545_103:0536b20": "性堅固不由親近佛及弟子。乃能發生故",
    "T27n1545_103:0536b21": "名無根。由此信力若乘象馬若在高樓。遙",
    "T27n1545_103:0536b22": "見世尊即便投下頂禮雙足。由堅信力或",
    "T27n1545_103:0536b23": "佛威神無所傷損。復次未生怨王所成就",
    "T27n1545_103:0536b24": "信未免惡趣故名無根。彼後命終暫墮地",
    "T27n1545_103:0536b25": "獄受少苦已方生天故。",
    "T27n1545_103:0536b26": "說一切有部發智大毘婆沙論卷第一百三"
}