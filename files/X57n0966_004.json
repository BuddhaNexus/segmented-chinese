{
    "X57n0966_004:0259b15": "台宗精英集卷第四",
    "X57n0966_004:0259b17": "仙都門人 普容 錄",
    "X57n0966_004:0259b18": "焦炷辯惑借別名通二即習氣合身尊特",
    "X57n0966_004:0259b19": "事理二定信相得益光明定題評經王說",
    "X57n0966_004:0259b20": "六能辯惑接正如佛",
    "X57n0966_004:0259b21": "焦炷辯惑",
    "X57n0966_004:0259b22": "[0259b22] 通教乾慧焦炷根性判攝誠難今昔人師互相拒執",
    "X57n0966_004:0259b23": "今憑經論考究諸文用判指歸啟發蒙學分四初示",
    "X57n0966_004:0259b24": "文二疑難三伸釋四料揀。",
    "X57n0966_004:0259c01": "初示文者[0259c01] 經出大品論出智論如常所引玅玄問云",
    "X57n0966_004:0259c02": "大論三處明初焰約別圓皆取發真為初焰通教何",
    "X57n0966_004:0259c03": "意取乾慧為初焰答別圓各逗一種根性故用發真",
    "X57n0966_004:0259c04": "為初焰通教為逗多種根性所謂別圓入通含容取",
    "X57n0966_004:0259c05": "乾慧爾若鈍者八人見地是初焰利者於乾慧即能",
    "X57n0966_004:0259c06": "斷結故是初焰問利人應無十地答備有以根利故",
    "X57n0966_004:0259c07": "不制位爾。",
    "X57n0966_004:0259c08": "二疑難者[0259c08] 通教乾慧焦炷若以三通根性如何判之",
    "X57n0966_004:0259c09": "若是因果俱通當教之人應在八人見地斷惑不應",
    "X57n0966_004:0259c10": "乾慧地中斷結始曰因通果不通被接之者上根三",
    "X57n0966_004:0259c11": "地四地方論被接&#x7ADD;無一人在於初地若是因果俱",
    "X57n0966_004:0259c12": "不通者亦不應在通教焦炷進退無從如何判攝。",
    "X57n0966_004:0259c13": "三伸釋者[0259c13] 初師云若明通教以名摩訶衍故須曉含容",
    "X57n0966_004:0259c14": "之旨此有於二一者名含容二者義含容名含容者",
    "X57n0966_004:0259c15": "摩訶衍梵語也含大多勝語既含三一言摩訶衍者。",
    "X57n0966_004:0259c16": "[0259c16] 實通別圓三教之都名也二義含容者於中又有二",
    "X57n0966_004:0259c17": "義一者機教含容二者經論含容乃非被接及藉通",
    "X57n0966_004:0259c18": "人直是衍門三教故云通別通圓專據玅玄及四念",
    "X57n0966_004:0259c19": "處含容之文評曰精義無二至當歸一若但云含容",
    "X57n0966_004:0259c20": "則義無所歸且通教焦炷於三通中必竟是何根性",
    "X57n0966_004:0259c21": "進退無從規矩咸失次師□□□□文乃有標釋結",
    "X57n0966_004:0259c22": "三標云通別通圓□□□別圓因果皆與通異等凡",
    "X57n0966_004:0259c23": "涉一板許也文末結云此是通教通別圓之義於釋",
    "X57n0966_004:0259c24": "文中引三文為證第三乃引焦炷文也此藉通人明",
    "X57n0966_004:0260a01": "如日矣玅玄中通教為逗多種根性所謂別圓入通",
    "X57n0966_004:0260a02": "等秪由直爾別圓各逗一種根性唯此通教兼含別",
    "X57n0966_004:0260a03": "圓二根性並本一人故云含容爾評曰既在乾慧斷",
    "X57n0966_004:0260a04": "惑如何得是因果俱不通人況焦炷者具歷十地豈",
    "X57n0966_004:0260a05": "得判云是藉通者不曉文理強生穿鑿爾或有判為",
    "X57n0966_004:0260a06": "借別名通若是借別名通三借之中為屬何借不假",
    "X57n0966_004:0260a07": "委斥是非可見 今正意者且通教乾慧明焦炷三",
    "X57n0966_004:0260a08": "根通性如何收攝當知須通被接及通當教兩種根",
    "X57n0966_004:0260a09": "性&#x8462;緣大師玅玄位玅中釋通教竟後料簡中先問",
    "X57n0966_004:0260a10": "通教八地破無明將別接通答之次即問云別圓皆",
    "X57n0966_004:0260a11": "取發真為初焰通教何意取乾慧為初焰便即答云",
    "X57n0966_004:0260a12": "別圓為逗一種根性故以發真為初焰通教為逗多",
    "X57n0966_004:0260a13": "種根性所謂別圓入通故含容取乾慧大師問答之",
    "X57n0966_004:0260a14": "意焦炷須通被接及當教者據通教斷見正在八人",
    "X57n0966_004:0260a15": "見地由通教根性之多有利根菩薩於乾慧伏道位",
    "X57n0966_004:0260a16": "中便能斷見所以大師判云通教為逗多種根性所",
    "X57n0966_004:0260a17": "謂別圓入通故含容取乾慧既云多種根性又云別",
    "X57n0966_004:0260a18": "圓入通驗知須通被接根性明矣若爾且玄文中秪",
    "X57n0966_004:0260a19": "云所謂別圓入通故含容取乾慧如何秪通被接不",
    "X57n0966_004:0260a20": "通藉通開導人耶答既云乾慧焦炷秪可通乎被接",
    "X57n0966_004:0260a21": "不可通乎藉通開導何者&#x8462;緣藉通開導人在前教",
    "X57n0966_004:0260a22": "中不曾斷惑便歸後教如輔行云若從乾慧性地來",
    "X57n0966_004:0260a23": "者別教十信圓教五品驗知藉通開導人於前教中",
    "X57n0966_004:0260a24": "不曾斷惑所以不通藉通開導人也若然者被接之",
    "X57n0966_004:0260b01": "人最極利者上根秪應三地四地如何乾慧焦炷亦",
    "X57n0966_004:0260b02": "是被接耶答玅玄既云利者乾慧斷結鈍者八人見",
    "X57n0966_004:0260b03": "地且八人見地尚得云是上根被接況在乾慧伏道",
    "X57n0966_004:0260b04": "斷結豈不得是被接根性耶不可將通教正斷惑位",
    "X57n0966_004:0260b05": "而妨乾慧利根被接也 次乾慧焦炷亦通當教因",
    "X57n0966_004:0260b06": "果俱通人者因妙玄位妙云利者乾慧斷結鈍者八",
    "X57n0966_004:0260b07": "人見地因此遂即問云利人應無十地耶答備有已",
    "X57n0966_004:0260b08": "根利故不制位耳荊溪點云問利人應無十地等者",
    "X57n0966_004:0260b09": "利人既於初地斷見應二地至四地斷思六七地成",
    "X57n0966_004:0260b10": "佛豈無十地耶準此玄籤問答之文利人既具歷乾",
    "X57n0966_004:0260b11": "慧等十地成佛驗知乾慧焦炷須是亦通通當教中",
    "X57n0966_004:0260b12": "因果俱通人也得此之意乾慧焦炷須通被接及以",
    "X57n0966_004:0260b13": "當教義有二途應須兩存。",
    "X57n0966_004:0260b14": "四料揀[0260b14] 問乾慧焦炷須通被接當教兩種根性者且",
    "X57n0966_004:0260b15": "秪一乾慧斷結如何見得須通被接當教兩種根性",
    "X57n0966_004:0260b16": "耶。[0260b16] 答斷惑位次雖同不妨自有利鈍接不接異且如",
    "X57n0966_004:0260b17": "通教秪一八人見地斷見上根至此三地四地受接",
    "X57n0966_004:0260b18": "當教至此不受接名如荊溪云利者爾前接入中道",
    "X57n0966_004:0260b19": "鈍者直至法華方乃被會驗知乾慧斷惑雖同不妨",
    "X57n0966_004:0260b20": "利鈍接不接異。[0260b20] 問乾慧焦炷既通被接當教兩種",
    "X57n0966_004:0260b21": "根性且當教乾慧不受接人與八人上根受接何者",
    "X57n0966_004:0260b22": "為利若云八人受接利者大師自云利者乾慧斷結",
    "X57n0966_004:0260b23": "鈍者八人見地若云八人受接者鈍荊溪那云利者",
    "X57n0966_004:0260b24": "爾前接入中道鈍者直至法華方乃被會。[0260b24] 答自有接",
    "X57n0966_004:0260c01": "不接分利鈍自有斷惑前後分利鈍。[0260c01] 問若不許焦",
    "X57n0966_004:0260c02": "炷是借別名通者何故止觀破思假中先明通當教",
    "X57n0966_004:0260c03": "次明借別名通於借別名通中別為菩薩立忍名天",
    "X57n0966_004:0260c04": "台問云三乘共斷其義已顯用何為據更獨開菩薩",
    "X57n0966_004:0260c05": "地耶。[0260c05] 答大論三處判焦炷有三種菩薩斷惑乾慧是",
    "X57n0966_004:0260c06": "伏道尚得為初焰今取八人真斷為初焰有何不可",
    "X57n0966_004:0260c07": "若據問意自問通教已有三乘共位其義已顯何故",
    "X57n0966_004:0260c08": "更獨開菩薩立忍答中&#x5374;引大論三處焦炷之文為",
    "X57n0966_004:0260c09": "答莫也。[0260c09] 乾慧焦炷是借別名通耶。[0260c09] 答文顯義顯人猶",
    "X57n0966_004:0260c10": "不知焦炷之人自於乾慧斷結若借別名通八人地",
    "X57n0966_004:0260c11": "方斷見位次進否不同那云焦炷是借別名通今止",
    "X57n0966_004:0260c12": "觀乃是況釋之文問意者&#x8462;由通教已有十地何故",
    "X57n0966_004:0260c13": "復借別位以名通教獨開菩薩之位是以天台即引",
    "X57n0966_004:0260c14": "焦炷況云大論三處焦炷亦皆是菩薩之位乾慧伏",
    "X57n0966_004:0260c15": "道尚得為初焰今取八人真斷為菩薩斷惑位有何",
    "X57n0966_004:0260c16": "不可此是大師將大論焦炷況釋借別皆是菩薩之",
    "X57n0966_004:0260c17": "位如何便謂乾慧焦炷即是借別名通。",
    "X57n0966_004:0260c18": "借別名通",
    "X57n0966_004:0260c19": "[0260c19] 通教三借經論所出不同疏記伸明伏斷位次進否",
    "X57n0966_004:0260c20": "佛世滅後化意幽玄文相該羅古今莫辯今試明之",
    "X57n0966_004:0260c21": "科分四意初究所出二辯佛世三明滅後四釋疑妨。",
    "X57n0966_004:0260c22": "初究所出者[0260c22] 經出大品論出大論祖文所出在止觀",
    "X57n0966_004:0260c23": "第六破思假中妙玄第四位玅之中備引經論之文",
    "X57n0966_004:0260c24": "以明三借之旨茲不委出至下伸明。",
    "X57n0966_004:0261a01": "二辯佛世者[0261a01] 然佛世中須明借別名通此為何意況",
    "X57n0966_004:0261a02": "通教中自有十地何須借別舊云通教須借別者以",
    "X57n0966_004:0261a03": "由大品之中佛為別機正說別法通機忽起如來即",
    "X57n0966_004:0261a04": "將別法以對通機說之斯&#x8462;佛世借別名通其意如",
    "X57n0966_004:0261a05": "此爾評曰若將別法對通機說者莫也如來差機說",
    "X57n0966_004:0261a06": "法不善鑑機作此說之誠難取信今謂通教雖有十",
    "X57n0966_004:0261a07": "地須借別位者皆是如來悉檀赴物俯順物機其由",
    "X57n0966_004:0261a08": "機緣宜將別法作通說之佛智鑑知為機故說借別",
    "X57n0966_004:0261a09": "名通良在茲矣。",
    "X57n0966_004:0261a10": "三明滅後[0261a10] 二初明止觀借意二明玅玄借意初明止",
    "X57n0966_004:0261a11": "觀借意者止觀因明四教破思假有四一三藏家破",
    "X57n0966_004:0261a12": "思位二通家破思位三別名名通家共位四別名名",
    "X57n0966_004:0261a13": "通家菩薩位然止觀借意正為伸通經論故如輔行",
    "X57n0966_004:0261a14": "云此是大師伸通經論有此判者屬借別名名通位",
    "X57n0966_004:0261a15": "也何者若定屬通不應地前而立伏位若定屬別不",
    "X57n0966_004:0261a16": "應行向屬四善根乃至四地共斷見惑亦復如是故",
    "X57n0966_004:0261a17": "立此式示後學者使古今異說泠然可見以此究之",
    "X57n0966_004:0261a18": "佛世悉檀被物故借止觀為伸通經論故借然止觀",
    "X57n0966_004:0261a19": "明借究其開章二三莫辨如何明之舊云止觀具有",
    "X57n0966_004:0261a20": "三借初借一教始終五十二位三乘共乾慧外凡為",
    "X57n0966_004:0261a21": "十信性地內凡為三十心八人見地是別初地等次",
    "X57n0966_004:0261a22": "單借十地亦是三乘共如止觀云若借此別名判三",
    "X57n0966_004:0261a23": "人通位者則初地斷見惑等輔行點云若借下單借",
    "X57n0966_004:0261a24": "別十地名通十地三借一教始終別為菩薩立忍具",
    "X57n0966_004:0261b01": "有三借其文顯矣復自疑云既有三借何故止觀前",
    "X57n0966_004:0261b02": "開章中共有四科初二科明藏通當教破思假未論",
    "X57n0966_004:0261b03": "借別於第三第四二科秪明兩借者何即自答云據",
    "X57n0966_004:0261b04": "止觀文須論三借&#x8462;緣前之二借雖借一教始終及",
    "X57n0966_004:0261b05": "單借十地並是三乘位故同為一科不開為兩評曰",
    "X57n0966_004:0261b06": "天台開科秪有兩借何云三借不究開章致茲錯說",
    "X57n0966_004:0261b07": "初借既借一教始終三乘人共何須又借十地三乘",
    "X57n0966_004:0261b08": "共耶此有兩失待下正意自見其非 今明正意者",
    "X57n0966_004:0261b09": "究其止觀開章乃有四科初三藏次通教三借別名",
    "X57n0966_004:0261b10": "通家共位四借別名名通家菩薩於第三借別科中",
    "X57n0966_004:0261b11": "乃云三借別名名通家共位四借別名名通家菩薩",
    "X57n0966_004:0261b12": "位止觀明文秪是兩借初借一教始終三乘共次借",
    "X57n0966_004:0261b13": "一教始終別為菩薩中間一節既不別標大科驗非",
    "X57n0966_004:0261b14": "一借所止觀云若借此別名之文但是判上借一教",
    "X57n0966_004:0261b15": "始終斷惑位次故止觀云若借此別名判三人通位",
    "X57n0966_004:0261b16": "者初地斷見惑二地斷欲界一兩品思三地斷六品",
    "X57n0966_004:0261b17": "思乃至結云例前可知既是判一教始終斷惑位次",
    "X57n0966_004:0261b18": "秪在前第一借別名通共位中攝文旨泠然開章顯",
    "X57n0966_004:0261b19": "著何得謬言須明三借今為點出其義照然 二明",
    "X57n0966_004:0261b20": "玅玄借意者妙玄因明位妙引妙經三草二木以明",
    "X57n0966_004:0261b21": "六位正明小樹位即是通教三乘之位先明三乘共",
    "X57n0966_004:0261b22": "十地位次簡名別義通故有借別名通文也且妙玄",
    "X57n0966_004:0261b23": "明借究其開章一借二借意稍難知舊人判云妙玄",
    "X57n0966_004:0261b24": "乃有二借文中顯云初就三乘共位中菩薩別立忍",
    "X57n0966_004:0261c01": "名而義通此是初一借二用別教名名別義通是第",
    "X57n0966_004:0261c02": "二借初乃單借十地就三乘共位中別為菩薩立忍",
    "X57n0966_004:0261c03": "名次借一教始終單為菩薩立忍名兩借明矣評曰",
    "X57n0966_004:0261c04": "若其兩借皆為菩薩立忍莫也繁重不原文旨自任",
    "X57n0966_004:0261c05": "臆談今為出之使無疑壅究其開章秪有一借何者",
    "X57n0966_004:0261c06": "初就三乘共位中別為菩薩立忍名而義通此之一",
    "X57n0966_004:0261c07": "科即是當教三乘共位別為菩薩立忍則非一借次",
    "X57n0966_004:0261c08": "科用別教名名別義通方是借義如文云二用別名",
    "X57n0966_004:0261c09": "名通者即是十信三十心十地之名也鐵輪位於通",
    "X57n0966_004:0261c10": "義即是乾慧地伏忍也三十心即望性地柔順忍等",
    "X57n0966_004:0261c11": "此則方是正明借別名通以此究之秪有一借不可",
    "X57n0966_004:0261c12": "固違。",
    "X57n0966_004:0261c13": "四釋疑妨[0261c13] 問止觀中借別名通家共位乃借一教",
    "X57n0966_004:0261c14": "始終三乘人共及乎妙玄用別教名名別義通亦借",
    "X57n0966_004:0261c15": "一教始終何故別為菩薩不通二乘者何。[0261c15] 答兩處化",
    "X57n0966_004:0261c16": "意不同若止觀借一教始終通三乘共者斯&#x8462;佛世",
    "X57n0966_004:0261c17": "法輪之下被機而說由通教三乘中自有此一種根",
    "X57n0966_004:0261c18": "性宜聞別教始終之法佛即為說俯順機緣若玅玄",
    "X57n0966_004:0261c19": "正為菩薩立忍故借是以唯在菩薩不通二乘況通",
    "X57n0966_004:0261c20": "二乘不立忍名當知忍名從菩薩立一教始終別為",
    "X57n0966_004:0261c21": "菩薩也。[0261c21] 問妙玄借一教始終但歷一地斷見如文",
    "X57n0966_004:0261c22": "云八人見地即是初歡喜地何故止觀借別始終而",
    "X57n0966_004:0261c23": "經三地四地斷見者何如文云八人為初地十五心",
    "X57n0966_004:0261c24": "為二地十六心為三地此三地皆不出觀而斷見惑",
    "X57n0966_004:0262a01": "四忍為初地四智為二地比忍為三地比智為四地",
    "X57n0966_004:0262a02": "此四地皆不出觀而斷見惑彼此皆借一教始終所",
    "X57n0966_004:0262a03": "明斷見歷位不同者何。[0262a03] 答所出不同根性有異若妙",
    "X57n0966_004:0262a04": "玄但歷一地斷見者出大品經如玅玄引經證先示",
    "X57n0966_004:0262a05": "其意八人見地即是初歡喜地得無生忍故大品云",
    "X57n0966_004:0262a06": "須陀洹若智若斷是菩薩無生法忍若止觀具歷三",
    "X57n0966_004:0262a07": "地四地亦出大品根性有定不定異妙玄一地斷見",
    "X57n0966_004:0262a08": "者是定根性止觀歷三四地者是不定人如輔行云",
    "X57n0966_004:0262a09": "四別名名通菩薩位者此單約菩薩故修觀斷見不",
    "X57n0966_004:0262a10": "定也。[0262a10] 問止觀明借別名通正用三地或以四地而",
    "X57n0966_004:0262a11": "斷見惑古師亦用三地或四地斷見何故妙玄破古",
    "X57n0966_004:0262a12": "師云通教見地本是無間之道不出觀證須陀洹豈",
    "X57n0966_004:0262a13": "得初地斷見乃至三地或云四地耶古師斷見亦用",
    "X57n0966_004:0262a14": "三地或四地與今宗同大師何意全不許耶。[0262a14] 答今家",
    "X57n0966_004:0262a15": "借別名通雖然具歷三地四地斷見乃是別教歡喜",
    "X57n0966_004:0262a16": "等三地四地具如止觀單為菩薩借中說古人不曉",
    "X57n0966_004:0262a17": "乃謂通當教中乾慧等三地四地斷見所說之義既",
    "X57n0966_004:0262a18": "乃教旨位次不同有此不便妙玄故即破云但通教",
    "X57n0966_004:0262a19": "見地本是無間之道不出觀證須陀洹豈得初地斷",
    "X57n0966_004:0262a20": "見乃至三地或云四地耶古人既不合將通當教乾",
    "X57n0966_004:0262a21": "慧等三地四地斷見又是出觀有此二失故為所破",
    "X57n0966_004:0262a22": "豈與今同。[0262a22] 問三地四地斷見正是通當教止觀何",
    "X57n0966_004:0262a23": "以判作借別名通而斥古曰此師不解經意今言經",
    "X57n0966_004:0262a24": "借別義顯通耳若爾既不許古師通教用兩地斷見",
    "X57n0966_004:0262b01": "者且今家明通教斷見復用三四兩地又與古師斷",
    "X57n0966_004:0262b02": "惑何異耶。[0262b02] 答今家若就通當教論正是三四兩地斷",
    "X57n0966_004:0262b03": "見止觀破古判作借別名通者即不是通當教八人",
    "X57n0966_004:0262b04": "見地兩位乃是大品經中借別名通經文從歡喜地",
    "X57n0966_004:0262b05": "至第三四地古人不曉此經是借別名通謬判為通",
    "X57n0966_004:0262b06": "當教故止觀遂即破云此師不解經意何以得知是",
    "X57n0966_004:0262b07": "借別名通經文故輔行點云若定屬通不應地前而",
    "X57n0966_004:0262b08": "立伏位若定屬別不應行向屬四善根乃至四地共",
    "X57n0966_004:0262b09": "斷見惑經說如此是借別名通古師判作當教是以",
    "X57n0966_004:0262b10": "為今所破。",
    "X57n0966_004:0262b11": "二即習氣",
    "X57n0966_004:0262b12": "[0262b12] 原夫習氣言者乃是正使餘殘名義體相所出經論",
    "X57n0966_004:0262b13": "委說已明雖以諸家章藻紛然盡以三家之習為要",
    "X57n0966_004:0262b14": "其如二即之義未能造其淵源今陳短見略分為三",
    "X57n0966_004:0262b15": "初辯塵沙即習次辯無明即習三料揀釋疑。",
    "X57n0966_004:0262b16": "初辯塵沙即習[0262b16] 三初徵問次敘斥三今意初徵問者",
    "X57n0966_004:0262b17": "三惑習氣其義已定復明塵沙即習者何然塵沙既",
    "X57n0966_004:0262b18": "不牽生又非障理何須論其即習之義又復塵沙即",
    "X57n0966_004:0262b19": "習當時如來法輪之下被機之相其相云何耶 次",
    "X57n0966_004:0262b20": "敘斥者玅宗云淨名中斥身子云結習未盡華則著",
    "X57n0966_004:0262b21": "身畏生死故五欲得便既畏生死乃指塵沙為結習",
    "X57n0966_004:0262b22": "耳評曰淨名疏顯云天女呵云若於佛法有分別者",
    "X57n0966_004:0262b23": "為不如法既有分別則是見惑又云結習未盡華則",
    "X57n0966_004:0262b24": "著身故有思惑文旨泠然身子去華是別見別思何",
    "X57n0966_004:0262c01": "云是塵沙耶 三今意者所明塵沙即習此約菩薩",
    "X57n0966_004:0262c02": "對二乘說若在菩薩邊說是塵沙在二乘邊將塵沙",
    "X57n0966_004:0262c03": "作習氣說正是覆相耳如羅漢不識赤鹽之事羅漢",
    "X57n0966_004:0262c04": "不識乃是塵沙覆相乃云習氣未盡是故不識由是",
    "X57n0966_004:0262c05": "知之於聲聞人說為習氣大乘實說習即塵沙如大",
    "X57n0966_004:0262c06": "論云聲聞經中說為習氣大乘實說習即別惑斯之",
    "X57n0966_004:0262c07": "謂矣。",
    "X57n0966_004:0262c08": "次辯無明即習[0262c08] 四初來意次立疑三異解四正途初",
    "X57n0966_004:0262c09": "來意者一家所辯無明即習者何&#x8462;由大論中云聲",
    "X57n0966_004:0262c10": "聞經中說為習氣大乘實說習即別惑又止觀云於",
    "X57n0966_004:0262c11": "小乘中習非正使大乘實說習即別惑然大論因見",
    "X57n0966_004:0262c12": "淨名經云結習未盡華則著身之文是故乃云大乘",
    "X57n0966_004:0262c13": "實說習即別惑緣為二乘之人但斷正使不斷習氣",
    "X57n0966_004:0262c14": "所以論文得其大小兩乘化意故作此說致使今宗",
    "X57n0966_004:0262c15": "學者故有無明即習之說良在茲焉 次立疑者身",
    "X57n0966_004:0262c16": "子去華迦葉聞琴起舞然此二人皆是無明別惑所",
    "X57n0966_004:0262c17": "動何故迦葉知是菩薩淨妙五欲身子不知者何又",
    "X57n0966_004:0262c18": "復迦葉既聞琴好樂起舞何以身子嫌惡去華如此",
    "X57n0966_004:0262c19": "好惡不同者何 三畢解者或曰知不知者以由聲",
    "X57n0966_004:0262c20": "色不同有詮辯無詮辯異故迦葉起舞是聲塵有詮",
    "X57n0966_004:0262c21": "辯故知身子去華是色塵無詮辯故不知若二人好",
    "X57n0966_004:0262c22": "惡不同附其宿習以說迦葉前世&#x751E;為樂官今生故",
    "X57n0966_004:0262c23": "聞琴起舞身子過去曾作毒蛇故惡華嗔毒猶在次",
    "X57n0966_004:0262c24": "曰二人行力有淺深故迦葉頭陀既久行力功深故",
    "X57n0966_004:0263a01": "知是事身子但樂多聞行力猶弱是故不知若以好",
    "X57n0966_004:0263a02": "惡不同者身子乃是分別生死涅槃則屬別見迦葉",
    "X57n0966_004:0263a03": "聞琴起舞乃屬別思既然見思不同是則好惡有異",
    "X57n0966_004:0263a04": "此之二說自昔先達皆作此見若知今意義則不然",
    "X57n0966_004:0263a05": "至下點之諸滯自遣 四正途者究其二人大旨非",
    "X57n0966_004:0263a06": "謂二人好惡不同知不知異若迦葉聞琴起舞豈唯",
    "X57n0966_004:0263a07": "一人迦葉十二頭陀苦行尚乃起舞況諸聲聞迦葉",
    "X57n0966_004:0263a08": "起舞諸聲聞亦然今但舉迦葉者且以迦葉為言端",
    "X57n0966_004:0263a09": "耳如大樹緊那羅經云弦歌一動聲振大千須彌山",
    "X57n0966_004:0263a10": "王涌沒低昂一切聲聞皆從座起猶如舞戲既云一",
    "X57n0966_004:0263a11": "切聲聞豈秪迦葉若身子去華者何獨身子一人身",
    "X57n0966_004:0263a12": "子智慧第一尚乃去華況諸聲聞身子去華者諸聲",
    "X57n0966_004:0263a13": "聞亦爾今但舉身子者且以身子為其言端如淨名",
    "X57n0966_004:0263a14": "經云一切弟子神力去華不能令去既云一切弟子",
    "X57n0966_004:0263a15": "豈秪身子得此文意知則俱知不知則俱不知好則",
    "X57n0966_004:0263a16": "俱好惡則俱惡以由皆是別惑所動故今且舉迦葉",
    "X57n0966_004:0263a17": "身子二人頭角之者以為言端耳。",
    "X57n0966_004:0263a18": "三料揀釋疑[0263a18] 問大論云聲聞經中說為習氣大乘實",
    "X57n0966_004:0263a19": "說習即別惑此約大教覆相二乘人說故有無明即",
    "X57n0966_004:0263a20": "習若爾俱舍那云塵沙即是習氣又正理論云故不",
    "X57n0966_004:0263a21": "染汙無知亦名習氣且此二論皆是小乘秪應談其",
    "X57n0966_004:0263a22": "習氣如何&#x5374;談即習莫違大論文耶。[0263a22] 答此之二論雖",
    "X57n0966_004:0263a23": "是小乘既是法華開顯之後說則不妨若在佛世被",
    "X57n0966_004:0263a24": "機故則不可云其即習有妨方等覆相化意故。[0263a24] 問",
    "X57n0966_004:0263b01": "身子為華所著如來覆云結習未盡華則著身迦葉",
    "X57n0966_004:0263b02": "聞琴起舞而不覆相作習氣說者何耶。[0263b02] 答雖皆別惑",
    "X57n0966_004:0263b03": "好惡不同故有覆相不覆相之別若迦葉聞琴既好",
    "X57n0966_004:0263b04": "樂起舞故不覆相若身子為華所著嫌惡其華謂不",
    "X57n0966_004:0263b05": "如法故盡神力不能去之所以如來覆云結習未盡",
    "X57n0966_004:0263b06": "華則著身。[0263b06] 問塵沙既不牽生障理何須覆相明其",
    "X57n0966_004:0263b07": "即習耶。[0263b07] 答雖不牽生障理而須覆相者以由塵沙是",
    "X57n0966_004:0263b08": "其別惑二乘若知見思之外更有塵沙別惑則憚教",
    "X57n0966_004:0263b09": "不受有妨鹿苑化事故須覆相。[0263b09] 問方等迦葉聞琴",
    "X57n0966_004:0263b10": "起舞大海揚波須彌低昂還實動否若不動者文旨",
    "X57n0966_004:0263b11": "顯然若其實動須彌山入水八萬四千餘繕那出水",
    "X57n0966_004:0263b12": "亦爾安得動耶。[0263b12] 答或曰實動以由一切山河大地冥",
    "X57n0966_004:0263b13": "暗色空皆是八識心之所造如華嚴經云心如工畫",
    "X57n0966_004:0263b14": "師造種種五陰畫師即無明心也如此之說義恐不",
    "X57n0966_004:0263b15": "然今謂還是不動緣二乘人至方等會事識已亡業",
    "X57n0966_004:0263b16": "識當情坐無明頭自見其動若諸菩薩及凡夫等所",
    "X57n0966_004:0263b17": "見山河還是不動例如世人怯弱氣運見屋倒轉佗",
    "X57n0966_004:0263b18": "人見之實不曾動其例宛爾。[0263b18] 問身子去華既有分",
    "X57n0966_004:0263b19": "別正是別見淨名那云結習未盡華則著身故有思",
    "X57n0966_004:0263b20": "惑耶。[0263b20] 答雖有別見別思二名其體是一心有分別謂",
    "X57n0966_004:0263b21": "之別見華所著身故曰思惑是故疏云若於佛法有",
    "X57n0966_004:0263b22": "分別者為不如法既有分別則是見惑又云結習未",
    "X57n0966_004:0263b23": "盡華則著身故有思惑一往分之故有二名其實別",
    "X57n0966_004:0263b24": "見別思其體是同皆無明耳。",
    "X57n0966_004:0263c01": "合身尊特",
    "X57n0966_004:0263c02": "[0263c02] 光明文句因釋經中佛住廣約四教伸之至通教佛",
    "X57n0966_004:0263c03": "乃云丈六尊特合身雙住真中由此一文古今異論",
    "X57n0966_004:0263c04": "非但部教化用幽微抑亦合身之相難辯先達說者",
    "X57n0966_004:0263c05": "雖多盡是逐文生解今欲抉其眾滯科分四意伸之",
    "X57n0966_004:0263c06": "初部教偏局次敘斥舊解三正示合身四料揀釋妨。",
    "X57n0966_004:0263c07": "初部教偏局者[0263c07] 大師光明疏云丈六身佛住真諦也",
    "X57n0966_004:0263c08": "丈六尊特合身雙住真中尊特身佛雙住俗中法身",
    "X57n0966_004:0263c09": "佛住中道也應先疑云若據天台七疏通經唯光明",
    "X57n0966_004:0263c10": "文句說合身尊特不於諸部中明者何且四教中唯",
    "X57n0966_004:0263c11": "通教中明合身義其餘三教不明者何須知大師釋",
    "X57n0966_004:0263c12": "諸經部化用不同且如法華及十六觀經獨一圓教",
    "X57n0966_004:0263c13": "涅槃雖四非但四教俱知常住前之三教即施即廢",
    "X57n0966_004:0263c14": "淨名雖四以大斥小且無序分請觀音疏但明菩薩",
    "X57n0966_004:0263c15": "因行別行玄疏純一圓實驗知大師雖釋諸經皆不",
    "X57n0966_004:0263c16": "可明合身之義唯此光明四教並談故釋此部明佛",
    "X57n0966_004:0263c17": "住理以辯合身然四教中唯通教說者&#x8462;緣此教大",
    "X57n0966_004:0263c18": "乘初門正通實相傍通化城是以通佛所住之理雙",
    "X57n0966_004:0263c19": "住真中能住之佛是故須明合身之義餘之三教既",
    "X57n0966_004:0263c20": "無此意合身之義是則不論。",
    "X57n0966_004:0263c21": "次敘斥舊解者[0263c21] 且徵問云今來通教大師謂之丈六",
    "X57n0966_004:0263c22": "尊特合身佛未審合身之相其相云何耶初師云通",
    "X57n0966_004:0263c23": "教合身之義見但空者唯&#x89A9;丈六見不但空者乃&#x89A9;",
    "X57n0966_004:0263c24": "尊特此約利鈍兩機所見不同是故須明合身之義",
    "X57n0966_004:0264a01": "評曰且鈍根見但空者唯&#x89A9;丈六還見尊特否若見",
    "X57n0966_004:0264a02": "尊特那云唯&#x89A9;丈六若云不見那云合身利根見不",
    "X57n0966_004:0264a03": "空者例此可見次師云若通教合身正當衍門被接",
    "X57n0966_004:0264a04": "之者因聞中道法性之理是故如來於劣應上為現",
    "X57n0966_004:0264a05": "勝相令尋此相而得法身故法華疏云帶老比丘像",
    "X57n0966_004:0264a06": "現尊特身即通教佛相又曰若尊特佛與丈六佛共",
    "X57n0966_004:0264a07": "放光者通義也所言合者&#x8462;言一身雙現兩相非謂",
    "X57n0966_004:0264a08": "即劣是勝評曰若謂劣身之上現起尊特身謂之合",
    "X57n0966_004:0264a09": "者且未現時唯見劣身不見尊特若現起了唯見尊",
    "X57n0966_004:0264a10": "特不見劣身還是單見合義何在三師云應知合身",
    "X57n0966_004:0264a11": "所見者在正接時耳如通教八地聞中九地修中既",
    "X57n0966_004:0264a12": "未證中歸於後教是以由存當教所證真諦之解故",
    "X57n0966_004:0264a13": "見生身復能聞修中道有業識解故見尊特秪一佛",
    "X57n0966_004:0264a14": "身真中兩解交際在懷是故佛身雙含兩相故名合",
    "X57n0966_004:0264a15": "身評曰既聞中點示已屬後教之人何故復存通教",
    "X57n0966_004:0264a16": "之解尚見生身況復灼然要見合身尊特之相宛同",
    "X57n0966_004:0264a17": "戲劇之談安足議耶。",
    "X57n0966_004:0264a18": "三正示合身者[0264a18] 當知通教但有合身之名義不可求",
    "X57n0966_004:0264a19": "其合身之相狀也此由吾祖光明疏中因釋經中佛",
    "X57n0966_004:0264a20": "住兩字約四教釋至通教佛乃云丈六尊特合身雙",
    "X57n0966_004:0264a21": "住真中由此通教乃大乘初門此教有其近遠兩通",
    "X57n0966_004:0264a22": "正通實相傍通化城正為菩薩傍為二乘餘六是摩",
    "X57n0966_004:0264a23": "訶衍故此教利根菩薩受別圓接於空見不空有此",
    "X57n0966_004:0264a24": "諸義所以教主雙住真中故曰合身吾祖天台得此",
    "X57n0966_004:0264b01": "通教教旨之義是故須明合身尊特人不曉之欲求",
    "X57n0966_004:0264b02": "其相者遠矣但由教旨化意不明致生錯解若得此",
    "X57n0966_004:0264b03": "意其義皎然。",
    "X57n0966_004:0264b04": "四料揀釋妨[0264b04] 問今明合身尊特正約通教是大乘",
    "X57n0966_004:0264b05": "初門有利根菩薩受別圓接故明合身尊特何故文",
    "X57n0966_004:0264b06": "句明四佛成道至通教乃云帶老比丘像現尊特身",
    "X57n0966_004:0264b07": "若爾通教佛祇斷習氣如何能現尊特身耶。[0264b07] 答雖約",
    "X57n0966_004:0264b08": "四教增勝以說異於三藏八十老比丘身還取通後",
    "X57n0966_004:0264b09": "別圓義說故云帶老比丘像現尊特身非實有也。",
    "X57n0966_004:0264b10": "[0264b10] 問通教凡明尊特為約四正說耶三接說耶若是四",
    "X57n0966_004:0264b11": "正通當教中不詮中道並無尊特之名若是三接四",
    "X57n0966_004:0264b12": "教儀中明通當教始終十地至第十地那云機緣若",
    "X57n0966_004:0264b13": "熟以一念相應慧頓斷殘習坐七寶菩提樹下以天",
    "X57n0966_004:0264b14": "衣為座現帶劣勝應身成佛耶。[0264b14] 答此文雖約四證今",
    "X57n0966_004:0264b15": "云帶劣勝應者此約通教大乘初門取通後義教旨",
    "X57n0966_004:0264b16": "說耳。[0264b16] 問文句云帶老比丘像現尊特身四教儀帶",
    "X57n0966_004:0264b17": "劣勝應身此之二文與合身尊特同異云何耶。[0264b17] 答文",
    "X57n0966_004:0264b18": "句等文釋佛成道乃有四教增勝不同故有帶老比",
    "X57n0966_004:0264b19": "丘現尊特身別光明合身釋佛住理通佛既乃雙住",
    "X57n0966_004:0264b20": "真中能住之佛須約丈六尊特合身而釋兩處文旨",
    "X57n0966_004:0264b21": "生起不同用與有異。[0264b21] 問別佛雙住俗中此俗為建",
    "X57n0966_004:0264b22": "立俗生死俗耶生死俗乃為所破建立俗菩薩所住",
    "X57n0966_004:0264b23": "出假化物皆非佛住此義云何耶。[0264b23] 答別佛所住俗諦",
    "X57n0966_004:0264b24": "此非生死之俗亦非建立之俗乃三諦中俗諦耳以",
    "X57n0966_004:0264c01": "別教中有其教證二道地前是俗登地是中是以別",
    "X57n0966_004:0264c02": "佛雙住俗中。",
    "X57n0966_004:0264c03": "事理二定",
    "X57n0966_004:0264c04": "[0264c04] 經云如來遊於法性疏中乃曰出敘經王由是定有",
    "X57n0966_004:0264c05": "事理之疑說有入出之妨今&#x8F19;考論梗&#x69E9;科分四意",
    "X57n0966_004:0264c06": "伸之初經疏相違次敘疑異解三正判事理四料揀",
    "X57n0966_004:0264c07": "釋妨。",
    "X57n0966_004:0264c08": "初經疏相違者[0264c08] 然金光明一經為是定中說出定說",
    "X57n0966_004:0264c09": "若謂出定者經云遊於法性正是入定說經若是入",
    "X57n0966_004:0264c10": "定疏云入遊法性出敘經王於此二途如何判耶當",
    "X57n0966_004:0264c11": "知此經還是在定而說經中既云爾時如來遊於無",
    "X57n0966_004:0264c12": "量甚深法性豈非是定中說若無量義經乃說後入",
    "X57n0966_004:0264c13": "定如云佛說此經已入於無量義處三昧若法華乃",
    "X57n0966_004:0264c14": "先定後說經云爾時世尊從三昧安詳而起唯此光",
    "X57n0966_004:0264c15": "明與諸經異一經始終在定而說如疏云一經首尾",
    "X57n0966_004:0264c16": "出定中說又此經末菩提樹神方請出定唯願世尊",
    "X57n0966_004:0264c17": "為我現身爾時世尊從三昧起而讚歎言善哉善哉",
    "X57n0966_004:0264c18": "等自非在定不應經末請佛現身若爾新譯經中序",
    "X57n0966_004:0264c19": "品何云爾時薄伽梵於日晡時從三昧起莫是出定",
    "X57n0966_004:0264c20": "而說是經須知此經在定中說今新譯經云出定者",
    "X57n0966_004:0264c21": "附前三教偏機所見若圓人所見始終在定。",
    "X57n0966_004:0264c22": "次敘疑異解者[0264c22] 此經所入之定事理言之如何分判",
    "X57n0966_004:0264c23": "事定應須身心俱寂閉目藏睛儼然不動豈可復起",
    "X57n0966_004:0264c24": "禮塔理定則無出入之相上至諸佛下至蠕動無不",
    "X57n0966_004:0265a01": "理定豈得是耶或曰此經乃是理定如經中云爾時",
    "X57n0966_004:0265a02": "如來遊於無量甚深法性既言法性豈非理定耶或",
    "X57n0966_004:0265a03": "曰一言定者乃有三種不同一者理定佛及一切眾",
    "X57n0966_004:0265a04": "生皆住此定二者身儀定身不動搖口無言說端坐",
    "X57n0966_004:0265a05": "默然三者照理定則始終住定照理而說以由照即",
    "X57n0966_004:0265a06": "是說乃是照不妨寂寂不妨照今此光明一經以此",
    "X57n0966_004:0265a07": "三定言之乃照理定也是故樹神經末請佛為我現",
    "X57n0966_004:0265a08": "身此是如來所入照理定也然此兩說義則不然始",
    "X57n0966_004:0265a09": "欲評之恐繁文旨若得下文正意其義自見否臧。",
    "X57n0966_004:0265a10": "三正判事理[0265a10] 分三初法體總論次修性別辯三的示",
    "X57n0966_004:0265a11": "體相初法體總論者然此一經所遊法性以法體言",
    "X57n0966_004:0265a12": "之不當分其事理既言法性亦不可分迷悟縛脫因",
    "X57n0966_004:0265a13": "果之殊如云真如界內絕生佛之假名平等性中無",
    "X57n0966_004:0265a14": "自他之形相若不分而分不妨分乎事理以由所遊",
    "X57n0966_004:0265a15": "法性不出事理兩種三千所以言者眾生有迷中之",
    "X57n0966_004:0265a16": "事理諸佛有悟中之事理若分而不分乃非事非理",
    "X57n0966_004:0265a17": "也 次修性別辯者金光明所遊之定若以性德言",
    "X57n0966_004:0265a18": "之不分而分是乎理定若分而不分則不當事理迷",
    "X57n0966_004:0265a19": "悟因果之殊上至諸佛下至蜎飛無不皆遊此定但",
    "X57n0966_004:0265a20": "眾生在迷日用不知故屬理定若以修德言之是乎",
    "X57n0966_004:0265a21": "事定此取如來能入邊說不取所入法性邊論如云",
    "X57n0966_004:0265a22": "修德三如來為能遊性德三如來為所遊以此而知",
    "X57n0966_004:0265a23": "修能&#x5C05;果今取能入判屬事定若以自行化他判之",
    "X57n0966_004:0265a24": "如來自行所證至理寂絕則無出入亦無前後能所",
    "X57n0966_004:0265b01": "泯然彼此何有約化他說乃屬於事由其如來慈悲",
    "X57n0966_004:0265b02": "導物俯順機緣示遊法性欲使眾生上行下&#x52B9;依而",
    "X57n0966_004:0265b03": "修之故天台云佛常在定而群機扣佛佛欲應之故",
    "X57n0966_004:0265b04": "示軌儀三的示體相分二初辯體次辯相初辯體者",
    "X57n0966_004:0265b05": "然此一經所入之定體是於何此定體者諸法實相",
    "X57n0966_004:0265b06": "是也今此定體何指實相此如荊溪云此十如是權",
    "X57n0966_004:0265b07": "實正體亦大車體亦寶所體今境是體以由實相即",
    "X57n0966_004:0265b08": "法性異名如云華嚴法界方等實相等皆法性異名",
    "X57n0966_004:0265b09": "通為諸經作體今所入定乃指實相為體於五章中",
    "X57n0966_004:0265b10": "即是辯體一章法性既即實相亦指實相得為定體",
    "X57n0966_004:0265b11": "耳 次辯相者此經所入之相其相云何所言相者",
    "X57n0966_004:0265b12": "乃覽而可別曰相所言定者定主其靜慧主其明又",
    "X57n0966_004:0265b13": "定則是止慧即是觀如來入此定相者如文句云身",
    "X57n0966_004:0265b14": "之本源湛若&#x8657;空心之理性究竟常寂又如經云靜",
    "X57n0966_004:0265b15": "然安不動等然此之定非七方便人之所能入是以",
    "X57n0966_004:0265b16": "經云過諸菩薩也然此之定以定慧兩門言之乃定",
    "X57n0966_004:0265b17": "門所攝以事理為言則屬於事六度中乃是禪定一",
    "X57n0966_004:0265b18": "度地持九種大禪中則是第九清淨大禪諸波羅蜜",
    "X57n0966_004:0265b19": "中是禪波羅蜜攝五章中是宗一章。",
    "X57n0966_004:0265b20": "四料揀釋妨[0265b20] 問既是事定應須閉目藏晴儼然不",
    "X57n0966_004:0265b21": "動捨身品中何起禮塔耶。[0265b21] 答尚在定中說此一經何",
    "X57n0966_004:0265b22": "妨禮塔既約圓論住定說不妨默寂不妨照寂照二",
    "X57n0966_004:0265b23": "法兩不相妨。[0265b23] 問今約能遊判為事定何不就所遊",
    "X57n0966_004:0265b24": "邊判為理定耶。[0265b24] 答此義不可若約所遊理定一切眾",
    "X57n0966_004:0265c01": "生皆然何往不通今此經中既云爾時如來遊於無",
    "X57n0966_004:0265c02": "量甚深法性又云過諸菩薩所行清淨豈與眾生是",
    "X57n0966_004:0265c03": "同耶。[0265c03] 問諸經或先入定後說或先說後入定唯此",
    "X57n0966_004:0265c04": "一經始終在定說者何耶。[0265c04] 答若準如來常樂住定何",
    "X57n0966_004:0265c05": "前後也但由機緣宜樂不同悉檀被物故示軌儀也。",
    "X57n0966_004:0265c06": "[0265c06] 問樹神明見如來始終在定說經何故經末復請",
    "X57n0966_004:0265c07": "出定為我現身耶。[0265c07] 答化儀當然經初既云遊於法性",
    "X57n0966_004:0265c08": "是故經末須當請出非謂樹神定中不見佛也。[0265c08] 問",
    "X57n0966_004:0265c09": "辯體中既指實相為體於五章中乃是辯體一章何",
    "X57n0966_004:0265c10": "故辯相中又判為宗一章攝者何耶。[0265c10] 答辯體之中約",
    "X57n0966_004:0265c11": "所遊邊說是性三如來乃屬辯體章攝辯相中判為",
    "X57n0966_004:0265c12": "宗者取能遊邊論是修德三如來宗以因果為義是",
    "X57n0966_004:0265c13": "故相屬宗攝耳。",
    "X57n0966_004:0265c14": "信相得益",
    "X57n0966_004:0265c15": "[0265c15] 大權菩薩&#x8FF9;示多途或作聲聞緣覺之身或現長者",
    "X57n0966_004:0265c16": "居士之相凡聖難測位次叵知信相發起光明為揚",
    "X57n0966_004:0265c17": "懺摩壽量疏文解釋義旨幽微壽量疑決已破無明",
    "X57n0966_004:0265c18": "懺悔釋似云非真擊前深後淺真似莫分今因講至",
    "X57n0966_004:0265c19": "斯文略點大猷可了何者&#x8462;由信相壽量品中因疑",
    "X57n0966_004:0265c20": "如來八十之短壽即感四佛降室舉山斤海滴之長",
    "X57n0966_004:0265c21": "量決其信相之短疑&#x8FF9;疑既除深達報法圓解三身",
    "X57n0966_004:0265c22": "即破無明顯法性理位次判之正當圓住及至懺悔",
    "X57n0966_004:0265c23": "品中信相夢見金鼓見有一人似婆羅門天台釋云",
    "X57n0966_004:0265c24": "似位機興知非真擊若其然者壽量品中已入圓住",
    "X57n0966_004:0266a01": "何故懺品乃云知非真擊耶前深後淺如何判之舊",
    "X57n0966_004:0266a02": "人或云事之在前夢之在後良由壽量品中疑如來",
    "X57n0966_004:0266a03": "應身短量此則似機而扣於佛然後感其四佛舉長",
    "X57n0966_004:0266a04": "決短破惑入真至懺悔中夢金鼓者乃是夢前懷疑",
    "X57n0966_004:0266a05": "之事故云似位機興知非真擊斥曰決疑已竟何須",
    "X57n0966_004:0266a06": "復夢金鼓者何或云一言似者三種不同一曰相似",
    "X57n0966_004:0266a07": "次曰真似三曰&#x96A3;極之似今信相稱似者乃當真似",
    "X57n0966_004:0266a08": "之似非是前深後淺還成次第斥曰真似之似從初",
    "X57n0966_004:0266a09": "住已去疏文顯云似位機興知非真擊既非真擊應",
    "X57n0966_004:0266a10": "在住前何謂是真似之似耶或曰信相懷疑之後四",
    "X57n0966_004:0266a11": "佛未決之前夢見金鼓然後四佛為決方破無明經",
    "X57n0966_004:0266a12": "家取其三周法譬之便故敘在壽量品後其實夢事",
    "X57n0966_004:0266a13": "在前今為發其懺悔生起是故然爾斥曰天台解釋",
    "X57n0966_004:0266a14": "乃是讖本並無三周之語新譯雖有非今所用安得",
    "X57n0966_004:0266a15": "妄指今謂判之應知信相得益次第泠然非顛倒爾",
    "X57n0966_004:0266a16": "以由未破無明之前在於室中因懷疑故感得其夢",
    "X57n0966_004:0266a17": "斯乃似機將當破惑天台故云似位機興知非真擊",
    "X57n0966_004:0266a18": "因疑之故即感四佛降其室內舉其長量以決短疑",
    "X57n0966_004:0266a19": "疑除惑落圓顯三身入圓初住非至懺品方得其夢",
    "X57n0966_004:0266a20": "今至懺品始云夢見金鼓者夢雖在前述之在後據",
    "X57n0966_004:0266a21": "其正夢在懷疑後未決答前決疑之後方破無明次",
    "X57n0966_004:0266a22": "出王城述前之夢今於未決答前信相須夢者此有",
    "X57n0966_004:0266a23": "兩義一者懷疑發起四佛往答以顯經宗二者得夢",
    "X57n0966_004:0266a24": "生後懺悔滅惡生善以為經用信相示夢非無旨哉",
    "X57n0966_004:0266b01": "以此究之夢在於前述在於後其義明矣若不知者",
    "X57n0966_004:0266b02": "如何遣之達者細詳深有所以若爾信相王城感夢",
    "X57n0966_004:0266b03": "次日即往耆山對說夢事如經云昨夜所夢至心憶",
    "X57n0966_004:0266b04": "持又云過夜至且出王舍城即不曾見四佛決答何",
    "X57n0966_004:0266b05": "謂夢之在前述之在後須知還是疑猶未決之前感",
    "X57n0966_004:0266b06": "得其夢後方四佛降室決之今懺悔品云昨夜所夢",
    "X57n0966_004:0266b07": "者為欲顯其得夢之後次即述夢生起次第義便是",
    "X57n0966_004:0266b08": "故懺品不述四佛決答之意所云夢之在前述之在",
    "X57n0966_004:0266b09": "後不無意焉此義難曉學者當須思之究之。",
    "X57n0966_004:0266b10": "光明定題",
    "X57n0966_004:0266b11": "[0266b11] 金光明三字題名由法譬二途難定雖明之者眾而",
    "X57n0966_004:0266b12": "精之者寡但由不曉料揀之文致以互相執諍無已",
    "X57n0966_004:0266b13": "今欲抉明粗分四意初通示本文次立疑敘斥三今",
    "X57n0966_004:0266b14": "意扶宗四料揀釋妨。",
    "X57n0966_004:0266b15": "初通示本文者[0266b15] 光明玄中釋名章乃有五科一通別",
    "X57n0966_004:0266b16": "二翻譯三譬喻四附文釋五當體釋於譬喻釋中引",
    "X57n0966_004:0266b17": "舊師約譬釋題隨名局解斥云蹙靈鳳於鳩巢回神",
    "X57n0966_004:0266b18": "龍於兔窟等第四依文立名者上來舉譬多是義推",
    "X57n0966_004:0266b19": "依文立名顯然可解何者義推&#x758E;遠依文親近以己",
    "X57n0966_004:0266b20": "情推度是故言&#x758E;彼義例此是故言遠用佛口說是",
    "X57n0966_004:0266b21": "故言親即此經文是故言近豈可&#x5F03;親近而從&#x758E;遠",
    "X57n0966_004:0266b22": "耶(云云)又云而不用此標名義推譬喻無有一文無",
    "X57n0966_004:0266b23": "而強用有而不遵第五當體釋云俗本無名隨真立",
    "X57n0966_004:0266b24": "名何者劫初廓然萬物無字聖人仰則真法俯立俗",
    "X57n0966_004:0266c01": "號(云云)問舊云此經從譬得名云何矯異而依文耶",
    "X57n0966_004:0266c02": "答非今就文而害於譬若苟執譬復害於文義有二",
    "X57n0966_004:0266c03": "途應須兩存故前云義推&#x758E;遠依文親近若鈍根人",
    "X57n0966_004:0266c04": "以譬擬法若利根人即法作譬(云云)。",
    "X57n0966_004:0266c05": "次立疑敘斥者[0266c05] 金光明三字為題是法耶法譬耶若",
    "X57n0966_004:0266c06": "是法譬者且如來遊於無量甚深法性定中即便唱",
    "X57n0966_004:0266c07": "云是金光明何得有譬若是法者玄文料揀何云若",
    "X57n0966_004:0266c08": "鈍根人以譬擬法若利根人即法作譬耶然敘斥淨",
    "X57n0966_004:0266c09": "覺云此金光明一往須云單譬為題以七種分利且",
    "X57n0966_004:0266c10": "據現名若從所解則法譬俱全神智云金光明者從",
    "X57n0966_004:0266c11": "譬立名也以經文云是金光明此金光明玄義中云",
    "X57n0966_004:0266c12": "即法作譬以譬擬法應知經云是此二字乃專指召",
    "X57n0966_004:0266c13": "金光明爾乃至云利根親近鈍根&#x758E;遠雖有親&#x758E;一",
    "X57n0966_004:0266c14": "不可廢雖則兩存秪一譬喻評此二說語異意同&#x7ADD;",
    "X57n0966_004:0266c15": "皆判云題從譬喻作此定之略有二失一者違文二",
    "X57n0966_004:0266c16": "者背義初違文者玄文顯云上來舉譬多是義推依",
    "X57n0966_004:0266c17": "文立名顯然可解何得固違判為單譬二背義者&#x8462;",
    "X57n0966_004:0266c18": "由古師單約譬喻以釋經題隨名局解不知法相圓",
    "X57n0966_004:0266c19": "融自在譬法不周是故斥云蹙靈鳳於鳩巢回神龍",
    "X57n0966_004:0266c20": "於兔窟豈非&#x5F03;親近而從&#x758E;遠耶。",
    "X57n0966_004:0266c21": "三今意扶宗者[0266c21] 四明云金光明題乃是單法良以如",
    "X57n0966_004:0266c22": "來入遊法性即便唱云是金光明不云法性如金光",
    "X57n0966_004:0266c23": "明豈非直指法性為名下料揀云法譬兩存者佛說",
    "X57n0966_004:0266c24": "茲典既被二根故通經者釋三字題亦須兩說赴其",
    "X57n0966_004:0267a01": "利鈍四明此意其義幽遠人多迷之遂乃破云前云",
    "X57n0966_004:0267a02": "單法為題後乃復存兩說斯乃不顧前後自語相違",
    "X57n0966_004:0267a03": "作此破者今返詰云天台玄文上文既云上來舉譬",
    "X57n0966_004:0267a04": "多是義推依文立名顯然可解下料揀文復云兩存",
    "X57n0966_004:0267a05": "莫也亦是自語相違如此釋義意欲評斥四明不意",
    "X57n0966_004:0267a06": "返斥天台爾今謂應知四明之說即天台之意非有",
    "X57n0966_004:0267a07": "異爾單法題名彌為可信如玄文云今言法性之法",
    "X57n0966_004:0267a08": "可尊可貴名(去聲)法性為金此法性寂而常照名為光",
    "X57n0966_004:0267a09": "此法性大悲能多利益名為明即金光明之法門也",
    "X57n0966_004:0267a10": "菩薩入此法門從法為名即是金光明菩薩佛究竟",
    "X57n0966_004:0267a11": "此法門即有金燄光明如來等文旨若此豈非經題",
    "X57n0966_004:0267a12": "從單法立若下大師料揀文云義有二途應須兩存",
    "X57n0966_004:0267a13": "者以由大師因約當體釋後而對古師有此問答&#x8462;",
    "X57n0966_004:0267a14": "緣古師判此經題謂之單譬天台釋之定為單法是",
    "X57n0966_004:0267a15": "以問云舊云此經從譬立名云何矯異而依文耶答",
    "X57n0966_004:0267a16": "非今就文而害於譬若苟執譬復害於文義有二途",
    "X57n0966_004:0267a17": "應須兩存然此答文不出兩意一者依文定題二者",
    "X57n0966_004:0267a18": "約義收機且依文安題者即是玄文利根之人即法",
    "X57n0966_004:0267a19": "作譬言依文者即玄文云始從序品終乎讚佛品品",
    "X57n0966_004:0267a20": "之中若不說金光明名即說金光明事或一品說名",
    "X57n0966_004:0267a21": "不說事或一品說事不說名或一品名事兼明或一",
    "X57n0966_004:0267a22": "品名事獨說或一品重說名重說事故知品品不空",
    "X57n0966_004:0267a23": "篇篇悉有準此文意依文立名單法明矣二約義收",
    "X57n0966_004:0267a24": "機者即是玄文鈍根之人以譬擬法由鈍根人雖聞",
    "X57n0966_004:0267b01": "如來唱金光明三字之法不能直作法性而解自作",
    "X57n0966_004:0267b02": "世金譬喻解之即非佛作譬喻而唱若利根人直作",
    "X57n0966_004:0267b03": "法解安有譬喻其鈍根者自作譬解是故文云鈍根",
    "X57n0966_004:0267b04": "之人以譬擬法雖云以譬擬法即非經題通於譬喻",
    "X57n0966_004:0267b05": "大師所云義有二途應須兩存四明乃云佛說茲典",
    "X57n0966_004:0267b06": "既被二根故通經者釋三字題須存兩說赴其利鈍",
    "X57n0966_004:0267b07": "故四明意與天台同今云約義收機者斯言有在。",
    "X57n0966_004:0267b08": "四料揀釋妨[0267b08] 問若云金光明是法非譬者經中那",
    "X57n0966_004:0267b09": "云譬如寶樹在人家中耶。[0267b09] 答能所不同金光明三字",
    "X57n0966_004:0267b10": "是所譬之法以寶樹為能譬之譬經中即便結云是",
    "X57n0966_004:0267b11": "金光明亦復如是此乃提法合譬耳。[0267b11] 問此經是法",
    "X57n0966_004:0267b12": "非譬者玄文那云以金為名名&#x8462;眾寶之上既在眾",
    "X57n0966_004:0267b13": "寶之上豈非世金為譬耶。[0267b13] 答此文正敘五章中釋名",
    "X57n0966_004:0267b14": "故云以金為名秪緣世金亦本無名隨真立號且如",
    "X57n0966_004:0267b15": "劫初廓然萬物皆無名字聖人仰則真法俯立俗號",
    "X57n0966_004:0267b16": "是知世金從真而立在眾寶上此三字題定是單法",
    "X57n0966_004:0267b17": "即非譬喻&#x8462;緣法性可尊可貴無可為名強指法性",
    "X57n0966_004:0267b18": "名(去聲)之為金豈見文云在眾寶上便謂世金況玄文",
    "X57n0966_004:0267b19": "云此法性可尊可貴名法性為金既云名法性為金",
    "X57n0966_004:0267b20": "豈非單法也。[0267b20] 問三字之題既是單法何故玄文復",
    "X57n0966_004:0267b21": "存譬喻耶。[0267b21] 答天台用譬對古而立與古不同古師立",
    "X57n0966_004:0267b22": "譬譬法不周為今所破蹙靈鳳於鳩巢等今宗用譬",
    "X57n0966_004:0267b23": "譬法周廣略則十種三法廣則無量是故今家對古",
    "X57n0966_004:0267b24": "而立譬喻釋也。[0267b24] 問此經三字既是單法何故附文",
    "X57n0966_004:0267c01": "釋後&#x5374;云如稻稈斧柯象步城經等為例者何耶。[0267c01] 答",
    "X57n0966_004:0267c02": "此是以事例事稻稈經等明稻稈等譬喻之事金光",
    "X57n0966_004:0267c03": "明乃明法性之事如玄文云或說金光明事指所說",
    "X57n0966_004:0267c04": "事仍即為名要見立題附文而立。[0267c04] 問若謂是單法",
    "X57n0966_004:0267c05": "者真諦所譯七卷之文&#x5374;有三周既有譬喻一周何",
    "X57n0966_004:0267c06": "云局單法耶。[0267c06] 答天台所釋乃是讖文即無此義真諦",
    "X57n0966_004:0267c07": "所譯雖有三周非今所用況彼雖有譬喻乃是別文",
    "X57n0966_004:0267c08": "非干總題也。",
    "X57n0966_004:0267c09": "評經王說",
    "X57n0966_004:0267c10": "[0267c10] 大覺世尊方等會上住法性定唱出經王三德之理",
    "X57n0966_004:0267c11": "玄微一經之義深遠始則真諦製疏解釋次乃天台",
    "X57n0966_004:0267c12": "造疏伸通此經稱王難辯其旨故光明疏云三藏云",
    "X57n0966_004:0267c13": "三德攝三涅槃正斷二乘斷見般若正遣凡夫有著",
    "X57n0966_004:0267c14": "華嚴正化始行菩薩今經通為八位人故稱王也乃",
    "X57n0966_004:0267c15": "至破云作此偏說無智之人於諸經起慢此義不可",
    "X57n0966_004:0267c16": "今言經王者若取文為經即是三種俗諦若取理為",
    "X57n0966_004:0267c17": "經即是三種真諦若取文理合為經即是三種中道",
    "X57n0966_004:0267c18": "若說餘諦是經而非王若說中道是經復是王於九",
    "X57n0966_004:0267c19": "種經中而得自在因此之文乃有九種之經以明經",
    "X57n0966_004:0267c20": "王之旨其文雖顯人尚莫知故孤山四明角立於先",
    "X57n0966_004:0267c21": "神智霅川翼張於後究其文意義皆未然四明乃將",
    "X57n0966_004:0267c22": "七種二諦以明經王孤山專據取字以為義本霅川",
    "X57n0966_004:0267c23": "直以五種三諦消釋疏文神智以理內理外三諦而",
    "X57n0966_004:0267c24": "辨其旨互相貶駮皆是臆談未合經旨評品是非諸",
    "X57n0966_004:0268a01": "家委出茲不復辯但直扶宗而已自古迄今辯其經",
    "X57n0966_004:0268a02": "王符合文意者唯天竺慈雲法師判作破古消王是",
    "X57n0966_004:0268a03": "文之意耳以由真諦三藏謂唯光明得稱經王餘經",
    "X57n0966_004:0268a04": "不可&#x8462;諸大乘經三德不具被機不足各談一德各",
    "X57n0966_004:0268a05": "被一機如華嚴但有法身一德般若但有般若一德",
    "X57n0966_004:0268a06": "涅槃但有解脫一德不得為王唯光明中三德具足",
    "X57n0966_004:0268a07": "通被八位人故被機義足得稱經王因作此解是以",
    "X57n0966_004:0268a08": "天台破云作此偏說無智之人於諸經起慢此義不",
    "X57n0966_004:0268a09": "可然後乃云今言經王者若取文為經即是三種俗",
    "X57n0966_004:0268a10": "諦若取理為經即是三種真諦若取文理合為經即",
    "X57n0966_004:0268a11": "是三種中道乃至云於九種經中而得自在然三真",
    "X57n0966_004:0268a12": "三俗三中者乃是華嚴般若涅槃三部之中三種三",
    "X57n0966_004:0268a13": "諦故云九種經中而得自在不同真諦直將三德配",
    "X57n0966_004:0268a14": "對三部其義則偏故為所破今則不爾三部之中部",
    "X57n0966_004:0268a15": "部各三皆得為王作此究之破古消王文義顯矣若",
    "X57n0966_004:0268a16": "爾今此正明經王何故但明三部經王不說光明本",
    "X57n0966_004:0268a17": "部此有三意一者古師已許光明得為經王故不須",
    "X57n0966_004:0268a18": "說二者玄文已辯故至疏中更不重說即便指云經",
    "X57n0966_004:0268a19": "王上已說三者疏中約三部消王竟然後例云法性",
    "X57n0966_004:0268a20": "為金光明之王亦復如是例顯三部皆得稱王故不",
    "X57n0966_004:0268a21": "復辯若爾既以三中為王秪應於六種經中自在何",
    "X57n0966_004:0268a22": "云於九種經中而得自在良由能所合論是故云爾",
    "X57n0966_004:0268a23": "三中為王是能自在三真三俗是所自在亦是中道",
    "X57n0966_004:0268a24": "之體遮照統攝非但於真俗自在亦於中經而得自",
    "X57n0966_004:0268b01": "在如今大國之王非唯於他國自在亦於本國自在",
    "X57n0966_004:0268b02": "若爾經王經體同異云何此須揀判然王之與體大",
    "X57n0966_004:0268b03": "同小異同則皆取中道一性為王為體異則王取自",
    "X57n0966_004:0268b04": "在為義須攝真俗中邊無礙也體取主質之義但指",
    "X57n0966_004:0268b05": "二諦所依極理而說若爾且光明經顯云是金光明",
    "X57n0966_004:0268b06": "諸經之王得稱為王其義可見華嚴般若涅槃並無",
    "X57n0966_004:0268b07": "經王之語那云三部皆得稱王此則非妨疏中顯自",
    "X57n0966_004:0268b08": "判云但經王是一隨緣設教名字不同華嚴云法身",
    "X57n0966_004:0268b09": "方等為實相乃至云法性亦爾宜聞大品佛母為王",
    "X57n0966_004:0268b10": "餘名廢息宜聞法華寶所為王餘名廢息但是隨機",
    "X57n0966_004:0268b11": "唱名不同無非皆是經王一法作此判之可謂上不",
    "X57n0966_004:0268b12": "違佛經之旨下不增長眾生我慢非天台莫能窮其",
    "X57n0966_004:0268b13": "旨非慈雲莫能究其意錄示後昆為規鑑耳。",
    "X57n0966_004:0268b14": "六能辯惑",
    "X57n0966_004:0268b15": "[0268b15] 一家所明壽量六能之義最幽由是兩記各立不同",
    "X57n0966_004:0268b16": "致使後學評量無已或取孤山而非法智或是法智",
    "X57n0966_004:0268b17": "而斥孤山及於言下探&#x9825;旨歸猶尚遲疑殊無所措",
    "X57n0966_004:0268b18": "余因講次研詳兩記之言欲合疏文實乃難偏扶樹",
    "X57n0966_004:0268b19": "今陳短見錄記未來故使臨文以無疑壅欲伸斯義",
    "X57n0966_004:0268b20": "大分為六初正示文旨立難次略辯三身單複三通",
    "X57n0966_004:0268b21": "約三身對部四修性體用伸釋五的辯應用六能六",
    "X57n0966_004:0268b22": "料揀諸文疑妨。",
    "X57n0966_004:0268b23": "初正示文旨立難者[0268b23] 光明疏明三身壽量至應身中",
    "X57n0966_004:0268b24": "乃云應身者應同物身為身也應同連持為壽也應",
    "X57n0966_004:0268c01": "同長短為量也智與體冥能起大用如水銀和真金",
    "X57n0966_004:0268c02": "能塗諸色像功德和法身處處應現往能為身為非",
    "X57n0966_004:0268c03": "身能為常壽為無常壽能為無量能為有量有量有",
    "X57n0966_004:0268c04": "二義一為無量之量二為有量之量如七百阿僧祇",
    "X57n0966_004:0268c05": "及八十等是有量之量如山斤海滴實有齊限凡夫",
    "X57n0966_004:0268c06": "所不知阿彌陀實有期限人天莫數此是有量之無",
    "X57n0966_004:0268c07": "量應佛皆為兩量逐物隨緣參差長短觀經疏文亦",
    "X57n0966_004:0268c08": "爾然立難者天台七疏通經三明壽量何故秪於光",
    "X57n0966_004:0268c09": "明觀經以辯六能法華亦明三身壽量而不明者何",
    "X57n0966_004:0268c10": "耶。",
    "X57n0966_004:0268c11": "次略辯三身單複者[0268c11] 一家所明三身有單有複若法",
    "X57n0966_004:0268c12": "報單而應身複者是修性義以由理體法身在迷報",
    "X57n0966_004:0268c13": "身未曾起行造修是故言單應身未能解脫隨機起",
    "X57n0966_004:0268c14": "其勝劣兩應長短兩量是故言複若法身複報應單",
    "X57n0966_004:0268c15": "者是體用義自報之智起行造修破惑顯理智與境",
    "X57n0966_004:0268c16": "冥故乃言複報應二身解脫隨機是故言單若爾報",
    "X57n0966_004:0268c17": "身複法應單為是何義若是體用不應法身單若是",
    "X57n0966_004:0268c18": "修性不合報身複須知此意不可以修性體用收之",
    "X57n0966_004:0268c19": "非但氣類而不相當抑亦教門亦無此義。",
    "X57n0966_004:0268c20": "三通約三身對部者[0268c20] 光明是釋迦應身壽量因信相",
    "X57n0966_004:0268c21": "疑釋迦如來八十短量四佛舉山斤海滴以決短疑",
    "X57n0966_004:0268c22": "雖長短不同並是釋迦應身壽量十六觀經是彌陀",
    "X57n0966_004:0268c23": "應身壽量經題云觀無量壽佛應身明矣法華是釋",
    "X57n0966_004:0268c24": "迦自報壽量如經文云久修業所得慧光照無量光",
    "X57n0966_004:0269a01": "明疏文特引此經證自報壽量涅槃是釋迦法身壽",
    "X57n0966_004:0269a02": "量如法華文句云實無量而言無量如涅槃云唯佛",
    "X57n0966_004:0269a03": "與佛其壽無量是也釋迦法身壽量明矣。",
    "X57n0966_004:0269a04": "四修性體用伸釋者[0269a04] &#x8462;由光明觀經是體用義故明",
    "X57n0966_004:0269a05": "六能法華乃屬修性是故不明何以知之法華是修",
    "X57n0966_004:0269a06": "性義如經云我成佛已來甚大久遠又云久修業所",
    "X57n0966_004:0269a07": "得慧光照無量報智既未冥境法報則單應身雖有",
    "X57n0966_004:0269a08": "長短兩量二應猶複是以不明六能若光明因信相",
    "X57n0966_004:0269a09": "疑應身之短量四佛舉應身之長量決信相之短疑",
    "X57n0966_004:0269a10": "觀經因韋提希樂生淨土如來為說十六妙觀經題",
    "X57n0966_004:0269a11": "無量必對有量此之二經是體用義智與境冥能起",
    "X57n0966_004:0269a12": "大用應用之上有長有短故辯六能耳。",
    "X57n0966_004:0269a13": "五應用的辯[0269a13] 六能分三初二家建立次評品是非三",
    "X57n0966_004:0269a14": "正途伸釋初二家建立者初四明以非身常壽無量",
    "X57n0966_004:0269a15": "對上三能以能為身無常壽有量對下三能身即生",
    "X57n0966_004:0269a16": "身有分齊相故名為身非身是報無分齊相故曰非",
    "X57n0966_004:0269a17": "身小般若云佛說非身是名大身乃他受用身也此",
    "X57n0966_004:0269a18": "二應用乃依真中二理而住機依事業二識而見若",
    "X57n0966_004:0269a19": "別圓兩教是上三能藏通兩教是下三能故知常身",
    "X57n0966_004:0269a20": "&#x5FA7;應三土若無常身唯應同居若能為下明應&#x5FA7;三",
    "X57n0966_004:0269a21": "土初雙明報應二有量下單示應身次孤山以淨穢",
    "X57n0966_004:0269a22": "兩土分對六能以能為身常壽無量為上三能以非",
    "X57n0966_004:0269a23": "身無常壽有量為下三能二有下約伏疑釋成應疑",
    "X57n0966_004:0269a24": "云夫應之為義機熟則生機盡則滅乃是有量何得",
    "X57n0966_004:0269b01": "向云能為無量耶故此釋云實如所問但有量有長",
    "X57n0966_004:0269b02": "短二義長者人天莫數故云能為無量故請觀音疏",
    "X57n0966_004:0269b03": "云一生身無量此則有量之無量也二法身無量此",
    "X57n0966_004:0269b04": "是無量之無量也 次評品是非者然四明若以真",
    "X57n0966_004:0269b05": "中分對六能者且信相既是圓人理合見上三能常",
    "X57n0966_004:0269b06": "壽何得&#x5374;疑八十無常壽耶又復涅槃會上別圓二",
    "X57n0966_004:0269b07": "佛為入滅否若言入滅別圓正是常壽那忽入滅若",
    "X57n0966_004:0269b08": "不入滅別圓乃留舍利誰云不滅況復山斤海滴之",
    "X57n0966_004:0269b09": "壽判作無常此深不可以非身對上三能者義亦不",
    "X57n0966_004:0269b10": "然無著論釋小般經非身作法身以釋安可以法身",
    "X57n0966_004:0269b11": "為上三能耶其失甚眾且略而評之孤山之說以釋",
    "X57n0966_004:0269b12": "伏疑消文美則美矣善則未善何者以淨土彌陀為",
    "X57n0966_004:0269b13": "上三能以淨土釋迦為下三能如此說義則兩佛合",
    "X57n0966_004:0269b14": "論六能是則釋迦有缺上三能之過彌陀有欠下三",
    "X57n0966_004:0269b15": "能之失然此二師乃皆哲匠安&#x8F19;評之但佛法公論",
    "X57n0966_004:0269b16": "不偏朋黨是故然耳 三正途伸釋者六能對句釋",
    "X57n0966_004:0269b17": "伏疑消文盡依孤山但淨穢對論此則不爾今以彌",
    "X57n0966_004:0269b18": "陀釋迦二佛皆有上下三能故以彌陀淨土無量之",
    "X57n0966_004:0269b19": "壽為上三能以彌陀不嚴淨國為下三能釋迦則以",
    "X57n0966_004:0269b20": "山斤海滴淨土之壽為上三能以無常八十穢土之",
    "X57n0966_004:0269b21": "壽為下三能故大論三十六云當知釋迦文佛更有",
    "X57n0966_004:0269b22": "清淨國土如阿彌陀佛國土阿彌陀佛亦有不嚴淨",
    "X57n0966_004:0269b23": "國土如釋迦文佛國土準此文意兩土聖人各有淨",
    "X57n0966_004:0269b24": "穢二國並有上下三能。",
    "X57n0966_004:0269c01": "六料揀諸文疑妨[0269c01] 問六能三對初之兩句既曰能",
    "X57n0966_004:0269c02": "為身非身正約身相何不許四明真中之義約身相",
    "X57n0966_004:0269c03": "辯六能耶。[0269c03] 答此則以身從壽而說與四明真中義則",
    "X57n0966_004:0269c04": "不同以由文云能為身者即能為常身云非身者即",
    "X57n0966_004:0269c05": "非常之身非謂即是勝劣兩應之身也。[0269c05] 問若謂六",
    "X57n0966_004:0269c06": "能唯就同居而說不許應&#x5FA7;三土之言者莫也大用",
    "X57n0966_004:0269c07": "不周耶。[0269c07] 答若論從體起用以寂光理土為體下之三",
    "X57n0966_004:0269c08": "土屬用今辯六能唯就同居者以同居明其長短兩",
    "X57n0966_004:0269c09": "量故須辯之若法性土中不明壽量故不辯也。[0269c09] 問",
    "X57n0966_004:0269c10": "若謂法華是修性義非體用義不辯六能者經中既",
    "X57n0966_004:0269c11": "云我實成佛已來正是從體起用那云法華非體用",
    "X57n0966_004:0269c12": "義不明六能耶。[0269c12] 答今云約修性義不明六能者此約",
    "X57n0966_004:0269c13": "最初起修而說若經文云成佛已來者能成是智所",
    "X57n0966_004:0269c14": "成是理還屬自報是修性攝但今日法華座席果上",
    "X57n0966_004:0269c15": "說因非體用也。[0269c15] 問法華是修性義既無長短兩量",
    "X57n0966_004:0269c16": "是故不明六能若爾文句那云應身同緣緣長同長",
    "X57n0966_004:0269c17": "緣促同促云云自彼於我何為此文亦明長短兩量",
    "X57n0966_004:0269c18": "何不明六能耶。[0269c18] 答此是通途釋應身義何謂應身故",
    "X57n0966_004:0269c19": "即釋云應身同緣緣長同長緣促同促非是法華明",
    "X57n0966_004:0269c20": "其穢土短量淨土長量故云長短。[0269c20] 問若不許四明真",
    "X57n0966_004:0269c21": "中義者妙玄那云大即大乘常壽小即小乘無常之",
    "X57n0966_004:0269c22": "壽此文正是真中分大小何不許四明之說耶。[0269c22] 答此",
    "X57n0966_004:0269c23": "約教旨以說藏通兩教&#x7070;斷無常齊業緣不談後報",
    "X57n0966_004:0269c24": "故曰無常別圓二教有本之應能化復作化化化無",
    "X57n0966_004:0270a01": "窮故曰常壽此約教旨釋義此文非辯六能與四明",
    "X57n0966_004:0270a02": "事業二識以見勝劣不同耳。",
    "X57n0966_004:0270a03": "接正如佛",
    "X57n0966_004:0270a04": "[0270a04] 玅玄明通教別為菩薩立忍名至第十地引大品云",
    "X57n0966_004:0270a05": "是則十地菩薩當知為如佛地籤即釋云十地猶受",
    "X57n0966_004:0270a06": "菩薩之名復名為佛地者以佛地邊有菩薩地名故",
    "X57n0966_004:0270a07": "知始終皆有菩薩位以此之故通教乃有如佛之談",
    "X57n0966_004:0270a08": "非唯當教立忍如佛及借別名通亦然若被接者既",
    "X57n0966_004:0270a09": "破無明能起八相亦名如佛文義散廣化意幽深講",
    "X57n0966_004:0270a10": "者為難學者叵曉今欲評之略分四意初究教旨次",
    "X57n0966_004:0270a11": "辯當教三明被接四釋疑妨。",
    "X57n0966_004:0270a12": "初究教旨者[0270a12] 四教之中唯於通教而辯如佛其意若",
    "X57n0966_004:0270a13": "何舊人判云藏教三祇百劫歷劫時長別教所明恒",
    "X57n0966_004:0270a14": "沙劫數圓實教中雖云不歷僧祇獲法身於等覺位",
    "X57n0966_004:0270a15": "入重玄門經百千劫此三教者歷劫時長不明如佛",
    "X57n0966_004:0270a16": "唯通教十地即生可到故明如佛評曰若謂通教不",
    "X57n0966_004:0270a17": "明劫數故有如佛者如此之說出何經論及以祖文",
    "X57n0966_004:0270a18": "且如佛之文本出大品及以大論天台釋此祇云大",
    "X57n0966_004:0270a19": "品明十地菩薩為如佛荊溪釋此亦祇云十地邊有",
    "X57n0966_004:0270a20": "菩薩地名為如佛即不曾云通教不明劫數明如佛",
    "X57n0966_004:0270a21": "當知此說一任胸臆之談既無經論祖文為據安可",
    "X57n0966_004:0270a22": "承信今謂所明如佛者須存通別二義通則四教俱",
    "X57n0966_004:0270a23": "可立其如佛別則唯在通教可論且通四教者如大",
    "X57n0966_004:0270a24": "品明三種初發至圓教中云有菩薩初發心即坐道",
    "X57n0966_004:0270b01": "場為如佛籤文釋云若入圓教借使住前亦得通名",
    "X57n0966_004:0270b02": "坐道場也即是相似觀行為如佛也為異別教故在",
    "X57n0966_004:0270b03": "初住圓教尚爾藏別例然別為通教者以由通教三",
    "X57n0966_004:0270b04": "乘共行十地別為菩薩立其忍名故明如佛餘教無",
    "X57n0966_004:0270b05": "此故不明之以此伸通實無難事古人何僻將此為",
    "X57n0966_004:0270b06": "疑今略指之煥然可了。",
    "X57n0966_004:0270b07": "次辯當教者[0270b07] 若據通教中第十正當佛地&#x5374;云如佛",
    "X57n0966_004:0270b08": "者何耶舊人或云如者似也以此菩薩有前五相似",
    "X57n0966_004:0270b09": "於果佛故云如佛評曰四教菩薩亦應皆有前之五",
    "X57n0966_004:0270b10": "相其餘三教何不明如佛耶或曰如者同也以此菩",
    "X57n0966_004:0270b11": "薩至於佛地習氣將盡自謂成佛既未開顯恐妨化",
    "X57n0966_004:0270b12": "意是以教主以如佛之名覆相說之由此通教果上",
    "X57n0966_004:0270b13": "無人是故然爾評曰圓教亦明如佛莫覆相說耶若",
    "X57n0966_004:0270b14": "言覆相圓實之教何須覆之若不覆相何明如佛不",
    "X57n0966_004:0270b15": "原化意致茲錯說今意言通教至第十地名如佛者",
    "X57n0966_004:0270b16": "&#x8462;通教始終十地既別為菩薩立忍至第十地猶受",
    "X57n0966_004:0270b17": "忍名當知忍名從因受稱況復菩薩既是因人於生",
    "X57n0966_004:0270b18": "死中教化眾生能忍勞苦從忍立名雖至十地猶名",
    "X57n0966_004:0270b19": "菩薩復名如佛若三乘共行十地菩薩秪在九地不",
    "X57n0966_004:0270b20": "至十地若至十地從果受名自名佛地不名如佛今",
    "X57n0966_004:0270b21": "此十地既不通三乘別在菩薩立忍名故第十地以",
    "X57n0966_004:0270b22": "因對果從因受名猶名菩薩復云如佛故釋籤云十",
    "X57n0966_004:0270b23": "地猶受菩薩之名復名為佛地者以佛地邊有菩薩",
    "X57n0966_004:0270b24": "地又輔行云十佛地邊有菩薩位故云如佛特下邊",
    "X57n0966_004:0270c01": "之一字者由第十地正當佛地今既別為菩薩立忍",
    "X57n0966_004:0270c02": "此第十地秪名菩薩雖同一位而分兩途是以菩薩",
    "X57n0966_004:0270c03": "受如佛稱得此根性教旨化意如佛之名如觀掌果",
    "X57n0966_004:0270c04": "驗舊之說謬妄可知。",
    "X57n0966_004:0270c05": "三明被接者[0270c05] 輔行云若被接者至此既破一品無明",
    "X57n0966_004:0270c06": "亦能八相如彼八相故云如佛然破接者雖通三根",
    "X57n0966_004:0270c07": "今論如佛既在十地故今且從下根判之以由此人",
    "X57n0966_004:0270c08": "受別圓接已破無明得八相果此則以圓初住為其",
    "X57n0966_004:0270c09": "能如通教果佛反為所如&#x8462;止觀中將破一品無明",
    "X57n0966_004:0270c10": "者得稱佛果而接於通別圓地住雖有八相不受果",
    "X57n0966_004:0270c11": "名通中九地二觀為因至第十地八相為果若被接",
    "X57n0966_004:0270c12": "者破一品無明亦得八相仍從舊說故亦名果果名",
    "X57n0966_004:0270c13": "既從舊說八相亦乃反如故云如彼八相得如佛名",
    "X57n0966_004:0270c14": "此之一義一往似乎難明細詳實無淵旨。",
    "X57n0966_004:0270c15": "四釋疑妨[0270c15] 問今明如佛唯出大品餘經不說者何。[0270c15] 答",
    "X57n0966_004:0270c16": "通別之異通而言之非局大品諸經之中凡明通教",
    "X57n0966_004:0270c17": "十地皆明如佛如瓔珞經亦有此義別而言之通教",
    "X57n0966_004:0270c18": "十地文出大品天台大師凡明通教多引大品是故",
    "X57n0966_004:0270c19": "然爾。[0270c19] 問大品經中秪明通教如佛荊溪得經何意",
    "X57n0966_004:0270c20": "而立被接如佛。[0270c20] 答&#x8462;由通教有利根菩薩受別圓接",
    "X57n0966_004:0270c21": "準其教旨及以根性故立接證二種如佛。"
}