{
    "T51n2080_002:0777c15": "傳法正宗論卷下",
    "T51n2080_002:0777c17": "宋藤州東山沙門釋契嵩著",
    "T51n2080_002:0777c18": "第三篇",
    "T51n2080_002:0777c19": "[0777c19] 客有謂余曰。我聞正宗以心傳心而已矣。而",
    "T51n2080_002:0777c20": "子必取乎禪經何謂也。曰吾取禪經。以其所",
    "T51n2080_002:0777c21": "出祖師名數備有微旨合吾正宗。廬山大師",
    "T51n2080_002:0777c22": "祖述正宗尤詳。而慧觀之序亦然。吾書之推",
    "T51n2080_002:0777c23": "以為證耳。吾非學禪經而專以為意也。客曰。",
    "T51n2080_002:0777c24": "祖師之名數則見之矣。而廬山祖述尤詳者",
    "T51n2080_002:0777c25": "何謂也。曰按僧祐出三藏記所錄曰。廬山",
    "T51n2080_002:0777c26": "出修行方便禪經統序釋慧遠述。及考其序",
    "T51n2080_002:0777c27": "求其統之之意者。有曰。夫三業之興。以禪智",
    "T51n2080_002:0777c28": "為宗。有曰。理玄數廣道隱於文。則是阿難曲",
    "T51n2080_002:0777c29": "承音詔(其經本。或寫為音韶。&#x8462;後世傳寫者之筆誤耳。余考遠公匡山集。見禪經統序。實云旨詔",
    "T51n2080_002:0778a01": "圭&#x5CEF;普賢行願疏。亦稱旨詔。此必圭&#x5CEF;按周唐沙汰已前古本經序也。既言曲承旨詔。曲則細密之謂也。若云音",
    "T51n2080_002:0778a02": "詔。則其義豈為微密耶。慧觀法師不淨觀經序亦云。曲奉聖旨。不淨觀經即禪經也。愚初未敢輒改大藏國本之",
    "T51n2080_002:0778a03": "文。此後乃取旨詔為詳。請為百世之定準也)遇非其人。必藏之靈府。",
    "T51n2080_002:0778a04": "何者心無常規。其變多方。數無定象。待感",
    "T51n2080_002:0778a05": "而應。是故化行天竺。緘之有匠。幽關莫闢。罕",
    "T51n2080_002:0778a06": "闚其庭。從此而觀。理有行藏。道不虛授。良有",
    "T51n2080_002:0778a07": "以矣。如來泥洹未久。阿難傳其共行弟子末",
    "T51n2080_002:0778a08": "田地。末田地傳舍那婆斯。此三應真。咸乘",
    "T51n2080_002:0778a09": "至願冥契于昔。功在言外經所不辯。必闇軌",
    "T51n2080_002:0778a10": "元匠(元匠喻佛也)孱焉無差。其後有優波崛。弱而",
    "T51n2080_002:0778a11": "超悟。智終世表。才高應寡。觸理從簡。八萬法",
    "T51n2080_002:0778a12": "藏所存唯要。五部之分始自於此。因斯而推。",
    "T51n2080_002:0778a13": "固知形運以廢興自兆神用。則幽步無跡妙",
    "T51n2080_002:0778a14": "動難尋涉&#x9E81;生異。可不慎乎可不察乎。自茲",
    "T51n2080_002:0778a15": "以來感於事變懷其舊典。五部之學並有其",
    "T51n2080_002:0778a16": "人。咸懼大法將頹。理深其慨。遂各述讚禪經。",
    "T51n2080_002:0778a17": "以隆其業(讚禪經。非經之文。乃其經之法要也)有曰。尋條求根者",
    "T51n2080_002:0778a18": "眾。統本運末者寡。或將暨而不至。或守方",
    "T51n2080_002:0778a19": "而未變。有曰。原夫聖旨非徒全其長。亦所以",
    "T51n2080_002:0778a20": "救其短。若然五部殊業。存乎其人。人不繼世。",
    "T51n2080_002:0778a21": "道或隆替。廢興有時。則互相升降。小大之目",
    "T51n2080_002:0778a22": "其可定乎。又達節善變出處無際。晦名寄跡",
    "T51n2080_002:0778a23": "無聞無示。若斯人者復不可以名部分。既非",
    "T51n2080_002:0778a24": "名部之所分。亦不出乎其外。別有宗明矣。有",
    "T51n2080_002:0778a25": "曰。今之所譯。出自達磨多羅與佛大先。其人",
    "T51n2080_002:0778a26": "西域之俊禪訓之宗。搜集經要勸發大乘。有",
    "T51n2080_002:0778a27": "曰。非夫道冠三乘智通十地。孰能洞玄根於",
    "T51n2080_002:0778a28": "法身。歸宗一於無相。靜無遺照動不離寂者",
    "T51n2080_002:0778a29": "哉。今推此數端之說。豈非以阿難掬多曲承",
    "T51n2080_002:0778b01": "旨詔待其人而密相傳受。所謂功在言外經",
    "T51n2080_002:0778b02": "所不辯者。統吾釋迦文佛之一大教。其經者",
    "T51n2080_002:0778b03": "律者論者。其人之學是三者。莫不由此而為",
    "T51n2080_002:0778b04": "之至也。僧祐所謂統序者。此其所以然也。慧",
    "T51n2080_002:0778b05": "皎高僧傳。謂佛馱跋陀去秦。而會遠公於廬",
    "T51n2080_002:0778b06": "山。譯出禪數諸經。僧祐出三藏記傳跋陀亦",
    "T51n2080_002:0778b07": "曰。嘗與遠公譯此禪經。而遠公乃自跋陀傳",
    "T51n2080_002:0778b08": "其法要。跋陀則受之於達磨。故其序述乃如",
    "T51n2080_002:0778b09": "此之廣大微妙祕密者。蓋發明其經主之心",
    "T51n2080_002:0778b10": "耳。此所謂識吾正宗之詳者也。大宋高僧傳",
    "T51n2080_002:0778b11": "論禪科曰。夫法演漢庭。極證之名未著。風",
    "T51n2080_002:0778b12": "行廬阜。禪那之學始萌。佛馱什秦擯而來。般",
    "T51n2080_002:0778b13": "若多晉朝而至。時遠公也密傳坐法。深斡玄",
    "T51n2080_002:0778b14": "機漸染施行。依違祖述。其所曰依者。謂其依",
    "T51n2080_002:0778b15": "法要也。違者謂其違教跡也。驗此而遠公傳",
    "T51n2080_002:0778b16": "縣要於跋陀。豈不果爾耶(傳家所用佛馱般若。此二人似皆至廬山。則遠",
    "T51n2080_002:0778b17": "公密傳者。果得之於誰。以僧祐慧皎二傳所列。亦不見有般若同至之說。然傳家所引。彼書恐未端審。寧公亦",
    "T51n2080_002:0778b18": "少思之。今以其譯經斷。而遠公當傳於跋陀。跋陀則得於達磨。慧觀序明之詳。然其般若多似與二十七祖名相",
    "T51n2080_002:0778b19": "近。以傳記證則二十七祖未聞來晉。亦只滅在天竺。若其聖人忽來忽往。果先曾以通而來。為達磨禪宗張",
    "T51n2080_002:0778b20": "本。此在聖人則不可測也。不然則實自有一般若多。或諸祖支派者。先來露此禪旨也。後或有以此事&#x8FF9;論。請以",
    "T51n2080_002:0778b21": "吾注正之)當遠公之時。達磨未至。密傳極證之說。",
    "T51n2080_002:0778b22": "而華人未始稍聞。廬山雖自得之。輒發則駭",
    "T51n2080_002:0778b23": "眾而謗生。料不可孤起。會其出經遂因而發",
    "T51n2080_002:0778b24": "之。然其說益玄。與其經之文或不相類。其",
    "T51n2080_002:0778b25": "意在其經之祕要耳。不宜專求於區區三數",
    "T51n2080_002:0778b26": "萬文字之間而已矣。若其曰阿難曲承旨詔",
    "T51n2080_002:0778b27": "不類其經。而首稱大迦葉者。是必特欲明阿",
    "T51n2080_002:0778b28": "難傳佛經教之外而別受此之玄旨也。不爾",
    "T51n2080_002:0778c01": "則何輒與經相反耶。慧觀之序。其大概雖與",
    "T51n2080_002:0778c02": "廬山之說同。而其經題目與始說經之人。曖",
    "T51n2080_002:0778c03": "昧不甚辯。吾不盡推以為篤論但善慧觀。備",
    "T51n2080_002:0778c04": "殊祖師名數與吾正宗類。又以其曰阿難曲",
    "T51n2080_002:0778c05": "奉聖旨流行千載。又曰曇摩羅以此法要傳",
    "T51n2080_002:0778c06": "與浮陀羅。浮陀羅與佛陀斯那。愍此旃丹無",
    "T51n2080_002:0778c07": "真習可師。遂流此法至東州。此似最近吾宗",
    "T51n2080_002:0778c08": "也。然當慧觀之時。佛法入震旦。已三百七十",
    "T51n2080_002:0778c09": "餘載矣。其所傳來者洪經大論殆亦備矣。何",
    "T51n2080_002:0778c10": "藉一不淨觀經而為之師耶。其謂無真習可",
    "T51n2080_002:0778c11": "師。正以中華未始真有極證祕密之法。為此",
    "T51n2080_002:0778c12": "學教者之師軌耳。曰何謂禪經有微旨合吾",
    "T51n2080_002:0778c13": "之正宗乎。曰禪經曰。佛言。欲求阿鼻三摩耶",
    "T51n2080_002:0778c14": "(元注云。此是見道之名也)當作達磨摩那斯伽邏。常觀其",
    "T51n2080_002:0778c15": "實義。以聖行刀斷除陰賊。莫如劣夫不能報",
    "T51n2080_002:0778c16": "&#x8B90;為彼所害。乃至一切賢聖。皆應勤修如是",
    "T51n2080_002:0778c17": "正觀。為現法樂故。為後世作大明故。斷一",
    "T51n2080_002:0778c18": "切苦本故。饒益眾生故。況於凡夫空無所得。",
    "T51n2080_002:0778c19": "而自放逸不勤修習。其下乃解曰。達磨謂世",
    "T51n2080_002:0778c20": "間第一法也。摩那斯伽邏謂一經心。譯者義",
    "T51n2080_002:0778c21": "言思惟。夫禪經凡二卷。自初及終皆華言。唯",
    "T51n2080_002:0778c22": "此見道與世第一法一經心者。獨用梵語。祕",
    "T51n2080_002:0778c23": "而不譯。吾意經家如是乃含佛微旨。特欲以",
    "T51n2080_002:0778c24": "祕密感悟超拔。其循此而思惟道者耶。故其",
    "T51n2080_002:0778c25": "次此即列佛&#x52C5;曰。常觀真實義。若其所謂當",
    "T51n2080_002:0778c26": "以聖行刀斷除陰賊者。按智度論云。十六聖",
    "T51n2080_002:0778c27": "行刀。其義不離三解脫門也。然三解脫門通",
    "T51n2080_002:0778c28": "大小乘。但以其所緣為優劣耳。大乘之三解",
    "T51n2080_002:0778c29": "脫門者。所緣諸法實相。小乘則異於是。今",
    "T51n2080_002:0779a01": "此果緣真實義。而使以聖行刀驗其所觀者。",
    "T51n2080_002:0779a02": "誠大乘之妙微密法矣。又其經之勝道決定分",
    "T51n2080_002:0779a03": "結句曰。我以少慧力。略說諸法性。如其究竟",
    "T51n2080_002:0779a04": "義。十力智境界。又其下卷之末說偈曰。方便",
    "T51n2080_002:0779a05": "治地行。乃至究竟處。無上法施主。施是傳至",
    "T51n2080_002:0779a06": "今。其結又曰。惟彼已度者。然後乃究竟。此",
    "T51n2080_002:0779a07": "豈不謂其究竟處。乃佛佛妙微密心。不可以",
    "T51n2080_002:0779a08": "情識狀。唯以此證者乃相應耳。此其與吾正",
    "T51n2080_002:0779a09": "宗合者也。昔涅槃經時。諸比丘既聞其離四",
    "T51n2080_002:0779a10": "倒之說。遂更求佛久住于世。以為其教導。如",
    "T51n2080_002:0779a11": "來將正其知見乃曰。我今所有無上正法悉",
    "T51n2080_002:0779a12": "已付囑摩訶迦葉。是迦葉者當為汝等作大",
    "T51n2080_002:0779a13": "依止。猶如如來為諸眾生作依止處。智度論",
    "T51n2080_002:0779a14": "曰。佛將入涅槃。北首臥時。先告阿難。若今現",
    "T51n2080_002:0779a15": "前若我過去後。比丘當自依止法。夫自依止",
    "T51n2080_002:0779a16": "法者。謂內觀身常念一心智慧勤修精進云",
    "T51n2080_002:0779a17": "云。蓋教不餘依止。次謂以戒經為師。及其所",
    "T51n2080_002:0779a18": "集法寶藏之事(涅槃後分經亦)然夫涅槃。所謂無上",
    "T51n2080_002:0779a19": "正法者。乃是直指如來所證法性。已付大迦",
    "T51n2080_002:0779a20": "葉矣。欲眾學法之者。依以為其所正之處耳",
    "T51n2080_002:0779a21": "然資其主教法於後世。非付法印使持之。則",
    "T51n2080_002:0779a22": "何以為之主耶。今其謂已付大迦葉者。豈非",
    "T51n2080_002:0779a23": "使其以法而軌正印證乎奉教而修證者耶。",
    "T51n2080_002:0779a24": "又其經曰。四人出世護持法者。應當證知而",
    "T51n2080_002:0779a25": "為依止。是人善解如來微密深奧藏。又曰。能",
    "T51n2080_002:0779a26": "解如來密語及能說故。是豈不然哉。大論先",
    "T51n2080_002:0779a27": "教依止法者。其意與四依相近也。禪經謂。大",
    "T51n2080_002:0779a28": "迦葉相承吾佛。佛滅後以此次第傳之。固亦",
    "T51n2080_002:0779a29": "驗矣。遠公曰。曲承旨詔。與夫所謂密語豈遠",
    "T51n2080_002:0779b01": "乎哉。學者必以心通。則其付無上正法之深",
    "T51n2080_002:0779b02": "旨可求也。此固與其經他卷以法付于王臣",
    "T51n2080_002:0779b03": "四部之眾者。事同而意異也。又大論囑累品",
    "T51n2080_002:0779b04": "問曰。更有何法甚深勝般若者。而以般若囑",
    "T51n2080_002:0779b05": "累阿難。而餘經囑累菩薩(餘經。即其論前文云。法華經諸餘方等經。囑",
    "T51n2080_002:0779b06": "累喜王諸菩薩等)答曰。般若波羅蜜非祕密法(此豈不謂祕密",
    "T51n2080_002:0779b07": "法乃勝乎般若耶。比明龍本離經而又傳其祕密之旨必矣。安可以教部論。余奏記後。蓋見其微意。不敢輒改",
    "T51n2080_002:0779b08": "已奏之文。更出此實。欲學者省之耳)而法華等諸經。說阿羅漢受",
    "T51n2080_002:0779b09": "決作佛大菩薩能受持用。譬如大藥師能以",
    "T51n2080_002:0779b10": "毒為藥。若其論始尊大乎。般若曰。摩訶般",
    "T51n2080_002:0779b11": "若波羅蜜經。諸經中第一大。又曰。般若波羅",
    "T51n2080_002:0779b12": "蜜名三世諸佛母。能示一切法實相。又曰。諸",
    "T51n2080_002:0779b13": "法實相即是般若波羅蜜。又曰。除諸法實相。",
    "T51n2080_002:0779b14": "餘殘一切法相。盡名為魔。又涅槃經曰。摩訶",
    "T51n2080_002:0779b15": "般若成祕密藏。今其於囑累乎聲聞菩薩眾",
    "T51n2080_002:0779b16": "經之後。乃特曰。般若波羅蜜非祕密法。是豈",
    "T51n2080_002:0779b17": "非龍本(本字避御名其下倣此)承大迦葉阿難為傳法大",
    "T51n2080_002:0779b18": "祖。而經外又真得其實相。欲席此而稍發之",
    "T51n2080_002:0779b19": "耶。不爾何輒以大般若而為非祕密法乎。吾",
    "T51n2080_002:0779b20": "研其能以毒為藥之喻者。益見其玄旨有在",
    "T51n2080_002:0779b21": "此。又未易以教部斷之(其論又云。以細微妙虛妄法治。譬如有毒能治",
    "T51n2080_002:0779b22": "眾毒。又古德云。四教皆是權巧化物。乃引經云。空拳誑小兒。為證此可求其以毒為藥之義也)若",
    "T51n2080_002:0779b23": "遠公序曰。阿難曲承旨詔。遇非其人。必藏之",
    "T51n2080_002:0779b24": "靈府。又曰。功在言外經所不辯。是亦龍本",
    "T51n2080_002:0779b25": "之意耳。曰子前謂涅槃付囑摩訶迦葉者。乃",
    "T51n2080_002:0779b26": "傳其祕密之法。與此囑累阿難不亦同矣。何",
    "T51n2080_002:0779b27": "故涅槃之時不皆言耶。曰阿難在弟子為次。",
    "T51n2080_002:0779b28": "又專傳佛經論。苟越次顯稱阿難。則不別乎",
    "T51n2080_002:0779c01": "經外。而曲有所傳也。指之迦葉。乃專乎付長。",
    "T51n2080_002:0779c02": "而所以尊其祕密心傳之謂也。雖囑之阿難。",
    "T51n2080_002:0779c03": "當此固亦存而不言耳。傳燈錄曰。并&#x52C5;阿難。",
    "T51n2080_002:0779c04": "副貳傳化。豈非專在乎大迦葉耶。然此大經",
    "T51n2080_002:0779c05": "大論。與夫禪經所謂佛滅度後尊者大迦葉",
    "T51n2080_002:0779c06": "尊者阿難乃至尊者不若蜜多羅諸持法者。",
    "T51n2080_002:0779c07": "以此慧燈次第傳受。又與乎遠公慧觀二序",
    "T51n2080_002:0779c08": "曰。阿難曲承旨詔藏之靈府。遇其人而後傳",
    "T51n2080_002:0779c09": "者。固亦同矣。今以此五者之說。而驗乎寶",
    "T51n2080_002:0779c10": "林傳燈。所謂如來將化。乃命摩訶迦葉云。吾",
    "T51n2080_002:0779c11": "以清淨法眼涅槃妙心實相無相微妙正法今",
    "T51n2080_002:0779c12": "付於汝。汝當護持。并&#x52C5;阿難。副貳傳化無令",
    "T51n2080_002:0779c13": "斷絕。又近世李令公遵勗。廣燈錄稱。大迦葉",
    "T51n2080_002:0779c14": "謂阿難曰。婆伽婆未圓寂時。多子塔前以正",
    "T51n2080_002:0779c15": "法眼藏密付於我。我今傳付於汝。而其本末",
    "T51n2080_002:0779c16": "何嘗異耶。古今所謂言教之外其別傳正法",
    "T51n2080_002:0779c17": "者。豈不灼然至是乎。客曰。子所推詳也。且",
    "T51n2080_002:0779c18": "若禪經所見但三十七品四念處。此皆小乘",
    "T51n2080_002:0779c19": "行相耳。而子謂其出於菩提達磨。豈其宜耶。",
    "T51n2080_002:0779c20": "吾甚疑之何如。曰夫三十七品四念處者。固",
    "T51n2080_002:0779c21": "通乎大小乘。子且善聽。按智度論曰。佛說四",
    "T51n2080_002:0779c22": "念處乃至八聖道分。是摩訶衍。三藏中亦不",
    "T51n2080_002:0779c23": "說三十七品。獨是小乘法。又曰。六波羅蜜三",
    "T51n2080_002:0779c24": "十七道法中。生過去未來現在十方諸佛。是",
    "T51n2080_002:0779c25": "故須菩提。菩薩欲得阿耨多羅三藐三菩提。",
    "T51n2080_002:0779c26": "佛世界成就眾生。當學六波羅蜜三十七道",
    "T51n2080_002:0779c27": "法。又曰。佛告須菩提。菩薩摩訶薩如是學。為",
    "T51n2080_002:0779c28": "學六波羅蜜。為學四念處。如是學為學盡諸",
    "T51n2080_002:0779c29": "學道。如是學為學佛所行處。如是學為開甘",
    "T51n2080_002:0780a01": "露門。如是學為示無為性。須菩提。下劣之人",
    "T51n2080_002:0780a02": "不能作是學。佛意其如此也。孰謂三十七品",
    "T51n2080_002:0780a03": "四念處唯是小乘行相乎。今菩提達磨方以",
    "T51n2080_002:0780a04": "大菩薩僧。傳法為祖。演禪經行其大乘之法。",
    "T51n2080_002:0780a05": "正其宜矣。又何疑哉。借令四念處唯是小乘",
    "T51n2080_002:0780a06": "之道。而其論又曰。須菩提。菩薩如是學一切",
    "T51n2080_002:0780a07": "法中得清淨。所謂聲聞辟支佛心。又曰。菩薩",
    "T51n2080_002:0780a08": "如是為了知一切眾生心所趣向。又曰。三十",
    "T51n2080_002:0780a09": "七品是聲聞辟支佛涅槃道。佛勸菩薩應行",
    "T51n2080_002:0780a10": "是道。如此則菩薩亦得以聲聞法而進人明",
    "T51n2080_002:0780a11": "矣。今禪經演之。豈不奉佛意耶。何謂而不可",
    "T51n2080_002:0780a12": "也。況其未果以小乘而待人乎。夫禪經乃達",
    "T51n2080_002:0780a13": "磨祖師。初以方便教化乎三乘之修行者。欲",
    "T51n2080_002:0780a14": "因其淺而導之深耳。其經云。如來境界不可",
    "T51n2080_002:0780a15": "思議。此之例是也。遠公序曰。撮諸經要勸",
    "T51n2080_002:0780a16": "發大乘詳矣。曰若爾則禪經首列乎傳法諸",
    "T51n2080_002:0780a17": "祖。豈古諸祖亦傳乎經教耶。曰是也。古之傳",
    "T51n2080_002:0780a18": "法所以證其行教也。而以教入道者。必以祖",
    "T51n2080_002:0780a19": "師所傳為之印正矣。禪源詮謂。傳法諸祖初",
    "T51n2080_002:0780a20": "以三藏教乘兼行。後之祖師觀機乃特顯宗",
    "T51n2080_002:0780a21": "破執。益更單傳其心印也。客曰。吾又聞般若",
    "T51n2080_002:0780a22": "多羅唯以大法藥付之達磨。令其直接上機。",
    "T51n2080_002:0780a23": "乃在乎經教之外。不立文字直指人心成究",
    "T51n2080_002:0780a24": "竟覺。未聞其復循大小乘行相以為其說乎。",
    "T51n2080_002:0780a25": "曰然。般若達磨之付受者。此誠佛祖之正傳",
    "T51n2080_002:0780a26": "者也。然學者亦當更求先聖囑累之本末究",
    "T51n2080_002:0780a27": "其行化機宜之意也。不應白執其一時之言",
    "T51n2080_002:0780a28": "而相發難。夫以大法藥直接上機。不立文字",
    "T51n2080_002:0780a29": "直指人心成究竟覺者。此蓋般若多羅初誡",
    "T51n2080_002:0780b01": "達磨。宜遊方觀機以行其正傳之法耳。意謂",
    "T51n2080_002:0780b02": "須其滅度後(般若多羅滅度之後也)更六十七年。震旦國",
    "T51n2080_002:0780b03": "始有上機者。與達磨緣會。其時乃當施大法",
    "T51n2080_002:0780b04": "藥直接此機之人也。今禪經自達磨未入中",
    "T51n2080_002:0780b05": "華百餘載已前。方在西域。以其正傳之時未",
    "T51n2080_002:0780b06": "至上機者少。且順彼人機方便傍大小乘。而",
    "T51n2080_002:0780b07": "義說之耳(寶林傳亦云。達磨先在南天竺。以小乘法化道若干人)此亦達磨",
    "T51n2080_002:0780b08": "且行其前。所謂菩薩為盡諸學道。為了知一",
    "T51n2080_002:0780b09": "切眾生心所趣向者也。而祖師之道非止乎",
    "T51n2080_002:0780b10": "是而已矣。若其不立文字直指人心而接上",
    "T51n2080_002:0780b11": "機者。禪經一但蘊之。而未始發。及其時適至。",
    "T51n2080_002:0780b12": "達磨乃翻然東來。乘震旦有大乘氣。所謂其",
    "T51n2080_002:0780b13": "正傳者。遂大振於梁魏之世矣。學者淺悟。徒",
    "T51n2080_002:0780b14": "見其在文字談說三乘止觀。即謂非菩提達",
    "T51n2080_002:0780b15": "磨之言。何其易也。若禪經其勝決定分結句",
    "T51n2080_002:0780b16": "云。我以少慧力。略說諸法性。如其究竟義。十",
    "T51n2080_002:0780b17": "力智境界。此蓋祖師自謙意謂。今經乃我聊",
    "T51n2080_002:0780b18": "略說此法性耳。若其究竟之理。則佛之境界",
    "T51n2080_002:0780b19": "祕密微妙。非文字義說可宣。必密傳妙證可",
    "T51n2080_002:0780b20": "以至矣。又其經之末說偈曰。方便治地行。乃",
    "T51n2080_002:0780b21": "至究竟處。最上法施主。施是傳至今。其結句",
    "T51n2080_002:0780b22": "又曰。惟彼已度者。然彼乃究竟。其曰方便治",
    "T51n2080_002:0780b23": "地行者。乃其且以義而演禪經之謂也。其曰",
    "T51n2080_002:0780b24": "乃至究竟處者。蓋其正傳大法直接上機之",
    "T51n2080_002:0780b25": "謂也。其曰最上法施主施是傳至今者。乃達",
    "T51n2080_002:0780b26": "磨自謂。其承佛所傳。而迄至于今也。其曰",
    "T51n2080_002:0780b27": "唯彼已度者然後乃究竟者。蓋謂此法祕密",
    "T51n2080_002:0780b28": "無言無示難信難到。唯是以此己證之者。然",
    "T51n2080_002:0780b29": "後乃知其所以為究竟也。如此其意豈非經",
    "T51n2080_002:0780c01": "之外而自有旨哉。豈非不假文字而待人直",
    "T51n2080_002:0780c02": "以心證乎。洎乎遠公承達磨之徒。而密傳之。",
    "T51n2080_002:0780c03": "乃序禪經曰。阿難曲承旨詔。遇非其人必藏",
    "T51n2080_002:0780c04": "之靈府。又曰。功在言外經所不辯。又曰。若斯",
    "T51n2080_002:0780c05": "人也無聞無示。別有宗明矣。如此而遠公所",
    "T51n2080_002:0780c06": "得亦何嘗在乎經教語言文字之間耶。嗚呼",
    "T51n2080_002:0780c07": "末學寡識。安知古德先傳此禪經。乃達磨正",
    "T51n2080_002:0780c08": "統之張本也。得以為吾宗衰微之明證乎。曰",
    "T51n2080_002:0780c09": "他宗之師亦有名乎達磨多羅者。今子謂達",
    "T51n2080_002:0780c10": "磨多羅。即禪宗之菩提達磨。何以為之正耶。",
    "T51n2080_002:0780c11": "曰吾前論以禪經二十八祖數證之已詳。又",
    "T51n2080_002:0780c12": "達公序曰。達磨多羅西域之俊禪訓之宗。此",
    "T51n2080_002:0780c13": "非吾祖師誰歟。他宗之同名者。安得轍預此",
    "T51n2080_002:0780c14": "耶。然其發揮禪經者。乃跋陀三藏與廬山大",
    "T51n2080_002:0780c15": "師。而慧觀亦預焉。此三人者皆謂其具大乘",
    "T51n2080_002:0780c16": "圓頓之意。其言豈繆乎。若遠公者乃古今天",
    "T51n2080_002:0780c17": "下所謂安遠者也。吾佛教大盛於中國。蓋自",
    "T51n2080_002:0780c18": "此二公之始。尤大法師也。吾嘗謂。遠公識最",
    "T51n2080_002:0780c19": "高量最遠。其為釋子有文有質。儀形僧寶而",
    "T51n2080_002:0780c20": "其風烈卓然。乃為儒之聖賢百世景伏。在古",
    "T51n2080_002:0780c21": "今高僧遠公絕出。是蓋不可測之人也。跋陀",
    "T51n2080_002:0780c22": "尊者該通三藏尤彊記。在西域謂博極其內",
    "T51n2080_002:0780c23": "外經書。號為異僧。僧肇乃尊曰。大乘禪師。慧",
    "T51n2080_002:0780c24": "觀其義學才俊。當時與生肇融叡等夷。亦古",
    "T51n2080_002:0780c25": "有名之法師也。而其三人者如此皆尊夫禪",
    "T51n2080_002:0780c26": "要。而達磨之道恐亦至矣。吾又聞智度論曰。",
    "T51n2080_002:0780c27": "禪最大如王。言禪則一切皆攝。佛菩薩諸三",
    "T51n2080_002:0780c28": "昧及佛得道捨壽。如是等種種勝妙功德皆",
    "T51n2080_002:0780c29": "在禪中。而化卷又謂此義曰。解脫禪三昧皆",
    "T51n2080_002:0781a01": "名為定。定名為心其所謂心者。乃諸禪祖之",
    "T51n2080_002:0781a02": "所傳者也。古者謂禪門為宗門。此亦龍木祖",
    "T51n2080_002:0781a03": "師之意耳。亦謂吾宗門乃釋迦文一佛教之",
    "T51n2080_002:0781a04": "大宗正趣矣。但其所謂宗門之意義者散在",
    "T51n2080_002:0781a05": "眾經。隱覆古今。未始章章見于天下也。吾平",
    "T51n2080_002:0781a06": "日嘗考此斷。自如來付法入滅而來。所見於",
    "T51n2080_002:0781a07": "大藏之間者。適且以遠公統序與禪經智度",
    "T51n2080_002:0781a08": "論涅槃經四者之說。推其奧旨。而驗覈之。然",
    "T51n2080_002:0781a09": "斯佛法大事。豈余下士而輒以臆裁。幸且發",
    "T51n2080_002:0781a10": "乎前世賢聖之所蘊耳。識者以謂何如。若遠",
    "T51n2080_002:0781a11": "公曰。夫三業之興以禪智為宗。是豈非謂禪",
    "T51n2080_002:0781a12": "為經律論三學者之所宗乎。又曰。每慨此大",
    "T51n2080_002:0781a13": "教東流。禪數尤寡。三業無統。斯道殆廢。是豈",
    "T51n2080_002:0781a14": "非謂戒定慧必統於禪要乎。又曰。達節善變",
    "T51n2080_002:0781a15": "出處無際。晦名寄跡無聞無示。若斯人者不",
    "T51n2080_002:0781a16": "可以名部分。既非名部之所分。亦不出乎其",
    "T51n2080_002:0781a17": "外。別有宗明矣。是豈非謂聖乃達節變而通",
    "T51n2080_002:0781a18": "之純以密證妙用別為眾部之宗乎。又曰。八",
    "T51n2080_002:0781a19": "萬法藏所存唯要。是豈非謂雖佛八萬四千",
    "T51n2080_002:0781a20": "法聚莫不以此密傳極證為之真要乎。又曰。",
    "T51n2080_002:0781a21": "尋條求根者眾。統本運末者寡。或將暨而未",
    "T51n2080_002:0781a22": "至。或守方而未變。是豈非謂其先末而後本。",
    "T51n2080_002:0781a23": "惡夫學者之倒錯執方而不知圓變乎。又曰。",
    "T51n2080_002:0781a24": "原夫聖旨非徒全其長。亦所以救其短。是豈",
    "T51n2080_002:0781a25": "非謂佛之聖旨不唯全其妙本之優長亦乃極",
    "T51n2080_002:0781a26": "救其徇末者之闇短乎。又曰。此三應真咸冥契",
    "T51n2080_002:0781a27": "于昔。功在言外經所不辯。是豈非謂迦葉阿",
    "T51n2080_002:0781a28": "難與掬多者(&#x5374;以迦葉掬多。而釋乎三應真者。廣其冥契之意耳)曲奉默傳",
    "T51n2080_002:0781a29": "皆契合乎吾佛昔之妙微密心。而超然出乎",
    "T51n2080_002:0781b01": "經教之外耶。禪經摩那斯伽邏一經心祕而",
    "T51n2080_002:0781b02": "不譯者。其下曰。乃至一切賢聖。皆應勤。修如",
    "T51n2080_002:0781b03": "是正觀。是豈非謂大凡其人預吾教者盡當",
    "T51n2080_002:0781b04": "務此祕密極證乃為之正見乎。涅槃曰。我今",
    "T51n2080_002:0781b05": "所有無上正法。悉以付囑摩訶迦葉。是迦葉",
    "T51n2080_002:0781b06": "能為汝等作大依止。是豈非謂而今而後皆",
    "T51n2080_002:0781b07": "可依止乎迦葉無上妙微密法而為之正",
    "T51n2080_002:0781b08": "乎。又曰。四人出世護持法者。應當證知而為",
    "T51n2080_002:0781b09": "依止。是四人即名如來。何以故。能解如來",
    "T51n2080_002:0781b10": "密語及能說故。是豈非謂代代四依之人出",
    "T51n2080_002:0781b11": "世者乃據是妙心密語以為後之明證乎。若",
    "T51n2080_002:0781b12": "智度論曰。般若波羅蜜非祕密法者。其旨亦",
    "T51n2080_002:0781b13": "驗在禪中矣。適且略之不復解也。校此則大",
    "T51n2080_002:0781b14": "聖人遺意。豈不果以妙微密清淨禪為其教",
    "T51n2080_002:0781b15": "之大宗也。欲世世三學之者資之以為其入",
    "T51n2080_002:0781b16": "道之印驗標正耶。古者命吾禪門謂之宗門。",
    "T51n2080_002:0781b17": "而尊於教&#x8FF9;之外殊是也。然此禪要既是吾",
    "T51n2080_002:0781b18": "一佛教之宗則其傳法要者。三十三祖。自大",
    "T51n2080_002:0781b19": "迦葉至乎曹溪。乃皆一釋教之祖也。而淺識",
    "T51n2080_002:0781b20": "者妄分達磨曹溪。獨為禪門之祖。不亦甚謬",
    "T51n2080_002:0781b21": "乎。夫道固無外。法與文字未始異也。孰為",
    "T51n2080_002:0781b22": "表裏。但且略其言方語本十二部之云云者。",
    "T51n2080_002:0781b23": "直截以全心性人。蓋提本以正其&#x8FF9;。示親以",
    "T51n2080_002:0781b24": "別其&#x758E;也。使其即茲極證。不復弊其毫髮迂",
    "T51n2080_002:0781b25": "曲矣。然此未易以口舌辯。未可以智解到。",
    "T51n2080_002:0781b26": "猶圓覺曰。但諸聲聞所圓境界。身心語言悉",
    "T51n2080_002:0781b27": "皆斷滅。終不能至彼之親證所現涅槃。豈不",
    "T51n2080_002:0781b28": "然哉。昔馬鳴曰。離念境界唯證相應。故龍",
    "T51n2080_002:0781b29": "樹曰。不可說者是實義。可說者皆是名字。",
    "T51n2080_002:0781c01": "斯亦二祖師。尊其心證之親密。以別其循&#x8FF9;",
    "T51n2080_002:0781c02": "而情解者也。欲人軌此而為之正矣。隋智者",
    "T51n2080_002:0781c03": "稱。如來嘗命諸弟子。使各述其昔為維摩詰",
    "T51n2080_002:0781c04": "所訶之言。而佛乃默印正之。然此固與淨名",
    "T51n2080_002:0781c05": "默印乎三十二大士之聖說法者同也。按是",
    "T51n2080_002:0781c06": "則大聖人。果以其正宗默證微密。遺後世為",
    "T51n2080_002:0781c07": "其標正印驗者。固亦已見於佛之當時矣。學",
    "T51n2080_002:0781c08": "者亦可尊而信之也。嗚呼今吾輩比丘。其所",
    "T51n2080_002:0781c09": "修戒定慧者。孰不預釋迦文之教耶。其所學",
    "T51n2080_002:0781c10": "經律論者。孰不預夫八萬四千之法藏乎。乃",
    "T51n2080_002:0781c11": "各私師習。而黨其所學。不顧法要。不審求",
    "T51n2080_002:0781c12": "其大宗正趣。反忽乎達磨祖師之所傳者。謂",
    "T51n2080_002:0781c13": "不如吾師之道也。是不唯違叛佛意。亦乃自",
    "T51n2080_002:0781c14": "昧其道本。可歎也夫。若今禪者之所示。或語",
    "T51n2080_002:0781c15": "或默或動用。皆先佛之妙用也。但不可輒見。",
    "T51n2080_002:0781c16": "雖其本源有在。吾省煩不復發之。然此妙用",
    "T51n2080_002:0781c17": "恐聖意獨遺屬吾密傳之宗。乃得發明耳。何",
    "T51n2080_002:0781c18": "則以其相宜故也。不然奚自達磨祖師已來而",
    "T51n2080_002:0781c19": "其風大振耶。經曰。正言似反。誰其信者。昔",
    "T51n2080_002:0781c20": "龍樹祖師大論所現曰。持戒皮禪定肉智慧",
    "T51n2080_002:0781c21": "骨微妙善心髓。夫微妙心者亦其承佛而密",
    "T51n2080_002:0781c22": "傳者也。及達磨祖師品其弟子所證之淺深。",
    "T51n2080_002:0781c23": "乃特引之曰。汝得吾皮得吾肉得吾骨汝得",
    "T51n2080_002:0781c24": "吾髓。於此而佛之心印益&#x52B9;也。其不言戒定",
    "T51n2080_002:0781c25": "慧妙心與其義者。此故略之。而存其微旨耳。",
    "T51n2080_002:0781c26": "其後垂百年。隋之智者顗禪師。因其申經乃",
    "T51n2080_002:0781c27": "更以義而分辯此四者之說。至乎微妙善心",
    "T51n2080_002:0781c28": "髓。謂是諸佛行處。言語道斷心行處滅。不",
    "T51n2080_002:0781c29": "一不二微妙中道也。然而龍樹達磨其道。及",
    "T51n2080_002:0782a01": "智者論之。而益尊且辯矣。斯心微密。真所",
    "T51n2080_002:0782a02": "謂不可思議也。非言非默。識識所不及也。智",
    "T51n2080_002:0782a03": "知所不到也。吾少嘗傳聞於先善知識。謂道",
    "T51n2080_002:0782a04": "育云。四大本空五陰非有。而我見處無一法",
    "T51n2080_002:0782a05": "可得。言語道斷心行處滅。而達磨曰汝得吾",
    "T51n2080_002:0782a06": "骨。及二祖拜已歸位而立。乃曰。汝得吾髓。旨",
    "T51n2080_002:0782a07": "乎其尤極矣祖師之言也。茲所以為縣學之",
    "T51n2080_002:0782a08": "宗也。唐僧神清譏禪者輒曰。其傳法賢聖。間",
    "T51n2080_002:0782a09": "以聲聞。如大迦葉。雖即回心尚為小智。豈能",
    "T51n2080_002:0782a10": "傳佛心印乎。清何其不思耶。涅槃曰。我今所",
    "T51n2080_002:0782a11": "有無上正法。悉已付囑摩訶迦葉。如清之言。",
    "T51n2080_002:0782a12": "則大聖人乃妄付其法耳。此吾記內拒之已",
    "T51n2080_002:0782a13": "詳。不復多云。驗神清淺謬。不及智者之藩籬",
    "T51n2080_002:0782a14": "遠矣。世稱神清善學豈然。學所以求大道。路",
    "T51n2080_002:0782a15": "所以通天下。及其迷學而蔽道迷路而忘返。",
    "T51n2080_002:0782a16": "夫學與路亦為患矣。故至人不貴多學。不欲",
    "T51n2080_002:0782a17": "多岐也。而後學之者愚陋。或妄評乎達磨祖",
    "T51n2080_002:0782a18": "師所謂得吾髓者。何其瀆亂夫智者之說耶。",
    "T51n2080_002:0782a19": "第四篇",
    "T51n2080_002:0782a20": "[0782a20] 客曰。教既載道。何必外教而傳道耶。又聞。夫",
    "T51n2080_002:0782a21": "圓頓教者。教與證一也。今乃教道相異。豈為",
    "T51n2080_002:0782a22": "圓乎哉。曰子未心通。宜善聽之。古所謂教證",
    "T51n2080_002:0782a23": "一者。蓋以文字之性亦有空分與正理貫耳。",
    "T51n2080_002:0782a24": "非謂黃卷赤軸間言聲字色摐然之有狀者直",
    "T51n2080_002:0782a25": "與實相無相一也。若夫十二部之教。乃大聖",
    "T51n2080_002:0782a26": "人權巧應機垂跡。而張本且假世名字語言",
    "T51n2080_002:0782a27": "發理。以待人悟耳。然理妙無所教。雖說及而",
    "T51n2080_002:0782a28": "語終不極。其所謂教外別傳者。非果別於佛",
    "T51n2080_002:0782a29": "教也。正其教&#x8FF9;所不到者也。猶大論曰。言似",
    "T51n2080_002:0782b01": "言及。而玄旨幽邃。尋之雖深。而失之愈遠。",
    "T51n2080_002:0782b02": "其此謂也。昔隋之智者顗公。最為知教者也。",
    "T51n2080_002:0782b03": "豈不曰。佛法至理。不可以言宣。豈存言方語",
    "T51n2080_002:0782b04": "本十二部乎。按智度論曰。諸佛斷法愛。不",
    "T51n2080_002:0782b05": "立經書。亦不莊嚴語言。如此則大聖人其意",
    "T51n2080_002:0782b06": "何嘗必在於教乎。經曰。我坐道場時。不得一",
    "T51n2080_002:0782b07": "法。實空拳誑小兒。以度於一切。是豈非大聖",
    "T51n2080_002:0782b08": "人以教為權而不必專之乎。又經云。修多羅",
    "T51n2080_002:0782b09": "教如標月指。若復見月了知所標畢竟非月。",
    "T51n2080_002:0782b10": "是豈使人執其教&#x8FF9;耶。又經曰。始從鹿野苑",
    "T51n2080_002:0782b11": "終至跋提河。中間五十年。未曾說一字。斯",
    "T51n2080_002:0782b12": "固其教外之謂也。然此極此奧密。雖載於經",
    "T51n2080_002:0782b13": "亦但說耳。聖人驗此故命以心相傳。而禪者",
    "T51n2080_002:0782b14": "所謂教外別傳乃此也。當是可謂教證一乎",
    "T51n2080_002:0782b15": "非耶。圓哉非圓歟。曰夫十二部者。皆佛實語。",
    "T51n2080_002:0782b16": "豈盡權而果可外乎。曰汝悟乃自知之也。曰",
    "T51n2080_002:0782b17": "若古之禪德者。有盡措經像而不復務之何",
    "T51n2080_002:0782b18": "謂也。曰此但毀相泯心者。亦猶經曰。唯除",
    "T51n2080_002:0782b19": "頓覺人并法不隨順。吾前所謂初諸祖師亦",
    "T51n2080_002:0782b20": "兼經教而行之者。佛子自宜以此兩端量力",
    "T51n2080_002:0782b21": "而處之可也。若祖師以正宗而入震旦。與乎",
    "T51n2080_002:0782b22": "義學之者。息其爭鋒競銳之心者有之矣。與",
    "T51n2080_002:0782b23": "乎學者直指其心。而免其章句之勞者有之",
    "T51n2080_002:0782b24": "矣。與夫學者他悟。而正驗其是否者有之矣。",
    "T51n2080_002:0782b25": "與其專以正宗而得法喜者。五百餘載其人",
    "T51n2080_002:0782b26": "固不可勝數也。而如來遺後世標正印驗。其",
    "T51n2080_002:0782b27": "微旨不亦&#x52B9;乎。祖師德被於世。其亦至矣。然",
    "T51n2080_002:0782b28": "正宗至微至密。必得真道眼乃見。苟以意解",
    "T51n2080_002:0782b29": "而強辯。雖益辯益差也。吾無如之何。龍樹",
    "T51n2080_002:0782c01": "論曰。若分別憶想。即是魔羅網。不動不依止。",
    "T51n2080_002:0782c02": "是則為法印。待子潔清其分別戲論之心。始",
    "T51n2080_002:0782c03": "可信吾教外所傳乃真佛法印也。曰既謂教",
    "T51n2080_002:0782c04": "外別傳。則與教不相關也。而子必引涅槃之",
    "T51n2080_002:0782c05": "言為據。豈其宜耶。曰然。其意雖教外別傳。而",
    "T51n2080_002:0782c06": "其事必教內所指。非指自佛教之內。則何表",
    "T51n2080_002:0782c07": "乎佛於教外而別有所傳者耶。故如來示其事",
    "T51n2080_002:0782c08": "於垂終之言。亦謂其妙心吾已&#x751E;傳之矣。孰",
    "T51n2080_002:0782c09": "謂不與教相關耶。而吾引涅槃不亦然乎。遠",
    "T51n2080_002:0782c10": "公曰。既非名部之所分。亦不出乎其外。別",
    "T51n2080_002:0782c11": "有宗明矣。此言可思也。曰子謂必世世傳受",
    "T51n2080_002:0782c12": "心印。永以為標正印驗。何古之相承者。至乎",
    "T51n2080_002:0782c13": "曹溪而其祖遂絕耶。曰祖豈果絕乎。但正宗",
    "T51n2080_002:0782c14": "入正旦。至曹溪歷年已久。其人習知此法。",
    "T51n2080_002:0782c15": "其機緣純熟者眾。正宗得以而普傳。雖其枝",
    "T51n2080_002:0782c16": "派益分。而累累相承。亦各為其祖。以法而",
    "T51n2080_002:0782c17": "遞相標正印驗。何&#x751E;闕然。亦猶世俗百氏得",
    "T51n2080_002:0782c18": "姓各為其家。而子孫相承繼為祖禰。則未始",
    "T51n2080_002:0782c19": "無也。但此承法雖有支祖。而不如其正祖之",
    "T51n2080_002:0782c20": "盛也。曰吾以教而亦能見道。何必爾宗所傳。",
    "T51n2080_002:0782c21": "乃以為至乎。曰子必以教而見道。是見說也",
    "T51n2080_002:0782c22": "非見道也。夫真見道者。所謂窮理者也。窮則",
    "T51n2080_002:0782c23": "能變。變則能通。善為變通乃為見道也。夫",
    "T51n2080_002:0782c24": "變而通之者。其始發於吾之正宗耳。佛子苟",
    "T51n2080_002:0782c25": "能變通。即預乎吾宗矣。何謂何必爾宗乃為",
    "T51n2080_002:0782c26": "至耶。況子輩未始知變。豈為見道乎。遠公曰。",
    "T51n2080_002:0782c27": "或將暨而不至。或守方而未變。蓋子之謂乎。",
    "T51n2080_002:0782c28": "若其世世之帝王公侯卿士大夫儒者之聖",
    "T51n2080_002:0782c29": "賢。服膺而推敬此宗門者。不可殫紀。其略如",
    "T51n2080_002:0783a01": "吾宋之太宗真宗。皆閱意最深。而章聖皇帝",
    "T51n2080_002:0783a02": "為之修心詩曰。初祖安禪在少林。不傳經教",
    "T51n2080_002:0783a03": "但傳心。後人若悟真如性。密印由來妙理深。",
    "T51n2080_002:0783a04": "迄于今也而上留神。益專以此為偈為頌。方",
    "T51n2080_002:0783a05": "布滿天下又益為祖師傳法授衣之圖。以正",
    "T51n2080_002:0783a06": "其宗祖者也。唐書曰(劉昫唐書也)達磨本以護國出",
    "T51n2080_002:0783a07": "家。入南海得禪宗妙法。自釋迦文佛相傳有",
    "T51n2080_002:0783a08": "衣&#x9262;為記。以世相傳受。斐相國休為唐之圭",
    "T51n2080_002:0783a09": "&#x5CEF;傳法碑曰。釋迦如來最後以法眼付大迦",
    "T51n2080_002:0783a10": "葉。令祖祖相傳別行於世。非私於迦葉而外",
    "T51n2080_002:0783a11": "人天聲聞菩薩也。自迦葉至于達磨。凡二十",
    "T51n2080_002:0783a12": "八祖。達磨傳之又至于能為六祖矣。昔李華",
    "T51n2080_002:0783a13": "吏部嘗習知乎天台止觀。及湛然禪師與諸",
    "T51n2080_002:0783a14": "僧命李為左溪朗師之碑。而其文首引菩提",
    "T51n2080_002:0783a15": "達磨。謂二十九世相承。大迦葉傳佛心法。未",
    "T51n2080_002:0783a16": "聞有非之者。而隋之智者顗公。亦嘗引此禪",
    "T51n2080_002:0783a17": "經四隨之義。以證其教之四悉檀者。若智者",
    "T51n2080_002:0783a18": "特能區別四教。乃不世之大法師也。苟曇摩",
    "T51n2080_002:0783a19": "多羅其道不至。其人非祖。彼豈肯推其言而",
    "T51n2080_002:0783a20": "為據乎。永嘉大師玄覺。本學天台三觀。義",
    "T51n2080_002:0783a21": "解精修。其殆異僧也(其學三觀所證。見天台四教儀及永嘉集)及其",
    "T51n2080_002:0783a22": "著證道歌乃曰。明明佛&#x52C5;曹溪是。清涼國師",
    "T51n2080_002:0783a23": "澄觀大法師也。其嘗謂曰。果海離念而心傳。",
    "T51n2080_002:0783a24": "圭&#x5CEF;乃釋之曰。此即達磨以心傳心。不立文",
    "T51n2080_002:0783a25": "字之意也。禪源詮祖圖云。觀公嘗參問大禪",
    "T51n2080_002:0783a26": "德曰。浮盃或曰。又學于五臺亡名禪師者。故",
    "T51n2080_002:0783a27": "其言乃爾也。維揚法慎大律師也亦曰。天",
    "T51n2080_002:0783a28": "台止觀包一切經義。東山法門是一切佛乘。",
    "T51n2080_002:0783a29": "色空兩忘慧定雙照。不可得而稱也。苟吾正",
    "T51n2080_002:0783b01": "宗其道不大至。而我朝之三大聖人。豈肯從",
    "T51n2080_002:0783b02": "事如是之盛耶。自昔預其從者。若牛頭融祖。",
    "T51n2080_002:0783b03": "若安公秀公一行大師嵩山珪公。若南陽國",
    "T51n2080_002:0783b04": "師江西大寂。如此諸公不可勝數。皆道風天",
    "T51n2080_002:0783b05": "下。德貫神明。雖萬乘拜伏師敬而不自喜。巍",
    "T51n2080_002:0783b06": "巍乎柱礎。佛氏萬世光賁大教。是亦可以卜",
    "T51n2080_002:0783b07": "其法之如何耳。而縱其道極玄。彼學者不能",
    "T51n2080_002:0783b08": "見之。胡不稍思。今至聖天子與夫隋唐諸大",
    "T51n2080_002:0783b09": "義學之師。其所為意者以自警乎。初宣律師",
    "T51n2080_002:0783b10": "以達磨預之習禪高僧。而降之已甚復不列",
    "T51n2080_002:0783b11": "其承法師宗者。蒙&#x751E;患其不公。而吾宗贊寧",
    "T51n2080_002:0783b12": "僧錄。繼宣為傳。其評三教乃曰。心教義加",
    "T51n2080_002:0783b13": "(謂三乘經律論。為顯教。謂瑜珈五部曼荼羅法。為密教。謂禪宗直指人心見性成佛。為心教也)故",
    "T51n2080_002:0783b14": "其論習禪科。尤尊乎達磨之宗曰。如此修證是",
    "T51n2080_002:0783b15": "最上乘禪也。又曰。禪之為物也。其大矣哉。諸",
    "T51n2080_002:0783b16": "佛得之昇等妙。率由速疾之門。無過此也。及",
    "T51n2080_002:0783b17": "考寧所撰鷲&#x5CEF;聖賢錄者。雖論傳法宗祖。蓋",
    "T51n2080_002:0783b18": "亦傍乎寶林付法藏二傳矣。非有異聞也。然",
    "T51n2080_002:0783b19": "其所斷浮泛。是非不明。終不能深推大經大",
    "T51n2080_002:0783b20": "論而驗實佛意。使後世學者益以相疑。是亦",
    "T51n2080_002:0783b21": "二古之短也。方今宗門雖衰師表者混濫鮮",
    "T51n2080_002:0783b22": "得其人。而彼學之者有識。自當尊奉先佛聖",
    "T51n2080_002:0783b23": "意。豈宜幸其衰乘其無人不顧其大宗大祖",
    "T51n2080_002:0783b24": "而瀆亂乎法門事體。是可謂有識乎。世書曰。",
    "T51n2080_002:0783b25": "賜也爾愛其羊。我愛其禮。是亦不忘其聖人",
    "T51n2080_002:0783b26": "之道者也。彼學之者亦少宜思之。始達磨道",
    "T51n2080_002:0783b27": "顯於魏。而梁之武帝遺魏書曰。共賴觀音分",
    "T51n2080_002:0783b28": "化。又曰。聖胄大師慧遠法師。序其禪經曰。非",
    "T51n2080_002:0783b29": "夫道冠三乘智通十地。孰能洞玄根於法身。",
    "T51n2080_002:0783c01": "歸宗一於無相。如此則達磨果聖人也。以梁",
    "T51n2080_002:0783c02": "武之尊遠公之賢聖。其所稱之亦可信矣。吾",
    "T51n2080_002:0783c03": "見其輒以達磨而為戲者。何其不知量也。若",
    "T51n2080_002:0783c04": "達磨出於如來之後世。而乃稱禪經者。蓋其",
    "T51n2080_002:0783c05": "採眾經。始欲以佛言為量以發後人之信心",
    "T51n2080_002:0783c06": "耳。故遠公序曰。撮諸經要勸發大乘。此其證",
    "T51n2080_002:0783c07": "矣。"
}