{
    "T27n1545_200:0998c14": "阿毘達磨大毘婆沙論卷第二百",
    "T27n1545_200:0998c16": "五百大阿羅漢等造",
    "T27n1545_200:0998c17": "三藏法師玄奘奉 詔譯",
    "T27n1545_200:0998c18": "見蘊第八中見納息第五之三",
    "T27n1545_200:0998c19": "[0998c19] 後際分別見中十六有想論者。謂初四種依",
    "T27n1545_200:0998c20": "三見立。如說一類補特伽羅。起如是見立",
    "T27n1545_200:0998c21": "如是論。命者即身。復有一類補特伽羅。起",
    "T27n1545_200:0998c22": "如是見立如是論。命者異身。復有一類補",
    "T27n1545_200:0998c23": "特伽羅。起如是見立如是論。此總是我。遍",
    "T27n1545_200:0998c24": "滿無二無異無缺。依第一見建立第一我有",
    "T27n1545_200:0998c25": "色死後有想論。謂彼外道執色為我。執餘",
    "T27n1545_200:0998c26": "四蘊以為我所。彼所執我以色為性。故名",
    "T27n1545_200:0998c27": "有色。取諸法相說名為想。此有色我有彼",
    "T27n1545_200:0998c28": "想故說名有想。以執四蘊為我所故。彼",
    "T27n1545_200:0998c29": "作是念。此有色我死後有想。此在欲界全",
    "T27n1545_200:0999a01": "色界一分。除無想天。許無色界亦有色者。",
    "T27n1545_200:0999a02": "此亦在彼前三無色。此有想故不在後一。",
    "T27n1545_200:0999a03": "依第二見建立第二我無色死後有想論。謂",
    "T27n1545_200:0999a04": "彼外道執無色為我。執色或餘四蘊以為",
    "T27n1545_200:0999a05": "我所。謂若除想執餘三蘊總別為我。即執",
    "T27n1545_200:0999a06": "想色蘊為我所。若執想蘊為我。即執餘",
    "T27n1545_200:0999a07": "蘊為我所。彼所執我無色為性故名無色。",
    "T27n1545_200:0999a08": "取諸法相說名為想。此無色我或想為性。",
    "T27n1545_200:0999a09": "或有想用說名有想。或有彼想說名有想。",
    "T27n1545_200:0999a10": "以執想蘊為我所故。彼作是念。此無色我",
    "T27n1545_200:0999a11": "死後有想。此在欲界乃至無所有處。除無",
    "T27n1545_200:0999a12": "想天。依第三見建立第三我。亦有色亦無",
    "T27n1545_200:0999a13": "色死後有想論。謂彼外道執色無色為我。",
    "T27n1545_200:0999a14": "如諦語外道等。總於五蘊起一我想。由彼",
    "T27n1545_200:0999a15": "各別分別諸蘊不得實我。猶如各別分別",
    "T27n1545_200:0999a16": "甘酢&#x918E;辛苦淡。無總實有一味可得。彼",
    "T27n1545_200:0999a17": "於諸蘊起一想已總執為我。彼所執我以",
    "T27n1545_200:0999a18": "色無色為性。故名亦有色亦無色。取諸法",
    "T27n1545_200:0999a19": "相說名為想。此亦有色亦無色我。或以想為",
    "T27n1545_200:0999a20": "性。或有想用說名有想。或有彼想說名有",
    "T27n1545_200:0999a21": "想。以執自身諸蘊為我。執他諸蘊為我",
    "T27n1545_200:0999a22": "所故。有餘外道。於有色我見過失已。依",
    "T27n1545_200:0999a23": "無色我而住。於無色我見過失已。復依有",
    "T27n1545_200:0999a24": "色我而住。彼諸外道我見未斷。雖執有我",
    "T27n1545_200:0999a25": "而不決定。說所執我唯是有色或唯是無",
    "T27n1545_200:0999a26": "色。然作是念。此亦有色亦無色。我死後有想",
    "T27n1545_200:0999a27": "此在欲界全隨其所應。乃至廣說。第四我",
    "T27n1545_200:0999a28": "非有色非無色死後有想論。即遮第三無",
    "T27n1545_200:0999a29": "別依見。彼作是念。我雖實有而不可說定",
    "T27n1545_200:0999b01": "亦有色亦無色。彼見實我定亦有色亦無色。",
    "T27n1545_200:0999b02": "俱有過失故。作是說。此我非有色非無",
    "T27n1545_200:0999b03": "色死後有想。餘如前說。如是四種或依尋",
    "T27n1545_200:0999b04": "伺或依等至皆容得起。執我有邊死後有",
    "T27n1545_200:0999b05": "想論者。若執色為我。彼所執我體有分限。",
    "T27n1545_200:0999b06": "或在心中如指節量光明熾盛。或在身中",
    "T27n1545_200:0999b07": "稱身形量內外明徹。如說我我形相端嚴",
    "T27n1545_200:0999b08": "光明熾盛清淨第一。喬答摩尊寧說無我。若",
    "T27n1545_200:0999b09": "執非色為我。彼所執我亦有分限。以非",
    "T27n1545_200:0999b10": "色法所依所緣有分限故。亦名有邊。彼依",
    "T27n1545_200:0999b11": "尋伺起如是執。若依等至起此執者必未",
    "T27n1545_200:0999b12": "得遍處定。如是二種俱作是念。我定有邊",
    "T27n1545_200:0999b13": "死後有想。此在欲界全色界一分。除無想",
    "T27n1545_200:0999b14": "天。許無色界亦有色者此亦在彼前三無",
    "T27n1545_200:0999b15": "色。執我無邊死後有想論者。若執色為我。",
    "T27n1545_200:0999b16": "彼所執我遍一切處。如明論說。有我士夫",
    "T27n1545_200:0999b17": "其量廣大邊際難測。光色如日。諸冥闇者雖",
    "T27n1545_200:0999b18": "住其前而不能見。要知此我方能越度生",
    "T27n1545_200:0999b19": "老病死。異此更無越度理趣。又如有說。地",
    "T27n1545_200:0999b20": "即是我我即是地。其量無邊。若執無色為",
    "T27n1545_200:0999b21": "我。彼作是念。如不至火終不能燒。若不",
    "T27n1545_200:0999b22": "至刀終不能割。若不至水終不能潤。如",
    "T27n1545_200:0999b23": "是若有不至我者終不能取無邊分量。彼",
    "T27n1545_200:0999b24": "依尋伺起如是執。若依等至起此執者",
    "T27n1545_200:0999b25": "必已得遍處定。如是二種俱作是念。我定無",
    "T27n1545_200:0999b26": "邊死後有想。此在欲界全隨其所應。乃至",
    "T27n1545_200:0999b27": "廣說。執我亦有邊亦無邊死後有想論者。若",
    "T27n1545_200:0999b28": "執色為我。彼所執我隨所依身。或卷或舒",
    "T27n1545_200:0999b29": "其量不定。彼作是念。身若有量我即有邊。",
    "T27n1545_200:0999c01": "身若無量我即無邊。若執無色為我。彼作",
    "T27n1545_200:0999c02": "是念。若隨有量所依所緣我即有邊。若隨",
    "T27n1545_200:0999c03": "無量所依所緣我即無邊。如是二種俱作是",
    "T27n1545_200:0999c04": "念。我亦有邊亦無邊死後有想。此在欲界全",
    "T27n1545_200:0999c05": "隨其所應。乃至廣說。執我非有邊非無邊",
    "T27n1545_200:0999c06": "死後有想論者。即遮第三為此第四。三門",
    "T27n1545_200:0999c07": "異說如前應知。如是四種或依尋伺或依",
    "T27n1545_200:0999c08": "等至。皆容得起。",
    "T27n1545_200:0999c09": "[0999c09] 依想受異故作是說。我有一想我有種種",
    "T27n1545_200:0999c10": "想我有小想我有無量想。我純有樂我純",
    "T27n1545_200:0999c11": "有苦。我有苦有樂我無苦無樂死後有想。",
    "T27n1545_200:0999c12": "此中我有一想者。謂在前三無色。由彼諸",
    "T27n1545_200:0999c13": "想一門轉故說名一想。我有種種想者。謂",
    "T27n1545_200:0999c14": "在欲色界。除無想天。由彼諸想六門四門",
    "T27n1545_200:0999c15": "轉故。及緣種種境故名種種想。依尋伺者",
    "T27n1545_200:0999c16": "我亦有差別。謂有一種工巧智者名有一",
    "T27n1545_200:0999c17": "想。若有種種工巧智者名有種種想。我有",
    "T27n1545_200:0999c18": "小想者。謂執少色為我。或執少無色為",
    "T27n1545_200:0999c19": "我。若執少色為我。彼執色我其量狹小。如",
    "T27n1545_200:0999c20": "指節等。彼執想為我。所依小身故緣少境",
    "T27n1545_200:0999c21": "故。說為小想。我與彼合名有小想。此在欲",
    "T27n1545_200:0999c22": "界全色界一分。除無想天。許無色界亦有",
    "T27n1545_200:0999c23": "色者。此亦在彼前三無色。若執少無色為",
    "T27n1545_200:0999c24": "我。彼或執受為我想為我所。依小身故。",
    "T27n1545_200:0999c25": "緣少境故。說為小想。我與彼合名有小",
    "T27n1545_200:0999c26": "想。執行為我執識為我。廣說亦爾。若執想",
    "T27n1545_200:0999c27": "為我。彼想依小身故緣少境故。說為小",
    "T27n1545_200:0999c28": "想。彼執小想為我性故。或有想用名有",
    "T27n1545_200:0999c29": "小想。此在欲界乃至無所有處。除無想天。",
    "T27n1545_200:1000a01": "我有無量想者。謂執無量色為我或執無",
    "T27n1545_200:1000a02": "量無色為我。若執無量色為我。彼執色我",
    "T27n1545_200:1000a03": "遍一切處。彼執想為我。所依無量身故緣",
    "T27n1545_200:1000a04": "無量境故名無量想。我與彼合名有無量",
    "T27n1545_200:1000a05": "想。此在欲界全色界一分。除無想天。許無",
    "T27n1545_200:1000a06": "色界亦有色者。此亦在彼前三無色。若執",
    "T27n1545_200:1000a07": "無量無色為我。彼或執受為我想為我所。",
    "T27n1545_200:1000a08": "彼想依無量身故緣無量境故名無量想。",
    "T27n1545_200:1000a09": "我與彼合故名有無量想。執行為我執識",
    "T27n1545_200:1000a10": "為我。廣說亦爾。若執想為我。彼想依無量",
    "T27n1545_200:1000a11": "身故緣無量境故名無量想。彼執無量想",
    "T27n1545_200:1000a12": "為我性故。或有想用故名有無量想。此",
    "T27n1545_200:1000a13": "在欲界乃至無所有處。除無想天。如是四",
    "T27n1545_200:1000a14": "種或依尋伺或依等至皆容得起。我純有",
    "T27n1545_200:1000a15": "樂者。謂在前三靜慮。諸得定者以天眼通",
    "T27n1545_200:1000a16": "見三靜慮恒時受樂。後從彼歿來生此間。",
    "T27n1545_200:1000a17": "便作是念我純有樂。諸等伺者見諸有情",
    "T27n1545_200:1000a18": "於一切時與樂具合。便作是念我純有樂。",
    "T27n1545_200:1000a19": "如於此世他世亦爾。我純有苦者。謂在地",
    "T27n1545_200:1000a20": "獄。諸得定者以天眼通見在地獄恒時受",
    "T27n1545_200:1000a21": "苦。後從彼歿來生此間。便作是念我純有",
    "T27n1545_200:1000a22": "苦。諸尋伺者見諸有情於一切時與苦具",
    "T27n1545_200:1000a23": "合。便作是念我純有苦。如於此世他世亦",
    "T27n1545_200:1000a24": "爾。我有苦有樂者。謂在傍生鬼界人及欲",
    "T27n1545_200:1000a25": "界天。諸得定者以天眼通見彼有情苦樂",
    "T27n1545_200:1000a26": "雜受。後從彼歿來生此間。便作是念我有",
    "T27n1545_200:1000a27": "苦有樂。諸尋伺者見諸有情有時與苦具",
    "T27n1545_200:1000a28": "合有時。與樂具合。便作是念我有苦有樂。",
    "T27n1545_200:1000a29": "如於此世他世亦爾。我無苦無樂者。謂在",
    "T27n1545_200:1000b01": "第四靜慮乃至無所有處。諸得定者知彼有",
    "T27n1545_200:1000b02": "情無苦無樂。後從彼歿來生此間。便作是",
    "T27n1545_200:1000b03": "念我無苦無樂。諸尋伺者作如是念。我體",
    "T27n1545_200:1000b04": "是常不明了轉。雖有暫與苦樂相應而彼",
    "T27n1545_200:1000b05": "是客我非有彼。此十六種後際分別。諸有想",
    "T27n1545_200:1000b06": "論依前所說十六事起。八無想論者。謂有色",
    "T27n1545_200:1000b07": "等四有邊等四。有色等四者。一執我有色死",
    "T27n1545_200:1000b08": "後無想。謂彼執色為我得無想定。及見他",
    "T27n1545_200:1000b09": "得彼定生無想有情天便作是念。我有色",
    "T27n1545_200:1000b10": "死後無想。當生無想有情天中想不起故。",
    "T27n1545_200:1000b11": "諸尋伺者執色為我。見有風&#x764E;熟眠悶絕",
    "T27n1545_200:1000b12": "苦受所切似全無想便作是念。我雖有色",
    "T27n1545_200:1000b13": "而無其想。如於此世他世亦爾。二執我無",
    "T27n1545_200:1000b14": "色死後無想。謂彼執命根為我得無想定。",
    "T27n1545_200:1000b15": "及見他得彼定生無想有情天。便作是念。",
    "T27n1545_200:1000b16": "我無色死後無想當生無想有情天中。想不",
    "T27n1545_200:1000b17": "起故。諸尋伺者執命根為我。見有風&#x764E;熟",
    "T27n1545_200:1000b18": "眠悶絕苦受所切似全無想。便作是念。我",
    "T27n1545_200:1000b19": "無色亦無想。如於此世他世亦爾。有尋伺",
    "T27n1545_200:1000b20": "者除想執餘三蘊為我。亦容執我無色死",
    "T27n1545_200:1000b21": "後無想。三執我亦有色亦無色死後無想。謂",
    "T27n1545_200:1000b22": "彼執色命根為我。彼於此二起一我想。由",
    "T27n1545_200:1000b23": "彼各別分別此二不得實我。猶如各別分",
    "T27n1545_200:1000b24": "別甘等不得總味。彼執此二為一我已得",
    "T27n1545_200:1000b25": "無想定。及見他得彼定生無想有情天。便",
    "T27n1545_200:1000b26": "作是念。我亦有色亦無色死後無想。當生",
    "T27n1545_200:1000b27": "無想有情天中。想不起故。諸尋伺者執色命",
    "T27n1545_200:1000b28": "根為我。見有風&#x764E;熟眠悶絕苦受所切似",
    "T27n1545_200:1000b29": "全無想。便作是念。我亦有色亦無色而全無",
    "T27n1545_200:1000c01": "想。如於此世他世亦爾。有尋伺者除想執",
    "T27n1545_200:1000c02": "餘四蘊為我亦容執我亦有色亦無色死後",
    "T27n1545_200:1000c03": "無想。四執我非有色非無色死後無想。即",
    "T27n1545_200:1000c04": "遮第三為此第四。三門異說如前應知。有",
    "T27n1545_200:1000c05": "邊等四者。一執我有邊死後無想。謂若執色",
    "T27n1545_200:1000c06": "為我。彼執色我其量狹小。如指節等。若執",
    "T27n1545_200:1000c07": "無色為我。彼執命根為我。遍在身中稱",
    "T27n1545_200:1000c08": "身形量。如是執已得無想定。及見他得彼",
    "T27n1545_200:1000c09": "定生無想有情天。便作是念。我有邊死後",
    "T27n1545_200:1000c10": "無想。當生無想有情天中。想不起故。諸尋",
    "T27n1545_200:1000c11": "伺者亦執彼為我見有風&#x764E;。隨其所應。廣",
    "T27n1545_200:1000c12": "如前說。二執我無邊死後無想。謂若執色為",
    "T27n1545_200:1000c13": "我。彼執色我遍一切處。若執無色為我。",
    "T27n1545_200:1000c14": "彼執命根為我。亦遍一切處。如是執已得",
    "T27n1545_200:1000c15": "無想定。及見他得彼定生無想有情天。便",
    "T27n1545_200:1000c16": "作是念。我無邊死後無想。當生無想有情",
    "T27n1545_200:1000c17": "天中。想不起故。諸尋伺者亦執彼為我。見",
    "T27n1545_200:1000c18": "有風&#x764E;。隨其所應廣如前說。三執我亦有",
    "T27n1545_200:1000c19": "邊亦無邊死後無想。謂若執色為我。彼執",
    "T27n1545_200:1000c20": "色我或卷或舒。若執無色為我。彼執命根",
    "T27n1545_200:1000c21": "為我。亦如身色或卷或舒。如是執已得無",
    "T27n1545_200:1000c22": "想定。及見他得彼定生無想有情天。便作",
    "T27n1545_200:1000c23": "是念。我亦有邊亦無邊死後無想。當生無",
    "T27n1545_200:1000c24": "想有情天中。想不起故。諸尋伺者亦執彼為",
    "T27n1545_200:1000c25": "我。隨其所應廣如前說。四執我非有邊",
    "T27n1545_200:1000c26": "非無邊死後無想。即遮第三為此第四。三",
    "T27n1545_200:1000c27": "門異說如前應知。如是八種後際分別。諸",
    "T27n1545_200:1000c28": "無想論依前所說。八種事起。",
    "T27n1545_200:1000c29": "[1000c29] 八非有想非無想論者。謂有色等四有邊等",
    "T27n1545_200:1001a01": "四。有色等四者。一執我有色死後非有想非",
    "T27n1545_200:1001a02": "無想。謂尋伺者執色為我。彼見有情想不",
    "T27n1545_200:1001a03": "明了。便作是念。我有色非有想非無想。如",
    "T27n1545_200:1001a04": "於此世他世亦爾。非得彼定可有此執。",
    "T27n1545_200:1001a05": "所以者何。要已離無所有處染者。方可執",
    "T27n1545_200:1001a06": "非想非非想處諸蘊為我。彼既無色此執理",
    "T27n1545_200:1001a07": "無有依別義說。得彼定亦有此執。謂生",
    "T27n1545_200:1001a08": "欲色界已離無所有處染者。執非想非非",
    "T27n1545_200:1001a09": "想處諸蘊為我。彼所執我體雖非色。而與",
    "T27n1545_200:1001a10": "色合名有色我。如說有髻人而人體非髻。",
    "T27n1545_200:1001a11": "彼雖不執色為我所。而所執我未離色身。",
    "T27n1545_200:1001a12": "乃至命終猶隨身故說我有色。彼由所入非",
    "T27n1545_200:1001a13": "想非非想處定想不明了故。執我現在非有",
    "T27n1545_200:1001a14": "想非無想死後亦然。許無色界亦有色者。彼",
    "T27n1545_200:1001a15": "許有執非想非非想處我實有色。而非有想",
    "T27n1545_200:1001a16": "亦非無想。二執我無色死後非有想非無想。",
    "T27n1545_200:1001a17": "謂得彼定者執非想非非想處諸無色蘊為",
    "T27n1545_200:1001a18": "我。或為我所。彼所執我以無色為性。或",
    "T27n1545_200:1001a19": "有無色故名無色我。彼由所入非想非非",
    "T27n1545_200:1001a20": "想處定想不明了故。執我現在非有想非無",
    "T27n1545_200:1001a21": "想死後亦然。諸尋伺者執無色為我。彼見",
    "T27n1545_200:1001a22": "有情想不明了便作是念。我無色非有想",
    "T27n1545_200:1001a23": "非無想。如於此世他世亦爾。三執我亦有",
    "T27n1545_200:1001a24": "色亦無色死後非有想非無想。謂尋伺者執",
    "T27n1545_200:1001a25": "色無色為我。彼見有情想不明了。便作是",
    "T27n1545_200:1001a26": "念。我亦有色亦無色非有想非無想。如於此",
    "T27n1545_200:1001a27": "世他世亦爾。非得彼定可有此執。所以",
    "T27n1545_200:1001a28": "者何。要已離無所有處染者。方可執非想",
    "T27n1545_200:1001a29": "非非想處諸蘊為我。彼既無色此執理無",
    "T27n1545_200:1001b01": "有。依別義說。得彼定亦有此執。謂生欲",
    "T27n1545_200:1001b02": "色界已離無所有處染者。執非想非非想",
    "T27n1545_200:1001b03": "處諸蘊為我。彼所執我體雖非色而與色",
    "T27n1545_200:1001b04": "合名有色我。如說有髻人而人體非髻彼",
    "T27n1545_200:1001b05": "雖不執色為我所。而所執我未離色身。乃",
    "T27n1545_200:1001b06": "至命終猶隨身故說我亦有色。執無色為",
    "T27n1545_200:1001b07": "我故說我亦無色。彼由所入非想非非想處",
    "T27n1545_200:1001b08": "定想不明了故。執我現在非有想非無想",
    "T27n1545_200:1001b09": "死後亦然。許無色界亦有色者。彼許有執",
    "T27n1545_200:1001b10": "非想非非想處我實亦有色亦無色。而非有",
    "T27n1545_200:1001b11": "想亦非無想。四執我非有色非無色。死後",
    "T27n1545_200:1001b12": "非有想非無想。即遮第三為此第四。三門",
    "T27n1545_200:1001b13": "異說如前應知。",
    "T27n1545_200:1001b14": "[1001b14] 有邊等四者。一執我有邊死後非有想非",
    "T27n1545_200:1001b15": "無想。二執我無邊死後非有想非無想。三執",
    "T27n1545_200:1001b16": "我亦有邊亦無邊。死後非有想非無想。四執",
    "T27n1545_200:1001b17": "我非有邊非無邊。死後非有想非無想。如是",
    "T27n1545_200:1001b18": "一切皆執無色為我。已得非想非非想處",
    "T27n1545_200:1001b19": "定者皆容有此執。又此一切皆容執非想",
    "T27n1545_200:1001b20": "非非想處。四無色蘊為我我所。一由彼定時",
    "T27n1545_200:1001b21": "分促故。以一一蘊為所緣故執我有邊。二",
    "T27n1545_200:1001b22": "由彼定時分長故。總以四蘊為所緣故執",
    "T27n1545_200:1001b23": "我無邊。三由彼定時分或促或長故。或一一",
    "T27n1545_200:1001b24": "蘊或總四蘊為所緣故。執我亦有邊亦無",
    "T27n1545_200:1001b25": "邊。即遮第三為其第四。三門異說如前應",
    "T27n1545_200:1001b26": "知。此中一切皆由所入非想非非想處定想",
    "T27n1545_200:1001b27": "不明了故。執我現在非有想非無想死後亦",
    "T27n1545_200:1001b28": "然。諸尋伺者及許無色界亦有色者。執色",
    "T27n1545_200:1001b29": "無色為我。隨其所應廣如前說。如是八種",
    "T27n1545_200:1001c01": "後際分別非有想非無想論。依前所說八事",
    "T27n1545_200:1001c02": "而起。問何故無想論及非有想非無想論中。",
    "T27n1545_200:1001c03": "不說我有一想等八耶。答若亦說者一切皆",
    "T27n1545_200:1001c04": "應名有想論。以有想受者非無想等故。如",
    "T27n1545_200:1001c05": "是一切有想等論說死後故。皆是後際分別",
    "T27n1545_200:1001c06": "見攝。",
    "T27n1545_200:1001c07": "[1001c07] 七斷滅論者。一作是念。此我有色&#x9E81;四大種",
    "T27n1545_200:1001c08": "所造為性。死後斷滅畢竟無有。齊此名為",
    "T27n1545_200:1001c09": "我正斷滅。彼見此生受胎為初死時為後",
    "T27n1545_200:1001c10": "便作是念。我受胎時本無而有。若至死位",
    "T27n1545_200:1001c11": "有已還無名善斷滅。二作是念。此我欲界天",
    "T27n1545_200:1001c12": "死後斷滅畢竟無有。齊此名為我正斷滅。",
    "T27n1545_200:1001c13": "彼作是念。我既不因產門而生。本無而有。",
    "T27n1545_200:1001c14": "有已還無。如彗星等名善斷滅。三作是念。",
    "T27n1545_200:1001c15": "此我色界天死後斷滅畢竟無有。齊此名為",
    "T27n1545_200:1001c16": "我正斷滅。彼作是念。我既不因產門而生。",
    "T27n1545_200:1001c17": "本無而有。由等至力。有已還無名善斷滅。",
    "T27n1545_200:1001c18": "或有說者。此三斷見皆緣已離初靜慮染有",
    "T27n1545_200:1001c19": "情而起。彼斷見者。雖已得定而未能離初",
    "T27n1545_200:1001c20": "靜慮染。所發天眼唯見下地。前三有情既命",
    "T27n1545_200:1001c21": "終已皆生上地。所受中有生有等身。非彼境",
    "T27n1545_200:1001c22": "界便作是念。得靜慮者既命終已悉皆斷",
    "T27n1545_200:1001c23": "滅。四作是念。此我空無邊處天死後斷滅畢",
    "T27n1545_200:1001c24": "竟無有。齊此名為我正斷滅。五作是念。此",
    "T27n1545_200:1001c25": "我識無邊處天死後斷滅畢竟無有。齊此名",
    "T27n1545_200:1001c26": "為我正斷滅。六作是念。此我無所有處天死",
    "T27n1545_200:1001c27": "後斷滅畢竟無有。齊此名為我正斷滅。七",
    "T27n1545_200:1001c28": "作是念。此我非想非非想處天死後斷滅畢",
    "T27n1545_200:1001c29": "竟無有。齊此名為我正斷滅。此中後四有",
    "T27n1545_200:1002a01": "執空無邊處為生死頂。乃至有執非想非",
    "T27n1545_200:1002a02": "非想處為生死頂。若執空無邊處為生死",
    "T27n1545_200:1002a03": "頂。彼執空無邊處死後無有名善斷滅。乃",
    "T27n1545_200:1002a04": "至若執非想非非想處為生死頂。彼執非",
    "T27n1545_200:1002a05": "想非非想處死後無有名善斷滅。如是七種",
    "T27n1545_200:1002a06": "後際分別諸斷滅論。依前所說七事而起。如",
    "T27n1545_200:1002a07": "是七種皆說死後。故是後際分別見攝。五現",
    "T27n1545_200:1002a08": "法涅槃論者。謂外道執。若於現在我受安",
    "T27n1545_200:1002a09": "樂名得涅槃。若我有苦爾時不名得涅槃",
    "T27n1545_200:1002a10": "者不安樂故。初作是念。此我清淨解脫出",
    "T27n1545_200:1002a11": "離一切災橫。謂現受用妙五欲樂爾時名得",
    "T27n1545_200:1002a12": "現法涅槃。第二能見諸欲過失彼作是念。",
    "T27n1545_200:1002a13": "欲所生樂眾苦所隨多諸怨害。定所生樂微",
    "T27n1545_200:1002a14": "妙寂靜無眾苦隨離諸怨害。復作是念。此",
    "T27n1545_200:1002a15": "我清淨解脫出離一切災橫。謂現安住最初",
    "T27n1545_200:1002a16": "靜慮。爾時名得現法涅槃第三能見諸欲",
    "T27n1545_200:1002a17": "尋伺俱有過失。彼作是念。此我清淨解脫",
    "T27n1545_200:1002a18": "出離一切災橫。謂現安住第二靜慮爾時",
    "T27n1545_200:1002a19": "名得現法涅槃。第四能見諸欲尋伺及喜過",
    "T27n1545_200:1002a20": "失。彼作是念。此我清淨解脫出離一切災",
    "T27n1545_200:1002a21": "橫。謂現安住第三靜慮爾時名得現法涅",
    "T27n1545_200:1002a22": "槃。第五能見諸欲尋伺喜入出息皆有過失。",
    "T27n1545_200:1002a23": "彼作是念。此我清淨解脫出離一切災橫。謂",
    "T27n1545_200:1002a24": "現安住第四靜慮爾時名得現法涅槃。問云",
    "T27n1545_200:1002a25": "何此五現法涅槃論是後際分別見攝答此",
    "T27n1545_200:1002a26": "五雖緣現在而待過去名後。是故說為後",
    "T27n1545_200:1002a27": "際分別。復有說者。此五執我現既有樂後",
    "T27n1545_200:1002a28": "亦有樂。故是後際分別見攝問若爾。何故說",
    "T27n1545_200:1002a29": "為現法涅槃論者。答現樂為先而執後樂。",
    "T27n1545_200:1002b01": "現居先故用標論名。如是五種後際分別。現",
    "T27n1545_200:1002b02": "涅槃論依前所說五事而起。如契經說。苾",
    "T27n1545_200:1002b03": "芻當知。世間沙門婆羅門等。所依諸見皆入",
    "T27n1545_200:1002b04": "二見。謂有見無有見。今應分別。云何諸見一",
    "T27n1545_200:1002b05": "切皆入此二見中。答非此入言顯攝彼體。",
    "T27n1545_200:1002b06": "但顯彼入二見品中。所以者何。有見者即常",
    "T27n1545_200:1002b07": "見。無有見者即斷見。諸惡見趣雖有多種",
    "T27n1545_200:1002b08": "無不皆入此二品類。如此品初補剌拏說",
    "T27n1545_200:1002b09": "無施與等。五類邪見入斷見品。以執無故。",
    "T27n1545_200:1002b10": "有說。入二品。由執我常謗因等故。次說乃",
    "T27n1545_200:1002b11": "至活有命者死後斷壞無有等斷見攝故即斷",
    "T27n1545_200:1002b12": "見品。有作是說。此四大種士夫身乃至智者",
    "T27n1545_200:1002b13": "讚受入二品中。次說無因無緣等是末塞",
    "T27n1545_200:1002b14": "羯梨見。次說造教造等是珊闍夷見。此二俱",
    "T27n1545_200:1002b15": "入斷見品。以執無故。有說。入二品。由執",
    "T27n1545_200:1002b16": "我常謗因等故。次說此七士身等常見攝故",
    "T27n1545_200:1002b17": "即常見品。次說有十四億等是無勝髮褐見。",
    "T27n1545_200:1002b18": "次說一切士夫諸有所受無不皆以宿作",
    "T27n1545_200:1002b19": "為因等。是離繫親子見。此二俱入二品。以",
    "T27n1545_200:1002b20": "執有我後斷滅故。次說一切士夫所受皆是",
    "T27n1545_200:1002b21": "無因無緣等。是犎迦多衍那見。入斷見品。",
    "T27n1545_200:1002b22": "以執無故。有說。入二品。以執我常謗無因",
    "T27n1545_200:1002b23": "故。次說自作苦樂等此入二品。以執有我",
    "T27n1545_200:1002b24": "後斷滅故。次說所受苦樂非自作等入斷",
    "T27n1545_200:1002b25": "見品。以執無故。有說。入二品。以執我常謗",
    "T27n1545_200:1002b26": "無因故。次說我及世間常等常見攝故即常",
    "T27n1545_200:1002b27": "見品。次說諦故住故我有我等常見攝故即",
    "T27n1545_200:1002b28": "常見品。次說諦故住故我無我等斷見攝故",
    "T27n1545_200:1002b29": "即斷見品。次說我觀我等入常見品。次說受",
    "T27n1545_200:1002c01": "妙五欲等入常見品。執有我常得涅槃故。",
    "T27n1545_200:1002c02": "有說。入二品。以執有我後斷滅故。次說風",
    "T27n1545_200:1002c03": "不吹等常見攝故即常見品。次說眾生執我",
    "T27n1545_200:1002c04": "作等入二見品。以執有我後斷滅故。後說",
    "T27n1545_200:1002c05": "諸欲淨妙快意受用而無過失等入常見品。",
    "T27n1545_200:1002c06": "執有我常受勝欲故。有說。入二品。以執有",
    "T27n1545_200:1002c07": "我後斷滅故。契經中說。我有想見我無想見",
    "T27n1545_200:1002c08": "我非有想非無想見斷滅見現法涅槃見。此",
    "T27n1545_200:1002c09": "五入一見品。謂前三入常見品。第四入斷",
    "T27n1545_200:1002c10": "見品。第五。有說。入常見品。有說。入二品。梵",
    "T27n1545_200:1002c11": "網經中所說六十二見。亦總入此二見品中。",
    "T27n1545_200:1002c12": "謂前際分別見中四遍常論入常見品。四一",
    "T27n1545_200:1002c13": "分常論。有說。入常見品。有說。入二品以執",
    "T27n1545_200:1002c14": "有常有無常故。二無因論入斷見品。有說。",
    "T27n1545_200:1002c15": "入二品。以執我常謗無因故。有邊等四論。",
    "T27n1545_200:1002c16": "及不死矯亂四論入常見品。有說。入二品",
    "T27n1545_200:1002c17": "以執我常後亦斷故。後際分別見中有想無",
    "T27n1545_200:1002c18": "想非有想非無想論。皆常見攝故即常見品。",
    "T27n1545_200:1002c19": "七斷滅論斷見攝故即斷見品。五現法涅槃",
    "T27n1545_200:1002c20": "論入常見品。執有我常得涅槃故。有說。入",
    "T27n1545_200:1002c21": "二品。以執有我現得涅槃後斷滅故。迦多衍",
    "T27n1545_200:1002c22": "那契經中說。世有二見。一者有見。二者無見。",
    "T27n1545_200:1002c23": "如次攝入常斷見品。師子吼經說。一切見",
    "T27n1545_200:1002c24": "皆依二見。謂有見無有見。依有見者耽著",
    "T27n1545_200:1002c25": "有見憎無有見。依無有見者耽著無有見",
    "T27n1545_200:1002c26": "憎有見。此二如次亦即攝入常斷見品。如",
    "T27n1545_200:1002c27": "契經說。常見外道或執轉變。或執隱顯。或",
    "T27n1545_200:1002c28": "執往來意界常等。如是一切常見攝故即常",
    "T27n1545_200:1002c29": "見品。如契經說。有外道執命者即身。命者",
    "T27n1545_200:1003a01": "異身。命者非即身。命者非異身。問外道何故",
    "T27n1545_200:1003a02": "執命者即身耶。尊者世友作如是說。彼見",
    "T27n1545_200:1003a03": "世間身生時說有情生。身壞時說有情死",
    "T27n1545_200:1003a04": "故。復次彼見世間於有色根身說有命者。",
    "T27n1545_200:1003a05": "於無色根身說無命者故。復次彼見世間",
    "T27n1545_200:1003a06": "於身相差別起男女想故。復次彼見世間",
    "T27n1545_200:1003a07": "於身力強弱說強弱者故。復次彼見世間",
    "T27n1545_200:1003a08": "身形長短&#x9E81;細肥瘦白黑等異說長短等者",
    "T27n1545_200:1003a09": "故。復次彼見世間於身一分有被損害時。",
    "T27n1545_200:1003a10": "遍身皆受不安隱苦故。復次彼見世間憂",
    "T27n1545_200:1003a11": "及喜時。流淚毛&#x7AEA;顏色怡悅故。復次彼見世",
    "T27n1545_200:1003a12": "間皆於身起我名想故。有餘師說。彼見世",
    "T27n1545_200:1003a13": "間守宮蚸蜴等尾。若斷時各能動轉故。大",
    "T27n1545_200:1003a14": "德說曰。彼見世間於有色根身說有情形",
    "T27n1545_200:1003a15": "相。有情言音。有情好醜。有情威儀。有情作業",
    "T27n1545_200:1003a16": "等故。由如是等種種因緣。諸外道說命者",
    "T27n1545_200:1003a17": "即身。問外道何故執命者異身耶。尊者世友",
    "T27n1545_200:1003a18": "作如是說。彼諸外道執色為身。執心心所",
    "T27n1545_200:1003a19": "以為命者。色與心等相續各異。彼覺色身",
    "T27n1545_200:1003a20": "前後轉變。不覺心等前後異相。故起此見",
    "T27n1545_200:1003a21": "復次彼見身&#x9E81;心心所細。命者是細故異於",
    "T27n1545_200:1003a22": "身。復次彼見威儀隨意欲轉。即執意欲以",
    "T27n1545_200:1003a23": "為命者。威儀即身轉變差別。復次彼見死者",
    "T27n1545_200:1003a24": "身相無異。便作是念。命者離身說名為死",
    "T27n1545_200:1003a25": "故與身異。復次彼見色身與心心所分位",
    "T27n1545_200:1003a26": "前後轉變各異。彼執心等即是命者故異於",
    "T27n1545_200:1003a27": "身。復次彼見色身有多分。而命者是一故",
    "T27n1545_200:1003a28": "異於身。復次彼諸外道見捨前有身受中有",
    "T27n1545_200:1003a29": "身。復捨中有身受今有身。如是展轉身雖",
    "T27n1545_200:1003b01": "有異而命者一故異於身。有餘師說。彼見睡",
    "T27n1545_200:1003b02": "眠時身亦有動轉。故知其中別有命者。復",
    "T27n1545_200:1003b03": "次彼見夢時。身在本處而有命者遊歷他",
    "T27n1545_200:1003b04": "方。故知異身別有命者。復有說者。彼見依",
    "T27n1545_200:1003b05": "定能憶過去。及知未來多身差別便作是",
    "T27n1545_200:1003b06": "念。身雖有多而命者一。故知各異。復次彼",
    "T27n1545_200:1003b07": "見世間身無動轉。能憶過去及知未來。故",
    "T27n1545_200:1003b08": "知離身別有命者。有作是說。彼見世間。",
    "T27n1545_200:1003b09": "憶先所作及所更事。而身不動。故知離身",
    "T27n1545_200:1003b10": "別有命者。或有說者。彼見身形前後位異。",
    "T27n1545_200:1003b11": "工巧智等隨轉無別。故知離身別有命者。",
    "T27n1545_200:1003b12": "大德說曰。彼見世間不自在者及自在者。身",
    "T27n1545_200:1003b13": "俱動搖。故知彼身由命者轉。問外道何故執",
    "T27n1545_200:1003b14": "命者非即身。尊者世友作如是說。彼見世",
    "T27n1545_200:1003b15": "間身多分異。命者不異故非即身。復次彼",
    "T27n1545_200:1003b16": "見世間身隨緣轉。命者不爾故非即身。復",
    "T27n1545_200:1003b17": "次彼見世間身有增減損益等異。命者不",
    "T27n1545_200:1003b18": "爾故非即身。大德說曰。彼見世間一身而",
    "T27n1545_200:1003b19": "有種種相異。命者不爾故非即身。問外道",
    "T27n1545_200:1003b20": "何故執命者非異身。尊者世友作如是說。",
    "T27n1545_200:1003b21": "彼見異身無別實物命者可得。故執命者",
    "T27n1545_200:1003b22": "非異於身。所餘如前即身中說。大德說曰。",
    "T27n1545_200:1003b23": "彼見世間於自身上而起我愛。不於餘",
    "T27n1545_200:1003b24": "法故執命者非異於身。所餘如前即身中",
    "T27n1545_200:1003b25": "說。然諸愚夫於色心等剎那相續不善了",
    "T27n1545_200:1003b26": "知。說有命者即異身等。若說即身及非異",
    "T27n1545_200:1003b27": "身入斷見品。若說異身及非即身入常見",
    "T27n1545_200:1003b28": "品。故諸外道諸惡見趣無不皆入斷常品",
    "T27n1545_200:1003b29": "中。一切如來應正等覺對治彼故宣說中",
    "T27n1545_200:1003c01": "道。謂色心等非斷非常。",
    "T27n1545_200:1003c02": "[1003c02] 問云何應知死後非斷。尊者世友作如是",
    "T27n1545_200:1003c03": "言。見今時心多念相續。由前前滅有後後",
    "T27n1545_200:1003c04": "生。後心必依前心而起。前心有力必引後",
    "T27n1545_200:1003c05": "心。遇極厭緣後方不起。由斯此世初受生",
    "T27n1545_200:1003c06": "心定有前心為因引起。將命終位無極厭",
    "T27n1545_200:1003c07": "緣。正死時心定能引後。前身既能引今身",
    "T27n1545_200:1003c08": "起。今身何故不引後身。由是應知死後非",
    "T27n1545_200:1003c09": "斷。復次見今根覺依已起根復能為因引",
    "T27n1545_200:1003c10": "意覺起。故知胎中最初意覺必因過去根覺",
    "T27n1545_200:1003c11": "引生。前生既能引今生起。今生何故不引",
    "T27n1545_200:1003c12": "後生。由是應知死後非斷。大德說曰。非離",
    "T27n1545_200:1003c13": "餘心有餘心轉。亦見有色隨心而生。復見",
    "T27n1545_200:1003c14": "有心依色而起。由煩惱故有色心生由是",
    "T27n1545_200:1003c15": "應知死後非斷。復次現見前念有煩惱身",
    "T27n1545_200:1003c16": "必能引生後念心色。知命終位有煩惱者",
    "T27n1545_200:1003c17": "定能引後心色令生。由是應知死後非斷。",
    "T27n1545_200:1003c18": "問諸色心等何故非常。答轉變非恒。豈是常",
    "T27n1545_200:1003c19": "住。問寧知轉變不由隱顯而執彼體有生",
    "T27n1545_200:1003c20": "滅耶。尊者世友作如是說。若彼轉變但由",
    "T27n1545_200:1003c21": "隱顯。則處胎藏嬰孩童子少中老位皆應",
    "T27n1545_200:1003c22": "頓起。然漸次起。故知轉變體有生滅不由",
    "T27n1545_200:1003c23": "隱顯。復次若彼轉變但由隱顯。則處胎藏",
    "T27n1545_200:1003c24": "嬰孩童子少中老位應有間斷。然無間斷。",
    "T27n1545_200:1003c25": "故知轉變體有生滅不由隱顯。大德說曰。",
    "T27n1545_200:1003c26": "世間現見眾緣合時有諸法起。緣若乖離諸",
    "T27n1545_200:1003c27": "法便壞。非隱顯者有此差別。故知轉變不",
    "T27n1545_200:1003c28": "由隱顯。但由彼體有生有滅。復次法轉變",
    "T27n1545_200:1003c29": "時前後相別體亦應別。相體一故。若法常住",
    "T27n1545_200:1004a01": "雖有隱顯分位差別而相無異。故知轉變",
    "T27n1545_200:1004a02": "體有生滅伽他納息所有義趣。如文易了",
    "T27n1545_200:1004a03": "故不復釋。",
    "T27n1545_200:1004a04": "[1004a04] 三藏法師玄奘譯斯論訖說二頌言。",
    "T27n1545_200:1004a05": " 佛涅槃後四百年  迦膩色加王贍部",
    "T27n1545_200:1004a06": " 召集五百應真士  迦濕彌羅釋三藏",
    "T27n1545_200:1004a07": " 其中對法毘婆沙  具獲本文今譯訖",
    "T27n1545_200:1004a08": " 願此等潤諸含識  速證圓寂妙菩提"
}