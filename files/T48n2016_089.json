{
    "T48n2016_089:0900b02": "宗鏡錄卷第八十九",
    "T48n2016_089:0900b04": "慧日永明寺主智覺禪師延壽集",
    "T48n2016_089:0900b05": "[0900b05] 夫諸佛唯一法身。云何說三身差別。[0900b05] 答。約",
    "T48n2016_089:0900b06": "用分三。其體常一。識論云。如是法身。有三相",
    "T48n2016_089:0900b07": "別。一自性身。謂諸如來真淨法界。受用變化",
    "T48n2016_089:0900b08": "平等所依。離相寂然。絕諸戲論。具無邊際真",
    "T48n2016_089:0900b09": "常功德。是一切法平等實性。即此自性。亦名",
    "T48n2016_089:0900b10": "法身。大功德法所依止故。二受用身。此有二",
    "T48n2016_089:0900b11": "種。一自受用。謂諸如來。修集無量福慧資糧。",
    "T48n2016_089:0900b12": "所起無邊真實功德。及極圓淨常遍色身。相",
    "T48n2016_089:0900b13": "續湛然。盡未來際恒自受用廣大法樂。二他",
    "T48n2016_089:0900b14": "受用。謂諸如來。由平等智。示現微妙淨功德",
    "T48n2016_089:0900b15": "身。居純淨土。為住十地諸菩薩眾。現大神通。",
    "T48n2016_089:0900b16": "轉正法輪。決眾疑網。令彼受用大乘法樂。三",
    "T48n2016_089:0900b17": "變化身。謂諸如來。由成事智。變現無量隨類",
    "T48n2016_089:0900b18": "化身。居淨穢土。為未登地諸菩薩眾。二乘異",
    "T48n2016_089:0900b19": "生。稱彼機宜現通說法。令各獲得諸利樂事。",
    "T48n2016_089:0900b20": "是以轉滅三心得三身。一根本心。即第八識。",
    "T48n2016_089:0900b21": "轉得法身。二依本心。即第七識。轉得報身。三",
    "T48n2016_089:0900b22": "起事心。即前六識。轉得化身。又一斷德。斷一",
    "T48n2016_089:0900b23": "切煩惱。即法身。二智德。總四智。為報身。三恩",
    "T48n2016_089:0900b24": "德恩憐悲育一切有情。為化身。則八解六通。",
    "T48n2016_089:0900b25": "一心而起。三身四智。八識所成。終無一理一",
    "T48n2016_089:0900b26": "行而從外來。皆從自識施為一心而轉。乃",
    "T48n2016_089:0900b27": "至一身無量身。如華嚴所明無量身雲。重重",
    "T48n2016_089:0900b28": "無盡。皆從性起無礙圓融。[0900b28] 又古德問。夫法",
    "T48n2016_089:0900b29": "身者。法是軌持義。軌謂軌則。令物生解。即",
    "T48n2016_089:0900c01": "法身。能令三根本智而生解故。持謂任持。不",
    "T48n2016_089:0900c02": "捨自性。謂持法身凝然之體。不捨無為之自",
    "T48n2016_089:0900c03": "體故。且如根本智。正證如時。不作如解。能所",
    "T48n2016_089:0900c04": "冥合一體。如日光與虛空合。不分彼此。是無",
    "T48n2016_089:0900c05": "分別。如何得明軌解。若有軌解義。即有分別。",
    "T48n2016_089:0900c06": "若有分別。即與後得智何別。[0900c06] 答。凡論分別。有",
    "T48n2016_089:0900c07": "其三種。一隨念分別。剎那後念續於前念。二",
    "T48n2016_089:0900c08": "計度分別。即。周遍計度。三自性分別。任運緣",
    "T48n2016_089:0900c09": "境不帶名言。今本智證如。但無隨念計度二",
    "T48n2016_089:0900c10": "分別。名無分別。然不妨有自性分別。如人飲",
    "T48n2016_089:0900c11": "水。雖無言說。然冷煖自知。故知亦有軌義。",
    "T48n2016_089:0900c12": "[0900c12] 問。變化身與他受用身。為是真實心。是化現",
    "T48n2016_089:0900c13": "心。[0900c13] 答。此二身是化。然化不離真。識論云。此",
    "T48n2016_089:0900c14": "二身。雖無真實心及心所。而有化現心心所",
    "T48n2016_089:0900c15": "法。無上覺者神力難思。故能化現無形質法。",
    "T48n2016_089:0900c16": "若不爾者。云何如來現貪瞋等。久已斷故。云",
    "T48n2016_089:0900c17": "何聲聞及傍生等知如來心。如來實心。等覺",
    "T48n2016_089:0900c18": "菩薩尚不知故。由此經說。化無量類。皆令有",
    "T48n2016_089:0900c19": "心。又說如來成所作智。化作三業。又說變化",
    "T48n2016_089:0900c20": "有依他心。依他實心相分現故。乃至自性法",
    "T48n2016_089:0900c21": "身。唯有真實常樂我淨。離諸雜染。眾善所依。",
    "T48n2016_089:0900c22": "無為功德。無色心等差別相用。自受用身。具無",
    "T48n2016_089:0900c23": "量種妙色心等。真實功德。若他受用及變化",
    "T48n2016_089:0900c24": "身。唯具無邊似色心等。利樂他用。化相功德。",
    "T48n2016_089:0900c25": "是以如來妙體。清淨法身。不去不來。如影如",
    "T48n2016_089:0900c26": "像。猶四王天之日月。顯清淨水中。不出不入。",
    "T48n2016_089:0900c27": "似憍尸迦之宮殿。現&#x7460;璃地內。非有非無。涅",
    "T48n2016_089:0900c28": "槃無名論云。法身無像。應物以形。般若無",
    "T48n2016_089:0900c29": "知。對緣而照。萬機頓赴而不撓其。神千難",
    "T48n2016_089:0901a01": "殊對而不干其。慮動若行雲。止猶谷。神豈有",
    "T48n2016_089:0901a02": "心於彼。此情繫于動靜者。乎既無心於動。靜",
    "T48n2016_089:0901a03": "亦無像於去來。去來不以像故。無器而不形。",
    "T48n2016_089:0901a04": "動靜不以心故。無感而不應。然則心生於有",
    "T48n2016_089:0901a05": "心。像出於有像。像非我出故。金石流而不燋。",
    "T48n2016_089:0901a06": "心非我生故。日用而不勤。紜紜自彼。於我何",
    "T48n2016_089:0901a07": "為。所以智周萬物而不勞。形充八極而無患。",
    "T48n2016_089:0901a08": "益不可盈。損不可虧。寧復痾癘中達壽極雙",
    "T48n2016_089:0901a09": "樹。靈竭天棺。體盡焚燎者哉。是以諸佛不出",
    "T48n2016_089:0901a10": "世。亦不入涅槃。本悟真心成道。真心無形。豈",
    "T48n2016_089:0901a11": "有出沒耶。但隨有心機熟眾生。感見報化之",
    "T48n2016_089:0901a12": "身。所有見聞。皆是眾生心中之影像。故云心",
    "T48n2016_089:0901a13": "生於有心。像出於有像。則諸佛無心無身。豈",
    "T48n2016_089:0901a14": "有勞慮疲患者乎。復禮法師述三身義云。法",
    "T48n2016_089:0901a15": "身猶虛空之性。雲蒸即翳。霧斂即明。其性本常",
    "T48n2016_089:0901a16": "矣。報身若乘空之日。赫矣高昇。朗然大照。其",
    "T48n2016_089:0901a17": "體恒在矣。化身如鑒水之影。沚清即現。流濁",
    "T48n2016_089:0901a18": "乃昏。顯晦不恒往來無定。夫化佛者。豈他歟。",
    "T48n2016_089:0901a19": "報身圓應之用。報身者何哉。悲智所成之體",
    "T48n2016_089:0901a20": "也。悲以廣濟為理。智以善權為業。所以因時",
    "T48n2016_089:0901a21": "降跡。隨物現身。身跡者用也。悲智者體也。體",
    "T48n2016_089:0901a22": "是其本。用是其末。依體興用。攝末歸本。欲求",
    "T48n2016_089:0901a23": "其異。理可然乎。報身即化也。化身即法也。化",
    "T48n2016_089:0901a24": "身即法理微矣。還寄影喻而述焉。夫水中之",
    "T48n2016_089:0901a25": "日影也。不從外來。不從內出。不此不彼。不異",
    "T48n2016_089:0901a26": "不一。不無其狀。不有其質。倏然而存。忽焉而",
    "T48n2016_089:0901a27": "失。像著而動。性靈而謐。執實者為妄。知妄者",
    "T48n2016_089:0901a28": "了實。日何謂也。日若從外來者。水外寧在乎。",
    "T48n2016_089:0901a29": "若從內出者。水內先有乎。若言在此者。於彼",
    "T48n2016_089:0901b01": "不見乎。若言在彼者。於此不&#x89A9;乎。若言是",
    "T48n2016_089:0901b02": "異者。一見有二乎。若言是一者。二見豈一乎。",
    "T48n2016_089:0901b03": "若言是無者。於見可亡乎。若言是有者。求體",
    "T48n2016_089:0901b04": "曾得乎。謂其生。生無所從。謂其滅。滅無所",
    "T48n2016_089:0901b05": "往。不生矣。不滅矣。性相寂然。心言路斷。斯可",
    "T48n2016_089:0901b06": "謂見水影之實性也。見影之性者。可見化身",
    "T48n2016_089:0901b07": "實性。見化之性者。即證法身之體也。淨名",
    "T48n2016_089:0901b08": "云。佛身即法身也。又觀身實相。觀佛亦然。般",
    "T48n2016_089:0901b09": "若云。若見諸相非相。即見如來。又離一切諸",
    "T48n2016_089:0901b10": "相。即名諸佛。是以舉足下足。道場觸處而無",
    "T48n2016_089:0901b11": "盡。開眼閉眼。諸佛現前而不滅。如上所說。一",
    "T48n2016_089:0901b12": "體三身。理事相成。體用交徹。不出不在。隱顯同",
    "T48n2016_089:0901b13": "時。皆是一心本宗正義。是以一身多身。皆是",
    "T48n2016_089:0901b14": "法界。所悟一法。即無礙法界。即事之理。全",
    "T48n2016_089:0901b15": "在多中。所現。乃是即理之事。全居一內。又成",
    "T48n2016_089:0901b16": "壞一際。緣起同時。如始造眾寶像時。十年像",
    "T48n2016_089:0901b17": "成。百年像壞。初得一寶之時。十年像成。百",
    "T48n2016_089:0901b18": "年像壞。總在得寶緣起之時。以百年不去。現",
    "T48n2016_089:0901b19": "在不住。眾寶緣中無成壞體。以明智慈萬行",
    "T48n2016_089:0901b20": "諸波羅蜜三十七道品眾善法中。以成如來",
    "T48n2016_089:0901b21": "身。然一一緣中。無我無作者。無成壞體。方",
    "T48n2016_089:0901b22": "名正覺。[0901b22] 問。諸佛法身。湛然明淨。如何起六",
    "T48n2016_089:0901b23": "根之相。[0901b23] 答。一以即相明真。何乖大用。二",
    "T48n2016_089:0901b24": "以利他勝業。不斷化門。如寶性論云。依自利",
    "T48n2016_089:0901b25": "利他。成就業義故。說偈云。無漏及遍至。不滅",
    "T48n2016_089:0901b26": "法與恒。清涼不變異。不退寂靜處。諸佛如來",
    "T48n2016_089:0901b27": "身。如虛空無相。妙色常湛然。六根甚明淨。",
    "T48n2016_089:0901b28": "佛眼見眾色。耳聞一切聲。鼻能嗅諸香。舌能",
    "T48n2016_089:0901b29": "練眾味。身覺三昧觸。意知一切法。除諸稠",
    "T48n2016_089:0901c01": "林行。佛離虛空相。又偈云。如虛空無相。而",
    "T48n2016_089:0901c02": "現色等相。法身亦如是。具足六根相。又偈",
    "T48n2016_089:0901c03": "云。如來鏡像身。而不離本體。猶如一切色。",
    "T48n2016_089:0901c04": "不離於虛空。如法華經中。明六根清淨。眼見",
    "T48n2016_089:0901c05": "一切色。耳聞一切聲。鼻嗅一切香。舌了一",
    "T48n2016_089:0901c06": "切味。身現一切境。意知一切法等。[0901c06] 問。若眾",
    "T48n2016_089:0901c07": "生可度。則諸佛界增。眾生界減。若不可度。諸",
    "T48n2016_089:0901c08": "有行願。皆悉唐捐。如何會通。斷其邪見。[0901c08] 答。",
    "T48n2016_089:0901c09": "經云。一切愚癡凡夫。不如實知一法界故。不",
    "T48n2016_089:0901c10": "如實見一法界故。起邪見心為眾生界增。眾",
    "T48n2016_089:0901c11": "生界減。所以只為不如實了一法界心。故見",
    "T48n2016_089:0901c12": "增減。又經云。眾生定相不可得故。又經云。",
    "T48n2016_089:0901c13": "眾生界無性故。眾生界無邊故。古德云。以要",
    "T48n2016_089:0901c14": "言之。眾生界猶如虛空。假使無量勝神通者。",
    "T48n2016_089:0901c15": "各無量劫行於虛空。求空邊際。終不可盡。非",
    "T48n2016_089:0901c16": "以不盡不名遊行。非以遊行令得其際。當知",
    "T48n2016_089:0901c17": "此中佛度生道理亦爾。非以當得令其有終。",
    "T48n2016_089:0901c18": "非以無終說有無得。是故若難一切眾生。皆",
    "T48n2016_089:0901c19": "當作佛。是則眾生雖多。必有終盡之疑。無",
    "T48n2016_089:0901c20": "不通也。起信論明。不思議業相。則諸佛境界。",
    "T48n2016_089:0901c21": "云何不思議。以非一非異。不有不無。非言思",
    "T48n2016_089:0901c22": "可定。情解所測故。稱不思議之業相。此不思",
    "T48n2016_089:0901c23": "議之業相者。謂與眾生作六根境界故。寶性",
    "T48n2016_089:0901c24": "論云。諸佛如來身。如虛空無相。為勝智者作",
    "T48n2016_089:0901c25": "六根境界。示現微妙色。出顯妙音聲。令嗅佛",
    "T48n2016_089:0901c26": "戒香。與佛妙法味。便覺三昧觸。令知深妙",
    "T48n2016_089:0901c27": "法。常化眾生。是真如之用。故云不思議業也。",
    "T48n2016_089:0901c28": "此本覺用與眾生心。本來無二。但不覺隨流。",
    "T48n2016_089:0901c29": "用即不現。用則於彼心中稱根顯現。而不",
    "T48n2016_089:0902a01": "作意我現差別。故云隨根。自然相應。見無不",
    "T48n2016_089:0902a02": "益。是隨染本覺之相。所以菩薩能行非道。通",
    "T48n2016_089:0902a03": "達正道。若入宗鏡門。究竟之道。則染淨由",
    "T48n2016_089:0902a04": "心。無非無正。若入方便門。分別之道。則菩薩",
    "T48n2016_089:0902a05": "大悲力故。常行無礙。[0902a05] 古德問云。非道之行。是",
    "T48n2016_089:0902a06": "煩惱業。菩薩應斷。云何行之。[0902a06] 答。有。三義。一。",
    "T48n2016_089:0902a07": "漸捨門。止。惡行善。二捨相門。善惡俱離。三隨",
    "T48n2016_089:0902a08": "相利益門。染淨俱行。此第三門。更有三意。一",
    "T48n2016_089:0902a09": "約行。自行修淨。化他隨染。二約人。化凡同",
    "T48n2016_089:0902a10": "染。化聖同淨。三約法。隨世間法。必須現染。",
    "T48n2016_089:0902a11": "修菩薩法。必須修淨。[0902a11] 又問。菩薩行非通修何",
    "T48n2016_089:0902a12": "道。[0902a12] 答。道有三種。一證道。謂二空真如。正體智",
    "T48n2016_089:0902a13": "證。二助道。緣修萬行。助顯真理。三不住道。即",
    "T48n2016_089:0902a14": "是悲智。不住生死。不住涅槃。所以菩薩示行。",
    "T48n2016_089:0902a15": "現同其事。為欲同惡止惡。同善進善。若其&#x758E;",
    "T48n2016_089:0902a16": "異。教化即難。故須行非而度脫之。皆令悟",
    "T48n2016_089:0902a17": "入同體真心耳。所以入楞伽經云。出世間上",
    "T48n2016_089:0902a18": "上波羅蜜者。如實能知。但是自心虛妄分別。",
    "T48n2016_089:0902a19": "見外境界。爾時實知。唯是自心。見內外法。不",
    "T48n2016_089:0902a20": "虛妄分別。不取內外自心色相故。菩薩摩訶",
    "T48n2016_089:0902a21": "薩。如。實能知一切法故。行檀波羅蜜為令一",
    "T48n2016_089:0902a22": "切眾生。得無怖畏安隱樂故。乃至菩薩。如實",
    "T48n2016_089:0902a23": "觀察自心分別之相。不見分別。不墮二邊。",
    "T48n2016_089:0902a24": "依如實修行。轉身不見一法生。不見一法滅。",
    "T48n2016_089:0902a25": "自身內證聖行修行。是菩薩般若波羅蜜。還",
    "T48n2016_089:0902a26": "原觀云。智身影現眾緣觀者。謂智體唯一能",
    "T48n2016_089:0902a27": "鑒眾緣。緣相本空。智體寂照。諸緣相盡。如如",
    "T48n2016_089:0902a28": "獨存。謂有為之法。無不俱含真性。故知真心",
    "T48n2016_089:0902a29": "遍一切處。無緣不具。無法不隨。所以華嚴經",
    "T48n2016_089:0902b01": "云。佛身充滿於法界。普現一切眾生前。隨緣",
    "T48n2016_089:0902b02": "赴感靡不周。而恒處此菩提座。大智度論云。",
    "T48n2016_089:0902b03": "如日照天下。不能令高者下。下者高。但顯現",
    "T48n2016_089:0902b04": "而已。佛亦如是。於諸法無所作故。經云。佛",
    "T48n2016_089:0902b05": "身。無為。不墮諸數。[0902b05] 問。一心實相。福智同如。",
    "T48n2016_089:0902b06": "云何分真化虛實之佛身。有供養福田之優",
    "T48n2016_089:0902b07": "劣。[0902b07] 答。佛非真化。真化從心。心真。則真福無",
    "T48n2016_089:0902b08": "邊。心假。則假報有限。如惡心出佛身血。執佛",
    "T48n2016_089:0902b09": "身實有。則血從心生。若敬心欲見佛化身。則",
    "T48n2016_089:0902b10": "佛從心現。故知隱顯在我。佛身無為。優劣唯",
    "T48n2016_089:0902b11": "心。福田平等。[0902b11] 如大智度論問云。佛若無分別",
    "T48n2016_089:0902b12": "者。供養真佛。乃至無餘涅槃。福故不盡。供養",
    "T48n2016_089:0902b13": "化佛亦爾不。[0902b13] 佛答。供養化佛。真佛。其福無",
    "T48n2016_089:0902b14": "異。何以故。佛得諸法實相故。供養福無盡。化",
    "T48n2016_089:0902b15": "佛亦不離實相故。若供養者。心能不異。其福",
    "T48n2016_089:0902b16": "亦等。[0902b16] 問曰。化佛無十力等諸功德。云何與真",
    "T48n2016_089:0902b17": "佛等。[0902b17] 答曰。十力等諸功德。皆入諸法實相。若",
    "T48n2016_089:0902b18": "十力等離諸法實相。則非佛法。墮顛倒邪見。",
    "T48n2016_089:0902b19": "[0902b19] 問曰。若爾。真化中定有諸法實相者。何以言",
    "T48n2016_089:0902b20": "惡心出佛身血得逆罪。不說化佛。[0902b20] 答曰。經中",
    "T48n2016_089:0902b21": "但說惡心出佛身血。不辯真化。若供養化佛",
    "T48n2016_089:0902b22": "得具足福者。惡心毀呰。亦應得逆罪。惡人定",
    "T48n2016_089:0902b23": "謂化佛是真。而惡心出血。血則為出。便得逆",
    "T48n2016_089:0902b24": "罪。故知隨心虛實。佛無定形。實相理中。罪福",
    "T48n2016_089:0902b25": "俱寂。[0902b25] 問。報化既同實相。云何教中說佛壽量。",
    "T48n2016_089:0902b26": "有其延促。[0902b26] 答。一心真如性無盡故。即十方諸",
    "T48n2016_089:0902b27": "佛之壽量。是以山斤海滴。尚可比方。空界地",
    "T48n2016_089:0902b28": "塵。猶能知數。況如來常樂我淨法身慧命。豈",
    "T48n2016_089:0902b29": "窮邊際乎。故云法性壽者。非得命根。亦無連",
    "T48n2016_089:0902c01": "持。強指不遷不變。名之為壽。此壽非長量。亦",
    "T48n2016_089:0902c02": "非短量。無延促。強指法界。同虛空量。此即非",
    "T48n2016_089:0902c03": "身之身。無壽之壽。不量之量也。故金光明經",
    "T48n2016_089:0902c04": "偈云。一切諸水。可知幾滴。無有能數釋尊壽",
    "T48n2016_089:0902c05": "命。諸須彌山。可知斤兩。無有能量釋尊壽命。",
    "T48n2016_089:0902c06": "一切大地。可知塵數。無有能算釋尊壽命。虛",
    "T48n2016_089:0902c07": "空分界。尚可盡邊。無有能計釋尊壽命。法華",
    "T48n2016_089:0902c08": "疏釋如來壽量品云。壽者。受也。若法身。真如",
    "T48n2016_089:0902c09": "不隔諸法。故名為受。若報身。境知相應。故名",
    "T48n2016_089:0902c10": "為受。若應身。一期報得百年不斷。故名為受。",
    "T48n2016_089:0902c11": "法身如來。以如理為命。報身如來。以智慧為",
    "T48n2016_089:0902c12": "命。應身如來。以同緣理為命。法身如來如理",
    "T48n2016_089:0902c13": "命者。有佛無佛。性相常然。不論相應與相續。",
    "T48n2016_089:0902c14": "亦無有量及無量。經云。非如非異。非虛非實。",
    "T48n2016_089:0902c15": "蓋是詮量法身如理命也。詮量報身如來者。",
    "T48n2016_089:0902c16": "以如如智。契如如境。境發智為報。智冥境為",
    "T48n2016_089:0902c17": "受。境既無量無邊。常住不滅。智亦如是。函大",
    "T48n2016_089:0902c18": "蓋大。經偈云。我智力如是。久修業所得。慧光",
    "T48n2016_089:0902c19": "照無量。壽命無數劫。此是詮量報。身如來",
    "T48n2016_089:0902c20": "智慧命也。詮量應身者。應身同緣。緣。長同長。",
    "T48n2016_089:0902c21": "緣促同促。紜紜自彼。於我無為。經云。數數",
    "T48n2016_089:0902c22": "現生。數數現滅。或復自說名字不同。年紀大",
    "T48n2016_089:0902c23": "小。此是詮量應佛同緣命也。無生義云。性自",
    "T48n2016_089:0902c24": "爾者。即是法性空。空即菩提。今生身命。從過",
    "T48n2016_089:0902c25": "去貪取中生。意。既是法性空。當知今生身命。",
    "T48n2016_089:0902c26": "亦即是從法性空中出。法性既空。所生身命。",
    "T48n2016_089:0902c27": "亦還法性空去。故涅槃經云。如八大河。及",
    "T48n2016_089:0902c28": "諸小河。悉入大海。如是一切人中天上。地及",
    "T48n2016_089:0902c29": "虛空。壽命大河。悉入如來壽命海中。又如阿",
    "T48n2016_089:0903a01": "耨達池。出四大河。如來亦爾。出一切命。命既",
    "T48n2016_089:0903a02": "從如出。還如去。六根亦如是。從如出。還如去。",
    "T48n2016_089:0903a03": "若信如上所說。如來壽量。佛親校量功德。譬",
    "T48n2016_089:0903a04": "如有人。於無量億劫行五波羅蜜。不如以般",
    "T48n2016_089:0903a05": "若正智。發一念信心。比前功德百千萬倍。",
    "T48n2016_089:0903a06": "故法華經偈云。是人於百千。萬億劫數中。行",
    "T48n2016_089:0903a07": "此諸功德。如上之所說。有善男女等。聞我說",
    "T48n2016_089:0903a08": "壽命。乃至一念信。其福過於彼。[0903a08] 問。既立一",
    "T48n2016_089:0903a09": "心正報之身。須有一心依報之土。身已具三。",
    "T48n2016_089:0903a10": "土有幾種。[0903a10] 答。隨義區分。相亦多種。華嚴具",
    "T48n2016_089:0903a11": "十土。或一二三等。開合不定。台教云。佛國有",
    "T48n2016_089:0903a12": "四。一染淨國。凡聖同居。二有餘國。方便人住。",
    "T48n2016_089:0903a13": "三果報國。純法身菩薩居。即因陀羅網無障",
    "T48n2016_089:0903a14": "礙土。四常寂光。即妙覺所居。又經論通辯有",
    "T48n2016_089:0903a15": "五。古釋云。一法性土。真如為體。或五法中。以",
    "T48n2016_089:0903a16": "清淨法界為體。真如與法界。總相門中即不",
    "T48n2016_089:0903a17": "殊。別相門中即有異。真如遍一切。因果兼該",
    "T48n2016_089:0903a18": "通即廣。清淨法界即狹。唯果位故。二實報土。",
    "T48n2016_089:0903a19": "力無畏等一切功德。無漏。五陰以為體性。攝",
    "T48n2016_089:0903a20": "相歸性。以真如為體。因修萬行。果起酬因。真",
    "T48n2016_089:0903a21": "實果報之所招感。名實報土。於佛自受用身",
    "T48n2016_089:0903a22": "中。以四智為身。所依十力四無所畏功德。以",
    "T48n2016_089:0903a23": "之為土。三色相土。攝境從心。自利後得智為",
    "T48n2016_089:0903a24": "體。最極自在淨識為相。第八無垢。名為淨識。",
    "T48n2016_089:0903a25": "大圓鏡智後得智中之所變。攝相歸性。亦以",
    "T48n2016_089:0903a26": "真如為體。若約相別。四塵為體。四他受用土。",
    "T48n2016_089:0903a27": "攝境從心。利他後得智為體。攝相歸性。以真",
    "T48n2016_089:0903a28": "如為體。若約相別。四塵為體。五變化土。菩薩",
    "T48n2016_089:0903a29": "變化土有漏者。同前。攝境從心。本識。為體。無",
    "T48n2016_089:0903b01": "漏者。同前。自利後得智為體。佛亦同此體。約",
    "T48n2016_089:0903b02": "性。真如為體。相別。四塵五塵為體。然變土者。",
    "T48n2016_089:0903b03": "若第八識中從種子變生。四塵五塵現行者。",
    "T48n2016_089:0903b04": "名因緣變。佛唯無漏。菩薩有漏通淨穢。若",
    "T48n2016_089:0903b05": "六七識所變者。名分別變。佛唯無漏。報化二",
    "T48n2016_089:0903b06": "土。或通淨穢。若第七識有漏位中。但內緣第",
    "T48n2016_089:0903b07": "八識見分。不能變土。若無漏六七後得智中",
    "T48n2016_089:0903b08": "能變之者。唯通影。不可受用。為不從種生",
    "T48n2016_089:0903b09": "故。但可現淨穢之相。教化眾生。上諸身土。言",
    "T48n2016_089:0903b10": "總體。則皆以一心法界如來藏性為體。以法",
    "T48n2016_089:0903b11": "爾故。約別體。則如上所辯。[0903b11] 問。淨穢二土。為",
    "T48n2016_089:0903b12": "當同體異見。為當別體異見。為當無體妄見。",
    "T48n2016_089:0903b13": "為當有體妄見。[0903b13] 答。非同非異。不有不無。但",
    "T48n2016_089:0903b14": "隨自心因業所現。安法師云。淨穢二土。四句",
    "T48n2016_089:0903b15": "分別。一質不成。淨穢虧盈。異質不成。一理齊",
    "T48n2016_089:0903b16": "平。無質不成。緣起萬形。有質不成。搜原即冥。",
    "T48n2016_089:0903b17": "故楞伽經偈云。不知唯心現。是故分二見。如",
    "T48n2016_089:0903b18": "實但知心。分別即不生。密嚴經偈云。是心有",
    "T48n2016_089:0903b19": "二性。如鏡含眾像。亦如水現月&#x7796;者見毛輪。",
    "T48n2016_089:0903b20": "毛輪瓔珞珠。此皆無所有。但從病&#x7796;眼。若斯",
    "T48n2016_089:0903b21": "而顯現。瓶衣皆自識。眾生亦復然。虛妄計我",
    "T48n2016_089:0903b22": "人。不知恒執取。眾生及瓶等。種種諸形相。內",
    "T48n2016_089:0903b23": "外雖不同。一切從心起。依止賴耶識。一切諸",
    "T48n2016_089:0903b24": "種子。心如境界現。是故說世間。世間非作者。",
    "T48n2016_089:0903b25": "業及微塵作。但是阿賴耶。變現似於境。清涼",
    "T48n2016_089:0903b26": "記云。此上分別淨穢二土四句。是一向遮過。",
    "T48n2016_089:0903b27": "實則即異即同。即有即無。若互相形奪則一",
    "T48n2016_089:0903b28": "異而兩亡。有無雙寂。若圓融無礙。則即一即",
    "T48n2016_089:0903b29": "多。即無即有。有是無有。無是有無。多是即",
    "T48n2016_089:0903c01": "一之多。一是即多之一。有無即事理無礙。一",
    "T48n2016_089:0903c02": "多兼事事無礙。由此重重故。華嚴藏剎。一",
    "T48n2016_089:0903c03": "一塵中皆見法界。又依正無二四句渾融。一。",
    "T48n2016_089:0903c04": "佛身即剎者。佛體即是法性土故。廢他從己。",
    "T48n2016_089:0903c05": "佛體虛故。土外無佛。法性無二故。二剎即",
    "T48n2016_089:0903c06": "佛身者。剎體即是法性身故。廢己從他。剎體",
    "T48n2016_089:0903c07": "虛故。佛外無法。性無二故。由性無二以性融",
    "T48n2016_089:0903c08": "相。故身剎相即。三俱者。謂有身有土。不壞",
    "T48n2016_089:0903c09": "相故。若無身土。無可相即故。四泯者。謂佛。",
    "T48n2016_089:0903c10": "即剎。故非佛。剎即佛。故非剎。以互奪故。",
    "T48n2016_089:0903c11": "[0903c11] 問。身土既總唯一心法界之體。如何是自他",
    "T48n2016_089:0903c12": "各受用身土之行相。[0903c12] 答。一體雖同。不妨互",
    "T48n2016_089:0903c13": "遍。同中有異。自入於他。異中有同。他遍於自。",
    "T48n2016_089:0903c14": "[0903c14] 古德問云。自受用身土。一一無邊。諸佛身",
    "T48n2016_089:0903c15": "土不相障礙。行相如何。[0903c15] 答。如水乳一處。其體",
    "T48n2016_089:0903c16": "無別。鵝王飲之。但得其乳。不得其水。乍見將",
    "T48n2016_089:0903c17": "謂水乳是一。若飲已即知有異。又如眾燈光",
    "T48n2016_089:0903c18": "同處一室。自色不可分。若論光體。元來各別。",
    "T48n2016_089:0903c19": "自受用身。雖合一處。元來各各有異。皆自受",
    "T48n2016_089:0903c20": "用法樂。則一一皆具八識故。所以得互遍。非",
    "T48n2016_089:0903c21": "同一體無異。非一非異可辯佛身。[0903c21] 問。既是",
    "T48n2016_089:0903c22": "真如。何分身土耶。[0903c22] 答。據義立之。於真如中。",
    "T48n2016_089:0903c23": "以性成萬德為身。以空之理為土。約義即別。",
    "T48n2016_089:0903c24": "體不相離。又真理中具四德。常淨二德為土。",
    "T48n2016_089:0903c25": "我樂二德為身。故云我此土淨。而汝不見。則",
    "T48n2016_089:0903c26": "真身含萬法為土耳。若心外取土。見相迷真。",
    "T48n2016_089:0903c27": "成妄想之垢。故稱為穢。若見心性。則名淨耳。",
    "T48n2016_089:0903c28": "是以一法不動。異見常生。迷有作塵勞。悟",
    "T48n2016_089:0903c29": "空成佛國。非移妙喜。匪變娑婆。亦非神力",
    "T48n2016_089:0904a01": "所為。法性何曾遷變。猶眩&#x7796;之者。同處。各觀。",
    "T48n2016_089:0904a02": "蠅髮毛輪。所見差別。如執外境界。皆是妄心。",
    "T48n2016_089:0904a03": "如經云。例如今目&#x89A9;山河。皆是無始見病。",
    "T48n2016_089:0904a04": "[0904a04] 問。心外無法。道外無心。云何諸佛。自稱出",
    "T48n2016_089:0904a05": "世得道。廣說教門。[0904a05] 答。只為眾生不了唯心。",
    "T48n2016_089:0904a06": "妄生外境。以不實故。所以諸佛出世。若有一",
    "T48n2016_089:0904a07": "法是實。則諸佛終不出世。所說方便教門。",
    "T48n2016_089:0904a08": "不為知者說。但為未知者破執除疑。似形言",
    "T48n2016_089:0904a09": "教。若執喪疑消。則無道可得。無法可說。思益",
    "T48n2016_089:0904a10": "經云。佛言。我坐道場時。唯得顛倒所起煩惱。",
    "T48n2016_089:0904a11": "畢竟空性。以無所得故得。以無所知故知。又",
    "T48n2016_089:0904a12": "思益梵天問文殊師利。得何法故。名為得道。",
    "T48n2016_089:0904a13": "文殊師利言。若法不自生。不彼生。亦不眾緣",
    "T48n2016_089:0904a14": "生。從本已來常無有生。得是法故。說名得道。",
    "T48n2016_089:0904a15": "又問。若法不生。為何所得。答言。若知法不生。",
    "T48n2016_089:0904a16": "即名為得。是故佛說。若見諸有為法不生相。",
    "T48n2016_089:0904a17": "即入正位。又問。云何名為正位。答言。我及涅",
    "T48n2016_089:0904a18": "槃等不作二。是名正位。夫正位者。即自真",
    "T48n2016_089:0904a19": "心。入此位中。諸見自泯。入佛境界。經云。如",
    "T48n2016_089:0904a20": "來不應以色見。不應以法見。不應以相見。不",
    "T48n2016_089:0904a21": "應以好見。不應以法性見。大集經云。爾時",
    "T48n2016_089:0904a22": "眾中。有一天子。名曰勝意。語不可說菩薩言。",
    "T48n2016_089:0904a23": "善男子。若一切法不可說者。眾生云何而得",
    "T48n2016_089:0904a24": "言說。不可說言。善男子。汝寧知響有言說不。",
    "T48n2016_089:0904a25": "勝意言。善男子。響者。皆從因緣而有。善男子。",
    "T48n2016_089:0904a26": "是響之因。為定在內。為定在外。天子言。善男",
    "T48n2016_089:0904a27": "子。如是因者。不定在內。不定在外。天子。一切",
    "T48n2016_089:0904a28": "眾生強作二想。而有所說。諸法之性。實不可",
    "T48n2016_089:0904a29": "說。天子言。善男子。若不可說。云何如來宣說",
    "T48n2016_089:0904b01": "八萬四千法聚。令諸聲聞受持讀誦。天子。如",
    "T48n2016_089:0904b02": "來世尊。實無所說。無所說者。即是如來。天子。",
    "T48n2016_089:0904b03": "汝知何等為如來耶。將不謂色受想行識是",
    "T48n2016_089:0904b04": "如來乎。將不說佛是去來現在。有為無為。陰",
    "T48n2016_089:0904b05": "界諸入。三界所攝。是因是果。是和合耶。或想",
    "T48n2016_089:0904b06": "非想。亦想非想。非想非非想耶。不也。善男子。",
    "T48n2016_089:0904b07": "天子。若如是等非如來者。云何可說。若不",
    "T48n2016_089:0904b08": "可說。如何而言如來世尊。演說八萬四千法",
    "T48n2016_089:0904b09": "聚。是故八萬四千法聚。實不可說。聲聞受",
    "T48n2016_089:0904b10": "者。亦不可說。不可說者。即是正義。若無說。即",
    "T48n2016_089:0904b11": "是真實。楞伽經云。我唯說無始虛偽妄想習",
    "T48n2016_089:0904b12": "氣。種種諸惡。三有之因。不能覺知自心現量。",
    "T48n2016_089:0904b13": "而生妄想。攀緣外性。斯則但了自心。外境無",
    "T48n2016_089:0904b14": "性。以不覺心量故。妄取外緣。若知心即是",
    "T48n2016_089:0904b15": "道。心即是法。豈於心外有法可說耶。所以",
    "T48n2016_089:0904b16": "華嚴經頌云。諸佛不說法。佛於何有說。但隨",
    "T48n2016_089:0904b17": "其自心。為說如是法。廣百論云。諸有行願。隨",
    "T48n2016_089:0904b18": "順世俗。所見所聞。強假施設。勝義理中。二俱",
    "T48n2016_089:0904b19": "不許。一切分別戲論絕故。非諸如來有法可",
    "T48n2016_089:0904b20": "說。亦無有法少有所得。[0904b20] 問。若爾。精進則為唐",
    "T48n2016_089:0904b21": "損。應棄如來甘露聖教。[0904b21] 答。為欲方便除倒見",
    "T48n2016_089:0904b22": "執。施設二事。俱無有過。[0904b22] 問。既言一切所見能",
    "T48n2016_089:0904b23": "見。皆無所有。云何無過。[0904b23] 答。雖無真實所見能",
    "T48n2016_089:0904b24": "見。而諸愚夫顛倒為有。除彼增上慢見。隨順",
    "T48n2016_089:0904b25": "世間。施設無過。若能隨此聖教修行。隨俗說",
    "T48n2016_089:0904b26": "為真佛弟子。世俗愚夫。隨自心變顛倒境相。",
    "T48n2016_089:0904b27": "而起見心。佛非其境。於彼無用。乃至謂佛",
    "T48n2016_089:0904b28": "世尊。在昔因位。為欲利樂一切有情。發起無",
    "T48n2016_089:0904b29": "邊功用願行。由此證得無分別慧。因此慧力。",
    "T48n2016_089:0904c01": "發起無量利樂有情作用。無盡。諸有情類。用",
    "T48n2016_089:0904c02": "佛願行所得妙慧為增上緣。自心變現。能順",
    "T48n2016_089:0904c03": "世間最勝生道。及順上緣又本願行。亦非",
    "T48n2016_089:0904c04": "顛倒。以能了知諸法實義。於一切法無所執",
    "T48n2016_089:0904c05": "著。能為無上妙果生因。雖復發心。起諸勝行。",
    "T48n2016_089:0904c06": "求無上果。利樂有情。然似幻師起諸幻事都",
    "T48n2016_089:0904c07": "無所執。故非顛倒。[0904c07] 又古德問。眾生即佛心眾",
    "T48n2016_089:0904c08": "生。眾生心佛。自教化佛心眾生。何故說言佛",
    "T48n2016_089:0904c09": "悲願力。[0904c09] 答。即此真心。是佛悲願。謂同體大",
    "T48n2016_089:0904c10": "悲及自體無障礙願等。即性起大用也。又",
    "T48n2016_089:0904c11": "眾生者。即是諸雜。雜心識念念起滅。故號眾",
    "T48n2016_089:0904c12": "生。經云。佛告比丘。汝等日夜常生無量百",
    "T48n2016_089:0904c13": "千眾生。若能智照。不起相續之念。即是度",
    "T48n2016_089:0904c14": "眾生。又了念即空。無有起處。即是度盡無量",
    "T48n2016_089:0904c15": "百千眾生。不見有一眾生而得滅度者。台教",
    "T48n2016_089:0904c16": "云。無明為父。貪愛為母。六根為男。六塵為",
    "T48n2016_089:0904c17": "女。識為媒嫁。出生無量煩惱為子孫。故經云。",
    "T48n2016_089:0904c18": "有念即生死。無念即尼洹。[0904c18] 問。若如上說。",
    "T48n2016_089:0904c19": "成佛度生不離一念。諸佛何以發願。更度他",
    "T48n2016_089:0904c20": "眾生。[0904c20] 答。雖發願度生。皆令倣此真修。究竟",
    "T48n2016_089:0904c21": "同此。指歸一念。所以先發誓度盡一切眾生。",
    "T48n2016_089:0904c22": "方成正覺。則念盡心澄。天真獨朗。即成佛義",
    "T48n2016_089:0904c23": "也。先佛已如是自度竟。然後轉示他人。即是",
    "T48n2016_089:0904c24": "真實之慈。離此興悲皆成妄想。如舍利弗問",
    "T48n2016_089:0904c25": "菴提遮女。何不轉女身。偈答言。自男生我女。",
    "T48n2016_089:0904c26": "徒生妄想悲。則是不了自是非男。錯認眾生",
    "T48n2016_089:0904c27": "之相。&#x5374;乃執生他女。徒興彼我之情。於一真",
    "T48n2016_089:0904c28": "內而妄立自他。向同體中而強分愛見。如古",
    "T48n2016_089:0904c29": "師云。有二義門。俱無可度。一契空。如性空寂",
    "T48n2016_089:0905a01": "滅。故無可度。二契不空。同一法性。法性平等。",
    "T48n2016_089:0905a02": "故無可度。故金剛三昧經云。若化眾生。無生。",
    "T48n2016_089:0905a03": "於化。不生於化。其化大焉。又大虛空藏菩",
    "T48n2016_089:0905a04": "薩所問經偈云。猶如於幻師。害多幻化眾。實",
    "T48n2016_089:0905a05": "無有所害。所度生亦然。幻化及有情。諸佛法",
    "T48n2016_089:0905a06": "亦爾。若悟同一性。無自性為性。所以先德云。",
    "T48n2016_089:0905a07": "八地已上菩薩。得無生忍。恒河沙世界外。有",
    "T48n2016_089:0905a08": "眾生求救。菩薩都不起念。眾生自然見菩薩",
    "T48n2016_089:0905a09": "到其前。與其說法。四事供養。菩薩得如是智。",
    "T48n2016_089:0905a10": "由是無心之心量故。我說為心量。亦為無量",
    "T48n2016_089:0905a11": "之量耳。[0905a11] 問。大涅槃經云。解脫之法。亦非涅",
    "T48n2016_089:0905a12": "槃。如來之身。亦非涅槃。摩訶般若。亦非涅槃。",
    "T48n2016_089:0905a13": "如何是涅槃正義。[0905a13] 答。欲知涅槃正義。即我",
    "T48n2016_089:0905a14": "真如心性。故經偈云。如無生性佛出興。如無",
    "T48n2016_089:0905a15": "滅性佛涅槃。言辭譬喻悉皆斷。一切義成無",
    "T48n2016_089:0905a16": "與等。是以非即三法。非離三法。不縱不橫。",
    "T48n2016_089:0905a17": "不並不別。豈可言一言三而指斯妙道乎。",
    "T48n2016_089:0905a18": "清涼記釋云。法身為所證。般若為能證。解",
    "T48n2016_089:0905a19": "脫為離障。又佛身者。即是法性。有佛身義。作",
    "T48n2016_089:0905a20": "二所依故。有智慧義。遍照法界光明故。有解",
    "T48n2016_089:0905a21": "脫義。性離一切障故。此三亦不相離。今三俱",
    "T48n2016_089:0905a22": "不思議。焉可縱。俱不思議。焉可橫。俱不思",
    "T48n2016_089:0905a23": "議。焉可並。俱不思議。焉可別。意云。即一而",
    "T48n2016_089:0905a24": "三。即三而一。非三非一雙照三一。焉可作一",
    "T48n2016_089:0905a25": "三等思。故肇論云。菩提之道。不可圖度。高而",
    "T48n2016_089:0905a26": "無上。廣不可極。淵而無下。深不可測。大包天",
    "T48n2016_089:0905a27": "地。細入無間。故謂之道。又涅槃無名論云。夫",
    "T48n2016_089:0905a28": "涅槃之為道也。寂寥虛曠。不可以形名得。",
    "T48n2016_089:0905a29": "微妙無相。不可以有心知。超群有以幽昇。量",
    "T48n2016_089:0905b01": "太虛而永久。隨之弗得其蹤。迎之罔眺其",
    "T48n2016_089:0905b02": "首。六趣不能攝其生。力負無以化其體。潢漭",
    "T48n2016_089:0905b03": "惚恍若存若往。五目莫&#x89A9;其容。二聽不聞其",
    "T48n2016_089:0905b04": "響。冥冥窈窈。誰見誰曉。彌綸靡所不在。而獨",
    "T48n2016_089:0905b05": "曳於有無之表。然則言之者失其真。知之者",
    "T48n2016_089:0905b06": "反其愚。有之者乖其性。無之者傷其軀。乃至",
    "T48n2016_089:0905b07": "何者。本之有境。則五陰永滅。推之無鄉。而幽",
    "T48n2016_089:0905b08": "靈不竭。幽靈不竭。則抱一湛然。五陰永滅。",
    "T48n2016_089:0905b09": "則萬累都捐。萬累都捐故與道通同。抱一湛",
    "T48n2016_089:0905b10": "然。故神而無功。神而無功。故至功常存。與",
    "T48n2016_089:0905b11": "道通同故沖而不改。沖而不改。不可為有。",
    "T48n2016_089:0905b12": "至功常存。不可為無。然則有無絕於內。稱謂",
    "T48n2016_089:0905b13": "淪於外。視聽之所不洎。四空之所昏昧。恬焉",
    "T48n2016_089:0905b14": "而夷。泊焉而泰。九流於是乎交歸。眾聖於是",
    "T48n2016_089:0905b15": "乎冥會。斯乃希夷之境太玄之鄉。而欲以有",
    "T48n2016_089:0905b16": "無題牓。標其方域。而語其神道者。不亦邈哉。",
    "T48n2016_089:0905b17": "是以心道孤標。神無方所。豈在有無之朕&#x8FF9;。",
    "T48n2016_089:0905b18": "見聞之影響乎。所以般若波羅蜜經云。文",
    "T48n2016_089:0905b19": "殊師利。如是應知。彼一切法不起不滅。名為",
    "T48n2016_089:0905b20": "如來。又梵王問經云。第一義中。佛不出世。亦",
    "T48n2016_089:0905b21": "不涅槃。從本已來無起滅故。般若燈論偈云。",
    "T48n2016_089:0905b22": "不應捨生死。不應立涅槃。生死及涅槃。無二",
    "T48n2016_089:0905b23": "無分別。乃至如般若波羅蜜經云。佛告極勇",
    "T48n2016_089:0905b24": "猛菩薩言。善男子。色無縛無脫。受想行識無",
    "T48n2016_089:0905b25": "縛無脫。若色至識無縛無脫。是名般若波羅",
    "T48n2016_089:0905b26": "蜜。又如梵王所問經云。佛言。梵王。我不得生",
    "T48n2016_089:0905b27": "死。不得涅槃。何以故。言生死者。但是如來假",
    "T48n2016_089:0905b28": "施設故。而無一人於中流轉。說涅槃者。亦假",
    "T48n2016_089:0905b29": "施設。而無一人般涅槃者。[0905b29] 問。宗鏡唯心者。",
    "T48n2016_089:0905c01": "何分始末乎。[0905c01] 答。始末是述心之義用約。",
    "T48n2016_089:0905c02": "行布門中。相雖歷然。體常融即。[0905c02] 起信鈔問",
    "T48n2016_089:0905c03": "云。據其論旨。初是一心。後亦一心。初後何",
    "T48n2016_089:0905c04": "別。[0905c04] 答。初之一心。心當能起。後之一心。心當",
    "T48n2016_089:0905c05": "所歸。雖前後體同。且為始終義異。由是行布",
    "T48n2016_089:0905c06": "諸門歷然。又云。但以本是一心。離名絕相。任",
    "T48n2016_089:0905c07": "其迷悟。萬法隨生。生法本空。但唯一體。宗鏡",
    "T48n2016_089:0905c08": "亦爾。為廣義用。前後不同。然是一心之前後。",
    "T48n2016_089:0905c09": "前後之一心耳。所以理事平等。何者。非初。無",
    "T48n2016_089:0905c10": "以立後。初等於後。非後無以成初。後等於",
    "T48n2016_089:0905c11": "初。又理從事顯。理等於事。事因理成。事",
    "T48n2016_089:0905c12": "等於理。故云。萬法雖殊。不能自異也。況宗",
    "T48n2016_089:0905c13": "鏡中一尚不能一。豈況異乎。所以起信論云。",
    "T48n2016_089:0905c14": "一切諸法。平等平等。鈔釋有二。一謂真性於",
    "T48n2016_089:0905c15": "一切法中平等。如像中鏡。二即諸法本空故",
    "T48n2016_089:0905c16": "平等。如鏡中像。",
    "T48n2016_089:0905c17": "宗鏡錄卷第八十九"
}