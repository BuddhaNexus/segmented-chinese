{
    "T30n1579_034:0470c08": "瑜伽師地論卷第三十四",
    "T30n1579_034:0470c10": "彌勒菩薩說",
    "T30n1579_034:0470c11": "三藏法師玄奘奉 詔譯",
    "T30n1579_034:0470c12": "本地分中聲聞地第十三第四瑜伽處之二",
    "T30n1579_034:0470c13": "[0470c13] 如是已辯往世間道。若樂往趣出世間道。",
    "T30n1579_034:0470c14": "應當依止四聖諦境漸次生起七種作意。",
    "T30n1579_034:0470c15": "所謂最初了相作意。最後加行究竟果作意。",
    "T30n1579_034:0470c16": "乃至證得阿羅漢果。[0470c16] 修瑜伽師於四聖諦",
    "T30n1579_034:0470c17": "略摽廣辯增上教法。聽聞受持。或於作意",
    "T30n1579_034:0470c18": "已善修習或得根本靜慮無色。由四種行",
    "T30n1579_034:0470c19": "了苦諦相。謂無常行苦行空行無我行。由四",
    "T30n1579_034:0470c20": "種行了集諦相。謂因行集行起行緣行。由",
    "T30n1579_034:0470c21": "四種行了滅諦相。謂滅行靜行妙行離行。",
    "T30n1579_034:0470c22": "由四種行了道諦相。謂道行如行行行出",
    "T30n1579_034:0470c23": "行。如是名為了相作意。[0470c23] 由十種行觀察苦",
    "T30n1579_034:0470c24": "諦。能隨悟入苦諦四行。何等為十。一變異",
    "T30n1579_034:0470c25": "行。二滅壞行。三別離行。四法性行。五合會",
    "T30n1579_034:0470c26": "行。六結縛行。七不可愛行。八不安隱行。九無",
    "T30n1579_034:0470c27": "所得行。十不自在行。如是十行依證成道",
    "T30n1579_034:0470c28": "理能正觀察。此中且依至教量理。如世尊",
    "T30n1579_034:0470c29": "說諸行無常。又此諸行略有二種。一有情世",
    "T30n1579_034:0471a01": "間。二器世間。世尊依彼有情世間說如是",
    "T30n1579_034:0471a02": "言。苾芻當知。我以過人清淨天眼。觀諸有",
    "T30n1579_034:0471a03": "情死時生時廣說乃至身壞已後當生善趣",
    "T30n1579_034:0471a04": "天世界中。由此法門顯示世尊以淨天眼",
    "T30n1579_034:0471a05": "現見。一切有情世間是無常性。又世尊言。",
    "T30n1579_034:0471a06": "苾芻當知。此器世間長時安住。過是已後漸",
    "T30n1579_034:0471a07": "次乃至七日輪現。如七日經廣說。乃至所",
    "T30n1579_034:0471a08": "有大地諸山大海。及蘇迷盧大寶山王。乃",
    "T30n1579_034:0471a09": "至梵世諸器世界皆被焚燒。災火滅後灰燼",
    "T30n1579_034:0471a10": "不現。乃至餘影亦不可得。由此法門世尊",
    "T30n1579_034:0471a11": "顯示諸器世間是無常性。如是且依至教量",
    "T30n1579_034:0471a12": "理。修觀行者淨信增上作意力故。於一切",
    "T30n1579_034:0471a13": "行無常之性獲得決定。得決定已即由如",
    "T30n1579_034:0471a14": "是淨信增上作意力故。數數尋思觀察。一切",
    "T30n1579_034:0471a15": "現見不背不由他緣。無常之性。云何數數",
    "T30n1579_034:0471a16": "尋思觀察。謂先安立內外二事。言內事者。",
    "T30n1579_034:0471a17": "謂六處等。言外事者。有十六種。一者地事。",
    "T30n1579_034:0471a18": "謂城邑聚落舍市廛等。二者園事。謂藥草叢",
    "T30n1579_034:0471a19": "林等。三者山事。謂種種山安布差別。四者水",
    "T30n1579_034:0471a20": "事。謂江河陂湖眾流池沼。五者作業事。六",
    "T30n1579_034:0471a21": "者庫藏事。七者食事。八者飲事。九者乘事。",
    "T30n1579_034:0471a22": "十者衣事。十一者莊嚴具事。十二者舞歌樂",
    "T30n1579_034:0471a23": "事。十三者香鬘塗飾事。十四者資生具事。",
    "T30n1579_034:0471a24": "十五者諸光明事。十六者男女承奉事。如是",
    "T30n1579_034:0471a25": "名為十六種事。安立如是內外事已。復於",
    "T30n1579_034:0471a26": "彼事現見增上作意力故。以變異行尋思",
    "T30n1579_034:0471a27": "觀察無常之性。此中內事有十五種所作變",
    "T30n1579_034:0471a28": "異。及有八種變異因緣。云何內事有十五種",
    "T30n1579_034:0471a29": "所作變異。一分位所作變異。二顯色所作變",
    "T30n1579_034:0471b01": "異。三形色所作變異。四興衰所作變異。五",
    "T30n1579_034:0471b02": "支節具不具所作變異。六劬勞所作變異。",
    "T30n1579_034:0471b03": "七他所損害所作變異。八寒熱所作變異。九",
    "T30n1579_034:0471b04": "威儀所作變異。十觸對所作變異。十一雜染",
    "T30n1579_034:0471b05": "所作變異。十二疾病所作變異。十三終沒",
    "T30n1579_034:0471b06": "所作變異。十四青瘀等所作變異。十五一切",
    "T30n1579_034:0471b07": "不現盡滅所作變異。云何八種變異因緣。一",
    "T30n1579_034:0471b08": "積時貯畜。二他所損害。三受用虧損。四時",
    "T30n1579_034:0471b09": "節變異。五火所焚燒。六水所漂爛。七風所",
    "T30n1579_034:0471b10": "鼓燥。八異緣會遇。積時貯畜者。謂有色諸",
    "T30n1579_034:0471b11": "法。雖於好處安置守護。而經久時自然敗",
    "T30n1579_034:0471b12": "壞其色衰損變異可得。他所損害者。謂種種",
    "T30n1579_034:0471b13": "色法。若為於他種種捶打種種損害。即便種",
    "T30n1579_034:0471b14": "種形色變異。受用虧損者。謂各別屬主種種",
    "T30n1579_034:0471b15": "色物。受者受用增上力故損減變異。時節變",
    "T30n1579_034:0471b16": "異者。謂秋冬時叢林藥草華葉果等萎黃零",
    "T30n1579_034:0471b17": "落。於春夏時枝葉華果青翠繁茂。火所焚燒",
    "T30n1579_034:0471b18": "者。謂大火縱逸焚燒村邑國城王都悉為灰",
    "T30n1579_034:0471b19": "燼。水所漂爛者。謂大水洪漫漂蕩村邑國城",
    "T30n1579_034:0471b20": "王都悉皆淪沒。風所鼓燥者。謂大風飄扇。",
    "T30n1579_034:0471b21": "濕衣濕地稼穡叢林乾昅枯槁。異緣會遇者。",
    "T30n1579_034:0471b22": "謂緣樂受觸受樂受時。遇苦受觸。緣苦受",
    "T30n1579_034:0471b23": "觸。受苦受時。遇樂受觸。緣不苦不樂受觸。",
    "T30n1579_034:0471b24": "受不苦不樂受時。遇樂受觸或苦受觸。又",
    "T30n1579_034:0471b25": "有貪者會遇瞋。緣貪纏止息。發起瞋纏。如",
    "T30n1579_034:0471b26": "是有瞋癡者。會遇異分煩惱生緣當知亦",
    "T30n1579_034:0471b27": "爾。如是眼識正現在前。會遇聲香味觸境等。",
    "T30n1579_034:0471b28": "餘境餘緣起異分識。其餘一切如理應知。是",
    "T30n1579_034:0471b29": "名八種變異因緣。一切有色及無色法所有",
    "T30n1579_034:0471c01": "變異。皆由如是八種因緣。除此更無若過",
    "T30n1579_034:0471c02": "若增。云何尋思內事分位所作變壞無常之",
    "T30n1579_034:0471c03": "性。謂由觀見或自或他從少年位乃至老",
    "T30n1579_034:0471c04": "位諸行相續前後差別。互不相似。見是事",
    "T30n1579_034:0471c05": "已便作是念。如是諸行其性無常。何以故。",
    "T30n1579_034:0471c06": "此內分位前後變異現可得故。云何尋思內",
    "T30n1579_034:0471c07": "事顯色所作變異無常之性。謂由觀見或自",
    "T30n1579_034:0471c08": "或他先有妙色肌膚鮮澤。後見惡色肌膚枯",
    "T30n1579_034:0471c09": "槁。復於後時還見妙色肌膚鮮澤。見是事",
    "T30n1579_034:0471c10": "已便作是念。如是諸行其性無常。何以故。",
    "T30n1579_034:0471c11": "此內顯色前後變異現可得故。云何尋思內",
    "T30n1579_034:0471c12": "事形色所作變異無常之性。謂如說顯色。如",
    "T30n1579_034:0471c13": "是形色由肥瘦故。應知亦爾。云何尋思內",
    "T30n1579_034:0471c14": "事興衰所作變異無常之性。謂由觀見或自",
    "T30n1579_034:0471c15": "或他先時眷屬財位。戒見悉皆興盛。後見",
    "T30n1579_034:0471c16": "一切皆悉衰損。復於後時還見興盛。見是",
    "T30n1579_034:0471c17": "事已便作是念。如是諸行其性無常。何以",
    "T30n1579_034:0471c18": "故。興衰變異現可得故。云何尋思內事支節",
    "T30n1579_034:0471c19": "所作變異無常之性。謂由觀見或自或他先",
    "T30n1579_034:0471c20": "時支節無有缺減。後時觀見支節缺減。或王",
    "T30n1579_034:0471c21": "所作或賊所作。或人所作或非人作。見是事",
    "T30n1579_034:0471c22": "已便作是念。如是諸行其性無常。餘如前說。",
    "T30n1579_034:0471c23": "云何尋思內事劬勞所作變異無常之性。謂",
    "T30n1579_034:0471c24": "由觀見或自或他身疲勞性身疲極性。或馳",
    "T30n1579_034:0471c25": "走所作。或跳踊所作。或趒躑所作。或騙騎",
    "T30n1579_034:0471c26": "所作。或作種種迅疾身業。復於餘時見彼",
    "T30n1579_034:0471c27": "遠離疲勞疲極。見是事已便作是念。如是",
    "T30n1579_034:0471c28": "諸行其性無常。餘如前說。云何尋思內事他",
    "T30n1579_034:0471c29": "所損害所作變異無常之性。謂由觀見或自或",
    "T30n1579_034:0472a01": "他。他所損害其身變異。或由刀杖鞭革皮",
    "T30n1579_034:0472a02": "繩矛&#x77DF;等壞。或由種種蚊虻蛇蝎諸惡毒",
    "T30n1579_034:0472a03": "觸之所損害。復於餘時見不變異。見是",
    "T30n1579_034:0472a04": "事已。便作是念。如是諸行其性無常。餘如",
    "T30n1579_034:0472a05": "前說。云何尋思內事寒熱所作變異無常之",
    "T30n1579_034:0472a06": "性。謂由觀見或自或他於正寒時身不舒",
    "T30n1579_034:0472a07": "泰。踡跼戰慄寒凍纏逼希遇溫陽。於正熱",
    "T30n1579_034:0472a08": "時身體舒泰。奮身乾語&#x9721;霂流汗。熱渴纏",
    "T30n1579_034:0472a09": "逼希遇清涼。復至寒時還見。如前所說相",
    "T30n1579_034:0472a10": "狀。見是事已。便作是念。如是諸行其性無",
    "T30n1579_034:0472a11": "常。餘如前說。云何尋思內事威儀所作變異",
    "T30n1579_034:0472a12": "無常之性。謂由觀見或自或他。行住坐臥",
    "T30n1579_034:0472a13": "隨一威儀。或時為損或時為益。見是事已。",
    "T30n1579_034:0472a14": "便作是念。如是諸行其性無常。餘如前說。",
    "T30n1579_034:0472a15": "云何尋思內事觸對所作變異無常之性。謂",
    "T30n1579_034:0472a16": "由觸對順樂受觸領樂觸。緣所生樂時自",
    "T30n1579_034:0472a17": "能了別樂受分位。如能了別樂受分位。如",
    "T30n1579_034:0472a18": "是了別苦受分位不苦不樂受分位。應知亦",
    "T30n1579_034:0472a19": "爾。彼由了別如是諸受前後變異。是新新性",
    "T30n1579_034:0472a20": "非故故性。或增或減暫時而有。率爾現前尋",
    "T30n1579_034:0472a21": "即變壞。知是事已。便作是念。如是諸行其",
    "T30n1579_034:0472a22": "性無常。餘如前說。云何觀察內事雜染所",
    "T30n1579_034:0472a23": "作變異無常之性。謂能了知先所生起。或有",
    "T30n1579_034:0472a24": "貪心或離貪心。或有瞋心或離瞋心。或有",
    "T30n1579_034:0472a25": "癡心或離癡心。又能了知隨一一種諸隨",
    "T30n1579_034:0472a26": "煩惱所染污心。又能了知隨一一種諸隨",
    "T30n1579_034:0472a27": "煩惱不染污心。又能了知彼心相續由諸",
    "T30n1579_034:0472a28": "煩惱及隨煩惱。於前後位趣入變壞不變壞",
    "T30n1579_034:0472a29": "性。見是事已便作是念。如是諸行其性無",
    "T30n1579_034:0472b01": "常。何以故。心由雜染所作變異現可得故。",
    "T30n1579_034:0472b02": "云何觀察內事疾病所作變異無常之性。謂",
    "T30n1579_034:0472b03": "由觀見或自或他。先無疾病安樂強盛。後",
    "T30n1579_034:0472b04": "時觀見或自或他遭重病苦。觸對猛利身諸",
    "T30n1579_034:0472b05": "苦受。如前廣說。復於餘時還見無病安樂",
    "T30n1579_034:0472b06": "強盛。見是事已。便作是念。如是諸行其性",
    "T30n1579_034:0472b07": "無常。餘如前說。云何觀察內事終沒所作變",
    "T30n1579_034:0472b08": "異無常之性。謂由觀見今時存活安住支持。",
    "T30n1579_034:0472b09": "復於餘時觀見死沒唯有尸骸空無心識。",
    "T30n1579_034:0472b10": "見是事已。便作是念。如是諸行其性無常。",
    "T30n1579_034:0472b11": "餘如前說。云何觀察內青瘀等所作變異無",
    "T30n1579_034:0472b12": "常之性。謂由觀見死已尸骸。或於一時至",
    "T30n1579_034:0472b13": "青瘀位。或於一時至膿爛位。如是乃至骨",
    "T30n1579_034:0472b14": "鎖之位。見是事已。便作是念。如是諸行其",
    "T30n1579_034:0472b15": "性無常。餘如前說。云何觀察內事一切不現",
    "T30n1579_034:0472b16": "盡滅所作變壞無常之性。謂由觀見彼於餘",
    "T30n1579_034:0472b17": "時此骨鎖位。亦復不現皆悉敗壞離散磨滅",
    "T30n1579_034:0472b18": "遍一切種眼不復見。見是事已。便作是念。",
    "T30n1579_034:0472b19": "如是諸行其性無常。何以故。如是色相數",
    "T30n1579_034:0472b20": "數改轉。前後變異現可得故。如是且由現見",
    "T30n1579_034:0472b21": "增上作意力故。十五種行觀察內事種種變",
    "T30n1579_034:0472b22": "異無常之性。觀察是已。復更觀察十六外",
    "T30n1579_034:0472b23": "事種種變異無常之性。云何觀察地事變異",
    "T30n1579_034:0472b24": "無常之性。謂由觀見此地方所。先未造立",
    "T30n1579_034:0472b25": "道場天寺宅舍市&#x913D;城牆等事。後見新造善",
    "T30n1579_034:0472b26": "作善飾。復於餘時見彼朽故圮坼。零落頹",
    "T30n1579_034:0472b27": "毀穿缺。火所焚燒水所漂蕩。見是事已。便",
    "T30n1579_034:0472b28": "作是念。如是諸行其性無常。何以故。如是",
    "T30n1579_034:0472b29": "色相前後轉變現可得故。云何觀察園事變",
    "T30n1579_034:0472c01": "異無常之性。謂先觀見諸園苑中藥草叢林。",
    "T30n1579_034:0472c02": "華果枝葉。悉皆茂盛。青翠丹暉甚可愛樂。復",
    "T30n1579_034:0472c03": "於後時見彼枯槁無諸華果。柯葉零落。火",
    "T30n1579_034:0472c04": "所焚燒水所漂蕩。見是事已便作是念。",
    "T30n1579_034:0472c05": "如是諸行其性無常。餘如前說。云何觀察",
    "T30n1579_034:0472c06": "山事變異無常之性。謂於一時觀見其山叢",
    "T30n1579_034:0472c07": "林蓊&#x6B1D;聳石巉巖。復於一時見彼叢林巉",
    "T30n1579_034:0472c08": "巖聳石。彫殘頹毀高下參差。火所焚燒水",
    "T30n1579_034:0472c09": "所漂蕩。見是事已便作是念。如是諸行其",
    "T30n1579_034:0472c10": "性無常。餘如前說。云何觀察水事變異無",
    "T30n1579_034:0472c11": "常之性。謂先一時見諸河瀆池泉井等。濤波",
    "T30n1579_034:0472c12": "涌溢醴水盈滿後於一時見彼一切枯涸乾",
    "T30n1579_034:0472c13": "竭。見是事已便作是念。如是諸行其性無",
    "T30n1579_034:0472c14": "常。餘如前說。云何觀察業事變異無常之",
    "T30n1579_034:0472c15": "性。謂先一時見彼種種殉利牧農工巧正論",
    "T30n1579_034:0472c16": "行船等業皆悉興盛。復於一時見彼事業皆",
    "T30n1579_034:0472c17": "悉衰損。見此事已便作是念。如是諸行其",
    "T30n1579_034:0472c18": "性無常。餘如前說。云何觀察庫藏變異無常",
    "T30n1579_034:0472c19": "之性。謂由觀見種種庫藏。一時盈滿一時",
    "T30n1579_034:0472c20": "滅盡。見此事已便作是念。如是諸行其",
    "T30n1579_034:0472c21": "性無常。餘如前說。云何觀察飲食變異無",
    "T30n1579_034:0472c22": "常之性。謂由觀見種種飲食。一時未辦一",
    "T30n1579_034:0472c23": "時已辦。一時入口牙齒咀嚼。和雜涎唾細",
    "T30n1579_034:0472c24": "細吞咽。一時入腹漸漸消化。一時變為屎",
    "T30n1579_034:0472c25": "尿流出。見此事已便作是念。如是諸行其",
    "T30n1579_034:0472c26": "性無常。餘如前說。云何觀察乘事變異無",
    "T30n1579_034:0472c27": "常之性。謂於一時見種種乘新妙莊嚴甚",
    "T30n1579_034:0472c28": "可愛樂。復於一時見彼朽故離諸嚴飾。",
    "T30n1579_034:0472c29": "見此事已便作是念。如是諸行其性無常。",
    "T30n1579_034:0473a01": "餘如前說。云何觀察衣事變異無常之性。謂",
    "T30n1579_034:0473a02": "由觀見種種衣服。一時新成一時故壞。一時",
    "T30n1579_034:0473a03": "鮮潔一時垢膩。見此事已便作是念。如是",
    "T30n1579_034:0473a04": "諸行其性無常餘如前說云何觀察嚴具變",
    "T30n1579_034:0473a05": "異無常之性。謂由觀見諸莊嚴具。一時未",
    "T30n1579_034:0473a06": "成一時已成。一時堅固一時破壞。見此事",
    "T30n1579_034:0473a07": "已便作是念。如是諸行其性無常。餘如前",
    "T30n1579_034:0473a08": "說。云何觀察舞歌樂事所有變異無常之性。",
    "T30n1579_034:0473a09": "謂由觀見舞歌伎樂現在。種種音曲差別異",
    "T30n1579_034:0473a10": "起異謝。見此事已便作是念。如是諸行",
    "T30n1579_034:0473a11": "其性無常。餘如前說。云何觀察香鬘塗飾所",
    "T30n1579_034:0473a12": "有變異無常之性。謂先觀見種種香鬘鮮榮",
    "T30n1579_034:0473a13": "芬馥。後時見彼萎悴臭爛。見此事已便作",
    "T30n1579_034:0473a14": "是念。如是諸行其性無常。餘如前說。云何",
    "T30n1579_034:0473a15": "觀察資具變異無常之性。謂觀見彼未造已",
    "T30n1579_034:0473a16": "造成滿破壞前後變異。見此事已便作是",
    "T30n1579_034:0473a17": "念。如是諸行其性無常。餘如前說。云何觀",
    "T30n1579_034:0473a18": "察光明變異無常之性。謂由觀見種種明",
    "T30n1579_034:0473a19": "闇生滅變異見此事已便作是念。如是諸",
    "T30n1579_034:0473a20": "行其性無常。餘如前說。云何觀察男女承奉",
    "T30n1579_034:0473a21": "所有變異無常之性。謂觀見彼或衰或盛不",
    "T30n1579_034:0473a22": "久堅住。見此事已便作是念。如是諸行其",
    "T30n1579_034:0473a23": "性無常。餘如前說。如是一切外事諸行。前",
    "T30n1579_034:0473a24": "之六種是所攝受事。後之十種是身資具事。",
    "T30n1579_034:0473a25": "以要言之。當知其性皆是無常。何以故。形",
    "T30n1579_034:0473a26": "相轉變現可得故。由如是等如前所說。諸",
    "T30n1579_034:0473a27": "變異行現見增上作意力故。於內外事如",
    "T30n1579_034:0473a28": "其所應。以變異行觀察一切是無常性。由",
    "T30n1579_034:0473a29": "是因緣於諸變異無常之性。現見不背不",
    "T30n1579_034:0473b01": "由他緣非他所引。隨念觀察審諦決定。即",
    "T30n1579_034:0473b02": "由如是所說因緣。說名現見增上作意。即",
    "T30n1579_034:0473b03": "由如是現見增上作意力故。觀察變異無",
    "T30n1579_034:0473b04": "常性已。彼諸色行雖復現有。剎那生滅滅壞",
    "T30n1579_034:0473b05": "無常。而微細故非現所得故。依現見增上",
    "T30n1579_034:0473b06": "作意應正比度。云何比度。謂彼諸行要有",
    "T30n1579_034:0473b07": "剎那生滅。滅壞方可得。有前後變異。非如",
    "T30n1579_034:0473b08": "是住得有變異。是故諸行。必定應有剎那",
    "T30n1579_034:0473b09": "生滅。彼彼眾緣和合有故。如是如是諸行得",
    "T30n1579_034:0473b10": "生。生已不待滅壞因緣自然滅壞。如是所",
    "T30n1579_034:0473b11": "有變異因緣。能令諸行轉變生起。此是變異",
    "T30n1579_034:0473b12": "生起因緣。非是諸行滅壞因緣。所以者何。",
    "T30n1579_034:0473b13": "由彼諸行與世現見滅壞因緣。俱滅壞已後",
    "T30n1579_034:0473b14": "不相似生起可得。非彼一切全不生起。或",
    "T30n1579_034:0473b15": "有諸行既滅壞已一切生起全不可得。如",
    "T30n1579_034:0473b16": "煎水等。最後一切皆悉消盡。災火焚燒器世",
    "T30n1579_034:0473b17": "間。已都無灰燼。乃至餘影亦不可得。彼亦",
    "T30n1579_034:0473b18": "因緣。後後展轉漸減盡故。最後一切都無所",
    "T30n1579_034:0473b19": "有。不由其火作如是事。是故變異由前所",
    "T30n1579_034:0473b20": "說八種因緣。令變生起自然滅壞。如是比",
    "T30n1579_034:0473b21": "度作意力故。由滅壞行於彼諸行剎那生滅",
    "T30n1579_034:0473b22": "滅壞無常而得決定。於如是事得決定",
    "T30n1579_034:0473b23": "已。復於他世非所現見。諸行生起。應正比",
    "T30n1579_034:0473b24": "度。云何比度。謂諸有情現有種種差別可",
    "T30n1579_034:0473b25": "得。或好形色或惡形色。或上族姓或下族姓。",
    "T30n1579_034:0473b26": "或富族姓或貧族姓。或大宗葉或小宗葉。或",
    "T30n1579_034:0473b27": "長壽命或短壽命。言或威肅或不威肅。或性",
    "T30n1579_034:0473b28": "利根或性鈍根。如是一切有情差別。定由",
    "T30n1579_034:0473b29": "作業有其差別方可成立。非無作業如",
    "T30n1579_034:0473c01": "是有情色類差別。定由先世善不善業造作",
    "T30n1579_034:0473c02": "增長種種品類。由彼因緣於今自體差別",
    "T30n1579_034:0473c03": "生起。不應自在變化為因。何以故。若說自",
    "T30n1579_034:0473c04": "在變化為因能生諸行。此所生行。為唯用",
    "T30n1579_034:0473c05": "彼自在為緣。為待餘緣。如是自在方能變",
    "T30n1579_034:0473c06": "化。若唯用彼自在為緣。是則諸行與彼自",
    "T30n1579_034:0473c07": "在俱應本有。何須更生。若言先有自在體",
    "T30n1579_034:0473c08": "性然後行生。是則諸行不唯自在為緣生",
    "T30n1579_034:0473c09": "起。若言自在隨其所欲。功用祈願方能造",
    "T30n1579_034:0473c10": "化。是故亦用欲為因緣。非唯自在。若爾此",
    "T30n1579_034:0473c11": "欲為有因耶。為無因耶。若言有因。即用",
    "T30n1579_034:0473c12": "自在以為因者。此則同前所說過失。不應",
    "T30n1579_034:0473c13": "道理。若言此欲更有餘因。是則如欲功用",
    "T30n1579_034:0473c14": "祈願離自在外餘法為因。如是亦應一切",
    "T30n1579_034:0473c15": "諸行皆用餘法以為其因。何須妄計無用",
    "T30n1579_034:0473c16": "自在。由如是等比度增上作意力故。於有",
    "T30n1579_034:0473c17": "他世諸行生起獲得決定。如是略由三種",
    "T30n1579_034:0473c18": "增上作意力故。尋思觀察內外諸行是無常",
    "T30n1579_034:0473c19": "性。謂淨信增上作意力故。現見增上作意力",
    "T30n1579_034:0473c20": "故。比度增上作意力故。於前所舉能隨順",
    "T30n1579_034:0473c21": "修無常五行已。辯變異滅壞二行。云何復",
    "T30n1579_034:0473c22": "由別離行故觀無常性。謂依內外二種別",
    "T30n1579_034:0473c23": "離。應知諸行是無常性。依內別離無常性者。",
    "T30n1579_034:0473c24": "謂如有一先為他主。非奴非使能自受用。",
    "T30n1579_034:0473c25": "能驅役他作諸事業彼於後時退失主性",
    "T30n1579_034:0473c26": "非奴使性。轉得他奴及所使性。於主性等",
    "T30n1579_034:0473c27": "名為別離無常之性。依外別離無常性者。",
    "T30n1579_034:0473c28": "謂現前有資生財寶先未變異。未為別離",
    "T30n1579_034:0473c29": "無常滅壞。後時為王盜賊非愛及共財等",
    "T30n1579_034:0474a01": "之所劫奪。或由惡作加行失壞。或方便求",
    "T30n1579_034:0474a02": "而不能得。如是等類應知。是名由別離",
    "T30n1579_034:0474a03": "行知無常性。云何復由法性行故觀無常",
    "T30n1579_034:0474a04": "性。謂即所有變異無常。滅壞無常。別離無常。",
    "T30n1579_034:0474a05": "於現在世猶未合會。於未來世當有法",
    "T30n1579_034:0474a06": "性。如實通達如是諸行。於未來世當有",
    "T30n1579_034:0474a07": "法性。如是等類名為通達法性無常。云何復",
    "T30n1579_034:0474a08": "由合會行故觀無常性。謂即如是變異無",
    "T30n1579_034:0474a09": "常。滅壞無常。別離無常。於現在世合會現",
    "T30n1579_034:0474a10": "前。如實通達如是諸行。於現在世現前合",
    "T30n1579_034:0474a11": "會。如是等類名為通達合會無常。彼於如",
    "T30n1579_034:0474a12": "是內外諸行五無常性。由五種行如其所",
    "T30n1579_034:0474a13": "應作意修習。多修習故獲得決定。如是由",
    "T30n1579_034:0474a14": "證成道理及修增上故。於無常行得決定",
    "T30n1579_034:0474a15": "已。從此無間趣入苦行。作是思惟。如是諸",
    "T30n1579_034:0474a16": "行皆是無常。是無常故決定應是有生法",
    "T30n1579_034:0474a17": "性。如是諸行既是生法即有生苦。既有生",
    "T30n1579_034:0474a18": "苦。當知亦有老病死苦。怨憎會苦。愛別離",
    "T30n1579_034:0474a19": "苦。求不得苦。如是且由不可愛行趣入苦",
    "T30n1579_034:0474a20": "行。如是復於有漏有取能順樂受一切蘊",
    "T30n1579_034:0474a21": "中。由結縛行趣入苦行。所以者何。以於愛",
    "T30n1579_034:0474a22": "等結處生愛等結。於貪等縛處生貪等縛。",
    "T30n1579_034:0474a23": "便能招集生老病死愁悲憂苦一切擾惱純",
    "T30n1579_034:0474a24": "大苦蘊。如是復於有漏有取順非苦樂一",
    "T30n1579_034:0474a25": "切蘊中。由不安隱行趣入苦行。所以者何。",
    "T30n1579_034:0474a26": "有漏有取順非苦樂一切諸蘊&#x9E81;重俱行苦",
    "T30n1579_034:0474a27": "樂種子之所隨逐苦苦壞苦不解脫故。一切",
    "T30n1579_034:0474a28": "皆是無常滅法。如是行者。於能隨順樂受",
    "T30n1579_034:0474a29": "諸行及樂受中。由結縛行趣入壞苦。於能",
    "T30n1579_034:0474b01": "隨順苦受諸行及苦受中。由不可愛行",
    "T30n1579_034:0474b02": "趣入苦苦。於能隨順不苦不樂受諸行。及",
    "T30n1579_034:0474b03": "不苦不樂受中。由不安隱行趣入行苦。如是",
    "T30n1579_034:0474b04": "由結縛行不可愛行不安隱行增上力故。",
    "T30n1579_034:0474b05": "於三受中作如是說。諸所有受皆悉是苦。",
    "T30n1579_034:0474b06": "如是名為由無常行作意。為先趣入苦",
    "T30n1579_034:0474b07": "行。復作是念。我於今者唯有諸根唯有境",
    "T30n1579_034:0474b08": "界。唯有從彼所生諸受。唯有其心唯有假",
    "T30n1579_034:0474b09": "名我我所法。唯有其見唯有假立。此中可",
    "T30n1579_034:0474b10": "得。除此更無若過若增。如是唯有諸蘊",
    "T30n1579_034:0474b11": "可得。於諸蘊中無有常恒堅住主宰。或說",
    "T30n1579_034:0474b12": "為我或說有情。或復於此說為生者老者",
    "T30n1579_034:0474b13": "病者及以死者。或復說彼能造諸業能受",
    "T30n1579_034:0474b14": "種種果及異熟。由是諸行皆悉是空無有我",
    "T30n1579_034:0474b15": "故。如是名為由無所得行趣入空行。復作",
    "T30n1579_034:0474b16": "是念。所有諸行與其自相。及無常相苦相相",
    "T30n1579_034:0474b17": "應。彼亦一切從緣生故不得自在。不自",
    "T30n1579_034:0474b18": "在故皆非是我。如是名為由不自在行入",
    "T30n1579_034:0474b19": "無我行。如是行者。以其十行攝於四行。復",
    "T30n1579_034:0474b20": "以四行了苦諦相。謂無常行五行所攝。一",
    "T30n1579_034:0474b21": "變異行。二滅壞行。三別離行。四法性行。五合",
    "T30n1579_034:0474b22": "會行。苦行三行所攝。一結縛行。二不可愛",
    "T30n1579_034:0474b23": "行。三不安隱行。空行一行所攝。謂無所得",
    "T30n1579_034:0474b24": "行。無我行一行所攝。謂不自在行。彼由十",
    "T30n1579_034:0474b25": "行悟入四行。復由四行於苦諦相正覺了",
    "T30n1579_034:0474b26": "已。次復觀察如是苦諦。何因何集何起何",
    "T30n1579_034:0474b27": "緣。由斷彼故苦亦隨斷。如是即以集諦四",
    "T30n1579_034:0474b28": "行了集諦相。謂了知愛能引苦故。說名為",
    "T30n1579_034:0474b29": "因。既引苦已復能招集令其生故。說名為",
    "T30n1579_034:0474c01": "集。既生苦已令彼起故。說名為起。復於當",
    "T30n1579_034:0474c02": "來諸苦種子能攝受。故次第招引諸苦集。故",
    "T30n1579_034:0474c03": "說名為緣。復有差別。謂了知愛是取因故。",
    "T30n1579_034:0474c04": "復能招集。即以其取為因有故。復能生起",
    "T30n1579_034:0474c05": "有為上首。當來生故。又能引發以生為緣",
    "T30n1579_034:0474c06": "老病死等諸苦法故。隨其所應當知說名",
    "T30n1579_034:0474c07": "因集起緣復有差別。謂正了知煩惱隨眠附",
    "T30n1579_034:0474c08": "屬所依愛隨眠等。是當來世後有生因。又正",
    "T30n1579_034:0474c09": "了知彼所生纏隨其所應是集起緣。謂後有",
    "T30n1579_034:0474c10": "愛能招引故。即是其集此後有愛。復能發",
    "T30n1579_034:0474c11": "起喜貪俱行愛。此喜貪俱行愛復與多種",
    "T30n1579_034:0474c12": "彼彼喜愛為緣。如是依止愛隨眠等及三",
    "T30n1579_034:0474c13": "種纏。能生後有及能發起諸愛差別。是故",
    "T30n1579_034:0474c14": "說名因集起緣。如是行者。由四種行了集",
    "T30n1579_034:0474c15": "諦相。於集諦相正覺了已。復正覺了如是",
    "T30n1579_034:0474c16": "集諦無餘息滅故。名為滅。一切苦諦無餘",
    "T30n1579_034:0474c17": "寂靜。故名為靜。即此滅靜是第一故。是最勝",
    "T30n1579_034:0474c18": "故。是無上故。說名為妙。是常住故。永出",
    "T30n1579_034:0474c19": "離故。說名為離。如是行者。由四種行了滅",
    "T30n1579_034:0474c20": "諦相。於滅諦相正覺了已。復正覺了真對",
    "T30n1579_034:0474c21": "治道於所知境。能通尋求義故。能實尋求",
    "T30n1579_034:0474c22": "義故。由於四門隨轉義故。一向能趣涅槃",
    "T30n1579_034:0474c23": "義故。所以說名道如行出。如是行者。由四",
    "T30n1579_034:0474c24": "種行了道諦相。如是名為於四聖諦。自內",
    "T30n1579_034:0474c25": "現觀了相作意。彼既如是於其自內現見諸",
    "T30n1579_034:0474c26": "蘊。依諸諦理無倒尋思正觀察已。復於",
    "T30n1579_034:0474c27": "所餘不同分界不現見蘊。比度觀察。謂彼",
    "T30n1579_034:0474c28": "所有有為有漏。遍一切處遍一切種。於一",
    "T30n1579_034:0474c29": "切時皆有如是法。皆墮如是理。皆有如",
    "T30n1579_034:0475a01": "是性。彼所有滅皆永寂靜常住安樂。彼所有",
    "T30n1579_034:0475a02": "道皆能永斷究竟出離。當知此中若於現見",
    "T30n1579_034:0475a03": "諸蘊諦智。若於所餘不同分界不現見境",
    "T30n1579_034:0475a04": "比度諦智。即是能生法智類智種子依處。",
    "T30n1579_034:0475a05": "又即如是了相作意。當知猶為聞思間雜。",
    "T30n1579_034:0475a06": "若觀行者於諸諦中。[0475a06] 如是數數正觀察故。",
    "T30n1579_034:0475a07": "由十六行於四聖諦證成道理已得決定。",
    "T30n1579_034:0475a08": "復於諸諦盡所有性。如所有性超過聞思",
    "T30n1579_034:0475a09": "間雜。作意一向發起修行勝解。此則名為勝",
    "T30n1579_034:0475a10": "解作意。如是作意。唯緣諦境一向在定。於",
    "T30n1579_034:0475a11": "此修習多修習故。於苦集二諦境中得無",
    "T30n1579_034:0475a12": "邊際智。由此智故了知無常。發起無常無",
    "T30n1579_034:0475a13": "邊際勝解。如是了知苦等。發起苦無邊際",
    "T30n1579_034:0475a14": "勝解。空無我無邊際勝解。惡行無邊際勝",
    "T30n1579_034:0475a15": "解。往惡趣無邊際勝解。興衰無邊際勝解。及",
    "T30n1579_034:0475a16": "老病死愁悲憂苦一切擾惱無邊際勝解。此中",
    "T30n1579_034:0475a17": "無邊際者。謂生死流轉。如是諸法無邊無",
    "T30n1579_034:0475a18": "際。乃至生死流轉不絕。常有如是所說諸",
    "T30n1579_034:0475a19": "法。唯有生死無餘息滅此可息滅。更無有",
    "T30n1579_034:0475a20": "餘息滅方便。即於如是諸有諸趣死生法中。",
    "T30n1579_034:0475a21": "以無願行。無所依行。深厭逆行。發起勝解。",
    "T30n1579_034:0475a22": "精勤修習勝解作意。復於如是諸有諸生",
    "T30n1579_034:0475a23": "增上意樂深心厭怖。及於涅槃隨起一行",
    "T30n1579_034:0475a24": "深心願樂。彼於長夜其心愛樂世間色聲香",
    "T30n1579_034:0475a25": "味觸等。為諸色聲香味觸等滋長積集。由",
    "T30n1579_034:0475a26": "是因緣雖於涅槃深心願樂。而復於彼不",
    "T30n1579_034:0475a27": "能趣入。不能證淨。不能安住不能勝",
    "T30n1579_034:0475a28": "解。其心退轉於寂靜界未能深心生希仰",
    "T30n1579_034:0475a29": "故。有疑慮故其心數數厭離驚怖。雖於一",
    "T30n1579_034:0475b01": "切苦集二諦數數深心厭離驚怖及於涅槃",
    "T30n1579_034:0475b02": "數數發起深心願樂。然猶未能深心趣入。",
    "T30n1579_034:0475b03": "何以故。以彼猶有能障現觀&#x9E81;品我慢。隨",
    "T30n1579_034:0475b04": "入作意間無間轉作是思惟。我於生死曾",
    "T30n1579_034:0475b05": "久流轉。我於生死當復流轉。我於涅槃當",
    "T30n1579_034:0475b06": "能趣入。我為涅槃修諸善法。我能觀苦真",
    "T30n1579_034:0475b07": "實是苦。我能觀集真實是集我能觀滅真實",
    "T30n1579_034:0475b08": "是滅。我能觀道真實是道。我能觀空真實是",
    "T30n1579_034:0475b09": "空。我觀無願真是無願。我觀無相真是無",
    "T30n1579_034:0475b10": "相。如是諸法是我所有。由是因緣雖於涅",
    "T30n1579_034:0475b11": "槃深心願樂。然心於彼不能趣入。彼既了",
    "T30n1579_034:0475b12": "知如是我慢是障礙已。便能速疾以慧通",
    "T30n1579_034:0475b13": "達。棄捨任運隨轉作意。制伏一切外所知境。",
    "T30n1579_034:0475b14": "趣入作意隨作意行。專精無間觀察聖諦。",
    "T30n1579_034:0475b15": "隨所生起心謝滅時。無間生心作意觀察。",
    "T30n1579_034:0475b16": "方便流注無有間斷。彼既如是以心緣心",
    "T30n1579_034:0475b17": "專精無替。便能令彼隨入作意。障礙現觀",
    "T30n1579_034:0475b18": "&#x9E81;品我慢無容得生。如是勤修瑜伽行",
    "T30n1579_034:0475b19": "者。觀心相續。展轉別異。新新而生或增或",
    "T30n1579_034:0475b20": "減。暫時而有率爾現前。前後變易是無常性。",
    "T30n1579_034:0475b21": "觀心相續入取蘊攝。是為苦性觀心相續。",
    "T30n1579_034:0475b22": "離第二法是為空性觀心相續。從眾緣生",
    "T30n1579_034:0475b23": "不得自在是無我性。如是名為悟入苦",
    "T30n1579_034:0475b24": "諦。次復觀察此心相續。以愛為因以愛為",
    "T30n1579_034:0475b25": "集。以愛為起以愛為緣。如是名為悟入",
    "T30n1579_034:0475b26": "集諦。次復觀察此心相續。所有擇滅是永滅",
    "T30n1579_034:0475b27": "性。是永靜性是永妙性是永離性。如是名為",
    "T30n1579_034:0475b28": "悟入滅諦。次復觀察此心相續。究竟對治",
    "T30n1579_034:0475b29": "趣滅之道。是真道性是真如性。是真行性",
    "T30n1579_034:0475c01": "是真出性。如是名為悟入道諦。如是先來",
    "T30n1579_034:0475c02": "未善觀察。今善作意方便觀察。以微妙慧",
    "T30n1579_034:0475c03": "於四聖諦能正悟入。即於此慧親近修習",
    "T30n1579_034:0475c04": "多修習故。能緣所緣平等平等正智得生。",
    "T30n1579_034:0475c05": "由此生故能斷障礙愛樂涅槃所有&#x9E81;品",
    "T30n1579_034:0475c06": "現行我慢。又於涅槃深心願樂。速能趣入",
    "T30n1579_034:0475c07": "心無退轉離諸怖畏。攝受增上意樂適悅。",
    "T30n1579_034:0475c08": "如是行者。於諸聖諦。下忍所攝。能緣所緣",
    "T30n1579_034:0475c09": "平等平等智生。是名為&#x7157;。中忍所攝。能緣所",
    "T30n1579_034:0475c10": "緣平等。平等智生。是名為頂。上忍所攝。能",
    "T30n1579_034:0475c11": "緣所緣平等。平等智生名諦順忍。彼既如",
    "T30n1579_034:0475c12": "是斷能障礙&#x9E81;品我慢。及於涅槃攝受增",
    "T30n1579_034:0475c13": "上意樂適悅。便能捨離後後觀心所有加行。",
    "T30n1579_034:0475c14": "住無加行無分別心。彼於爾時其心似滅",
    "T30n1579_034:0475c15": "而非實滅。似無所緣而非無緣。又於爾",
    "T30n1579_034:0475c16": "時其心寂靜雖似遠離而非遠離。又於爾",
    "T30n1579_034:0475c17": "時非美睡眠之所覆蓋。唯有分明無高無",
    "T30n1579_034:0475c18": "下奢摩他行。復有一類闇昧愚癡。於美睡",
    "T30n1579_034:0475c19": "眠之所覆蓋其心似滅非實滅中。起增上",
    "T30n1579_034:0475c20": "慢。謂為現觀。此不如是。既得如是趣現",
    "T30n1579_034:0475c21": "觀心。不久當入正性離生。即於如是寂靜",
    "T30n1579_034:0475c22": "心位最後一念無分別心。[0475c22] 從此無間於前",
    "T30n1579_034:0475c23": "所觀諸聖諦理起內作意。此即名為世第",
    "T30n1579_034:0475c24": "一法。從此已後出世心生非世間心。此是",
    "T30n1579_034:0475c25": "世間諸行最後界畔邊際。是故名為世第一",
    "T30n1579_034:0475c26": "法。",
    "T30n1579_034:0475c27": "[0475c27] 從此無間於前所觀諸聖諦理起內作意。",
    "T30n1579_034:0475c28": "作意無間隨前次第所觀諸諦。若是現見若",
    "T30n1579_034:0475c29": "非現見諸聖諦中。如其次第有無分別決",
    "T30n1579_034:0476a01": "定智現見智生。由此生故。三界所繫見道",
    "T30n1579_034:0476a02": "所斷附屬所依諸煩惱品一切&#x9E81;重皆悉永",
    "T30n1579_034:0476a03": "斷。此永斷故。若先已離欲界貪者。彼於今",
    "T30n1579_034:0476a04": "時既入如是諦現觀已得不還果。彼與前",
    "T30n1579_034:0476a05": "說離欲者相。當知無異。然於此中少有",
    "T30n1579_034:0476a06": "差別。謂當受化生。即於彼處當般涅槃不",
    "T30n1579_034:0476a07": "復還來生此世間。若先倍離欲界貪者。彼",
    "T30n1579_034:0476a08": "於今時既入如是諦現觀已得一來果。若",
    "T30n1579_034:0476a09": "先未離欲界貪者。彼於今時既入如是諦",
    "T30n1579_034:0476a10": "現觀已。&#x9E81;重永息得預流果。由能知智與",
    "T30n1579_034:0476a11": "所知境和合無乖現前觀察故名現觀。如",
    "T30n1579_034:0476a12": "剎帝利與剎帝利和合無乖現前觀察名",
    "T30n1579_034:0476a13": "為現觀。婆羅門等當知亦爾。此亦成就眾",
    "T30n1579_034:0476a14": "多相狀。謂證如是諦現觀故獲得四智。謂",
    "T30n1579_034:0476a15": "於一切若行若住諸作意中善推求故。得唯",
    "T30n1579_034:0476a16": "法智得非斷智得非常智。得緣生行如幻",
    "T30n1579_034:0476a17": "事智。若行境界由失念故。雖起猛利諸煩",
    "T30n1579_034:0476a18": "惱纏。暫作意時速疾除遣。又能畢竟不墮惡",
    "T30n1579_034:0476a19": "趣。終不故思違越所學。乃至傍生亦不害",
    "T30n1579_034:0476a20": "命。終不退轉棄捨所學。不復能造五無間",
    "T30n1579_034:0476a21": "業。定知苦樂非自所作非他所作。非自他",
    "T30n1579_034:0476a22": "作非非自他無因而生。終不求請外道",
    "T30n1579_034:0476a23": "為師。亦不於彼起福田想。於他沙門婆羅",
    "T30n1579_034:0476a24": "門等終不觀瞻口及顏面。唯自見法得法。",
    "T30n1579_034:0476a25": "知法證法源底越度疑惑。不由他緣。於",
    "T30n1579_034:0476a26": "大師教非他所引。於諸法中得無所畏。終",
    "T30n1579_034:0476a27": "不妄計世瑞吉祥以為清淨。終不更受第",
    "T30n1579_034:0476a28": "八有生。具足成就四種證淨。如是行者。乃",
    "T30n1579_034:0476a29": "至世第一法已前名勝解作意。於諸聖諦",
    "T30n1579_034:0476b01": "現觀已後。乃至永斷見道所斷一切煩惱",
    "T30n1579_034:0476b02": "名遠離作意。",
    "T30n1579_034:0476b03": "[0476b03] 復從此後為欲進斷修所斷惑。如所得道",
    "T30n1579_034:0476b04": "更數修習。永斷欲界上品中品諸煩惱已得",
    "T30n1579_034:0476b05": "一來果。如預流果所有諸相。今於此中當",
    "T30n1579_034:0476b06": "知亦爾。然少差別。謂若行境界。於能隨順",
    "T30n1579_034:0476b07": "上品猛利煩惱纏處。由失念故暫起微劣",
    "T30n1579_034:0476b08": "諸煩惱纏。尋能作意速疾除遣。唯一度來生",
    "T30n1579_034:0476b09": "此世間。便能究竟作苦邊際。得不還果及不",
    "T30n1579_034:0476b10": "還相。如前已說。當知此中由觀察作意。於",
    "T30n1579_034:0476b11": "一切修道數數觀察已斷未斷。如所得道",
    "T30n1579_034:0476b12": "而正修習。又於此中云何名修自性。云何",
    "T30n1579_034:0476b13": "名修業。云何名修品類差別。謂由定地作",
    "T30n1579_034:0476b14": "意。於世出世善有為法修習增長。無間所",
    "T30n1579_034:0476b15": "作殷重所作。令心相續會彼體性。如是名",
    "T30n1579_034:0476b16": "為修之自性。當知修業略有八種。一有",
    "T30n1579_034:0476b17": "一類法由修故得。二有一類法由修故習。",
    "T30n1579_034:0476b18": "三有一類法由修故淨。四有一類法由修",
    "T30n1579_034:0476b19": "故遣。五有一類法由修故知。六有一類法",
    "T30n1579_034:0476b20": "由修故斷。七有一類法由修故證。八有一",
    "T30n1579_034:0476b21": "類法由修故遠。若先未得殊勝善法。修習",
    "T30n1579_034:0476b22": "令得名修故得。若先已得令轉現前。名修",
    "T30n1579_034:0476b23": "故習。若先已得未令現前。但由修習彼種",
    "T30n1579_034:0476b24": "類法。當令現前。令轉清淨鮮白生起。名修",
    "T30n1579_034:0476b25": "故淨。若有失念染法現行。修善法力令不",
    "T30n1579_034:0476b26": "忍受斷除變吐。名修故遣。若未生起所應",
    "T30n1579_034:0476b27": "斷法。修善法力了知如病深心厭壞。了知",
    "T30n1579_034:0476b28": "如癰如箭障礙無常苦空及以無我深心厭",
    "T30n1579_034:0476b29": "壞。名修故知。如是知已數修習。故無間道",
    "T30n1579_034:0476c01": "生斷諸煩惱。名修故斷。煩惱斷已證得解",
    "T30n1579_034:0476c02": "脫。名修故證。如如進趣上地善法。如是如",
    "T30n1579_034:0476c03": "是令其下地已斷。諸法轉成遠分乃至究",
    "T30n1579_034:0476c04": "竟。名修故遠。當知是名八種修業。應知此",
    "T30n1579_034:0476c05": "修品類差別有十一種。一奢摩他修。二毘&#x9262;",
    "T30n1579_034:0476c06": "舍那修。三世間道修。四出世道修。五下品道",
    "T30n1579_034:0476c07": "修。六中品道修。七上品道修。八加行道修。九",
    "T30n1579_034:0476c08": "無間道修。十解脫道修。十一勝進道修。奢",
    "T30n1579_034:0476c09": "摩他修者。謂九種行令心安住。如前已說。",
    "T30n1579_034:0476c10": "毘&#x9262;舍那修亦如前說。世間道修者。謂於諸",
    "T30n1579_034:0476c11": "下地見&#x9E81;相故。於諸上地見靜相故。乃",
    "T30n1579_034:0476c12": "至能趣無所有處一切離欲。出世道修者。",
    "T30n1579_034:0476c13": "謂正思惟苦真是苦。集真是集。滅真是滅。",
    "T30n1579_034:0476c14": "道真是道。由正見等無漏聖道。乃至能趣",
    "T30n1579_034:0476c15": "非想非非想處一切離欲。下品道修者。謂由",
    "T30n1579_034:0476c16": "此故能斷最&#x9E81;上品煩惱。中品道修者。謂由",
    "T30n1579_034:0476c17": "此故能斷所有中品煩惱。上品道修者。謂由",
    "T30n1579_034:0476c18": "此故能斷所有最後所斷下品煩惱。加行道",
    "T30n1579_034:0476c19": "修者。謂由此故為斷煩惱發起加行。無間",
    "T30n1579_034:0476c20": "道修者。謂由此故正斷煩惱。解脫道修者。",
    "T30n1579_034:0476c21": "謂由此故或斷無間證得解脫。勝進道修者。",
    "T30n1579_034:0476c22": "謂由此故從是已後修勝善法。乃至未起",
    "T30n1579_034:0476c23": "餘地煩惱能治加行。或復未起趣究竟位。",
    "T30n1579_034:0476c24": "當知是名十一種修品類差別。如是於修",
    "T30n1579_034:0476c25": "勤修習者。於時時間應正觀察所有煩",
    "T30n1579_034:0476c26": "惱已斷未斷。[0476c26] 於時時間於可厭法深心厭",
    "T30n1579_034:0476c27": "離。於時時間於可欣法深心欣慕。如是名",
    "T30n1579_034:0476c28": "為攝樂作意。[0476c28] 彼即於此攝樂作意。親近修習",
    "T30n1579_034:0476c29": "多修習故。有能無餘永斷修道所斷煩惱。",
    "T30n1579_034:0477a01": "最後學位喻如金剛三摩地生。由此生故便",
    "T30n1579_034:0477a02": "能永斷修道所斷一切煩惱。問何因緣故此",
    "T30n1579_034:0477a03": "三摩地名金剛喻。答譬如金剛望餘一切末",
    "T30n1579_034:0477a04": "尼真珠琉璃螺貝璧玉珊瑚等諸珍寶。最為",
    "T30n1579_034:0477a05": "堅固。能穿能壞所餘寶物。非餘寶物所能",
    "T30n1579_034:0477a06": "穿壞。如是此三摩地於諸有學三摩地中",
    "T30n1579_034:0477a07": "最上最勝最為堅固。能壞一切所有煩惱。",
    "T30n1579_034:0477a08": "非上煩惱所能蔽伏。是故此三摩地名金剛",
    "T30n1579_034:0477a09": "喻。[0477a09] 從此金剛喻三摩地。無間永害一切煩惱",
    "T30n1579_034:0477a10": "品&#x9E81;重種子。其心於彼究竟解脫。證得畢",
    "T30n1579_034:0477a11": "竟種姓清淨。於諸煩惱究竟盡中發起盡",
    "T30n1579_034:0477a12": "智。由因盡故當來苦果畢竟不生。即於此",
    "T30n1579_034:0477a13": "中起無生智。彼於爾時成阿羅漢諸漏已",
    "T30n1579_034:0477a14": "盡。所作已辦無復所作。證得自義盡諸有",
    "T30n1579_034:0477a15": "結。已正奉行如來聖教心。善解脫。已具成",
    "T30n1579_034:0477a16": "就十無學法。謂無學正見正思惟乃至無學",
    "T30n1579_034:0477a17": "正解脫正智。於諸住中及作意中。能隨己",
    "T30n1579_034:0477a18": "心自在而轉。隨所樂住或聖或天或梵住",
    "T30n1579_034:0477a19": "中即能安住。隨樂思惟所有正法能引世間",
    "T30n1579_034:0477a20": "或出世間諸善義利即能思惟。言聖住者。",
    "T30n1579_034:0477a21": "謂空住無願住無相住滅盡定住。言天住者。",
    "T30n1579_034:0477a22": "謂諸靜慮諸無色住。言梵住者。謂慈住悲",
    "T30n1579_034:0477a23": "住喜住捨住。又於爾時至極究竟畢竟無垢",
    "T30n1579_034:0477a24": "畢竟。證得梵行邊際離諸關鍵。已出深坑",
    "T30n1579_034:0477a25": "已度深塹。已能摧伏彼伊師迦。是為真聖。",
    "T30n1579_034:0477a26": "摧滅高幢已斷五支成就六支。一向守護",
    "T30n1579_034:0477a27": "四所依止。最極遠離。獨一諦實棄捨希求。無",
    "T30n1579_034:0477a28": "濁思惟身行猗息。心善解脫慧善解脫。獨",
    "T30n1579_034:0477a29": "一無侶正行已立。名已親近無上丈夫具",
    "T30n1579_034:0477b01": "足成就六恒住法。謂眼見色已無喜無憂。",
    "T30n1579_034:0477b02": "安住上捨正念正知。如是耳聞聲已鼻嗅香",
    "T30n1579_034:0477b03": "已舌&#x751E;味已身覺觸已意了法已。無喜無",
    "T30n1579_034:0477b04": "憂安住上捨正念正知。彼於爾時領受貪",
    "T30n1579_034:0477b05": "欲無餘永盡。領受瞋恚無餘永盡。領受愚",
    "T30n1579_034:0477b06": "癡無餘永盡。彼貪瞋癡皆永盡故。不造諸",
    "T30n1579_034:0477b07": "惡習近諸善。其心猶如虛空淨水如妙香",
    "T30n1579_034:0477b08": "檀。普為一切天帝天王恭敬供養。住有餘",
    "T30n1579_034:0477b09": "依般涅槃界。度生死海已到彼岸。亦名任",
    "T30n1579_034:0477b10": "持最後有身。先業煩惱所引諸蘊自然滅。",
    "T30n1579_034:0477b11": "故餘取無故不相續故。於無餘依般涅槃",
    "T30n1579_034:0477b12": "界而般涅槃。此中都無般涅槃者。如於生",
    "T30n1579_034:0477b13": "死無流轉者。唯有眾苦永滅寂靜清涼滅",
    "T30n1579_034:0477b14": "沒。唯有此處最為寂靜。所謂棄捨一切所",
    "T30n1579_034:0477b15": "依愛。盡離欲永滅涅槃。當知此中有如是",
    "T30n1579_034:0477b16": "相。阿羅漢苾芻諸漏永盡。不能習近五種",
    "T30n1579_034:0477b17": "處所。一者不能故思殺害諸眾生命。二者",
    "T30n1579_034:0477b18": "不能不與而取。三者不能行非梵行習",
    "T30n1579_034:0477b19": "婬欲法。四者不能知而妄語。五者不能貯",
    "T30n1579_034:0477b20": "畜受用諸欲資具。如是不能妄計苦樂自",
    "T30n1579_034:0477b21": "作他作自他俱作非自他作無因而生。又亦",
    "T30n1579_034:0477b22": "不能怖畏一切不應記事。又亦不能於",
    "T30n1579_034:0477b23": "雲雷電霹靂災雹及見種種怖畏事已深",
    "T30n1579_034:0477b24": "生驚怖。當知此中金剛喻定所攝作意。名",
    "T30n1579_034:0477b25": "加行究竟作意。最上阿羅漢果所攝作意。名",
    "T30n1579_034:0477b26": "加行究竟果作意。由如是等多種作意。依",
    "T30n1579_034:0477b27": "出世道證得究竟。",
    "T30n1579_034:0477b28": "[0477b28] 如是一切名聲聞地。此是一切正等覺者所",
    "T30n1579_034:0477b29": "說。一切聲聞相應教法根本。猶如一切名句",
    "T30n1579_034:0477c01": "文身。是所制造文章&#x546A;術異論根本。◎",
    "T30n1579_034:0477c02": "◎本地分中獨覺地第十四",
    "T30n1579_034:0477c03": "[0477c03] 如是已說聲聞地。云何獨覺地。當知此地",
    "T30n1579_034:0477c04": "有五種相。一者種姓。二者道三者習。四者",
    "T30n1579_034:0477c05": "住。五者行。",
    "T30n1579_034:0477c06": "[0477c06] 云何獨覺種姓。謂由三相應正了知。一者",
    "T30n1579_034:0477c07": "本性獨覺先未證得彼菩提時有薄塵種",
    "T30n1579_034:0477c08": "姓。由此因緣於憒鬧處心不愛樂。於寂",
    "T30n1579_034:0477c09": "靜處深心愛樂。二者本性獨覺先未證得彼",
    "T30n1579_034:0477c10": "菩提時有薄悲種姓。由是因緣於說正",
    "T30n1579_034:0477c11": "法利有情事心不愛樂。於少思務寂靜",
    "T30n1579_034:0477c12": "住中深心愛樂。三者本性獨覺先未證得彼",
    "T30n1579_034:0477c13": "菩提時有中根種姓。是慢行類。由是因緣",
    "T30n1579_034:0477c14": "深心希願無師無敵而證菩提。",
    "T30n1579_034:0477c15": "[0477c15] 云何獨覺道。謂由三相應正了知。謂有一類",
    "T30n1579_034:0477c16": "安住獨覺種姓。經於百劫值佛出世。親近",
    "T30n1579_034:0477c17": "承事成熟相續。專心求證獨覺菩提。於蘊",
    "T30n1579_034:0477c18": "善巧於處善巧。於界善巧於緣起善巧。於",
    "T30n1579_034:0477c19": "處非處善巧於諦善巧。勤修學故。於當來",
    "T30n1579_034:0477c20": "世速能證得獨覺菩提。如是名為初獨覺",
    "T30n1579_034:0477c21": "道。復有一類。值佛出世親近善士。聽聞",
    "T30n1579_034:0477c22": "正法如理作意。於先所未起順決擇分善",
    "T30n1579_034:0477c23": "根引發令起。謂&#x7157;頂忍而無力能即於此",
    "T30n1579_034:0477c24": "生證法現觀得沙門果。復修蘊善巧修處",
    "T30n1579_034:0477c25": "善巧。修界善巧修緣起善巧。修處非處善",
    "T30n1579_034:0477c26": "巧修諦善巧故。於當來世能證法現觀得",
    "T30n1579_034:0477c27": "沙門果。是名第二獨覺道。復有一類。值佛",
    "T30n1579_034:0477c28": "出世親近善士。聽聞正法如理作意。證法",
    "T30n1579_034:0477c29": "現觀得沙門果。而無力能於一切種至極",
    "T30n1579_034:0478a01": "究竟畢竟離垢畢竟證得梵行邊際阿羅漢",
    "T30n1579_034:0478a02": "果。復修蘊善巧修處善巧。修界善巧修緣",
    "T30n1579_034:0478a03": "起善巧。修處非處善巧修諦善巧故。依出",
    "T30n1579_034:0478a04": "世道於當來世。至極究竟畢竟離垢畢竟證",
    "T30n1579_034:0478a05": "得梵行邊際阿羅漢果。是名第三獨覺道。[0478a05] 云",
    "T30n1579_034:0478a06": "何獨覺習。謂有一類依初獨覺道。滿足百",
    "T30n1579_034:0478a07": "劫修集資糧。過百劫已出無佛世。無師自",
    "T30n1579_034:0478a08": "能修三十七菩提分法。證法現觀得獨覺菩",
    "T30n1579_034:0478a09": "提果。永斷一切煩惱成阿羅漢。復有一類",
    "T30n1579_034:0478a10": "或依第二或依第三獨覺道。由彼因緣出",
    "T30n1579_034:0478a11": "無佛世。無師自能修三十七菩提分法。或證",
    "T30n1579_034:0478a12": "法現觀乃至得阿羅漢果。或得沙門果。至極",
    "T30n1579_034:0478a13": "究竟畢竟離垢畢竟證得梵行邊際。證得最",
    "T30n1579_034:0478a14": "上阿羅漢果。當知此中由初習故成獨覺",
    "T30n1579_034:0478a15": "者名麟角喻。由第二第三習故成獨勝者",
    "T30n1579_034:0478a16": "名部行喻。[0478a16] 云何獨覺住。謂初所習麟角喻獨",
    "T30n1579_034:0478a17": "覺。樂處孤林樂獨居住。樂甚深勝解。樂觀",
    "T30n1579_034:0478a18": "察甚深緣起道理。樂安住最極空無願無相",
    "T30n1579_034:0478a19": "作意。若第二第三所習部行喻獨勝。不必一",
    "T30n1579_034:0478a20": "向樂處孤林樂獨居住。亦樂部眾共相雜",
    "T30n1579_034:0478a21": "住。所餘住相如麟角喻。[0478a21] 云何獨覺行。謂一切",
    "T30n1579_034:0478a22": "獨覺隨依彼彼村邑聚落而住。善護其身",
    "T30n1579_034:0478a23": "善守諸根善住正念。隨入彼彼村邑聚落",
    "T30n1579_034:0478a24": "或為乞食。或濟度他下劣愚昧以身濟度。",
    "T30n1579_034:0478a25": "不以語言。何以故。唯現身相為彼說法不",
    "T30n1579_034:0478a26": "發言。故示現種種神通境界。乃至為令心",
    "T30n1579_034:0478a27": "誹謗者生歸向故。又彼一切應知本來一向",
    "T30n1579_034:0478a28": "趣寂。◎"
}