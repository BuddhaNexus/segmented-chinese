{
    "X84n1579_016:0118b12": "續指月錄卷十六",
    "X84n1579_016:0118b14": "六祖下三十二世",
    "X84n1579_016:0118b15": "臨濟宗",
    "X84n1579_016:0118b16": "北京柳巷月心笑巖德寶禪師金臺之世族也。父吳",
    "X84n1579_016:0118b17": "門。母丁氏。早失恃怙。弱冠偶之講席。聽華嚴大疏。至",
    "X84n1579_016:0118b18": "十地品云。世尊因中。曾作金轉輪王。時有乞者。來化",
    "X84n1579_016:0118b19": "國城妻子。頭目手足。內外布施。王作念言。我今若不",
    "X84n1579_016:0118b20": "施與。向後百年。一旦空廢。全無少益。反招慳悋過失",
    "X84n1579_016:0118b21": "不若施與。空我所有。益我功德。師聞之不覺身心廓",
    "X84n1579_016:0118b22": "然。嘆曰。古今同一幻夢中。遂決志出家。纏絆歲餘。就",
    "X84n1579_016:0118b23": "於本境廣惠禪林。禮大寂能公披緇祝髮。明年受具。",
    "X84n1579_016:0118b24": "朝參夕叩。雖深信知有。不肯自休。務期親證。徧謁大",
    "X84n1579_016:0118c01": "川月舟古春古拙諸老宿。後至關子嶺。參無聞聰和",
    "X84n1579_016:0118c02": "尚。問十聖三賢。已全聖智。如何道不明斯旨。聰乃厲",
    "X84n1579_016:0118c03": "聲曰。十聖三賢汝已知。如何是斯旨。速道速道。師連",
    "X84n1579_016:0118c04": "下十數轉語。皆不契。遂發憤。寢食俱廢。一日攜籃到",
    "X84n1579_016:0118c05": "澗邊洗菜。一莖菜葉。墮水旋轉捉不住。忽有省。提籃",
    "X84n1579_016:0118c06": "喜躍而歸。聰立簷下。問是甚麼。師曰。一籃菜。聰曰。何",
    "X84n1579_016:0118c07": "不別道。師曰。請和尚別問來。至晚入室。聰舉玄沙敢",
    "X84n1579_016:0118c08": "保老兄未徹話。師曰。賊入空室。聰曰。者則公案。不得",
    "X84n1579_016:0118c09": "草草。師喝一喝。拂袖便出○復往見濟菴古巖大覺",
    "X84n1579_016:0118c10": "諸尊宿。皆器重之○後上關子嶺。再參聰和尚。一日",
    "X84n1579_016:0118c11": "雨寒。聰命烘爐。乃問人人有箇本來父母。子之父母。",
    "X84n1579_016:0118c12": "今在何處。師曰。一火焚之。曰恁麼則子無父母耶。曰",
    "X84n1579_016:0118c13": "有則有。只是佛眼覰不見。曰子還見麼。曰某亦不見。",
    "X84n1579_016:0118c14": "曰子何亦不見。曰若見則非真父母。聰曰。善哉。師遂",
    "X84n1579_016:0118c15": "呈一偈曰。本來真父母。歷劫不曾離。起坐承他力。寒",
    "X84n1579_016:0118c16": "溫亦共知。相逢不相見。相見不相識。為問今何在。分",
    "X84n1579_016:0118c17": "明呈似師。聰閱之甚喜曰。如是如是。只此一偈。堪紹",
    "X84n1579_016:0118c18": "吾宗。即說偈曰。汝心即我心。我心本無心。無心同佛",
    "X84n1579_016:0118c19": "心。佛心非我心(木陳忞頌云水裏拾來火裏燒出頭天外自消遙翻思未會機前著有一",
    "X84n1579_016:0118c20": "豪兮是一豪○牧雲門頌云千山歷盡草鞋穿任運騰騰度好年平實商量田地穩靈山慧命一絲懸○箬菴",
    "X84n1579_016:0118c21": "問頌云一莖菜葉忽隨流喜躍歸來盡底酬父母徧身紅爛地瞎驢端許振宗猷)○復曰。佛",
    "X84n1579_016:0118c22": "如轉輪王。佛法如王命。佛子豎法幢。能令邪作正。囑",
    "X84n1579_016:0118c23": "曰。汝諦受持。遇緣熟者。智愚皆度。續佛慧命。須待其",
    "X84n1579_016:0118c24": "人。師蒙記莂。復侍聰年餘。乃禮辭去。後底金陵寓靜",
    "X84n1579_016:0119a01": "海牛首高座等處。數載。復還金臺。初居圓通。次遷南",
    "X84n1579_016:0119a02": "寺鹿苑慈光善果諸剎○端陽上堂。舉大慧和尚上",
    "X84n1579_016:0119a03": "堂曰。今朝又是五月五。大鬼拍手小鬼舞。驀然撞著",
    "X84n1579_016:0119a04": "桃符神。兩手搥胸叫冤苦。師曰。大慧老漢。大似少箇",
    "X84n1579_016:0119a05": "禁方。向青天白日。見神見鬼。笑巖則不然。今朝正是",
    "X84n1579_016:0119a06": "五月五。雲從龍兮風從虎。山僧要與現前諸大聖凡",
    "X84n1579_016:0119a07": "賭箇賭。信手拈來百草頭。甜者甜兮苦者苦。拈拄杖。",
    "X84n1579_016:0119a08": "驀然突出者一條。穿過從上諸佛祖。是你現前諸人",
    "X84n1579_016:0119a09": "百樣具有。為甚麼只少者一箇。忽有箇見義勇為底。",
    "X84n1579_016:0119a10": "憤憤地向前道。和尚且莫壓良為賤。若論者一箇。敢",
    "X84n1579_016:0119a11": "道人人不欠分毫。放下拄杖曰。汝宛不知。何妨矢上",
    "X84n1579_016:0119a12": "更加尖。堆上重添土○上堂。男兒固奮沖天志。莫若",
    "X84n1579_016:0119a13": "從頭放下來。直把髑髏枯死盡。仍教死眼豁然開○",
    "X84n1579_016:0119a14": "上堂。舉南嶽讓和尚。一日問眾曰。道一為人說法也",
    "X84n1579_016:0119a15": "未。曰已為眾說法了也。尚曰。總未見人通箇消息來。",
    "X84n1579_016:0119a16": "乃密遣一僧去探。囑曰。待渠上堂時。便出問作麼生。",
    "X84n1579_016:0119a17": "看渠有何言句。可記將來。僧往一如所教。馬祖曰。自",
    "X84n1579_016:0119a18": "從何亂後。三十年不少鹽醬。僧回舉似。尚深肯之師",
    "X84n1579_016:0119a19": "曰。山僧者裏三十年不曾見箇鹽醬。汝等在者裏討",
    "X84n1579_016:0119a20": "什麼盌。以拄杖一時趁散○上堂。當門一隻箭。來者",
    "X84n1579_016:0119a21": "看方便。擬進問如何。穿過髑髏面○上堂。拈拄杖曰。",
    "X84n1579_016:0119a22": "有麼有麼。時有僧出作禮。師劈脊便打。曰多口作麼。",
    "X84n1579_016:0119a23": "曰。某甲一言也未。何為多口。師復打曰。再犯不容(漢月",
    "X84n1579_016:0119a24": "藏拈云俊則太煞俊未免著忙在頌曰不須賓主會來親占得神機絕法人雪夜梅花〔頷〕春早滿園香草未知",
    "X84n1579_016:0119b01": "新)○僧問一言道盡。更不容其言時如何。師云。武陵",
    "X84n1579_016:0119b02": "谿畔杜鵑語。十里桃花血滿紅(遠菴僼頌云武陵谿畔杜鵑鳴萬語千言",
    "X84n1579_016:0119b03": "無別聲回首若知歸去好天涯遊子盡回程○旅菴月頌云誰家桃李闘芳妍杜宇聲聲喚客還曾踏武陵谿",
    "X84n1579_016:0119b04": "畔路洞中春色異人間○天岸昇頌云辭窮理盡舌頭乾海底珊瑚撑著月杜鵑聲裏落花紅多少阿師全漏",
    "X84n1579_016:0119b05": "泄)○上堂。趣庭露溼階苔滑。行道藤牽山徑迷。禪者",
    "X84n1579_016:0119b06": "多詢真祖意。夜來攜履獨歸西。拈杖指云。看看看。祖",
    "X84n1579_016:0119b07": "師又越山門而來也。喚行童與我即便逐出。良久云。",
    "X84n1579_016:0119b08": "是你諸人分上。著這等閒。家具不得○僧問如何是",
    "X84n1579_016:0119b09": "和尚昔年獲益事。師以拂子倒懸視僧云。會麼。僧云。",
    "X84n1579_016:0119b10": "某甲巳識和尚做處也。師曰。你道荊州黃四娘禮佛。",
    "X84n1579_016:0119b11": "求箇什麼。僧無對。師乃打出(石車乘拈云僧問獲益師拂倒懸彼此分明誰",
    "X84n1579_016:0119b12": "知末後一拶如墮萬仞深坑至今起不得召大眾云還救得麼莫道賊過張弓好○雲巔持云黃四娘禮佛畢",
    "X84n1579_016:0119b13": "竟求箇甚麼乃吁一聲曰空中鳥跡原無見葉上風聲若有聞)○僧參。問從上千七",
    "X84n1579_016:0119b14": "百老凍儂。某甲今日一串穿來。獻與和尚。伏請判斷。",
    "X84n1579_016:0119b15": "時門外忽聞犬吠。師遽顧侍者。看是什麼客來。侍者",
    "X84n1579_016:0119b16": "出問話。僧罔措。師曰。上座適纔問什麼。僧擬重舉。師",
    "X84n1579_016:0119b17": "與連棒打出○僧問如何是文殊普見三昧。師曰。死",
    "X84n1579_016:0119b18": "人眼。曰如何是觀音普聞三昧。師曰。死人耳。曰如何",
    "X84n1579_016:0119b19": "是一言道盡底句。師曰。死人口○一僧請益金剛經",
    "X84n1579_016:0119b20": "為人輕賤話。師曰。汝有疑否。僧曰。有疑。師曰。有疑則",
    "X84n1579_016:0119b21": "為人輕賤。無疑則應墮惡道。僧沈吟。師曰。會麼。僧曰。",
    "X84n1579_016:0119b22": "不會。師曰。把出你不會底來看。僧曰。不會教某甲把",
    "X84n1579_016:0119b23": "出箇什麼。師曰。汝之罪業。劃然消矣。僧歡喜禮謝而",
    "X84n1579_016:0119b24": "去○問玄沙不出嶺。保壽不渡河。落第幾機。師曰。總",
    "X84n1579_016:0119c01": "落第二機。曰如何是第一機。師曰。玄沙不出嶺。保壽",
    "X84n1579_016:0119c02": "不渡河。曰畢竟得箇什麼。師曰。灼然。畢竟得箇什麼。",
    "X84n1579_016:0119c03": "問如何是奪人不奪境。師曰。一文錢。一箇大燒餅。曰",
    "X84n1579_016:0119c04": "如何是奪境不奪人。師曰。喫在肚裏了。當下欣欣。曰",
    "X84n1579_016:0119c05": "如何是人境兩俱奪。師曰。你無一文錢。也只甘受餓。",
    "X84n1579_016:0119c06": "曰如何是人境俱不奪。師曰。雲門胡餅金牛飯。空腹",
    "X84n1579_016:0119c07": "而來滿腹歸○僧問祖意教意。是同是別。師曰。柳影",
    "X84n1579_016:0119c08": "橫塘魚上樹。槐陰罩地馬登枝。僧曰。與麼則形影兩",
    "X84n1579_016:0119c09": "分。曲直自顯去也。師曰。未曾飽食廬陵米。徒把蒲團",
    "X84n1579_016:0119c10": "認作天○僧參。問承聞諸佛出世。為一大事因緣。請",
    "X84n1579_016:0119c11": "問和尚如何是大事因緣。師曰。著衣喫飯。屙屎放尿",
    "X84n1579_016:0119c12": "僧不肯。不禮拜而出。師喚回。示以偈曰。諸佛出於世。",
    "X84n1579_016:0119c13": "唯為大因緣。屙屎並放尿。飢餐困打眠。目前緊急事。",
    "X84n1579_016:0119c14": "人只欲上天。談玄共說妙。遭罪復輸錢。僧慚惶作禮",
    "X84n1579_016:0119c15": "而去○一日有兩官人遊山。入門哦曰。茂松脩竹。回",
    "X84n1579_016:0119c16": "顧見師。便問如何是道人家風。師曰。茂松脩竹。曰有",
    "X84n1579_016:0119c17": "何旨趣。師曰。自家觀不足。留與客來看○有士人閱",
    "X84n1579_016:0119c18": "師淨土偈。乃問佛說是經。則有六方諸佛。出廣長舌",
    "X84n1579_016:0119c19": "相作證。今吾師說偈。有何殊證。師曰。居士舌頭亦不",
    "X84n1579_016:0119c20": "短。又問何為不思議功德。師曰。前街人喚犬。後巷罵",
    "X84n1579_016:0119c21": "貓兒。又問老師今年高壽了。師曰。論年不見箇葷腥。",
    "X84n1579_016:0119c22": "作麼不槁瘦了○僧問處處入法界。念念見遮那。如",
    "X84n1579_016:0119c23": "何是遮那。師曰。淨地不須屙。舉趙州和尚問投子。大",
    "X84n1579_016:0119c24": "死底人。却活時如何。投子曰。不許夜行。投明須到。師",
    "X84n1579_016:0120a01": "頌曰。三十六物都灰燼。只遺一雙枯眼睛。置向九衢",
    "X84n1579_016:0120a02": "深夜後。無光明處作光明○舉世尊拈華公案頌曰。",
    "X84n1579_016:0120a03": "師資妙契芥投鍼。似海如山無處尋。石火光中曾著",
    "X84n1579_016:0120a04": "眼。始知佛祖不傳心○舉經題[米木+八]字頌曰。黑白未分",
    "X84n1579_016:0120a05": "已墮徧。那堪擬議費鑽研。西乾此土諸賢聖。鼻孔撩",
    "X84n1579_016:0120a06": "天總被穿○示座主偈曰。荷鉏到處賣工夫。三兩文",
    "X84n1579_016:0120a07": "錢足可圖。鉏得他家田地淨。自家田地盡荒蕪○示",
    "X84n1579_016:0120a08": "僧。法中幽趣眼中醫。向上玄機境上塵。黑漆桶邊箍",
    "X84n1579_016:0120a09": "子斷。太平國內自由人。靜坐寒巖此病難。男兒爭肯",
    "X84n1579_016:0120a10": "自相瞞。轉身一步無多子。始信塵含法界寬○師甞",
    "X84n1579_016:0120a11": "室中垂語曰。佛未出世。祖未西來。元無佛法世法之",
    "X84n1579_016:0120a12": "名。迥出黑山鬼窟一句。作麼生道○又曰。佛既出世。",
    "X84n1579_016:0120a13": "祖已西來。佛法世法。相為建立。不犯化門。道將一句",
    "X84n1579_016:0120a14": "來○又曰。佛生凡聖對待之門。世法佛法。名言強立。",
    "X84n1579_016:0120a15": "總拈過一邊。衲僧本分一句。試道將來○又曰。尋常",
    "X84n1579_016:0120a16": "間語言問答甚平易。甚不思議。剛被人問箇如何是",
    "X84n1579_016:0120a17": "汝本有底佛性。為甚麼却反眼豎口啞○又曰。既為",
    "X84n1579_016:0120a18": "佛子。志階佛地。因甚一箇佛字。最不喜聞○師晚年",
    "X84n1579_016:0120a19": "退居京城柳巷。於萬歷辛巳正月十六日示寂。奉全",
    "X84n1579_016:0120a20": "身塔於小西門外(無聞聰嗣)。",
    "X84n1579_016:0120a21": "臺山龍樹寶應禪師一日晨興。覩明星有省。述偈曰。",
    "X84n1579_016:0120a22": "日出東山。月沈西嶂。昨日今朝。曾無兩樣(天琦瑞下大川洪嗣)。",
    "X84n1579_016:0120a23": "臺山楚峰和尚獨居祕魔崖。十餘載。木食澗飲。人不",
    "X84n1579_016:0120a24": "堪其憂。師恬如也。一日聞火爆聲。豁然大悟。占偈曰。",
    "X84n1579_016:0120b01": "眼睛突出死柴頭。赫赫神光照四洲。觸處現成人不",
    "X84n1579_016:0120b02": "委。幾回春去又逢秋(大川洪嗣)。",
    "X84n1579_016:0120b03": "玉堂和尚僧問如何是道。師曰。看脚下。曰如何行履。",
    "X84n1579_016:0120b04": "師曰。驀直去(大川洪嗣已上三人)。",
    "X84n1579_016:0120b05": "蘇州車溪無幻古湛性沖禪師秀水張氏子。初以俗",
    "X84n1579_016:0120b06": "相謁無趣。遂有所契。尋棄家從趣芟染。趣一日問師",
    "X84n1579_016:0120b07": "曰。徑山頌三玄三要曰。徹骨徹髓道一句。三玄三要",
    "X84n1579_016:0120b08": "絕遮護。此二句中。山僧欲取一句為法。你道取那一",
    "X84n1579_016:0120b09": "句好。師曰。和尚適纔問那一句。趣瞋目叱曰。得恁無",
    "X84n1579_016:0120b10": "記性。師曰。祇為和尚徹骨徹髓。趣曰。不然。為汝一人",
    "X84n1579_016:0120b11": "即得。爭柰大眾何。師曰。取即不辭。孤負先聖。喪我後",
    "X84n1579_016:0120b12": "人。趣曰。如是如是○師往徑山結茅。集無趣語錄。一",
    "X84n1579_016:0120b13": "日歸覲。趣曰。一向作得些什麼事。師曰。某甲買得段",
    "X84n1579_016:0120b14": "田。收得原本契書。請和尚僉押。即將集本呈上。趣接",
    "X84n1579_016:0120b15": "得展看曰。者是我底。你底聻。師曰。和尚不得攙行奪",
    "X84n1579_016:0120b16": "市。趣便將集本擲下。師便趨出。少頃呈偈。趣曰。者是",
    "X84n1579_016:0120b17": "你作底麼。師曰。某甲鼓粥飯氣。若謂有所作。孤負和",
    "X84n1579_016:0120b18": "尚不少。趣點首(金明進云我若作敬畏待云請和尚僉押便乃埀下一足他更如何但云",
    "X84n1579_016:0120b19": "念子遠來且坐喫茶不特不負來機要且主賓有禮若作徑山待云者箇是我底你底聻遽好與一掌何故大",
    "X84n1579_016:0120b20": "丈夫捋虎鬚未為分外○古林如云我若作徑山待道者箇是我底你底聻便與作禮云今日念和尚老大○",
    "X84n1579_016:0120b21": "天峯性頌云相逢各自展家風祖業兒孫用不窮大海無涯恣躍鯉長空萬里縱飛鴻)○住後",
    "X84n1579_016:0120b22": "示眾。三界唯心。萬法唯識。卓拄杖。昨宵時雨滴空階。",
    "X84n1579_016:0120b23": "一片綠苔俱打溼○示眾。大道體寬。長空絕跡。按下",
    "X84n1579_016:0120b24": "雲頭。別通消息。同生同死。風行草偃。且道把住為人",
    "X84n1579_016:0120c01": "好。放行為人好。乾坤一合地胡餅。日月兩輪天氣毬",
    "X84n1579_016:0120c02": "○示眾。明明百草頭。明明祖師意。笑殺老龐公。至今",
    "X84n1579_016:0120c03": "猶瞌睡。魯祖見人便面壁。不解寒溫。祕魔走到便擎",
    "X84n1579_016:0120c04": "叉。全無禮義。南山鼈鼻。不若死鰌。西院鑷刀。渾如鈍",
    "X84n1579_016:0120c05": "鋸。且道大悲如何為人。輪王總未拋三寸。徧界先聞",
    "X84n1579_016:0120c06": "刀斧聲○浴佛上堂。毗籃園裏曾呈醜。古佛堂前又",
    "X84n1579_016:0120c07": "露形。不是日光三昧力。如何洗得你身清。大眾。釋迦",
    "X84n1579_016:0120c08": "老子。今日誕生。未審此時。還曾落地也未。一僧出曰。",
    "X84n1579_016:0120c09": "落地了也。師曰。你見甚麼人說。僧無語。師曰。杓卜聽",
    "X84n1579_016:0120c10": "虗聲。僧問清虗之理。畢竟無身時如何。師曰。道者合",
    "X84n1579_016:0120c11": "如是。曰向上更有事也無。師曰。雪隱鷺鷥飛始見。柳",
    "X84n1579_016:0120c12": "藏鸚鵡語方知。問和尚百年後。向甚麼處去。師曰。千",
    "X84n1579_016:0120c13": "株松下。百草頭邊○師燒火次。僧問如何是自在天",
    "X84n1579_016:0120c14": "真佛。師曰。與我般一束柴來。僧肩柴至。又問。師曰。者",
    "X84n1579_016:0120c15": "奴子好惡也不識。便打(介菴進頌云大富須還長者家天然隨處有生涯可憐不",
    "X84n1579_016:0120c16": "識寰中寶錯過真金在赤沙○牧公謙頌云脚下魚行總不知因憐[感*鳥][感*鳥]亦何癡幾多負義忘恩者徒有雙雙",
    "X84n1579_016:0120c17": "兩道眉)○僧問如何是最上一乘。師曰。藤穿篾縛。曰意",
    "X84n1579_016:0120c18": "旨如何。師曰。三十年後○僧參。師問何處來。曰廬山。",
    "X84n1579_016:0120c19": "師曰。古人道。不向廬山尋落處。象王鼻孔漫撩天。如",
    "X84n1579_016:0120c20": "何是廬山落處。曰請和尚尊重。師便低頭休去○示",
    "X84n1579_016:0120c21": "念佛偈。發心念佛循公道。念念無私佛即靈。念到公",
    "X84n1579_016:0120c22": "私俱不現。唯心唯佛更何論。念佛休論閒與忙。時時",
    "X84n1579_016:0120c23": "無間始相當。一聲喚醒慈悲主。剎剎塵塵是淨邦。真",
    "X84n1579_016:0120c24": "心念佛錦添華。功德難量等海沙。大處顯然全體現。",
    "X84n1579_016:0121a01": "同名同號更無差○火爆偈。團圞無縫罅。緜密不通",
    "X84n1579_016:0121a02": "風。一點無明發。分身剎土中○示人。動口全拋一片",
    "X84n1579_016:0121a03": "心。擬思量處不知音。百千年外看家話。倒腹傾腸說",
    "X84n1579_016:0121a04": "與君。起念求心心既念。頓然無念念無心。九重之內",
    "X84n1579_016:0121a05": "常為主。徹古該今不動尊。盡心竭力作工夫。內外推",
    "X84n1579_016:0121a06": "尋實總無。正恁麼時無計可。忽聞村內一聲歌。即心",
    "X84n1579_016:0121a07": "即佛隔皮言。非佛非心亦是權。端的要知真實處。直",
    "X84n1579_016:0121a08": "須吐盡野狐涎○師菴居二十餘載。萬歷庚戌。受徑",
    "X84n1579_016:0121a09": "山請。不數月疾作。仍返車溪。辛亥冬示寂。茶毗塔於",
    "X84n1579_016:0121a10": "徑山(無趣空嗣)。",
    "X84n1579_016:0121a11": "嘉興祇園古卓性虗禪師繫籍儒門。潛心釋典。屢困",
    "X84n1579_016:0121a12": "場屋。遂禮無趣祝髮。力參數載。見紅日觸身有省。四",
    "X84n1579_016:0121a13": "方來者。多就師諮決○許司馬以名剎相延。師力辭",
    "X84n1579_016:0121a14": "之。萬歷乙卯九月晦日。謂眾曰。我將行矣。乃說偈曰。",
    "X84n1579_016:0121a15": "好去了。好去了。無生路上人知少。他年再有相逢日。",
    "X84n1579_016:0121a16": "大眾修行須及早。呵呵。寂然而逝(無趣空嗣已上二人)。",
    "X84n1579_016:0121a17": "曹洞宗",
    "X84n1579_016:0121a18": "嵩山萬壽月舟文載禪師別號虗白。北畿通州人。世",
    "X84n1579_016:0121a19": "系蔚州廣寧王氏祖才。從太宗靖內難。官至武德將",
    "X84n1579_016:0121a20": "軍。父清。早無子。嘗禮廣濟白菴空禪師受戒。發願曰。",
    "X84n1579_016:0121a21": "若生子。必命出家。一夜清夢老僧入室而師生。童時",
    "X84n1579_016:0121a22": "或結草為菴。或聚沙為塔。或塑泥為像。撮土為香。採",
    "X84n1579_016:0121a23": "花為供。戲作種種佛事。人皆異之。九歲入鄉較。讀書",
    "X84n1579_016:0121a24": "輒了了。年十三。父以夙願語之。師欣然。遂禮白菴落",
    "X84n1579_016:0121b01": "髮。年二十。詣杭納具。北遊掩關。因閱萬松拈提古宿",
    "X84n1579_016:0121b02": "機緣。若面牆者。久之忽省。乃曰。曹洞宗風。大播天下。",
    "X84n1579_016:0121b03": "有織錦廻文之妙。非針線細密。盤旋回互。不觸當頭",
    "X84n1579_016:0121b04": "者。不能與伊作主也。遂旛然出關。參無方從。問曰。某",
    "X84n1579_016:0121b05": "閱評唱。有言前露刃句裏藏鋒之妙。而大慧要劈碧",
    "X84n1579_016:0121b06": "巖之板。其過安在。方曰。祇這一片嵩山影石。老僧久",
    "X84n1579_016:0121b07": "欲推倒。爭柰病久無力。子試為推。師擬議。方曰。推不",
    "X84n1579_016:0121b08": "倒在。及親炙一年許。每呈語。方曰。驢年去。忽一日曰。",
    "X84n1579_016:0121b09": "山花開似錦。澗水湛如藍。此豈不是大龍底轉身句。",
    "X84n1579_016:0121b10": "方乃笑曰。這漢桶底脫也(百愚斯頌云春雨山花燦錦秋風落葉飛金夜靜幽",
    "X84n1579_016:0121b11": "人得意猿啼旅客傷心咦等閒若不登高望爭見東流海漾深○位中符頌云跳出葛藤窠窟裏玉線金針定",
    "X84n1579_016:0121b12": "文理門外剎竿拈轉時三十六峯齊立起)○正德改元主少林。示眾。達摩",
    "X84n1579_016:0121b13": "西來。以一乘法。直指單傳。令人見性成佛。至我少室",
    "X84n1579_016:0121b14": "如九鼎繫於單絲。汝等諸人。趁色力康健。打辦箇事。",
    "X84n1579_016:0121b15": "直須努力。莫閑過日○師住祖席一十六載。後退老",
    "X84n1579_016:0121b16": "於三十六峰之雲山深處○嘉靖甲申。師示寂。塔於",
    "X84n1579_016:0121b17": "少室祖塋。送葬之日。伊鄭徽三府。積香如薪。四眾雲",
    "X84n1579_016:0121b18": "擁。霞光萬丈。觀者歎未曾有(無方從嗣)。",
    "X84n1579_016:0121b20": "續指月錄卷十六"
}