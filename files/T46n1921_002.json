{
    "T46n1921_002:0594c02": "觀心論疏卷第二",
    "T46n1921_002:0594c04": "隋天台沙門灌頂撰",
    "T46n1921_002:0594c05": "[0594c05] ◎論曰。摩訶般若波羅蜜經明四十二字門。",
    "T46n1921_002:0594c06": "初云。若聞阿字門。即解一切義。所謂一切法",
    "T46n1921_002:0594c07": "初不生。今論初明四不可說。即是不生義。",
    "T46n1921_002:0594c08": "故引彼文也。次引龍樹中論八不者。一彼論",
    "T46n1921_002:0594c09": "初明八不。即是不生為首。與今論同。二彼論",
    "T46n1921_002:0594c10": "明諸法不自生。亦不從他生。不共不無因。是",
    "T46n1921_002:0594c11": "故說無生。論主用此四句釋八不。辯諸法不",
    "T46n1921_002:0594c12": "生以用申經。今論約彼自生一句。起三十六",
    "T46n1921_002:0594c13": "問。有此二義。故引彼論文也。問云何是龍",
    "T46n1921_002:0594c14": "樹用八不破立申。經之相。復云何是自他四",
    "T46n1921_002:0594c15": "句釋八不。申經之相。復云何是約自生一句。",
    "T46n1921_002:0594c16": "起三十六問耶答今當次第釋此三問也。今",
    "T46n1921_002:0594c17": "先明經中破立。後明論申破立。何者。然涅",
    "T46n1921_002:0594c18": "槃經明昔以四枯破外道邪常之計。今以四",
    "T46n1921_002:0594c19": "榮破三修斷無之執。二邊病除始得非枯非",
    "T46n1921_002:0594c20": "榮入大涅槃。而復枯榮雙用二鳥俱遊。利者",
    "T46n1921_002:0594c21": "因斯入祕密藏。經云。安置諸子祕密藏中。",
    "T46n1921_002:0594c22": "我亦不久自住其中。法華亦先破三乘四枯",
    "T46n1921_002:0594c23": "之病。故云無二亦無三。然後會歸常樂我淨。",
    "T46n1921_002:0594c24": "故云汝是我子我今常住不滅。汝亦具於四",
    "T46n1921_002:0594c25": "榮。既識枯榮即悟非枯非榮。經云。終歸於空",
    "T46n1921_002:0594c26": "即是非枯非榮。入大寂涅槃空也。而能枯榮",
    "T46n1921_002:0594c27": "雙用。經云。一切財物汝悉知之。無智人前勿",
    "T46n1921_002:0594c28": "妄宣傳。有智人中可廣宣也。何者。三根並悟。",
    "T46n1921_002:0594c29": "五千之流。猶未信也。而諸大乘破立。得意者",
    "T46n1921_002:0595a01": "已悟。迷者執教未曉。龍樹後出作論。初明",
    "T46n1921_002:0595a02": "八不破執二邊邪迷。申佛中道正教。然論雖",
    "T46n1921_002:0595a03": "明八不。合而論之只是不生不滅二句。破斷",
    "T46n1921_002:0595a04": "常二邊。何者不常即是不生。不斷即是不滅",
    "T46n1921_002:0595a05": "不一即不生。不異即不滅。不來即不生。不去",
    "T46n1921_002:0595a06": "即不滅也。是則不生即四枯之空。破二十五",
    "T46n1921_002:0595a07": "有計常樂我淨之生病。不滅即四榮之假破",
    "T46n1921_002:0595a08": "二乘斷無之滅病。是以眾生因龍樹用不生",
    "T46n1921_002:0595a09": "不滅。破二邊病除方曉中道。始悟經中枯榮",
    "T46n1921_002:0595a10": "非枯非榮。三觀妙用開佛知見。識衣中之寶",
    "T46n1921_002:0595a11": "也。故論中辯三觀之名云。因緣所生法。我說",
    "T46n1921_002:0595a12": "即是空。亦名為假名。亦是中道義也。問若爾。",
    "T46n1921_002:0595a13": "因緣生法四句。若為會通不生不滅三觀耶。",
    "T46n1921_002:0595a14": "答因緣所生者。即是二十五有有漏生滅之",
    "T46n1921_002:0595a15": "法。先出所破之境也。次云。我說即是空者。即",
    "T46n1921_002:0595a16": "是不生破因緣有漏生法明其不生。故是空",
    "T46n1921_002:0595a17": "也。次云。亦名為假名者。即是不滅破灰斷滅",
    "T46n1921_002:0595a18": "無。故云亦名假名也。次云亦名中道義者。即",
    "T46n1921_002:0595a19": "是不生故不常。不滅故不斷。不常不斷非有",
    "T46n1921_002:0595a20": "非無故。亦名中道義也。所以論用不生不滅",
    "T46n1921_002:0595a21": "之空假破迷。申佛中道圓妙三觀。意在此也。",
    "T46n1921_002:0595a22": "論破外人云。若如汝所計則無三寶四諦。若",
    "T46n1921_002:0595a23": "如我所破則不失三寶四諦。三寶四諦即榮",
    "T46n1921_002:0595a24": "樹一鳥之用也。論後兩品明小乘觀法。即是",
    "T46n1921_002:0595a25": "枯樹一鳥之用也。是則二鳥俱遊枯榮雙運。",
    "T46n1921_002:0595a26": "斯論之妙用。又論明二觀。即是論用中即",
    "T46n1921_002:0595a27": "是論體故稱中道論也。問今正應明此論四",
    "T46n1921_002:0595a28": "不可說。何乃釋中論破申之意耶。答彼論不",
    "T46n1921_002:0595a29": "生不滅等因緣所生法。四句破申即是今四",
    "T46n1921_002:0595b01": "不可說破執。申於佛教是同故。先釋彼次解",
    "T46n1921_002:0595b02": "今也。何者。經云。生生不可說。即彼因緣所",
    "T46n1921_002:0595b03": "生有漏之法也。經云。生不生不可說。即彼我",
    "T46n1921_002:0595b04": "說即是空也。經云。不生生不可說。即彼亦名",
    "T46n1921_002:0595b05": "為假名也。經云。不生不生不可說。即彼亦",
    "T46n1921_002:0595b06": "名中道義也。是則名異而義同。申破一也。",
    "T46n1921_002:0595b07": "問既其同一彼已明之。此何繁更說答雖同",
    "T46n1921_002:0595b08": "而大異。何者。彼歷一切法廣破一切迷執。",
    "T46n1921_002:0595b09": "不專破心辯心。出一切佛法之知見。所以",
    "T46n1921_002:0595b10": "學者多失宗本。今明心是萬法之本。故句句",
    "T46n1921_002:0595b11": "約心而破。顯其心中圓具一切佛法。令識家",
    "T46n1921_002:0595b12": "中伏藏衣中之寶。息其希求之勞。與彼論大",
    "T46n1921_002:0595b13": "異也。今次答上問云。何用自他四句釋八不。",
    "T46n1921_002:0595b14": "以用申經者。今先釋不生一句。何者。但眾生",
    "T46n1921_002:0595b15": "一切迷惑莫不計。執三界二十五有而起四",
    "T46n1921_002:0595b16": "倒。橫計神我生於三毒八萬四千諸煩惱惑。",
    "T46n1921_002:0595b17": "無明緣行乃至老死苦集流轉生死浩然。",
    "T46n1921_002:0595b18": "死已更生已生歸死。虛妄而受三途重苦。",
    "T46n1921_002:0595b19": "莫知休息。而龍樹菩薩愍斯群迷故。作論申",
    "T46n1921_002:0595b20": "經。示眾生諸法之本源。清淨無生無滅。令",
    "T46n1921_002:0595b21": "其反本還源故。說諸法不生等。但眾生執計",
    "T46n1921_002:0595b22": "已久。未能即悟無生之理。故外人救云。世間",
    "T46n1921_002:0595b23": "現見有一切萬物瓶衣柱地神我等。云何論",
    "T46n1921_002:0595b24": "主破云言無耶。論主言。何得信汝愚癡。牛",
    "T46n1921_002:0595b25": "羊眼所見即謂之為有。如病眼見空華。病眼",
    "T46n1921_002:0595b26": "何足為證耶。論主為是等眾生不能得信悟",
    "T46n1921_002:0595b27": "故。約自他四句。一一檢破窮責。令其情窮理",
    "T46n1921_002:0595b28": "極。方悟無生之理。故云。以自他四句釋成",
    "T46n1921_002:0595b29": "八不也。今略出自他四句。責破之相者。但一",
    "T46n1921_002:0595c01": "切眾生一計有心神之我。二計有一切萬物。",
    "T46n1921_002:0595c02": "今且破檢心神者。今問夫計心生不生四句",
    "T46n1921_002:0595c03": "為自生。為他生。為共生。為無因生耶。若謂",
    "T46n1921_002:0595c04": "一念心起不從外境。但從自心而生者。即自",
    "T46n1921_002:0595c05": "生也。即應常生何得對境。即生不對不生",
    "T46n1921_002:0595c06": "故。經云。有緣思生無緣思不生。故知心不",
    "T46n1921_002:0595c07": "自生也。若謂從境而生者。即他生也。若是",
    "T46n1921_002:0595c08": "他生離於內心。而應得生。若離必不能生何",
    "T46n1921_002:0595c09": "謂他生耶。若言由內有心外藉於境。內外和",
    "T46n1921_002:0595c10": "合共生。今問前責自生不得。即是內無有",
    "T46n1921_002:0595c11": "生。前責他生不得。即是外境無生。是二各",
    "T46n1921_002:0595c12": "無生。合共云何得生耶。如一沙無油合兩沙",
    "T46n1921_002:0595c13": "亦無也。若內外各有生合則兩生。又若必各",
    "T46n1921_002:0595c14": "自有生。何用共合而生耶。是則共生猶有三",
    "T46n1921_002:0595c15": "過也。若謂離心離境無因緣而生者有因緣",
    "T46n1921_002:0595c16": "責。生尚不可得。何況無因緣而得有生耶。故",
    "T46n1921_002:0595c17": "中論云。諸法不自生。亦不從他生。不共不無",
    "T46n1921_002:0595c18": "因。是故說無生。廣破如論也。次破無情一切",
    "T46n1921_002:0595c19": "法求生不可得者。且寄穀子檢破。例餘一切",
    "T46n1921_002:0595c20": "法亦然也。何者。今問穀子為自生他生共生",
    "T46n1921_002:0595c21": "無因生耶。若言穀子自生者。不應藉水土而",
    "T46n1921_002:0595c22": "生耶。今實不爾。故知穀子不自生。若謂從水",
    "T46n1921_002:0595c23": "土之他生者。離穀子之外而水土之他應能",
    "T46n1921_002:0595c24": "生耶。今實不爾。故知他不能生也。若謂內",
    "T46n1921_002:0595c25": "由有穀子外藉水土為因緣共生者。前已責",
    "T46n1921_002:0595c26": "自他各求生不可得。共云何生共生有三過如",
    "T46n1921_002:0595c27": "前說。若謂離穀子水土無因緣而生者。有因",
    "T46n1921_002:0595c28": "緣求生尚不可得。何況無因緣生耶。故云。諸",
    "T46n1921_002:0595c29": "法不自生等(云云)。今略舉大綱。得意者亦足",
    "T46n1921_002:0596a01": "以除疑也。若欲廣知可自往尋論也。釋論",
    "T46n1921_002:0596a02": "云。一切諸法中但有名與色。若欲如實觀但",
    "T46n1921_002:0596a03": "當觀名色。然名即是心。攝得一切有情之法。",
    "T46n1921_002:0596a04": "色即外塵。攝得一切無情之法。是則今約色",
    "T46n1921_002:0596a05": "心二法自他。四句檢生不可得者。當知一切",
    "T46n1921_002:0596a06": "萬法皆無生也。眾生因此四句檢責求生不",
    "T46n1921_002:0596a07": "可得。始悟解一切法無生。即得反本還源。歸",
    "T46n1921_002:0596a08": "真本淨。方曉一切萬法皆是虛妄。無復執",
    "T46n1921_002:0596a09": "計。鈍者未悟。聞破諸法不生。即復謂之有滅。",
    "T46n1921_002:0596a10": "論主即復四句求檢於滅。何者。若謂法體",
    "T46n1921_002:0596a11": "自滅即是自滅。若謂法體為三相所滅。即是",
    "T46n1921_002:0596a12": "他滅。若謂法體三相合滅。即共滅。若謂離法",
    "T46n1921_002:0596a13": "體三相滅者。即無因滅。四句俱不可求檢不",
    "T46n1921_002:0596a14": "可得。始悟諸法本自不生今則無滅。知即色",
    "T46n1921_002:0596a15": "是空非色滅空。此是破二十五有之生滅。歸",
    "T46n1921_002:0596a16": "偏真自性之空。此未顯中道。今用不滅破自",
    "T46n1921_002:0596a17": "性空者。若云即色自性是空者。即自滅。若謂",
    "T46n1921_002:0596a18": "滅色取空者。即他滅。若謂滅色自空和合。",
    "T46n1921_002:0596a19": "即共滅。若謂難自他即無因滅。是則四句檢",
    "T46n1921_002:0596a20": "自性空亦不可得也。此即諸法不自滅。亦不",
    "T46n1921_002:0596a21": "從他滅。不共不無因。是故知無滅不常。不",
    "T46n1921_002:0596a22": "斷不一不異。不來不去。例四句撿皆不可得。",
    "T46n1921_002:0596a23": "故知不滅是則兩用也。然既以四句不滅。撿",
    "T46n1921_002:0596a24": "自性空不可得。即是非空而空名第一義。",
    "T46n1921_002:0596a25": "即是四枯四句不生。撿自性之有不可得。即",
    "T46n1921_002:0596a26": "是非有而有名法性之色。經云。捨無常色獲",
    "T46n1921_002:0596a27": "得常色。即是四榮。以此自他四句求撿。生滅",
    "T46n1921_002:0596a28": "不常不斷。不一不異不來不去。眾生因悟。經",
    "T46n1921_002:0596a29": "中枯榮非枯非榮。三觀中道是名自他四句。",
    "T46n1921_002:0596b01": "釋論初八不用申佛經。其相如是也。次答上",
    "T46n1921_002:0596b02": "第三問。云何約自生一句。起三十六問者。經",
    "T46n1921_002:0596b03": "云。不內觀得是智慧。乃至非內外觀得是智",
    "T46n1921_002:0596b04": "慧。亦不離內外觀得是智慧。今亦爾。四句求",
    "T46n1921_002:0596b05": "生不可得。亦不離自他四句。論主又明不生",
    "T46n1921_002:0596b06": "則不有不滅。即不無不無故。得約自生一句",
    "T46n1921_002:0596b07": "起三十六問也。餘他生共生無因生亦然也。",
    "T46n1921_002:0596b08": "論云。問觀自生心。云何四不說。離戲論諍訟。",
    "T46n1921_002:0596b09": "心淨如虛空。此一偈去是第二正說分。有三",
    "T46n1921_002:0596b10": "十六偈。為三十六問。就正說分為十章。初一",
    "T46n1921_002:0596b11": "偈明教理圓妙不可說。二有兩偈。明迷理教",
    "T46n1921_002:0596b12": "起見思二惑。三有四偈明悟理有淺深。致有",
    "T46n1921_002:0596b13": "四教之別。四有一偈。明欲尋教下之理。應依",
    "T46n1921_002:0596b14": "四種三昧方軌而修。五有一偈。明妙理不可",
    "T46n1921_002:0596b15": "頓階。應先修二十五方便。六有一偈。明心",
    "T46n1921_002:0596b16": "觀理實而諸境。雜發不同。七有一偈。明",
    "T46n1921_002:0596b17": "隨觀一境。用十法成乘。八有七偈。明十法觀",
    "T46n1921_002:0596b18": "成證諸地住。具諸法門不同。九有十四偈。",
    "T46n1921_002:0596b19": "明化他起用法不同。十有四偈。總結自行化",
    "T46n1921_002:0596b20": "他法門。並在於一心。盡淨言語道斷也。偈云。",
    "T46n1921_002:0596b21": "四不可說者。一生生不可說。二生不生不可",
    "T46n1921_002:0596b22": "說。三不生生不可說。四不生不生不可說。論",
    "T46n1921_002:0596b23": "釋云。生生故生。生故不生。云何可說。令例",
    "T46n1921_002:0596b24": "此語者。生生故生。不生生故不生不生。云",
    "T46n1921_002:0596b25": "何單可說失其圓旨也。又生生即三藏教。",
    "T46n1921_002:0596b26": "生不生即通教。不生生即別教。不生不生即",
    "T46n1921_002:0596b27": "圓教。是則不但三句即一句。一句即三句。不",
    "T46n1921_002:0596b28": "可說亦即三教即一教。一教即三教。云何可",
    "T46n1921_002:0596b29": "說。故論初云。四不可說次後辯其四教也。又",
    "T46n1921_002:0596c01": "經釋云。生生是有漏之法。故云生生。即是",
    "T46n1921_002:0596c02": "中論因緣所生法也。生不生者。釋云。世諦死",
    "T46n1921_002:0596c03": "時名生不生。即中論我說即是空。不生生",
    "T46n1921_002:0596c04": "者。釋云。初出胎名不生生。即中論亦名為",
    "T46n1921_002:0596c05": "假名。不生不生者。釋云。大般涅槃有不生不",
    "T46n1921_002:0596c06": "生。即中論亦名中道義也。是則論中四句即",
    "T46n1921_002:0596c07": "是論中三觀。三觀即一觀。一觀即三觀。云何",
    "T46n1921_002:0596c08": "可單說。單說則惑者極乎題目而領。豈會玄",
    "T46n1921_002:0596c09": "旨耶。經云。止止不須說我法妙難思。即其義",
    "T46n1921_002:0596c10": "也。故初明四不可說。復明三觀理妙也。又",
    "T46n1921_002:0596c11": "經云。一切眾生亦一非一非一非非一。亦一",
    "T46n1921_002:0596c12": "者。一切眾生則一乘故。即佛法義也。非一",
    "T46n1921_002:0596c13": "者如是數法記三乘故。即聲聞辟支佛菩薩",
    "T46n1921_002:0596c14": "三法數也。非非一者。如是數不定故。即六",
    "T46n1921_002:0596c15": "道法界。又言眾生者。即六道也。是則經明",
    "T46n1921_002:0596c16": "一念之心具十法界明矣。又經云。眾生身有",
    "T46n1921_002:0596c17": "毒草。復有妙藥王。毒草即六道界。藥王即四",
    "T46n1921_002:0596c18": "聖界。是六道即生生也。二乘即生不生也。菩",
    "T46n1921_002:0596c19": "薩界即不生生。佛界即不生不生。結四句即",
    "T46n1921_002:0596c20": "一句在乎一心。九界即一界在乎一念。文義",
    "T46n1921_002:0596c21": "合會結。六道界即生死。四聖界即涅槃。涅",
    "T46n1921_002:0596c22": "槃即生死。生死即涅槃。九界即一界。一界即",
    "T46n1921_002:0596c23": "九界。即是不可思議境。云何可說。又六道",
    "T46n1921_002:0596c24": "生死即是罪四聖涅槃則是福。是則識心中",
    "T46n1921_002:0596c25": "十界四不可說。不思議境者。即是識生死非",
    "T46n1921_002:0596c26": "涅槃之妙理。深達罪福之相也。法華云。深",
    "T46n1921_002:0596c27": "達罪福相。遍照於十方。微妙淨法身。具相三",
    "T46n1921_002:0596c28": "十二。龍女悟斯圓理疾成佛道。常不輕圓信",
    "T46n1921_002:0596c29": "妙理故。得六根清淨。是則境智理妙不可說",
    "T46n1921_002:0597a01": "也。故初明不可說。後辯心具十界。明不思",
    "T46n1921_002:0597a02": "議境也。結四句教十法界三觀諸教文字。論",
    "T46n1921_002:0597a03": "云。文字即解脫。解脫即妙理。妙理云何可",
    "T46n1921_002:0597a04": "說。故初明不可說。後結云。一切語言道斷",
    "T46n1921_002:0597a05": "畢竟無所得也。然四不可說等法。並須約",
    "T46n1921_002:0597a06": "一念。一念心即是因緣所生即空即假即中。",
    "T46n1921_002:0597a07": "即空故是常寂。即假故是常照。即中故即非",
    "T46n1921_002:0597a08": "寂非照。因緣所生法亦得是空假雙照。結此",
    "T46n1921_002:0597a09": "四句即四不可說。如前辯者。則寂照四句類",
    "T46n1921_002:0597a10": "之可知。既即寂而照即照而寂。即寂照而非",
    "T46n1921_002:0597a11": "寂非照而雙寂照。一句即四句。是則理圓云",
    "T46n1921_002:0597a12": "何單可說。故云四不可說也。得其圓理者息",
    "T46n1921_002:0597a13": "諍訟。心淨如虛空事。如偈說也。問何不約餘",
    "T46n1921_002:0597a14": "法起三十六問耶。答經云。三界無別法。唯是",
    "T46n1921_002:0597a15": "一心作又云。心如工畫師。能畫種種五陰。一",
    "T46n1921_002:0597a16": "切世間中。無不從心造。故知心是二河之本。",
    "T46n1921_002:0597a17": "萬物之源。而今只為一切禪慧。學者不知觀",
    "T46n1921_002:0597a18": "心除煩惱病本。如欲伐樹除枝不淨其根生",
    "T46n1921_002:0597a19": "終不住。亦如治塘不塞其穴。漏終不斷。亦如",
    "T46n1921_002:0597a20": "癡狗逐塊。不知逐人塊終不息。諸喻可知。故",
    "T46n1921_002:0597a21": "約心而辯。經云。能觀心性名為上定。問若爾。",
    "T46n1921_002:0597a22": "佛何不但令觀心耶。答為鈍根眾生種種異",
    "T46n1921_002:0597a23": "說。智者須得意也。如貧女不知家內求寶而",
    "T46n1921_002:0597a24": "外求之。為其鈍故。涅槃教起正為示之。心中",
    "T46n1921_002:0597a25": "伏藏聲聞醉故。不覺內衣心中之寶。法華教",
    "T46n1921_002:0597a26": "起正為示之。故云。為令眾生開佛知見。出現",
    "T46n1921_002:0597a27": "於世。維摩亦然。故云。諸佛解脫當於眾生心",
    "T46n1921_002:0597a28": "行中求。今論亦爾。亦示眾生心中伏藏故。",
    "T46n1921_002:0597a29": "約心起三十六問。若能答者。即識心中一切",
    "T46n1921_002:0597b01": "法也。問若爾。只應問心出一切法。云何復問",
    "T46n1921_002:0597b02": "心出見思兩惑耶。答只為不知觀心。而結生",
    "T46n1921_002:0597b03": "八萬四千煩惱之&#x6C37;。若能觀智照了即融。出",
    "T46n1921_002:0597b04": "八萬四千諸波羅密之水。而&#x6C37;水未嘗有異",
    "T46n1921_002:0597b05": "解。惑何得別體。為不了故示心諸過。令知罪",
    "T46n1921_002:0597b06": "必改疾除忘惑。示心法門令識福不忘勤修",
    "T46n1921_002:0597b07": "習之。為是義故。約心觀於外惑也。又且心是",
    "T46n1921_002:0597b08": "一法易可觀之。萬法萬境逐物意移。難可照",
    "T46n1921_002:0597b09": "也。論云。問觀自生心。云何是魔行。業煩惱。",
    "T46n1921_002:0597b10": "所繫。三界火宅燒。問觀自生心。云何是外",
    "T46n1921_002:0597b11": "道。諸見煩惱業。流轉於六道。此兩偈不了一",
    "T46n1921_002:0597b12": "念自生之心即空。不解四不可說之理故。起",
    "T46n1921_002:0597b13": "見思二惑。思惑即是魔。非第六天魔也。見惑",
    "T46n1921_002:0597b14": "即外道。非六師也。經云。眾魔者樂生死。菩",
    "T46n1921_002:0597b15": "薩於生死而不捨。外道者樂諸見。菩薩於諸",
    "T46n1921_002:0597b16": "見而不動。此並就見思惑心。論魔外道耳。",
    "T46n1921_002:0597b17": "今就六塵論思惑魔者。不了一念之心即空。",
    "T46n1921_002:0597b18": "虛妄而見可愛。六塵纏綿愛著起貪。出二萬",
    "T46n1921_002:0597b19": "一千之惑。軟賊魔也。見可畏六塵生佈起",
    "T46n1921_002:0597b20": "瞋。出二萬一千惑。即強魔也。平平六塵起癡。",
    "T46n1921_002:0597b21": "出二萬一千平品之魔也。等分復出二萬一",
    "T46n1921_002:0597b22": "千等分魔也。是則並由不了一念之心即空",
    "T46n1921_002:0597b23": "虛妄故。觸緣對境而為三毒等分。八萬四千",
    "T46n1921_002:0597b24": "魔賊之所縈纏。業煩惱繫而被三界火宅之",
    "T46n1921_002:0597b25": "所燒者。故偈云。問觀自生心云何是魔行",
    "T46n1921_002:0597b26": "等。斯之謂也。次釋見惑者。正就推求諦理",
    "T46n1921_002:0597b27": "不當。心行理外而生煩惱。稱為見惑。名之外",
    "T46n1921_002:0597b28": "道。何者。若定謂一念之心具含萬法是如來",
    "T46n1921_002:0597b29": "藏者。即同迦毘羅外道。因中先有果計。若",
    "T46n1921_002:0597c01": "定謂心無萬法修之方有者。即同&#x5878;樓僧迦",
    "T46n1921_002:0597c02": "外道。因中無果之計。若定謂心亦具亦不具。",
    "T46n1921_002:0597c03": "即同勒沙婆外道。因中亦有果亦無果之計。",
    "T46n1921_002:0597c04": "六師各有定執。乃至單四句複四句。具足之",
    "T46n1921_002:0597c05": "見等。並是外道所計。推准可知。所以聞心",
    "T46n1921_002:0597c06": "具萬法是如來藏。即謂如囊之盛沙。聞心無",
    "T46n1921_002:0597c07": "萬法即謂之如兔角。斯並永執邪見之人。",
    "T46n1921_002:0597c08": "何可論道者乎。經取譬如箜篌之聲。不可定",
    "T46n1921_002:0597c09": "實。責之有無四句。若如癡王斷弦求箜篌聲",
    "T46n1921_002:0597c10": "者。斯人求理四句有無。皆是邪見。苟執能如",
    "T46n1921_002:0597c11": "智臣善取聲者。巧能會真。四句皆是得門",
    "T46n1921_002:0597c12": "也。門名能通則無法不具。一色一香無非中",
    "T46n1921_002:0597c13": "道。舉足下足無非道場。必其苟執其門則塞。",
    "T46n1921_002:0597c14": "塞則無法非惑。惑心所見。一色一香無非顛",
    "T46n1921_002:0597c15": "倒。邪見外道也。略出八十八使見惑者。如觀",
    "T46n1921_002:0597c16": "一念之心愛著觀法。經云。法名無染若染於",
    "T46n1921_002:0597c17": "法。乃至涅槃是則染法。非求法也。此是貪",
    "T46n1921_002:0597c18": "使以貪愛故。讚其觀法則喜。呵之則瞋。此是",
    "T46n1921_002:0597c19": "瞋使。既未發真諦即是無明。闇惑此是癡使。",
    "T46n1921_002:0597c20": "既有無明昏闇。疑惑諦理即是疑使。恃我觀",
    "T46n1921_002:0597c21": "解陵他是則慢使。存我能觀心即是身見。既",
    "T46n1921_002:0597c22": "未見中道即是邊見。執己見為是撥他為非。",
    "T46n1921_002:0597c23": "即是邪見。必謂其觀解是涅槃因。即是戒取。",
    "T46n1921_002:0597c24": "定存所見之理是涅槃果。即是見取。斯是觀",
    "T46n1921_002:0597c25": "一念自生之心不了。起此十使之惑。十使約",
    "T46n1921_002:0597c26": "欲界四諦三十二。色無色四諦各二十八。三",
    "T46n1921_002:0597c27": "界四諦有八十八使也。名為集諦。見必依色",
    "T46n1921_002:0597c28": "即是苦諦。然長爪利根尚不識其見心。苦",
    "T46n1921_002:0597c29": "集我慢自高。今時行者焉能識乎。是以行者",
    "T46n1921_002:0598a01": "未悟理前。何得非見。宜可虛心亡慮悔過自",
    "T46n1921_002:0598a02": "省。不可苟執是非諍計。而生我慢。起八十",
    "T46n1921_002:0598a03": "八使。自縈妄惑。可謂舊病不除更增新疾。然",
    "T46n1921_002:0598a04": "四教各有四門。合為十六門。一門修觀見惑",
    "T46n1921_002:0598a05": "若斯。餘十五門准而可知。問八十八使止障",
    "T46n1921_002:0598a06": "小乘。何得通於大乘。答別則如問。通則具",
    "T46n1921_002:0598a07": "有。有而義別也。此等見惑外道。皆由不了一",
    "T46n1921_002:0598a08": "念之心。妄縈惑苦流轉生死。故偈云。問觀",
    "T46n1921_002:0598a09": "自生心云何是外道等。斯之是也。論云。問",
    "T46n1921_002:0598a10": "觀自生心云何是三乘拙度。斷見思出三界",
    "T46n1921_002:0598a11": "火宅。前三偈明不了一念自生之心。不達四",
    "T46n1921_002:0598a12": "不可說之義理。故起見思二惑事。如前說。此",
    "T46n1921_002:0598a13": "去有四偈。是第三明理有淺深。若解悟一念",
    "T46n1921_002:0598a14": "自生之心。達四不可說之理。但解有大小巧",
    "T46n1921_002:0598a15": "拙。悟有漸頓淺深。致有四教之別。即為四",
    "T46n1921_002:0598a16": "偈也。問教本詮理。所詮唯二。能詮之教何得",
    "T46n1921_002:0598a17": "有四耶。答詮二理各有曲直巧拙。而成四也。",
    "T46n1921_002:0598a18": "後當可見。問寶所化城所詮二理。今在何處。",
    "T46n1921_002:0598a19": "若知處所求之即易也。答一色一香無非中",
    "T46n1921_002:0598a20": "道。無非寶所。即色是空無非化城。此道辯",
    "T46n1921_002:0598a21": "耳。既近即心而論者。經云。一切眾生即涅槃",
    "T46n1921_002:0598a22": "相。不復更滅。諸佛解脫當於眾生心行中求。",
    "T46n1921_002:0598a23": "為令眾生開佛知見。但由眾生不覺內衣裏",
    "T46n1921_002:0598a24": "有無價寶珠。何知寶所之理在於即心之",
    "T46n1921_002:0598a25": "內。亦如貧女不識家中伏藏。眾生豈悟身內",
    "T46n1921_002:0598a26": "中道之源者乎。經云。生死即涅槃煩惱即菩",
    "T46n1921_002:0598a27": "提。是則寶所之理。豈在五百由旬之外。經云。",
    "T46n1921_002:0598a28": "即色是空偏真化城。亦非三百之外也。是則",
    "T46n1921_002:0598a29": "二理在乎一念之心。無勞遠涉。經云。能觀心",
    "T46n1921_002:0598b01": "性名為上定。然眾生尋求二理根有利鈍。巧",
    "T46n1921_002:0598b02": "拙四緣教隨於緣。致有四教之別。今先釋。初",
    "T46n1921_002:0598b03": "偈三藏教者。但眾生顛倒謂身心是常樂我",
    "T46n1921_002:0598b04": "淨。隨顛倒想起見思二惑。造作無邊生死罪",
    "T46n1921_002:0598b05": "果。常在火宅之中。為煩惱之所煎迫。常受",
    "T46n1921_002:0598b06": "苦惱。經云。火來逼身苦痛切己。雖遭大苦",
    "T46n1921_002:0598b07": "不以為患。但東西馳走視父而已。無求出意。",
    "T46n1921_002:0598b08": "長者雖復身手有力而不用之。即以方便設",
    "T46n1921_002:0598b09": "羊鹿等車。為諸三乘說諦緣度。斯則名為三",
    "T46n1921_002:0598b10": "藏說三乘之教。經云。即趣波羅奈轉四諦法",
    "T46n1921_002:0598b11": "輪。為五比丘說五眾之生滅等。五眾者。即",
    "T46n1921_002:0598b12": "是說五陰生滅。云三藏生滅教也。若今行者",
    "T46n1921_002:0598b13": "欲稟學三藏生滅觀者。觀一念自生之心。為",
    "T46n1921_002:0598b14": "生住滅三相所遷。念念無常。無常故苦苦故",
    "T46n1921_002:0598b15": "無我。無我故空。以觀知苦空無常無我。即",
    "T46n1921_002:0598b16": "破常樂我淨四倒。四倒破故。即不起見思妄",
    "T46n1921_002:0598b17": "惑。見思惑除名為火滅。則競共推排爭出火",
    "T46n1921_002:0598b18": "宅。是則有惑之本生有惑之念滅故。名生滅",
    "T46n1921_002:0598b19": "觀也。修此生滅觀故得悟心空證化城理。是",
    "T46n1921_002:0598b20": "名三藏拙度曲證真理也。故偈云。問觀自生",
    "T46n1921_002:0598b21": "心云何是三乘等。斯之是也。論云。問觀自生",
    "T46n1921_002:0598b22": "心。云何是巧度。三乘不斷結。得入二涅槃。此",
    "T46n1921_002:0598b23": "一偈明通教也。行者稟此教而修觀。觀一",
    "T46n1921_002:0598b24": "念自生之心即是空。非心滅空心自性空。經",
    "T46n1921_002:0598b25": "云。自性離故。自性無所有故。自性不可得故。",
    "T46n1921_002:0598b26": "經云。譬如幻師見所幻人。菩薩觀眾生為若",
    "T46n1921_002:0598b27": "此也。如智者見水中月。如鏡中見其面像。",
    "T46n1921_002:0598b28": "如熱時炎。如呼聲響。如空中雲。如水上泡。菩",
    "T46n1921_002:0598b29": "薩觀眾生為若此。經云。無明體性本自不有。",
    "T46n1921_002:0598c01": "妄想因緣和合而有。但眾生不知虛妄。謂身",
    "T46n1921_002:0598c02": "為實。言是常樂我淨。而起四倒橫計。諸惑流",
    "T46n1921_002:0598c03": "轉生死。今時行者觀己身心虛幻而無有實。",
    "T46n1921_002:0598c04": "何常樂我淨之有。則不起倒想煩惱自滅。如",
    "T46n1921_002:0598c05": "人夢中見人毀讚。讚則喜躍毀則憂惱。眠覺",
    "T46n1921_002:0598c06": "已後方悟。眠中喜怒橫生忻懼。菩薩行者觀",
    "T46n1921_002:0598c07": "自生心。喜怒而生諸惑。亦如幻化。經云。如",
    "T46n1921_002:0598c08": "夢所見作斯觀故。即悟一念自生之心空理。",
    "T46n1921_002:0598c09": "是名通教體法無生巧度。傍詮化城理也。問",
    "T46n1921_002:0598c10": "何故名體法無生巧度之觀。答今當譬解者。",
    "T46n1921_002:0598c11": "一如鏡外實像。二如鏡內影像。而即目世人",
    "T46n1921_002:0598c12": "可不謂鏡外像。是實有鏡內之像。是虛無耶。",
    "T46n1921_002:0598c13": "若稟三藏教行者。觀身心之法。如鏡外實像。",
    "T46n1921_002:0598c14": "但為三相所遷故。無常苦空無我。作斯觀者。",
    "T46n1921_002:0598c15": "得悟無常苦空之理。而今通教行者。體知身",
    "T46n1921_002:0598c16": "心。只如鏡內之像虛無。然今鏡像可不即",
    "T46n1921_002:0598c17": "像而空。何得滅像方空。故經云。即色是空非",
    "T46n1921_002:0598c18": "色滅空。色自性空。是則無鏡像之本滅故。經",
    "T46n1921_002:0598c19": "云。本自不生今則無滅。此觀巧且妙故。名",
    "T46n1921_002:0598c20": "體法無生巧度觀也。舉鏡譬既然。夢幻影響",
    "T46n1921_002:0598c21": "等喻可知也。此觀比三藏即是利根三乘",
    "T46n1921_002:0598c22": "人。乃能修此巧度之觀。故經云。解集無集而",
    "T46n1921_002:0598c23": "有真諦。既云解集無集。何煩惱可斷而有真",
    "T46n1921_002:0598c24": "諦。即是得二涅槃。如偈云。三乘不斷結得入",
    "T46n1921_002:0598c25": "二涅槃也。論云。問觀自生心。云何是別教。求",
    "T46n1921_002:0598c26": "大乘常果。菩薩斷別惑。此一偈明別教。何者。",
    "T46n1921_002:0598c27": "然稟別教者始心即知常住佛果。發心欲求。",
    "T46n1921_002:0598c28": "但佛果玄微。不可即事而頓修故。從微至著",
    "T46n1921_002:0598c29": "從淺至深。初觀身心生滅苦空無常無我。修",
    "T46n1921_002:0599a01": "生滅之觀不異前三藏觀法。但三藏不知常",
    "T46n1921_002:0599a02": "住佛果。以此為異耳。次修體法無生之觀。亦",
    "T46n1921_002:0599a03": "不異通教。通教但同三藏偏真化城。不求大",
    "T46n1921_002:0599a04": "乘常果異別教耳。而別教先修生滅伏四住",
    "T46n1921_002:0599a05": "惑。次修無生斷四住故。名從假入空觀也。故",
    "T46n1921_002:0599a06": "瓔珞經云。從假入空名二諦觀。中論云。因緣",
    "T46n1921_002:0599a07": "所生法我說即是空也。次出假觀者。觀一念",
    "T46n1921_002:0599a08": "自生之心。若是究竟空即是斷無。經云。雖",
    "T46n1921_002:0599a09": "空而不斷。雖有亦不常。善惡亦不失。故知雖",
    "T46n1921_002:0599a10": "空而是如來藏。具足百界千如。生死涅槃皆",
    "T46n1921_002:0599a11": "在心內。萬法萬行並在其中。故宜修學恒沙",
    "T46n1921_002:0599a12": "佛法。集無量四聖諦。破無知塵沙之惑。顯",
    "T46n1921_002:0599a13": "出心中如來藏理。故名從空入假觀也。瓔珞",
    "T46n1921_002:0599a14": "云。從空入假名平等觀。前但破假未破空。今",
    "T46n1921_002:0599a15": "復破空故名平等觀也。中論云。亦名為假名。",
    "T46n1921_002:0599a16": "淨名云。未具佛法不應滅受而取證也。是則",
    "T46n1921_002:0599a17": "二經一論共證假觀也。三修中道觀者。前觀",
    "T46n1921_002:0599a18": "心雖空而不無後觀心。雖假而不有。不有故",
    "T46n1921_002:0599a19": "不常。不無故不斷。不常不斷即是中道。又",
    "T46n1921_002:0599a20": "不有故非有。不無故非無。名為中道。又不",
    "T46n1921_002:0599a21": "有而有。即是中道真善妙有法性常色。故經",
    "T46n1921_002:0599a22": "云。捨無常色獲得常色。受想行識亦復如是。",
    "T46n1921_002:0599a23": "又不無而無即是第一義空。名為中道。即",
    "T46n1921_002:0599a24": "大涅槃空也。斯之有無並是中道異名。故名",
    "T46n1921_002:0599a25": "從假入中。瓔珞云。二觀為方便。得入中道第",
    "T46n1921_002:0599a26": "一義諦觀。中論云。亦名中道義。淨名云。今我",
    "T46n1921_002:0599a27": "此病非真非有。非真而非空。非有即非假。名",
    "T46n1921_002:0599a28": "為中道。乃至非凡夫行非賢聖行。是菩薩行",
    "T46n1921_002:0599a29": "等。乃有而紙餘。經文並雙非兩捨。顯於中",
    "T46n1921_002:0599b01": "道。是則二經一論。亦共證成中道觀也。此是",
    "T46n1921_002:0599b02": "菩薩行者稟別教之觀。觀一念自生之心。修",
    "T46n1921_002:0599b03": "歷別三觀之理。志求大乘常住佛果。而斷無",
    "T46n1921_002:0599b04": "明別惑。是名別教曲詮中道理也。故偈云。",
    "T46n1921_002:0599b05": "問觀自生心云何是別教等。斯之是也。",
    "T46n1921_002:0599b06": "[0599b06] 論曰。問觀自生心。云何圓教乘不破壞法界。",
    "T46n1921_002:0599b07": "住三德涅槃。此一偈明圓教。何者。經云。生死",
    "T46n1921_002:0599b08": "即涅槃煩惱即菩提者。三觀圓觀一念生死",
    "T46n1921_002:0599b09": "之心。即是中道涅槃。煩惱之心即是中道菩",
    "T46n1921_002:0599b10": "提。經云。菩薩未成佛。菩提為煩惱。菩薩成佛",
    "T46n1921_002:0599b11": "時。煩惱即菩提。故知迷心為煩惱生死。悟",
    "T46n1921_002:0599b12": "心即菩提涅槃。是則菩提煩惱更無二法。如",
    "T46n1921_002:0599b13": "寒結水為&#x6C37;暖即融&#x6C37;為水。名殊而體一也。",
    "T46n1921_002:0599b14": "亦何妨名異而體同。故經云。有身為種。無",
    "T46n1921_002:0599b15": "明有愛為種。貪癡為種。四顛倒為種等。乃至",
    "T46n1921_002:0599b16": "一切皆是佛種。是則煩惱惡法既是佛種。善",
    "T46n1921_002:0599b17": "無記法理應是也。斯則一切無非佛法。一色",
    "T46n1921_002:0599b18": "一香無非中道經云。不壞於身而隨一相。即",
    "T46n1921_002:0599b19": "是苦道。法身德也。不滅癡愛起於明脫。即煩",
    "T46n1921_002:0599b20": "惱道。般若德也。以五逆相即是解脫。即是",
    "T46n1921_002:0599b21": "業道解脫德也。是則經明不。壞生死三道。即",
    "T46n1921_002:0599b22": "是三德祕密大般涅槃。故云。一切眾生即大",
    "T46n1921_002:0599b23": "涅槃。不復更滅即其義也。然而三德即是三",
    "T46n1921_002:0599b24": "般若三法身三寶等。乃至一切八萬四千法",
    "T46n1921_002:0599b25": "門諸波羅密。萬德萬行一切佛法。皆在一念",
    "T46n1921_002:0599b26": "生死三道之內故。目此心為如來藏。故知道",
    "T46n1921_002:0599b27": "至近而易迷。理即事而難曉。必其苟領斯",
    "T46n1921_002:0599b28": "意。以圓道神統者。矚目對境何非妙道也。",
    "T46n1921_002:0599b29": "經云。治生產業皆與實相不相違背。四儀之",
    "T46n1921_002:0599c01": "間無非是道。舉足下足無非道場。是則金玉",
    "T46n1921_002:0599c02": "出於沙石。道出於無道。故經云。行於非道通",
    "T46n1921_002:0599c03": "達佛道。火生蓮華謂之希有。自非大行大根",
    "T46n1921_002:0599c04": "性人。何能遊神斯道者也。俱眾生理具情迷。",
    "T46n1921_002:0599c05": "故云貧女寶藏。無人知者。不覺內衣裏有無",
    "T46n1921_002:0599c06": "價寶珠。凡夫不知以此寶自富。故名貧女。",
    "T46n1921_002:0599c07": "二乘不能以此寶自饒。故名窮子。此之寶藏",
    "T46n1921_002:0599c08": "不妄授人。故云久默斯要不務速說。四十餘",
    "T46n1921_002:0599c09": "年未顯真實。今乃說之。良由法不可妄說。",
    "T46n1921_002:0599c10": "問昔何不說。今乃說之。答經云。眾生五濁",
    "T46n1921_002:0599c11": "障重故不得說也。問五濁何以障大。答眾生",
    "T46n1921_002:0599c12": "以五濁因緣。橫計生死。謂常樂我淨而起妄",
    "T46n1921_002:0599c13": "惑。墜墮三途。而今更說其身。是如來藏常",
    "T46n1921_002:0599c14": "樂我淨。增其倒惑何由得出生死者也。只今",
    "T46n1921_002:0599c15": "行空之人即是其事。何者。而其本多貪欲三",
    "T46n1921_002:0599c16": "毒。聞經婬欲即是道恚癡亦復然如是。三法",
    "T46n1921_002:0599c17": "中具無量佛法。其不達斯妙旨。扶其惑心更",
    "T46n1921_002:0599c18": "增起迷倒。豈可妄說。問今說身有如來常樂",
    "T46n1921_002:0599c19": "我淨。與眾生橫計常樂我淨。若為有異。答涅",
    "T46n1921_002:0599c20": "槃經云。橫計常樂等。是蟲食木偶得成字。",
    "T46n1921_002:0599c21": "是蟲不識是字非字。經將此釋以斥於彼。今",
    "T46n1921_002:0599c22": "可借彼以釋此也。然佛初寂滅道場成道。即",
    "T46n1921_002:0599c23": "欲以此大法擬之。眾生無機不受大化。故信",
    "T46n1921_002:0599c24": "解品中領解云。長者於師子床見子。便識即",
    "T46n1921_002:0599c25": "遣傍人急追將還。于時窮子稱怨大喚。我不",
    "T46n1921_002:0599c26": "相犯何為見捉。我若強說眾生則破法墮惡",
    "T46n1921_002:0599c27": "道故。云我寧不說法疾入於涅槃。此即全生",
    "T46n1921_002:0599c28": "如乳。尋念過去佛所行方便力。我今亦如是。",
    "T46n1921_002:0599c29": "方便度眾生即趣波羅柰。為五比丘說。說生",
    "T46n1921_002:0600a01": "滅之教斷四住惑。故云更遣二人追捉將來。",
    "T46n1921_002:0600a02": "二十年中除見思之糞。即是從凡入聖轉乳",
    "T46n1921_002:0600a03": "如酪。次說方等。帶三教方便說圓教調伏故。",
    "T46n1921_002:0600a04": "淨名用圓別兩教。折十大弟子。用圓彈偏行",
    "T46n1921_002:0600a05": "菩薩歷別之行。漸令調伏。何者。昔對其說大",
    "T46n1921_002:0600a06": "破法不信。令不得說。今既得二乘聖道。聞",
    "T46n1921_002:0600a07": "其說大即自傷敗種。故聲振大千。歎菩薩妙",
    "T46n1921_002:0600a08": "法難思。雖未得悟而不起謗。故云過是已後",
    "T46n1921_002:0600a09": "心相體信入出無難。然其所止猶在草庵。下",
    "T46n1921_002:0600a10": "劣之心亦未能捨也。此是轉酪為生酥。即是",
    "T46n1921_002:0600a11": "三藏之後。說方等教也。次說般若。帶通別兩",
    "T46n1921_002:0600a12": "方便說圓調伏。為諸菩薩說般若故。信解品",
    "T46n1921_002:0600a13": "云。長者知子漸已通泰。而命領知家業。故",
    "T46n1921_002:0600a14": "偈頌云。佛&#x52C5;我等為諸菩薩。說波羅密而",
    "T46n1921_002:0600a15": "我無有希取一餐之意。此是轉生酥為熟酥。",
    "T46n1921_002:0600a16": "此方等後說般若教也。次般若後說法華圓",
    "T46n1921_002:0600a17": "教。經云。正直捨方便但說無上道。即是說今",
    "T46n1921_002:0600a18": "圓觀。觀一念之心即是中道如來寶藏。常樂",
    "T46n1921_002:0600a19": "我淨佛之知見。故云。為大事因緣故。出現於",
    "T46n1921_002:0600a20": "世。舍利弗問云。何名大事因緣。佛云。為令眾",
    "T46n1921_002:0600a21": "生開佛知見故。示悟入等亦復如是。故信解",
    "T46n1921_002:0600a22": "品中云。長者自知臨命終時。聚會親族。即云。",
    "T46n1921_002:0600a23": "我是其父汝是我子。一切財物皆悉付之。即",
    "T46n1921_002:0600a24": "般若之後說法華圓教也。故知前之三教並",
    "T46n1921_002:0600a25": "是為今圓教妙觀之方便。調伏令堪受今之",
    "T46n1921_002:0600a26": "妙觀。故知圓觀微而復妙。何得比前三教",
    "T46n1921_002:0600a27": "者乎。故經歎云。初發心時即坐道場。又云。",
    "T46n1921_002:0600a28": "初發心時已過於牟尼。譬如王子初生。即在",
    "T46n1921_002:0600a29": "百官之上。初發圓心即在三教之上。經格量",
    "T46n1921_002:0600b01": "第五十人功德。尚不可稱量。況最初隨喜人。",
    "T46n1921_002:0600b02": "即是今圓觀人也。以是義故。借五味之教。顯",
    "T46n1921_002:0600b03": "今圓教之觀相也。然圓觀之道體生死三道。",
    "T46n1921_002:0600b04": "即是三德涅槃。已如前釋。是即三道即法界。",
    "T46n1921_002:0600b05": "法界何所破壞。故偈云。問觀自生心云何是",
    "T46n1921_002:0600b06": "圓教不破壞法界住三德涅槃。斯之謂也。行",
    "T46n1921_002:0600b07": "法眾多而言其四。"
}