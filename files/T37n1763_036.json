{
    "T37n1763_036:0494a02": "大般涅槃經集解卷第三十六",
    "T37n1763_036:0494a03": "(梵行品第二十)",
    "T37n1763_036:0494a05": "　釋七善法為梵行謂知法知義等",
    "T37n1763_036:0494a06": "　釋十二部經　廣辨四無量心",
    "T37n1763_036:0494a07": "　辨愛行人多集喜捨見行人多脩慈悲",
    "T37n1763_036:0494a08": "　廣釋四無量定數",
    "T37n1763_036:0494a09": "　廣釋怨親中人有九品義",
    "T37n1763_036:0494a10": "梵行品第二十",
    "T37n1763_036:0494a11": "案。僧亮曰。以四等為體也。本是梵天道。仍",
    "T37n1763_036:0494a12": "本名也。亦云。梵是淨義。聖行是自淨。四等是",
    "T37n1763_036:0494a13": "淨他。自淨淨他。故得梵名也。得具梵行者。先",
    "T37n1763_036:0494a14": "以七善自正。後能四等正人。稱七善者。能具",
    "T37n1763_036:0494a15": "前四以治內。具後三以治外。皆自正義也。寶",
    "T37n1763_036:0494a16": "亮曰。大判此品。有四段。第一舉七善為自",
    "T37n1763_036:0494a17": "行之體也。第二從四無量心以下竟六念。正",
    "T37n1763_036:0494a18": "談外化。第三在體既顯。便讚歎流通也。第四",
    "T37n1763_036:0494a19": "闍世證此經。能滅大惡。亦證慈悲有實益也。",
    "T37n1763_036:0494a20": "智秀曰。此品有五段。第一明梵行因。即七善",
    "T37n1763_036:0494a21": "也。第二明梵行體。即四無量也。第三明梵行",
    "T37n1763_036:0494a22": "果。第四歎經。第五以闍世為證也。",
    "T37n1763_036:0494a23": "善男子云何菩薩摩訶薩(至)六者知眾七者知",
    "T37n1763_036:0494a24": "尊卑。案。僧亮曰。七善未即為梵行也。就七",
    "T37n1763_036:0494a25": "善中。前五自行。後二外化。能具七善。故能具",
    "T37n1763_036:0494a26": "四無量。成外化也。",
    "T37n1763_036:0494a27": "善男子云何菩薩摩訶薩(至)如是一切名脩多",
    "T37n1763_036:0494a28": "羅。案。僧亮曰。脩多羅者。含五義。如經敘",
    "T37n1763_036:0494a29": "也。僧宗曰。知法。謂十二部經者。從如是我",
    "T37n1763_036:0494b01": "聞。訖歡喜奉行也。寶亮曰。謂知十二部經也。",
    "T37n1763_036:0494b02": "然此言即是法辯。能識法區分。名相體別。善",
    "T37n1763_036:0494b03": "達其旨。非法辨如何。是以今據之。以取池",
    "T37n1763_036:0494b04": "也。十二部經所明。理無不通。四諦十二緣等",
    "T37n1763_036:0494b05": "法。無一經而不明此理者。所以冠通諸部也。",
    "T37n1763_036:0494b06": "今明其部別者。遂所辨事義。以標其異耳。",
    "T37n1763_036:0494b07": "然十二部名。皆外國音。脩多羅者。此稱法本。",
    "T37n1763_036:0494b08": "亦言經本。能生觀境之智。故稱法本。若從如",
    "T37n1763_036:0494b09": "是我聞。下訖歡喜奉行。總於文理。通為十一",
    "T37n1763_036:0494b10": "部作本。正以此義。名脩多羅。",
    "T37n1763_036:0494b11": "何等名為祇夜經(至)更不受諸有是名祇夜",
    "T37n1763_036:0494b12": "經。案。僧亮曰。此言重頌偈也。長行已明。更",
    "T37n1763_036:0494b13": "重頌令顯取此義。故表殊於餘部。",
    "T37n1763_036:0494b14": "何等名為受記經(至)號曰彌勒是名受記經。",
    "T37n1763_036:0494b15": "案。寶亮曰。天竺云和伽羅那也。昔未說四諦",
    "T37n1763_036:0494b16": "以前受記。但記云。十善生天。五戒生人。從通",
    "T37n1763_036:0494b17": "教後。明受記其當來成佛國土名號。謂之受",
    "T37n1763_036:0494b18": "記經。亦以取此受記義為別也。",
    "T37n1763_036:0494b19": "何等名為伽陀經(至)是諸佛教是名伽陀經。",
    "T37n1763_036:0494b20": "案。僧宗曰。除脩多羅及諸戒律者。謂除重頌",
    "T37n1763_036:0494b21": "脩多羅及重頌戒律也。寶亮曰。此除十一部",
    "T37n1763_036:0494b22": "云直說偈。謂不頌長行。亦以頌他為異也。",
    "T37n1763_036:0494b23": "何等名為優陀那經(至)無問自說是名優陀",
    "T37n1763_036:0494b24": "那。案。僧亮曰。無問自說經也。比丘嫌佛定",
    "T37n1763_036:0494b25": "久。決疑無處。生此念也。壽命極長者。於人是",
    "T37n1763_036:0494b26": "久。於天則不久也。善哉為他不求己利。乃至",
    "T37n1763_036:0494b27": "少欲知足者斷疑。欲度眾生。致此釋也。",
    "T37n1763_036:0494b28": "何等名為尼陀那經(至)漸盈大器是名尼陀那",
    "T37n1763_036:0494b29": "經。案。僧亮曰。所因根本者。先說因緣。後說",
    "T37n1763_036:0494c01": "偈者。是也。僧宗曰。為因緣故說偈。不以偈為",
    "T37n1763_036:0494c02": "因緣也。寶亮曰。隨有人犯罪。則因事制戒。故",
    "T37n1763_036:0494c03": "名因緣。以此制戒之因緣。得異於餘部也。",
    "T37n1763_036:0494c04": "何等名為阿波陀那經(至)是名阿波陀那經。",
    "T37n1763_036:0494c05": "案。寶亮曰。此云譬喻經。理致虛玄。不可以",
    "T37n1763_036:0494c06": "真言取悟。若不假借外事。無以況所詮也。",
    "T37n1763_036:0494c07": "何等名為伊帝曰多伽經(至)是名伊帝曰多",
    "T37n1763_036:0494c08": "伽。案。僧亮曰。名曰界經者。釋迦出世。多",
    "T37n1763_036:0494c09": "辨法性。此經作如是名。過去諸佛作佛。作",
    "T37n1763_036:0494c10": "如是名。名如是語經。僧宗曰。此云如是語經",
    "T37n1763_036:0494c11": "也。過去世佛說經。作如是名字也。釋迦名界。",
    "T37n1763_036:0494c12": "以其分別法相界別之義也。鳩留秦佛名甘",
    "T37n1763_036:0494c13": "露鼓。言以毒塗鼓。聞之病除。以理書上竹",
    "T37n1763_036:0494c14": "帛。聞見除病也。寶亮曰。通釋迦一化之中所",
    "T37n1763_036:0494c15": "說。名曰界經。乃至迦葉佛名分別空。以過去",
    "T37n1763_036:0494c16": "事證今事也。",
    "T37n1763_036:0494c17": "何等名為闍陀伽經(至)所可受身是名闍陀",
    "T37n1763_036:0494c18": "伽。案。僧宗曰。此云本生經也。寶亮曰。如法",
    "T37n1763_036:0494c19": "華中分本生本事為二。今此中但取過去行",
    "T37n1763_036:0494c20": "菩薩時作粟散王等事義。以為一部也。若舉",
    "T37n1763_036:0494c21": "其本生。則生中之事亦隨。故據通而迹別也。",
    "T37n1763_036:0494c22": "何等名為毘佛略經(至)猶如虛空是名毘佛",
    "T37n1763_036:0494c23": "略。案。僧宗曰。此云方廣經也。寶亮曰。昔十",
    "T37n1763_036:0494c24": "二年中。唯取其文辭句曠。故以為廣經。不得",
    "T37n1763_036:0494c25": "稱方也。自通教已後。至今涅槃。如雪山菩薩",
    "T37n1763_036:0494c26": "一四句偈。收有為無為二輪理盡。則無所不",
    "T37n1763_036:0494c27": "苞。故謂為方廣也。",
    "T37n1763_036:0494c28": "何等名為未曾有經(至)如是等經名未曾有。",
    "T37n1763_036:0494c29": "案。寶亮曰。天竺云阿浮多達磨也。夫希有之",
    "T37n1763_036:0495a01": "事。名未曾有。如大青牛。行瓦鉢間。令諸瓦",
    "T37n1763_036:0495a02": "鉢。互相棠觸。無所傷損。如此等事。悉名未曾",
    "T37n1763_036:0495a03": "有經。",
    "T37n1763_036:0495a04": "何等名為優婆提舍經(至)十二部經名為知",
    "T37n1763_036:0495a05": "法。案。寶亮曰。此云論義經。夫理相幽微。若",
    "T37n1763_036:0495a06": "不假以往復。則於義不彰。故取論議之事。別",
    "T37n1763_036:0495a07": "為一部也。然此十二。盡有文理。如火宅一偈。",
    "T37n1763_036:0495a08": "若脩多羅往取。則舉體是法本也。若以偈頌",
    "T37n1763_036:0495a09": "往擬。便是祇夜語之。是譬即譬喻經。如此三",
    "T37n1763_036:0495a10": "義。即是三家文。是為無有。有理而無文。但文",
    "T37n1763_036:0495a11": "而無理也。",
    "T37n1763_036:0495a12": "云何菩薩摩訶薩知義(至)廣知其義是名知",
    "T37n1763_036:0495a13": "義。案。法瑤曰。若不知義者。則己道未成",
    "T37n1763_036:0495a14": "就。能以解利物耶。是以急須知法及義者",
    "T37n1763_036:0495a15": "也。寶亮曰。第二更無別旨。正以深得此十二",
    "T37n1763_036:0495a16": "名下所以。故名知義也。",
    "T37n1763_036:0495a17": "云何菩薩摩訶薩知時(至)般若波羅蜜是名知",
    "T37n1763_036:0495a18": "時。案。法瑤曰。夫化物要須知時。不爾則失",
    "T37n1763_036:0495a19": "其機。豈成化耶。寶亮曰。第三善知修道之時。",
    "T37n1763_036:0495a20": "則於勝理無闕。",
    "T37n1763_036:0495a21": "云何菩薩摩訶薩知足(至)睡寤語默。是名知",
    "T37n1763_036:0495a22": "足。案。法瑤曰。苟不知足。則唯利是貪。悋而",
    "T37n1763_036:0495a23": "不捨。安能以慈悲救物乎。故宜知足也。寶亮",
    "T37n1763_036:0495a24": "曰。第四於四威儀中。必動靜得所。不乖三業",
    "T37n1763_036:0495a25": "而妨道。",
    "T37n1763_036:0495a26": "善男子云何菩薩摩訶薩(至)如是答是名自",
    "T37n1763_036:0495a27": "知。案。法瑤曰。自知兼物之道具。然後可以",
    "T37n1763_036:0495a28": "施化物也。可謂自知矣。寶亮曰。第五若不覺",
    "T37n1763_036:0495a29": "知自己有德。亦於應深進之義失。故能自知",
    "T37n1763_036:0495b01": "有解之少多。更莊嚴心業也。",
    "T37n1763_036:0495b02": "云何菩薩摩訶薩知眾(至)如是問答是名知",
    "T37n1763_036:0495b03": "眾。案。法瑤曰。眾有群方眾類。不可以一",
    "T37n1763_036:0495b04": "方之言。適彼眾也。是以知眾有群俗之異。類",
    "T37n1763_036:0495b05": "言以應之也。寶亮曰。第六應識國土儀軌之",
    "T37n1763_036:0495b06": "風。若不善知此者。於化道有隔。",
    "T37n1763_036:0495b07": "善男子云何菩薩摩訶薩(至)七善法已得具梵",
    "T37n1763_036:0495b08": "行。案。法瑤曰。知道尊於我上者。則以尊敬",
    "T37n1763_036:0495b09": "之。卑於我下者。則以慈救之。是為七善。成遂",
    "T37n1763_036:0495b10": "四等之要行。故須明也。寶亮曰。第七據行善",
    "T37n1763_036:0495b11": "者。有優劣勝負。如經所列行善。劣者則卑。優",
    "T37n1763_036:0495b12": "者則尊。既具此七法。便能自在適意應物。若",
    "T37n1763_036:0495b13": "如意之寶珠也。",
    "T37n1763_036:0495b14": "復次善男子復有梵行謂慈悲喜捨。案。僧",
    "T37n1763_036:0495b15": "亮曰。初說四無量相。四皆是慈。淺深為四。論",
    "T37n1763_036:0495b16": "有明文。不辭費也。僧宗曰。慈悲喜捨者。乃是",
    "T37n1763_036:0495b17": "慧性。以其用有優劣。一方制名。所以四也。言",
    "T37n1763_036:0495b18": "無量者。所緣為稱。如悲拔苦。則有識蒙救。情",
    "T37n1763_036:0495b19": "無偏益。緣於無量。故稱無量也。寶亮曰。第二",
    "T37n1763_036:0495b20": "大段明外化之行也。分為七重。第一辯四無",
    "T37n1763_036:0495b21": "量名數。第二明四心淺深。第三顯此四行是",
    "T37n1763_036:0495b22": "實。第四且略結三無量。果在初地。就有中位",
    "T37n1763_036:0495b23": "也。第五別結捨果亦在初地。就空為位。第六",
    "T37n1763_036:0495b24": "明四心成後。登初地去。更進修十一空。得勝",
    "T37n1763_036:0495b25": "上無漏。至於十地。既明十一空滿。齊金剛心。",
    "T37n1763_036:0495b26": "便頻設三譬讚歎故。第七從八種知見。以次",
    "T37n1763_036:0495b27": "第上三譬也。此下訖一子地。第二段明梵行",
    "T37n1763_036:0495b28": "體。即四無量也。有三翻。第一訖名為無量定。",
    "T37n1763_036:0495b29": "無量名得立為四也。",
    "T37n1763_036:0495c01": "迦葉菩薩白佛言世尊(至)推義而言則應有",
    "T37n1763_036:0495c02": "三。案。僧宗曰。此下凡設五重難。此第一舉",
    "T37n1763_036:0495c03": "所治之悳。既同能治之慈悲。不應有異。所以",
    "T37n1763_036:0495c04": "唯三。不得四也。",
    "T37n1763_036:0495c05": "世尊慈有三緣一緣眾生(至)緣如來者名曰無",
    "T37n1763_036:0495c06": "緣。案。僧宗曰。第二難。四心雖殊。而有三",
    "T37n1763_036:0495c07": "緣。謂緣眾生。緣法。及無緣也。既所緣是同。",
    "T37n1763_036:0495c08": "唯應一也。",
    "T37n1763_036:0495c09": "世尊慈之所緣一切眾生(至)是故應三不應有",
    "T37n1763_036:0495c10": "四。案。僧宗曰。第三難。謂見有父母等者。名",
    "T37n1763_036:0495c11": "眾生緣。不見父母。但緣五陰。眾生之本。離前",
    "T37n1763_036:0495c12": "二心。即空。為緣境既有。就心從境。唯應有",
    "T37n1763_036:0495c13": "三也。",
    "T37n1763_036:0495c14": "世尊人有二種一者見行(至)是故應二不應有",
    "T37n1763_036:0495c15": "四。案。僧宗曰。第四難。以見愛二人。應為二",
    "T37n1763_036:0495c16": "也。若是見行。必見利根。以強救為能。故唯修",
    "T37n1763_036:0495c17": "慈悲。若愛行之人。志氣浮弱。必是鈍根。見人",
    "T37n1763_036:0495c18": "勝事。唯有隨喜而已。故但有喜捨。所以但應",
    "T37n1763_036:0495c19": "二也。",
    "T37n1763_036:0495c20": "世尊夫無量者名曰無邊(至)是故應一不應四",
    "T37n1763_036:0495c21": "也。案。僧宗曰。第五就名字為難。若依正義。",
    "T37n1763_036:0495c22": "釋無量者。正以緣無量眾生為境。假為不達",
    "T37n1763_036:0495c23": "之辭。乃謬取佛意。謂心體無邊際。若稱無量。",
    "T37n1763_036:0495c24": "則不翅有四。若存其少。近應一也。",
    "T37n1763_036:0495c25": "佛告迦葉善男子諸佛如來(至)深祕行處不應",
    "T37n1763_036:0495c26": "生疑。案。僧亮曰。此下將欲答難。先顯祕密。",
    "T37n1763_036:0495c27": "凡所說法。皆為度人。非淺識所量。不應圖度",
    "T37n1763_036:0495c28": "應爾不應爾也。先舉因緣是一。而為眾生故。",
    "T37n1763_036:0495c29": "凡有所說。多少不同。唯佛能知。是意密也。除",
    "T37n1763_036:0496a01": "生一法者。薩遮尼揵子。父是梵志。母是尼",
    "T37n1763_036:0496a02": "揵。以其不如法生故。為此護其意。不說生",
    "T37n1763_036:0496a03": "也。",
    "T37n1763_036:0496a04": "善男子如來世尊有大方便(至)為調眾生豈虛",
    "T37n1763_036:0496a05": "妄耶。案。僧亮曰。次顯口密。",
    "T37n1763_036:0496a06": "善男子或有眾生貪於財貨(至)無所染污猶如",
    "T37n1763_036:0496a07": "蓮華。案。僧亮曰。次顯身密。",
    "T37n1763_036:0496a08": "善男子應如是知四無量義(至)若有修行生大",
    "T37n1763_036:0496a09": "梵處。案。僧亮曰。總答上難也。生梵天者。有",
    "T37n1763_036:0496a10": "淺有深。上二界皆名大梵。初禪初得其名。明",
    "T37n1763_036:0496a11": "四無量行有淺深。經云。脩慈極遠。生第三禪。",
    "T37n1763_036:0496a12": "脩悲生空處。脩喜生識處。脩捨生不用處。性",
    "T37n1763_036:0496a13": "有深淺。不應離也。",
    "T37n1763_036:0496a14": "善男子如是無量伴類有四(至)得名為四非一",
    "T37n1763_036:0496a15": "二三。案。僧亮曰。不樂者。嫉妬也。四種煩",
    "T37n1763_036:0496a16": "惱。不可一行頓除。須眾行相助。是伴義也。僧",
    "T37n1763_036:0496a17": "宗曰。且以三句。總詶非一二三之難也。",
    "T37n1763_036:0496a18": "善男子如汝所言慈能斷瞋(至)伴侶相對分別",
    "T37n1763_036:0496a19": "為四。案。僧亮曰。說性有深淺。治結須伴。有",
    "T37n1763_036:0496a20": "四義也。上云。瞋愛兩異。今說瞋有下上。治有",
    "T37n1763_036:0496a21": "深淺。亦待伴也。僧宗曰。汝言慈能斷瞋者。此",
    "T37n1763_036:0496a22": "舉初難。雖可同治於瞋。然瞋有麁細。慈心斷",
    "T37n1763_036:0496a23": "麁。悲心斷細。今所斷既殊。能斷何得獨不",
    "T37n1763_036:0496a24": "異耶。自六句釋麁細義也。言伴類相對者。",
    "T37n1763_036:0496a25": "慈悲雖為伴類。而相對麁細。故為四耳。",
    "T37n1763_036:0496a26": "復以器故應名為四(至)以是義故應四無減。",
    "T37n1763_036:0496a27": "案。僧亮曰。答見愛二行。俱以因治為難。先答",
    "T37n1763_036:0496a28": "人是法器。而力能行慈。未能及悲。是器有異",
    "T37n1763_036:0496a29": "也。僧宗曰。此答第二。通答第三也。言世間器",
    "T37n1763_036:0496b01": "有大小。四心深淺不同。何得以境使盈縮耶。",
    "T37n1763_036:0496b02": "器以容物為用。境有容心之義。境既有四心。",
    "T37n1763_036:0496b03": "何得不耶。寶亮曰。先答第四難利鈍器別。自",
    "T37n1763_036:0496b04": "有能行慈悲。而未能行喜捨。反覆皆然。行於",
    "T37n1763_036:0496b05": "慈悲。自有高下。喜捨亦有淺深。若爾那得難",
    "T37n1763_036:0496b06": "言應二而非四乎。",
    "T37n1763_036:0496b07": "善男子以行分別故應有四(至)無悲喜捨是故",
    "T37n1763_036:0496b08": "有四。案。僧亮曰。兼答因緣二難。雖是因緣。",
    "T37n1763_036:0496b09": "而緣中有異。非一非三也。僧宗曰。答第四難",
    "T37n1763_036:0496b10": "也。若行於慈心。未有悲喜。以四行不同始終",
    "T37n1763_036:0496b11": "一人。行此四德。豈得以利鈍為難耶。寶亮曰。",
    "T37n1763_036:0496b12": "答第二第三難也。第二難。言一緣眾生。二緣",
    "T37n1763_036:0496b13": "所須之法。佛不須緣。若爾。唯是一眾生也。境",
    "T37n1763_036:0496b14": "既是一。但應一也。第三難云。一緣眾生。二緣",
    "T37n1763_036:0496b15": "假名空。三緣實法空。是則境三。故應三也。此",
    "T37n1763_036:0496b16": "答意言。雖曰境同。然行人之行。有深有淺。自",
    "T37n1763_036:0496b17": "有能行初一。不能行後三。自有能行第二。不",
    "T37n1763_036:0496b18": "能行第四。云何難言境是同故。應一應三耶。",
    "T37n1763_036:0496b19": "善男子以無量故亦得名四(至)乃得名為無量",
    "T37n1763_036:0496b20": "無邊。案。僧亮曰。答第五難。雖無量名同。",
    "T37n1763_036:0496b21": "內外行異。深淺大殊。不應一也。不能得自在",
    "T37n1763_036:0496b22": "三昧。始行菩薩。非無量緣者。與父母無量樂。",
    "T37n1763_036:0496b23": "不以無量眾生為緣也。僧宗曰。答第五難。言",
    "T37n1763_036:0496b24": "緣無量眾生為境。有四心之別。不言心體通",
    "T37n1763_036:0496b25": "同無際。不可承聲為難也。寶亮曰。答第五難。",
    "T37n1763_036:0496b26": "名字雖同。然義有四階。盡稱無量。不得為一",
    "T37n1763_036:0496b27": "也。",
    "T37n1763_036:0496b28": "迦葉菩薩白佛言世尊(至)是名得慈非大慈",
    "T37n1763_036:0496b29": "也。案。僧亮曰。第二說四等成與不成也。始",
    "T37n1763_036:0496c01": "行習慈。要從親近。從親起者。煩惱難去。煩惱",
    "T37n1763_036:0496c02": "雖輕。不等怨親。未成大悲也。僧宗曰。前第一",
    "T37n1763_036:0496c03": "定四無量名教。今第二明慈有淺深也。住下",
    "T37n1763_036:0496c04": "為淺。住上為深。於怨親中人。非不平等。猶故",
    "T37n1763_036:0496c05": "名淺者。以慈心難成。極有退沒。若上住者。",
    "T37n1763_036:0496c06": "不復退也。寶亮曰。第二段辨淺深。謂有漏",
    "T37n1763_036:0496c07": "相。想心名淺。得真無漏。一心具四。故名甚",
    "T37n1763_036:0496c08": "深大無量也。",
    "T37n1763_036:0496c09": "世尊何緣菩薩得如是慈(至)以是義故名大無",
    "T37n1763_036:0496c10": "量。案。僧亮曰。不能一日調伏心者。久脩慈",
    "T37n1763_036:0496c11": "者。慈已成就。雖復經生。暫忘修習。一日成",
    "T37n1763_036:0496c12": "就。不從親起也下諸譬。說瞋難除。明慈難成",
    "T37n1763_036:0496c13": "耳。",
    "T37n1763_036:0496c14": "大般涅槃經集解卷第三十六"
}