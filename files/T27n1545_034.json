{
    "T27n1545_034:0175a03": "阿毘達磨大毘婆沙論卷第三十",
    "T27n1545_034:0175a04": "四",
    "T27n1545_034:0175a06": "五百大阿羅漢等造",
    "T27n1545_034:0175a07": "三藏法師玄奘奉　詔譯",
    "T27n1545_034:0175a08": "雜蘊第一中愛敬納息第四之六",
    "T27n1545_034:0175a09": "如契經說。有二遍知。謂智遍知及斷遍知。",
    "T27n1545_034:0175a10": "乃至廣說。問何故作此論。答為廣分別契",
    "T27n1545_034:0175a11": "經義故。謂契經說有二遍知。謂智遍知",
    "T27n1545_034:0175a12": "及斷遍知。契經雖作是說。而不廣辨其",
    "T27n1545_034:0175a13": "義。彼是此論所依根本。彼所不說者此皆",
    "T27n1545_034:0175a14": "應說之。復次前說斷知諸取。而未分別斷",
    "T27n1545_034:0175a15": "知取義。今欲分別故作斯論。云何智遍知。",
    "T27n1545_034:0175a16": "答諸智見明覺現觀。是謂智遍知。此中諸名",
    "T27n1545_034:0175a17": "同顯一義。以本論主於諸字義得善巧故",
    "T27n1545_034:0175a18": "作種種說。謂對治無知故名智。對治惡見",
    "T27n1545_034:0175a19": "故名見對治無明故名明。對治邪覺故名",
    "T27n1545_034:0175a20": "覺。對治邪現觀故名現觀。問此中為說何",
    "T27n1545_034:0175a21": "等智等名智遍知。有作是說。唯說無漏",
    "T27n1545_034:0175a22": "說現觀故。所以者何。非世俗智可名現觀。",
    "T27n1545_034:0175a23": "復有說者。通說有漏無漏智等名智遍知。",
    "T27n1545_034:0175a24": "所以者何。遍知諸法。契經多說世俗智故。",
    "T27n1545_034:0175a25": "問豈世俗智亦名現觀。答明了觀察是現觀",
    "T27n1545_034:0175a26": "義。世俗智中。有能明了觀察法者亦名現",
    "T27n1545_034:0175a27": "觀。非唯無漏得現觀名。故城喻經作如是",
    "T27n1545_034:0175a28": "說。我未證得三菩提時。如實現觀生緣老",
    "T27n1545_034:0175a29": "死。非未證得三菩提時已有觀緣起。真實",
    "T27n1545_034:0175b01": "無漏智可名現觀。由此故知有世俗智亦",
    "T27n1545_034:0175b02": "名現觀。問何等世俗智亦名智遍知。答除勝",
    "T27n1545_034:0175b03": "解作意相應世俗智。餘聞思修觀自共相。諸",
    "T27n1545_034:0175b04": "世俗智極明了者亦得名現觀。亦名智遍知。",
    "T27n1545_034:0175b05": "聞所成慧者。如觀十八界自共相等。思所成",
    "T27n1545_034:0175b06": "慧者。如持息念四念住等。修所成慧者。如",
    "T27n1545_034:0175b07": "煖頂忍世第一法等。此及無漏慧俱名智遍",
    "T27n1545_034:0175b08": "知。云何斷遍知。答諸貪永斷。瞋癡永斷。一切",
    "T27n1545_034:0175b09": "煩惱永斷。是謂斷遍知。問於所緣境能遍",
    "T27n1545_034:0175b10": "知故立遍知。名斷無所緣及遍知用何故",
    "T27n1545_034:0175b11": "名遍知。答斷是智果故亦名遍知。",
    "T27n1545_034:0175b12": "如阿羅漢。是解果故亦說名解。天眼天耳是",
    "T27n1545_034:0175b13": "通果故亦說名通。內六處等是業果故說名",
    "T27n1545_034:0175b14": "故業。此中亦爾。斷是智果亦名遍知。問修所",
    "T27n1545_034:0175b15": "斷斷是智果故。可說為遍知。見所斷斷既是",
    "T27n1545_034:0175b16": "忍果。云何名遍知。尊者僧伽茷蘇說曰。此是",
    "T27n1545_034:0175b17": "慧果故名遍知。謂遍知有二種。一慧為性。二",
    "T27n1545_034:0175b18": "智為性。彼不應作是說。契經但說有二遍",
    "T27n1545_034:0175b19": "知。一智遍知。二斷遍知。智遍知者智為自性。",
    "T27n1545_034:0175b20": "斷遍知者斷為自性。斷是智果故名遍知。",
    "T27n1545_034:0175b21": "未曾有處說慧遍知。遍知是智作用名故。脇",
    "T27n1545_034:0175b22": "尊者曰。應說此斷名捨遍知。棄捨生死得",
    "T27n1545_034:0175b23": "此斷故。尊者妙音作如是說。應說此斷名",
    "T27n1545_034:0175b24": "理遍知。見最勝法最勝義理。得此究竟最勝",
    "T27n1545_034:0175b25": "斷故。此二所說皆不了義。俱不釋斷名遍",
    "T27n1545_034:0175b26": "知故。尊者佛護作如是說。斷雖於境無遍",
    "T27n1545_034:0175b27": "知用。而約相說亦名遍知。如過去未來眼。",
    "T27n1545_034:0175b28": "雖不見色而約相說亦得名眼。耳乃至意",
    "T27n1545_034:0175b29": "諸心所等。應知亦然。此亦如是。斷是智相",
    "T27n1545_034:0175c01": "故名遍知。彼說非理。所以者何。此斷恒無",
    "T27n1545_034:0175c02": "遍知用故。有餘師說。忍所斷斷是世俗智果",
    "T27n1545_034:0175c03": "故亦名遍知。彼說非理。欲界乃至無所有",
    "T27n1545_034:0175c04": "處。是事可爾。有頂地中見所斷斷。如何可",
    "T27n1545_034:0175c05": "說世俗智果。世俗智於彼無永斷用故。又",
    "T27n1545_034:0175c06": "異生位用世俗道斷下八地見所斷時未",
    "T27n1545_034:0175c07": "名遍知。至見道位立遍知時無世俗智。",
    "T27n1545_034:0175c08": "如何說為世俗智果。復有說者。見所斷斷",
    "T27n1545_034:0175c09": "是無漏智。士用果故亦名遍知。謂無漏智為",
    "T27n1545_034:0175c10": "斷欲界第六無間道證一來果時。通得三",
    "T27n1545_034:0175c11": "界見所斷斷。欲界六品修所斷斷為一來果。",
    "T27n1545_034:0175c12": "用無漏智為斷。欲界第九無間道證不還",
    "T27n1545_034:0175c13": "果時。通得三界見所斷斷。及得欲界修所斷",
    "T27n1545_034:0175c14": "斷。為不還果。金剛喻定現在前時通得三界",
    "T27n1545_034:0175c15": "見修所斷斷。為阿羅漢果。是故彼斷亦名遍",
    "T27n1545_034:0175c16": "知。彼亦不應作如是說。見道六遍知應非",
    "T27n1545_034:0175c17": "遍知故。應作是說。忍是智眷屬。是智種族",
    "T27n1545_034:0175c18": "故亦名為智。斷是彼果故名遍知。如喬答",
    "T27n1545_034:0175c19": "摩種中生者名喬答摩。此亦應爾。問一身見",
    "T27n1545_034:0175c20": "斷亦名遍知。何緣乃說諸貪永斷。乃至一切",
    "T27n1545_034:0175c21": "煩惱永斷名斷遍知。答雖一結斷亦名遍",
    "T27n1545_034:0175c22": "知。然此中說圓滿遍知。一切結盡方名圓滿",
    "T27n1545_034:0175c23": "斷遍知故。",
    "T27n1545_034:0175c24": "復次世尊。或時於智說遍知聲。或時於斷",
    "T27n1545_034:0175c25": "說遍知聲。於智說遍知聲者。如伽他說。",
    "T27n1545_034:0175c26": "　儒童賢寂靜　　能益諸世間",
    "T27n1545_034:0175c27": "　有智能遍知　　貪愛生眾苦",
    "T27n1545_034:0175c28": "　有智言應作　　不作不應言",
    "T27n1545_034:0175c29": "　智者應遍知　　有言無作者",
    "T27n1545_034:0176a01": "多求王因緣是此頌根本。謂昔有王名曰多",
    "T27n1545_034:0176a02": "求。稟性兇暴貪求無厭。劫奪國人所有財寶。",
    "T27n1545_034:0176a03": "於是臣佐議共退之。以其次弟紹繼王位。",
    "T27n1545_034:0176a04": "時多求王至國邊邑。編草作屨以自存活。",
    "T27n1545_034:0176a05": "如是多時。弟王忽憶。問諸臣曰。大兄何在。",
    "T27n1545_034:0176a06": "諸臣答言。聞在邊邑作屨自活。王聞憂惱",
    "T27n1545_034:0176a07": "作是思惟。兄既如是。我今何用居王位耶。",
    "T27n1545_034:0176a08": "即時召來封以一邑。人多附彼食便不供。",
    "T27n1545_034:0176a09": "如是更封二邑三邑乃至半國。猶故無厭。",
    "T27n1545_034:0176a10": "遂復興兵殺弟自立。時天帝釋知已念言。",
    "T27n1545_034:0176a11": "今此惡王不識恩義。我今應往誑而惱之。",
    "T27n1545_034:0176a12": "遂自化作婆羅門像。戴帽披苫執缾持杖。",
    "T27n1545_034:0176a13": "至彼王所作吉祥言。讚歎呪願在一面立。",
    "T27n1545_034:0176a14": "王言。梵志。從何所來。婆羅門言。從大海外。",
    "T27n1545_034:0176a15": "王言。海外有何事耶答言。我見有一國土。",
    "T27n1545_034:0176a16": "安隱豐樂多諸人眾。奇珍異寶充滿其國。王",
    "T27n1545_034:0176a17": "言。我力可得彼不。婆羅門言。往必可得。王",
    "T27n1545_034:0176a18": "復問言。誰相導引。答言。我能。王言。幾日當",
    "T27n1545_034:0176a19": "可進途。婆羅門言。却後七日。言已便去。時",
    "T27n1545_034:0176a20": "多求王招集兵眾。辦諸資具至第七日。嚴",
    "T27n1545_034:0176a21": "駕將行。覓婆羅門竟不能得。王遂憂惱作",
    "T27n1545_034:0176a22": "是念言。彼若來者當得大利。坐失彼故所",
    "T27n1545_034:0176a23": "期不獲遂入憂室煩冤而坐。舉國無人解",
    "T27n1545_034:0176a24": "其愁毒。時釋迦菩薩生彼國中大婆羅門村。",
    "T27n1545_034:0176a25": "少因緣故來至王都。聞如是事心生悲愍。",
    "T27n1545_034:0176a26": "謂諸臣曰。吾能解王心中愁結。諸臣歡喜",
    "T27n1545_034:0176a27": "引至王前。以吉祥言讚歎呪願在一面立。",
    "T27n1545_034:0176a28": "為王宣說義品伽他。",
    "T27n1545_034:0176a29": "　趣求諸欲人　　常起於悕望",
    "T27n1545_034:0176b01": "　所欲若稱遂　　心便大歡喜",
    "T27n1545_034:0176b02": "　趣求諸欲人　　常起於悕望",
    "T27n1545_034:0176b03": "　所欲若不遂　　惱壞如箭中",
    "T27n1545_034:0176b04": "如是次第為王盡說彼義品中呵欲頌已。",
    "T27n1545_034:0176b05": "即時菩薩自離欲染。王聞遂解心中憂毒。即",
    "T27n1545_034:0176b06": "為菩薩而說初頌。儒童賢寂靜。乃至廣",
    "T27n1545_034:0176b07": "說。此頌義顯無勞分別。菩薩為王說第二",
    "T27n1545_034:0176b08": "頌。有智言應作。乃至廣說。此頌前半呵責",
    "T27n1545_034:0176b09": "帝釋。謂有智者說許他言必定應作。若不",
    "T27n1545_034:0176b10": "欲作便不應言。後半責王。謂有智者應當",
    "T27n1545_034:0176b11": "遍知若有發言而不作者欲相擾惱。然無",
    "T27n1545_034:0176b12": "實事。王何專直信彼虛言。誰當有能海外",
    "T27n1545_034:0176b13": "來者。誰復能往海彼岸耶。願王勿求分外",
    "T27n1545_034:0176b14": "之事。於斷說遍知聲者。如契經說。佛告苾",
    "T27n1545_034:0176b15": "芻。當為汝說所遍知法遍知自性能遍知者。",
    "T27n1545_034:0176b16": "所遍知法。謂五取蘊。遍知自性。謂貪永斷。瞋",
    "T27n1545_034:0176b17": "癡永斷。一切煩惱永斷。能遍知者。謂阿羅漢",
    "T27n1545_034:0176b18": "諸漏永盡。不執如來死後有等不應記法。此",
    "T27n1545_034:0176b19": "中所遍知法謂五取蘊者。問依何遍知而作",
    "T27n1545_034:0176b20": "是說。為智遍知。為斷遍知。設爾何失。若依",
    "T27n1545_034:0176b21": "智遍知說。則應說一切法為所遍知。何故",
    "T27n1545_034:0176b22": "但說五取蘊。是若依斷遍知說亦不應理。",
    "T27n1545_034:0176b23": "以五取蘊通二遍知。所遍知故不應但說",
    "T27n1545_034:0176b24": "依斷遍知。有作是說。此中但依智遍知說。",
    "T27n1545_034:0176b25": "問若爾則應說一切法為所遍知。何故但",
    "T27n1545_034:0176b26": "說五取蘊是。答如四諦中。但說苦諦為應",
    "T27n1545_034:0176b27": "遍知。彼釋所以即是此因。有餘師說。此中",
    "T27n1545_034:0176b28": "但依斷遍知說。問此五取蘊通二遍知。所遍",
    "T27n1545_034:0176b29": "知故不應但說依斷遍知而作是說。答如",
    "T27n1545_034:0176c01": "四諦中。但說滅諦是應作證。釋彼所以即",
    "T27n1545_034:0176c02": "是此因。此中復有一不共因。謂斷遍知唯",
    "T27n1545_034:0176c03": "於取蘊可得。非餘遍知自性。謂貪永斷瞋",
    "T27n1545_034:0176c04": "癡永斷一切煩惱永斷者。問餘契經說。一切",
    "T27n1545_034:0176c05": "行斷離滅名斷離滅界。一切行者。即是一切",
    "T27n1545_034:0176c06": "有漏之法。何故此中但說一切煩惱永斷名",
    "T27n1545_034:0176c07": "斷遍知。答彼經了義是無餘說。此不了義是",
    "T27n1545_034:0176c08": "有餘說。謂世尊說。煩惱為先諸有漏法皆永",
    "T27n1545_034:0176c09": "斷故。復次以諸煩惱難斷難破難可超越",
    "T27n1545_034:0176c10": "故偏說之。復次以諸煩惱多諸過患。迷失",
    "T27n1545_034:0176c11": "正理障礙涅槃及諸聖道。是故偏說。復次",
    "T27n1545_034:0176c12": "以諸煩惱是自性斷斷已不成就。餘有漏法",
    "T27n1545_034:0176c13": "非自性斷斷已猶成就。是故偏說煩惱永",
    "T27n1545_034:0176c14": "斷。復次以諸煩惱正與聖道展轉相違。餘",
    "T27n1545_034:0176c15": "有漏善無覆無記即不如是是故偏說。如燈",
    "T27n1545_034:0176c16": "與闇展轉相違。非器油炷。然燈生時正能",
    "T27n1545_034:0176c17": "破闇。亦令器熱油盡炷燋。如是聖道與諸",
    "T27n1545_034:0176c18": "煩惱互相違故。聖道現前正斷煩惱。亦令",
    "T27n1545_034:0176c19": "所餘有漏法斷。彼與煩惱同對治故能遍知",
    "T27n1545_034:0176c20": "者謂阿羅漢。乃至廣說。問有學亦是能遍知",
    "T27n1545_034:0176c21": "者。何故但說阿羅漢耶。答就勝說故。謂無",
    "T27n1545_034:0176c22": "學法於諸法中。最為殊勝。無學補特伽羅",
    "T27n1545_034:0176c23": "於諸補特伽羅中最為殊勝。是故偏說。復",
    "T27n1545_034:0176c24": "次學雖遍知未能遍斷。無學遍知亦能遍",
    "T27n1545_034:0176c25": "斷。是故偏說。復次此中但說斷遍知者。無",
    "T27n1545_034:0176c26": "學於此圓滿究竟。有學不爾。是故偏說。復",
    "T27n1545_034:0176c27": "次以遍斷故名斷遍知。有學不爾。是故",
    "T27n1545_034:0176c28": "不說。復次前說一切煩惱永斷名斷遍知。",
    "T27n1545_034:0176c29": "今說成就此遍知者唯阿羅漢。諸歸依佛",
    "T27n1545_034:0177a01": "者何所歸依乃至廣說。問何故作此論。答",
    "T27n1545_034:0177a02": "為於非所歸依處起歸依想者。顯示真",
    "T27n1545_034:0177a03": "實歸依處令捨彼歸此。如契經說。",
    "T27n1545_034:0177a04": "　眾人怖所逼　　多歸依諸山",
    "T27n1545_034:0177a05": "　園苑及叢林　　孤樹制多等",
    "T27n1545_034:0177a06": "　此歸依非勝　　此歸依非尊",
    "T27n1545_034:0177a07": "　不因此歸依　　能解脫眾苦",
    "T27n1545_034:0177a08": "　諸有歸依佛　　及歸依法僧",
    "T27n1545_034:0177a09": "　於四聖諦中　　恒以慧觀察",
    "T27n1545_034:0177a10": "　知苦知苦集　　知永超眾苦",
    "T27n1545_034:0177a11": "　知八支聖道　　趣安隱涅槃",
    "T27n1545_034:0177a12": "　此歸依最勝　　此歸依最尊",
    "T27n1545_034:0177a13": "　必因此歸依　　能解脫眾苦",
    "T27n1545_034:0177a14": "復次。為於歸依有愚惑者。令得正解無",
    "T27n1545_034:0177a15": "猶豫故。謂或有謂。歸依佛者。歸依如來",
    "T27n1545_034:0177a16": "頭項腹背。及手足等所合成身。今顯此身父",
    "T27n1545_034:0177a17": "母生長是有漏法非所歸依。所歸依者謂佛",
    "T27n1545_034:0177a18": "無學成菩提法即是法身。或復有謂。歸依",
    "T27n1545_034:0177a19": "法者歸依三諦。或善不善無記等法。或為苾",
    "T27n1545_034:0177a20": "芻所制學處。謂此應作不應作等。今顯此",
    "T27n1545_034:0177a21": "法。有為有漏非所歸依。所歸依者。謂唯滅",
    "T27n1545_034:0177a22": "諦愛盡涅槃。或復有謂。歸依僧者。歸依四",
    "T27n1545_034:0177a23": "姓出家之僧。今顯此僧威儀形相。皆是有漏",
    "T27n1545_034:0177a24": "非所歸依。所歸依者。謂成僧伽學無學法。",
    "T27n1545_034:0177a25": "由此因緣故作斯論。諸歸依佛者。何所歸",
    "T27n1545_034:0177a26": "依。答若法實有現有想等想施設言說。名為",
    "T27n1545_034:0177a27": "佛陀歸依彼所有無學成菩提法名歸依",
    "T27n1545_034:0177a28": "佛。此中若法實有者。顯實有佛體以法為",
    "T27n1545_034:0177a29": "自性。此言為遮。或有謂。佛但名但想但假",
    "T27n1545_034:0177b01": "施設無有實體。現有者。顯佛體如現實有",
    "T27n1545_034:0177b02": "非曾有。等想者顯緣佛想等。想者顯此想",
    "T27n1545_034:0177b03": "一切共起。施設者謂依想施設名。言說者謂",
    "T27n1545_034:0177b04": "依名言說轉。問若彼無學成菩提法是真佛",
    "T27n1545_034:0177b05": "者。契經所說當云何通。如說。長者何名為",
    "T27n1545_034:0177b06": "佛。謂有釋子剃除鬚髮披服袈裟正信出",
    "T27n1545_034:0177b07": "家。具一切智是名為佛。答以所依身顯能",
    "T27n1545_034:0177b08": "依法。故作是說於理無違。問若爾惡心出",
    "T27n1545_034:0177b09": "佛身血。何故彼得無間罪耶。答壞所依身。",
    "T27n1545_034:0177b10": "令能依法亦隨壞故。得無間罪。復次彼緣",
    "T27n1545_034:0177b11": "無學成菩提法。起惡心故得無間罪。謂彼",
    "T27n1545_034:0177b12": "憎惡無學法故損害佛身得無間罪。非但",
    "T27n1545_034:0177b13": "起心欲出身血。諸歸依法者何所歸依。答",
    "T27n1545_034:0177b14": "若法實有現有想等想施設言說。名為達磨",
    "T27n1545_034:0177b15": "歸依。如是愛盡離滅涅槃。名歸依法。此中",
    "T27n1545_034:0177b16": "若法實有者。顯實有涅槃。此言為遮有作",
    "T27n1545_034:0177b17": "是說。唯眾苦滅說名涅槃非實有體。欲顯",
    "T27n1545_034:0177b18": "涅槃實有自體故作是說。現有者。顯涅槃",
    "T27n1545_034:0177b19": "如現實有非假說有。餘如前釋。有本但言。",
    "T27n1545_034:0177b20": "歸依愛盡離滅涅槃名歸依法。不說實有",
    "T27n1545_034:0177b21": "現有等言。斯有何義。謂涅槃體寂滅離相。想",
    "T27n1545_034:0177b22": "名言說所不及故。無有於中執為非有。此",
    "T27n1545_034:0177b23": "不應理。邪見撥無寂滅涅槃現可得故。此",
    "T27n1545_034:0177b24": "但應說。誦者遺忘。諸歸依僧者何所歸依。",
    "T27n1545_034:0177b25": "答若法實有現有想等想施設言說。名為僧",
    "T27n1545_034:0177b26": "伽歸依。彼所有學無學成僧伽法。名歸依",
    "T27n1545_034:0177b27": "僧。此中若法實有者。顯實有僧體以法為",
    "T27n1545_034:0177b28": "自性。此言為遮或有謂。僧但名但想但假施",
    "T27n1545_034:0177b29": "設無有實體。現有者。顯僧體如現實有非",
    "T27n1545_034:0177c01": "曾有等。餘如前釋。問何者所歸依。何者能",
    "T27n1545_034:0177c02": "歸依。歸依是何義。答所歸依者。謂滅諦全道",
    "T27n1545_034:0177c03": "諦少分。謂除菩薩二無漏道。及除獨覺三無",
    "T27n1545_034:0177c04": "漏道。所餘道諦是所歸依。能歸依者。有說。是",
    "T27n1545_034:0177c05": "名等。有說。是語業。有說。亦身業。有說。是",
    "T27n1545_034:0177c06": "信。應作是說。是身語業及能起彼心心所",
    "T27n1545_034:0177c07": "法。并諸隨行如是善五蘊是能歸依體。歸依",
    "T27n1545_034:0177c08": "義者。謂救護義。是歸依義問若救護義是歸",
    "T27n1545_034:0177c09": "依義。天授亦曾歸依三寶。云何復墮無間地",
    "T27n1545_034:0177c10": "獄。答諸有歸依佛法僧寶。不破學處。不犯",
    "T27n1545_034:0177c11": "律儀。不越法則。便能救護。彼破學處。毀犯",
    "T27n1545_034:0177c12": "律儀。違越法則。雖歸依三寶而不為救",
    "T27n1545_034:0177c13": "護。譬如有人怖畏怨敵。依投國王請為",
    "T27n1545_034:0177c14": "救護。王謂之曰汝若常能不違我法不越",
    "T27n1545_034:0177c15": "我界。我能為汝常作救護。若違我法越我",
    "T27n1545_034:0177c16": "界者。我則不能。眾生亦爾。怖畏惡趣及生",
    "T27n1545_034:0177c17": "死苦。歸佛法僧若不毀戒。勤修道者便為",
    "T27n1545_034:0177c18": "救護。餘則不爾復次隨歸依心上中下品。還",
    "T27n1545_034:0177c19": "蒙三寶爾所救護是故天授唯除地獄人趣",
    "T27n1545_034:0177c20": "一生。於餘惡趣善趣生死得非擇滅。豈非",
    "T27n1545_034:0177c21": "三寶救護彼耶。故救護義是歸依義。問歸",
    "T27n1545_034:0177c22": "依佛者為歸依一佛。為一切佛耶。設爾何",
    "T27n1545_034:0177c23": "失。若歸依一佛者。如何不是少分歸依。若",
    "T27n1545_034:0177c24": "歸依一切佛者。如何但言我歸依佛。不言",
    "T27n1545_034:0177c25": "一切。契經所說復云何通。如說。我是勝觀如",
    "T27n1545_034:0177c26": "來弟子。我是頂髻如來弟子。乃至我是能寂",
    "T27n1545_034:0177c27": "如來弟子。答應作是說。歸依佛者。歸依一",
    "T27n1545_034:0177c28": "切過殑伽沙數量諸佛。問若爾何故但言我",
    "T27n1545_034:0177c29": "歸依佛。不言一切。答佛言總攝一切如來。",
    "T27n1545_034:0178a01": "種類同故以一言說問契經所說復云何通。",
    "T27n1545_034:0178a02": "如說。我是勝觀弟子。乃至廣說。答。隨依彼",
    "T27n1545_034:0178a03": "佛出家見諦。即說我為彼佛弟子。此說依",
    "T27n1545_034:0178a04": "止不說歸依。問歸依法者。為歸依自相續",
    "T27n1545_034:0178a05": "諸蘊滅。為歸依他相續諸蘊滅。為歸依無",
    "T27n1545_034:0178a06": "情數諸蘊滅耶。設爾何失。若但歸依自相續",
    "T27n1545_034:0178a07": "諸蘊滅者。如何不是少分歸依。若亦歸依",
    "T27n1545_034:0178a08": "他相續等諸蘊滅者。如何但言我歸依法。",
    "T27n1545_034:0178a09": "不言一切。又如何說救護義是歸依義。他相",
    "T27n1545_034:0178a10": "續等諸蘊滅。於我無救護義故。答應作是",
    "T27n1545_034:0178a11": "說。歸依自他相續及無情數一切蘊滅。問若",
    "T27n1545_034:0178a12": "爾何故但言我歸依法。不言一切。答法言",
    "T27n1545_034:0178a13": "總攝一切法滅。種類同故以一言說。問他相",
    "T27n1545_034:0178a14": "續等諸蘊滅於我無救護義。何為歸依。答彼",
    "T27n1545_034:0178a15": "雖於我無救護義。而彼於他有救護義。救",
    "T27n1545_034:0178a16": "護相等。故亦歸依此依得說。",
    "T27n1545_034:0178a17": "若依自性隨有漏法有爾所故。自他所得",
    "T27n1545_034:0178a18": "滅無有異。我於一切有漏蘊中得離繫",
    "T27n1545_034:0178a19": "故。一切滅於我皆有救護義。問歸依僧",
    "T27n1545_034:0178a20": "者。為歸依一佛弟子。為歸依一切佛弟",
    "T27n1545_034:0178a21": "子耶。設爾何失。若但歸依一佛弟子者。",
    "T27n1545_034:0178a22": "如何不是少分歸依。若歸依一切佛弟子",
    "T27n1545_034:0178a23": "者。如何但言我歸依僧。不言一切。又",
    "T27n1545_034:0178a24": "契經說當云何通。佛告賈客。當來世有僧。",
    "T27n1545_034:0178a25": "汝亦當歸依。答應說歸依一切佛弟子。",
    "T27n1545_034:0178a26": "問若爾何故但言我歸依僧。不言一切。",
    "T27n1545_034:0178a27": "答僧言總攝諸佛弟子。種類同故以一言",
    "T27n1545_034:0178a28": "說。問契經所說。復云何通。佛告賈客。乃",
    "T27n1545_034:0178a29": "至廣說。答過去現在雖亦有餘如來弟子而",
    "T27n1545_034:0178a30": "非現見。當來僧現見是故偏說。解憍陳那",
    "T27n1545_034:0178b01": "等世現見故。復次為顯僧寶極難得故。謂",
    "T27n1545_034:0178b02": "佛雖出世間而僧猶未有故。復次未來世僧",
    "T27n1545_034:0178b03": "非現見。故佛偏說有令賈客等生渴仰故。",
    "T27n1545_034:0178b04": "復次現在過去雖有餘僧。而佛欲顯未來",
    "T27n1545_034:0178b05": "世中自有弟子。故作是說。復次經說亦言。",
    "T27n1545_034:0178b06": "即顯亦有餘佛弟子令彼歸依。恐彼謂無",
    "T27n1545_034:0178b07": "未來僧寶故佛為說令亦歸依。問何趣何處",
    "T27n1545_034:0178b08": "有此歸依。答歸依有二種。一與律儀俱。二",
    "T27n1545_034:0178b09": "不與律儀俱。與律儀俱者。唯在人趣三",
    "T27n1545_034:0178b10": "洲非餘。不與律儀俱者通餘趣處。問若",
    "T27n1545_034:0178b11": "不受歸依而受律儀。彼得律儀不。有說",
    "T27n1545_034:0178b12": "不得。以受律儀者必依三歸。以三歸為",
    "T27n1545_034:0178b13": "門得律儀故。有說亦得。謂若不知三歸律",
    "T27n1545_034:0178b14": "儀受之先後。或復忘誤。不受三歸者受得",
    "T27n1545_034:0178b15": "律儀。而授者得罪。若有憍慢不受三歸但",
    "T27n1545_034:0178b16": "受律儀。彼必不得。問為要自起語表受歸",
    "T27n1545_034:0178b17": "依者乃得歸依。為他語表受歸依者亦得",
    "T27n1545_034:0178b18": "歸依。有作是說。要自語表受歸依者乃得",
    "T27n1545_034:0178b19": "歸依。問若爾契經所說當云何通。謂薄伽梵",
    "T27n1545_034:0178b20": "臨涅槃時。阿難白佛。拘尸城中有諸力士",
    "T27n1545_034:0178b21": "及其眷屬。皆共歸依佛法僧寶。有作是說。",
    "T27n1545_034:0178b22": "佛神力故臨涅槃時。寄他語表受三歸者",
    "T27n1545_034:0178b23": "亦得歸依。餘時不得。要須自受。有餘師說。",
    "T27n1545_034:0178b24": "尊者阿難先入拘尸城。為諸力士等受三",
    "T27n1545_034:0178b25": "歸已。後方白佛。欲顯世尊臨般涅槃猶",
    "T27n1545_034:0178b26": "有無量受化弟子。故作是說。非由今時。阿",
    "T27n1545_034:0178b27": "師白佛。方得歸依。復有說者。由他語表",
    "T27n1545_034:0178b28": "受三歸者亦得歸依。如迦尸迦女及餘啞者",
    "T27n1545_034:0178b29": "等。寄他語表得歸依故。",
    "T27n1545_034:0178b30": "問有在母胎。或嬰孩位。母等為受三歸律",
    "T27n1545_034:0178c01": "儀。彼為得不。答彼無心故。雖俱不得然",
    "T27n1545_034:0178c02": "應為受。令彼後時順修善故。謂彼長大",
    "T27n1545_034:0178c03": "若毀三寶。或造惡業。他便責言。汝在胎中",
    "T27n1545_034:0178c04": "或嬰孩位。先既已受三歸律儀。如何今時。",
    "T27n1545_034:0178c05": "輕毀三寶造諸惡業。彼聞慚愧。敬重三寶",
    "T27n1545_034:0178c06": "離諸惡業。復更受持。有此益故先應為",
    "T27n1545_034:0178c07": "受復次為令天神擁護彼。故母等為受三",
    "T27n1545_034:0178c08": "歸律儀。謂為受已信敬三寶。諸天善神必",
    "T27n1545_034:0178c09": "擁護彼。不令橫死不遭病難。問彼前生",
    "T27n1545_034:0178c10": "中修何善業。今在母腹或嬰孩位。他便",
    "T27n1545_034:0178c11": "為受三歸律儀。答彼前生中。恒樂讚歎三",
    "T27n1545_034:0178c12": "歸淨戒。亦勸無量百千有情。歸依三寶及",
    "T27n1545_034:0178c13": "受淨戒。或復施他受持三歸律儀資具。令",
    "T27n1545_034:0178c14": "身獲得如是善利。如契經說。歸依佛者。",
    "T27n1545_034:0178c15": "不墮惡趣生天人中。受諸快樂。問現見",
    "T27n1545_034:0178c16": "世間歸依佛者。亦墮惡趣或受眾苦。何",
    "T27n1545_034:0178c17": "故世尊作如是說。答若增上心不顧身命。",
    "T27n1545_034:0178c18": "歸依佛者得此善利。不說一切故不相違。",
    "T27n1545_034:0178c19": "有餘師說。此依已得證淨者說。不說一",
    "T27n1545_034:0178c20": "切。問佛依法生。法勝於佛。何故先說歸",
    "T27n1545_034:0178c21": "依佛耶。答佛為教主。若佛不說法不顯現。",
    "T27n1545_034:0178c22": "故先歸佛。復次如有病者。先訪良醫。次求",
    "T27n1545_034:0178c23": "妙藥。後覓看者。佛如良醫。法如妙藥。僧如",
    "T27n1545_034:0178c24": "善巧看服藥人。故三歸依如是次第。",
    "T27n1545_034:0178c25": "雜蘊第一中無慚愧納息第五之一",
    "T27n1545_034:0178c26": "云何無慚。云何無愧。如是等章及解章義既",
    "T27n1545_034:0178c27": "領會已。次應廣釋。問何故作此論。答為",
    "T27n1545_034:0178c28": "廣分別契經義故。謂契經說。無慚無愧。",
    "T27n1545_034:0178c29": "雖作是說而不廣辦。云何無慚云何無愧。",
    "T27n1545_034:0179a01": "經是此論所依根本。彼所不分別者今應",
    "T27n1545_034:0179a02": "廣分別之。復次為令疑者得決定故。謂此",
    "T27n1545_034:0179a03": "二法展轉相似。世間有情。見無慚者言",
    "T27n1545_034:0179a04": "是無愧。見無愧者言是無慚。勿謂此二其",
    "T27n1545_034:0179a05": "體是一。今欲顯示性相差別。令彼疑者得",
    "T27n1545_034:0179a06": "決定解。復次如是二法唯是不善。亦是施",
    "T27n1545_034:0179a07": "設不善勝因。如說。何纏相應心品一向是不",
    "T27n1545_034:0179a08": "善。謂無慚無愧。今顯其相令速厭斷。復",
    "T27n1545_034:0179a09": "次如是二法破壞世間。如世尊說。有二黑",
    "T27n1545_034:0179a10": "法能破壞世間。謂無慚無愧。今顯其相令",
    "T27n1545_034:0179a11": "速厭斷。",
    "T27n1545_034:0179a12": "復次如是二法能令眾生種種差別。如契經",
    "T27n1545_034:0179a13": "說。世間若無無慚無愧。無猪犬等種種差",
    "T27n1545_034:0179a14": "別。今顯其相令速厭斷故作斯論。云何無",
    "T27n1545_034:0179a15": "慚。答諸無慚。無所慚無異慚。無羞無所羞",
    "T27n1545_034:0179a16": "無異羞。無敬無敬性。無自在無自在性。於",
    "T27n1545_034:0179a17": "自在者無怖畏轉是謂無慚。此本論主於",
    "T27n1545_034:0179a18": "異名義得善巧故作種種說。文雖差別而",
    "T27n1545_034:0179a19": "體無異。問此中所說差別名言。為顯自性。",
    "T27n1545_034:0179a20": "為顯行相為顯所緣。有作是說。此顯無",
    "T27n1545_034:0179a21": "慚自性。問若爾無慚行相云何。答如諸不善",
    "T27n1545_034:0179a22": "心心所法行相。此行相亦爾。所以者何。彼相",
    "T27n1545_034:0179a23": "應故。問無慚所緣云何。答四聖諦。有餘師",
    "T27n1545_034:0179a24": "說。此顯無慚行相。此行相對餘應作四句。",
    "T27n1545_034:0179a25": "有無慚非無慚行相轉。謂無慚作餘行相",
    "T27n1545_034:0179a26": "轉。有無慚行相轉非無慚。謂無慚相應法。",
    "T27n1545_034:0179a27": "作無慚行相轉。有無慚亦無慚行相轉。謂無",
    "T27n1545_034:0179a28": "慚作無慚行相轉。有非無慚亦非無慚行",
    "T27n1545_034:0179a29": "相轉。謂若取此種類應說無慚相應法作餘",
    "T27n1545_034:0179b01": "行相轉。若不爾者應說除前相。如說轉有",
    "T27n1545_034:0179b02": "四句。已轉當轉應知亦爾。如無慚行相有",
    "T27n1545_034:0179b03": "三四句諸餘行相應知亦爾。問若爾無慚自",
    "T27n1545_034:0179b04": "性云何。答自體自相即彼自性。如說諸法自",
    "T27n1545_034:0179b05": "性即是諸法自相。同類性是共相。問無慚所",
    "T27n1545_034:0179b06": "緣云何。答四聖諦。復有說者。此顯無慚所",
    "T27n1545_034:0179b07": "緣。謂諸無慚無所慚無異慚無羞無所羞",
    "T27n1545_034:0179b08": "無異羞者。說緣苦集諦。無敬無敬性無自",
    "T27n1545_034:0179b09": "在無自在性於自在者無怖畏轉者。說緣",
    "T27n1545_034:0179b10": "滅道諦自性行相皆如前說。云何無愧。答諸",
    "T27n1545_034:0179b11": "無愧無所愧無異愧無恥無所恥無異恥。",
    "T27n1545_034:0179b12": "於諸罪中不怖不畏不見怖畏是謂無",
    "T27n1545_034:0179b13": "愧。此本論主於異名義得善巧故作種種",
    "T27n1545_034:0179b14": "說。文雖差別而體無異。問此中所說差別名",
    "T27n1545_034:0179b15": "言為顯自性。為顯行相。為顯所緣。有作",
    "T27n1545_034:0179b16": "是說。此顯無愧自性問若爾無愧行相云何。",
    "T27n1545_034:0179b17": "答如諸不善心心所法行相。此行相亦爾。所",
    "T27n1545_034:0179b18": "以者何。彼相應故。問無愧所緣云何。答四聖",
    "T27n1545_034:0179b19": "諦。有餘師說。此顯無愧行相。此行相對餘",
    "T27n1545_034:0179b20": "應作四句。有無愧非無愧行相轉。謂無愧",
    "T27n1545_034:0179b21": "作餘行相轉。有無愧行相轉非無愧。謂無",
    "T27n1545_034:0179b22": "愧相應法作無愧行相轉。有無愧亦無愧行",
    "T27n1545_034:0179b23": "相轉。謂無愧作無愧行相轉。有非無愧亦",
    "T27n1545_034:0179b24": "非無愧行相轉。謂若取此種類。應說無愧",
    "T27n1545_034:0179b25": "相應法作餘行相轉。若不爾者應說除前",
    "T27n1545_034:0179b26": "相。如說轉有四句。已轉當轉應知亦爾。如",
    "T27n1545_034:0179b27": "無愧行相有三四句。諸餘行相應知亦爾。問",
    "T27n1545_034:0179b28": "若爾無愧自性云何。答自體自相即彼自性。",
    "T27n1545_034:0179b29": "如說諸法自性即是諸法自相同類性是共",
    "T27n1545_034:0179c01": "相。問無愧所緣云何。答四聖諦。復有說者。",
    "T27n1545_034:0179c02": "此顯無愧所緣。謂諸無愧無所愧無異愧",
    "T27n1545_034:0179c03": "無恥無所恥。無異恥者說緣滅道諦。於諸",
    "T27n1545_034:0179c04": "罪中不怖不畏不見怖畏者說緣苦集諦。",
    "T27n1545_034:0179c05": "自性行相皆如前說。無慚無愧有何差別。答",
    "T27n1545_034:0179c06": "於自在者無怖畏轉是無慚。於諸罪中不",
    "T27n1545_034:0179c07": "見怖畏是無愧。如是差別。問何故復作此",
    "T27n1545_034:0179c08": "論。答阿毘達磨說。此二法展轉相應其相相",
    "T27n1545_034:0179c09": "似。今欲分別無慚無愧性相差別故作此",
    "T27n1545_034:0179c10": "論。謂於自在者無怖畏轉是無慚。於諸罪",
    "T27n1545_034:0179c11": "中不見怖畏是無愧。復次不恭敬是無慚。",
    "T27n1545_034:0179c12": "不怖畏是無愧。復次不厭賤煩惱是無慚。",
    "T27n1545_034:0179c13": "不厭賤惡行是無愧。復次作惡不自顧是",
    "T27n1545_034:0179c14": "無慚。作惡不顧他是無愧。復次作惡不自",
    "T27n1545_034:0179c15": "羞是無慚。作惡不恥他是無愧。復次作惡",
    "T27n1545_034:0179c16": "不羞恥是無慚。作惡而傲逸是無愧。復次",
    "T27n1545_034:0179c17": "獨一造罪而不羞恥是無慚。對他造罪而",
    "T27n1545_034:0179c18": "不羞恥是無愧。復次若對少人造罪而不",
    "T27n1545_034:0179c19": "羞恥是無慚。若對眾人造罪而不羞恥是",
    "T27n1545_034:0179c20": "無愧。復次若對惡趣有情造罪而不羞恥是",
    "T27n1545_034:0179c21": "無慚。若對善趣有情造罪而不羞恥是無",
    "T27n1545_034:0179c22": "愧。復次若對愚者造罪而不羞恥是無慚。",
    "T27n1545_034:0179c23": "若對智者造罪而不羞恥是無愧。復次若",
    "T27n1545_034:0179c24": "對卑者造罪而不羞恥是無慚。若對尊者",
    "T27n1545_034:0179c25": "造罪而不羞恥是無愧。復次若對在家者",
    "T27n1545_034:0179c26": "造罪而不羞恥是無慚。若對出家者造罪",
    "T27n1545_034:0179c27": "而不羞恥是無愧。復次若對非親教軌範造",
    "T27n1545_034:0179c28": "罪而不羞恥是無慚。若對親教軌範造罪",
    "T27n1545_034:0179c29": "而不羞恥是無愧。復次若作惡時不羞天",
    "T27n1545_034:0180a01": "者是無慚。若作惡時不恥人者是無愧。復",
    "T27n1545_034:0180a02": "次於諸惡因不能訶毀是無慚。於諸惡果",
    "T27n1545_034:0180a03": "不能厭怖是無愧。復次貪等流是無慚。癡",
    "T27n1545_034:0180a04": "等流是無愧。是謂無慚無愧差別。如是二法",
    "T27n1545_034:0180a05": "唯欲界繫。唯是不善。一切不善心心所法",
    "T27n1545_034:0180a06": "皆遍相應唯除自性。問無慚無愧既唯不",
    "T27n1545_034:0180a07": "善過患深重。何故不立隨眠性中。答此二",
    "T27n1545_034:0180a08": "無有隨眠相故。謂微細煩惱是隨眠相。",
    "T27n1545_034:0180a09": "此二麁動故非隨眠。復次猛利煩惱是隨",
    "T27n1545_034:0180a10": "眠相。此非猛利故非隨眠。復次若不數",
    "T27n1545_034:0180a11": "起起已長時相續煩惱是隨眠相。此二數起",
    "T27n1545_034:0180a12": "起已不長時相續故非隨眠。復次厚重煩惱",
    "T27n1545_034:0180a13": "是隨眠相。此二輕薄故非隨眠。復次習氣堅",
    "T27n1545_034:0180a14": "固難滅煩惱是隨眠相。如剛炭火所在之處",
    "T27n1545_034:0180a15": "熱勢難息此亦如是。此二習氣囂虛易滅故",
    "T27n1545_034:0180a16": "非隨眠。如草葉火所在之處熱勢易息此",
    "T27n1545_034:0180a17": "亦如是。復次根本煩惱是隨眠相。此二既是",
    "T27n1545_034:0180a18": "隨煩惱攝故非隨眠。是貪無明等流果故。",
    "T27n1545_034:0180a19": "說一切有部發智大毘婆沙論卷第三十四"
}