{
    "X26n0555_001:0878c02": "No. 555",
    "X26n0555_001:0878c03": "般若波羅蜜多心經釋要",
    "X26n0555_001:0878c05": "明菩薩沙彌 智旭 述",
    "X26n0555_001:0878c06": "[0878c06] 此直指吾人現前一念介爾之心即是三般若也。",
    "X26n0555_001:0878c07": "夫心佛眾生三無差別。但以生法太廣。佛法太高。",
    "X26n0555_001:0878c08": "初心之人惟觀心為易。是故大部六百餘卷。既約",
    "X26n0555_001:0878c09": "佛法及眾生法。廣明般若。今但直約心法顯示般",
    "X26n0555_001:0878c10": "若。然大部雖廣明佛法及眾生法。未嘗不即心法。",
    "X26n0555_001:0878c11": "今文雖直明心法。未嘗不具佛法及眾生法。故得",
    "X26n0555_001:0878c12": "名為三無差也。以吾人現前一念介爾之心。&#x8657;明",
    "X26n0555_001:0878c13": "洞徹。了了常知。不在內外中間諸處。亦無過現未",
    "X26n0555_001:0878c14": "來形&#x8FF9;。即是觀照般若。以吾人現前一念介爾之",
    "X26n0555_001:0878c15": "心。炳現根身器界。乃至十界。假實國土。平等印持。",
    "X26n0555_001:0878c16": "不前不後。同時頓具。即是文字般若。蓋山河大地",
    "X26n0555_001:0878c17": "明暗色空等一切諸境界。性無非文字。不但紙墨",
    "X26n0555_001:0878c18": "語言為文字也。以吾人現前一念介爾之心。所有",
    "X26n0555_001:0878c19": "知覺之性。及與境界之性。無分無劑。無能無所。無",
    "X26n0555_001:0878c20": "是非是。統惟一法界體。即是實相般若。實相般若。",
    "X26n0555_001:0878c21": "非彼岸非此岸。達此現前一念之實相。故生死即",
    "X26n0555_001:0878c22": "涅槃。名波羅蜜。觀照般若。亦非彼岸非此岸。照此",
    "X26n0555_001:0878c23": "現前一念即實相。故即惑成智。名波羅蜜。文字般",
    "X26n0555_001:0878c24": "若。亦非彼岸非此岸。顯此現前一念即實相。故即",
    "X26n0555_001:0879a01": "結業是解脫名波羅蜜。是故此心。即三般若。三般",
    "X26n0555_001:0879a02": "若祗是一心。此理常然不可改變。故名為經。依此",
    "X26n0555_001:0879a03": "成行。三世諸佛菩薩之所共遵。故名為經。說此法",
    "X26n0555_001:0879a04": "門。天魔外道不能亂壞。故名為經。",
    "X26n0555_001:0879a05": "[0879a05] 觀自在菩薩。行深般若波羅蜜多時。照見五蘊皆空。",
    "X26n0555_001:0879a06": "度一切苦厄。",
    "X26n0555_001:0879a07": "[0879a07] 要知山下路。須問過來人。故舉觀心行成者為榜",
    "X26n0555_001:0879a08": "樣也。觀者能觀之智。即一心三觀。通名觀照般若",
    "X26n0555_001:0879a09": "也。自在者。繇證實相理諦。於諸境界得大解脫也。",
    "X26n0555_001:0879a10": "菩薩翻覺有情。乃自利利他之號。智契實相。則自",
    "X26n0555_001:0879a11": "利滿足。智宣文字。則利他普&#x5FA7;。故名菩薩。此明能",
    "X26n0555_001:0879a12": "行之人也。深般若波羅蜜多者。三智一心中得。權",
    "X26n0555_001:0879a13": "教三乘所不能共。故名為深。此總明所行之法也。",
    "X26n0555_001:0879a14": "時者。追指曠劫以前而言。從此一得相應。則直至",
    "X26n0555_001:0879a15": "盡未來際。終始不離深般若矣。照見者。別明能觀",
    "X26n0555_001:0879a16": "之智。即觀照般若。五蘊者。別明所觀之境。即文字",
    "X26n0555_001:0879a17": "般若。皆空者。別明所顯之諦。即實相般若。五陰無",
    "X26n0555_001:0879a18": "不即空假中。四句咸離。百非性絕。強名為空耳。度",
    "X26n0555_001:0879a19": "一切苦厄者。自出二死苦因苦果。亦令法界眾生",
    "X26n0555_001:0879a20": "同出二死因果。即是行法之效。亦即波羅蜜多也。",
    "X26n0555_001:0879a21": "[0879a21] 舍利子。色不異空。空不異色。色即是空。空即是色。受",
    "X26n0555_001:0879a22": "想行識。亦復如是。舍利子。是諸法空相。不生不滅。不",
    "X26n0555_001:0879a23": "垢不淨不增不減。是故空中無色。無受想行識。無眼",
    "X26n0555_001:0879a24": "耳鼻舌身意。無色聲香味觸法。無眼界。乃至無意識",
    "X26n0555_001:0879b01": "界。無無明。亦無無明盡。乃至無老死。亦無老死盡。無",
    "X26n0555_001:0879b02": "苦集滅道。無智亦無得。以無所得故。",
    "X26n0555_001:0879b03": "[0879b03] 此廣釋五蘊皆空之境諦。而觀照自在其中。以非",
    "X26n0555_001:0879b04": "觀照不能了達此境諦。故夫心者。不起則已。介爾",
    "X26n0555_001:0879b05": "有心。則必頓現根身器界。名為色蘊。則必領納諸",
    "X26n0555_001:0879b06": "苦樂境。名為受蘊。則必取相施設名言。名為想蘊。",
    "X26n0555_001:0879b07": "則必生滅遷流不停。名為行蘊。則必了了分別諸",
    "X26n0555_001:0879b08": "法。名為識蘊。是知隨其所起介爾之心。法爾具足",
    "X26n0555_001:0879b09": "五疊渾濁。今以甚深般若照之。了知色惟是心。別",
    "X26n0555_001:0879b10": "無實色。一切根身器界。皆如空華夢物。故色不異",
    "X26n0555_001:0879b11": "空。空亦惟心。別無異空。設有一法過涅槃者。我亦",
    "X26n0555_001:0879b12": "說為如幻如夢。故空不異色。既云不異。已是相即。",
    "X26n0555_001:0879b13": "猶恐封迷情者。尚作翻手覆手之解。故重示云色",
    "X26n0555_001:0879b14": "即是空空即是色。謂隨拈一微塵色體。即法界橫",
    "X26n0555_001:0879b15": "&#x5FA7;豎窮。故即是空。所謂全事即理。無有少許理性",
    "X26n0555_001:0879b16": "而不在此事中。即此微塵所具真空全理。還即頓",
    "X26n0555_001:0879b17": "具法界全事。故即是色。所稱全理即事。無有少許",
    "X26n0555_001:0879b18": "事相而不在此理中。斯則當體絕待。更無二物。既",
    "X26n0555_001:0879b19": "於色蘊了達此實相已。受想行識例皆可知。又恐",
    "X26n0555_001:0879b20": "執迷之人。謂此五蘊實相。從照見生。故更申示之",
    "X26n0555_001:0879b21": "曰。是五蘊諸法。當體即是真空實相。本自如斯。非",
    "X26n0555_001:0879b22": "實相生而五蘊滅。以五蘊本自不生不滅。故名為",
    "X26n0555_001:0879b23": "空相耳。又恐迷者。謂此五蘊空相雖非生滅。而有",
    "X26n0555_001:0879b24": "垢淨。謂凡夫隨於染緣則垢。聖人隨於淨緣則淨。",
    "X26n0555_001:0879c01": "故更申示之曰。凡夫五蘊亦即空相。聖人五蘊亦",
    "X26n0555_001:0879c02": "即空相。何垢淨之有哉。又恐迷者。謂此五蘊空相。",
    "X26n0555_001:0879c03": "雖無垢淨而有增減。謂凡夫迷。故生死浩然為增。",
    "X26n0555_001:0879c04": "德相隱覆為減。聖人悟。故照用無盡為增。惑業消",
    "X26n0555_001:0879c05": "亡為減。故更申示之曰。迷時亦只此諸法空相。悟",
    "X26n0555_001:0879c06": "時亦只此諸法空相。何增減之有哉。既向五蘊發",
    "X26n0555_001:0879c07": "明此妙諦已。遂即廣歷一切差別法相。融絕聖凡",
    "X26n0555_001:0879c08": "情見。而曰是故空中無色乃至亦無得也。然所謂",
    "X26n0555_001:0879c09": "無色乃至亦無得者。豈俟融絕而後無哉。良以本",
    "X26n0555_001:0879c10": "無所得故也。本無所得名之為諦。了此無得名之",
    "X26n0555_001:0879c11": "為觀。而總不離五蘊為所觀境。若境若諦若觀。又",
    "X26n0555_001:0879c12": "總不離現前一念介爾之心。一心宛具三義。諦即",
    "X26n0555_001:0879c13": "實相。觀即觀照。境即文字。不縱橫並別。亦非一異。",
    "X26n0555_001:0879c14": "故名為深般若也。",
    "X26n0555_001:0879c15": "[0879c15] 菩提薩埵。依般若波羅蜜多。故心無罣礙。無罣礙。故",
    "X26n0555_001:0879c16": "無有恐怖。遠離顛倒夢想。究竟涅槃。三世諸佛。依般",
    "X26n0555_001:0879c17": "若波羅蜜多。故得阿耨多羅三藐三菩提。故知般若",
    "X26n0555_001:0879c18": "波羅蜜多。是大神&#x546A;。是大明&#x546A;。是無上&#x546A;。是無等等",
    "X26n0555_001:0879c19": "&#x546A;。能除一切苦。真實不&#x8657;。",
    "X26n0555_001:0879c20": "[0879c20] 此&#x5FA7;舉菩薩諸佛為證。而明此深般若。真能度一",
    "X26n0555_001:0879c21": "切苦厄。所謂過去諸如來。斯門已成就。現在諸菩",
    "X26n0555_001:0879c22": "薩。今各入圓明。未來修學人。當依如是法。非惟觀",
    "X26n0555_001:0879c23": "世音也。無罣礙。則結業即解脫。究竟方便淨涅槃。",
    "X26n0555_001:0879c24": "無恐怖。則苦果即法身。究竟性淨涅槃。遠離顛倒",
    "X26n0555_001:0880a01": "夢想。則煩惑即智明。究竟圓淨涅槃。依實相般若。",
    "X26n0555_001:0880a02": "得真性菩提。依觀照般若。得實智菩提。依文字般",
    "X26n0555_001:0880a03": "若。得方便菩提。菩提是如如智。智必冥理。涅槃是",
    "X26n0555_001:0880a04": "如如理。理必契智。故影略而互言之。此深般若。即",
    "X26n0555_001:0880a05": "大神&#x546A;。具妙用故。即大明&#x546A;。智照相故。即無上&#x546A;。",
    "X26n0555_001:0880a06": "實相體故。即無等等&#x546A;。無有一法能等此心。此心",
    "X26n0555_001:0880a07": "能等一切諸法。令其同歸實相印故。此之心&#x546A;。的",
    "X26n0555_001:0880a08": "的能除自他分段變易諸苦因果。真實不&#x8657;。應諦",
    "X26n0555_001:0880a09": "信也。",
    "X26n0555_001:0880a10": "[0880a10] 故說般若波羅蜜多&#x546A;。即說&#x546A;曰。[0880a10] 揭諦揭諦。波羅揭",
    "X26n0555_001:0880a11": "諦。波羅僧揭諦。菩提薩婆訶",
    "X26n0555_001:0880a12": "[0880a12] 前之顯說既指般若即&#x546A;。此之密說。須知&#x546A;即般",
    "X26n0555_001:0880a13": "若。然顯說而又密說者。顯密各具四悉檀益故。正",
    "X26n0555_001:0880a14": "以不翻為妙。不宜穿鑿。"
}