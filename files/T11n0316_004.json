{
    "T11n0316_004:0787b10": "佛說大乘菩薩藏正法經卷第四",
    "T11n0316_004:0787b12": "譯經三藏朝散大夫試光祿卿",
    "T11n0316_004:0787b13": "光梵大師賜紫沙門臣惟淨",
    "T11n0316_004:0787b14": "等奉　詔譯",
    "T11n0316_004:0787b15": "長者賢護品第一之四",
    "T11n0316_004:0787b16": "復次，佛告諸長者言：「一切法無觀無不觀。何",
    "T11n0316_004:0787b17": "以故？離生住滅故。一切法無轉無作，離心意",
    "T11n0316_004:0787b18": "識故。一切法繫屬於緣，自性無力故。",
    "T11n0316_004:0787b19": "「又諸長者！眼者四大所造，無常無強而不究",
    "T11n0316_004:0787b20": "竟，無堅無力速朽之法，斯不可信。多苦多惱",
    "T11n0316_004:0787b21": "眾病所集，是故諸長者！眼無依止亦無造作，",
    "T11n0316_004:0787b22": "耳鼻舌身意亦復如是。四大所造，無常無強",
    "T11n0316_004:0787b23": "而不究竟，無堅無力、速朽之法，斯不可信。多",
    "T11n0316_004:0787b24": "苦多惱眾病所集，是故諸長者！意無依止亦",
    "T11n0316_004:0787b25": "無造作。諸長者！是等諸法應如是學，此眼如",
    "T11n0316_004:0787b26": "聚沫，不可撮摩；眼如浮泡，不得久立；眼如陽",
    "T11n0316_004:0787b27": "焰，從業煩惱渴愛所生；眼如芭蕉，自體無實；",
    "T11n0316_004:0787b28": "眼如幻化，從顛倒起；眼如夢寐，為虛妄見；眼",
    "T11n0316_004:0787b29": "如其響，繫屬於緣；眼如影像，由業對現；眼如",
    "T11n0316_004:0787c01": "浮雲，剎那離相；眼如電光，須臾變滅；此眼無",
    "T11n0316_004:0787c02": "主為如地，此眼無我為如水，此眼無眾生為",
    "T11n0316_004:0787c03": "如火，此眼無壽為如風，此眼無人猶如虛",
    "T11n0316_004:0787c04": "空；此眼不實，四大為家；此眼性空，離我我",
    "T11n0316_004:0787c05": "所；此眼無知，如草木瓦礫；此眼無作，風力所",
    "T11n0316_004:0787c06": "轉；此眼為空，不淨充滿；此眼虛偽，雖復治事",
    "T11n0316_004:0787c07": "瑩飾，終歸散滅；此眼如丘井，為老所逼；此眼",
    "T11n0316_004:0787c08": "畢竟無邊際處，後當歸死。諸長者！汝等當",
    "T11n0316_004:0787c09": "知，眼既如是，耳鼻舌身意其義亦然，總略乃",
    "T11n0316_004:0787c10": "至彼一切法應如是知。諸愚夫異生，於彼一",
    "T11n0316_004:0787c11": "切所欲法中而生愛著，謂眼、耳、鼻、舌、身、意，色、",
    "T11n0316_004:0787c12": "聲、香、味、觸、法。",
    "T11n0316_004:0787c13": "「又復於彼色蘊、受蘊、想蘊、行蘊、識蘊，眼界、色",
    "T11n0316_004:0787c14": "界、眼識界，乃至意界、法界、意識界，",
    "T11n0316_004:0787c15": "地界、水界、火界、風界、空界、識界，此等法中所",
    "T11n0316_004:0787c16": "欲愛著，乃至一切有為無為名相法中所欲",
    "T11n0316_004:0787c17": "愛著。是故諸長者！汝等當於所欲法中勿生",
    "T11n0316_004:0787c18": "愛著，謂妻子舍宅財寶等法勿生貪取，當發",
    "T11n0316_004:0787c19": "淨信捨家出家。得出家已不生樂欲，無樂欲",
    "T11n0316_004:0787c20": "故圓具淨戒，修持清淨波羅提木叉之法，圓",
    "T11n0316_004:0787c21": "滿潔白法式儀範，乃至小罪猶懷大懼。諸長",
    "T11n0316_004:0787c22": "者！若如是學即得戒蘊具足。戒具足故，眼耳",
    "T11n0316_004:0787c23": "鼻舌身意、色聲香味觸法而無所取。",
    "T11n0316_004:0787c24": "「色蘊、受蘊、想蘊、行蘊、識蘊而無所取，眼界、色",
    "T11n0316_004:0787c25": "界、眼識界，乃至意界、法界、意識界而無所",
    "T11n0316_004:0787c26": "取。",
    "T11n0316_004:0787c27": "「地界、水界、火界、風界、空界、識界而無所取。總",
    "T11n0316_004:0787c28": "略而言，彼一切法都無所取。以無取故即無",
    "T11n0316_004:0787c29": "減失。何法無減失？謂眼、耳、鼻、舌、身、意，色、聲、香、",
    "T11n0316_004:0788a01": "味、觸法無減失。",
    "T11n0316_004:0788a02": "「色蘊、受蘊、想蘊、行蘊、識蘊無減失。",
    "T11n0316_004:0788a03": "「眼界、色界、眼識界，乃至意界、法界、意識界無",
    "T11n0316_004:0788a04": "減失。",
    "T11n0316_004:0788a05": "「地界、水界、火界、風界、空界、識界無減失。此等",
    "T11n0316_004:0788a06": "諸法若無減失，即無染污。無染污故，即速得",
    "T11n0316_004:0788a07": "輕安。何法輕安？謂無所見。若無所見，即一切",
    "T11n0316_004:0788a08": "所向無有少法而作障礙。若無障礙，即自無",
    "T11n0316_004:0788a09": "所害、他無所害，自他無所害。由無害故，心無",
    "T11n0316_004:0788a10": "所壞，即能趣入彼無餘依清淨涅盤。",
    "T11n0316_004:0788a11": "「又諸長者！所言入者，何所入邪？謂非眼所入，",
    "T11n0316_004:0788a12": "非耳鼻舌身意所入。又諸長者！若執眼從緣",
    "T11n0316_004:0788a13": "成，此即著我我所，離於涅盤。云何離涅盤？謂",
    "T11n0316_004:0788a14": "貪故離涅盤、瞋故離涅盤、癡故離涅盤、無智",
    "T11n0316_004:0788a15": "故離涅盤。諸長者！無智者不離過去、不離未",
    "T11n0316_004:0788a16": "來、不離現在，決定無智、離智所生。何名為",
    "T11n0316_004:0788a17": "智？所謂盡智。何名盡智？謂即過去無盡智、未",
    "T11n0316_004:0788a18": "來無盡智、現在無盡智。緣法無智離智所",
    "T11n0316_004:0788a19": "生。彼無智離智，即眼從緣離智所生。眼者無",
    "T11n0316_004:0788a20": "我，若無我即無取，若無取即無捨，若無捨即",
    "T11n0316_004:0788a21": "解脫。云何解脫？謂我執解脫、眾生執解脫、壽",
    "T11n0316_004:0788a22": "者執解脫、人執解脫、斷常執解脫、一切執解",
    "T11n0316_004:0788a23": "脫、分別執解脫。彼無分別已，即無能分別、所",
    "T11n0316_004:0788a24": "分別。法無分別亦不離分別。云何無分別？謂",
    "T11n0316_004:0788a25": "我我所俱無分別。若我無分別即無取捨，若",
    "T11n0316_004:0788a26": "無取捨即所入解脫。若法離繫、若法非離繫，",
    "T11n0316_004:0788a27": "皆得出離。何所離邪？謂離一切苦。諸長者！當",
    "T11n0316_004:0788a28": "求如是出離之法。然於是中無法可取。何以",
    "T11n0316_004:0788a29": "故？若有所取即生怖畏。」",
    "T11n0316_004:0788b01": "爾時世尊欲重宣明如是等義，說伽陀曰：",
    "T11n0316_004:0788b02": "「以取法故即生怖，　　由怖當墮惡趣中，",
    "T11n0316_004:0788b03": "　若見如是怖起因，　　識法有故而生取。",
    "T11n0316_004:0788b04": "　若能如理觀正道，　　慧光明見破諸暗，",
    "T11n0316_004:0788b05": "　見故即得勝慧明，　　當知異性無所得。",
    "T11n0316_004:0788b06": "　應當審觀諸空處，　　運動虛假而不實，",
    "T11n0316_004:0788b07": "　此中勿作安樂門，　　渴愛虛誑世間故。",
    "T11n0316_004:0788b08": "　如實了知於空法，　　知諸法空皆無實，",
    "T11n0316_004:0788b09": "　我得安樂離憂門，　　亦得無動最上樂。",
    "T11n0316_004:0788b10": "　若能如是正了知，　　即知一切法皆空，",
    "T11n0316_004:0788b11": "　由斯解脫諸苦因，　　是故諍訟無所立。",
    "T11n0316_004:0788b12": "　因諸所欲生執著，　　執故而生諸嬈惱，",
    "T11n0316_004:0788b13": "　執者即是取之名，　　因取故生於三有。",
    "T11n0316_004:0788b14": "　有故有生即輪轉，　　三有止息即不生，",
    "T11n0316_004:0788b15": "　老病死法亦隨無，　　畢竟不受無常苦。",
    "T11n0316_004:0788b16": "　當知無欲即無取，　　以無取故無三有，",
    "T11n0316_004:0788b17": "　有若止息即無生，　　老病死苦皆不受。",
    "T11n0316_004:0788b18": "　是故汝等諸長者，　　同發捨離取著心，",
    "T11n0316_004:0788b19": "　棄諸眷屬所愛因，　　速當圓具苾芻相。",
    "T11n0316_004:0788b20": "　知識財利諸所欲，　　應當互生於喜足，",
    "T11n0316_004:0788b21": "　隨處謙恭起下心，　　所向為他增善利。",
    "T11n0316_004:0788b22": "　勿起意謂自守戒，　　勿觀他為破戒者，",
    "T11n0316_004:0788b23": "　於其戒相持犯中，　　勿非毀他為犯者。",
    "T11n0316_004:0788b24": "　譬如野鹿投繩網，　　當知彼為自損害，",
    "T11n0316_004:0788b25": "　魔索縛心害亦然，　　毀他生害亦如是。",
    "T11n0316_004:0788b26": "　愚人生諸損害意，　　自讚毀他深為咎，",
    "T11n0316_004:0788b27": "　毀戒尚息於謗言，　　何況梵行持戒者。",
    "T11n0316_004:0788b28": "　具學仙眾勇智者，　　常修遠離寂靜行，",
    "T11n0316_004:0788b29": "　棄捨身命無愛心，　　勤求解脫寂靜法。",
    "T11n0316_004:0788c01": "　諸外道輩及典章，　　無利根本皆遠離，",
    "T11n0316_004:0788c02": "　愛樂甚深正法門，　　彼法宣說真空理。",
    "T11n0316_004:0788c03": "　心根本處此當知，　　所謂內外十二處，",
    "T11n0316_004:0788c04": "　從彼生起諸業因，　　業久住處謂思法。",
    "T11n0316_004:0788c05": "　眼根色境二種緣，　　眼識生緣為三事，",
    "T11n0316_004:0788c06": "　若不和合破散時，　　如無薪火義如是。",
    "T11n0316_004:0788c07": "　如是所生一切法，　　互相和合故有生，",
    "T11n0316_004:0788c08": "　作者受者二俱無，　　正道常現諸所作。",
    "T11n0316_004:0788c09": "　內外諸法所成身，　　是中應知我空法，",
    "T11n0316_004:0788c10": "　愚人顛倒執著心，　　於我我所不知故。",
    "T11n0316_004:0788c11": "　眼內無法而可有，　　於外亦復無所得，",
    "T11n0316_004:0788c12": "　無我無作壽者無，　　應知諸法亦如是。",
    "T11n0316_004:0788c13": "　非眼遍思欲解脫，　　耳鼻舌身意亦然，",
    "T11n0316_004:0788c14": "　色等無轉無作門，　　當觀諸法亦如是。",
    "T11n0316_004:0788c15": "　如大海水起聚時，　　暫生泡沫而無實，",
    "T11n0316_004:0788c16": "　諦觀眼等亦復然，　　無堅無力如泡沫。",
    "T11n0316_004:0788c17": "　五蘊自性假和合，　　如彼聚沫無堅力，",
    "T11n0316_004:0788c18": "　解脫一切嬈惱門，　　及彼生老等憂惱。",
    "T11n0316_004:0788c19": "　汝於我教出家已，　　了知一切法如幻，",
    "T11n0316_004:0788c20": "　不虛受彼信施心，　　復能普供十方佛。」",
    "T11n0316_004:0788c21": "爾時五百長者聞佛宣說甚深正法，即於如",
    "T11n0316_004:0788c22": "是中路方處遠塵離垢得法眼淨。譬如白衣",
    "T11n0316_004:0788c23": "不雜塵黑易受染色，此五百長者於是方處",
    "T11n0316_004:0788c24": "遠離塵垢法眼清淨，亦復如是。",
    "T11n0316_004:0788c25": "爾時世尊復為五百長者宣說法要示教利",
    "T11n0316_004:0788c26": "喜。佛言：「諸長者！眼極熾焰。云何熾焰！謂貪火、",
    "T11n0316_004:0788c27": "瞋火、癡火熾焰，生老病死憂悲苦惱等火熾",
    "T11n0316_004:0788c28": "焰，我說此法自受苦惱。耳鼻舌身意熾焰亦",
    "T11n0316_004:0788c29": "然。云何熾焰？謂貪火、瞋火、癡火熾焰，生老病",
    "T11n0316_004:0789a01": "死憂悲苦惱等火熾焰，我說此法自受苦惱。",
    "T11n0316_004:0789a02": "色塵熾焰。云何熾焰？謂貪火、瞋火、癡火熾焰，",
    "T11n0316_004:0789a03": "聲香味觸法塵諸火熾焰，亦復如是。",
    "T11n0316_004:0789a04": "「又諸長者！色蘊熾焰。云何熾焰？謂貪火、瞋火、",
    "T11n0316_004:0789a05": "癡火熾焰。受蘊、想蘊、行蘊、識蘊諸火熾焰，亦",
    "T11n0316_004:0789a06": "復如是。十八界法，其義亦然。",
    "T11n0316_004:0789a07": "「又諸長者！地界熾焰。謂貪火、瞋火、癡火熾焰。",
    "T11n0316_004:0789a08": "水界、火界、風界、空界、識界熾焰，亦復如是。謂",
    "T11n0316_004:0789a09": "貪火、瞋火、癡火熾焰，生老病死憂悲苦惱熾",
    "T11n0316_004:0789a10": "焰亦然，我說此法自受苦惱。",
    "T11n0316_004:0789a11": "「復次長者！眼無所取，應如是學，耳鼻舌身意",
    "T11n0316_004:0789a12": "亦無所取；色無所取，聲香味觸法亦無所取，",
    "T11n0316_004:0789a13": "應如是學。",
    "T11n0316_004:0789a14": "「又諸長者！色蘊無所取，受蘊、想蘊、行蘊、識蘊，",
    "T11n0316_004:0789a15": "及十八界，皆無所取，應如是學。又諸長者！地",
    "T11n0316_004:0789a16": "界無所取，水界、火界、風界、空界、識界亦無所",
    "T11n0316_004:0789a17": "取，應如是學。",
    "T11n0316_004:0789a18": "「又諸長者！此界無所取、他界無所取，應如",
    "T11n0316_004:0789a19": "是學。",
    "T11n0316_004:0789a20": "「復次諸長者！若眼、耳、鼻、舌、身、意無所取故，即",
    "T11n0316_004:0789a21": "無依止。色、聲、香、味、觸、法無所取故，即於諸處",
    "T11n0316_004:0789a22": "中得無依止。",
    "T11n0316_004:0789a23": "「又諸長者！色蘊、受蘊、想蘊、行蘊、識蘊，及十八",
    "T11n0316_004:0789a24": "界，無所取故，即於蘊界中得無依止。",
    "T11n0316_004:0789a25": "「又諸長者！地界、水界、火界、風界、空界、識界無",
    "T11n0316_004:0789a26": "所取故，即於六界中得無依止。又諸長者！此",
    "T11n0316_004:0789a27": "界、他界無所取故，即於一切世界之中得無",
    "T11n0316_004:0789a28": "依止。",
    "T11n0316_004:0789a29": "「又諸長者！若一切法無所取故，即於一切法",
    "T11n0316_004:0789b01": "中得無依止。諸長者！一切法無所得亦非無",
    "T11n0316_004:0789b02": "得，若能了知無得非無得，即能解脫生老病",
    "T11n0316_004:0789b03": "死憂悲苦惱，我說此為解脫諸苦。」",
    "T11n0316_004:0789b04": "爾時世尊欲重宣明如是等義，說伽陀曰：",
    "T11n0316_004:0789b05": "「此諸世間極熾焰，　　生死二火鎮燒然，",
    "T11n0316_004:0789b06": "　無救嬈惱諸愚夫，　　唯聖道法常不滅。",
    "T11n0316_004:0789b07": "　何法世間作光明？　　有佛如來今出現，",
    "T11n0316_004:0789b08": "　剎那善觀正道門，　　發起精進常堅固。",
    "T11n0316_004:0789b09": "　當觀諸法無依止，　　慧光明見破諸暗，",
    "T11n0316_004:0789b10": "　見故即得勝慧明，　　應知異性無所得。",
    "T11n0316_004:0789b11": "　若能觀察無依止，　　了知一切法皆空，",
    "T11n0316_004:0789b12": "　如是了知空法門，　　菩提心空無所有。",
    "T11n0316_004:0789b13": "　當知貪瞋癡等法，　　此三熾焰極猛惡，",
    "T11n0316_004:0789b14": "　世間壽命普燒然，　　久處睡眠愚不覺。",
    "T11n0316_004:0789b15": "　所有生老及病死，　　憂悲苦惱常逼迫，",
    "T11n0316_004:0789b16": "　當知嬈惱諸世間，　　彼一切法無依止。」",
    "T11n0316_004:0789b17": "爾時五百長者聞佛所說如是正法，心開意",
    "T11n0316_004:0789b18": "解，前白佛言：「世尊！我等今者快得善利！於佛",
    "T11n0316_004:0789b19": "法中淨信出家！復於佛所圓具淨戒。」",
    "T11n0316_004:0789b20": "爾時佛言：「善來諸苾芻。」即時諸長者鬚髮自",
    "T11n0316_004:0789b21": "落、袈裟著身，成苾芻相。",
    "T11n0316_004:0789b22": "爾時世尊說伽陀曰：",
    "T11n0316_004:0789b23": "「汝等受持袈裟衣，　　鬚髮自落皆清淨，",
    "T11n0316_004:0789b24": "　執持應器善相圓，　　一切皆成阿羅漢。",
    "T11n0316_004:0789b25": "　既證果已依師法，　　各說清淨嗢陀南，",
    "T11n0316_004:0789b26": "　於諸天人大眾前，　　圓滿清淨苾芻相。",
    "T11n0316_004:0789b27": "　往昔曾於諸佛所，　　皆修廣大布施行，",
    "T11n0316_004:0789b28": "　一呼善來歡喜生，　　處處廣修諸善法。",
    "T11n0316_004:0789b29": "　今得見我出世間，　　發清淨心復增勝，",
    "T11n0316_004:0789c01": "　由彼增勝清淨心，　　聽說最上清淨法。",
    "T11n0316_004:0789c02": "　聞佛語已證聖果，　　遠離我見諸執著，",
    "T11n0316_004:0789c03": "　現前空法悟圓成，　　我生已盡皆解脫。」",
    "T11n0316_004:0789c04": "佛說大乘菩薩藏正法經卷第四"
}