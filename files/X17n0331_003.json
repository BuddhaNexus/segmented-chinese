{
    "X17n0331_003:0842c05": "楞伽阿跋多羅寶經合轍卷第三",
    "X17n0331_003:0842c06": "明 二楞庵釋 通潤 述",
    "X17n0331_003:0842c07": "一切佛語心品之二",
    "X17n0331_003:0842c08": "[0842c08] 爾時大慧菩薩摩訶薩白佛言世尊世尊修多羅說",
    "X17n0331_003:0842c09": "如來藏自性清淨轉三十二相入於一切眾生身中",
    "X17n0331_003:0842c10": "如大價寶垢衣所纏如來之藏常住不變亦復如是",
    "X17n0331_003:0842c11": "而陰界入垢衣所纏貪欲恚癡不實妄想塵勞所污",
    "X17n0331_003:0842c12": "一切諸佛之所演說云何世尊同外道說我言有如",
    "X17n0331_003:0842c13": "來藏耶世尊外道亦說有常作者離於求那周遍不",
    "X17n0331_003:0842c14": "滅世尊彼說有我。",
    "X17n0331_003:0842c15": "[0842c15] 如來藏經云眾生身中有佛三十二相八十種好",
    "X17n0331_003:0842c16": "坐寶蓮華與佛無異但為煩惱所覆未得其用如",
    "X17n0331_003:0842c17": "大價寶垢衣所纏如來藏即是在纏法身但眾生",
    "X17n0331_003:0842c18": "具有如來藏既為陰入界垢衣所纏復為三毒&#x8657;",
    "X17n0331_003:0842c19": "妄根塵所污而不得其用諸佛不過證眾生之體",
    "X17n0331_003:0842c20": "用眾生之用耳故經云隱為如來藏顯為法身此",
    "X17n0331_003:0842c21": "諸佛金口所說如此豈不同乎外道所說神我耶",
    "X17n0331_003:0842c22": "外道僧伽說有神我量同&#x8657;空離於五陰是常周",
    "X17n0331_003:0842c23": "遍隨處造業受苦受樂世尊彼所說有我與如來",
    "X17n0331_003:0842c24": "所說有如來藏有何差別此由前章大慧聞說人",
    "X17n0331_003:0843a01": "法無我遂疑世尊墮於無見故以一切法空無生",
    "X17n0331_003:0843a02": "無二為問世尊一一詳明說空無生無二之故已",
    "X17n0331_003:0843a03": "此又引如來藏為問者復疑世尊墮於有見也豈",
    "X17n0331_003:0843a04": "知如來所說如來藏是常樂我淨無我如來藏彼",
    "X17n0331_003:0843a05": "所計者是有我之假我哉。",
    "X17n0331_003:0843a06": "[0843a06] 佛告大慧我說如來藏不同外道所說之我大慧有",
    "X17n0331_003:0843a07": "時說空無相無願如實際法性法身涅槃離自性不",
    "X17n0331_003:0843a08": "生不滅本來寂靜自性涅槃如是等句說如來藏已",
    "X17n0331_003:0843a09": "如來應供等正覺為斷愚夫畏無我句故說離妄想",
    "X17n0331_003:0843a10": "無所有境界如來藏門大慧未來現在菩薩摩訶薩",
    "X17n0331_003:0843a11": "不應作我見計著。",
    "X17n0331_003:0843a12": "[0843a12] 言我所說法原無一定不可執為有我我有時為",
    "X17n0331_003:0843a13": "著有見者說空無相無願解脫法此即空如來藏",
    "X17n0331_003:0843a14": "也為著無見者說真如實際法性法身真實不&#x8657;",
    "X17n0331_003:0843a15": "法此即不空如來藏也為著亦有亦無見者說涅",
    "X17n0331_003:0843a16": "槃離自性法以顯本自不有及不生不滅法以顯",
    "X17n0331_003:0843a17": "本自不無此即空不空如來藏也為著非有非無",
    "X17n0331_003:0843a18": "見者說本來寂靜以顯原非非有及說自性涅槃",
    "X17n0331_003:0843a19": "以顯原非非無此即非空非不空如來藏也如是",
    "X17n0331_003:0843a20": "等句皆是說如來藏自證法門何曾說我有如來",
    "X17n0331_003:0843a21": "藏耶然如來復為愚夫聞無我句遂生怖畏如來",
    "X17n0331_003:0843a22": "欲斷其怖畏故說自性清淨離我我所本來無物",
    "X17n0331_003:0843a23": "空如來藏門此則捉子之矛破子之盾原非有我",
    "X17n0331_003:0843a24": "豈可作我見計著耶故宗鏡云朝四暮三令眾狙",
    "X17n0331_003:0843b01": "而喜悅苦塗水洗養嬰兒而適時是則或時說我",
    "X17n0331_003:0843b02": "或說無我皆是逗機如彼慈母苦塗水洗耳。",
    "X17n0331_003:0843b03": "[0843b03] 譬如陶家於一泥聚以人工水木輪繩方便作種種",
    "X17n0331_003:0843b04": "器如來亦復如是於法無我離一切妄想相以種種",
    "X17n0331_003:0843b05": "智慧善巧方便或說如來藏或說無我以是因緣故",
    "X17n0331_003:0843b06": "說如來藏不同外道所說之我是名說如來藏開引",
    "X17n0331_003:0843b07": "計我諸外道故說如來藏令離不實我見妄想入三",
    "X17n0331_003:0843b08": "解脫門境界希望疾得阿耨多羅三藐三菩提是故",
    "X17n0331_003:0843b09": "如來應供等正覺作如是說如來之藏若不如是則",
    "X17n0331_003:0843b10": "同外道是故大慧為離外道見故當依無我如來之",
    "X17n0331_003:0843b11": "藏爾時世尊欲重宣此義而說偈言人相續陰緣與",
    "X17n0331_003:0843b12": "微塵勝自在作心量妄想。",
    "X17n0331_003:0843b13": "[0843b13] 譬如陶家以一泥聚而用種種方便作種種器如",
    "X17n0331_003:0843b14": "來亦以法無我一法用種種智慧善巧方便作多",
    "X17n0331_003:0843b15": "多之名或說空無相際如實際等乃至或說如來",
    "X17n0331_003:0843b16": "藏或說無我此皆曲順機宜隨方引導以是因緣",
    "X17n0331_003:0843b17": "故以種種名字說如來藏實不同於外道所說之",
    "X17n0331_003:0843b18": "神我而且說名如來藏者不但不同外道說我已",
    "X17n0331_003:0843b19": "也實欲開示引發計著神我諸外道輩令其捨離",
    "X17n0331_003:0843b20": "所執&#x8657;妄神我入空如來藏三解脫門望其疾得",
    "X17n0331_003:0843b21": "無上菩提故我作如是說如來藏也三解脫者謂",
    "X17n0331_003:0843b22": "如來藏自性清淨故曰空離一切相故曰無相眾",
    "X17n0331_003:0843b23": "生性自具足不假外求故曰無願此真入菩提之",
    "X17n0331_003:0843b24": "大路也使如來所說如來藏不是說空無相無願",
    "X17n0331_003:0843c01": "三解脫令彼外道捨離我見疾得菩提者即謂之",
    "X17n0331_003:0843c02": "同外道神我可也實欲令彼捨離我見而作是說",
    "X17n0331_003:0843c03": "豈同外道神我耶是故欲離外道我見者當依無",
    "X17n0331_003:0843c04": "我空如來藏以蕩滌之也偈中直宣外道我見以",
    "X17n0331_003:0843c05": "顯當離也言外道不知五陰假合而成人本無有",
    "X17n0331_003:0843c06": "我而妄執冥性三德為因緣神我為主隨處造業",
    "X17n0331_003:0843c07": "受種種報相續不斷乃至有執微塵勝性大自在",
    "X17n0331_003:0843c08": "天作者等因皆屬妄想心量豈知如來藏為善不",
    "X17n0331_003:0843c09": "善因哉且彼所計神我尚非是實況將無我空如",
    "X17n0331_003:0843c10": "來藏而計為我耶。",
    "X17n0331_003:0843c11": "[0843c11] 爾時大慧菩薩摩訶薩觀未來眾生復請世尊惟願",
    "X17n0331_003:0843c12": "為說修行無間如諸菩薩摩訶薩修行者大方便佛",
    "X17n0331_003:0843c13": "告大慧菩薩摩訶薩成就四法得修行者大方便云",
    "X17n0331_003:0843c14": "何為四謂善分別自心現觀外性非性離生住滅見",
    "X17n0331_003:0843c15": "得自覺聖智善樂是名菩薩摩訶薩成就四法得修",
    "X17n0331_003:0843c16": "行者大方便。",
    "X17n0331_003:0843c17": "[0843c17] 此為末世眾生請進修方便也此經以寂滅一心",
    "X17n0331_003:0843c18": "為宗極而寂滅一心即如來藏故大慧首問百八",
    "X17n0331_003:0843c19": "句而世尊總非之是以寂滅一心顯示矣而復以",
    "X17n0331_003:0843c20": "生滅諸識為請欲令世尊向生滅門中顯示寂滅",
    "X17n0331_003:0843c21": "一心如來藏性故世尊既已詳明諸識生滅根原",
    "X17n0331_003:0843c22": "已復束八識而歸五法收五法而歸三性總三性",
    "X17n0331_003:0843c23": "而歸二無我總二無我歸於聖智大空至是則了",
    "X17n0331_003:0843c24": "知寂滅一心無我空如來藏在眾生生滅識海未",
    "X17n0331_003:0844a01": "曾動著一絲毫許故曰如來藏自性清淨轉三十",
    "X17n0331_003:0844a02": "二相入於一切眾生身中則知一切眾生同具如",
    "X17n0331_003:0844a03": "來藏性但為妄想塵勞所污不得其用故有修行",
    "X17n0331_003:0844a04": "無間之請修行而言無間者謂用何等心修何等",
    "X17n0331_003:0844a05": "行得與菩薩修行方便&#x8117;合無有間隔問何故至",
    "X17n0331_003:0844a06": "此方請進修方便前之惟心直進觀察流注乃至",
    "X17n0331_003:0844a07": "觀察二種無我等豈非修行方便乎答前為會中",
    "X17n0331_003:0844a08": "諸大菩薩一往開示業已盡知此為未來眾生請",
    "X17n0331_003:0844a09": "方便也以未來眾生若不知自己身中有如來藏",
    "X17n0331_003:0844a10": "則不肯進修今說一切眾生具有如來藏性故特",
    "X17n0331_003:0844a11": "申請欲令眾生即識藏而知如來藏故如來告以",
    "X17n0331_003:0844a12": "成就四法自然得與菩薩修行&#x8117;合然初內觀其",
    "X17n0331_003:0844a13": "心心無其心次復外觀其境境無其境故曰善觀",
    "X17n0331_003:0844a14": "三則轉生滅識故曰善離四則證自覺智故曰善",
    "X17n0331_003:0844a15": "得此四是菩薩從始至終修行無間斷大方便也。",
    "X17n0331_003:0844a16": "[0844a16] 云何菩薩摩訶薩善分別自心現謂如是觀三界惟",
    "X17n0331_003:0844a17": "心分齊離我我所無動搖離去來無始&#x8657;偽習氣所",
    "X17n0331_003:0844a18": "熏三界種種色行繫縛身財建立妄想隨入現是名",
    "X17n0331_003:0844a19": "菩薩摩訶薩善分別自心現。",
    "X17n0331_003:0844a20": "[0844a20] 經云三界上下法惟是一心作故先觀三界所有",
    "X17n0331_003:0844a21": "種種分齊惟一真心本無有我亦無我所亦無動",
    "X17n0331_003:0844a22": "作去來之相以性真常中求於去來搖動不可得",
    "X17n0331_003:0844a23": "故然有我及我所動搖去來之相者皆由無始&#x8657;",
    "X17n0331_003:0844a24": "妄習氣熏習真如轉成業識故現三界種種色行",
    "X17n0331_003:0844b01": "受想五陰之身繫縛於內而末那妄想執以為我",
    "X17n0331_003:0844b02": "次復建立身之受用資財養身之具柴柵於外而",
    "X17n0331_003:0844b03": "意識妄想執為我於是乎根身器界森然滿目而",
    "X17n0331_003:0844b04": "惟心之義黯然不彰矣此由平昔不善觀察五陰",
    "X17n0331_003:0844b05": "本空器界匪實故妄想隨入取著而根身器界即",
    "X17n0331_003:0844b06": "隨妄想發現故圓覺云種種幻化皆生如來圓覺",
    "X17n0331_003:0844b07": "玅心若能念念觀察心心無間則妄想不入而根",
    "X17n0331_003:0844b08": "身器界亦不現矣所謂善分別自心現也故宗鏡",
    "X17n0331_003:0844b09": "云且如即今有漏之身夜皆有夢夢中所見好惡",
    "X17n0331_003:0844b10": "境界憂喜宛然覺來&#x7240;上安眠何曾是實並是夢",
    "X17n0331_003:0844b11": "中意識思想所為則可比知覺時所見之事皆如",
    "X17n0331_003:0844b12": "夢中無實夫過去未來現在境界元是第八阿賴",
    "X17n0331_003:0844b13": "耶識親相分惟本識所變若現在之境是明了意",
    "X17n0331_003:0844b14": "識分別若過未之境是獨散暗意識思惟夢覺之",
    "X17n0331_003:0844b15": "境雖殊終不出於意識則惟心之旨比況昭然矣。",
    "X17n0331_003:0844b16": "[0844b16] 云何菩薩摩訶薩善觀外性非性謂炎夢等一切性",
    "X17n0331_003:0844b17": "無始&#x8657;偽妄想習因觀一切性自性菩薩摩訶薩作",
    "X17n0331_003:0844b18": "如是善觀外性非性是名菩薩摩訶薩善觀外性非",
    "X17n0331_003:0844b19": "性。",
    "X17n0331_003:0844b20": "[0844b20] 善觀外性非性者謂既達惟心則知諸法皆是自",
    "X17n0331_003:0844b21": "心所現影像實無自性如陽燄如夢中所見如鏡",
    "X17n0331_003:0844b22": "中像如水中月皆由能變之識含藏無始&#x8657;偽妄",
    "X17n0331_003:0844b23": "習為因而起現行本非實事令觀能變之&#x8657;偽妄",
    "X17n0331_003:0844b24": "習尚無有性況所變如燄夢等根身器界&#x5EFC;有實",
    "X17n0331_003:0844c01": "性耶所謂皮既不存毛將安附也故宗鏡云且如",
    "X17n0331_003:0844c02": "現見青白物時物本自&#x8657;不言我青我黃皆是眼",
    "X17n0331_003:0844c03": "識見分自性任運分別與同時明了意識計度分",
    "X17n0331_003:0844c04": "別為青為黃以意辨為色以言說為青黃皆是意",
    "X17n0331_003:0844c05": "言自妄安置且如六塵鈍故體不自立名不自呼",
    "X17n0331_003:0844c06": "一色既然萬法咸爾皆無自性悉是意言故曰萬",
    "X17n0331_003:0844c07": "物本閑而人自&#x9599;是以有心起處萬境皆有空心",
    "X17n0331_003:0844c08": "起處萬境皆空是則空不自空因心故空有不自",
    "X17n0331_003:0844c09": "有因心故有既非空非有則惟識惟心若無於心",
    "X17n0331_003:0844c10": "萬法安寄故知耿恭之水靈潤之火畢搆之乳法",
    "X17n0331_003:0844c11": "空之聲元曉之吐蔡順之痛皆從心現豈實有性",
    "X17n0331_003:0844c12": "哉故一切法中心為最上由此二門故得理事相",
    "X17n0331_003:0844c13": "融心境互攝由觀察惟心則知心外更無別法如",
    "X17n0331_003:0844c14": "大海水舉體全波而波外無水以一切法無非一",
    "X17n0331_003:0844c15": "心故大小等相隨心回轉即入無礙由觀察無性",
    "X17n0331_003:0844c16": "則知既惟心現從緣而生無有定性性相俱離小",
    "X17n0331_003:0844c17": "非定小故能容太&#x8657;而有餘大非定大故能入小",
    "X17n0331_003:0844c18": "塵而無間是則等太&#x8657;之微塵含微塵之廣剎亦",
    "X17n0331_003:0844c19": "何難哉。",
    "X17n0331_003:0844c20": "[0844c20] 云何菩薩摩訶薩善離生住滅見謂如幻夢一切性",
    "X17n0331_003:0844c21": "自他俱性不生隨入自心分齊故見外性非性見識",
    "X17n0331_003:0844c22": "不生及緣不積聚見妄想緣生於三界內外一切法",
    "X17n0331_003:0844c23": "不可得見離自性生見悉滅知如幻等諸法自性得",
    "X17n0331_003:0844c24": "無生法忍得無生法忍已離生住滅見是名菩薩摩",
    "X17n0331_003:0845a01": "訶薩善分別離生住滅見。",
    "X17n0331_003:0845a02": "[0845a02] 前曰善分別善觀察猶未忘能取所取此當三資",
    "X17n0331_003:0845a03": "糧及加行菩薩所修方便也故惟識頌云乃至未",
    "X17n0331_003:0845a04": "起識求住唯識性於二取隨眠猶未能伏滅此曰",
    "X17n0331_003:0845a05": "善離生住滅見者此則二取頓空證唯識性此當",
    "X17n0331_003:0845a06": "通達修習二位菩薩所修方便也故頌云若時於",
    "X17n0331_003:0845a07": "所緣智都無所得爾時住唯識離二取相故所謂",
    "X17n0331_003:0845a08": "善離生住滅者謂由觀察一切法如幻如夢無自",
    "X17n0331_003:0845a09": "性無他性無共性而性本乎不生不滅之一心故",
    "X17n0331_003:0845a10": "不隨入外境而隨入自心故見外性全見自心無",
    "X17n0331_003:0845a11": "有自性而所取空故見外性非性所取既空次見",
    "X17n0331_003:0845a12": "能變之識亦空而能取亦空故見識不生此斷分",
    "X17n0331_003:0845a13": "別我法二執入初地時也及緣不積聚者謂六地",
    "X17n0331_003:0845a14": "菩薩觀察十二因緣能生三界內身外境今了諸",
    "X17n0331_003:0845a15": "法從緣流轉還滅悉無自性故見內外一切法無",
    "X17n0331_003:0845a16": "纖毫可得直至第八不動地入一切法本來無生",
    "X17n0331_003:0845a17": "無起無性為性初中後際皆悉平等無分別如如",
    "X17n0331_003:0845a18": "智之所入處離一切心意意識分別想生見悉滅",
    "X17n0331_003:0845a19": "無所取著猶如&#x8657;空入一切法如&#x8657;空性是名得",
    "X17n0331_003:0845a20": "無生法忍故曰見離自性生見悉滅此由最初聞",
    "X17n0331_003:0845a21": "法界等流法已於三資糧位創觀根境識三皆自",
    "X17n0331_003:0845a22": "心現於四加行位復觀察根境識三皆無自性故",
    "X17n0331_003:0845a23": "不生取著至入地而能所兩亡至八地而證無生",
    "X17n0331_003:0845a24": "忍得此忍而俱生我見永滅矣。",
    "X17n0331_003:0845b01": "[0845b01] 云何菩薩摩訶薩得自覺聖智善樂謂得無生法忍",
    "X17n0331_003:0845b02": "住第八菩薩地得離心意意識五法自性二無我相",
    "X17n0331_003:0845b03": "得意生身世尊意生身者何因緣佛告大慧意生身",
    "X17n0331_003:0845b04": "者譬如意去迅疾無礙故名意生譬如意去石壁無",
    "X17n0331_003:0845b05": "礙於彼異方無量由延因先所見憶忘不忘自心流",
    "X17n0331_003:0845b06": "注不絕於身無障礙生大慧如是意生身得一時俱",
    "X17n0331_003:0845b07": "菩薩摩訶薩意生身如幻三昧力自在神通玅相莊",
    "X17n0331_003:0845b08": "嚴聖種類身一時俱生猶如意生無有障礙隨所憶",
    "X17n0331_003:0845b09": "念本願境界為成就眾生得自覺聖智善樂如是菩",
    "X17n0331_003:0845b10": "薩摩訶薩得無生法忍住第八地菩薩地轉捨心意",
    "X17n0331_003:0845b11": "意識五法自性二無我相身及得意生身得自覺聖",
    "X17n0331_003:0845b12": "智善樂是名菩薩摩訶薩成就四法得修行者大方",
    "X17n0331_003:0845b13": "便當如是學。",
    "X17n0331_003:0845b14": "[0845b14] 謂八地已前雖亦離心意識猶屬對治生滅至八",
    "X17n0331_003:0845b15": "地得無生忍一切心意意識皆不現前一切功用",
    "X17n0331_003:0845b16": "靡不皆息乃至菩薩心佛心涅槃心尚不現起況",
    "X17n0331_003:0845b17": "復起於世間之心故得五法三自性俱空八識二",
    "X17n0331_003:0845b18": "無我悉遣所謂生滅滅已寂滅為樂故得自覺聖",
    "X17n0331_003:0845b19": "智善樂由大願力雖證聖智善樂而不住著不起",
    "X17n0331_003:0845b20": "滅定而能現無量身無量智慧無量受生無量淨",
    "X17n0331_003:0845b21": "土教化無量眾生供養無量諸佛隨意所往無處",
    "X17n0331_003:0845b22": "不入是名得意生身以何因緣名意生身譬如心",
    "X17n0331_003:0845b23": "意憶先所見於彼異方無量由旬念念相續速往",
    "X17n0331_003:0845b24": "於彼石壁無礙身亦無礙故能俛仰四海呼吸九",
    "X17n0331_003:0845c01": "州故云意生今至八地已上則三昧正受覺法自",
    "X17n0331_003:0845c02": "性種類俱生無行作是三種意生身一時俱得無",
    "X17n0331_003:0845c03": "有障礙是意生身皆以如幻三昧自在神通莊嚴",
    "X17n0331_003:0845c04": "玅相無不成就故能隨聖種類一時俱生猶如意",
    "X17n0331_003:0845c05": "生隨往無礙故能隨所憶念本願境界成熟&#x7FA3;生",
    "X17n0331_003:0845c06": "得自覺聖智善樂此雖九地已上事實然由八地",
    "X17n0331_003:0845c07": "轉捨八識五法三性至十地而捨二無我相轉得",
    "X17n0331_003:0845c08": "意生身及得自覺聖智善樂得心自在得法自在",
    "X17n0331_003:0845c09": "無不成就至此則俱生法執始盡是名下結勸當",
    "X17n0331_003:0845c10": "如是學由不達自心現故起我執由不達外性非",
    "X17n0331_003:0845c11": "性故起法執以善知自心現故我空善知外性非",
    "X17n0331_003:0845c12": "性故法空若如是學則與菩薩修行方便&#x8117;合矣。",
    "X17n0331_003:0845c13": "[0845c13] 爾時大慧菩薩摩訶薩復請世尊惟願為說一切諸",
    "X17n0331_003:0845c14": "法緣因之相以覺緣因相故我及諸菩薩離一切性",
    "X17n0331_003:0845c15": "有無妄想見漸次俱生。",
    "X17n0331_003:0845c16": "[0845c16] 因前顯示修行方便故大慧領炎夢等一切性皆",
    "X17n0331_003:0845c17": "因無始&#x8657;偽妄習而有又領見緣不積聚見妄想",
    "X17n0331_003:0845c18": "緣生等語故深窮諸法因緣欲令真修之士離心",
    "X17n0331_003:0845c19": "緣相也故問一切緣因之相意謂真修之士若不",
    "X17n0331_003:0845c20": "了緣因之相則執最初一念妄動為頓生而執三",
    "X17n0331_003:0845c21": "細六麤為漸生外道不了則執因中有果為頓生",
    "X17n0331_003:0845c22": "因中無果為漸生而起有無二見若覺緣因所起",
    "X17n0331_003:0845c23": "之相於一切法不起有無二見不妄執諸法為頓",
    "X17n0331_003:0845c24": "生漸生則直下能了無生頓見法性生見悉滅矣。",
    "X17n0331_003:0846a01": "[0846a01] 佛告大慧一切法二種緣相謂外及內外緣者謂泥",
    "X17n0331_003:0846a02": "團柱輪繩水木人工諸方便緣有瓶生如泥瓶縷[疊*毛]",
    "X17n0331_003:0846a03": "草席種芽酪酥等方便緣生亦復如是是名外緣前",
    "X17n0331_003:0846a04": "後轉生云何內緣謂無明愛業等法得緣名從彼生",
    "X17n0331_003:0846a05": "陰界入法得緣所起名彼無差別而愚夫妄想是名",
    "X17n0331_003:0846a06": "內緣法。",
    "X17n0331_003:0846a07": "[0846a07] 世尊雙舉外內二種緣相詳示之外即器界等內",
    "X17n0331_003:0846a08": "即根身等外緣如泥團輪繩水木人工為緣有瓶",
    "X17n0331_003:0846a09": "生泥瓶如是則縷緣成[(畾/(冗-几+互))*毛]草緣成蓆種緣生芽酪",
    "X17n0331_003:0846a10": "緣生酥亦復如是而泥團不作念我能生瓶瓶亦",
    "X17n0331_003:0846a11": "不作念我從泥生縷亦不念我能生&#x6C0E;[(畾/(冗-几+互))*毛]亦不念",
    "X17n0331_003:0846a12": "我從縷生等是名外緣前後轉生前謂緣後謂果",
    "X17n0331_003:0846a13": "此即二緣生色也內緣即十二緣也無明即是發",
    "X17n0331_003:0846a14": "業無明業即是行即過去二支因愛即潤生無明",
    "X17n0331_003:0846a15": "即現在一支因也由此三支有緣之名從彼三支",
    "X17n0331_003:0846a16": "生識名色六入觸受取有生死等得緣所起名所",
    "X17n0331_003:0846a17": "謂過去二支因現在五支果現在三支因未來二",
    "X17n0331_003:0846a18": "支果也此十二緣雖分三世因果總是惟心所現",
    "X17n0331_003:0846a19": "皆悉如幻實無差別而愚夫不達唯心幻現妄想",
    "X17n0331_003:0846a20": "計著見有差別耳是名內緣法。",
    "X17n0331_003:0846a21": "[0846a21] 大慧彼因者有六種謂當有因相續因相因作因顯",
    "X17n0331_003:0846a22": "示因待因當有因者作因已內外法生相續因者作",
    "X17n0331_003:0846a23": "攀緣已內外法生陰種子等相因者作無間相相續",
    "X17n0331_003:0846a24": "生作因者作增上事如轉輪王顯示因者妄想事生",
    "X17n0331_003:0846b01": "已相現作所作如燈照色等待因者滅時作相續斷",
    "X17n0331_003:0846b02": "不妄想性生。",
    "X17n0331_003:0846b03": "[0846b03] 雖十二緣三世因果相緣而起若無六因必不成",
    "X17n0331_003:0846b04": "就故復明六因也當有因者謂當時先有陰等種",
    "X17n0331_003:0846b05": "子而內身外境方得生起是過去種子生現在現",
    "X17n0331_003:0846b06": "行也相續因者謂由現在內外等法攀緣不斷即",
    "X17n0331_003:0846b07": "復熏成種子是現在現行熏未來種子也此二種",
    "X17n0331_003:0846b08": "為親因緣令有為法親辦自果相因者謂其在因",
    "X17n0331_003:0846b09": "果中間有相不斷即等無間緣等者謂能引所引",
    "X17n0331_003:0846b10": "力用齊等無間者能所相望中間無自類間隔故",
    "X17n0331_003:0846b11": "唯識論云謂八現識及彼心所前聚於後自類無",
    "X17n0331_003:0846b12": "間等而開導令彼定生多同種類俱時轉故作因",
    "X17n0331_003:0846b13": "者即增上緣謂若有法有勝勢用能於餘法或順",
    "X17n0331_003:0846b14": "或違皆名增上如轉輪王有勝勢用故能作增上",
    "X17n0331_003:0846b15": "事顯示因者謂前五識妄想事生而境界相現如",
    "X17n0331_003:0846b16": "燈照色即所緣緣也故圓覺云譬如眼光曉了前",
    "X17n0331_003:0846b17": "境其光&#x5FA7;滿得無憎愛言作所作者以境為能生",
    "X17n0331_003:0846b18": "亦為所生故唯識云所緣緣者謂若有法是帶己",
    "X17n0331_003:0846b19": "相心或相應所慮所託若於能緣體不相離是見",
    "X17n0331_003:0846b20": "分等內所慮託應知彼是親所緣緣故曰己相現",
    "X17n0331_003:0846b21": "而又曰作所作也待因者謂此四緣滅時方能生",
    "X17n0331_003:0846b22": "起故曰滅時作復釋之曰所謂滅時作者以相續",
    "X17n0331_003:0846b23": "之緣斷不生不滅之性方生也此即唯識論中真",
    "X17n0331_003:0846b24": "實見處具前四緣辦有漏果具後一緣得離繫果。",
    "X17n0331_003:0846c01": "[0846c01] 大慧彼自妄想相愚夫不漸次生不俱生所以者何",
    "X17n0331_003:0846c02": "若復俱生者作所作無分別不得因相故若漸次生",
    "X17n0331_003:0846c03": "者不得相我故漸次生不生如不生子無父名大慧",
    "X17n0331_003:0846c04": "漸次生相續方便不然但妄想耳因攀緣次第增上",
    "X17n0331_003:0846c05": "緣等生所生故大慧漸次生不生妄想自性計著相",
    "X17n0331_003:0846c06": "故漸次俱不生自心現受用故自相共相外性非性",
    "X17n0331_003:0846c07": "大慧漸次俱不生除自心現不覺妄想故相生是故",
    "X17n0331_003:0846c08": "因緣作事方便相當離漸次俱現。",
    "X17n0331_003:0846c09": "[0846c09] 此下正顯緣生無性也言彼凡愚自生分別本非",
    "X17n0331_003:0846c10": "頓生漸生而妄想為頓生漸生耳若使因中有果",
    "X17n0331_003:0846c11": "是頓生者此則因果同時能作所作了無差別不",
    "X17n0331_003:0846c12": "得言從因生果若使因中無果稱漸生者此則因",
    "X17n0331_003:0846c13": "先果後既先無果相何說因生喻如無子則無父",
    "X17n0331_003:0846c14": "既有子則有父亦非漸生矣若是則漸次生實有",
    "X17n0331_003:0846c15": "相續方便者理不得成故曰不然但是愚夫妄想",
    "X17n0331_003:0846c16": "不斷故指其發現行處曰種子緣攀緣外境處曰",
    "X17n0331_003:0846c17": "所緣緣相續不斷處曰等無間緣有力助生處曰",
    "X17n0331_003:0846c18": "增上緣以是四緣為能生諸法為所生故名漸次",
    "X17n0331_003:0846c19": "其實漸次生本不生也但是妄想計著念念不斷",
    "X17n0331_003:0846c20": "謂是漸次生耳故中論總破云果先於緣中有無",
    "X17n0331_003:0846c21": "俱不可先無為誰緣先有何用緣疏云緣中先非",
    "X17n0331_003:0846c22": "有果非無果若先有果不名為緣若先無果亦不",
    "X17n0331_003:0846c23": "名為緣不生餘物故是知說緣生者皆約最初一",
    "X17n0331_003:0846c24": "念無明生發&#x5FA7;迷處為頓生化迷不息處為漸生",
    "X17n0331_003:0847a01": "若果一念不生豈惟漸生不可得即頓生亦不可",
    "X17n0331_003:0847a02": "得故知一切法非漸生亦非俱生二俱不生故曰",
    "X17n0331_003:0847a03": "漸次俱不生然則根身器界一切諸受用物何自",
    "X17n0331_003:0847a04": "而有惟是自己真心所現影像以此真心為一切",
    "X17n0331_003:0847a05": "法大總相法門體彼昏不知妄執諸蘊各具一體",
    "X17n0331_003:0847a06": "為自相諸蘊和合成人為共相豈知所謂自相共",
    "X17n0331_003:0847a07": "相皆屬外性實非自性所以漸生俱生悉屬無生",
    "X17n0331_003:0847a08": "也然說有俱生漸生者除自真心現量外但從無",
    "X17n0331_003:0847a09": "明不覺而起能見能現等相故說諸法從緣是故",
    "X17n0331_003:0847a10": "因緣作事方便但約無明第二義說非約性自性",
    "X17n0331_003:0847a11": "第一義說是故真修第一義者當離漸次俱生之",
    "X17n0331_003:0847a12": "見。",
    "X17n0331_003:0847a13": "[0847a13] 爾時世尊欲重宣此義而說偈言一切都無生亦無",
    "X17n0331_003:0847a14": "因緣滅於彼生滅中而起因緣想非遮滅復生相續",
    "X17n0331_003:0847a15": "因緣起惟為斷凡愚癡惑妄想緣有無緣起法是悉",
    "X17n0331_003:0847a16": "無有生習氣所迷轉從是三有現真實無生緣亦復",
    "X17n0331_003:0847a17": "無有滅觀一切有為猶如&#x8657;空華攝受及所攝捨離",
    "X17n0331_003:0847a18": "惑亂見非已生當生亦復無因緣一切無所有斯皆",
    "X17n0331_003:0847a19": "是言說。",
    "X17n0331_003:0847a20": "[0847a20] 此總頌法本無生離心緣相也謂一切法本無生",
    "X17n0331_003:0847a21": "滅由彼法執未空者於彼諸緣集會處妄起緣生",
    "X17n0331_003:0847a22": "緣滅之想耳今言漸次俱不生者非但遮彼滅生",
    "X17n0331_003:0847a23": "相續諸緣起法而已惟欲斷彼凡愚癡惑妄想所",
    "X17n0331_003:0847a24": "著之緣故說有緣起法無緣起法悉無有生皆由",
    "X17n0331_003:0847b01": "惑業習氣所迷流轉不已於是三界從茲發現根",
    "X17n0331_003:0847b02": "身由此建立所謂言說別施行也若夫真修之士",
    "X17n0331_003:0847b03": "親見自性者尚無所生欲何為滅由彼觀見諸有",
    "X17n0331_003:0847b04": "為法猶如空華故能遠離能取所取及一切惑亂",
    "X17n0331_003:0847b05": "妄見則能了達諸法非已生當生亦非無因緣生",
    "X17n0331_003:0847b06": "以一切法本無所有但有言說都無實義所謂真",
    "X17n0331_003:0847b07": "實離名字也。",
    "X17n0331_003:0847b08": "[0847b08] 爾時大慧菩薩摩訶薩復白佛言世尊惟願為說言",
    "X17n0331_003:0847b09": "說妄想相心經世尊我及餘菩薩摩訶薩若善知言",
    "X17n0331_003:0847b10": "說妄想相心經則能通達言說所說二種義疾得阿",
    "X17n0331_003:0847b11": "耨多羅三藐三菩提以言說所說二種趣淨一切眾",
    "X17n0331_003:0847b12": "生佛告大慧諦聽諦聽善思念之當為汝說大慧白",
    "X17n0331_003:0847b13": "佛言善哉世尊唯然受教佛告大慧有四種言說妄",
    "X17n0331_003:0847b14": "想相謂相言說夢言說過妄想計著言說無始妄想",
    "X17n0331_003:0847b15": "言說相言說者從自妄想色相計著生夢言說者先",
    "X17n0331_003:0847b16": "所經境界隨憶念生從覺己境界無性生過妄想計",
    "X17n0331_003:0847b17": "著言說者先怨所作業隨憶念生無始妄想言說者",
    "X17n0331_003:0847b18": "無始&#x8657;偽計著過自種習氣生是名四種言說妄想相。",
    "X17n0331_003:0847b19": "[0847b19] 此窮言說之因緣欲令真修之士離言說相也言",
    "X17n0331_003:0847b20": "說相者即名言習氣也意謂真修之士若不了言",
    "X17n0331_003:0847b21": "說本空則為語&#x8109;所轉故躡前一切法無有斯皆",
    "X17n0331_003:0847b22": "是言說則言說為能說一切法為所說而此言說",
    "X17n0331_003:0847b23": "本依於聲何故亦名妄想若不知言說是妄想者",
    "X17n0331_003:0847b24": "則膠執名言而不知所說之義若能通達言說是",
    "X17n0331_003:0847c01": "妄想則能了知所說是義則不依語而依於義疾",
    "X17n0331_003:0847c02": "得菩提即以言說所說二種義趣淨治眾生佛謂",
    "X17n0331_003:0847c03": "言說雖是音聲所以名妄想者以依八種識生故",
    "X17n0331_003:0847c04": "總名意言大約有四一者相言說謂前五識及同",
    "X17n0331_003:0847c05": "時意識分別五塵色相而生言說二者夢言說謂",
    "X17n0331_003:0847c06": "晝則明了意識憶念過去五塵而生言說夜則夢",
    "X17n0331_003:0847c07": "中獨頭意識形諸夢寐醒覺已後復追憶夢中不",
    "X17n0331_003:0847c08": "實諸境而生言說故首楞嚴經云晝則想心寐為",
    "X17n0331_003:0847c09": "諸夢三過妄想計著言說謂第七識計著我相憶",
    "X17n0331_003:0847c10": "念前人所作種種諸業或恩或怨皆思報復而起",
    "X17n0331_003:0847c11": "言說無始妄想言說者是第八識含藏無始&#x8657;偽",
    "X17n0331_003:0847c12": "計著名言種子觸境則陡然鼓發而生言說此四",
    "X17n0331_003:0847c13": "種言說皆由八識為引導而得生起故總名妄想",
    "X17n0331_003:0847c14": "也。",
    "X17n0331_003:0847c15": "[0847c15] 爾時大慧菩薩摩訶薩復以此義勸請世尊惟願更",
    "X17n0331_003:0847c16": "說言說妄想所現境界世尊何處何故云何何因眾",
    "X17n0331_003:0847c17": "生妄想言說生佛告大慧頭胸喉鼻唇舌齗齒和合",
    "X17n0331_003:0847c18": "出音聲。",
    "X17n0331_003:0847c19": "[0847c19] 大慧既知妄識為言說因更詳問其緣從何出何",
    "X17n0331_003:0847c20": "故而出云何而出云何何故只是一義故以八種",
    "X17n0331_003:0847c21": "和合為緣以答之齗齒喉舌唇五音所自出又益",
    "X17n0331_003:0847c22": "之以頭胸鼻者頭是總會處若胸隔則氣喘鼻塞",
    "X17n0331_003:0847c23": "則音[雝/瓦]故必八緣和合中氣&#x76B7;激而成音則言說",
    "X17n0331_003:0847c24": "生故知言說妄想必藉四因八緣而有若夫佛之",
    "X17n0331_003:0848a01": "言說有六十四種梵音則不藉四因八緣矣。",
    "X17n0331_003:0848a02": "[0848a02] 大慧白佛言世尊言說妄想為異為不異佛告大慧",
    "X17n0331_003:0848a03": "言說妄想非異非不異所以者何謂彼因生相故大",
    "X17n0331_003:0848a04": "慧若言說妄想異者妄想不應是因若不異者語不",
    "X17n0331_003:0848a05": "顯義而有顯示是故非異非不異。",
    "X17n0331_003:0848a06": "[0848a06] 妄想由諸識生是言說因也言說由四因出是言",
    "X17n0331_003:0848a07": "說相也相非因不生故知非異非不異若異者言",
    "X17n0331_003:0848a08": "說不應以妄想為因今妄想與言說如根苗然本",
    "X17n0331_003:0848a09": "非異也若不異者語即是想想即是語何能顯示",
    "X17n0331_003:0848a10": "所說之義然而語能顯義語固是能義固是所能",
    "X17n0331_003:0848a11": "所歷然何得不異是則言說妄想本空安可以思",
    "X17n0331_003:0848a12": "議度之哉宗鏡云言說者從覺觀生是共相和合",
    "X17n0331_003:0848a13": "而起妄想者因意識生是計度分別而起以要言",
    "X17n0331_003:0848a14": "之皆由不覺教觀隨生若無不覺之心一切諸法",
    "X17n0331_003:0848a15": "悉無自相可說。",
    "X17n0331_003:0848a16": "[0848a16] 大慧復白佛言世尊為言說即是第一義為所說者",
    "X17n0331_003:0848a17": "即是第一義佛告大慧非言說是第一義亦非所說",
    "X17n0331_003:0848a18": "是第一義所以者何謂第一義聖樂言說所入是第",
    "X17n0331_003:0848a19": "一義非言說是第一義第一義者聖智自覺所得非",
    "X17n0331_003:0848a20": "言說妄想覺境界是故言說妄想不顯示第一義言",
    "X17n0331_003:0848a21": "說者生滅動搖展轉因緣起若展轉因緣起者彼不",
    "X17n0331_003:0848a22": "顯示第一義大慧自他相無性故言說相不顯示第",
    "X17n0331_003:0848a23": "一義復次大慧隨入自心現量故種種相外性非性",
    "X17n0331_003:0848a24": "言說妄想不顯示第一義是故大慧當離言說諸妄",
    "X17n0331_003:0848b01": "想相。",
    "X17n0331_003:0848b02": "[0848b02] 大慧既聞彼因生相故則知非異又聞語能顯義",
    "X17n0331_003:0848b03": "則非不異非異將無言說是第一義非不異將無",
    "X17n0331_003:0848b04": "所說是第一義是第一義不離能所之間故問佛",
    "X17n0331_003:0848b05": "言不但言說非第一義即所說亦非第一義何故",
    "X17n0331_003:0848b06": "言說非第一義以言說是妄想語言第一義是聖",
    "X17n0331_003:0848b07": "智善樂離四句絕百非要在因言悟入方是第一",
    "X17n0331_003:0848b08": "義非言說即是第一義也如以手指月豈指即月",
    "X17n0331_003:0848b09": "哉何故所說非第一義以所說是妄想境界第一",
    "X17n0331_003:0848b10": "義是聖智自覺所得自受用境界非彼言說妄想",
    "X17n0331_003:0848b11": "所緣境界非妄想即第一義也又言說者必藉四",
    "X17n0331_003:0848b12": "因八緣展轉而生故有生滅動搖第一義者無生",
    "X17n0331_003:0848b13": "滅無動搖非彼妄想因緣所生故言說不能顯示",
    "X17n0331_003:0848b14": "第一義以生滅因緣不能顯示不生滅故若第一",
    "X17n0331_003:0848b15": "義是有相境或可有說今第一義既無自相又無",
    "X17n0331_003:0848b16": "共相豈言說所能顯示耶以有相不能顯無相故",
    "X17n0331_003:0848b17": "又第一義是入自心現量一真境界永離一切種",
    "X17n0331_003:0848b18": "種&#x8657;妄外相豈言說妄想比量之所顯示以比量",
    "X17n0331_003:0848b19": "不能顯現量故由此諸義言說畢竟不能顯示第",
    "X17n0331_003:0848b20": "一義是故欲得第一義者當離言說妄想也。",
    "X17n0331_003:0848b21": "[0848b21] 爾時世尊欲重宣此義而說偈言諸性無自性亦復",
    "X17n0331_003:0848b22": "無言說甚深空空義愚夫不能了一切性自性言說",
    "X17n0331_003:0848b23": "法如影自覺聖智子實際我所說。",
    "X17n0331_003:0848b24": "[0848b24] 此頌直顯離言方見第一義也若謂諸法實有自",
    "X17n0331_003:0848c01": "性容有言說今諸法無性可得安所用言說哉良",
    "X17n0331_003:0848c02": "以甚深空空第一義諦非愚夫劣智所能了達故",
    "X17n0331_003:0848c03": "以言說說一切性自性者皆是誘掖愚夫說影像",
    "X17n0331_003:0848c04": "法豈真實有哉若夫自覺聖智真實修行者方堪",
    "X17n0331_003:0848c05": "為彼說實際法耳故法華云先說三車然後等賜",
    "X17n0331_003:0848c06": "大白牛車也。",
    "X17n0331_003:0848c07": "[0848c07] 爾時大慧菩薩摩訶薩復白佛言世尊惟願為說離",
    "X17n0331_003:0848c08": "有無一異俱不俱有無非有非無常無常一切外道",
    "X17n0331_003:0848c09": "所不行自覺聖智所行離妄想自相共相入於第一",
    "X17n0331_003:0848c10": "真實之義諸地相續漸次上上增進清淨之相隨入",
    "X17n0331_003:0848c11": "如來地相無開發本願譬如眾色摩尼境界無邊相",
    "X17n0331_003:0848c12": "行自心現趣部分之相一切諸法我及餘菩薩摩訶",
    "X17n0331_003:0848c13": "薩離如是等妄想自性自共相見疾得阿耨多羅三",
    "X17n0331_003:0848c14": "藐三菩提令一切眾生一切安樂具足充滿。",
    "X17n0331_003:0848c15": "[0848c15] 此亦躡前甚深空空義愚夫不能了欲令真修之",
    "X17n0331_003:0848c16": "士離&#x5FA7;計也&#x5FA7;計者即我支習氣也意謂四句百",
    "X17n0331_003:0848c17": "非皆名&#x5FA7;計悉是外道所行境界而離四句百非",
    "X17n0331_003:0848c18": "甚深空空之境是外道所不行自覺聖智所行然",
    "X17n0331_003:0848c19": "不知此二境界畢竟如何若能了此便可離妄想",
    "X17n0331_003:0848c20": "自相共相入於真實第一義諦從此地地相續漸",
    "X17n0331_003:0848c21": "次增進上上清淨之相入如來地以無功用本願",
    "X17n0331_003:0848c22": "力應物現形廣度眾生譬如摩尼寶珠隨類現色",
    "X17n0331_003:0848c23": "無邊境界無邊相用皆悉能行一切諸法差別部",
    "X17n0331_003:0848c24": "分自心皆現若果如此我等不獨離外道有無妄",
    "X17n0331_003:0849a01": "想等見抑且離二乘於陰界入作自共相見速證",
    "X17n0331_003:0849a02": "菩提令諸眾生安樂具足不復入於邪見矣。",
    "X17n0331_003:0849a03": "[0849a03] 佛告大慧善哉善哉汝能問我如是之義多所安樂",
    "X17n0331_003:0849a04": "多所饒益哀愍一切諸天世人佛告大慧諦聽諦聽",
    "X17n0331_003:0849a05": "善思念之吾當為汝分別解說大慧白佛言善哉世",
    "X17n0331_003:0849a06": "尊唯然受教佛告大慧不知心量愚癡凡夫取內外",
    "X17n0331_003:0849a07": "性依於一異俱不俱有無非有非無常無常自性習",
    "X17n0331_003:0849a08": "因計著妄想。",
    "X17n0331_003:0849a09": "[0849a09] 前四種方便中一曰善分別自心現二曰觀外性",
    "X17n0331_003:0849a10": "非性今外道二乘既不知自心現又不達外性非",
    "X17n0331_003:0849a11": "性執著根身為內性器界為外性依此二性生起",
    "X17n0331_003:0849a12": "一異有無常無常見此即依緣起而生&#x5FA7;計也不",
    "X17n0331_003:0849a13": "知此&#x5FA7;計性皆由八識田中含藏種子發起現行",
    "X17n0331_003:0849a14": "而生計著故下文以七喻發明不達外性非性以",
    "X17n0331_003:0849a15": "五喻發明不善分別自心現入大乘論云迦毗羅",
    "X17n0331_003:0849a16": "有計一過僧伽有計異過迦樓鳩馱有計亦一亦",
    "X17n0331_003:0849a17": "異過若提子有計非一非異過又云若不得般若",
    "X17n0331_003:0849a18": "方便入阿毗曇即墮有中入空即墮無中入毗勒",
    "X17n0331_003:0849a19": "即墮亦有亦無中中論云執非有非無名愚癡論",
    "X17n0331_003:0849a20": "故學摩訶衍四門不得般若意即墮四謗故曰般",
    "X17n0331_003:0849a21": "若如大火聚四面不可入若得般若方便則四門",
    "X17n0331_003:0849a22": "皆可入故曰般若如清涼池四面皆可入故知自",
    "X17n0331_003:0849a23": "覺聖智所行即是外道所不行處外道所不行即",
    "X17n0331_003:0849a24": "是自覺聖智所行處非有二也。",
    "X17n0331_003:0849b01": "[0849b01] 譬如&#x7FA3;鹿為渴所逼見春時炎而作水想迷亂馳趨",
    "X17n0331_003:0849b02": "不知非水如是愚夫無始&#x8657;偽妄想所熏習三毒燒",
    "X17n0331_003:0849b03": "心樂色境界見生住滅取內外性墮於一異俱不俱",
    "X17n0331_003:0849b04": "有無非有非無常無常妄想見攝受。",
    "X17n0331_003:0849b05": "[0849b05] 前云謂燄夢等一切性者即此下所說種種喻也",
    "X17n0331_003:0849b06": "應立量云外性是有法非性宗因云妄想熏習故",
    "X17n0331_003:0849b07": "喻如陽燄等陽燄本非是水以&#x7FA3;鹿渴逼而作水",
    "X17n0331_003:0849b08": "想妄生奔逐不知本非水也以況一切外性本無",
    "X17n0331_003:0849b09": "自性由愚夫無始習氣內熏三毒遂發現行樂種",
    "X17n0331_003:0849b10": "種色於非色處妄作色想見生住滅執取根身器",
    "X17n0331_003:0849b11": "界以為實有自性墮於四見之網不知皆是妄見",
    "X17n0331_003:0849b12": "攝受非實有也。",
    "X17n0331_003:0849b13": "[0849b13] 如乾闥婆城凡愚無智而起城想無始習氣計著想",
    "X17n0331_003:0849b14": "現彼非有城非無城如是外道無始&#x8657;偽習氣計著",
    "X17n0331_003:0849b15": "依於一異俱不俱有無非有非無常無常見不能了",
    "X17n0331_003:0849b16": "知自心現量。",
    "X17n0331_003:0849b17": "[0849b17] 乾闥婆此云尋香乃帝釋樂神彼於空中現有城",
    "X17n0331_003:0849b18": "郭如蜃樓相似其實空中無城愚夫妄作城想如",
    "X17n0331_003:0849b19": "色界本無色相而妄見有色界者皆由愚癡無始",
    "X17n0331_003:0849b20": "習氣計著執為實有於無色處建立四句不知自",
    "X17n0331_003:0849b21": "心現量本無色相故於非可樂處妄生貪著此即",
    "X17n0331_003:0849b22": "外道所計五現涅槃前計欲界色此計色界色也。",
    "X17n0331_003:0849b23": "[0849b23] 譬如有人夢見男女象馬車步城邑園林山河浴池",
    "X17n0331_003:0849b24": "種種莊嚴自身入中覺已憶念大慧於意云何如是",
    "X17n0331_003:0849c01": "士夫於前所夢憶念不捨為黠慧不大慧白佛言不",
    "X17n0331_003:0849c02": "也世尊佛告大慧如是凡愚惡見所噬外道智慧不",
    "X17n0331_003:0849c03": "知如夢自心現性依於一異俱不俱有無非有非無",
    "X17n0331_003:0849c04": "常無常見。",
    "X17n0331_003:0849c05": "[0849c05] 圓覺云如夢中人夢時非無及至於醒了不可得",
    "X17n0331_003:0849c06": "是夢境皆從意識所現雖所行紛雜未離枕上歷",
    "X17n0331_003:0849c07": "時久遠未經斯須是夢中所見原非實事而覺時",
    "X17n0331_003:0849c08": "追憶不捨豈稱黠慧例如覺時所見種種諸受用",
    "X17n0331_003:0849c09": "物皆自心現不異夢境愚夫為彼惡見所噬吸取",
    "X17n0331_003:0849c10": "不已依於夢境而起有無四句自以為智豈真智",
    "X17n0331_003:0849c11": "慧者哉此明外境實無受用而作受用想也。",
    "X17n0331_003:0849c12": "[0849c12] 譬如畫像不高不下而彼凡愚作高下想如是未來",
    "X17n0331_003:0849c13": "外道惡見習氣充滿依於一異俱不俱有無非有非",
    "X17n0331_003:0849c14": "無常無常見自壞壞他餘離有無無生之論亦說言",
    "X17n0331_003:0849c15": "無謗因果見拔善根本壞清淨因勝求者當遠離去",
    "X17n0331_003:0849c16": "作如是說彼墮自他俱見有無妄想已墮建立誹謗",
    "X17n0331_003:0849c17": "以是惡見當墮地獄。",
    "X17n0331_003:0849c18": "[0849c18] 此喻外道於平等法中作高下想也大莊嚴論云",
    "X17n0331_003:0849c19": "譬如善巧畫師能畫平壁起凹凸想實無高下而",
    "X17n0331_003:0849c20": "彼愚夫於平等處夸己為高卑視一切而起四見",
    "X17n0331_003:0849c21": "不惟自壞兼欲壞它故指如來離有離無無生滅",
    "X17n0331_003:0849c22": "論同於斷滅所謂正人指邪為邪邪人亦指正人",
    "X17n0331_003:0849c23": "為邪也故於如來所說因果無不謗所修善根無",
    "X17n0331_003:0849c24": "不拔所種淨因無不壞求勝法者當遠避之如避",
    "X17n0331_003:0850a01": "蛇虺又當指示他人莫入此見應作是言彼等外",
    "X17n0331_003:0850a02": "道以己為是以他為非以己為有因果指彼為無",
    "X17n0331_003:0850a03": "因果建立自己誹謗他人由墮自他俱見有無妄",
    "X17n0331_003:0850a04": "想及墮建立誹謗以是惡見應墮地獄固當遠離",
    "X17n0331_003:0850a05": "勿使染此惡習於八識田中也。",
    "X17n0331_003:0850a06": "[0850a06] 譬如翳目見有垂髮謂眾人言汝等觀此而是垂髮",
    "X17n0331_003:0850a07": "畢竟非性非無性見不見故如是外道妄見希望依",
    "X17n0331_003:0850a08": "於一異俱不俱有無非有非無常無常見誹謗正法",
    "X17n0331_003:0850a09": "自陷陷他。",
    "X17n0331_003:0850a10": "[0850a10] 此喻無邪見處生邪見也譬如&#x7796;目妄見空中垂",
    "X17n0331_003:0850a11": "髮謂眾人言汝等觀此汝等觀此不知垂髮本無",
    "X17n0331_003:0850a12": "以有&#x7796;者見無&#x7796;者不見以況外道妄見諸法為",
    "X17n0331_003:0850a13": "有為無反責離有無者為非既已自陷兼復陷人",
    "X17n0331_003:0850a14": "所謂一盲引眾盲相牽入火坑固當遠離也。",
    "X17n0331_003:0850a15": "[0850a15] 譬如火輪非輪愚夫輪想非有智者如是外道妄見",
    "X17n0331_003:0850a16": "希望依於一異俱不俱有無非有非無常無常想一",
    "X17n0331_003:0850a17": "切性生。",
    "X17n0331_003:0850a18": "[0850a18] 此喻二乘無生死處執有生死也首楞嚴經云生",
    "X17n0331_003:0850a19": "生死死死死生生如旋火輪未有休息不知火輪",
    "X17n0331_003:0850a20": "本非實事由彼定眼能回轉火而愚夫以為實有",
    "X17n0331_003:0850a21": "輪想喻三界中本無流轉愚夫於無流轉處見有",
    "X17n0331_003:0850a22": "流轉妄生四見非有智者以智者知是火輪即無",
    "X17n0331_003:0850a23": "流轉故也。",
    "X17n0331_003:0850a24": "[0850a24] 譬如水泡似摩尼珠愚小無知作摩尼想計著追逐",
    "X17n0331_003:0850b01": "而彼水泡非摩尼非非摩尼取不取故如是外道惡",
    "X17n0331_003:0850b02": "見妄想習氣所熏於無所有說有生緣有者言滅。",
    "X17n0331_003:0850b03": "[0850b03] 此喻二乘非涅槃處計涅槃也水泡有似摩尼而",
    "X17n0331_003:0850b04": "小兒作真摩尼想而此水泡雖非真摩尼亦非非",
    "X17n0331_003:0850b05": "摩尼以小兒取著則以為真智者不取則知非真",
    "X17n0331_003:0850b06": "外道二乘妄取似涅槃為真正如小兒妄取水泡",
    "X17n0331_003:0850b07": "為真摩尼也由彼妄習所熏於無涅槃處說有涅",
    "X17n0331_003:0850b08": "槃生起以彼轉六識緣有者為寂滅而不知非真",
    "X17n0331_003:0850b09": "寂滅也彼以未來境界諸根休息作涅槃想非自",
    "X17n0331_003:0850b10": "覺聖智趣藏識轉故也。",
    "X17n0331_003:0850b11": "[0850b11] 復次大慧有三種量五分論各建立已得聖智自覺",
    "X17n0331_003:0850b12": "離二自性事而作有性妄想計著大慧心意意識身",
    "X17n0331_003:0850b13": "心轉變自心現攝所攝諸妄想斷如來地自覺聖智",
    "X17n0331_003:0850b14": "修行者不於彼作性非性想若彼修行者如是境界",
    "X17n0331_003:0850b15": "性非性攝取想生者彼即取長養及取我人大慧若",
    "X17n0331_003:0850b16": "說彼性自性自共相一切皆是化佛所說非法佛說",
    "X17n0331_003:0850b17": "又諸言說悉由愚夫希望見生不為別建立趣自性",
    "X17n0331_003:0850b18": "法得聖智自覺三昧樂住者分別顯示。",
    "X17n0331_003:0850b19": "[0850b19] 此責大慧不善於義計著言說生種種遍計也三",
    "X17n0331_003:0850b20": "種量者謂現量比量聖言量也現量者謂證境分",
    "X17n0331_003:0850b21": "明不帶名言無籌度心親得法體故名現量若前",
    "X17n0331_003:0850b22": "所云離有無離攀緣七種性自性第一義心現量",
    "X17n0331_003:0850b23": "境界是也比量者謂以宗因譬喻令人比度而知",
    "X17n0331_003:0850b24": "若前所立三支等是也聖言量者即引諸佛證據",
    "X17n0331_003:0850c01": "不謬如云如諸佛所說生句不生句等此是過去",
    "X17n0331_003:0850c02": "未來現在諸如來應供等正覺性自性第一等是",
    "X17n0331_003:0850c03": "也五分論即宗因譬三支併合結也各建立者如",
    "X17n0331_003:0850c04": "將內教外教一一建立比量使人知邪識正不誤",
    "X17n0331_003:0850c05": "修錯解也如內教立諸識生滅為宗展轉為因泥",
    "X17n0331_003:0850c06": "團微塵為喻外道以斷滅為宗有種無種為因焦",
    "X17n0331_003:0850c07": "芽破瓶為喻等言我以三種量五分論各各建立",
    "X17n0331_003:0850c08": "者正欲令人知邪識正得自覺聖智遠離妄想緣",
    "X17n0331_003:0850c09": "起及離言說二種自性事豈知未離心意意識妄",
    "X17n0331_003:0850c10": "想計著尚以為實有四句可離墮於四句若果能",
    "X17n0331_003:0850c11": "轉八識成四智變色身為法身自心所現能取所",
    "X17n0331_003:0850c12": "取諸妄想斷得如來自覺聖智為因地心而修行",
    "X17n0331_003:0850c13": "者自性清淨於彼性自性自共相境界決定不作",
    "X17n0331_003:0850c14": "有無二想墮四句中矣若復修行者於彼自共相",
    "X17n0331_003:0850c15": "境作性非性想而生攝取者彼即取著我人眾生",
    "X17n0331_003:0850c16": "壽者四相以生心動念即涉迷倒故也若爾何故",
    "X17n0331_003:0850c17": "如來說有性自性第一義心亦說如來聖慧眼入",
    "X17n0331_003:0850c18": "自共相此皆化佛對機而說非法佛說以法佛說",
    "X17n0331_003:0850c19": "法離言說故然雖化佛作如是說亦是對愚夫希",
    "X17n0331_003:0850c20": "望有所證得者故權立涅槃為性自性真如不變",
    "X17n0331_003:0850c21": "為自相隨緣為共相使知趨向不為真修之士別",
    "X17n0331_003:0850c22": "別建立趣自性法及得自覺聖智三昧樂者分別",
    "X17n0331_003:0850c23": "顯示也以真修之士斷言語絕思想所謂言說別",
    "X17n0331_003:0850c24": "施行真實離名字也。",
    "X17n0331_003:0851a01": "[0851a01] 譬如水中有樹影現彼非影非非影非樹形非非樹",
    "X17n0331_003:0851a02": "形如是外道見習所熏妄想計著依於一異俱不俱",
    "X17n0331_003:0851a03": "有無非有非無常無常想而不能知自心現量。",
    "X17n0331_003:0851a04": "[0851a04] 此喻不善分別自心現妄計實有相見二分也水",
    "X17n0331_003:0851a05": "喻藏識樹影喻見相二分彼實不作是相是見由",
    "X17n0331_003:0851a06": "彼外道為見習所熏不知見相二分從自心現如",
    "X17n0331_003:0851a07": "蝸牛兩角出則成雙合則為一本非實有而妄立",
    "X17n0331_003:0851a08": "四句應立量云見相是有法自心現宗因云二俱",
    "X17n0331_003:0851a09": "無性故同喻如水中樹影。",
    "X17n0331_003:0851a10": "[0851a10] 譬如明鏡隨緣顯現一切色像而無妄想彼非像非",
    "X17n0331_003:0851a11": "非像而見像非像妄想愚夫而作像想如是外道惡",
    "X17n0331_003:0851a12": "見自心像現妄想計著依於一異俱不俱有無非有",
    "X17n0331_003:0851a13": "非無常無常見。",
    "X17n0331_003:0851a14": "[0851a14] 此喻二乘不了自心妄計心外實有五塵也明鏡",
    "X17n0331_003:0851a15": "隨緣現像喻前五識隨緣而現五塵是現量境不",
    "X17n0331_003:0851a16": "帶名言無籌度心故不計度非像是像但是見其",
    "X17n0331_003:0851a17": "是像不作像想故曰譬如明鏡現諸色像現識現",
    "X17n0331_003:0851a18": "處亦復如是由彼外道不知此像從自心現依於",
    "X17n0331_003:0851a19": "此像而起有無諸&#x5FA7;計執應立量云五塵是有法",
    "X17n0331_003:0851a20": "自心現宗因云隨緣顯現故喻如鏡現像。",
    "X17n0331_003:0851a21": "[0851a21] 譬如風水和合出聲彼非性非非性如是外道惡見",
    "X17n0331_003:0851a22": "妄想依於一異俱不俱有無非有非無常無常見。",
    "X17n0331_003:0851a23": "[0851a23] 此喻二乘不達聲從四因八緣而出妄執名句文",
    "X17n0331_003:0851a24": "身為實有也水喻諸識風喻八緣由內以眼等諸",
    "X17n0331_003:0851b01": "識為因外以齒等八種為緣而生種種言說不知",
    "X17n0331_003:0851b02": "但有語言都無實義而二乘外道尋行數墨逐響",
    "X17n0331_003:0851b03": "尋聲執聲明而立論執音聲為教體而計有計無",
    "X17n0331_003:0851b04": "非惡見而何應立量云言語是有法不實是宗因",
    "X17n0331_003:0851b05": "云因緣和合而生故喻如風水聲。",
    "X17n0331_003:0851b06": "[0851b06] 譬如大地無草木處熱燄川流波浪雲擁彼非性非",
    "X17n0331_003:0851b07": "非性貪無貪故如是愚夫無始&#x8657;偽習氣所熏妄想",
    "X17n0331_003:0851b08": "計著依生住滅一異俱不俱有無非有非無常無常",
    "X17n0331_003:0851b09": "緣自住事門亦復如彼熱炎波浪。",
    "X17n0331_003:0851b10": "[0851b10] 此喻愚夫不達藏識從真如現而第七妄執為我",
    "X17n0331_003:0851b11": "也喻如大地無草木處&#x7FA3;鹿渴逼妄執熱燄為水",
    "X17n0331_003:0851b12": "而見波浪雲擁不知彼熱燄者非性非非性貪無",
    "X17n0331_003:0851b13": "貪故以&#x7FA3;鹿貪者見有不貪者則不見有故如是",
    "X17n0331_003:0851b14": "愚夫以無始&#x8657;偽無明為能熏真如為所熏轉成",
    "X17n0331_003:0851b15": "藏識而第七妄想貪阿賴耶愛阿賴耶堅執為我",
    "X17n0331_003:0851b16": "依彼藏識俱生俱滅起種種&#x5FA7;計緣自住事門亦",
    "X17n0331_003:0851b17": "復如彼渴鹿之貪熱燄為波浪而熱燄實非水也",
    "X17n0331_003:0851b18": "自住事門指藏識也以第七識依彼藏識而起滅",
    "X17n0331_003:0851b19": "復緣彼為境故故唯識論云依彼轉緣彼。",
    "X17n0331_003:0851b20": "[0851b20] 譬如有人&#x546A;術機發以非眾生數毗舍闍鬼方便合",
    "X17n0331_003:0851b21": "成動搖云為凡愚妄想計著往來如是外道惡見希",
    "X17n0331_003:0851b22": "望依於一異俱不俱有無非有非無常無常見戲論",
    "X17n0331_003:0851b23": "計著不實建立。",
    "X17n0331_003:0851b24": "[0851b24] 此喻愚夫不了自心妄執五蘊身心為實我也喻",
    "X17n0331_003:0851c01": "如幻師以&#x546A;術力能使機關木人發動此豈實墮",
    "X17n0331_003:0851c02": "眾生之數哉由彼幻人&#x546A;力依鬼物附合而成動",
    "X17n0331_003:0851c03": "搖云為儼如人耳故楞嚴云譬如巧幻師幻作諸",
    "X17n0331_003:0851c04": "男女雖見諸根動要以一機抽凡愚不知計著實",
    "X17n0331_003:0851c05": "有往來而起種種計著幻師喻真如&#x546A;力喻藏識",
    "X17n0331_003:0851c06": "如是五蘊身心皆由真如隨緣而成藏識去後來",
    "X17n0331_003:0851c07": "先為生死根本而彼外道惡見希望建立種種異",
    "X17n0331_003:0851c08": "因為生死本非妄而何。",
    "X17n0331_003:0851c09": "[0851c09] 大慧是故欲得自覺聖智事當離生住滅一異俱不",
    "X17n0331_003:0851c10": "俱有無非有非無常無常等惡見妄想。",
    "X17n0331_003:0851c11": "[0851c11] 此結勸真修行人當離生滅四句惡見妄想自然",
    "X17n0331_003:0851c12": "得入自覺聖智也良以心佛眾生三無差別但由",
    "X17n0331_003:0851c13": "不達目前根身器界悉是自心所現影像本非實",
    "X17n0331_003:0851c14": "有故於五蘊身心山河大地妄執實我實法而生",
    "X17n0331_003:0851c15": "一異有無等見由此生死流轉無窮不能證入自",
    "X17n0331_003:0851c16": "覺聖智若能了彼根身器界如陽燄乾城等則不",
    "X17n0331_003:0851c17": "起生滅想不起有無諸見當下即是自覺聖智圓",
    "X17n0331_003:0851c18": "成實性豈自覺聖智外別有妄想妄想外別有自",
    "X17n0331_003:0851c19": "覺聖智哉以大慧所問一切外道所不行自覺聖",
    "X17n0331_003:0851c20": "智所行離妄想自相共相入於第一真實之義似",
    "X17n0331_003:0851c21": "將外道所行與自覺聖智所行分作兩橛豈知外",
    "X17n0331_003:0851c22": "道所不行即是自覺聖智所行處離亦無所離入",
    "X17n0331_003:0851c23": "亦何所入以離處即入入處即離故圓覺云知幻",
    "X17n0331_003:0851c24": "即離離幻即覺豈離生滅外別有聖智可得哉。",
    "X17n0331_003:0852a01": "[0852a01] 爾時世尊欲重宣此義而說偈言幻夢水樹影垂髮",
    "X17n0331_003:0852a02": "熱時燄如是觀三有究竟得解脫譬如鹿渴想動轉",
    "X17n0331_003:0852a03": "迷亂心鹿想謂為水而實無水事如是識種子動轉",
    "X17n0331_003:0852a04": "作境界愚夫妄想生如為翳所翳於無始生死計著",
    "X17n0331_003:0852a05": "攝受性如逆楔出楔捨離貪攝受如幻&#x546A;機發浮雲",
    "X17n0331_003:0852a06": "夢電光觀是得解脫永斷三相續於彼無有作猶如",
    "X17n0331_003:0852a07": "燄&#x8657;空如是知諸法則為無所知言教惟假名彼亦",
    "X17n0331_003:0852a08": "無有相於彼起妄想。",
    "X17n0331_003:0852a09": "[0852a09] 大經云心如工畫師畫出諸形像五蘊悉從生無",
    "X17n0331_003:0852a10": "法而不造故以如幻如夢如水中樹影如垂髮如",
    "X17n0331_003:0852a11": "陽燄喻之若能以種種深喻觀察三者便得究竟",
    "X17n0331_003:0852a12": "解脫矣所以不得解脫正如渴鹿不了熱燄本&#x8657;",
    "X17n0331_003:0852a13": "動心轉念迷亂顛倒於非水處妄作水想不知實",
    "X17n0331_003:0852a14": "無有水如是三界諸法本非實有皆由藏識含藏",
    "X17n0331_003:0852a15": "種子起諸現行故動轉處見有境界而愚夫認為",
    "X17n0331_003:0852a16": "實有妄想計著而生有無諸見又如清淨目為翳",
    "X17n0331_003:0852a17": "所翳妄見垂髮此由無始以來生生死死死死生",
    "X17n0331_003:0852a18": "生計著能取所取不得自脫正如眼中著楔不能",
    "X17n0331_003:0852a19": "自出如來為說如幻夢等種種深喻令其用心觀",
    "X17n0331_003:0852a20": "察捨能取所取如以楔出楔故說能取者如幻師",
    "X17n0331_003:0852a21": "如夢如&#x546A;術機發所取者如浮雲如夢所見如電",
    "X17n0331_003:0852a22": "光若能如是觀察便得解脫所謂世間眾生業果",
    "X17n0331_003:0852a23": "三種相續蕩然一空誰為能作誰為所作直如陽",
    "X17n0331_003:0852a24": "燄如&#x8657;空本無所有以如是觀觀一切法則終日",
    "X17n0331_003:0852b01": "分別一切法不起分別想不為諸法障礙矣然此",
    "X17n0331_003:0852b02": "言教雖是逆楔出楔亦是假名實無有相愚夫不",
    "X17n0331_003:0852b03": "了復執種種名言起諸妄想豈知因病設藥今又",
    "X17n0331_003:0852b04": "執藥成病哉。",
    "X17n0331_003:0852b05": "[0852b05] 陰行如垂髮如畫垂髮幻夢犍闥婆城火輪熱時燄",
    "X17n0331_003:0852b06": "無而現眾生常無常一異俱不俱亦然無始過相續",
    "X17n0331_003:0852b07": "愚夫癡妄想明鏡水淨眼摩尼妙寶珠於中現眾色",
    "X17n0331_003:0852b08": "而實無所有一切性顯現於晝熱時炎種種眾色現",
    "X17n0331_003:0852b09": "如夢無所有。",
    "X17n0331_003:0852b10": "[0852b10] 言不但三有如幻即五蘊身心亦如垂髮如畫如",
    "X17n0331_003:0852b11": "幻如夢如乾城如火輪如陽燄皆從本無而假現",
    "X17n0331_003:0852b12": "為有愚夫於此計有計無建立諸句此由無始&#x8657;",
    "X17n0331_003:0852b13": "偽過妄想習氣相續而起種種妄想若能轉識成",
    "X17n0331_003:0852b14": "智習氣銷融則本心清淨猶如明鏡如止水如淨",
    "X17n0331_003:0852b15": "眼如摩尼而於其中現種種色實無纖毫取著故",
    "X17n0331_003:0852b16": "日用動轉處雖見一切法齊陳并列其實如晝時",
    "X17n0331_003:0852b17": "熱燄所現種種色像亦如夢中所現之境實無所",
    "X17n0331_003:0852b18": "有此則四句自離百非自絕所謂究竟解脫豈外",
    "X17n0331_003:0852b19": "是哉。",
    "X17n0331_003:0852b20": "[0852b20] 復次大慧如來說法離如是四句謂一異俱不俱有",
    "X17n0331_003:0852b21": "無非有非無常無常離於有無建立誹謗分別結集",
    "X17n0331_003:0852b22": "真諦緣起道滅解脫如來說法以是為首非性非自",
    "X17n0331_003:0852b23": "在非無因非微塵非時非自性相續而為說法復次",
    "X17n0331_003:0852b24": "大慧為淨煩惱爾炎障故譬如商主次第建立百八",
    "X17n0331_003:0852c01": "句無所有善分別諸乘及諸地相。",
    "X17n0331_003:0852c02": "[0852c02] 此結顯如來終日說法不墮四句及建立誹謗戲",
    "X17n0331_003:0852c03": "論分別意在結集真諦指示真修行路故所說之",
    "X17n0331_003:0852c04": "法曰真諦曰緣起曰四諦曰三解脫以是為首非",
    "X17n0331_003:0852c05": "若外道所說曰勝性曰自在曰無因曰微塵曰時",
    "X17n0331_003:0852c06": "曰自性相續以為宗也此自覺聖智所行而外道",
    "X17n0331_003:0852c07": "之所不行者如此何由而得真諦解脫哉雖曰如",
    "X17n0331_003:0852c08": "來說法既離四句何故建立百八句分別諸乘及",
    "X17n0331_003:0852c09": "諸地相故釋云為淨二乘煩惱障及除菩薩爾災",
    "X17n0331_003:0852c10": "障故譬如商主為引導眾生至於寶所從一由旬",
    "X17n0331_003:0852c11": "入一由旬必有次第故建立百八句分別諸乘及",
    "X17n0331_003:0852c12": "諸地相故為除煩惱障者說有四果次第為淨所",
    "X17n0331_003:0852c13": "知障者說有十地次第其實百八句非百八句二",
    "X17n0331_003:0852c14": "乘句非二乘句十地句非十地句也已上廣明三",
    "X17n0331_003:0852c15": "種習氣以顯真修者離心緣相離言說相離執著",
    "X17n0331_003:0852c16": "相竟下復辨明邪正因果也。",
    "X17n0331_003:0852c17": "[0852c17] 復次大慧有四種禪云何為四謂愚夫所行禪觀察",
    "X17n0331_003:0852c18": "義禪攀緣如禪如來禪云何愚夫所行禪謂聲聞緣",
    "X17n0331_003:0852c19": "覺外道修行者觀人無我性自相共相骨&#x93C1;無常苦",
    "X17n0331_003:0852c20": "不淨相計著為首如是相不異觀前後轉進相不除",
    "X17n0331_003:0852c21": "滅是名愚夫所行禪。",
    "X17n0331_003:0852c22": "[0852c22] 此先辨邪正二因也大約以生滅心為因者邪不",
    "X17n0331_003:0852c23": "生滅心為因者正也愚夫所行禪者謂二乘外道",
    "X17n0331_003:0852c24": "所修因行但觀察人無我性謂觀五蘊各有自性",
    "X17n0331_003:0853a01": "名自相五蘊自相各有無常苦空不淨名共相由",
    "X17n0331_003:0853a02": "彼不達真常真樂真我真淨故計著無常苦不淨",
    "X17n0331_003:0853a03": "無我四相為首如是四相念茲在茲曾無異觀從",
    "X17n0331_003:0853a04": "禪入禪漸漸增進以至無想及滅盡定雖證涅槃",
    "X17n0331_003:0853a05": "相不除滅名愚夫所行禪由不善自心現外性非",
    "X17n0331_003:0853a06": "性因地不真故也宗鏡云謂二乘外道見有差殊",
    "X17n0331_003:0853a07": "錯指妄心以為真實認妄賊以為真子收魚目以",
    "X17n0331_003:0853a08": "作驪珠遂使愚癡之輩陷有獄之重關邪倒之人",
    "X17n0331_003:0853a09": "溺見河之愛浪。",
    "X17n0331_003:0853a10": "[0853a10] 云何觀察義禪謂人無我自相共相外道自他俱無",
    "X17n0331_003:0853a11": "性己觀法無我彼地相義漸次增進是名觀察義禪。",
    "X17n0331_003:0853a12": "[0853a12] 此始教菩薩所修禪也謂此菩薩既能觀察二乘",
    "X17n0331_003:0853a13": "所修自相共相知人無我已亦能觀察外道所說",
    "X17n0331_003:0853a14": "自生他生共生知無性已復能觀察名義自性差",
    "X17n0331_003:0853a15": "別知外性非性了諸法無我皆由藏識顯示斷分",
    "X17n0331_003:0853a16": "別我法二執得入初地入初地已於諸地相諸地",
    "X17n0331_003:0853a17": "義次第觀察漸次增進由觀察諸地相義是名觀",
    "X17n0331_003:0853a18": "察義禪。",
    "X17n0331_003:0853a19": "[0853a19] 云何攀緣如禪謂妄想二無我妄想如實處不生妄",
    "X17n0331_003:0853a20": "想是名攀緣如禪。",
    "X17n0331_003:0853a21": "[0853a21] 此終教菩薩所修禪也謂始教菩薩於法相上分",
    "X17n0331_003:0853a22": "別人法無我漸斷漸證猶屬妄想對治此菩薩直",
    "X17n0331_003:0853a23": "觀法性如實處本無人法亦無心境故不起分別",
    "X17n0331_003:0853a24": "此雖不緣法相猶緣法性故名攀緣如禪上二教",
    "X17n0331_003:0853b01": "並依地位漸次修成故總名漸。",
    "X17n0331_003:0853b02": "[0853b02] 云何如來禪謂入如來地得自覺聖智相三種樂住",
    "X17n0331_003:0853b03": "成辦眾生不思議事是名如來禪。",
    "X17n0331_003:0853b04": "[0853b04] 此頓教菩薩所修禪也但一念不生即名為佛不",
    "X17n0331_003:0853b05": "依地位漸次而說故名為頓謂此菩薩初發心時",
    "X17n0331_003:0853b06": "頓悟自心徑超佛地得自覺聖三空智住三種寂",
    "X17n0331_003:0853b07": "滅樂如龍得水便能興雲布雨廣作佛事成就眾",
    "X17n0331_003:0853b08": "生是名如來清淨禪。",
    "X17n0331_003:0853b09": "[0853b09] 爾時世尊欲重宣此義而說偈言愚夫所行禪觀察",
    "X17n0331_003:0853b10": "相義禪攀緣如實禪如來清淨禪譬如日月形&#x9262;頭",
    "X17n0331_003:0853b11": "摩深險如&#x8657;空火燼修行者觀察如是種種相外道",
    "X17n0331_003:0853b12": "道通禪亦復墮聲聞及緣覺境界捨離彼一切則是",
    "X17n0331_003:0853b13": "無所有以不思議手一時摩其頂隨順入如相。",
    "X17n0331_003:0853b14": "[0853b14] 愚夫斷除妄想菩薩趨向真如皆非清淨若夫清",
    "X17n0331_003:0853b15": "淨禪者凡聖情盡體自如如所謂以不生不滅為",
    "X17n0331_003:0853b16": "本修因而能圓成果地修證者也彼外道者著相",
    "X17n0331_003:0853b17": "而求於入定時或睹日月在&#x8657;空中或見紅蓮在",
    "X17n0331_003:0853b18": "深險處若聲聞乘&#x7070;身泯智固如&#x8657;空若緣覺乘",
    "X17n0331_003:0853b19": "漸斷諸緣更侵習氣猶如&#x7070;燼諸修行人觀察如",
    "X17n0331_003:0853b20": "是種種相義相不除滅故墮外道道通亦墮聲聞",
    "X17n0331_003:0853b21": "緣覺所修境界若是上上根人不但不習二乘外",
    "X17n0331_003:0853b22": "道禪即菩薩觀察義攀緣如者亦不習近以有義",
    "X17n0331_003:0853b23": "可察未忘法相有如可緣未忘法性故若性相俱",
    "X17n0331_003:0853b24": "空方便盡捨如幻即離離幻即覺頓入法身無所",
    "X17n0331_003:0853c01": "有清淨境界故感十方諸佛一時灌頂隨入如來",
    "X17n0331_003:0853c02": "身隨入如如化成辦眾生不思議事是名如來清",
    "X17n0331_003:0853c03": "淨禪也。",
    "X17n0331_003:0853c04": "[0853c04] 爾時大慧菩薩摩訶薩復白佛言世尊般涅槃者說",
    "X17n0331_003:0853c05": "何等法謂為涅槃佛告大慧一切自性習氣藏意意",
    "X17n0331_003:0853c06": "識見習轉變名為涅槃諸佛及我涅槃自性空事境",
    "X17n0331_003:0853c07": "界。",
    "X17n0331_003:0853c08": "[0853c08] 此辨邪正二果也大約以證如來自性空事境界",
    "X17n0331_003:0853c09": "為正而二乘外道所證為邪也大慧意謂禪觀不",
    "X17n0331_003:0853c10": "同證果應異故問是何等法名為涅槃佛謂清淨",
    "X17n0331_003:0853c11": "禪所得涅槃是一切識自性習氣轉變所成所謂",
    "X17n0331_003:0853c12": "藏識習氣意習氣意識習氣前五識見習氣此一",
    "X17n0331_003:0853c13": "切識各有自性各有習氣若不轉變發生現行即",
    "X17n0331_003:0853c14": "生死法若能轉八識而變成四智我及諸佛說名",
    "X17n0331_003:0853c15": "涅槃此涅槃者即是一切識自性空事境界惟一",
    "X17n0331_003:0853c16": "切識自性空則陰界入處等法皆空當處寂滅當",
    "X17n0331_003:0853c17": "處涅槃更無餘事。",
    "X17n0331_003:0853c18": "[0853c18] 復次大慧涅槃者聖智自覺境界離斷常妄想性非",
    "X17n0331_003:0853c19": "性云何非常謂自相共相妄想斷故非常云何非斷",
    "X17n0331_003:0853c20": "謂一切聖去來現在得自覺故非斷大慧涅槃不壞",
    "X17n0331_003:0853c21": "不死若涅槃死者復應受生相續若壞者應墮有為",
    "X17n0331_003:0853c22": "相是故涅槃離壞離死是故修行者之所歸依復次",
    "X17n0331_003:0853c23": "大慧涅槃非舍非得非斷非常非一義非種種義是",
    "X17n0331_003:0853c24": "名涅槃。",
    "X17n0331_003:0854a01": "[0854a01] 此復明自性空事涅槃是自覺聖智境界離斷離",
    "X17n0331_003:0854a02": "常以常者執有而斷者執無均為妄想故若聖智",
    "X17n0331_003:0854a03": "所證則不然以離五陰自相共相諸妄想見不執",
    "X17n0331_003:0854a04": "為有故非常三世諸佛所得自覺聖智&#x4E98;古&#x4E98;今",
    "X17n0331_003:0854a05": "光明不盡故非斷非若外道以斷常二見為涅槃",
    "X17n0331_003:0854a06": "也又涅槃者是永斷二死永異有為非死壞法若",
    "X17n0331_003:0854a07": "涅槃可死則如來復應受生流轉三界若涅槃可",
    "X17n0331_003:0854a08": "壞則如來是生滅法不名寂滅是故涅槃離壞離",
    "X17n0331_003:0854a09": "死為諸修行究竟歸托之地非若二乘以可死可",
    "X17n0331_003:0854a10": "壞處便為涅槃也是故涅槃者不離諸法故非捨",
    "X17n0331_003:0854a11": "不即諸法故非得常照常覺故非斷絕言絕思故",
    "X17n0331_003:0854a12": "非常性即無性故非一無性即性故非異離此六",
    "X17n0331_003:0854a13": "句是名如來自性空事涅槃。",
    "X17n0331_003:0854a14": "[0854a14] 復次大慧聲聞緣覺涅槃者覺自相共相不習近境",
    "X17n0331_003:0854a15": "界不顛倒見妄想不生彼等於彼作涅槃覺。",
    "X17n0331_003:0854a16": "[0854a16] 此明二乘所得之果也謂此二乘所證涅槃殊非",
    "X17n0331_003:0854a17": "真實但以無常苦空不淨無我覺五陰自相不生",
    "X17n0331_003:0854a18": "貪著又觀十二因緣是憒&#x9599;處不樂親近此但斷",
    "X17n0331_003:0854a19": "見惑而不起倒見斷思惑而不生妄想彼等於彼",
    "X17n0331_003:0854a20": "作涅槃覺此於識陰望如恬靜處認為涅槃實非",
    "X17n0331_003:0854a21": "究竟涅槃也。",
    "X17n0331_003:0854a22": "[0854a22] 復次大慧有二種自性相云何為二謂言說自性相",
    "X17n0331_003:0854a23": "計著事自性計著言說自性相計著者從無始言說",
    "X17n0331_003:0854a24": "&#x8657;偽習氣計著生事自性相計著者從不覺自心現",
    "X17n0331_003:0854b01": "分齊生。",
    "X17n0331_003:0854b02": "[0854b02] 上言一切識自性習氣轉變即是涅槃自性者何",
    "X17n0331_003:0854b03": "不出言說及事二種自性此即名相妄想二種也",
    "X17n0331_003:0854b04": "二乘不達名相本空計名著相謂有生死可捨涅",
    "X17n0331_003:0854b05": "槃可得不知彼之生死涅槃但有名字皆由無始",
    "X17n0331_003:0854b06": "言說&#x8657;偽習氣計著而生名言說自性復由不覺",
    "X17n0331_003:0854b07": "諸法從自心現而於諸法生起分齊名事自性由",
    "X17n0331_003:0854b08": "二性不空種種計著以為實有不知但有&#x8657;名都",
    "X17n0331_003:0854b09": "無實證如來了知言說如響故轉言說自性而為",
    "X17n0331_003:0854b10": "涅槃雖終日言說未嘗談著一字如來了知一切",
    "X17n0331_003:0854b11": "諸法從自心現如鏡現像本非實有故轉事自性",
    "X17n0331_003:0854b12": "習氣而為涅槃雖終日見色聞聲而無一毫聲色",
    "X17n0331_003:0854b13": "之相故知二種自性為邪正之通關聖凡之共路",
    "X17n0331_003:0854b14": "學道者先從空二自性始。",
    "X17n0331_003:0854b15": "[0854b15] 復次大慧如來以二種神力建立菩薩摩訶薩頂禮",
    "X17n0331_003:0854b16": "諸佛聽受問義云何二種神力建立謂三昧正受為",
    "X17n0331_003:0854b17": "現一切身面言說神力及手灌頂神力大慧菩薩摩",
    "X17n0331_003:0854b18": "訶薩初菩薩地住佛神力所謂入菩薩大乘照明三",
    "X17n0331_003:0854b19": "昧入是三昧已十方世界一切諸佛以神通力為現",
    "X17n0331_003:0854b20": "一切身面言說如金剛藏菩薩摩訶薩及餘如是相",
    "X17n0331_003:0854b21": "功德成就菩薩摩訶薩大慧是名初菩薩地菩薩摩",
    "X17n0331_003:0854b22": "訶薩得菩薩三昧正受神力於百千劫積習善根之",
    "X17n0331_003:0854b23": "所成就次第諸地對治所治相通達究竟至法雲地",
    "X17n0331_003:0854b24": "住大蓮華微妙宮殿坐大蓮華寶師子座同類菩薩",
    "X17n0331_003:0854c01": "摩訶薩眷屬圍繞眾寶瓔珞莊嚴其身如黃金簷蔔",
    "X17n0331_003:0854c02": "日月光明諸最勝子從十方來就大蓮華宮殿座上",
    "X17n0331_003:0854c03": "而灌其頂譬如自在轉輪聖王及天帝釋太子灌頂",
    "X17n0331_003:0854c04": "是名菩薩手灌頂神力大慧是名菩薩摩訶薩二種",
    "X17n0331_003:0854c05": "神力若菩薩摩訶薩住二種神力面見諸佛如來若",
    "X17n0331_003:0854c06": "不如是則不能見。",
    "X17n0331_003:0854c07": "[0854c07] 由達二種自性空即與十方如來氣分交接故感",
    "X17n0331_003:0854c08": "諸佛以二種神力建立菩薩方得頂禮諸佛聽受",
    "X17n0331_003:0854c09": "佛法問佛深義二種神力者一謂修行者住三昧",
    "X17n0331_003:0854c10": "中如來親現身面而為說法二謂如來寂無言說",
    "X17n0331_003:0854c11": "但以手灌頂默授如來大法王位所以現身面言",
    "X17n0331_003:0854c12": "說者謂初地菩薩頓空二種自性頓斷分別我法",
    "X17n0331_003:0854c13": "二執得入大乘光明定能發照了大乘理教行果",
    "X17n0331_003:0854c14": "智慧光明創得法性故感諸佛現身說法如華嚴",
    "X17n0331_003:0854c15": "金剛藏菩薩住初地時即蒙如來神力加持餘菩",
    "X17n0331_003:0854c16": "薩亦爾以菩薩有如是身面言說相如來即以如",
    "X17n0331_003:0854c17": "是身面言說相之功德成就菩薩是名初地菩薩",
    "X17n0331_003:0854c18": "三昧正受中所得神力此菩薩由於一僧祗積集",
    "X17n0331_003:0854c19": "善根故得神力加持三昧成就非漫然也由是而",
    "X17n0331_003:0854c20": "去從地至地漸次而進各有能治之智所治之惑",
    "X17n0331_003:0854c21": "以至九地得斷諸法未得自在障得證法自在所",
    "X17n0331_003:0854c22": "依真如通達究竟入法雲地於色究竟天現廣大",
    "X17n0331_003:0854c23": "身無量大寶蓮華宮殿坐無量大寶蓮華師子座",
    "X17n0331_003:0854c24": "同類菩薩一時圍繞而為眷屬皆以眾寶瓔珞莊",
    "X17n0331_003:0855a01": "嚴身相色如黃金香如薝蔔光明如日月諸佛如",
    "X17n0331_003:0855a02": "來皆從十方異佛剎來同時以手灌頂即紹佛位",
    "X17n0331_003:0855a03": "譬如轉輪聖王太子灌頂即紹王位是名菩薩手",
    "X17n0331_003:0855a04": "灌頂神力自初地以至十地住是二種神力故得",
    "X17n0331_003:0855a05": "親見諸佛聽受問義若無如來神力加持不得成",
    "X17n0331_003:0855a06": "就真如三昧不得面見諸佛說法亦不見諸佛以",
    "X17n0331_003:0855a07": "手灌頂也。",
    "X17n0331_003:0855a08": "[0855a08] 復次大慧菩薩摩訶薩凡所分別三昧神足說法之",
    "X17n0331_003:0855a09": "行是等一切悉住如來二種神力大慧若菩薩摩訶",
    "X17n0331_003:0855a10": "薩離佛神力能辨說者一切凡夫亦應能說所以者",
    "X17n0331_003:0855a11": "何謂不住神力故大慧山石樹木及諸樂器城郭宮",
    "X17n0331_003:0855a12": "殿以如來入城威神力故皆自然出音樂之聲何況",
    "X17n0331_003:0855a13": "有心者聾盲瘖&#x7602;無量眾苦皆得解脫如來有如是",
    "X17n0331_003:0855a14": "等無量神力利安眾生。",
    "X17n0331_003:0855a15": "[0855a15] 此妨難也恐難云何故如來神力不加三賢顧獨",
    "X17n0331_003:0855a16": "私於十聖故復告云一切菩薩凡所分別三昧神",
    "X17n0331_003:0855a17": "足說法之行此等皆是如來二種神力冥加故得",
    "X17n0331_003:0855a18": "無礙辯才分別諸法但彼不能親見耳若使離佛",
    "X17n0331_003:0855a19": "神力而能說者則一切凡夫亦應能說何故不能",
    "X17n0331_003:0855a20": "由凡夫不住二種神力故不能分別三昧神通說",
    "X17n0331_003:0855a21": "法之行然則諸佛神力何以能使菩薩便能分別",
    "X17n0331_003:0855a22": "三昧神通及說法耶故答之曰以神力故即山石",
    "X17n0331_003:0855a23": "樹木無情之物皆出玅音況有心者不能說法以",
    "X17n0331_003:0855a24": "神力故即聾盲瘖&#x7602;皆得解脫況三賢菩薩不能",
    "X17n0331_003:0855b01": "分別三昧解脫乎以如來有無量神力利安眾生",
    "X17n0331_003:0855b02": "故能冥加菩薩入於三昧現通說法也。",
    "X17n0331_003:0855b03": "[0855b03] 大慧菩薩復白佛言世尊以何因緣如來應供等正",
    "X17n0331_003:0855b04": "覺菩薩摩訶薩住三昧正受時及勝進地灌頂時加",
    "X17n0331_003:0855b05": "其神力佛告大慧為離魔業煩惱故及不墮聲聞地",
    "X17n0331_003:0855b06": "禪故為得如來自覺地故及增進所得法故是故如",
    "X17n0331_003:0855b07": "來應供等正覺咸以神力建立諸菩薩摩訶薩若不",
    "X17n0331_003:0855b08": "以神力建立者則墮外道惡見妄想及諸聲聞眾魔",
    "X17n0331_003:0855b09": "希望不得阿耨多羅三藐三菩提以是故諸佛如來",
    "X17n0331_003:0855b10": "咸以神力攝受諸菩薩摩訶薩爾時世尊欲重宣此",
    "X17n0331_003:0855b11": "義而說偈言神力人中尊大願悉清淨三摩提灌頂",
    "X17n0331_003:0855b12": "初地及十地。",
    "X17n0331_003:0855b13": "[0855b13] 大慧復問入地菩薩住三昧時及灌頂時自己皆",
    "X17n0331_003:0855b14": "有勝定力持何故如來復以神力加之得無錦上",
    "X17n0331_003:0855b15": "添華耶初地菩薩雖初得見道發菩提心若不加",
    "X17n0331_003:0855b16": "持則忘失菩提心墮於魔業或&#x8EAD;著三昧墮聲聞",
    "X17n0331_003:0855b17": "地故須加持至十地時尚有最極微細所知障在",
    "X17n0331_003:0855b18": "若不加持不能增進得所得法亦不能得到究竟",
    "X17n0331_003:0855b19": "覺地故須加持是故如來於初入地時及灌頂時",
    "X17n0331_003:0855b20": "必以二種神力加持入初地時若不加持則墮外",
    "X17n0331_003:0855b21": "道聲聞若灌頂時不加持則不得正覺是故如來",
    "X17n0331_003:0855b22": "必用二種神力加持也唐偈云世尊清淨願有大",
    "X17n0331_003:0855b23": "加持力初地及十地三昧及灌頂此偈較顯意謂",
    "X17n0331_003:0855b24": "二種神力皆從如來清淨願心流出無非欲令菩",
    "X17n0331_003:0855c01": "薩離外道二乘隨順真如同歸正覺而已自請修",
    "X17n0331_003:0855c02": "行無間之後大慧即窮緣因次窮言說三窮&#x5FA7;計",
    "X17n0331_003:0855c03": "以緣因是業習氣言說是名言習氣&#x5FA7;計是我支",
    "X17n0331_003:0855c04": "習氣欲令真修之士斷此三種習氣方是修行無",
    "X17n0331_003:0855c05": "間也三者既明而復辯邪正因果者正顯空我相",
    "X17n0331_003:0855c06": "而不空法相者為小乘空法相而不空法性者為",
    "X17n0331_003:0855c07": "菩薩若性相俱空有無雙遣者為如來清淨因果",
    "X17n0331_003:0855c08": "矣至此又作一結。",
    "X17n0331_003:0855c09": "[0855c09] 爾時大慧菩薩摩訶薩復白佛言世尊佛說緣起即",
    "X17n0331_003:0855c10": "是說因緣不自說道世尊外道亦說因緣謂勝自在",
    "X17n0331_003:0855c11": "時微塵生如是諸性生然世尊所謂因緣生諸性言",
    "X17n0331_003:0855c12": "說有間悉檀無間悉檀世尊外道亦說有無有生世",
    "X17n0331_003:0855c13": "尊亦說無有生生已滅如世尊所說無明緣行乃至",
    "X17n0331_003:0855c14": "老死此是世尊無因說非有因說世尊建立作如是",
    "X17n0331_003:0855c15": "說此有故彼有非建立漸生觀外道說勝非如來也",
    "X17n0331_003:0855c16": "所以者何世尊外道說因不從緣生而有所生世尊",
    "X17n0331_003:0855c17": "說觀因有事觀事有因如是因緣&#x894D;亂如是展轉無",
    "X17n0331_003:0855c18": "窮。",
    "X17n0331_003:0855c19": "[0855c19] 此辨邪正因緣也大慧復恐內教因緣濫同外道",
    "X17n0331_003:0855c20": "故重辨析意謂世尊所說緣起法即是從無明業",
    "X17n0331_003:0855c21": "愛等為因而生識名色等果亦不說從自性真如",
    "X17n0331_003:0855c22": "體現外道亦說因緣謂從勝性自在時微塵等因",
    "X17n0331_003:0855c23": "為能生如是諸法為所生然世尊所說因能生果",
    "X17n0331_003:0855c24": "與諸外道所說因能生果此二法施為有異乎為",
    "X17n0331_003:0856a01": "無異乎外道亦說有果從無因生世尊亦說一切",
    "X17n0331_003:0856a02": "諸法從本無處而有無明忽生生已忽復還滅此",
    "X17n0331_003:0856a03": "與外道有果從無因生亦無有異如世尊所說無",
    "X17n0331_003:0856a04": "明為因生行為果行復為因生識為果此亦不說",
    "X17n0331_003:0856a05": "自心現是從意識獨頭發業無明生起此則世尊",
    "X17n0331_003:0856a06": "亦墮無因不墮有因也世尊復說無明緣行行緣",
    "X17n0331_003:0856a07": "識等是則此有故彼有亦是因中有果此亦如來",
    "X17n0331_003:0856a08": "建立俱生不建立漸生然外道計勝性為冥初主",
    "X17n0331_003:0856a09": "諦從冥生覺從覺生我知從我知生五唯從五唯",
    "X17n0331_003:0856a10": "生五大從五大生十一根其二十三法為神我受",
    "X17n0331_003:0856a11": "用如是外道建立漸次生不建立俱生然觀外道",
    "X17n0331_003:0856a12": "所說漸生反勝如來所說俱生也所以勝者謂外",
    "X17n0331_003:0856a13": "道以勝性一因為能生而勝性不從他緣生而能",
    "X17n0331_003:0856a14": "生一切法是則因自為因為待於果果自為果無",
    "X17n0331_003:0856a15": "待於因如是因果分明不相淆混若世尊所說十",
    "X17n0331_003:0856a16": "二因緣展轉相生以無明為因生行為果以行為",
    "X17n0331_003:0856a17": "因生識為果乃至老死為因復生無明為果此則",
    "X17n0331_003:0856a18": "一法為因旋復為果因中有果果中有因如是展",
    "X17n0331_003:0856a19": "轉雜亂無窮復墮亦因亦果我故曰外道說勝非",
    "X17n0331_003:0856a20": "如來可及也此問有三初辨內教全同外教次辨",
    "X17n0331_003:0856a21": "如來反墮無因三辨如來建立俱生不如外道漸",
    "X17n0331_003:0856a22": "生此非大慧法眼清明懸見末法之弊何能及此。",
    "X17n0331_003:0856a23": "[0856a23] 佛告大慧我非無因說及因緣&#x894D;亂說此有故彼有",
    "X17n0331_003:0856a24": "者攝所攝非性覺自心現量大慧若攝所攝計著不",
    "X17n0331_003:0856b01": "覺自心現量外境界性非性彼有如是過非我說緣",
    "X17n0331_003:0856b02": "起我常說言因緣和合而生諸法非無因生。",
    "X17n0331_003:0856b03": "[0856b03] 此以緣起無生示之以明不墮無因亦非因緣雜",
    "X17n0331_003:0856b04": "亂也然我所說十二因緣展轉相生因此有而故",
    "X17n0331_003:0856b05": "彼有者正顯心無能取之因亦無所取之果故說",
    "X17n0331_003:0856b06": "此生故彼生彼生故此生二俱無性如鏡現像令",
    "X17n0331_003:0856b07": "人覺知自心現量隨緣不變不變隨緣而已由不",
    "X17n0331_003:0856b08": "變而隨緣不墮無因由隨緣而不變不墮雜亂彼",
    "X17n0331_003:0856b09": "外道者計著能取所取以為實有不知諸法惟心",
    "X17n0331_003:0856b10": "不達外境非性妄取一切法有從有生無從無生",
    "X17n0331_003:0856b11": "此由無始&#x8657;偽見習及邪師邪教所熏成此種性",
    "X17n0331_003:0856b12": "世世相承覺想地轉以彼有如是過故不同我所",
    "X17n0331_003:0856b13": "說緣起而反謂我因緣雜亂者何也且吾所說不",
    "X17n0331_003:0856b14": "生非是一向不生同於斷滅我常說言因緣和合",
    "X17n0331_003:0856b15": "而生諸法故雖生而實未嘗生誰謂無因而生耶",
    "X17n0331_003:0856b16": "外道智不及此妄謂一切諸法無因而生生既無",
    "X17n0331_003:0856b17": "因誰為之果無因無果是真斷滅豈我所說緣起",
    "X17n0331_003:0856b18": "無生之旨哉百門義海云達無生者謂塵是心緣",
    "X17n0331_003:0856b19": "心為塵因因緣和合幻相方生由從緣起必無自",
    "X17n0331_003:0856b20": "性何以故塵不自塵必待於因心不自心必待於",
    "X17n0331_003:0856b21": "緣由相待故則無定屬緣生則是無生非去緣生",
    "X17n0331_003:0856b22": "說無生也。",
    "X17n0331_003:0856b23": "[0856b23] 大慧復白佛言世尊非言說有性有一切性耶世尊",
    "X17n0331_003:0856b24": "若無性者言說不生世尊是故言說有性有一切性。",
    "X17n0331_003:0856c01": "[0856c01] 此因攝所攝非性而興難以顯言說有性而攝所",
    "X17n0331_003:0856c02": "攝必有性也意謂世間言說有性必是目前實有",
    "X17n0331_003:0856c03": "一切所說法為言說之端而後言說方得生起若",
    "X17n0331_003:0856c04": "知攝所攝悉無有性則言說亦無有性矣故問非",
    "X17n0331_003:0856c05": "言說有性有一切性耶若果一切法無性則言說",
    "X17n0331_003:0856c06": "亦不得生以言不&#x8657;生必有諸法而生法不自顯",
    "X17n0331_003:0856c07": "必藉言說而顯故有言說必有所說不可言攝所",
    "X17n0331_003:0856c08": "攝非性矣。",
    "X17n0331_003:0856c09": "[0856c09] 佛告大慧無性而作言說謂兔角龜毛等世間現言",
    "X17n0331_003:0856c10": "說大慧非性非非性但言說耳如汝所說言說有性",
    "X17n0331_003:0856c11": "有一切性者汝論則壞大慧非一切剎土有言說言",
    "X17n0331_003:0856c12": "說者是作耳或有佛剎瞻視顯法或有作相或有揚",
    "X17n0331_003:0856c13": "眉或有動睛或笑或欠或謦咳或念剎土或動搖大",
    "X17n0331_003:0856c14": "慧如瞻視及香積世界普&#x8D12;如來國土但以瞻視令",
    "X17n0331_003:0856c15": "諸菩薩得無生法忍及諸勝三昧是故非言說有性",
    "X17n0331_003:0856c16": "有一切性大慧見此世界蚊蚋蟲蟻是等眾生無有",
    "X17n0331_003:0856c17": "言說而各辦事爾時世尊欲重宣此義而說偈言如",
    "X17n0331_003:0856c18": "&#x8657;空兔角及與槃大子無而有言說如是性妄想因",
    "X17n0331_003:0856c19": "緣和合法凡愚起妄想不能如實知輪回三有宅。",
    "X17n0331_003:0856c20": "[0856c20] 世尊即其兩端而破之故曰世間亦有諸法無性",
    "X17n0331_003:0856c21": "而有言說如兔角龜毛牛翼馬手石女兒之類雖",
    "X17n0331_003:0856c22": "無兔角等體而有兔角等名安在諸法有性而有",
    "X17n0331_003:0856c23": "言說若謂諸法有性而有言說則汝論自壞矣故",
    "X17n0331_003:0856c24": "永嘉云今之體外施名者此但名其無體耳豈有",
    "X17n0331_003:0857a01": "體當其名耶譬如兔無角而施名此則名其無角",
    "X17n0331_003:0857a02": "耳豈有角當其名耶無體而施名者則名無實名",
    "X17n0331_003:0857a03": "也名無實名則所名非也所名既無能名亦不有",
    "X17n0331_003:0857a04": "也若所名既無能名不有則言說所說兩皆無性",
    "X17n0331_003:0857a05": "誰謂言說所說皆有自性耶又有佛剎不待言說",
    "X17n0331_003:0857a06": "而能顯法者非一切剎土皆有言說也故知言說",
    "X17n0331_003:0857a07": "皆是妄想因緣所作非實有性或有佛剎以直視",
    "X17n0331_003:0857a08": "不瞬代說法者有以直爾示相代說法者有以動",
    "X17n0331_003:0857a09": "眉代說法者有以轉睛代說法者或以笑以欠以",
    "X17n0331_003:0857a10": "謦咳代說法者或以意念代說法者有以身動搖",
    "X17n0331_003:0857a11": "代說法者如是則六根皆可說法奚必藉口舌所",
    "X17n0331_003:0857a12": "出音聲為法哉如不眴世界香積世界普賢國土",
    "X17n0331_003:0857a13": "諸菩薩等但以目睛不眴觀察如來得無生忍及",
    "X17n0331_003:0857a14": "得無量殊勝三昧此豈言說有性有一性耶然不",
    "X17n0331_003:0857a15": "特他方剎土為然即此世界諸蚊蟻等雖無言說",
    "X17n0331_003:0857a16": "而各各皆能辦事豈待言說而後能顯法耶故知",
    "X17n0331_003:0857a17": "言說皆是眾生妄想假立非實有性故復以偈申",
    "X17n0331_003:0857a18": "之如&#x8657;空兔角石女兒皆是本無而有其名是言",
    "X17n0331_003:0857a19": "說本無實性而妄想計以為實有自性也即知言",
    "X17n0331_003:0857a20": "說無性則知因緣和合所生諸法亦無自性而凡",
    "X17n0331_003:0857a21": "愚起諸妄想妄謂言說有性有一切性此由不能",
    "X17n0331_003:0857a22": "如實了知一切諸法自心所現外性非性取著言",
    "X17n0331_003:0857a23": "說所說皆實有性所以輪回三有不能自出良有",
    "X17n0331_003:0857a24": "以也。"
}