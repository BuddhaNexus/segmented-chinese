{
    "X04n0223_094:0629b16": "大方廣佛新華嚴經合論卷第九十四",
    "X04n0223_094:0629b17": "唐于闐國三藏沙門實叉難陀譯經",
    "X04n0223_094:0629b18": "唐太原方山長者李通玄造論",
    "X04n0223_094:0629b19": "唐福州開元寺沙門志寧釐經合論",
    "X04n0223_094:0629b20": "入法界品第三十九之七",
    "X04n0223_094:0629b21": "[0629b21] 【論】第六閻浮提畔海幢比丘主正心住。",
    "X04n0223_094:0629b22": "[0629b22] 【經】爾時善財童子一心正念彼長者教觀察彼長者",
    "X04n0223_094:0629b23": "教憶念彼不思議菩薩解脫門思惟彼不思議菩薩",
    "X04n0223_094:0629b24": "智光明深入彼不思議法界門趣向彼不思議菩薩",
    "X04n0223_094:0629c01": "普入門明見彼不思議如來神變解了彼不思議普",
    "X04n0223_094:0629c02": "入佛剎分別彼不思議佛力莊嚴思惟彼不思議菩",
    "X04n0223_094:0629c03": "薩三昧解脫境界分位了達彼不思議差別世界究",
    "X04n0223_094:0629c04": "竟無礙修行彼不思議菩薩堅固深心發起彼不思",
    "X04n0223_094:0629c05": "議菩薩大願淨業漸次南行至閻浮提畔摩利聚落",
    "X04n0223_094:0629c06": "周&#x5FA7;求覓海幢比丘乃見其在經行地側結跏趺坐",
    "X04n0223_094:0629c07": "入于三昧離出入息無別思覺身安不動從其足下",
    "X04n0223_094:0629c08": "出無數百千億長者居士婆羅門眾皆以種種諸莊",
    "X04n0223_094:0629c09": "嚴具莊嚴其身悉著寶冠頂繫明珠普往十方一切",
    "X04n0223_094:0629c10": "世界雨一切寶一切纓絡一切衣服一切飲食如法",
    "X04n0223_094:0629c11": "上味一切華一切鬘一切香一切塗香一切欲樂資",
    "X04n0223_094:0629c12": "生之具於一切處救攝一切貧窮眾生安慰一切苦",
    "X04n0223_094:0629c13": "惱眾生皆令歡喜心意清淨成就無上菩提之道從",
    "X04n0223_094:0629c14": "其兩膝出無數百千億剎帝利婆羅門眾皆悉聰慧",
    "X04n0223_094:0629c15": "種種色相種種形貌種種衣服上妙莊嚴普&#x5FA7;十方",
    "X04n0223_094:0629c16": "一切世界愛語同事攝諸眾生所謂貧者令足病者",
    "X04n0223_094:0629c17": "令愈危者令安怖者令止有憂苦者咸使快樂復以",
    "X04n0223_094:0629c18": "方便而勸導之皆令捨惡安住善法從其腰間出等",
    "X04n0223_094:0629c19": "眾生數無量仙人或服草衣或樹皮衣皆執澡瓶威",
    "X04n0223_094:0629c20": "儀寂靜周旋往返十方世界於&#x8657;空中以佛妙音稱",
    "X04n0223_094:0629c21": "讚如來演說諸法或說清淨梵行之道令其修習調",
    "X04n0223_094:0629c22": "伏諸根或說諸法皆無自性使其觀察發生智慧或",
    "X04n0223_094:0629c23": "說世間言論軌則或復開示一切智智出要方便令",
    "X04n0223_094:0629c24": "隨次第各修其業從其兩&#x8107;出不思議龍不思議龍",
    "X04n0223_094:0630a01": "女示現不思議諸龍神變所謂雨不思議香雲不思",
    "X04n0223_094:0630a02": "議華雲不思議鬘雲不思議寶蓋雲不思議寶幡雲",
    "X04n0223_094:0630a03": "不思議妙寶莊嚴具雲不思議大摩尼寶雲不思議",
    "X04n0223_094:0630a04": "寶纓絡雲不思議寶座雲不思議寶宮殿雲不思議",
    "X04n0223_094:0630a05": "寶蓮華雲不思議寶冠雲不思議天身雲不思議婇",
    "X04n0223_094:0630a06": "女雲悉&#x5FA7;&#x8657;空而為莊嚴充滿一切十方世界諸佛",
    "X04n0223_094:0630a07": "道場而為供養令諸眾生皆生歡喜從&#x80F7;前卍字中",
    "X04n0223_094:0630a08": "出無數百千億阿脩羅王皆悉示現不可思議自在",
    "X04n0223_094:0630a09": "幻力令百世界皆大震動一切海水自然涌沸一切",
    "X04n0223_094:0630a10": "山王互相衝擊諸天宮殿無不動搖諸魔光明無不",
    "X04n0223_094:0630a11": "隱蔽諸魔兵眾無不摧伏普令眾生捨憍慢心除怒",
    "X04n0223_094:0630a12": "害心破煩惱山息眾惡法長無&#x9B2C;諍永共和善復以",
    "X04n0223_094:0630a13": "幻力開悟眾生令滅罪惡令怖生死令出諸趣令離",
    "X04n0223_094:0630a14": "染著令住無上菩提之心令修一切諸菩薩行令住",
    "X04n0223_094:0630a15": "一切諸波羅蜜令入一切諸菩薩地令觀一切微妙",
    "X04n0223_094:0630a16": "法門令知一切諸佛方便如是所作周&#x5FA7;法界從其",
    "X04n0223_094:0630a17": "背上為應以二乘而得度者出無數百千億聲聞獨",
    "X04n0223_094:0630a18": "覺為著我者說無有我為執常者說一切行皆悉無",
    "X04n0223_094:0630a19": "常為貪行者說不淨觀為瞋行者說慈心觀為癡行",
    "X04n0223_094:0630a20": "者說緣起觀為等分行者說與智慧相應境界法為",
    "X04n0223_094:0630a21": "樂著境界者說無所有法為樂著寂靜處者說發大",
    "X04n0223_094:0630a22": "誓願普饒益一切眾生法如是所作周&#x5FA7;法界從其",
    "X04n0223_094:0630a23": "兩肩出無數百千億諸夜叉羅剎王種種形貌種種",
    "X04n0223_094:0630a24": "色相或長或短皆可怖畏無量眷屬而自圍遶守護",
    "X04n0223_094:0630b01": "一切行善眾生并諸賢聖菩薩眾會若向正住及正",
    "X04n0223_094:0630b02": "住者或時現作執金剛神守護諸佛及佛住處或&#x5FA7;",
    "X04n0223_094:0630b03": "守護一切世間有怖畏者令得安隱有疾病者令得",
    "X04n0223_094:0630b04": "除差有苦惱者令得免離有過惡者令其厭悔有&#x707E;",
    "X04n0223_094:0630b05": "橫者令其息滅如是利益一切眾生皆悉令其捨生",
    "X04n0223_094:0630b06": "死輪轉正法輪從其腹出無數百千億緊那羅王各",
    "X04n0223_094:0630b07": "有無數緊那羅女前後圍遶又出無數百千億乾闥",
    "X04n0223_094:0630b08": "婆王各有無數乾闥婆女前後圍遶各奏無數百千",
    "X04n0223_094:0630b09": "天樂歌詠讚歎諸法實性歌詠讚歎一切諸佛歌詠",
    "X04n0223_094:0630b10": "讚歎發菩提心歌詠讚歎修菩薩行歌詠讚歎一切",
    "X04n0223_094:0630b11": "諸佛成正覺門歌詠讚歎一切諸佛轉法輪門歌詠",
    "X04n0223_094:0630b12": "讚歎一切諸佛現神變門開示演說一切諸佛般涅",
    "X04n0223_094:0630b13": "槃門開示演說守護一切諸佛教門開示演說令一",
    "X04n0223_094:0630b14": "切眾生皆歡喜門開示演說嚴淨一切諸佛剎門開",
    "X04n0223_094:0630b15": "示演說顯示一切微妙法門開示演說捨離一切諸",
    "X04n0223_094:0630b16": "障礙門開示演說發生一切諸善根門如是周&#x5FA7;十",
    "X04n0223_094:0630b17": "方法界從其面門出無數百千億轉輪聖王七寶具",
    "X04n0223_094:0630b18": "足四兵圍遶放大捨光雨無量寶諸貧乏者悉使充",
    "X04n0223_094:0630b19": "足令其永斷不與取行端正婇女無數百千悉以捨",
    "X04n0223_094:0630b20": "施心無所著令其永斷邪婬之行令生慈心不斷生",
    "X04n0223_094:0630b21": "命令其究竟常真實語不作&#x8657;誑無益談說令攝他",
    "X04n0223_094:0630b22": "語不行離間令柔耎語無有麤惡令常演說甚深決",
    "X04n0223_094:0630b23": "定明了之義不作無義綺飾言辭為說少欲令除貪",
    "X04n0223_094:0630b24": "愛心無瑕垢為說大悲令除忿怒意得清淨為說實",
    "X04n0223_094:0630c01": "義令其觀察一切諸法深入因緣善明諦理拔邪見",
    "X04n0223_094:0630c02": "刺破疑惑山一切障礙悉皆除滅如是所作充滿法",
    "X04n0223_094:0630c03": "界從其兩目出無數百千億日輪普照一切諸大地",
    "X04n0223_094:0630c04": "獄及諸惡趣皆令離苦又照一切世界中間令除黑",
    "X04n0223_094:0630c05": "闇又照一切十方眾生皆令捨離愚癡翳障於垢濁",
    "X04n0223_094:0630c06": "國土放清淨光白銀國土放黃金色光黃金國土放",
    "X04n0223_094:0630c07": "白銀色光琉璃國土放頗&#x68C3;色光頗&#x68C3;國土放琉璃",
    "X04n0223_094:0630c08": "色光硨磲國土放瑪瑙色光瑪瑙國土放硨磲色光",
    "X04n0223_094:0630c09": "帝青國土放日藏摩尼王色光日藏摩尼王國土放",
    "X04n0223_094:0630c10": "帝青色光赤真珠國土放月光網藏摩尼王色光目",
    "X04n0223_094:0630c11": "光網藏摩尼王國土放赤真珠色光一寶所成國土",
    "X04n0223_094:0630c12": "放種種寶色光種種寶所成國土放一寶色光照諸",
    "X04n0223_094:0630c13": "眾生心之稠林辦諸眾生無量事業嚴飾一切世間",
    "X04n0223_094:0630c14": "境界令諸眾生心得清涼生大歡喜如是所作充滿",
    "X04n0223_094:0630c15": "法界從其眉間白毫相中出無數百千億帝釋皆於",
    "X04n0223_094:0630c16": "境界而得自在摩尼寶珠繫其頂上光照一切諸天",
    "X04n0223_094:0630c17": "宮殿震動一切須彌山王覺悟一切諸天大眾歎福",
    "X04n0223_094:0630c18": "德力說智慧力生其樂力持其志力淨其念力堅其",
    "X04n0223_094:0630c19": "所發菩提心力讚樂見佛令除世欲讚樂聞法令厭",
    "X04n0223_094:0630c20": "世境讚樂觀智令絕世染止脩羅戰斷煩惱諍滅怖",
    "X04n0223_094:0630c21": "死心發降魔願興立正法須彌山王成辦眾生一切",
    "X04n0223_094:0630c22": "事業如是所作周&#x5FA7;法界從其額上出無數百千億",
    "X04n0223_094:0630c23": "梵天色相端嚴世間無比威儀寂靜言音美妙勸佛",
    "X04n0223_094:0630c24": "說法歎佛功德令諸菩薩悉皆歡喜能辦眾生無量",
    "X04n0223_094:0631a01": "事業普&#x5FA7;一切十方世界從其頭上出無量佛剎微",
    "X04n0223_094:0631a02": "塵數諸菩薩眾悉以相好莊嚴其身放無邊光說種",
    "X04n0223_094:0631a03": "種行所謂讚歎布施令捨慳貪得眾妙寶莊嚴世界",
    "X04n0223_094:0631a04": "稱揚讚歎持戒功德令諸眾生永斷諸惡住於菩薩",
    "X04n0223_094:0631a05": "大慈悲戒說一切有悉皆如夢說諸欲樂無有滋味",
    "X04n0223_094:0631a06": "令諸眾生離煩惱縛說忍辱力令於諸法心得自在",
    "X04n0223_094:0631a07": "讚金色身令諸眾生離瞋恚垢起對治行絕畜生道",
    "X04n0223_094:0631a08": "歎精進行令其遠離世間放逸皆悉勤修無量妙法",
    "X04n0223_094:0631a09": "又為讚歎禪波羅蜜令其一切心得自在又為演說",
    "X04n0223_094:0631a10": "般若波羅蜜開示正見令諸眾生樂自在智拔諸見",
    "X04n0223_094:0631a11": "毒又為演說隨順世間種種所作令諸眾生雖離生",
    "X04n0223_094:0631a12": "死而於諸趣自在受生又為示現神通變化說壽命",
    "X04n0223_094:0631a13": "自在令諸眾生發大誓願又為演說成就總持力出",
    "X04n0223_094:0631a14": "生大願力淨治三昧力自在受生力又為演說種種",
    "X04n0223_094:0631a15": "諸智所謂普知眾生諸根智普知一切心行智普知",
    "X04n0223_094:0631a16": "如來十方智普知諸佛自在智如是所作周&#x5FA7;法界",
    "X04n0223_094:0631a17": "從其頂上出無數百千億如來身其身無等諸相隨",
    "X04n0223_094:0631a18": "好清淨莊嚴威光赫弈如真金山無量光明普照十",
    "X04n0223_094:0631a19": "方出妙音聲充滿法界示現無量大神通力為一切",
    "X04n0223_094:0631a20": "世間普雨法雨所謂為坐菩提道場諸菩薩雨普知",
    "X04n0223_094:0631a21": "平等法雨為灌頂位諸菩薩雨入普門法雨為法王",
    "X04n0223_094:0631a22": "子位諸菩薩雨普莊嚴法雨為童子位諸菩薩雨堅",
    "X04n0223_094:0631a23": "固山法雨為不退位諸菩薩雨海藏法雨為成就正",
    "X04n0223_094:0631a24": "心位諸菩薩雨普境界法雨為方便具足位諸菩薩",
    "X04n0223_094:0631b01": "雨自性門法雨為生貴位諸菩薩雨隨順世間法雨",
    "X04n0223_094:0631b02": "為修行位諸菩薩雨普悲愍法雨為新學諸菩薩雨",
    "X04n0223_094:0631b03": "積集藏法雨為初發心諸菩薩雨攝眾生法雨為信",
    "X04n0223_094:0631b04": "解諸菩薩雨無盡境界普現前法雨為色界諸眾生",
    "X04n0223_094:0631b05": "雨普門法雨為諸梵天雨普藏法雨為諸自在天雨",
    "X04n0223_094:0631b06": "生力法雨為諸魔眾雨心幢法雨為諸化樂天雨淨",
    "X04n0223_094:0631b07": "念法雨為諸兜率天雨生意法雨為諸夜摩天雨歡",
    "X04n0223_094:0631b08": "喜法雨為諸忉利天雨疾莊嚴&#x8657;空界法雨為諸夜",
    "X04n0223_094:0631b09": "叉王雨歡喜法雨為諸乾闥婆王雨金剛輪法雨為",
    "X04n0223_094:0631b10": "諸阿脩羅王雨大境界法雨為諸迦樓羅王雨無邊",
    "X04n0223_094:0631b11": "光明法雨為諸緊那羅王雨一切世間殊勝智法雨",
    "X04n0223_094:0631b12": "為諸人王雨無樂著法雨為諸龍王雨歡喜幢法雨",
    "X04n0223_094:0631b13": "為諸摩&#x777A;羅伽王雨大休息法雨為諸地獄眾生雨",
    "X04n0223_094:0631b14": "正念莊嚴法雨為諸畜生雨智慧藏法雨為閻羅王",
    "X04n0223_094:0631b15": "界眾生雨無畏法雨為諸厄難處眾生雨普安慰法",
    "X04n0223_094:0631b16": "雨悉令得入賢聖眾會如是所作充滿法界海幢比",
    "X04n0223_094:0631b17": "丘又於其身一切毛孔一一皆出阿僧祇佛剎微塵",
    "X04n0223_094:0631b18": "數光明網一一光明網具阿僧祇色相阿僧祇莊嚴",
    "X04n0223_094:0631b19": "阿僧祇境界阿僧祇事業充滿十方一切法界爾時",
    "X04n0223_094:0631b20": "善財童子一心觀察海幢比丘深生渴仰憶念彼三",
    "X04n0223_094:0631b21": "昧解脫思惟彼不思議菩薩三昧思惟彼不思議利",
    "X04n0223_094:0631b22": "益眾生方便海思惟彼不思議無作用普莊嚴門思",
    "X04n0223_094:0631b23": "惟彼莊嚴法界清淨智思惟彼受佛加持智思惟彼",
    "X04n0223_094:0631b24": "出生菩薩自在力思惟彼堅固菩薩大願力思惟彼",
    "X04n0223_094:0631c01": "增廣菩薩諸行力如是住立思惟觀察經一日一夜",
    "X04n0223_094:0631c02": "乃至經於七日七夜半月一月乃至六月復經六日",
    "X04n0223_094:0631c03": "過此已後海幢比丘從三昧出善財童子讚言聖者",
    "X04n0223_094:0631c04": "希有奇特如此三昧最為甚深如此三昧最為廣大",
    "X04n0223_094:0631c05": "如此三昧境界無量如此三昧神力難思如此三昧",
    "X04n0223_094:0631c06": "光明無等如此三昧莊嚴無數如此三昧威力難制",
    "X04n0223_094:0631c07": "如此三昧境界平等如此三昧普照十方如此三昧",
    "X04n0223_094:0631c08": "利益無限以能除滅一切眾生無量苦故所謂能令",
    "X04n0223_094:0631c09": "一切眾生離貧苦故出地獄故免畜生故閉諸難門",
    "X04n0223_094:0631c10": "故開人天道故令人天眾生喜樂故令其愛樂禪境",
    "X04n0223_094:0631c11": "界故能令增長有為樂故能為顯示出有樂故能為",
    "X04n0223_094:0631c12": "引發菩提心故能使增長福智行故能令增長大悲",
    "X04n0223_094:0631c13": "心故能令生起大願力故能令明了菩薩道故能使",
    "X04n0223_094:0631c14": "莊嚴究竟智故能令趣入大乘境故能令照了普賢",
    "X04n0223_094:0631c15": "智故能令證得諸菩薩地智光明故能令成就一切",
    "X04n0223_094:0631c16": "菩薩諸願行故能令安住一切智智境界中故聖者",
    "X04n0223_094:0631c17": "此三昧者名為何等海幢比丘言善男子此三昧名",
    "X04n0223_094:0631c18": "普眼捨得又名般若波羅蜜境界清淨光明又名普",
    "X04n0223_094:0631c19": "莊嚴清淨門善男子我以修習般若波羅蜜故得此",
    "X04n0223_094:0631c20": "普莊嚴清淨三昧等百萬阿僧祇三昧善財童子言",
    "X04n0223_094:0631c21": "聖者此三昧境界究竟唯如是耶海幢言善男子入",
    "X04n0223_094:0631c22": "此三昧時了知一切世界無所障礙往詣一切世界",
    "X04n0223_094:0631c23": "無所障礙超過一切世界無所障礙莊嚴一切世界",
    "X04n0223_094:0631c24": "無所障礙修治一切世界無所障礙嚴淨一切世界",
    "X04n0223_094:0632a01": "無所障礙見一切佛無所障礙觀一切佛廣大威德",
    "X04n0223_094:0632a02": "無所障礙知一切佛自在神力無所障礙證一切佛",
    "X04n0223_094:0632a03": "諸廣大力無所障礙入一切佛諸功德海無所障礙",
    "X04n0223_094:0632a04": "受一切佛無量妙法無所障礙入一切佛法中修習",
    "X04n0223_094:0632a05": "妙行無所障礙證一切佛轉法輪平等智無所障礙",
    "X04n0223_094:0632a06": "入一切諸佛眾會道場海無所障礙觀十方佛法無",
    "X04n0223_094:0632a07": "所障礙大悲攝受十方眾生無所障礙常起大慈充",
    "X04n0223_094:0632a08": "滿十方無所障礙見十方佛心無厭足無所障礙入",
    "X04n0223_094:0632a09": "一切眾生海無所障礙知一切眾生根海無所障礙",
    "X04n0223_094:0632a10": "知一切眾生諸根差別智無所障礙善男子我唯知",
    "X04n0223_094:0632a11": "此一般若波羅蜜三昧光明如諸菩薩入智慧海淨",
    "X04n0223_094:0632a12": "法界境達一切趣&#x5FA7;無量剎總持自在三昧清淨神",
    "X04n0223_094:0632a13": "通廣大辯才無盡善說諸地為眾生依而我何能知",
    "X04n0223_094:0632a14": "其妙行辯其功德了其所行明其境界究其願力入",
    "X04n0223_094:0632a15": "其要門達其所證說其道分住其三昧見其心境得",
    "X04n0223_094:0632a16": "其所有平等智慧善男子從此南行有一住處名曰",
    "X04n0223_094:0632a17": "海潮彼有園林名普莊嚴於其園中有優婆夷名曰",
    "X04n0223_094:0632a18": "休捨汝往彼問菩薩云何學菩薩行修菩薩道時善",
    "X04n0223_094:0632a19": "財童子於海幢比丘所得堅固身獲妙法財入深境",
    "X04n0223_094:0632a20": "界智慧明徹三昧照曜住清淨解見甚深法其心安",
    "X04n0223_094:0632a21": "住諸清淨門智慧光明充滿十方心生歡喜踊躍無",
    "X04n0223_094:0632a22": "量五體投地頂禮其足遶無量&#x5E00;恭敬瞻仰思惟觀",
    "X04n0223_094:0632a23": "察咨嗟戀慕持其名號想其容止念其音聲思其三",
    "X04n0223_094:0632a24": "昧及彼大願所行境界受其智慧清淨光明辭退而",
    "X04n0223_094:0632b01": "行。",
    "X04n0223_094:0632b02": "[0632b02] 【論】第一正入當位門中從爾時善財童子一心正",
    "X04n0223_094:0632b03": "念已下至我唯知此一般若波羅蜜三昧光明此",
    "X04n0223_094:0632b04": "一段經約分為五門一正念前法令其增長二漸",
    "X04n0223_094:0632b05": "次南行至閻浮提畔摩利聚落三周&#x5FA7;求覓海幢",
    "X04n0223_094:0632b06": "比丘是進求觀照四乃見在經行地側結跏趺坐",
    "X04n0223_094:0632b07": "入于三昧離出入息無別思覺五明入三昧中身",
    "X04n0223_094:0632b08": "分出眾十方教化何故在經行地側結跏趺坐入",
    "X04n0223_094:0632b09": "于三昧表寂用自在以經行地是用三昧是寂表",
    "X04n0223_094:0632b10": "依用有寂地側者表不住寂用之中而任運自在",
    "X04n0223_094:0632b11": "故離出入息明稱理而寂稱理而用性自&#x5FA7;周非",
    "X04n0223_094:0632b12": "同二乘作寂滅證也此同十地中第六地也以十",
    "X04n0223_094:0632b13": "地行依此十住行樣修行至彼同此本故是故第",
    "X04n0223_094:0632b14": "六地菩薩得寂滅定神通現前此是隨空慧寂用",
    "X04n0223_094:0632b15": "門十地大悲寂用從第五身出眾海十方教化中",
    "X04n0223_094:0632b16": "約有二十三種法門一足下出無數百千億長者",
    "X04n0223_094:0632b17": "居士婆羅門眾周&#x5FA7;十方者表足是所行之行還",
    "X04n0223_094:0632b18": "從其中出行故為居士長者婆羅門是世間仁士",
    "X04n0223_094:0632b19": "之行故二從兩膝出無數百千億剎帝利婆羅門",
    "X04n0223_094:0632b20": "眾皆悉聰慧者以兩膝是起止坐臥卷舒自在之",
    "X04n0223_094:0632b21": "所由膝還出清淨王種表智制御生死如王自在",
    "X04n0223_094:0632b22": "剎帝利者是王種也婆羅門者是淨行也表智隨",
    "X04n0223_094:0632b23": "生死自在如王無染也聰慧是智能明白萬法故",
    "X04n0223_094:0632b24": "種種色相者從智化現也餘皆是智中之行故以",
    "X04n0223_094:0632c01": "義取之三從其腰間出等眾生數無量仙人者表",
    "X04n0223_094:0632c02": "腰間是世間行五欲之境表以智幻生同眾生行",
    "X04n0223_094:0632c03": "利眾生事自無五欲故出仙人四從兩&#x8107;出不思",
    "X04n0223_094:0632c04": "議龍及龍女眾者表兩&#x8107;是覆陰義故於中出龍",
    "X04n0223_094:0632c05": "雨法潤眾生故五從&#x80F7;前卍字中出無數百千億",
    "X04n0223_094:0632c06": "阿脩羅王皆悉示現不可思議自在幻力令百千",
    "X04n0223_094:0632c07": "世界皆大震動者&#x80F7;是勇猛義卍者清涼義故於",
    "X04n0223_094:0632c08": "中出脩羅眾表精勤勇猛震動摧破煩惱魔軍高",
    "X04n0223_094:0632c09": "慢山王諂愛宮殿故令清涼故六從其背上應以",
    "X04n0223_094:0632c10": "二乘得度者出無數百千億二乘者表背是背眾",
    "X04n0223_094:0632c11": "生之方所還從其中出二乘眾表二乘背佛大智",
    "X04n0223_094:0632c12": "大悲萬行利眾生事及法界體用故七從其兩肩",
    "X04n0223_094:0632c13": "出無數百千億諸夜叉羅剎王者表兩肩是荷負",
    "X04n0223_094:0632c14": "守御之處還從其中出夜叉羅剎可畏之狀守護",
    "X04n0223_094:0632c15": "行眾善業之眾生及向十住及正入十住十行位",
    "X04n0223_094:0632c16": "者乃至現作執金剛神守護諸佛及佛住處八從",
    "X04n0223_094:0632c17": "其腹出無數百千億緊那羅王及女及出無數百",
    "X04n0223_094:0632c18": "千乾闥婆王及各奏無數百千天樂及歌詠讚歎",
    "X04n0223_094:0632c19": "一切諸佛及法者表腹包含眾法義還於其中出",
    "X04n0223_094:0632c20": "歌詠音樂之神稱讚諸佛及法故九從其面門出",
    "X04n0223_094:0632c21": "轉輪王者明口是轉法輪王之所由還於其中出",
    "X04n0223_094:0632c22": "輪王之眾故十從兩目出無數百千日輪普照地",
    "X04n0223_094:0632c23": "獄惡趣表目是慈悲破闇處故及一切眾寶國土",
    "X04n0223_094:0632c24": "以作種種光明莊嚴顯耀及照一切眾生無量事",
    "X04n0223_094:0633a01": "業十一從其眉間白毫相中出無數百千帝釋表",
    "X04n0223_094:0633a02": "眉間白毫主中道十地之果還於其中出帝釋身",
    "X04n0223_094:0633a03": "表住於中道得法之頂者能為世主主導眾生以",
    "X04n0223_094:0633a04": "帝釋號能主故欠十二梵天一眾十三從其頭上",
    "X04n0223_094:0633a05": "出無量佛剎微塵數諸菩薩眾者明修行至法之",
    "X04n0223_094:0633a06": "頂表行&#x5FA7;滿故十四從其頂上出無數百千億如",
    "X04n0223_094:0633a07": "來身明佛果故如是隨位雨法如經自具十五又",
    "X04n0223_094:0633a08": "海幢比丘從身一切毛孔一一皆出阿僧祇佛剎",
    "X04n0223_094:0633a09": "微塵數光明網者表全身總是法界般若波羅蜜",
    "X04n0223_094:0633a10": "妙慧三空無礙解脫教眾生之光重重無盡故十",
    "X04n0223_094:0633a11": "六爾時善財童子一心觀察已下是善財觀察善",
    "X04n0223_094:0633a12": "知識所作三昧境界事業十七六月六日已下海",
    "X04n0223_094:0633a13": "幢出定善財稱歎十八聖者已下是善財問三昧",
    "X04n0223_094:0633a14": "之名十九海幢比丘舉三昧之號名普眼捨得又",
    "X04n0223_094:0633a15": "名般若波羅蜜境界清淨光明又名普莊嚴清淨",
    "X04n0223_094:0633a16": "門二十明海幢比丘舉修般若波羅蜜門所得三",
    "X04n0223_094:0633a17": "昧有百萬僧祇三昧莊嚴二十一善財重問三昧",
    "X04n0223_094:0633a18": "境界二十二海幢比丘重說此三昧約說二十二",
    "X04n0223_094:0633a19": "種無障礙法二十三我唯知此一般若波羅蜜三",
    "X04n0223_094:0633a20": "昧光明推德於先令善財昇進善財以如上十法",
    "X04n0223_094:0633a21": "觀察海幢比丘又住立思惟觀察經一日一夜者",
    "X04n0223_094:0633a22": "明檀波羅蜜七日七夜者明七支戒半月者忍波",
    "X04n0223_094:0633a23": "羅蜜以明忍但自益不益於人故半月表之一月",
    "X04n0223_094:0633a24": "者以明精進自利利人故一月表之六月者第六",
    "X04n0223_094:0633b01": "住也復經六日者是第六波羅蜜故以為海幢比",
    "X04n0223_094:0633b02": "丘是十住中第六正心住修般若波羅蜜智慧日",
    "X04n0223_094:0633b03": "故故云六月是第六正心住六日是第六波羅蜜",
    "X04n0223_094:0633b04": "智慧日故此是十住中第六正心住般若波羅蜜",
    "X04n0223_094:0633b05": "為主餘九為伴以約智門中諸位通治約位門中",
    "X04n0223_094:0633b06": "此第六波羅蜜偏治世間出世間寂用不自在障",
    "X04n0223_094:0633b07": "令得寂用神通自在門由出世慈悲心多入俗常",
    "X04n0223_094:0633b08": "住世間慈悲猶劣故以海幢比丘表之雖有慈悲",
    "X04n0223_094:0633b09": "但得無染行清淨之慈不得同眾生行等眾生事",
    "X04n0223_094:0633b10": "一無有違方便攝取一切眾生故即以後位俗士",
    "X04n0223_094:0633b11": "休捨優婆夷表其行明處真不證知真行俗第二",
    "X04n0223_094:0633b12": "明昇進前位第七不退住中如諸菩薩入智慧自",
    "X04n0223_094:0633b13": "在三昧已下至辭退而行有十六行經約分為五",
    "X04n0223_094:0633b14": "門一推德於先二示善知識居處三舉善知識所",
    "X04n0223_094:0633b15": "居園林四舉善知識名號五明善財正念海幢比",
    "X04n0223_094:0633b16": "丘教戀慕辭退而去南行義如前已釋住處名海",
    "X04n0223_094:0633b17": "潮者明善知識住生死海廣度眾生如應引化而",
    "X04n0223_094:0633b18": "無失時猶如大海潮不失時故以所居以表其行",
    "X04n0223_094:0633b19": "園林名普莊嚴者以一切生死海為園苑以萬行",
    "X04n0223_094:0633b20": "海為林以行此大悲無盡無邊之行海以嚴淨十",
    "X04n0223_094:0633b21": "方眾生海令成佛海故園林名普莊嚴於園中有",
    "X04n0223_094:0633b22": "優婆夷名為休捨者此云滿願滿自本願&#x5FA7;化眾",
    "X04n0223_094:0633b23": "生故優婆夷者表慈悲行也此是十地中第七遠",
    "X04n0223_094:0633b24": "行地大慈悲行之軌樣從此倣之至彼地功熟故",
    "X04n0223_094:0633c01": "以神表之明神用自在前位是出世無染大悲法",
    "X04n0223_094:0633c02": "門即以比丘表之此位入俗處染而不污處真同",
    "X04n0223_094:0633c03": "俗之慈悲即以優婆夷表之漸成力用自在故餘",
    "X04n0223_094:0633c04": "如文自具。",
    "X04n0223_094:0633c05": "[0633c05] 第七海潮處休捨優婆夷主不退住。",
    "X04n0223_094:0633c06": "[0633c06] 【經】爾時善財童子蒙善知識力依善知識教念善知",
    "X04n0223_094:0633c07": "識語於善知識深心愛樂作是念言因善知識令我",
    "X04n0223_094:0633c08": "見佛因善知識令我聞法善知識者是我師傅示導",
    "X04n0223_094:0633c09": "於我諸佛法故善知識者是我眼目令我見佛如&#x8657;",
    "X04n0223_094:0633c10": "空故善知識者是我津濟令我得入諸佛如來蓮華",
    "X04n0223_094:0633c11": "池故漸漸南行至海潮處見普莊嚴園眾寶垣墻周",
    "X04n0223_094:0633c12": "&#x5E00;圍遶一切寶樹行列莊嚴一切寶華樹雨眾妙華",
    "X04n0223_094:0633c13": "布散其地一切寶香樹香氣氛氳普熏十方一切寶",
    "X04n0223_094:0633c14": "鬘樹雨大寶鬘處處垂下一切摩尼寶王樹雨大摩",
    "X04n0223_094:0633c15": "尼寶&#x5FA7;布充滿一切寶衣樹雨種種色衣隨其所應",
    "X04n0223_094:0633c16": "周&#x5E00;敷布一切音樂樹風動成音其音美妙過於天",
    "X04n0223_094:0633c17": "樂一切莊嚴具樹各雨珍玩奇妙之物處處分布以",
    "X04n0223_094:0633c18": "為嚴飾其地清淨無有高下於中具有百萬殿堂大",
    "X04n0223_094:0633c19": "摩尼寶之所合成百萬樓閣閻浮檀金以覆其上百",
    "X04n0223_094:0633c20": "萬宮殿毗盧遮那摩尼寶間錯莊嚴一萬浴池眾寶",
    "X04n0223_094:0633c21": "合成七寶欄楯周&#x5E00;圍遶七寶階道四面分布八功",
    "X04n0223_094:0633c22": "德水湛然盈滿其水香氣如天栴檀金沙布底水清",
    "X04n0223_094:0633c23": "寶珠周&#x5FA7;間錯鳧鴈孔雀俱枳羅鳥遊戲其中出和",
    "X04n0223_094:0633c24": "雅音寶多羅樹周&#x5E00;行列覆以寶網垂諸金鈴微風",
    "X04n0223_094:0634a01": "徐搖恒出美音施大寶帳寶樹圍遶建立無數摩尼",
    "X04n0223_094:0634a02": "寶幢光明普照百千由旬其中復有百萬陂池黑栴",
    "X04n0223_094:0634a03": "檀泥凝積其底一切妙寶以為蓮華敷布水上大摩",
    "X04n0223_094:0634a04": "尼華光色照耀園中復有廣大宮殿名莊嚴幢海藏",
    "X04n0223_094:0634a05": "妙寶以為其地毗&#x7460;璃寶以為其柱閻浮檀金以覆",
    "X04n0223_094:0634a06": "其上光藏摩尼以為莊嚴無數寶王光燄熾然重樓",
    "X04n0223_094:0634a07": "挾閣種種莊飾阿盧那香王覺悟香王皆出妙香普",
    "X04n0223_094:0634a08": "熏一切其宮殿中復有無量寶蓮華座周迴布列所",
    "X04n0223_094:0634a09": "謂照耀十方摩尼寶蓮華座毗盧遮那摩尼寶蓮華",
    "X04n0223_094:0634a10": "座照耀世間摩尼寶蓮華座妙藏摩尼寶蓮華座師",
    "X04n0223_094:0634a11": "子藏摩尼寶蓮華座離垢藏摩尼寶蓮華座普門摩",
    "X04n0223_094:0634a12": "尼寶蓮華座光嚴摩尼寶蓮華座安住大海藏清淨",
    "X04n0223_094:0634a13": "摩尼王寶蓮華座金剛師子摩尼寶蓮華座園中復",
    "X04n0223_094:0634a14": "有百萬種帳所謂衣帳鬘帳香帳華帳枝帳摩尼帳",
    "X04n0223_094:0634a15": "真金帳莊嚴具帳音樂帳象王神變帳馬王神變帳",
    "X04n0223_094:0634a16": "帝釋所著摩尼寶帳如是等其數百萬有百萬大寶",
    "X04n0223_094:0634a17": "網彌覆其上所謂寶鈴網寶蓋網寶身網海藏真珠",
    "X04n0223_094:0634a18": "網紺琉璃摩尼寶網師子摩尼網月光摩尼網種種",
    "X04n0223_094:0634a19": "形像眾香網寶冠網寶纓絡網如是等其數百萬有",
    "X04n0223_094:0634a20": "百萬大光明之所照耀所謂燄光摩尼寶光明日藏",
    "X04n0223_094:0634a21": "摩尼寶光明月幢摩尼寶光明香燄摩尼寶光明勝",
    "X04n0223_094:0634a22": "藏摩尼寶光明蓮華藏摩尼寶光明燄幢摩尼寶光",
    "X04n0223_094:0634a23": "明大燈摩尼寶光明普照十方摩尼寶光明香光摩",
    "X04n0223_094:0634a24": "尼寶光明如是等其數百萬常雨百萬莊嚴具百萬",
    "X04n0223_094:0634b01": "黑栴檀香出妙音聲百萬出過諸天曼陀羅華而以",
    "X04n0223_094:0634b02": "散之百萬出過諸天纓絡以為莊嚴百萬出過諸天",
    "X04n0223_094:0634b03": "妙寶鬘帶處處垂下百萬出過諸天眾色妙衣百萬",
    "X04n0223_094:0634b04": "雜色摩尼寶妙光普照百萬天子欣樂瞻仰頭面作",
    "X04n0223_094:0634b05": "禮百萬婇女於&#x8657;空中投身而下百萬菩薩恭敬親",
    "X04n0223_094:0634b06": "近常樂聞法時休捨優婆夷坐真金座戴海藏真珠",
    "X04n0223_094:0634b07": "網冠挂出過諸天真金寶釧垂紺青髮大摩尼網莊",
    "X04n0223_094:0634b08": "嚴其首師子口摩尼寶以為耳璫如意摩尼寶王以",
    "X04n0223_094:0634b09": "為瓔絡一切寶網垂覆其身百千億那由他眾生曲",
    "X04n0223_094:0634b10": "躬恭敬東方有無量眾生來詣其所所謂梵天梵眾",
    "X04n0223_094:0634b11": "天大梵天梵輔天自在天乃至一切人及非人南西",
    "X04n0223_094:0634b12": "北方四維上下皆亦如是其有見此優婆夷者一切",
    "X04n0223_094:0634b13": "病苦悉得除滅離煩惱垢拔諸見刺摧障礙山入於",
    "X04n0223_094:0634b14": "無礙清淨境界增明一切所有善根長養諸根入一",
    "X04n0223_094:0634b15": "切智慧門入一切總持門一切三昧門一切大願門",
    "X04n0223_094:0634b16": "一切妙行門一切功德門皆得現前其心廣大具足",
    "X04n0223_094:0634b17": "神通身無障礙至一切處爾時善財童子入普莊嚴",
    "X04n0223_094:0634b18": "園周&#x5FA7;觀察見休捨優婆夷坐於妙座往詣其所頂",
    "X04n0223_094:0634b19": "禮其足遶無數&#x5E00;白言聖者我已先發阿耨多羅三",
    "X04n0223_094:0634b20": "藐三菩提心而未知菩薩云何學菩薩行云何修菩",
    "X04n0223_094:0634b21": "薩道我聞聖者善能誘誨願為我說休捨告言善男",
    "X04n0223_094:0634b22": "子我唯得菩薩一解脫門若有見聞憶念於我與我",
    "X04n0223_094:0634b23": "同住供給我者悉不唐捐善男子若有眾生不種善",
    "X04n0223_094:0634b24": "根不為善友之所攝受不為諸佛之所護念是人終",
    "X04n0223_094:0634c01": "不得見於我善男子其有眾生得見我者皆於阿耨",
    "X04n0223_094:0634c02": "多羅三藐三菩提獲不退轉善男子東方諸佛常來",
    "X04n0223_094:0634c03": "至此處於寶座為我說法南西北方四維上下一切",
    "X04n0223_094:0634c04": "諸佛悉來至此處於寶座為我說法善男子我常不",
    "X04n0223_094:0634c05": "離見佛聞法與諸菩薩而共同住善男子我此大眾",
    "X04n0223_094:0634c06": "有八萬四千億那由他皆在此園與我同行悉於阿",
    "X04n0223_094:0634c07": "耨多羅三藐三菩提得不退轉其餘眾生住此園者",
    "X04n0223_094:0634c08": "亦皆普入不退轉位善財白言聖者發阿耨多羅三",
    "X04n0223_094:0634c09": "藐三菩提心為久近耶答言善男子我憶過去於然",
    "X04n0223_094:0634c10": "燈佛所修行梵行恭敬供養聞法受持次前於離垢",
    "X04n0223_094:0634c11": "佛所出家學道受持正法次前於妙幢佛所次前於",
    "X04n0223_094:0634c12": "勝須彌佛所次前於蓮華德藏佛所次前於毗盧遮",
    "X04n0223_094:0634c13": "那佛所次前於普眼佛所次前於梵壽佛所次前於",
    "X04n0223_094:0634c14": "金剛臍佛所次前於婆樓那天佛所善男子我憶過",
    "X04n0223_094:0634c15": "去於無量劫無量生中如是次第三十六恒河沙佛",
    "X04n0223_094:0634c16": "所皆悉承事恭敬供養聞法受持淨修梵行於此已",
    "X04n0223_094:0634c17": "往佛智所知非我能測善男子菩薩初發心無有量",
    "X04n0223_094:0634c18": "充滿一切法界故菩薩大悲門無有量普入一切世",
    "X04n0223_094:0634c19": "間故菩薩大願門無有量究竟十方法界故菩薩大",
    "X04n0223_094:0634c20": "慈門無有量普覆一切眾生故菩薩所修行無有量",
    "X04n0223_094:0634c21": "於一切剎一切劫中修習故菩薩三昧力無有量令",
    "X04n0223_094:0634c22": "菩薩道不退故菩薩總持力無有量能持一切世間",
    "X04n0223_094:0634c23": "故菩薩智光力無有量普能證入三世故菩薩神通",
    "X04n0223_094:0634c24": "力無有量普現一切剎網故菩薩辯才力無有量一",
    "X04n0223_094:0635a01": "音一切悉解故菩薩清淨身無有量悉&#x5FA7;一切佛剎",
    "X04n0223_094:0635a02": "故善財童子言聖者久如當得阿耨多羅三藐三菩",
    "X04n0223_094:0635a03": "提答言善男子菩薩不為教化調伏一眾生故發菩",
    "X04n0223_094:0635a04": "提心不為教化調伏百眾生故發菩提心乃至不為",
    "X04n0223_094:0635a05": "教化調伏不可說不可說轉眾生故發菩提心不為",
    "X04n0223_094:0635a06": "教化一世界眾生故發菩提心乃至不為教化不可",
    "X04n0223_094:0635a07": "說不可說轉世界眾生故發菩提心不為教化閻浮",
    "X04n0223_094:0635a08": "提微塵數世界眾生故發菩提心不為教化三千大",
    "X04n0223_094:0635a09": "千世界微塵數世界眾生故發菩提心乃至不為教",
    "X04n0223_094:0635a10": "化不可說不可說轉三千大千世界微塵數世界眾",
    "X04n0223_094:0635a11": "生故發菩提心不為供養一如來故發菩提心乃至",
    "X04n0223_094:0635a12": "不為供養不可說不可說轉如來故發菩提心不為",
    "X04n0223_094:0635a13": "供養一世界中次第興世諸如來故發菩提心乃至",
    "X04n0223_094:0635a14": "不為供養不可說不可說轉世界中次第興世諸如",
    "X04n0223_094:0635a15": "來故發菩提心不為供養一三千大千世界微塵數",
    "X04n0223_094:0635a16": "世界中次第興世諸如來故發菩提心乃至不為供",
    "X04n0223_094:0635a17": "養不可說不可說轉佛剎微塵數世界中次第興世",
    "X04n0223_094:0635a18": "諸如來故發菩提心不為嚴淨一世界故發菩提心",
    "X04n0223_094:0635a19": "乃至不為嚴淨不可說不可說轉世界故發菩提心",
    "X04n0223_094:0635a20": "不為嚴淨一三千大千世界微塵數世界故發菩提",
    "X04n0223_094:0635a21": "心乃至不為嚴淨不可說不可說轉三千大千世界",
    "X04n0223_094:0635a22": "微塵數世界故發菩提心不為住持一如來遺法故",
    "X04n0223_094:0635a23": "發菩提心乃至不為住持不可說不可說轉如來遺",
    "X04n0223_094:0635a24": "法故發菩提心不為住持一世界如來遺法故發菩",
    "X04n0223_094:0635b01": "提心乃至不為住持不可說不可說轉世界如來遺",
    "X04n0223_094:0635b02": "法故發菩提心不為住持一閻浮提微塵數世界如",
    "X04n0223_094:0635b03": "來遺法故發菩提心乃至不為住持不可說不可說",
    "X04n0223_094:0635b04": "轉佛剎微塵數世界如來遺法故發菩提心如是略",
    "X04n0223_094:0635b05": "說不為滿一佛誓願故不為往一佛國土故不為入",
    "X04n0223_094:0635b06": "一佛眾會故不為持一佛法眼故不為轉一佛法輪",
    "X04n0223_094:0635b07": "故不為知一世界中諸劫次第故不為知一眾生心",
    "X04n0223_094:0635b08": "海故不為知一眾生根海故不為知一眾生業海故",
    "X04n0223_094:0635b09": "不為知一眾生行海故不為知一眾生煩惱海故不",
    "X04n0223_094:0635b10": "為知一眾生煩惱習海故乃至不為知不可說不可",
    "X04n0223_094:0635b11": "說轉佛剎微塵數眾生煩惱習海故發菩提心欲教",
    "X04n0223_094:0635b12": "化調伏一切眾生悉無餘故發菩提心欲承事供養",
    "X04n0223_094:0635b13": "一切諸佛悉無餘故發菩提心欲嚴淨一切諸佛國",
    "X04n0223_094:0635b14": "土悉無餘故發菩提心欲護持一切諸佛正教悉無",
    "X04n0223_094:0635b15": "餘故發菩提心欲成滿一切如來誓願悉無餘故發",
    "X04n0223_094:0635b16": "菩提心欲往一切諸佛國土悉無餘故發菩提心欲",
    "X04n0223_094:0635b17": "入一切諸佛眾會悉無餘故發菩提心欲知一切世",
    "X04n0223_094:0635b18": "界中諸劫次第悉無餘故發菩提心欲知一切眾生",
    "X04n0223_094:0635b19": "心海悉無餘故發菩提心欲知一切眾生根海悉無",
    "X04n0223_094:0635b20": "餘故發菩提心欲知一切眾生業海悉無餘故發菩",
    "X04n0223_094:0635b21": "提心欲知一切眾生行海悉無餘故發菩提心欲滅",
    "X04n0223_094:0635b22": "一切眾生諸煩惱海悉無餘故發菩提心欲拔一切",
    "X04n0223_094:0635b23": "眾生煩惱習海悉無餘故發菩提心善男子取要言",
    "X04n0223_094:0635b24": "之菩薩以如是等百萬阿僧祇方便行故發菩提心",
    "X04n0223_094:0635c01": "善男子菩薩行普入一切法皆證得故普入一切剎",
    "X04n0223_094:0635c02": "悉嚴淨故是故善男子嚴淨一切世界盡我願乃盡",
    "X04n0223_094:0635c03": "拔一切眾生煩惱習氣盡我願乃滿善財童子言聖",
    "X04n0223_094:0635c04": "者此解脫名為何等答言善男子此解脫名離憂安",
    "X04n0223_094:0635c05": "隱幢善男子我唯知此一解脫門如諸菩薩摩訶薩",
    "X04n0223_094:0635c06": "其心如海悉能容受一切佛法如須彌山志意堅固",
    "X04n0223_094:0635c07": "不可動搖如善見藥能除眾生煩惱重病如明淨日",
    "X04n0223_094:0635c08": "能破眾生無明闇障猶如大地能作一切眾生依處",
    "X04n0223_094:0635c09": "猶如好風能作一切眾生義利猶如明燈能為眾生",
    "X04n0223_094:0635c10": "生智慧光猶如大雲能為眾生雨寂滅法猶如淨月",
    "X04n0223_094:0635c11": "能為眾生放福德光猶如帝釋悉能守護一切眾生",
    "X04n0223_094:0635c12": "而我云何能知能說彼功德行善男子於此南方海",
    "X04n0223_094:0635c13": "潮之處有一國土名那羅素中有仙人名毗目瞿沙",
    "X04n0223_094:0635c14": "汝詣彼問菩薩云何學菩薩行修菩薩道時善財童",
    "X04n0223_094:0635c15": "子頂禮其足遶無數&#x5E00;殷勤瞻仰悲泣流淚作是思",
    "X04n0223_094:0635c16": "惟得菩提難近善知識難遇善知識難得菩薩諸根",
    "X04n0223_094:0635c17": "難淨菩薩諸根難值同行善知識難如理觀察難依",
    "X04n0223_094:0635c18": "教修行難值遇出生善心方便難值遇增長一切智",
    "X04n0223_094:0635c19": "法光明難作是念已辭退而行。",
    "X04n0223_094:0635c21": "大方廣佛新華嚴經合論卷第九十四",
    "X04n0223_094:0635c23": "音切",
    "X04n0223_094:0635c24": "沸[0635c24] (方未切)。瓶[0635c24] (薄經切)。額[0635c24] (五陌切)。傅[0635c24] (方務切)。鳧[0635c24] (扶音)。枳[0635c24] (紙音)。衝[0635c24] (昌容切)。"
}