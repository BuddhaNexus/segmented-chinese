{
    "T38n1767_027:0191a21": "大般涅槃經疏卷第二十七",
    "T38n1767_027:0191a23": "隋章安頂法師撰",
    "T38n1767_027:0191a24": "唐天台沙門湛然再治",
    "T38n1767_027:0191a25": "師子吼品之五",
    "T38n1767_027:0191a26": "[0191a26] 起卷是第二明定慧相資。亦是相即亦應言",
    "T38n1767_027:0191a27": "捨。但是略耳。又捨無別法。定慧均平即名為",
    "T38n1767_027:0191a28": "捨。文中先問後答。問意云。慧能斷惑何須用",
    "T38n1767_027:0191a29": "定。舉偏別之難。以祈圓融之說。初師子吼引",
    "T38n1767_027:0191b01": "佛經為難。果知不破外人。亦非破問者。只是",
    "T38n1767_027:0191b02": "破佛為緣之經。佛經不出四教。觀此義意。正",
    "T38n1767_027:0191b03": "用圓破別。別既被破餘例可知。次佛答中初",
    "T38n1767_027:0191b04": "文為兩。初總破。次別破。初總中總唱。是義不",
    "T38n1767_027:0191b05": "然。何所不該。若邪執若小教。若共教若漸次。",
    "T38n1767_027:0191b06": "皆墮不然之中。但是治內之流滯。非破外之",
    "T38n1767_027:0191b07": "閑邪。次別破為二。先以法料簡。後示圓融無",
    "T38n1767_027:0191b08": "方定慧。於初文中為七。一約無異。二約無有。",
    "T38n1767_027:0191b09": "三約無所。四約無缺。五約無動。六約無能。七",
    "T38n1767_027:0191b10": "約無作。初約無異破者文為二。一論體同。次",
    "T38n1767_027:0191b11": "舉譬。譬體同也。何者惑者咸謂煩惱與智慧",
    "T38n1767_027:0191b12": "其猶水火怨賊。須修智慧故破煩惱。自別教",
    "T38n1767_027:0191b13": "已還莫不如此。故師子吼挾此設難。祈於異",
    "T38n1767_027:0191b14": "聞。佛以圓破別。何者智慧何者煩惱。蓋是法",
    "T38n1767_027:0191b15": "界之解惑。解惑同體無二無別。若惑時舉體",
    "T38n1767_027:0191b16": "是惑。惑外無智。若解時舉體是解。解外無惑。",
    "T38n1767_027:0191b17": "經言煩惱即菩提。菩提即煩惱。又經言。出法",
    "T38n1767_027:0191b18": "性外更無有法。出外有法即非法界。若然有",
    "T38n1767_027:0191b19": "煩惱時則無智慧。何所論破。若有智慧無復",
    "T38n1767_027:0191b20": "煩惱。復何所破。而言智慧能破煩惱。故舉明",
    "T38n1767_027:0191b21": "時無闇闇時無明。喻此圓法。斯理斯文彪炳",
    "T38n1767_027:0191b22": "灼然。不應餘解。從誰有智慧下。第二約無有",
    "T38n1767_027:0191b23": "以破文為二。先責人法。次結無破。初文者。",
    "T38n1767_027:0191b24": "自三藏已上別教已還。不能法界圓融虛己",
    "T38n1767_027:0191b25": "忘物。二乘猶存我衣我&#x9262;。菩薩則嚴土化人。",
    "T38n1767_027:0191b26": "彼我雙存智斷俱證。此則有誰不得無誰。佛",
    "T38n1767_027:0191b27": "以圓法責之。只此智慧是煩惱。誰以煩惱斷",
    "T38n1767_027:0191b28": "於煩惱。只此煩惱是智慧。誰以智慧斷於智",
    "T38n1767_027:0191b29": "慧。尚無煩惱斷於煩惱。何得智慧斷於智慧。",
    "T38n1767_027:0191c01": "是故結云。如其無者則無所破。從善男子若",
    "T38n1767_027:0191c02": "言智慧下。第三約無所以破文為二。先雙明",
    "T38n1767_027:0191c03": "不到到。次雙結無破。何者智慧是法界。縱令",
    "T38n1767_027:0191c04": "出法界外有煩惱。用法界內智慧破外煩惱。",
    "T38n1767_027:0191c05": "為不到彼所能破。為到彼所能破。若不到彼",
    "T38n1767_027:0191c06": "所能破。凡人不到亦應能破。若到彼所即能",
    "T38n1767_027:0191c07": "破者。為初念能破後念能破。若初念不能後",
    "T38n1767_027:0191c08": "亦不能。是故結云。到與不到若能破者是義",
    "T38n1767_027:0191c09": "不然。法界之外更無復法。是故無所。從復次",
    "T38n1767_027:0191c10": "毘婆下。第四約無缺以破文為二。先約法正",
    "T38n1767_027:0191c11": "破。次舉譬。初法意者。智慧是法界。圓滿具足",
    "T38n1767_027:0191c12": "無有缺減。智慧即是戒定等而無有異。那忽",
    "T38n1767_027:0191c13": "法界外而猶有伴。共破法界外之煩惱。既無",
    "T38n1767_027:0191c14": "伴破獨亦不能。故舉盲譬。若獨若伴俱不見",
    "T38n1767_027:0191c15": "色。若獨若伴是缺減義。從善男子。如地堅性",
    "T38n1767_027:0191c16": "下。第五約無動以破。文為二。先舉類破次結",
    "T38n1767_027:0191c17": "破。如四大性不可動轉。更無一物改動四大",
    "T38n1767_027:0191c18": "令失本性。煩惱亦爾。與智同性。智性自斷。煩",
    "T38n1767_027:0191c19": "惱之性亦自是斷。云何以斷能斷於斷。次結",
    "T38n1767_027:0191c20": "文云。毘婆舍那決定不能破諸煩惱。從善男",
    "T38n1767_027:0191c21": "子如鹽性鹹下。第六約無能以破文為四。前",
    "T38n1767_027:0191c22": "奪次縱。三更奪。四復縱。初舉鹽蜜轉他同己",
    "T38n1767_027:0191c23": "即奪。智慧不能如鹽蜜。不滅之法。智慧不能",
    "T38n1767_027:0191c24": "彊令其滅此奪。智慧無斷惑之功。次若言下",
    "T38n1767_027:0191c25": "引鹽能鹹者。縱於智慧能滅他者。智慧自念",
    "T38n1767_027:0191c26": "念滅。豈令他滅。如溺人自沈何得浮他。三善",
    "T38n1767_027:0191c27": "男子有二種下更奪。正以性滅奪之。智是性",
    "T38n1767_027:0191c28": "滅不能令煩惱滅。四若言智慧能滅下。復重",
    "T38n1767_027:0191c29": "縱之。舉火燼斧伐求其滅處不可得也。前一",
    "T38n1767_027:0192a01": "縱奪。明無常苦空及緣修等智慧。自是無常",
    "T38n1767_027:0192a02": "何能斷惑。歷然可見。後一縱奪。責不見能斷",
    "T38n1767_027:0192a03": "所斷方所。此破法界外別有於惑。為智所斷",
    "T38n1767_027:0192a04": "何以不見處所。如火燼如斧&#x3F97;。既無燼痕則",
    "T38n1767_027:0192a05": "無惑可破。既其無惑智慧破誰。用圓破別文",
    "T38n1767_027:0192a06": "義明矣。從善男子一切下。第七約無作以破。",
    "T38n1767_027:0192a07": "亦呼此為總結於前。此中明一切諸法性自",
    "T38n1767_027:0192a08": "空者。誰令生滅。無造作者那得智慧破於煩",
    "T38n1767_027:0192a09": "惱。若修習定下。第二示圓融無方定慧。皆是",
    "T38n1767_027:0192a10": "法界。非但慧能斷惑定亦斷惑。文為四。一明",
    "T38n1767_027:0192a11": "定慧相具亦具一切法。二明定慧相即即寂",
    "T38n1767_027:0192a12": "能斷即斷能寂。三明定慧名相。四明自在適",
    "T38n1767_027:0192a13": "時。開此四科即四悉意。定慧具足三菩提即",
    "T38n1767_027:0192a14": "第一義。即寂能斷即對治。定慧名相即是世",
    "T38n1767_027:0192a15": "界。適時利益即是為人。就初定慧相具文為",
    "T38n1767_027:0192a16": "三。一即定具慧謂正智見也。二定具世間生",
    "T38n1767_027:0192a17": "滅無常等法。引證是也。三具三菩提是也。定",
    "T38n1767_027:0192a18": "為法界包含既爾。慧捨亦然。次菩薩具足二",
    "T38n1767_027:0192a19": "法下。明定慧相即若言相資此義則疏。又為",
    "T38n1767_027:0192a20": "二。初即定而慧。次即慧而定。初文中凡舉八",
    "T38n1767_027:0192a21": "譬。即定而慧妙能斷惑。次復調攝五根去。明",
    "T38n1767_027:0192a22": "即慧而定在危而安處損能益(云云)。初譬如刈",
    "T38n1767_027:0192a23": "菅草者。字音姦。詩云白華菅兮。又云無棄菅",
    "T38n1767_027:0192a24": "蒯。爾雅云白華野菅。郭璞云茅類也。甘鍋者。",
    "T38n1767_027:0192a25": "融金之器土釜也。字當作鍋。並音戈。而言甘",
    "T38n1767_027:0192a26": "者謂口歛也。次文又二。先正明。次善男子下",
    "T38n1767_027:0192a27": "明功能。並如文。定相下第三明名相者。無名",
    "T38n1767_027:0192a28": "而名。緣一實相而言三相。約三相立三名。名",
    "T38n1767_027:0192a29": "相皆是法界具一切法。定無定相故名空。慧",
    "T38n1767_027:0192b01": "達清淨法故無願求。捨無能所故有無相。若",
    "T38n1767_027:0192b02": "有菩薩下。第四自在適時巧用。文為二。先唱",
    "T38n1767_027:0192b03": "時非時。後更問答。答中明三法時非時。即是",
    "T38n1767_027:0192b04": "自行四悉。受樂等生慢宜修定者。此巧用為",
    "T38n1767_027:0192b05": "人。精進等起悔心宜修慧者。此巧修對治。二",
    "T38n1767_027:0192b06": "法平等宜修捨者。此巧修第一義。起煩惱宜",
    "T38n1767_027:0192b07": "讀誦六念者。此巧修世界。經云。修習三相以",
    "T38n1767_027:0192b08": "是因緣成無相涅槃。既言因緣即是巧修悉",
    "T38n1767_027:0192b09": "檀。以為因緣成大涅槃。又宜修於定即是有",
    "T38n1767_027:0192b10": "門。宜修於慧即是空門。宜修於捨即非空非",
    "T38n1767_027:0192b11": "有門。宜修十二部六念等即亦空亦有門。從",
    "T38n1767_027:0192b12": "四門因緣成大涅槃。復應巧作化他四悉。不",
    "T38n1767_027:0192b13": "能煩文修者須具(云云)。善男子若有菩薩修習",
    "T38n1767_027:0192b14": "下。第三修道力用文為二。初明感樂得涅槃。",
    "T38n1767_027:0192b15": "後明離苦轉障。初文又二。初明得涅槃。次論",
    "T38n1767_027:0192b16": "義。論義有兩番問答。初問躡修三法能得涅",
    "T38n1767_027:0192b17": "槃故問其相。文為二。初牒無十相名大涅槃。",
    "T38n1767_027:0192b18": "但因答竟。此旨已領未解其餘。更以十法為",
    "T38n1767_027:0192b19": "問。開善取此諸結火滅名為滅度。以翻涅槃。",
    "T38n1767_027:0192b20": "莊嚴取離諸覺觀名為涅槃。以彈開善云。子",
    "T38n1767_027:0192b21": "縛盡名滅度。果縛盡名涅槃。云何取子縛之",
    "T38n1767_027:0192b22": "文。翻涅槃之果。開善救云。具存外國子果縛",
    "T38n1767_027:0192b23": "盡俱名解脫。有餘無餘二滅俱名滅度。而出",
    "T38n1767_027:0192b24": "經者巧互其詞。以子縛盡存此音為滅度。果",
    "T38n1767_027:0192b25": "縛盡存彼音為解脫。然此中十答。皆答涅槃",
    "T38n1767_027:0192b26": "之圓德。兩師各執一句而起於爭。此是因於",
    "T38n1767_027:0192b27": "解義而起煩惱。又同觸象(云云)。師子吼下。師子",
    "T38n1767_027:0192b28": "吼重問。已聞十義未知修者。為修幾法得涅",
    "T38n1767_027:0192b29": "槃耶。次佛言下佛答。答意者。向之十法但是",
    "T38n1767_027:0192c01": "涅槃果。果之異耳。若欲修行復具十法。於中",
    "T38n1767_027:0192c02": "三。標釋結。師子吼言如佛先告下。第二明離",
    "T38n1767_027:0192c03": "苦轉障又二。先明所轉之業障。次明能轉之",
    "T38n1767_027:0192c04": "治道。初有二番問答。初番明業不定故障可",
    "T38n1767_027:0192c05": "轉。次明業不定故道可修。初問答為二。先問",
    "T38n1767_027:0192c06": "善業。次問惡業。初問善業為五。一明無窮。二",
    "T38n1767_027:0192c07": "明必定。三重無窮。四重必定。五舉況結問。初",
    "T38n1767_027:0192c08": "又三。一語端。二領旨。三結問。初告純陀者",
    "T38n1767_027:0192c09": "此欲設問之由。漸如佛下領旨。施畜生百倍",
    "T38n1767_027:0192c10": "闡提千倍者。畜生前因惡今報卑。闡提取前",
    "T38n1767_027:0192c11": "因善。今報勝故有百千之殊。上文殺畜生得",
    "T38n1767_027:0192c12": "下罪。殺闡提無罪。此復云何。答畜無斷善謗",
    "T38n1767_027:0192c13": "法之愆。闡提有此之失。純陀大士下結問。次",
    "T38n1767_027:0192c14": "世尊經中復說下。問必定又二。先領次正問",
    "T38n1767_027:0192c15": "純陀心重而因勝。此業決定何得成佛。三世",
    "T38n1767_027:0192c16": "尊經中說下重明無窮。四世尊經中說下重",
    "T38n1767_027:0192c17": "明必定。五又阿尼樓馱下舉況結問。次世尊",
    "T38n1767_027:0192c18": "若善果下。第二舉四人惡業無窮云何能得",
    "T38n1767_027:0192c19": "菩提。佛言下答又為二。一讚問。二答。答又",
    "T38n1767_027:0192c20": "二。初緣起。次正答。初歎業力深是答問緣起。",
    "T38n1767_027:0192c21": "然佛十力亦無優降特是。宜爾。又業輕重定",
    "T38n1767_027:0192c22": "不定等難知。餘人不解故稱為大。有諸眾生",
    "T38n1767_027:0192c23": "下。正答又四。一開權。二顯實。三釋權。四釋",
    "T38n1767_027:0192c24": "實。初開權者。為不信人唱言決定。一切作業",
    "T38n1767_027:0192c25": "下。第二顯實。業法不同有輕有重有定有不",
    "T38n1767_027:0192c26": "定。安得一向決定。或有人下釋權。只緣邪者",
    "T38n1767_027:0192c27": "不信為其定說。或重業下釋實又二。先出愚",
    "T38n1767_027:0192c28": "智二人。從一切眾生下。二雙。出二轉。智轉重",
    "T38n1767_027:0192c29": "為輕定為不定。愚轉輕為重不定為定。若如",
    "T38n1767_027:0193a01": "是下。第二番問答。明業不定可得修道。問意",
    "T38n1767_027:0193a02": "有兩。一以惡業不定。何用梵行求於涅槃。二",
    "T38n1767_027:0193a03": "以善業不定故。亦何用梵行求於涅槃。佛答",
    "T38n1767_027:0193a04": "此問。其文甚廣。所破疑惑處多故不可不委。",
    "T38n1767_027:0193a05": "若不曉此一切行不成。是故此文。文相稍長。",
    "T38n1767_027:0193a06": "文為四。一正明業不定故修道。二明業定有",
    "T38n1767_027:0193a07": "多過。三雙明業定不定。四結不定故修道。初",
    "T38n1767_027:0193a08": "又二。先明不定。次善惡相奪。初又二。先若定",
    "T38n1767_027:0193a09": "者不勞修道。二以不定可得修道。若能遠離",
    "T38n1767_027:0193a10": "下。明善惡相奪。以惡不定故可得為善。善不",
    "T38n1767_027:0193a11": "定故可得為惡。若一切業定得果下。二明定",
    "T38n1767_027:0193a12": "則多過又二。初明定則無修道。次明定故則",
    "T38n1767_027:0193a13": "有多過。就初又二。前略次廣。略中二。初明若",
    "T38n1767_027:0193a14": "定則不須修道。次明若不修道則無解脫。若",
    "T38n1767_027:0193a15": "一切業下。二明廣說亦二。先廣明定則不須",
    "T38n1767_027:0193a16": "修。次若人遠離下。廣明若不修則無解脫期。",
    "T38n1767_027:0193a17": "善男子一切業定下。是第二明業定多有過",
    "T38n1767_027:0193a18": "又二。初明業定過。次明人時定過。前文又二。",
    "T38n1767_027:0193a19": "初正明有過則應一作善惡業。永受善惡永",
    "T38n1767_027:0193a20": "無息期。次業果若爾下。結無修道。人作人受",
    "T38n1767_027:0193a21": "下。第二明人時定過又二。初正明過。次結不",
    "T38n1767_027:0193a22": "須修道。前又二。初明人定之過。業若定者。人",
    "T38n1767_027:0193a23": "天六道貴賤好醜。永應常爾。不可改動。小時",
    "T38n1767_027:0193a24": "作業下。二明時定之過。小時作業還小時受。",
    "T38n1767_027:0193a25": "壯老亦爾。次業若無失下。結無修道。善男子",
    "T38n1767_027:0193a26": "業有二種下。第三廣明業有定不定又二。初",
    "T38n1767_027:0193a27": "唱定不定兩章。次解釋。然業有四句。一報定",
    "T38n1767_027:0193a28": "時不定。二時定報不定。三俱定。四俱不定。今",
    "T38n1767_027:0193a29": "合為兩章。報定時不定時報俱定。同入定章",
    "T38n1767_027:0193b01": "門。時定報不定時報俱不定。同入不定章門。",
    "T38n1767_027:0193b02": "所以然者。正意皆據報定為正。定業有二下。",
    "T38n1767_027:0193b03": "第二釋章門又二。初釋定章門甚多。次釋不",
    "T38n1767_027:0193b04": "定章門極少。止十二字。初釋定門更為兩章。",
    "T38n1767_027:0193b05": "一報定時定。二報定時不定。緣合則受下即",
    "T38n1767_027:0193b06": "釋。先釋報定時不定。時不定者。於現生後三",
    "T38n1767_027:0193b07": "時應受。而不受者此永不受。必時不定。報定",
    "T38n1767_027:0193b08": "者。善惡報具唯待緣合。緣合即受無有毫差。",
    "T38n1767_027:0193b09": "若定心作下。第二釋俱定又三。一釋報定。二",
    "T38n1767_027:0193b10": "釋時定。三雙結。初文又三。一明定業。二還復",
    "T38n1767_027:0193b11": "不定三釋疑證轉。此初正明定。復有四事莊",
    "T38n1767_027:0193b12": "嚴。一信心。二歡喜。三發願。四供養。此據善",
    "T38n1767_027:0193b13": "業四事飾之。惡亦例爾。一信惡。二歡喜。三發",
    "T38n1767_027:0193b14": "願。四供養惡黨。以此嚴於惡智者。善根下。第",
    "T38n1767_027:0193b15": "二明此業復遇緣迴轉。還復不定又三。一智",
    "T38n1767_027:0193b16": "人轉重為輕。二愚人轉輕為重。三結是不定。",
    "T38n1767_027:0193b17": "菩薩無地獄業下。第三釋疑證轉。恐物情疑",
    "T38n1767_027:0193b18": "見諸聖人而生地獄。豈非業定。故今釋之。實",
    "T38n1767_027:0193b19": "無彼業但是願力而生其中。為度眾生故。結",
    "T38n1767_027:0193b20": "云。非現生後受是果報。所言證轉者。前文雖",
    "T38n1767_027:0193b21": "言愚智轉業未見其證。今明聖人入惡化物。",
    "T38n1767_027:0193b22": "若業不轉則在彼無益。既其有益當知可轉。",
    "T38n1767_027:0193b23": "其中又二。初略次廣。我念往昔與提婆下。第",
    "T38n1767_027:0193b24": "二釋時定又二。先釋現報。次雙結生後。現報",
    "T38n1767_027:0193b25": "又二。前明為調達所弊是現事。次為迦羅富",
    "T38n1767_027:0193b26": "所弊。小般若云歌利。賢愚經云迦利。釋論云",
    "T38n1767_027:0193b27": "迦梨。同是一人。梵音不同。忍辱名戒者。次第",
    "T38n1767_027:0193b28": "六度相攝。皆不言忍是戒。今云忍名為戒者。",
    "T38n1767_027:0193b29": "何也。此是戒忍更互相成。忍若內明戒亦外",
    "T38n1767_027:0193c01": "淨。於忍只是忍於殺盜婬妄。戒只防此。是故",
    "T38n1767_027:0193c02": "忍有成戒之力。故言忍名為戒。今明忍為法",
    "T38n1767_027:0193c03": "界具一切法。不能具說。且舉一端。故言忍名",
    "T38n1767_027:0193c04": "為戒。說文云。劓者割鼻刖者斷足。善業生報",
    "T38n1767_027:0193c05": "後報下。第二雙結兩報。菩薩得菩提下。第三",
    "T38n1767_027:0193c06": "雙結報時兩定又二。初雙結。次偏結時。初文",
    "T38n1767_027:0193c07": "者。闡提犯五逆。惡業雖不可現報。復不得受",
    "T38n1767_027:0193c08": "後報。應生報此時報定。文云。得菩提時一切",
    "T38n1767_027:0193c09": "諸業悉得現報者。此時菩薩斷一切惑無生",
    "T38n1767_027:0193c10": "後報。唯一生在即得佛果故云得現報。又解。",
    "T38n1767_027:0193c11": "若以一生之言。同於分段則不名現報。以增",
    "T38n1767_027:0193c12": "一品智斷名為一生。故雖一生仍名現報。一",
    "T38n1767_027:0193c13": "云。只法身佛有此現報。二云。是&#x8FF9;身佛有此",
    "T38n1767_027:0193c14": "現報。即指應身。若業定得現世報下。第二偏",
    "T38n1767_027:0193c15": "結時。定正為時定。故只得現報不得生後。又",
    "T38n1767_027:0193c16": "修三十二相業不得現報者。以此業難成必",
    "T38n1767_027:0193c17": "為佛因故都無現報。若業不得三種下十二",
    "T38n1767_027:0193c18": "字。即釋不定章門。對前可知故不廣說。若言",
    "T38n1767_027:0193c19": "諸業定得下。第四結成不定故有修道又二。",
    "T38n1767_027:0193c20": "初結定則為失。次一切眾生下。結不定為得。",
    "T38n1767_027:0193c21": "有二種人下。第二明能轉障治道又三。初轉",
    "T38n1767_027:0193c22": "障人。次轉障行。三明轉相。初人又二。先法說。",
    "T38n1767_027:0193c23": "次舉十二譬。初後二譬有合。中十無合。中十",
    "T38n1767_027:0193c24": "譬中第九譬云。無副軸者二說。一云。乘車遠",
    "T38n1767_027:0193c25": "行須儲軸為副擬備折傷。如天子御車有副",
    "T38n1767_027:0193c26": "牛代倦。二解云。此字誤應是輻軸。若欲乘車",
    "T38n1767_027:0193c27": "須此輻軸。師子吼言下。第二明轉障之行。有",
    "T38n1767_027:0193c28": "問有答。初問中二。先領旨。次正問。問意。何",
    "T38n1767_027:0193c29": "等輕業重受。何等重業輕受。佛答又三。先出",
    "T38n1767_027:0194a01": "愚智二人輕重不定。次舉六復次。次以十四",
    "T38n1767_027:0194a02": "善男子譬說及多雜喻。初文又二。初出人。次",
    "T38n1767_027:0194a03": "法說廣明其相。云身戒心慧者。合束為言只",
    "T38n1767_027:0194a04": "是戒慧二事。若然修此戒慧能令重業為輕。",
    "T38n1767_027:0194a05": "無此二事令輕為重。離而為語。故云修身修",
    "T38n1767_027:0194a06": "戒修心修慧。身是七支。戒防意地。修心靜攝。",
    "T38n1767_027:0194a07": "修慧者是般若。七種淨戒者。即七支戒。不修",
    "T38n1767_027:0194a08": "心謂不修三種相。即是入住出三相。又不能",
    "T38n1767_027:0194a09": "觀生住滅三相無生無住無滅。不修慧者謂",
    "T38n1767_027:0194a10": "不修梵行。梵行中具三法以慧為正。次六復",
    "T38n1767_027:0194a11": "次者。第一可見。第二文中身數者。五陰五根",
    "T38n1767_027:0194a12": "四大等數。下戒者即雞狗牛雉等戒。又言為",
    "T38n1767_027:0194a13": "天五欲而持戒者。即是下戒。邊戒者。河西云。",
    "T38n1767_027:0194a14": "外道五戒非佛法內。內方名中故名曰邊。或",
    "T38n1767_027:0194a15": "言窮惡欲邊。持樂戒者即是窮於樂邊。持苦",
    "T38n1767_027:0194a16": "戒者即窮於苦邊。餘四如文。十四善男子中。",
    "T38n1767_027:0194a17": "第二云。火天者。火是天口。若供養之無燒魚",
    "T38n1767_027:0194a18": "肉煙氣至天。天得此氣故是天口。又外道事",
    "T38n1767_027:0194a19": "火以火為師。又用此火供養於師。以尊師故",
    "T38n1767_027:0194a20": "呼火為天口。最後雜喻中。云兜羅茸者楊華。",
    "T38n1767_027:0194a21": "身者八尺。相者五包也。因者飯食等也。果者",
    "T38n1767_027:0194a22": "過去五戒感身為果。聚者色陰聚也。身一者",
    "T38n1767_027:0194a23": "總彼假實合成一身。身二者四大和合所得。",
    "T38n1767_027:0194a24": "此身自身。他者彼身。又此身者業力所得。他",
    "T38n1767_027:0194a25": "身者即遺體。身滅者念念不住。身等者有人",
    "T38n1767_027:0194a26": "觀身與虛空等。又言六道各有身故言等。身",
    "T38n1767_027:0194a27": "修即所修之法。修者能修之人還是人法。後",
    "T38n1767_027:0194a28": "戒慧例應可解。師子吼言是人下。第三明業",
    "T38n1767_027:0194a29": "轉之相二番問答。初問云何轉輕為重。後問",
    "T38n1767_027:0194b01": "云何轉重為輕。答如文。",
    "T38n1767_027:0194b02": "師子吼品之六",
    "T38n1767_027:0194b03": "[0194b03] 起卷第四勸修文為二。一舉法勸。二舉人勸。",
    "T38n1767_027:0194b04": "初舉法中先問次答。問為三。一問佛性力故",
    "T38n1767_027:0194b05": "應同得涅槃。那有六道差別。二問既有佛性",
    "T38n1767_027:0194b06": "應自得菩提何用修道。三問既有佛性即能",
    "T38n1767_027:0194b07": "吸得菩提。初問先領旨。次作問如文。世尊下",
    "T38n1767_027:0194b08": "第二問又四。一領經。二作譬。三合。四結難如",
    "T38n1767_027:0194b09": "文。若一闡提下。第三問又為三。法譬合如文。",
    "T38n1767_027:0194b10": "次佛答為二。初正答。次總結。初為四。一答同",
    "T38n1767_027:0194b11": "得涅槃難。二答吸取菩提難。三答不須修道",
    "T38n1767_027:0194b12": "難。四重答吸取難。答初有譬合結。譬中先總",
    "T38n1767_027:0194b13": "大意。河邊七人咸備手足。手足雖同而有度",
    "T38n1767_027:0194b14": "與不度。次別列七人。初七人者。前二是外凡。",
    "T38n1767_027:0194b15": "次一是內凡。後四是聖人。外凡窮惡闡提。次",
    "T38n1767_027:0194b16": "將立而退故為二人。內凡有五方便。同為一",
    "T38n1767_027:0194b17": "者雖復優劣俱未發真。聖人為四者。聲聞不",
    "T38n1767_027:0194b18": "侵習。支佛侵習。菩薩侵習復化眾生。佛習氣",
    "T38n1767_027:0194b19": "盡。若不作此解無以取異。上說眾生皆有佛",
    "T38n1767_027:0194b20": "性。眾生何故不同得涅槃。欲令分明更作一",
    "T38n1767_027:0194b21": "河七人不同。此經前後凡說六河。謂生死涅",
    "T38n1767_027:0194b22": "槃河。煩惱佛性河。善法惡法河。兩兩相對。生",
    "T38n1767_027:0194b23": "死論得出不得出。涅槃論得入不得入。煩惱",
    "T38n1767_027:0194b24": "論能斷不能斷。佛性論能見不能見。惡法論",
    "T38n1767_027:0194b25": "能離不能離。善法論至極不至極。此中正明",
    "T38n1767_027:0194b26": "恒河譬生死。迦葉品以大涅槃為河。河中七",
    "T38n1767_027:0194b27": "人離合不同。此文明七人。後品明七眾生。此",
    "T38n1767_027:0194b28": "中合四果為一。第四離三乘為三人。後品離",
    "T38n1767_027:0194b29": "四果為四人。合支佛菩薩佛為第七人。至下",
    "T38n1767_027:0194c01": "當更分別。言洗浴者。譬出家受戒自身清淨。",
    "T38n1767_027:0194c02": "怖畏寇賊者譬煩惱。采華者二解。一云。七淨",
    "T38n1767_027:0194c03": "華即是求因。二云。游諸覺華即是求果。出家",
    "T38n1767_027:0194c04": "應是出河。而言入河者。欲明生死涅槃非迢",
    "T38n1767_027:0194c05": "然別。須於生死中而求涅槃。第一人者下。別",
    "T38n1767_027:0194c06": "列七人。沒即闡提。過去乏善宿因既劣。現在",
    "T38n1767_027:0194c07": "無信故不習浮。第二人是將立而退身力大",
    "T38n1767_027:0194c08": "者。過去善深今生不修。名不習浮能斷善根。",
    "T38n1767_027:0194c09": "第三人即是得住以譬內凡。沒已出者昔日",
    "T38n1767_027:0194c10": "經沒。第四人即是四果以譬四方。四方者下",
    "T38n1767_027:0194c11": "文以四方譬四諦。非今用譬。文云。不知出處",
    "T38n1767_027:0194c12": "故觀方。以昔不知出處故不觀。今知出處故",
    "T38n1767_027:0194c13": "言觀方。又不知大乘出處故取小果。第五人",
    "T38n1767_027:0194c14": "即支佛。亦云。觀方過於四果。以利根故不取",
    "T38n1767_027:0194c15": "四果。但為自證故言而去。同畏生死故言怖。",
    "T38n1767_027:0194c16": "第六人即菩薩。去不住者不住生死。淺處住",
    "T38n1767_027:0194c17": "者心安生死。從其心邊故言淺處。第七人即",
    "T38n1767_027:0194c18": "是佛。善男子生死大河下。第二合譬。先合總",
    "T38n1767_027:0194c19": "譬。畏煩惱賊合前怖畏。發意欲度合前入河。",
    "T38n1767_027:0194c20": "出家剃髮合前洗浴。身披法服合前采華。既",
    "T38n1767_027:0194c21": "出家已下。第二合別譬七人。初合常沒。即一",
    "T38n1767_027:0194c22": "闡提。此中略合。有六因緣下廣合五部僧者。",
    "T38n1767_027:0194c23": "二解。一云。五眾向五眾邊更互說過。二云。是",
    "T38n1767_027:0194c24": "五部律。佛滅度後一百餘年育王設會。上座",
    "T38n1767_027:0194c25": "他鞞羅立義。摩訶僧祇大眾不同。分為二部。",
    "T38n1767_027:0194c26": "後上座部更生二部。謂雪山。薩婆多。雪山絕",
    "T38n1767_027:0194c27": "後。薩婆多更習僧祇生於三部。謂彌沙塞。曇",
    "T38n1767_027:0194c28": "無德。迦葉遺。就婆多僧祇為五部。如來預見",
    "T38n1767_027:0194c29": "互相是非。大集經亦預指五部。如宗輪論廣",
    "T38n1767_027:0195a01": "明分部以為二十。非今文要故不引。第二人",
    "T38n1767_027:0195a02": "下合將立而退。即外凡人亦能斷善而不同",
    "T38n1767_027:0195a03": "恒沒。第三人者下。此合內凡得住之人。小大",
    "T38n1767_027:0195a04": "兩位俱在中者。豈非通教三人共位。若作別",
    "T38n1767_027:0195a05": "義大乘教異不應同位。文云。信如來是一切",
    "T38n1767_027:0195a06": "智常恒無變。一切眾生悉有佛性。一云。此是",
    "T38n1767_027:0195a07": "三乘。初業不愚於法如勝鬘說。此文多有所",
    "T38n1767_027:0195a08": "關。若信如來常不變易眾生有佛性。則似別",
    "T38n1767_027:0195a09": "義。以大涅槃心修方便行入方便位。下文須",
    "T38n1767_027:0195a10": "跋得果即是其義。第四人者合四為一。但斷",
    "T38n1767_027:0195a11": "正不侵習。第五人是支佛。但侵少許習。第六",
    "T38n1767_027:0195a12": "人是菩薩。能侵多習復化眾生。第七人是佛",
    "T38n1767_027:0195a13": "習究竟盡。為此義故。分四人之異。此是通義。",
    "T38n1767_027:0195a14": "既具兩文未可專是。今作一種推之只是通",
    "T38n1767_027:0195a15": "義。俱指分段生死為河。以大涅槃心發意求",
    "T38n1767_027:0195a16": "度。而有七種差別不同。同有佛性義。同成涅",
    "T38n1767_027:0195a17": "槃義。亦成答問宜作此說。是恒河邊下第三",
    "T38n1767_027:0195a18": "結譬。酬其應同涅槃之問。手足俱備答其佛",
    "T38n1767_027:0195a19": "性是同。習浮不習浮得度不得度。答其不同",
    "T38n1767_027:0195a20": "得涅槃之問。文為二。初明不修不得非如來",
    "T38n1767_027:0195a21": "咎。法譬如文。次明修者必得。舉三譬譬之又",
    "T38n1767_027:0195a22": "二。先譬。次合如文。汝言眾生下。第二超答第",
    "T38n1767_027:0195a23": "三問又二。初牒問褒貶。若能修者必得不疑",
    "T38n1767_027:0195a24": "是故褒歎。若不肯修自恃有性。欲令吸取者",
    "T38n1767_027:0195a25": "故貶之為非。次譬如有人下。正答中二。初答",
    "T38n1767_027:0195a26": "修者必得故舉汲井喻之。井譬五陰身。渴乏",
    "T38n1767_027:0195a27": "譬厭苦求樂。心井深譬身性理遠雖不見而",
    "T38n1767_027:0195a28": "必有。汲取譬因修見性。佛性亦爾下合如文。",
    "T38n1767_027:0195a29": "次胡麻下譬不修則不得。合如文。如汝所說",
    "T38n1767_027:0195b01": "世有病人下。第三追答第二問又二。初訶其",
    "T38n1767_027:0195b02": "引經謬。解六住不同。一云。是十住中之第六",
    "T38n1767_027:0195b03": "住。二云。是十地中第六地。此地般若現前有",
    "T38n1767_027:0195b04": "自差之義。佛訶云。我言遇病自差者。為六住",
    "T38n1767_027:0195b05": "菩薩說不為凡人。示其僻引。次譬如虛空下。",
    "T38n1767_027:0195b06": "正答。凡舉三譬。有人云。此舉世間眼所見空",
    "T38n1767_027:0195b07": "以之為喻。有取真諦空為喻。有云。即是理內",
    "T38n1767_027:0195b08": "非內非外之空。中論云。虛空非有非無非內",
    "T38n1767_027:0195b09": "非外。此譬佛性。次文中云財物者。財在他方",
    "T38n1767_027:0195b10": "雖不現用往取即得。譬佛性雖未能見修之",
    "T38n1767_027:0195b11": "即會。後文中云造業者。造譬初心。業譬修習。",
    "T38n1767_027:0195b12": "果譬見性。其中有六句。一非內。二非外。三非",
    "T38n1767_027:0195b13": "有。四非無。五非本無今有。六非無因出。非此",
    "T38n1767_027:0195b14": "作此受下。二明修者必得。有五句次第釋之。",
    "T38n1767_027:0195b15": "一云。非此陰作業此陰受果。若此作此受則",
    "T38n1767_027:0195b16": "是一陰一即是常。又不由此陰而有後陰此",
    "T38n1767_027:0195b17": "則為斷。第二句非字冠下。即非此作彼受者。",
    "T38n1767_027:0195b18": "非此陰作業彼陰受果。河西云。人作天受者。",
    "T38n1767_027:0195b19": "則有因而無。果有果而無因。有果無因是常",
    "T38n1767_027:0195b20": "見。有因無果是斷見。亦應有彼作此受。無者",
    "T38n1767_027:0195b21": "可解。彼作彼受同第一句。第四無作無受都",
    "T38n1767_027:0195b22": "無因果是則不可。時節和合是第五句。眾生",
    "T38n1767_027:0195b23": "佛性下合譬。初合造業六句。但合五不合非",
    "T38n1767_027:0195b24": "無因出。初合第五句。非內非外合第一雙。非",
    "T38n1767_027:0195b25": "有非無合第二雙。非此非彼下。合第二修者",
    "T38n1767_027:0195b26": "必得感果之相。前有五句今備合。初非彼非",
    "T38n1767_027:0195b27": "此即合兩句。非彼是合非彼作彼受。非此即",
    "T38n1767_027:0195b28": "合非此作此受。非餘處來即合非此作彼受。",
    "T38n1767_027:0195b29": "非無因緣合上無作無受。亦非一切眾生下。",
    "T38n1767_027:0195c01": "合前時節和合而有。善男子下。第四重答第",
    "T38n1767_027:0195c02": "三問。前問答有法說譬說。今直答譬。初非其",
    "T38n1767_027:0195c03": "問次答初非者夫磁石不能吸鐵。次何以故",
    "T38n1767_027:0195c04": "下。釋不吸意又二。先釋次譬。初文者。石無心",
    "T38n1767_027:0195c05": "識寧能吸取。如葵藿無心而隨日東西。芭蕉",
    "T38n1767_027:0195c06": "無耳聞雷出華。皆異法出生能隨能聽。琥珀",
    "T38n1767_027:0195c07": "吸芥亦復如是。安得以此例佛性耶。今釋異",
    "T38n1767_027:0195c08": "法出生異法滅壞者。異法有故異法出生。諸",
    "T38n1767_027:0195c09": "法皆為因緣所起。因緣於諸法名之為異。有",
    "T38n1767_027:0195c10": "異因緣便有諸法。故言異法有故異法出生。",
    "T38n1767_027:0195c11": "亦如水土為芽緣。芽與水土何時有心領解",
    "T38n1767_027:0195c12": "生法。云我與汝生汝可受生。但有此異緣芽",
    "T38n1767_027:0195c13": "則得生。亦如水因緣故火便盡滅。水火亦無",
    "T38n1767_027:0195c14": "更相領解我起汝滅。次舉葵藿東西向日。豈",
    "T38n1767_027:0195c15": "應有心而作此事。故更為譬。作譬凡舉五譬。",
    "T38n1767_027:0195c16": "次磁石吸下又二。初還以譬合譬。次眾生佛",
    "T38n1767_027:0195c17": "性下。更以法合所譬之法。即是佛性文為三。",
    "T38n1767_027:0195c18": "一明因不吸果。二明佛性無有住處。三廣辨",
    "T38n1767_027:0195c19": "佛性。初文又三初正合磁石之譬。次舉十二",
    "T38n1767_027:0195c20": "因緣顯無吸之義。無明為因諸行為果。乃至",
    "T38n1767_027:0195c21": "生因死果。無明豈能吸諸行耶。亦如佛性不",
    "T38n1767_027:0195c22": "能吸菩提。三有佛下正顯不吸。次善男子若",
    "T38n1767_027:0195c23": "言佛性下。第二明佛性無住處。有法譬合。法",
    "T38n1767_027:0195c24": "可見。如十二因緣下譬又二。先正舉譬。次舉",
    "T38n1767_027:0195c25": "如來帖譬。如來是舉顯佛性是舉隱。次佛性",
    "T38n1767_027:0195c26": "下合譬如文。譬如四大下。第三廣明佛性為",
    "T38n1767_027:0195c27": "四。一明非當非現而說當有。第二明非即非",
    "T38n1767_027:0195c28": "離。第三簡邪正。第四廣出體性初非當非現",
    "T38n1767_027:0195c29": "約眾生當得故名當有。有譬有合。然四大無",
    "T38n1767_027:0196a01": "的一業能感地大。復有一業能感火大。餘二",
    "T38n1767_027:0196a02": "亦爾。但聽業緣總能感得。佛性亦爾。時至即",
    "T38n1767_027:0196a03": "現故以四大為譬。譬云有輕有重者。風火輕",
    "T38n1767_027:0196a04": "地水重。又言赤白黃黑者此配其色。火赤風",
    "T38n1767_027:0196a05": "白地黃水黑。若配五行火赤金白地黃水黑",
    "T38n1767_027:0196a06": "木青。又小乘中明風無色。大乘明風有色。五",
    "T38n1767_027:0196a07": "行中金在西方主白又主秋。秋氣白秋風蕭",
    "T38n1767_027:0196a08": "飋故言風白未詳。合如文。譬如有王下。二明",
    "T38n1767_027:0196a09": "佛性非即非離。有譬有合。初文中言萊茯根",
    "T38n1767_027:0196a10": "者。爾雅作蘆菔。郭注為蘿茯。蘿茯為正。牽象",
    "T38n1767_027:0196a11": "示眾盲者。他作一存一亡釋之。頭足等皆非",
    "T38n1767_027:0196a12": "象亡也。不離頭足等是象存也。佛性非六法",
    "T38n1767_027:0196a13": "亡也。六法之外無別佛性還用六法存也。如",
    "T38n1767_027:0196a14": "此釋者不得出於即離兩句。況得絕於四句",
    "T38n1767_027:0196a15": "離百非耶。此文雙彈即離。非頭足為象此",
    "T38n1767_027:0196a16": "彈即也。離是無象此彈離也。頭足之中既無",
    "T38n1767_027:0196a17": "有象不可即也。頭足之外既無別象不可離",
    "T38n1767_027:0196a18": "也。非即非離非內非外而得言象。眾生佛性",
    "T38n1767_027:0196a19": "亦復如是。非即六法非離六法。非內非外故",
    "T38n1767_027:0196a20": "名中道。名為佛性。若取六法為佛性者。乃是",
    "T38n1767_027:0196a21": "眾盲之佛性。若離六法為佛性者。如指虛空",
    "T38n1767_027:0196a22": "為佛性。如諸婆羅門所謗為仙豫所害。取不",
    "T38n1767_027:0196a23": "即不離中道為佛性者。如大王臣智所見佛",
    "T38n1767_027:0196a24": "性。若得不即不離意。廣歷諸法悉是佛性。四",
    "T38n1767_027:0196a25": "無量六度等悉如文。於合文中又二。先總合。",
    "T38n1767_027:0196a26": "次是諸眾生下別合。於中又三。先正合。次更",
    "T38n1767_027:0196a27": "舉本盲帖合。三結。初正合中六。一一皆三。先",
    "T38n1767_027:0196a28": "合六法。次舉譬帖。三結。悉如文。有諸外道",
    "T38n1767_027:0196a29": "下。第三簡邪正為二。初簡邪我非外道所計。",
    "T38n1767_027:0196b01": "或言常遍或言如芥子。並是邪執。次明正我",
    "T38n1767_027:0196b02": "又二。初明假我。次明真我。初明假我文為二。",
    "T38n1767_027:0196b03": "初法次譬。譬中有六。初後有合中四無合。開",
    "T38n1767_027:0196b04": "善假名有用有名無體。莊嚴名用體俱有。此",
    "T38n1767_027:0196b05": "兩皆不可。若名用體皆有者何謂為假。開善",
    "T38n1767_027:0196b06": "雖無體既有名用亦復非假。觀師引中論無",
    "T38n1767_027:0196b07": "我無無我。無我破常無無我破斷。亦破即離。",
    "T38n1767_027:0196b08": "為破此等故言我與無我。雖說此二皆是假",
    "T38n1767_027:0196b09": "名。故文中舉六譬。譬於假我。如來常住下。第",
    "T38n1767_027:0196b10": "二明真我。此之真我對破妄我畢竟清淨。即",
    "T38n1767_027:0196b11": "無我無無我。眾生亦應得此真我。大慈大悲",
    "T38n1767_027:0196b12": "下。第四廣出佛性又三。初明佛性有八復次。",
    "T38n1767_027:0196b13": "次如我上說下還結是當。三我若說色下結",
    "T38n1767_027:0196b14": "非五陰。前四如文。第五云第四力者。一云。是",
    "T38n1767_027:0196b15": "十力中第四根力。知物根緣化道之要。二云。",
    "T38n1767_027:0196b16": "別有名教。一信力。二忍力。三定力。四善權",
    "T38n1767_027:0196b17": "力。善權力者。化道便故。故言第四力。第六云。",
    "T38n1767_027:0196b18": "十二因緣即佛性者。於他兩解並皆不便。一",
    "T38n1767_027:0196b19": "云。十二因緣是觀智。何得有境界性。二云。是",
    "T38n1767_027:0196b20": "果性此亦不可。今明十二因緣是佛性別有",
    "T38n1767_027:0196b21": "所出(云云)。餘二如文。善男子若諸眾生下。第二",
    "T38n1767_027:0196b22": "總結酬前問又三。初結問不須修道。次若諸",
    "T38n1767_027:0196b23": "眾生下結勸。三佛性不可思議下結歎為二。",
    "T38n1767_027:0196b24": "初佛歎。次師子吼歎。師子吼言云何不退下。",
    "T38n1767_027:0196b25": "第二以見佛性人勸修。有問有答。問如文。佛",
    "T38n1767_027:0196b26": "答有三。一自試其心。二為物受苦。三用六度",
    "T38n1767_027:0196b27": "化他。初一是自行。後二是化他。初自試者猶",
    "T38n1767_027:0196b28": "是淺行。深者不俟言。粟[序-予+禾]者人讀為和音非",
    "T38n1767_027:0196b29": "也。復云黎音。復云[序-予+禾]音。尋檢無此字。善男子",
    "T38n1767_027:0196c01": "菩薩為破下。二明為物受苦。復次菩薩下。三",
    "T38n1767_027:0196c02": "明六度化他如文。復次菩薩下。品中大段第",
    "T38n1767_027:0196c03": "二歎教為三。一歎弘經人即菩薩也。二歎所",
    "T38n1767_027:0196c04": "弘法。即涅槃教也。三歎說教主即是如來。教",
    "T38n1767_027:0196c05": "不自弘。弘之在人。教不自宣。宣之由佛。故相",
    "T38n1767_027:0196c06": "因而歎。亦是稱歎三寶初。文二。前總略歎。次",
    "T38n1767_027:0196c07": "廣釋。初略歎中二。初通歎菩薩。次別歎補處。",
    "T38n1767_027:0196c08": "諸大士謙勞勤苦。利益眾生是故歎之。補處",
    "T38n1767_027:0196c09": "方紹尊位是故別歎。初有九復次。通歎如文。",
    "T38n1767_027:0196c10": "次受後邊身下。別歎有七復次。第二文中云",
    "T38n1767_027:0196c11": "三事勝者。欲天之中此天命定。人中&#x6B1D;單越",
    "T38n1767_027:0196c12": "命定。將梵足之為七。此天處中。文中云。或怖",
    "T38n1767_027:0196c13": "或悎。舊云。盍音是教音。中寺安法師問王儉。",
    "T38n1767_027:0196c14": "儉是僧達之子博學有名。古人作教字穴下&#x7AEA;",
    "T38n1767_027:0196c15": "心。邊安告今人省穴單作耳。善男子下二歎",
    "T38n1767_027:0196c16": "經為二。先歎。次料簡。初文法譬合。法可見。",
    "T38n1767_027:0196c17": "次譬中云深難得底者。人解云。&#x7AEA;論唯常樂",
    "T38n1767_027:0196c18": "我淨。不得有無常苦等。橫論具常無常等。故",
    "T38n1767_027:0196c19": "言深難得底。此亦不然。經但云深那作單解。",
    "T38n1767_027:0196c20": "今謂常無常非常非無常。不一不二不可思",
    "T38n1767_027:0196c21": "議。是故云深耳(云云)。合如文。師子吼言下二料",
    "T38n1767_027:0196c22": "簡。有問有答。問從前深難得底不生不滅。不",
    "T38n1767_027:0196c23": "三種生獨一種耶。佛答初總明不受卵濕二",
    "T38n1767_027:0196c24": "生。次別明不受化生(云云)。爾時師子吼下。三偈",
    "T38n1767_027:0196c25": "歎說經主。四十行偈。初兩行請求說。中三十",
    "T38n1767_027:0196c26": "七行歎。三一行結(云云)。"
}