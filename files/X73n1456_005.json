{
    "X73n1456_005:0489a03": "憨山老人夢遊集卷第五",
    "X73n1456_005:0489a05": "侍　者　　福　善　日錄",
    "X73n1456_005:0489a06": "門　人　　通　炯　編輯",
    "X73n1456_005:0489a07": "嶺南弟子　劉起相　重較",
    "X73n1456_005:0489a08": "　　法語",
    "X73n1456_005:0489a09": "示觀智雲禪人",
    "X73n1456_005:0489a10": "學道人第一要看破世閒一切境界。不隨妄緣所轉。",
    "X73n1456_005:0489a11": "第二要辦一片為生死大事。決定鐵石心腸。不被妄",
    "X73n1456_005:0489a12": "想攀緣以奪其志。第三要將從前夙習惡覺知見。一",
    "X73n1456_005:0489a13": "切洗盡不存一毫。第四要真真放捨身命。不為死生",
    "X73n1456_005:0489a14": "病患惡緣所障。第五要發正信正見。不可聽邪師謬",
    "X73n1456_005:0489a15": "誤。第六要識得古人用心真切處。把作參究話頭。第",
    "X73n1456_005:0489a16": "七要日用一切處正念現前。不被幻化所惑。心心無",
    "X73n1456_005:0489a17": "閒。動靜如一。第八要直念向前。不可將心待悟。第九",
    "X73n1456_005:0489a18": "要久遠。志不到古人田地。決不甘休。不可得少為足。",
    "X73n1456_005:0489a19": "第十做工夫中念念要捨要休。捨之又捨。休之又休。",
    "X73n1456_005:0489a20": "捨到無可捨。休到無可休處。自然得見好消息。學人",
    "X73n1456_005:0489a21": "如此用心。庶與本分事少分相應。有志向上。當以此",
    "X73n1456_005:0489a22": "自勉。",
    "X73n1456_005:0489a23": "示了心海禪人",
    "X73n1456_005:0489a24": "吾人出家。單為生死大事。操方行脚。參師訪友。只為",
    "X73n1456_005:0489b01": "決擇己躬下向上一路。不明不已。故善知識單以此",
    "X73n1456_005:0489b02": "事示人。近來法門寥落。諸方罕聞此風。行脚到處。但",
    "X73n1456_005:0489b03": "鼓粥飯氣息而已。老人寓靈湖蘭若。了心禪人來參。",
    "X73n1456_005:0489b04": "入門見其有衲僧巴鼻。似非尋常粥飯者。今將返伏",
    "X73n1456_005:0489b05": "牛。拈香請益。老人示之曰。方今海內禪林。第一賴有",
    "X73n1456_005:0489b06": "牛山苦行。非諸方可及。學道之士。苟能[拚ㄙ+ㄊ]捨身命。一",
    "X73n1456_005:0489b07": "生定不空過。但日用工夫。單提一念話頭最為綿密。",
    "X73n1456_005:0489b08": "所以不得超脫得大自在者。以一向死守話頭。念念",
    "X73n1456_005:0489b09": "不捨。不知參禪最先要內脫身心。外遺世界。離念一",
    "X73n1456_005:0489b10": "著。所以繫念反為念縛。不得超脫大自在地耳。禪人",
    "X73n1456_005:0489b11": "此番入山。幸仗規繩大眾夾持。正好隨場下手著力。",
    "X73n1456_005:0489b12": "但於念念中。看覷念未起處。由在離念一著。久久忽",
    "X73n1456_005:0489b13": "然念頭迸斷。心境兩忘。如脫索獅子。自在遊行。他時",
    "X73n1456_005:0489b14": "再見老人。决不似今日眉目動定也。",
    "X73n1456_005:0489b15": "示湘潭諸優婆塞",
    "X73n1456_005:0489b16": "佛住世說法有常隨四眾。出家二眾。曰比丘。比丘尼。",
    "X73n1456_005:0489b17": "在家二眾。曰優婆塞。此云近事男。優婆夷。云近事女。",
    "X73n1456_005:0489b18": "以其在家能持五戒。可以近事三寶。堪受法利。故及",
    "X73n1456_005:0489b19": "佛法東來。隨時受化。代不乏人。至有明心見性。入祖",
    "X73n1456_005:0489b20": "師之室者。近來法道久湮。師承無眼。妄禮三拜。例得",
    "X73n1456_005:0489b21": "一名。即自稱為弟子。其實腥腪未吐。素行未改。致生",
    "X73n1456_005:0489b22": "譏謗。全無利益。大為壞法之端。故老人生平未敢輕",
    "X73n1456_005:0489b23": "許。今觀湘潭諸弟子。信心篤厚。非泛泛波流。故強允",
    "X73n1456_005:0489b24": "其請。但念汝等素未聞法。雖云善人。不知如何是善。",
    "X73n1456_005:0489c01": "今按唯識論。說心所五十一。而善法唯有十一。餘皆",
    "X73n1456_005:0489c02": "惡心所也。十一法者。謂信。精進。慚。愧。不貪。不瞋。不癡。",
    "X73n1456_005:0489c03": "輕安。不放逸。行捨。不害。此十一法全具。為純善人。但",
    "X73n1456_005:0489c04": "少一法。即為缺德。汝等但能依教持此善法。各各究",
    "X73n1456_005:0489c05": "明。時時觀察提撕。於何法上有未純熟。更加切磋之",
    "X73n1456_005:0489c06": "功。務要全美而後已。如此用心是為真實善人。所言",
    "X73n1456_005:0489c07": "善心者。即清淨真心也。以一切眾生。各各本具如來",
    "X73n1456_005:0489c08": "清淨真心。但為惡念染污。故隨情造業而不自知。今",
    "X73n1456_005:0489c09": "能觀察善心。則一切惡法。自不現前。心自清淨矣。苟",
    "X73n1456_005:0489c10": "能有志漸漸深觀。只參六祖大師開示慧明不思善",
    "X73n1456_005:0489c11": "不思惡。正與麼時。那箇是明上座本來面目公案。時",
    "X73n1456_005:0489c12": "時參究。是謂向上一路。汝等脚跟下。誰無一尺土。努",
    "X73n1456_005:0489c13": "力前行。必不相賺。若肯歸心淨土。即依此法一心念",
    "X73n1456_005:0489c14": "佛。則現生可斷生死。永絕沈淪。但恐偷心自欺。不能",
    "X73n1456_005:0489c15": "作真實行耳。老人強為汝等作如是說。為憐三歲子。",
    "X73n1456_005:0489c16": "不惜兩莖眉。切不可作世諦流布話會也。",
    "X73n1456_005:0489c17": "示方覺之(乙卯)",
    "X73n1456_005:0489c18": "覺之方子。支離其形。而天機妙發。參老人於南岳。老",
    "X73n1456_005:0489c19": "人見其心光炯炯。是於般若有夙種者。每以向上示",
    "X73n1456_005:0489c20": "之。方子心領如飲冰焉。今將別。拈香請益。乃示之曰。",
    "X73n1456_005:0489c21": "方子無以天全其性而殘其形以為闕也。予知天不",
    "X73n1456_005:0489c22": "以形累子。以真厚其德耳。世之形全者眾。而以形傷",
    "X73n1456_005:0489c23": "生者多矣。孰能離形釋智以全其性耶。聖人謂形為",
    "X73n1456_005:0489c24": "生累。故曰大患為吾有身。故滅身以歸無。以其形銷",
    "X73n1456_005:0490a01": "而苦息矣。吾佛教化眾生。但以破我為第一義。入禪",
    "X73n1456_005:0490a02": "之要。不依形骸。不依氣息。一切皆離。其心自寂。心寂",
    "X73n1456_005:0490a03": "而樂莫喻焉。圓覺經云。當觀此身四大假合。堅硬歸",
    "X73n1456_005:0490a04": "地。潤濕歸水。煖氣歸火。動轉歸風。四大各離。今者妄",
    "X73n1456_005:0490a05": "身。當在何處。方子從此二六時中。但當作如是觀。觀",
    "X73n1456_005:0490a06": "至一念不生處。則外不見身。內不見心。身心寂然。了",
    "X73n1456_005:0490a07": "無一法。是時始知天奪子之假。實全子之真。則子之",
    "X73n1456_005:0490a08": "至樂不待忘形而造乎極矣。子但精進作如是觀。一",
    "X73n1456_005:0490a09": "旦洞然。始信老人此語不妄。",
    "X73n1456_005:0490a10": "示智海岸書記(乙卯)",
    "X73n1456_005:0490a11": "老人至五羊說法。一時法性弟子。與緇素。皈依者眾。",
    "X73n1456_005:0490a12": "翕然可觀。亦時節因緣也。未幾時故多事。法會難集。",
    "X73n1456_005:0490a13": "老人入曹谿。向在會者亦多退席。唯智海岸。修六逸。",
    "X73n1456_005:0490a14": "若惺炯。三人不離執侍。及投老南嶽。則岸逸二子。相",
    "X73n1456_005:0490a15": "隨不捨。是感法乳情深。義至高也。老人隱居湖東。不",
    "X73n1456_005:0490a16": "覺三載。居常極其淡薄。二子恬然。想陳蔡之從。不是",
    "X73n1456_005:0490a17": "過耳。頃岸以師老歸省。拈香請益。願乞一語終身奉",
    "X73n1456_005:0490a18": "持。老人自念老矣。出世法緣。會合良難。經云。如大海",
    "X73n1456_005:0490a19": "中一眼之龜。值浮木孔。豈易易哉。嗟子行矣。應諦聽",
    "X73n1456_005:0490a20": "之。佛言一切眾生皆證圓覺。是知佛性在人各各具",
    "X73n1456_005:0490a21": "足。不欠一毫。然諸眾生。所以流浪生死。長劫輪迴而",
    "X73n1456_005:0490a22": "不返者。直以背覺合塵順生死流。隨逐魔網而不自",
    "X73n1456_005:0490a23": "知也。以不自知自覺。故枉受沈淪。正似持珠乞丐。不",
    "X73n1456_005:0490a24": "知懷中本有如意之寶。棄之而甘受竛竮。以是之故。",
    "X73n1456_005:0490b01": "如來說為可憐愍者。老人居常觀子天性率直。忘機",
    "X73n1456_005:0490b02": "近道。但習氣深厚。不能自持。往往苦被宿習所牽。一",
    "X73n1456_005:0490b03": "入魔罥。則渾身墮落苦不自知。及猛然想起。即恨不",
    "X73n1456_005:0490b04": "能跳出生死。忙忙打疊修行。道緣未集。熟境現前。習",
    "X73n1456_005:0490b05": "氣又發。不覺隨波逐浪。及至回頭照管。已經多時。如",
    "X73n1456_005:0490b06": "此起起倒倒。依傍老人二十年來。畢竟己躬下生死",
    "X73n1456_005:0490b07": "大事。茫無歸宿。此何以故。葢有入道之資。而無堅忍",
    "X73n1456_005:0490b08": "不拔決定之志。故脚跟下站立不住。胸中多生惡覺",
    "X73n1456_005:0490b09": "惡習。不肯痛下毒手洗刷一番耳。學道如此任情。不",
    "X73n1456_005:0490b10": "但今生不辦。即千生萬劫。終無成辦之時也。佛言。佛",
    "X73n1456_005:0490b11": "法難聞。知識難遇。今幸選知識聞正法。若當面錯過。",
    "X73n1456_005:0490b12": "再出頭來。知是幾時。求如今日未可得也。子今生幸",
    "X73n1456_005:0490b13": "遇老人。一向動定無恒。唯今相伴二年。喜子能忍苦。",
    "X73n1456_005:0490b14": "可謂堅志。今又告別。恐離老人。未必如今日也。嗟予",
    "X73n1456_005:0490b15": "老矣。求再侍老人如今日。亦未可得也。苟終身無成。",
    "X73n1456_005:0490b16": "豈不辜負此生一大事因緣耶。子今行矣。所叮嚀者。",
    "X73n1456_005:0490b17": "切勿再墮魔網。當堅持特操。不可久住王城。若以二",
    "X73n1456_005:0490b18": "載忍苦之心。侍六祖如侍老人。信自心是佛一語。如",
    "X73n1456_005:0490b19": "信老人。將從前習氣忍而不發。心心揩磨。念念省察。",
    "X73n1456_005:0490b20": "單提一句話頭。咬定牙關。不可輕易放過。如此拌盡",
    "X73n1456_005:0490b21": "此生。決志不改。是則不但不離老人一步。即與佛祖",
    "X73n1456_005:0490b22": "周旋。坐臥經行。不出道場之外也。不唯不負老人。抑",
    "X73n1456_005:0490b23": "且不負自己。",
    "X73n1456_005:0490b24": "示劉存赤(乙卯)",
    "X73n1456_005:0490c01": "頃予投老南嶽。甲寅冬暮。茶陵劉季子。遠來參叩。雪",
    "X73n1456_005:0490c02": "夜圍爐。寒燈相照。因問子一向如何用心。對曰。昔蒙",
    "X73n1456_005:0490c03": "和尚開示偈云。蓮華火裏生。世人謂希有。不是火生",
    "X73n1456_005:0490c04": "蓮。惟在心離垢。每看此話。於末句頗得受用。老人深",
    "X73n1456_005:0490c05": "喜。因示之曰。子於心離垢一句得力。此語不虗。亦不",
    "X73n1456_005:0490c06": "易到。經云。凡夫賢聖人。平等無高下。唯在心垢滅。取",
    "X73n1456_005:0490c07": "證如反掌。繇是觀之。眾生與佛本來無二。所謂心佛",
    "X73n1456_005:0490c08": "與眾生。是三無差別。但心淨即佛。心垢即眾生。生佛",
    "X73n1456_005:0490c09": "之辦不遠。只在心垢滅與不滅耳。以此心本來清淨。",
    "X73n1456_005:0490c10": "但以貪瞋。癡。慢。五欲。煩惱。種種業幻。垢濁障蔽。故名",
    "X73n1456_005:0490c11": "眾生。此垢若淨。即名為佛。豈假他力哉。無柰一切眾",
    "X73n1456_005:0490c12": "生。無始業障深厚。煩惱堅固。難得清淨。必假磨煉之",
    "X73n1456_005:0490c13": "功。故有參禪念佛看話頭種種方便。皆治心之藥耳。",
    "X73n1456_005:0490c14": "譬如鏡光本明。以垢故昏。必假磨煉之藥。然藥亦垢",
    "X73n1456_005:0490c15": "也。以取能去其垢。故鏡明而藥不存矣。又如真金在",
    "X73n1456_005:0490c16": "礦。沙石垢穢。必須烹煉之法。金精而無用其煉矣。眾",
    "X73n1456_005:0490c17": "生心垢難離。必須工夫精勤調治。垢去心明。故說眾",
    "X73n1456_005:0490c18": "生本來是佛。非一向在煩惱垢濁之中。妄自稱為佛",
    "X73n1456_005:0490c19": "也。參禪看話頭一路。最為明心切要。但近世下手者",
    "X73n1456_005:0490c20": "稀。一以根鈍。又無古人死心。一以無真善知識決擇。",
    "X73n1456_005:0490c21": "多落邪見。是故念佛參禪兼脩之行。極為穩當法門。",
    "X73n1456_005:0490c22": "若以念佛一聲。蘊在胸中。念念追求審實起處落處。",
    "X73n1456_005:0490c23": "定要見箇的當下落。久久忽然垢淨明現。心地開通。",
    "X73n1456_005:0490c24": "此與看公案話頭無異。是須著力挨排始得。若以妄",
    "X73n1456_005:0491a01": "想浮沈悠悠度日。把作不喫緊勾當。此到窮年亦不",
    "X73n1456_005:0491a02": "得受用。若以悠悠任妄想為受用。此則自誤。不但一",
    "X73n1456_005:0491a03": "生。即從今已去。乃至窮劫。無有不誤之時也。子向於",
    "X73n1456_005:0491a04": "念佛法門有緣。試著實究審。果在煩惱垢濁之中。一",
    "X73n1456_005:0491a05": "聲佛號。如水清珠。以此受用但非徹底窮源耳。經云。",
    "X73n1456_005:0491a06": "如澄濁水。沙土自沈。清水現前。名為初伏客塵煩惱。",
    "X73n1456_005:0491a07": "去泥純水。名為永斷根本無明。子只將此佛語默默",
    "X73n1456_005:0491a08": "自驗。萬無一失。若得到真離垢處。如經云。明相精純。",
    "X73n1456_005:0491a09": "不為客塵煩惱留礙。如此不惟彌陀接引。即十方諸",
    "X73n1456_005:0491a10": "佛。亦皆同聲稱讚矣。幸與子窮年雪夜。此段泠淡家",
    "X73n1456_005:0491a11": "風。世所希有。苟不負此嘉會。但從此去念念不離泠。",
    "X73n1456_005:0491a12": "淡中。便是離垢一條徑路。步步著力。必有到家真解",
    "X73n1456_005:0491a13": "脫時也。",
    "X73n1456_005:0491a14": "示鍾衡頴",
    "X73n1456_005:0491a15": "茶陵鍾生明性。詩禮世家。往因患難走粵。參予於曹",
    "X73n1456_005:0491a16": "溪。老人曉之以善惡報應因果之說。安其心以歸。其",
    "X73n1456_005:0491a17": "難竟解。所以解者。皆非憶想可到。機緣偶會。無心自",
    "X73n1456_005:0491a18": "至。生由是故物無恙。蹈安恬無事之境。然竟茫然不",
    "X73n1456_005:0491a19": "知其故。猶然以生平未愜心快意事。將用心力以圖",
    "X73n1456_005:0491a20": "之。若探囊拾芥也。甲寅除日。同存赤劉子。遠來相慰。",
    "X73n1456_005:0491a21": "伴予度歲。老人噫嚱而歎曰。子所志。是將涉海渡河",
    "X73n1456_005:0491a22": "而求飲甘泉。泉未必得而渴愈熾。且苦跋涉之勞也。",
    "X73n1456_005:0491a23": "向以因果報應之理喻子。豈忘之耶。夫善惡感應。捷",
    "X73n1456_005:0491a24": "如影響。聲和響順。形直影端。故聖人不言因果。但言",
    "X73n1456_005:0491b01": "為善降之百祥。為不善降之百殃。是以安命定志為。",
    "X73n1456_005:0491b02": "誡。故曰。不知命無以為君子。聖人教人以安命。佛教",
    "X73n1456_005:0491b03": "人以隨緣。其道一也。安命則一毫不必強為。隨緣則",
    "X73n1456_005:0491b04": "一念不容妄想。故佛法教人。一以斷妄想為本。妄想",
    "X73n1456_005:0491b05": "乃貪瞋癡種種惡業之本也。即菩薩修行以至成佛。",
    "X73n1456_005:0491b06": "報得天上人閒。最勝莊嚴廣大福田。皆從斷妄想始。",
    "X73n1456_005:0491b07": "以妄想斷則惡業消。惡業消則百福集。此所謂自求",
    "X73n1456_005:0491b08": "多福也。故示之以偈曰。世事皆從妄想生。妄心消處",
    "X73n1456_005:0491b09": "業緣輕。不須更覓菩提路。只要當人退步行。退步者",
    "X73n1456_005:0491b10": "乃休心斷妄之最上工夫也。以人心本來光明廣大。",
    "X73n1456_005:0491b11": "為萬福之源。但由妄相惡業遮障。故禍日生而福日",
    "X73n1456_005:0491b12": "減。今苟妄消業斷。則一性圓明。受用無邊。得受用處。",
    "X73n1456_005:0491b13": "是為真福。是知福由己作者。政非智巧機詐可致耳。",
    "X73n1456_005:0491b14": "且佛以斷妄心。則感人天之福。鍾生本有功名富貴",
    "X73n1456_005:0491b15": "之鎡基。若能直下休心。將前生平所作之業。從頭仔",
    "X73n1456_005:0491b16": "細一一撿點。但有虧心傷理一念不合大道處。盡是",
    "X73n1456_005:0491b17": "苦根。一齊吐却。從新別立根本。另作一番工夫。只在",
    "X73n1456_005:0491b18": "休心斷妄聽命俟時一件。把作標準。潛心自己固有",
    "X73n1456_005:0491b19": "之事業。不必別求一念妄想之事。如此以補前行之",
    "X73n1456_005:0491b20": "失。一旦災消福至。則功名富貴逼拶將來。亦無迴避",
    "X73n1456_005:0491b21": "處。又何用種種妄想攀緣而他求哉。鍾生果能諦信",
    "X73n1456_005:0491b22": "不疑。執而行之。則佛果可期。況世緣乎。勉之勉之。",
    "X73n1456_005:0491b23": "示袁大塗",
    "X73n1456_005:0491b24": "世之士紳有志向上留心學佛者。往往深思高舉。遠",
    "X73n1456_005:0491c01": "棄世故。效枯木頭陀以為妙行。殊不知佛已痛呵此",
    "X73n1456_005:0491c02": "輩。謂之焦芽敗種。言其不能涉俗利生。此政先儒所",
    "X73n1456_005:0491c03": "指虗無寂滅者。吾佛早已不容矣。佛教所貴在乎自",
    "X73n1456_005:0491c04": "利利他。乃名菩薩。梵語菩薩。此云大心眾生。以其能",
    "X73n1456_005:0491c05": "入眾生界。能斷煩惱。故得此名。菩薩捨世閒無可修",
    "X73n1456_005:0491c06": "之行。捨眾生無斷煩惱之具。所以菩薩資藉眾生。以",
    "X73n1456_005:0491c07": "斷自性之煩惱。如他山之石可以攻玉耳。煩惱者乃",
    "X73n1456_005:0491c08": "貪瞋我愛見慢種種惡習。而為自性光明之障蔽。非",
    "X73n1456_005:0491c09": "世閒眾生一切逆緣境界。不能磨礪以治斷之。如詩",
    "X73n1456_005:0491c10": "所云切磋琢磨者此也。且佛制五戒。即儒之五常。不",
    "X73n1456_005:0491c11": "殺。仁也。不盜。義也。不邪淫。禮也。不飲酒。智也。不妄語。",
    "X73n1456_005:0491c12": "信也。但從佛口所說。言別而義同。今人每發心願。持",
    "X73n1456_005:0491c13": "佛戒。乃自脫略其五常。是知二五而不知十也。又推",
    "X73n1456_005:0491c14": "禪定為上乘。以其能明心見性。而不知儒亦有之。顏",
    "X73n1456_005:0491c15": "淵問仁。子曰。克己復禮為仁。己者。我執也。豈非先破",
    "X73n1456_005:0491c16": "我執為修禪之要。一日克己。天下歸仁。豈非頓悟之",
    "X73n1456_005:0491c17": "妙。以天下皆物與己。作對待障礙。若我執一破。則萬",
    "X73n1456_005:0491c18": "物皆己。豈非歸仁乃頓悟之效耶。及直請其目。乃曰",
    "X73n1456_005:0491c19": "非禮勿視聽言動。以所視聽言動者。皆物而非禮。則",
    "X73n1456_005:0491c20": "我障也。今言勿者。謂不被聲色所轉也。於一切處不",
    "X73n1456_005:0491c21": "墮非禮。豈非入禪以戒為首耶。但佛多就出世說。至",
    "X73n1456_005:0491c22": "其所行。原不離於世閒。即菩薩住世所行。亦不外此。",
    "X73n1456_005:0491c23": "佛者覺也。能覺此心即名為佛。非離此淨心之外。別",
    "X73n1456_005:0491c24": "求一佛也。良由眾生惡習障重。心難清淨。故設念佛",
    "X73n1456_005:0492a01": "方便。求生淨土法門。且曰心淨則佛土淨。是知念佛",
    "X73n1456_005:0492a02": "固淨心之妙行也。然念佛本為淨心。苟念佛而其心",
    "X73n1456_005:0492a03": "不淨。何取於念。持戒而背五常。何取為戒。袁生有志",
    "X73n1456_005:0492a04": "向道。結友同修淨業。蓋夙習善根所發。參見老人堅",
    "X73n1456_005:0492a05": "請授戒。老人示之曰。戒本自性具足。若諦信老人之",
    "X73n1456_005:0492a06": "言。自淨其心。則戒已受。禪已修。淨土已入。菩薩妙行",
    "X73n1456_005:0492a07": "世出世法。二利具足。槩不出此。生其勉之。",
    "X73n1456_005:0492a08": "示雙輪照禪人",
    "X73n1456_005:0492a09": "雙輪照禪人來參。且云將隱居山中。單究向上事。乞",
    "X73n1456_005:0492a10": "老人住山之法。因示之曰。古人住山。乃大捨身命處。",
    "X73n1456_005:0492a11": "殊非細事。專要善用其心。用心之法。單提向上一念。",
    "X73n1456_005:0492a12": "直須向佛祖不容處一著。立定脚跟。次則要將胸中",
    "X73n1456_005:0492a13": "一切知見[糸八]言妙語襍毒。一齊吐却。次則識得本體",
    "X73n1456_005:0492a14": "了無一法。不可被妄想習氣影子。發生種種境界。惑",
    "X73n1456_005:0492a15": "亂正念。次則要看本參話頭。如六祖不思善不思惡",
    "X73n1456_005:0492a16": "如何是本來面目公案。極力提撕。但有一切惡習現",
    "X73n1456_005:0492a17": "前。即將本來無一語看破。切不可隨他相續流轉。咬",
    "X73n1456_005:0492a18": "定牙關。此處定要把得住。方不被他搖奪。如此用心。",
    "X73n1456_005:0492a19": "乃是惺惺時著力處。若用心著力太過。則懈怠心生。",
    "X73n1456_005:0492a20": "便起昏墮。此時只須快著精彩。不可落在昏沈窠窟",
    "X73n1456_005:0492a21": "中。急須持呪。仗此呪力。足敵此魔。以藏識中多劫惡",
    "X73n1456_005:0492a22": "習。今被話頭逼出變化無窮境界。一切魔境從妄想",
    "X73n1456_005:0492a23": "生。一切昏沈從散亂生。正恰用心之時。忽一念散亂",
    "X73n1456_005:0492a24": "即落昏沈。是須善知。永嘉寂寂惺惺四料揀語。最為",
    "X73n1456_005:0492b01": "切要。古人用心。但只將一句本參話頭靠定。如鐵壁",
    "X73n1456_005:0492b02": "銀山相似。若到一念不生處。亦是得力。不可作究竟",
    "X73n1456_005:0492b03": "會。直到工夫任運不假思惟。一念豁然。身心如脫空。",
    "X73n1456_005:0492b04": "方是工夫入手處。亦未是究竟。但能至此自然輕安",
    "X73n1456_005:0492b05": "自在。便生歡喜。然此乃是本分事。未是奇特。若生奇",
    "X73n1456_005:0492b06": "特想。便墮歡喜魔。便起無端狂知狂解。此關最險。此",
    "X73n1456_005:0492b07": "皆老人有所試者。古云。枯木巖前錯路多。行人到此",
    "X73n1456_005:0492b08": "盡蹉跎。非細事也。縱使有力打過種種境界。正好修",
    "X73n1456_005:0492b09": "行。正好保護。未是到家。若以此為足。便起世閒種種",
    "X73n1456_005:0492b10": "五欲因緣之念。此關難過。過者百無一二。所以不到",
    "X73n1456_005:0492b11": "古人田地。正是得少為足之過患也。饒你學人苦心",
    "X73n1456_005:0492b12": "一生得到此地。若被此等惡習所牽。仍是墮落生死",
    "X73n1456_005:0492b13": "坑中。前功盡棄。可不哀哉。如此說話。古人語中所載",
    "X73n1456_005:0492b14": "不少。老人略為拈出。以末法中難得真正學道之人。",
    "X73n1456_005:0492b15": "蓋亦曾為浪子偏憐客耳。大段古人住山。不是養嬾",
    "X73n1456_005:0492b16": "圖快活。單為自己生死大事。所以走向萬重寒巖。作",
    "X73n1456_005:0492b17": "沒伎倆活計。若在此因循度日。虗喪光陰。豈不更可",
    "X73n1456_005:0492b18": "悲哉。雖然。用心差別。既已知之。其山中目前變幻境",
    "X73n1456_005:0492b19": "緣。即水流風動。猿吟鳥噪。雲騰霧擁。樅從在前。更為",
    "X73n1456_005:0492b20": "喧襍。永嘉見道忘山之語。切須看破。老人初住五臺",
    "X73n1456_005:0492b21": "龍門時。萬丈寒巖之下。冰雪堆裏如埋死人。徹骨嚴",
    "X73n1456_005:0492b22": "寒五內俱透。唯有微微一息。視從冰中出入。至此返",
    "X73n1456_005:0492b23": "觀。覓自心一念起處了不可得。此境正是助道之緣。",
    "X73n1456_005:0492b24": "又大風時作。萬竅怒號。日夜不休。及雪消澗流。響若",
    "X73n1456_005:0492c01": "奔雷。又如千軍萬馬奔騰之狀。如此襍亂境界。初最",
    "X73n1456_005:0492c02": "難當。因思古人有言。聽水聲三十年不轉意根。可許",
    "X73n1456_005:0492c03": "入道。老人遂即發憤於獨木橋上坐立。終日聽水聲。",
    "X73n1456_005:0492c04": "始則聒聒難消。久則果爾忽然寂滅。自此一切境界",
    "X73n1456_005:0492c05": "皆寂滅矣。所謂萬境本閒。惟人自閙。此又是道人住",
    "X73n1456_005:0492c06": "山第一著工夫也。禪人記取。毋忽。",
    "X73n1456_005:0492c07": "示顓愚衡禪人(丙辰)",
    "X73n1456_005:0492c08": "向上一路。乃出家人本分事。古人發足超方。只要究",
    "X73n1456_005:0492c09": "明此事。近代以來。槩不知出家為何事。安可望為古",
    "X73n1456_005:0492c10": "人乎。顓愚衡禪人。初依五臺空印大師。聽習經論。久",
    "X73n1456_005:0492c11": "之遂盡屏去。單提一念切究本分事。萬里南詢。過曹",
    "X73n1456_005:0492c12": "谿。謁老人請益。老人謂此事若不放下身心。苦功根",
    "X73n1456_005:0492c13": "究到水窮山盡處。終無下落。縱到水窮山盡處。古人",
    "X73n1456_005:0492c14": "謂之靜沈死水。又謂之[糸八]妙窠窟。若不回頭轉腦。則",
    "X73n1456_005:0492c15": "面前如鐵壁銀山相似。祇是得力時。不是受用處。古",
    "X73n1456_005:0492c16": "人用心。不是死到底。須是死中發活始得。要在回機",
    "X73n1456_005:0492c17": "轉位。所以道百尺竿頭坐的人。雖然得入未為真。百",
    "X73n1456_005:0492c18": "尺竿頭重進步。大千世界現全身。學人到此。只索轉",
    "X73n1456_005:0492c19": "身別行一路。方不被他作障礙。禪人唯唯。作禮而別。",
    "X73n1456_005:0492c20": "乃就誅茆南嶽。未幾老人亦曳杖而至。詢禪人則為",
    "X73n1456_005:0492c21": "病魔所撓。業經寶慶就醫。老人聞之歎曰。禪門下衰。",
    "X73n1456_005:0492c22": "真實為生死的學人。最為難得。今斯人而有斯疾。豈",
    "X73n1456_005:0492c23": "龍天厭薄法門乎。丙辰春三月朔。風雨夜半。忽禪人",
    "X73n1456_005:0492c24": "[曰/月]雨衝泥而至。老人相見大喜曰。此豈病夫所能耶。",
    "X73n1456_005:0493a01": "覩其眉宇津津爽氣。是知其疾已瘳八九。因再拈香",
    "X73n1456_005:0493a02": "請益。老人特示之曰。子之病魔。乃子之大善知識。為",
    "X73n1456_005:0493a03": "助道因緣。子知之乎。切以眾生之病。病在有我。以執",
    "X73n1456_005:0493a04": "我故。一切煩惱眾病以之而生。病生則苦必隨之。自",
    "X73n1456_005:0493a05": "古及今無有一人不病是者。唯知病病之人。不為病",
    "X73n1456_005:0493a06": "耳。且四大假合。聚必有散。縱使不病。何嘗不病哉。若",
    "X73n1456_005:0493a07": "了病不病者。則病不能病之矣。子知今日之病。不知",
    "X73n1456_005:0493a08": "多生劫劫。病病至今日矣。子若不了今日病。則從此",
    "X73n1456_005:0493a09": "已去。不知病之底止也。子知生死之病。而不知要出",
    "X73n1456_005:0493a10": "生死之病。大有過於生死之病也。夫何故。古人以參",
    "X73n1456_005:0493a11": "禪不出陰界。墮於識情窠臼。縱有妙悟。皆成我見。以",
    "X73n1456_005:0493a12": "執四大為我。病尚可醫。今離四大復執有我。此病則",
    "X73n1456_005:0493a13": "醫王束手。最難調治。諸佛諸祖特特出世。單為治此",
    "X73n1456_005:0493a14": "一種膏肓之病。費盡多少心力。求肯服藥而瘥者。幾",
    "X73n1456_005:0493a15": "何人哉。禪人身病已瘳。切不可被禪病侵也。雲門謂",
    "X73n1456_005:0493a16": "法身有兩般病。其言透過法身。若法執不忘。己見猶",
    "X73n1456_005:0493a17": "存。亦是病。極言認執之病也。禪人將前所蘊一切[糸八]",
    "X73n1456_005:0493a18": "言妙語。及參禪執守功勛。一齊唾却。只到一點惡覺",
    "X73n1456_005:0493a19": "惡習不留。定不被他養成病根。直使佛祖無立脚處。",
    "X73n1456_005:0493a20": "豈不見善財童子。南詢百城。參五十三大善知識。各",
    "X73n1456_005:0493a21": "授一種法門。到頭只落箇與法界等。與虗空等。何曾",
    "X73n1456_005:0493a22": "有實法繫著耶。又不見毗盧遮那。法身非身。而托普",
    "X73n1456_005:0493a23": "賢妙行為身。普賢無行。但以眾生之行為行。故曰菩",
    "X73n1456_005:0493a24": "提所緣。緣苦眾生。若無眾生。則無菩提。此從上佛祖",
    "X73n1456_005:0493b01": "出世之真榜樣。老人因謂禪人四大病身。非病魔不",
    "X73n1456_005:0493b02": "能治。禪病刺心。非眾生不能治。從今日去。只將身如",
    "X73n1456_005:0493b03": "大地等。則病魔潛蹤。心與眾生等。則我見不立。我見",
    "X73n1456_005:0493b04": "不立。則禪病自消。以心不自心。則本不生。不生則一",
    "X73n1456_005:0493b05": "法不立。苟一法不立。又有何法而作知見障礙哉。古",
    "X73n1456_005:0493b06": "人云。捨情易。捨法難。禪人捨身即捨情。捨見即捨法。",
    "X73n1456_005:0493b07": "情法兩忘。豈不為大無礙解脫之人哉。嗟予老矣。再",
    "X73n1456_005:0493b08": "晤為難。禪人勉之。",
    "X73n1456_005:0493b09": "示李福淨",
    "X73n1456_005:0493b10": "零陵李生應禎。請益心性之旨。因示之曰。夫心性者",
    "X73n1456_005:0493b11": "何。乃一切聖凡生靈之大本也。以體同而用異。因有",
    "X73n1456_005:0493b12": "迷悟之差。故有真妄之別。所謂三界惟心。萬法唯識。",
    "X73n1456_005:0493b13": "以迷一心而為識。識則純妄用事。逐境攀緣。不復知",
    "X73n1456_005:0493b14": "本有真心矣。若知真本有。達妄元無。則可返妄歸真。",
    "X73n1456_005:0493b15": "從眾生界。即可頓入佛界矣。達磨西來。單傳心印。頓",
    "X73n1456_005:0493b16": "悟法門。正是頓悟此心。此禪宗心性真妄之旨也。若",
    "X73n1456_005:0493b17": "夫吾儒所宗。堯舜禹湯文武周公孔子所傳之心性。",
    "X73n1456_005:0493b18": "則曰唯精惟一。以精一為宗極。而有人心道心之別。",
    "X73n1456_005:0493b19": "此亦真妄之分也。但世教所原不出乎此。其曰道心。",
    "X73n1456_005:0493b20": "則不迷不妄之性也。其曰人心。則迷性而為情。世人",
    "X73n1456_005:0493b21": "但知用情而不知用性。但知波而不知波原水也。故",
    "X73n1456_005:0493b22": "孔子曰。性相近也。習相遠也。性近則水原無波。習遠",
    "X73n1456_005:0493b23": "則逐波忘水。水尚不知。而況了達濕性無二乎。且如",
    "X73n1456_005:0493b24": "本一水也。而以醎酸苦辣和之。則淡性亡矣。其濕性",
    "X73n1456_005:0493c01": "則本無二也。是知眾味乃妄之變也。其濕性不可變",
    "X73n1456_005:0493c02": "也。不可變者真。可變者妄。若達濕性無二。則眾昧不",
    "X73n1456_005:0493c03": "可得而有也。所謂堯舜與人同耳。同者性也。不同者",
    "X73n1456_005:0493c04": "妄也。又曰。人皆可以為堯舜。其可為者性也。不可為",
    "X73n1456_005:0493c05": "者習也。人之所習。苟捨污下而就高明。則日遠所習",
    "X73n1456_005:0493c06": "而近於性。是可與為堯舜者亦此習耳。習近於性。即",
    "X73n1456_005:0493c07": "禪家漸修之行也。以世儒之學。未離凡近。去聖尚遠。",
    "X73n1456_005:0493c08": "非漸趨無以致其極。故聖人立教。但曰習。曰致。曰克。",
    "X73n1456_005:0493c09": "其入道工夫。在漸復不言頓悟。若夫禪門則遠妻子",
    "X73n1456_005:0493c10": "之愛。去富貴之欲。諸累已釋。切近於道。故復性工夫。",
    "X73n1456_005:0493c11": "易為力。故曰頓悟。以所處地之不同。故造修有難易。",
    "X73n1456_005:0493c12": "其實心性之在人。本無頓漸之差。但論習染之厚薄。",
    "X73n1456_005:0493c13": "此入道要也。若究心性之精微。推其本源。禪之所本",
    "X73n1456_005:0493c14": "在不生滅。儒之所本在生滅。故曰生生之謂易。此儒",
    "X73n1456_005:0493c15": "釋宗本之辨也。心性之說蓋在於此。若宗門向上一",
    "X73n1456_005:0493c16": "著。則超乎言語之外。又不殢心性為實法也。",
    "X73n1456_005:0493c17": "示叚幻然給諫請益",
    "X73n1456_005:0493c18": "諸佛出世。無法可說。祖師西來。亦無實法與人。但為",
    "X73n1456_005:0493c19": "眾生種種顛倒執著之情。隨宜擊破。令捨執著。頓悟",
    "X73n1456_005:0493c20": "本有而已。以眾生癡迷執著之心。堅固難破。加以歷",
    "X73n1456_005:0493c21": "劫無明煩惱。業障根深。難得頓悟。故費吾佛四十九",
    "X73n1456_005:0493c22": "年無量方便。為設斷惑證真之法。從凡至聖。設有五",
    "X73n1456_005:0493c23": "十五位之階差。非是世尊好作恁般去就。費婆心也。",
    "X73n1456_005:0493c24": "以眾生心病無量。故設對症之方。亦無量耳。及至究",
    "X73n1456_005:0494a01": "竟實際。直到知見盡泯。一法不立。始是到家田地。若",
    "X73n1456_005:0494a02": "有纖毫知見不忘。猶在門外止宿草菴。遣之又遣至",
    "X73n1456_005:0494a03": "無可遣。縱然如是。猶是法身邊事。未是法身向上事。",
    "X73n1456_005:0494a04": "止是教家極則處。未是宗門極則處。由是觀之。修行",
    "X73n1456_005:0494a05": "一事。豈是草草。便以一知半解為得哉。且如宗門自",
    "X73n1456_005:0494a06": "六祖已前。不說參究功夫。只貴當下頓悟。自南嶽青",
    "X73n1456_005:0494a07": "原已下。根機不一。多在參求保養。及至五家建立。門",
    "X73n1456_005:0494a08": "庭施設不同。就裏宗旨元無差別。其於應機接物。如",
    "X73n1456_005:0494a09": "秦鏡當臺。照徹肝膽。至若與人解粘去縛。直指法身",
    "X73n1456_005:0494a10": "向上一路。勦絕佛法知見。不到窮源徹底。斷斷不肯",
    "X73n1456_005:0494a11": "輕易放過。其在禪道大盛之時。天下明眼知識甚多。",
    "X73n1456_005:0494a12": "學道衲子。處處參請印證。故悟者不落邪見。及宋而",
    "X73n1456_005:0494a13": "元。知識雖多。學人邪見不少。不墮生滅則落空見。有",
    "X73n1456_005:0494a14": "體無用。如二乘偏空。甚至撥無因果。墮落外道。豁達",
    "X73n1456_005:0494a15": "斷空。或悟心未徹。才見影響。便得少為足。自稱菩薩。",
    "X73n1456_005:0494a16": "口口談空。心心著有。竟造生死之業。而不自覺。如是",
    "X73n1456_005:0494a17": "皆未得明眼知識。勘驗提撕。故致禪門凋弊。古德云。",
    "X73n1456_005:0494a18": "不是無禪。只是無師。謂是故耳。大段末法。參禪得少",
    "X73n1456_005:0494a19": "為足者多。縱有真正學人。肯下死手做工夫。十年五",
    "X73n1456_005:0494a20": "年不變其志。亦有了悟自心一切皆空。因無明師印",
    "X73n1456_005:0494a21": "證。遂落空見。或識神未破。墮在光影門頭。或習氣未",
    "X73n1456_005:0494a22": "淨。被工夫逼拶。變現種種境界。將為神通妙用。或見",
    "X73n1456_005:0494a23": "諸佛菩薩現身說法。或使知他心宿命。能見未來之",
    "X73n1456_005:0494a24": "事。或起種種異見。此皆習氣變現。若認作奇特。便落",
    "X73n1456_005:0494b01": "魔道。可惜一往工夫。為害非細。此皆不遇明師。又不",
    "X73n1456_005:0494b02": "知佛教中修心方便。故誤墮耳。亦有真參實悟。明見",
    "X73n1456_005:0494b03": "自心了無一法。不能開頂門正眼。便坐在淨裸裸赤",
    "X73n1456_005:0494b04": "灑灑純清絕點處。此名拘守竿頭。靜沈死水。故云百",
    "X73n1456_005:0494b05": "尺竿頭坐的人。雖然得入未為真。百尺竿頭重進步。",
    "X73n1456_005:0494b06": "大千世界現全身。又云。有佛處。不可住。無佛處。急走",
    "X73n1456_005:0494b07": "過。正是教人不可坐在無事甲裏。便說無佛可成。無",
    "X73n1456_005:0494b08": "眾生可度。此正墮在斷見。不能離此空見耳。縱然到",
    "X73n1456_005:0494b09": "此。亦是法身邊事。未是法身向上事。豈不聞雲門道。",
    "X73n1456_005:0494b10": "得到法身邊。隱隱的似有箇物相似。亦是光不透脫。",
    "X73n1456_005:0494b11": "直饒透過。放過即不可。此語實是修心照膽鏡也。故",
    "X73n1456_005:0494b12": "古德云。悟之一字。直須吐却。應知佛祖說法。一味遣",
    "X73n1456_005:0494b13": "眾生執情。所謂但盡凡情。別無聖解。若作聖解。即受",
    "X73n1456_005:0494b14": "羣邪。棱嚴經中。五十種陰魔。非漫語也。今時修行既",
    "X73n1456_005:0494b15": "無明師指點。若不遵佛祖言教印證。將何以為憑據",
    "X73n1456_005:0494b16": "耶。始因眾生著有。故佛破其有見。二乘外道著空。故",
    "X73n1456_005:0494b17": "佛破其空見。菩薩著空有二邊。故佛說非空非有。破",
    "X73n1456_005:0494b18": "二邊見。及至入佛法中。又遣其佛見法見。所以遣至",
    "X73n1456_005:0494b19": "無遣。正謂不見一法即如來。豈不見善財童子。參五",
    "X73n1456_005:0494b20": "十三大善知識。已入五十三位法門。入佛境界。不說",
    "X73n1456_005:0494b21": "成佛之事。但云與虗空等。與法界等。與毗盧遮那等。",
    "X73n1456_005:0494b22": "及見普賢菩薩。乃為說十種行願。此便是修行學佛",
    "X73n1456_005:0494b23": "之大榜樣。不以悟後為無事也。今人修行。縱能悟徹",
    "X73n1456_005:0494b24": "法界。若不學善財修習普賢大行。終是不免墮落空",
    "X73n1456_005:0494c01": "見外道。可不懼哉。此上葛藤。特為修行無多聞慧。錯",
    "X73n1456_005:0494c02": "誤用心。不能入佛知見。故不免饒舌。若視為泛泛語",
    "X73n1456_005:0494c03": "言。不唯有負老僧。且自誤不少。",
    "X73n1456_005:0494c04": "示玉覺禪人",
    "X73n1456_005:0494c05": "蘄陽慧玉慧覺二禪人。參老人於黃梅紫雲山。自云",
    "X73n1456_005:0494c06": "心中生滅。念念不停。猶如野馬。特求開示。云何降伏",
    "X73n1456_005:0494c07": "其心。老人示之曰。學人修行。為生死大事也。以心中",
    "X73n1456_005:0494c08": "念念不停。故生死不斷。欲實為了生死。必要把一切",
    "X73n1456_005:0494c09": "萬緣盡情放下。放得乾乾淨淨。然有無始習氣種子",
    "X73n1456_005:0494c10": "不得乾淨。必須參一話頭。紙上都有。但不知下手工",
    "X73n1456_005:0494c11": "夫難易訣法。必須參善知識。開示方便。是他行過的",
    "X73n1456_005:0494c12": "曉得易入處。如六祖昔聞應無所住而生其心。當下",
    "X73n1456_005:0494c13": "開悟。世人不知。當了[糸八]妙道理會。元不是[糸八]妙。因昔",
    "X73n1456_005:0494c14": "有住。今聞無住。故當時放下而得開悟。有何[糸八]妙。如",
    "X73n1456_005:0494c15": "永明大師。昔以念佛用心。不能造入。後於韋馱前拈",
    "X73n1456_005:0494c16": "鬮。得念佛。參禪世人以禪當作道理講。殊不知禪乃",
    "X73n1456_005:0494c17": "是自心。經云。不生不滅是也。欲明生死大事。知戒律",
    "X73n1456_005:0494c18": "尊崇。決不敢犯。先要信力肯心堅志。把[糸八]言妙理世",
    "X73n1456_005:0494c19": "事人情。都要放下。此參禪一著。元無有[糸八]妙奇特。此",
    "X73n1456_005:0494c20": "事極拙。汝肯信否。若果肯信。但把從前妄想一齊放",
    "X73n1456_005:0494c21": "下。不容潛生。緩緩專提一聲阿彌陀佛。著實靠定。要",
    "X73n1456_005:0494c22": "觀此念從何處起。如垂綸釣於深潭相似。若妄念又",
    "X73n1456_005:0494c23": "生。此因無始習氣太重。又要放下。切不要將心斷妄",
    "X73n1456_005:0494c24": "想。只把脊梁豎起。不可東想西想。直於妄念起處覷",
    "X73n1456_005:0495a01": "定。放下又放下。緩緩又提起一聲佛。定觀這一聲佛",
    "X73n1456_005:0495a02": "畢竟從何處起。至五七聲則妄念不起。又下疑情。審",
    "X73n1456_005:0495a03": "這念佛的畢竟是誰。世人把此當作一句說話。殊不",
    "X73n1456_005:0495a04": "知此下疑情。方纔是得力處。如妄念又起。即咄一聲。",
    "X73n1456_005:0495a05": "只問是誰。妄念當下掃蹤滅跡矣。佛云。除睡常攝心。",
    "X73n1456_005:0495a06": "睡時不能攝心。一醒就提起話頭。如此不但坐如是。",
    "X73n1456_005:0495a07": "行住茶飯動靜亦如是。在稠人廣眾中不見有人。在",
    "X73n1456_005:0495a08": "諸動中不見有動。如此漸有入處。七識到此不行。如",
    "X73n1456_005:0495a09": "此日夜靠定。不計工夫。一旦八識忽然迸裂。露出本",
    "X73n1456_005:0495a10": "來面目。便是了生死的時節。方不負出家之志。但參",
    "X73n1456_005:0495a11": "禪之時。不要求悟。任他佛來祖來魔來。只是不動。念",
    "X73n1456_005:0495a12": "念單提行將去。中閒再無疑難。如是綿綿密密。心心",
    "X73n1456_005:0495a13": "無閒。日用著力做去。自有下落。",
    "X73n1456_005:0495a14": "示明益禪人",
    "X73n1456_005:0495a15": "學人不知向上一路。但求增益知見。殊不知知見立",
    "X73n1456_005:0495a16": "知。即無明本。此不知本有而向外馳求。更欲增益其",
    "X73n1456_005:0495a17": "明矣。苟明其明則明亦不立。何益之有。故曰。為學日",
    "X73n1456_005:0495a18": "益。凡言學者。則向他家屋裏求安樂窩。縱然求得。畢",
    "X73n1456_005:0495a19": "竟非屬己有。既非己有。則樂非真樂。樂既非真。又何",
    "X73n1456_005:0495a20": "從而安之耶。向外求安。自古學人之通病。非特今也。",
    "X73n1456_005:0495a21": "明益禪人請益。將謂無益而欲明之耶。有益而欲明",
    "X73n1456_005:0495a22": "之耶。若言無益。無益則不必矣。若言有益。既有益矣。",
    "X73n1456_005:0495a23": "又何必明之耶。試看明從何明。益從何益。若求明其",
    "X73n1456_005:0495a24": "明。則失本明。若更求多益。則返成無益。凡求益者。如",
    "X73n1456_005:0495b01": "人食已飽。而更貪其味。則傷食而病成矣。若能隨食",
    "X73n1456_005:0495b02": "而吐。可勿藥而愈。若護病忌醫。終成痞滯。凡病此者。",
    "X73n1456_005:0495b03": "雖盧扁不能治。何也。以貪食不吐。一病也。養病諱疾。",
    "X73n1456_005:0495b04": "二病也。病成忌醫。三病也。或從而惡藥。四病也。或求",
    "X73n1456_005:0495b05": "速效。不信治本之方。即疑醫棄藥。五病也。或更從庸",
    "X73n1456_005:0495b06": "醫誤服毒藥。而至損生者。此不治之科也。學人自棄",
    "X73n1456_005:0495b07": "本明。而向外馳求。增益知見。大都若此。傷哉。吾少每",
    "X73n1456_005:0495b08": "讀醫師喻。未嘗不三復聖訓。竊見近世學者。初為沙",
    "X73n1456_005:0495b09": "彌。即能誦此。老不知宗。竟致虗生浪死者無限。此不",
    "X73n1456_005:0495b10": "明之過也。亦有求明而誤以不明強自為明者。誠不",
    "X73n1456_005:0495b11": "達本之咎耳。佛言。息心達本源。故號為沙門。學人苟",
    "X73n1456_005:0495b12": "能息心達本。明不必外求。益不必多增。自性具足。曾",
    "X73n1456_005:0495b13": "何虧欠。明益禪人。果能知此。頓將從前所求多處。一",
    "X73n1456_005:0495b14": "齊吐却。如傷食人中無宿滯。則元氣自復。學人剗却",
    "X73n1456_005:0495b15": "知見。可稱無事道人矣。試子細撿點從前滿腹餿酸。",
    "X73n1456_005:0495b16": "作何氣味。參。參。",
    "X73n1456_005:0495b17": "示慧棱禪人",
    "X73n1456_005:0495b18": "禪人生長休邑。少賈於江湖。因厭塵俗。至匡山禮續",
    "X73n1456_005:0495b19": "芳和尚薙髮。老人自南嶽來休夏金竹。禪人拈香請",
    "X73n1456_005:0495b20": "益。因示之曰。汝已能捨世閒恩愛。身雖出家而心未",
    "X73n1456_005:0495b21": "明出家之事。昔吾佛世尊。捨金輪。棄王宮。入雪山。六",
    "X73n1456_005:0495b22": "年苦行。覩明星悟道。成等正覺。為三界師。六道尊仰。",
    "X73n1456_005:0495b23": "人天供養。普度眾生。同出生死。此是最初第一箇出",
    "X73n1456_005:0495b24": "家之樣子也。如此看來。豈是偷安養嬾。貴圖現成受",
    "X73n1456_005:0495c01": "用。便為出家者乎。定有一段本分事也。從上諸祖。持",
    "X73n1456_005:0495c02": "為生死大事出家。至於操方行脚。參訪知識。特為發",
    "X73n1456_005:0495c03": "明心地。將無量劫來生死根株。一拔頓盡。超脫三界",
    "X73n1456_005:0495c04": "永離苦趣。方為自利。後聽龍天推出。建立三寶。是為",
    "X73n1456_005:0495c05": "利他。二利具足。始是出家本分事。禪人今日出家。曾",
    "X73n1456_005:0495c06": "知有此事否。曾知有生死大事否。如何是生死。即今",
    "X73n1456_005:0495c07": "現前五蘊身心。集下無量劫來。種種貪瞋癡慢憎愛",
    "X73n1456_005:0495c08": "習氣種子。日用心心起惑。造業之心元是如來佛性。",
    "X73n1456_005:0495c09": "光明種子。今被無明煩惱。葢覆日用而不自知者。是",
    "X73n1456_005:0495c10": "以迷此佛性。便是生死。悟此佛性。頓斷煩惱。脫離生",
    "X73n1456_005:0495c11": "死。是真出家兒。如此看來。出家乃大丈夫了生死事。",
    "X73n1456_005:0495c12": "非享安逸。貴圖自在而已也。不肯修行。不求明心見",
    "X73n1456_005:0495c13": "性。是為虗消信施。返招來世酬償之苦。何出家之有。",
    "X73n1456_005:0495c14": "禪人。何生何緣。何幸得遇明師度脫。安居名山道場。",
    "X73n1456_005:0495c15": "法侶和合。又何幸遇善知識。指引開導。若不深生慶",
    "X73n1456_005:0495c16": "幸。大生慚愧。決志修行求出生死。是為自棄。如到寶",
    "X73n1456_005:0495c17": "山空手而回。豈不哀哉。禪人若肯發志修行。最先要",
    "X73n1456_005:0495c18": "將從前一切煩惱憎愛習氣。一齊頓斷。單單志求了",
    "X73n1456_005:0495c19": "生死一著。單將一句阿彌陀佛。蘊在胸中。如己命根。",
    "X73n1456_005:0495c20": "心心不斷。念到花開見佛。便是了生死真正出家之",
    "X73n1456_005:0495c21": "時節也。若不以老人之言。發起真實信心。是為避溺",
    "X73n1456_005:0495c22": "投火。此生錯過。豈有出頭時節。汝切自思自勉。毋忽。",
    "X73n1456_005:0495c23": "示半偈聞禪人",
    "X73n1456_005:0495c24": "禪人少習舉子業。有出世志。四十棄妻子。禮紫栢",
    "X73n1456_005:0496a01": "老人之弟子果清湛公。祝髮於歸宗。歸宗乃昔諸",
    "X73n1456_005:0496a02": "尊宿建法幢之禪窟。有如來舍利在焉。是知禪人",
    "X73n1456_005:0496a03": "出家之緣勝。所居之地勝。第未發勝心耳。歸宗久",
    "X73n1456_005:0496a04": "廢。紫栢大師過其地。慘然悲酸。見枯松半折斤斧。",
    "X73n1456_005:0496a05": "大師愍而呪土壅之。冀其重榮。以卜道場之再建。",
    "X73n1456_005:0496a06": "不數年皮骨皆完。於是湛公毅然重興。遐邇聞之。",
    "X73n1456_005:0496a07": "莫不仰異景從。居士邢來慈。矢心唱導。又數年感",
    "X73n1456_005:0496a08": "　今上賜御藏以光名山。由是殿閣遂成。而堅音",
    "X73n1456_005:0496a09": "長老。募造毗盧大像以奠安之。自此三寶已具其",
    "X73n1456_005:0496a10": "二。獨僧寶未集。不足以揚法道耳。禪人出家之八",
    "X73n1456_005:0496a11": "年。老人自南嶽來遊。禮舍利於金輪峰頂。覩其山",
    "X73n1456_005:0496a12": "川秀拔。詢恢復之艱難。殿閣雖成。禪居未就。猶然",
    "X73n1456_005:0496a13": "荒寂中也。來慈固苦心護法。其力行乃吾徒事。若",
    "X73n1456_005:0496a14": "僧徒不勇往為之。則負建立之意。恐紫栢寂光有",
    "X73n1456_005:0496a15": "靈。定不瞑目也。因是致懇勸發大眾。而堅音與禪",
    "X73n1456_005:0496a16": "人為之綱領。禪人聞說。頓發勝心。普化大檀。莊嚴",
    "X73n1456_005:0496a17": "佛土。即荷錫出山。濵行請益。老人欲堅其願力。乃",
    "X73n1456_005:0496a18": "歡喜而示之曰。",
    "X73n1456_005:0496a19": "汝雖出家。然猶未聞出世之行。昔吾釋迦本師。捨金",
    "X73n1456_005:0496a20": "輪王位。匿影雪山。六年苦行。以成正覺為人天師。其",
    "X73n1456_005:0496a21": "實久遠劫來。廣修福慧。故曰三千大千世界。無有如",
    "X73n1456_005:0496a22": "芥子許。不是菩薩捨身命為眾生處。至若施頭目腦",
    "X73n1456_005:0496a23": "髓。如棄涕唾。非一劫二劫。乃至無量劫來。世世生生",
    "X73n1456_005:0496a24": "如此苦行。方纔博得相好身土。微妙莊嚴。即今末法",
    "X73n1456_005:0496b01": "弟子一鉢盂飯。皆是如來身命骨血換來。留與兒孫",
    "X73n1456_005:0496b02": "受用。由是觀之。吾徒出家。衣食現成安居受用。豈易",
    "X73n1456_005:0496b03": "消受哉。苟不思報佛恩。體佛心。行佛行。理佛家事。則",
    "X73n1456_005:0496b04": "名雖出家。實資三途之苦具耳。所謂體佛心者。大慈",
    "X73n1456_005:0496b05": "悲心是。行佛行者。忍辱心是。佛家事者。廣行六度。成",
    "X73n1456_005:0496b06": "就二嚴。建立三寶。宏揚法化是。若不如此。非佛弟子。",
    "X73n1456_005:0496b07": "是為賊人。盜佛袈裟自滋苦本。如此出家有何利益。",
    "X73n1456_005:0496b08": "所言福慧二嚴者。以志悟般若種子。了達自心。妙契",
    "X73n1456_005:0496b09": "佛心。此名為慧。廣修檀度莊嚴。成就眾生。此名為福。",
    "X73n1456_005:0496b10": "故曰。福慧兩足。稱二足尊。故今勸禪人第一要志求",
    "X73n1456_005:0496b11": "般若。了悟自心。以出生死之苦海。次要廣行眾行。普",
    "X73n1456_005:0496b12": "化十方莊嚴佛土。以成淨土之淨業。除此二行。無可",
    "X73n1456_005:0496b13": "修者。然佛言教化眾生。即是莊嚴佛土。以大地眾生",
    "X73n1456_005:0496b14": "沒溺貪欲苦海。畢造生死苦業。長劫沈淪。無由自出。",
    "X73n1456_005:0496b15": "故感三界三途之苦具。所賴三寶為福田。以種般若",
    "X73n1456_005:0496b16": "之種子。以為他世自受用之因緣。然須必假僧寶以",
    "X73n1456_005:0496b17": "開導。故吾徒佛子。能化一人發勝心。破慳貪。則一人",
    "X73n1456_005:0496b18": "淨自心。嚴一人之佛土。化多人則嚴多人之佛土。苟",
    "X73n1456_005:0496b19": "能化大地。使人人發心。則圓成人人之佛土。是則轉",
    "X73n1456_005:0496b20": "穢土成淨土。變苦具為樂具。豈不為最上殊勝之妙",
    "X73n1456_005:0496b21": "行哉。禪人行矣。執老人片言以往。便是豪傑之士。頓",
    "X73n1456_005:0496b22": "發廣大之心。如廣額屠兒。放下屠刀。便作佛事。亦如",
    "X73n1456_005:0496b23": "八歲龍女獻珠之頃。即證菩提。自有能破慳囊。扣揮",
    "X73n1456_005:0496b24": "糞土。成汝願力者。禪人勉旃。萬無怠惰。",
    "X73n1456_005:0496c02": "憨山老人夢遊集卷第五"
}