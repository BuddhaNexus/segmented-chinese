{
    "T25n1507_004:0040b23": "分別功德論卷第四",
    "T25n1507_004:0040b25": "失譯人名附後漢錄",
    "T25n1507_004:0040b26": "◎如來所以廣為四部各各說第一者，乃為",
    "T25n1507_004:0040b27": "將來末世遺法之中，或有四姓外學梵志及",
    "T25n1507_004:0040b28": "四部弟子共相是非，自稱為尊、餘人為卑。",
    "T25n1507_004:0040b29": "如是之輩不可稱計，故豫防於未然，故開自",
    "T25n1507_004:0040c01": "足之路耳。今稱拘隣為第一者，以其釋種豪",
    "T25n1507_004:0040c02": "族，王簡遣侍從勞苦，功報應敘是第一。又復",
    "T25n1507_004:0040c03": "初化受法，無能先者，亦是第一。善能勸導將",
    "T25n1507_004:0040c04": "養聖眾，先受善來之稱，復是第一。人中所",
    "T25n1507_004:0040c05": "歸仰，遮加越為最，光明之中日為最，星宿",
    "T25n1507_004:0040c06": "中月為最，萬川中海為最，四天王中提頭賴",
    "T25n1507_004:0040c07": "為最，三十三天中釋提桓為最，欲界六天中",
    "T25n1507_004:0040c08": "波旬以為最，色界十八天淨居以為最，九十",
    "T25n1507_004:0040c09": "六部僧釋僧以為最，九十六種道佛道為上",
    "T25n1507_004:0040c10": "最，拘隣比丘等五人中為最。以是言之，拘隣",
    "T25n1507_004:0040c11": "為第一。",
    "T25n1507_004:0040c12": "優陀夷比丘勸導以為最。比丘皆勸導，所以",
    "T25n1507_004:0040c13": "稱最者，佛將還度本國，先遣現神變。與王相",
    "T25n1507_004:0040c14": "酬酢，一一解釋，人所度不可計，故稱勸導最",
    "T25n1507_004:0040c15": "也。摩訶曇比丘，利根捷疾，餘比丘皆漏盡成",
    "T25n1507_004:0040c16": "神通，此比丘漏未盡以成神通，故稱第一。",
    "T25n1507_004:0040c17": "凡乘虛者皆以神足，此比丘能行空如履地，",
    "T25n1507_004:0040c18": "是善肘比丘之所能也，故稱第一也。",
    "T25n1507_004:0040c19": "目連神足默往異剎，婆破比丘神足陵虛，聲",
    "T25n1507_004:0040c20": "振遐邇，能攝伏外道，故稱第一。",
    "T25n1507_004:0040c21": "牛腳比丘者，以二事不得居世間。何者？此比",
    "T25n1507_004:0040c22": "丘腳似牛甲、食飽則呞，以是二事不得居世。",
    "T25n1507_004:0040c23": "若外道梵志見其呞者，謂沙門食無時節，生",
    "T25n1507_004:0040c24": "誹謗心。是以佛遣上天，在善法講堂坐禪定",
    "T25n1507_004:0040c25": "意。善覺比丘常為眾僧使至天上。佛涅槃後，",
    "T25n1507_004:0040c26": "迦葉鳴揵椎大集眾僧，命阿那律遍觀世",
    "T25n1507_004:0040c27": "界誰不來者。阿那律即觀世界盡來，唯有橋",
    "T25n1507_004:0040c28": "洹比丘今在天上。即遣善覺命召使來。善覺",
    "T25n1507_004:0040c29": "到三十三天，見在善法講堂入滅盡定，彈指",
    "T25n1507_004:0041a01": "覺之曰：「世尊涅槃已十四日。迦葉集眾，遣我",
    "T25n1507_004:0041a02": "相命，可下世間至眾集所。」橋洹答曰：「世間",
    "T25n1507_004:0041a03": "已空，我去何為？」不忍還世，欲取涅槃。即以衣",
    "T25n1507_004:0041a04": "鉢付於善覺還歸眾僧，便取涅槃。以是因緣，",
    "T25n1507_004:0041a05": "善處天上，故稱第一。",
    "T25n1507_004:0041a06": "善勝比丘者，本是貴族之子。初生之時，有自",
    "T25n1507_004:0041a07": "然金屣著足而生。父母珍之，為起三時殿，",
    "T25n1507_004:0041a08": "妓女娛樂不去左右。時婦睡眠，覩其白齒，",
    "T25n1507_004:0041a09": "身形雖妙但是骨耳，具觀惡露森然毛竪，顧",
    "T25n1507_004:0041a10": "視宮宅猶似塚墓，驚走出戶。二神迎接，問二",
    "T25n1507_004:0041a11": "神曰：「今者委厄，誰能為救？」二神答曰：「唯有",
    "T25n1507_004:0041a12": "世尊善能救厄。」曰：「今為所在？」答曰：「近在祇",
    "T25n1507_004:0041a13": "洹，可從啟請。」尋光至佛，頭面禮足。佛因本心",
    "T25n1507_004:0041a14": "為演妙法，即時心開漏盡結解。以是因緣，善",
    "T25n1507_004:0041a15": "勝比丘惡露觀第一。",
    "T25n1507_004:0041a16": "優留毘迦葉所以稱第一者，乃宿世以來弟",
    "T25n1507_004:0041a17": "兄三人常有千弟子相隨，今遇釋迦文佛世，",
    "T25n1507_004:0041a18": "佛以十八變度迦葉千人，佛眾得成，四事供",
    "T25n1507_004:0041a19": "養猶此而興。以是言之，優留毘迦葉能將護",
    "T25n1507_004:0041a20": "聖眾供養第一也。",
    "T25n1507_004:0041a21": "江迦葉所以稱第一者，佛為說法，一心聽受，",
    "T25n1507_004:0041a22": "精誼入神，諸結消盡、德實內充，乃徹骨髓，",
    "T25n1507_004:0041a23": "故脂髓外流，狀似汗出。以是言之，心意寂",
    "T25n1507_004:0041a24": "然能降諸結，故稱第一。",
    "T25n1507_004:0041a25": "馬師比丘者，從佛受學方經七日，便備威儀。",
    "T25n1507_004:0041a26": "將入毘舍離乞食，於城門外遇優波坻舍。",
    "T25n1507_004:0041a27": "遙見馬師威儀庠序法服整齊，中心欣悅，問",
    "T25n1507_004:0041a28": "曰：「君是何等人？」曰：「吾是沙門。」曰：「君為自知、為",
    "T25n1507_004:0041a29": "有師宗耶？」曰：「有師。」「師名為誰？云何說法？」答",
    "T25n1507_004:0041b01": "曰：「吾師名釋迦文，天中之天、三界極尊。其所",
    "T25n1507_004:0041b02": "教誨以空無為主，息心達本，故號沙門。」優波",
    "T25n1507_004:0041b03": "坻舍聞此妙語，即達道迹。坻舍同學本有要",
    "T25n1507_004:0041b04": "誓，先得甘露者當相告示。即辭馬師至拘律",
    "T25n1507_004:0041b05": "陀所。拘律陀見來顏色異常，疑獲甘露，尋",
    "T25n1507_004:0041b06": "問：「得甘露那？」曰：「得也。」「甘露云何？」「甘露者，達",
    "T25n1507_004:0041b07": "諸法空無也。」拘律尋思，復得道迹。馬師所以",
    "T25n1507_004:0041b08": "威儀第一者，以宿五百世為獼猴，今得為人",
    "T25n1507_004:0041b09": "性猶躁擾，出家七日即改本轍。學雖初淺，善",
    "T25n1507_004:0041b10": "宣尊教，使前覩者悅顏達教。以威儀感悟，故",
    "T25n1507_004:0041b11": "稱第一。身子所以稱智慧第一者，世尊又云：",
    "T25n1507_004:0041b12": "「欲知身子智慧多少者，以須彌為硯子、四大",
    "T25n1507_004:0041b13": "海水為書水、以四天下竹木為筆、滿中人為",
    "T25n1507_004:0041b14": "書師，欲寫身子智慧者猶尚不能盡，況凡夫",
    "T25n1507_004:0041b15": "五通而能測量耶？」故稱智慧為第一。",
    "T25n1507_004:0041b16": "目連所以稱神足第一者，世尊亦說有證。昔",
    "T25n1507_004:0041b17": "日三災流行，人民大飢。目連心念：「此地下故",
    "T25n1507_004:0041b18": "有曩日地肥在中。今人民大飢，意欲反此地，",
    "T25n1507_004:0041b19": "取下地肥以供民命。」念已白佛：「今欲以四神",
    "T25n1507_004:0041b20": "足，反地取下地肥以濟民命。不審可爾以不？」",
    "T25n1507_004:0041b21": "佛言：「止止。目連！汝神足雖能反此無難，那中",
    "T25n1507_004:0041b22": "眾生可以一手執蟲、一手反地？」佛言：「不可。",
    "T25n1507_004:0041b23": "所以然者，後世比丘多無神足。設後有飢時，",
    "T25n1507_004:0041b24": "國王臣民命沙門反地。若不能者，謂非沙門。」",
    "T25n1507_004:0041b25": "以是神足證，故稱目連為第一。",
    "T25n1507_004:0041b26": "二十億耳比丘所以稱苦行第一者，昔占波",
    "T25n1507_004:0041b27": "國有大長者生一子，端正姝妙，足下生毛長",
    "T25n1507_004:0041b28": "四寸，未曾躡地。所以足下生毛者，昔迦葉佛",
    "T25n1507_004:0041b29": "時為大長者，財寶無極，為眾僧起精舍講堂",
    "T25n1507_004:0041c01": "訖，以白[疊*毛]布地令眾僧蹈上。由是因緣故，",
    "T25n1507_004:0041c02": "得足下生毛。所以字二十億耳者，生時自然",
    "T25n1507_004:0041c03": "耳中生寶珠，價直二十億，即以為稱。時瓶沙",
    "T25n1507_004:0041c04": "王聞其奇異，欲與相見，故命令來。計道里十",
    "T25n1507_004:0041c05": "五日行乘車而來，將欲下車，輒布[疊*毛]在地，然",
    "T25n1507_004:0041c06": "後行上。既到王所，王命令坐。勞問訖，聞能彈",
    "T25n1507_004:0041c07": "琴，即命使彈之。相娛樂訖，共至佛所。時佛",
    "T25n1507_004:0041c08": "與大眾廣說妙法，見佛歡喜頭面禮足。佛命",
    "T25n1507_004:0041c09": "令坐，聞法欣悅即求出家。佛然其出家之志，",
    "T25n1507_004:0041c10": "即為沙門。勇猛精進經行不懈，肌肉細軟",
    "T25n1507_004:0041c11": "足下傷破，經行之處血流成泥。積行遂久漏",
    "T25n1507_004:0041c12": "猶未除，疲懈心生欲還白衣：「我家錢財自恣，",
    "T25n1507_004:0041c13": "廣為福德且免三惡。」佛知其念，忽然於前從",
    "T25n1507_004:0041c14": "地踊出，問比丘曰：「汝本彈琴時，急緩眾絃，得",
    "T25n1507_004:0041c15": "成妙曲不？」答曰：「不成。」「若眾絃盡緩，復得成不？」",
    "T25n1507_004:0041c16": "答曰：「不成。」「若不緩不急，絃柱相應，得成妙音",
    "T25n1507_004:0041c17": "不？」答曰：「得成。」佛言：「行亦如是，不急不緩處",
    "T25n1507_004:0041c18": "其中適，和調得所，乃可成道耳。」思惟佛語，",
    "T25n1507_004:0041c19": "心豁開解，便成羅漢。以是因緣，故稱苦行第",
    "T25n1507_004:0041c20": "一也。",
    "T25n1507_004:0041c21": "阿那律所以稱天眼第一者，時佛為大會說",
    "T25n1507_004:0041c22": "法，阿那律在坐上睡眠。佛見其眠，謂曰：「今",
    "T25n1507_004:0041c23": "如來說法，汝何以眠耶？夫眠者心意閉塞與",
    "T25n1507_004:0041c24": "死何異？」那律慚愧剋心自誓：「從今以後不敢",
    "T25n1507_004:0041c25": "復眠。」不眠遂久，眼便失明。所以然者，凡有六",
    "T25n1507_004:0041c26": "食，眼有二食：一視色、二睡眠。五情亦各有二",
    "T25n1507_004:0041c27": "食。得食者六根乃全。以眼失眠食，故喪眼根。",
    "T25n1507_004:0041c28": "佛命耆域治之，曰：「不眠不可治。」已失肉眼無",
    "T25n1507_004:0041c29": "所復覩，五百弟子各棄馳散，倩人貫針，捫",
    "T25n1507_004:0042a01": "摸補衣。線盡重貫，無人可倩。左右唱曰：「誰欲",
    "T25n1507_004:0042a02": "求福者，與我貫針。」世尊忽然到前取來：「吾與",
    "T25n1507_004:0042a03": "汝貫。」問曰：「是誰？」曰：「我是佛也。」「佛已福足，復",
    "T25n1507_004:0042a04": "欲求福耶？」曰：「福德可厭耶？」那律思惟：「佛尚求",
    "T25n1507_004:0042a05": "福，況於凡人耶？」心中感結，馳向佛視，以至心",
    "T25n1507_004:0042a06": "故忽得天眼。以得天眼，復重思惟，便得羅漢。",
    "T25n1507_004:0042a07": "凡羅漢皆有三眼：肉眼、天眼、慧眼。那律正有",
    "T25n1507_004:0042a08": "二眼：慧眼、天眼也。三眼視者亂，肉、天爭功精",
    "T25n1507_004:0042a09": "麁雜觀，故曰亂也。那律專用天眼觀大千世",
    "T25n1507_004:0042a10": "界，精麁悉覩，別形質中有識無識皆悉別",
    "T25n1507_004:0042a11": "知。天人所見有淨不淨，極淨觀者，見世界中",
    "T25n1507_004:0042a12": "諸有形類，有識無識見皆動搖，疑謂是蟲而",
    "T25n1507_004:0042a13": "非蟲也。不淨觀者，見飯粒動皆謂是蟲。優劣",
    "T25n1507_004:0042a14": "之殊有自來矣。以是言之，天眼第一。",
    "T25n1507_004:0042a15": "離越比丘坐禪入定所以稱第一者，昔波斯",
    "T25n1507_004:0042a16": "匿王請令坐禪在一樹下。時王請入宮食。經",
    "T25n1507_004:0042a17": "歷六年不他周旋，正欲移在他樹。樹神不聽。",
    "T25n1507_004:0042a18": "以何為驗？將欲移時，樹神便散華供養。以是",
    "T25n1507_004:0042a19": "為驗，知其不聽。何以知其意無他念？時拘絺",
    "T25n1507_004:0042a20": "羅來至離越所曰：「何不坐好樹下，坐此枯樹",
    "T25n1507_004:0042a21": "為？」答曰：「名仁四辯第一，能分別法義及以應",
    "T25n1507_004:0042a22": "辭。不審分別枯樹是何辯中耶？自我坐此已",
    "T25n1507_004:0042a23": "向六年，不別生枯。仁者方至而便分別耶？」",
    "T25n1507_004:0042a24": "王請入宮日日供養，使諸夫人各自當直。六",
    "T25n1507_004:0042a25": "年以滿布施發遣，當達嚫時不識主人字。王",
    "T25n1507_004:0042a26": "曰：「六年受請不識人名，何定乃爾？」答曰：「我",
    "T25n1507_004:0042a27": "樹下坐，尚不知樹枯生，況識人字耶。」供養禪",
    "T25n1507_004:0042a28": "福其德至淳，隨王所願可至涅槃，福田之良",
    "T25n1507_004:0042a29": "也。故稱樂禪第一也。",
    "T25n1507_004:0042b01": "他羅婆摩比丘勸率施立齋講者，佛委僧",
    "T25n1507_004:0042b02": "事分部所宜，契經契經一處、毘尼毘尼一",
    "T25n1507_004:0042b03": "處、大法大法一處、坐禪坐禪一處、高座高座",
    "T25n1507_004:0042b04": "一處、乞食乞食一處、教化教化一處，隨事部",
    "T25n1507_004:0042b05": "分各使相從。若有檀越來請者，以次差遣不",
    "T25n1507_004:0042b06": "問高下。若有私請者，不聽在此例。時檀越請",
    "T25n1507_004:0042b07": "盡，六群比丘次值貧家懷恨而還，向佛怨",
    "T25n1507_004:0042b08": "言：「摩羅見欺。自受好處，見遣貧家，豈是平等",
    "T25n1507_004:0042b09": "耶？」佛命摩羅：「卿實爾耶？」答曰：「不也。」于時無",
    "T25n1507_004:0042b10": "食，日欲差中，便和牛屎飲以當齋。聞六群",
    "T25n1507_004:0042b11": "語，無以自明，即於佛前吐此糞漿。六群慚",
    "T25n1507_004:0042b12": "愧，二人感結漏盡、二人還為白衣、二人面孔",
    "T25n1507_004:0042b13": "出沸血命終墮阿鼻也。齋講者，齋集部眾、綜",
    "T25n1507_004:0042b14": "習所宜，善能勸成故，稱第一也。",
    "T25n1507_004:0042b15": "小陀羅婆者，主立房室興招提僧，共成其功，",
    "T25n1507_004:0042b16": "不復別稱也。",
    "T25n1507_004:0042b17": "賴吒婆羅比丘所以稱豪貴者，是王者種，為",
    "T25n1507_004:0042b18": "人聰明博達，少好追學。聞佛出世開化愚蒙，",
    "T25n1507_004:0042b19": "即詣祇洹精舍聽採法言。聞教入神，思欲",
    "T25n1507_004:0042b20": "出家。歸白父母，父母不聽。心自惟曰：「一切眾",
    "T25n1507_004:0042b21": "生盡是父母，豈獨二人是耶？」念已便至佛所",
    "T25n1507_004:0042b22": "求為沙門。佛問：「父母聽不？」曰：「不聽也。」兄為國",
    "T25n1507_004:0042b23": "王，復白王求為道，王亦不聽。心中思惟：「要作",
    "T25n1507_004:0042b24": "方便出家為道。」父母正有一子，不欲離目前",
    "T25n1507_004:0042b25": "斯須之間。索一獨榻坐父母前，不飲不食經",
    "T25n1507_004:0042b26": "六日。父母惶怖，懼殺其子：「若殺此兒者，用此",
    "T25n1507_004:0042b27": "死兒為？聽，當放之為道。」與兒要曰：「今放汝為",
    "T25n1507_004:0042b28": "道，當數還歸。」父母已許，便至佛所。問曰：「聽",
    "T25n1507_004:0042b29": "汝耶？」曰：「已聽。」佛便命曰：「善來比丘。」手摩其頭，",
    "T25n1507_004:0042c01": "鬚髮自落，如剃鬚髮七日者，袈裟著身便成",
    "T25n1507_004:0042c02": "沙門。為說四諦，便成羅漢。以本要故，尋還歸",
    "T25n1507_004:0042c03": "家，著衣持鉢在門而立。時婢淘米，將欲棄",
    "T25n1507_004:0042c04": "泔，舒鉢索飲。婢舉頭視知是大家，便入白曰：",
    "T25n1507_004:0042c05": "「郎君在外。」父母欣悅：「審是兒者，放汝為良人。」",
    "T25n1507_004:0042c06": "即出迎入為設餚饍。曰：「日時已過，法不應食。」",
    "T25n1507_004:0042c07": "父母曰：「今日已爾，明日早來。」即還所止。還",
    "T25n1507_004:0042c08": "去之後，父母約勅諸婦：「兒明當來。汝等好自",
    "T25n1507_004:0042c09": "莊嚴汝容服飾，各盡妙技，能使我兒還為",
    "T25n1507_004:0042c10": "白衣者，於汝大佳。」復勅藏吏出諸珍寶，金銀",
    "T25n1507_004:0042c11": "七寶各各別聚，冀兒意動還染於俗。明日食",
    "T25n1507_004:0042c12": "時執鉢而還，就座而坐訖。諸婦婇女各設姿",
    "T25n1507_004:0042c13": "態，或散華香、或拂衣捻草。婆羅曰：「諸妹何",
    "T25n1507_004:0042c14": "足煩勞耶？」諸婦念曰：「持我等作妹者，將無還",
    "T25n1507_004:0042c15": "理。」語父母曰：「用此寶物為？此但誤人耳，",
    "T25n1507_004:0042c16": "由是致災禍。何不棄之於山澤耶？」父母諫曰：",
    "T25n1507_004:0042c17": "「道德在心，何必出家？質多長者亦在家得道。」",
    "T25n1507_004:0042c18": "曰：「未聞在家得漏盡者。質多所得，由有一生",
    "T25n1507_004:0042c19": "分在，何足為貴耶？」雖復豪珍美玉棄之若遣，",
    "T25n1507_004:0042c20": "故稱出家第一也。",
    "T25n1507_004:0042c21": "迦旃延所以稱善分別義者，將欲撰法，心中",
    "T25n1507_004:0042c22": "惟曰：「人間憒閙精思不專。」故隱地中七日，",
    "T25n1507_004:0042c23": "撰集大法已訖呈佛。稱曰：「善哉。」聖所印可，",
    "T25n1507_004:0042c24": "以為一藏。此義微妙，降伏外道，故稱第一。",
    "T25n1507_004:0042c25": "又復稱第一者，世尊至釋翅國，坐一樹下執",
    "T25n1507_004:0042c26": "一杖。釋種咸來觀佛：「往棄我女，相好勝前。今",
    "T25n1507_004:0042c27": "意復云何？」答曰：「意者不著世間、不染於俗。」梵",
    "T25n1507_004:0042c28": "志曰：「善哉。」受解還去。後諸比丘不解此語，問",
    "T25n1507_004:0042c29": "迦旃延：「佛稱仁者辯才折理解義第一。世",
    "T25n1507_004:0043a01": "尊所答梵志不染不著者，其義云何？」時迦旃",
    "T25n1507_004:0043a02": "延即為解說：「比丘當知，眼緣色起痛、緣痛",
    "T25n1507_004:0043a03": "起想、緣想來往生識分別起染著心。於此染",
    "T25n1507_004:0043a04": "著永已捨離。」諸比丘聞說此語意猶快然，",
    "T25n1507_004:0043a05": "迦旃延觀諸比丘意不了，即引喻曰：「有人於",
    "T25n1507_004:0043a06": "此欲求牢固之物，反捨根本而取枝葉。為",
    "T25n1507_004:0043a07": "得牢固不？」曰：「不得也。」「君等亦如是。佛近住",
    "T25n1507_004:0043a08": "此而反見問，豈非捨本取其末耶？」諸比丘即",
    "T25n1507_004:0043a09": "往問佛，稱迦旃延所解如是：「不審理應爾不？」",
    "T25n1507_004:0043a10": "佛答曰：「如迦旃延所說等無有異。」以是因緣",
    "T25n1507_004:0043a11": "復稱第一。君頭波歎所以稱行籌第一者，凡",
    "T25n1507_004:0043a12": "籌者記錄人數知為誠實以不？答誠實，受籌",
    "T25n1507_004:0043a13": "則得其福，虛妄受者罪積彌大。漢言曰",
    "T25n1507_004:0043a14": "籌，天竺為舍羅。舍羅者亦名壞盡，福則罪盡、",
    "T25n1507_004:0043a15": "罪則福盡也。何以知其然耶？昔阿難邠坻女",
    "T25n1507_004:0043a16": "外適尼揵國，問佛：「可爾不？」佛言：「宜知是時。",
    "T25n1507_004:0043a17": "往必有益。」女既到，遙請世尊。佛知其意，即默",
    "T25n1507_004:0043a18": "然受請。勅阿難曰：「明當受釋摩男請。鳴揵",
    "T25n1507_004:0043a19": "集眾行神通。」舍羅時上座君頭未得神通，聞",
    "T25n1507_004:0043a20": "行籌請，自鄙未得神通，顧惟形影在眾座首，",
    "T25n1507_004:0043a21": "由老野狐在紫金山。進退惟慮，正欲受籌，不",
    "T25n1507_004:0043a22": "在通例；正欲不受，居為上座，八歲沙彌尚得",
    "T25n1507_004:0043a23": "神通，積年之功而無所獲。計惟如此，何用",
    "T25n1507_004:0043a24": "存為？感結受籌，還授之間霍然漏盡。若以",
    "T25n1507_004:0043a25": "虛妄受籌者，人身有九十萬毛孔，以此為數",
    "T25n1507_004:0043a26": "不得受如此之數人身也。若以精誠受者，即",
    "T25n1507_004:0043a27": "可得漏盡之證，以此上座可為明證。所以復",
    "T25n1507_004:0043a28": "為上座者，以善能說法適可眾人，眾所推舉",
    "T25n1507_004:0043a29": "故為上座。以是因緣故，稱上座受籌第",
    "T25n1507_004:0043b01": "一。",
    "T25n1507_004:0043b02": "所以稱賓頭盧能降伏外道者，毘舍離城中",
    "T25n1507_004:0043b03": "有質多長者，每患六師貢高自大言：「瞿曇沙",
    "T25n1507_004:0043b04": "門自稱為尊，當與其捔技，若彼現一、我當現",
    "T25n1507_004:0043b05": "二，如是轉倍至三十二。」時長者普請內外僧",
    "T25n1507_004:0043b06": "供養訖，立大幢高四丈九尺，置栴檀鉢於",
    "T25n1507_004:0043b07": "上，唱言：「其能引手取此鉢者，便得第一。」時賓",
    "T25n1507_004:0043b08": "頭盧心自念曰：「今當現神足令六師等默然",
    "T25n1507_004:0043b09": "降伏。」又念曰：「世尊常誡諸弟子，不得現神",
    "T25n1507_004:0043b10": "足。若今不現者，懼彼永以得罪；若現者，懼違",
    "T25n1507_004:0043b11": "尊教。」俛仰不已，便現神足伸手取此旃檀鉢。",
    "T25n1507_004:0043b12": "昇在虛空，繞城七匝，還在座上，謂諸梵志",
    "T25n1507_004:0043b13": "曰：「卿等復現其二也。」六師默然。時大鬼將",
    "T25n1507_004:0043b14": "軍名曰半師，謂六師曰，促現其二。時六師",
    "T25n1507_004:0043b15": "徒眾莫知所湊。以是言之，知賓頭盧降伏外",
    "T25n1507_004:0043b16": "道最為第一也。所以稱讖比丘瞻病為第一",
    "T25n1507_004:0043b17": "者，時祇陀精舍有一比丘病疾困篤，久寢",
    "T25n1507_004:0043b18": "床褥，脊下蟲出，呻號終日。佛與諸比丘按行",
    "T25n1507_004:0043b19": "房舍，見此比丘困篤如是，問曰：「有人瞻視汝",
    "T25n1507_004:0043b20": "不？」曰：「無也。」又問曰：「汝先時頗瞻視他病不？」答",
    "T25n1507_004:0043b21": "曰：「不也。」佛言：「汝不視他病，云何欲望人看",
    "T25n1507_004:0043b22": "也？」於是如來襞僧伽梨，自手摩捫，為其湔",
    "T25n1507_004:0043b23": "浣。時天帝釋亦來佐助世尊瞻視病人。於是",
    "T25n1507_004:0043b24": "病比丘蒙世尊恩，即得除愈。佛告諸比丘：「自",
    "T25n1507_004:0043b25": "今已後，若有病者當相瞻視。」時世尊顧謂",
    "T25n1507_004:0043b26": "諸比丘：「誰能常瞻視病者？」唯有讖比丘耳。",
    "T25n1507_004:0043b27": "讖比丘常以五事瞻視病者。云何為五？分別",
    "T25n1507_004:0043b28": "良藥，亦不懈怠先起後臥，恒憙言談少於睡",
    "T25n1507_004:0043b29": "眠，以法供養不貪飲食，堪任與病人說法。是",
    "T25n1507_004:0043c01": "謂讖比丘以此五法瞻視病人，未曾有不",
    "T25n1507_004:0043c02": "差者。所以者何？此比丘乃前世時，曾五百",
    "T25n1507_004:0043c03": "世為醫，善解方藥、聽聲察色知病根源，兼以",
    "T25n1507_004:0043c04": "四事瞻養病者。以是因緣，稱讖比丘瞻病",
    "T25n1507_004:0043c05": "第一也。所以稱朋耆奢比丘能造偈頌者，此",
    "T25n1507_004:0043c06": "比丘前為長者子時，為人天才聰朗觸物讚",
    "T25n1507_004:0043c07": "頌。時出行遊，遇一技家女，形容端正世之希",
    "T25n1507_004:0043c08": "有，覩之情欣便欲納之。歸白父母，啟以前",
    "T25n1507_004:0043c09": "見：「願父母為我娉索不？」父母不悅：「卿族姓子，",
    "T25n1507_004:0043c10": "如何改趣毀先人風。」其子意猛，復重啟曰：",
    "T25n1507_004:0043c11": "「若不為我納者，不能存世。」父母見子言重，不",
    "T25n1507_004:0043c12": "忍呵制，便言：「隨汝。非我所知。」即自遣人與女",
    "T25n1507_004:0043c13": "家相聞。女家是技種，唯技為先，便荅來使曰：",
    "T25n1507_004:0043c14": "「不貪君財。唯能眾技兼備者，便持相與。」朋",
    "T25n1507_004:0043c15": "耆聞之，即詣技工學於諸技，不經數旬眾技",
    "T25n1507_004:0043c16": "兼備。復重遣信：「所學已備，便可相惠。」主人",
    "T25n1507_004:0043c17": "答曰：「若伎備者，當詣王試。」時在正節，王集",
    "T25n1507_004:0043c18": "眾技普試藝術，若最勝者賜金千兩。王亦聞",
    "T25n1507_004:0043c19": "此女妙，欲納之宮裏。試之技法，緣幢為最。",
    "T25n1507_004:0043c20": "竪幢高四丈九尺，下置刀劍，刃皆上向，間",
    "T25n1507_004:0043c21": "趣容足。時朋耆緣幢於上空旋七匝便下投",
    "T25n1507_004:0043c22": "之空地。王懼失女，詐佯不視。人皆言妙。王",
    "T25n1507_004:0043c23": "言：「不見。若審妙者，更復為之。」朋耆念曰：「若不",
    "T25n1507_004:0043c24": "順王教者，必失此女，規一果情。」朋耆冒死",
    "T25n1507_004:0043c25": "復緣，既至幢頭，顧視女面，心自惟曰：「何坐",
    "T25n1507_004:0043c26": "此人乃至斯困？」心懼形慄恐不自全：「女人虛",
    "T25n1507_004:0043c27": "妄何用此為？」佛知此人必可濟度，若不救者",
    "T25n1507_004:0043c28": "當墮三塗。告目連曰：「汝以神足救彼危厄。」",
    "T25n1507_004:0043c29": "目連奉教即往現變，於虛空中結加趺坐，復",
    "T25n1507_004:0044a01": "於幢下現七寶階，餘人不見朋耆獨覩。徐於",
    "T25n1507_004:0044a02": "梯間七匝而下，神力所接內安外危。王與眾",
    "T25n1507_004:0044a03": "人甚為奇異，王手自牽女以付朋耆。朋耆曰：",
    "T25n1507_004:0044a04": "「不用此虛詐之物，誑惑世人迷誤清直，亡國",
    "T25n1507_004:0044a05": "破家莫不由之。」即尋目連往詣世尊。世尊告",
    "T25n1507_004:0044a06": "曰：「善來比丘。」便成沙門。為說四諦，即得應",
    "T25n1507_004:0044a07": "真，喜情發中而形於言，便作頌偈讚於世尊：",
    "T25n1507_004:0044a08": "「清淨十五日，　　五百比丘集，",
    "T25n1507_004:0044a09": "　已斷諸結使，　　仙人不受習。",
    "T25n1507_004:0044a10": "　猶如轉輪王，　　群臣普圍遶，",
    "T25n1507_004:0044a11": "　四海及與地，　　所典無有表。",
    "T25n1507_004:0044a12": "　降伏人如是，　　導師無有上，",
    "T25n1507_004:0044a13": "　將護諸聲聞，　　三明壞結性。",
    "T25n1507_004:0044a14": "　一切世尊子，　　無有塵垢穢，",
    "T25n1507_004:0044a15": "　已破愛欲網，　　今禮星中月。」",
    "T25n1507_004:0044a16": "以是因緣，稱朋耆奢能造偈頌讚如來德為",
    "T25n1507_004:0044a17": "最第一。",
    "T25n1507_004:0044a18": "所以稱拘絺羅為四辯第一者，凡聲聞四辯",
    "T25n1507_004:0044a19": "不必具足，或有法辯而無義辯、或有義辯而",
    "T25n1507_004:0044a20": "無法辯、或有應辯而無辭辯、或有辭辯而無",
    "T25n1507_004:0044a21": "應辯，拘絺羅盡具此四辯。舍利弗、迦旃延亦",
    "T25n1507_004:0044a22": "有四辯，所以不稱為最者，身子自以智慧為",
    "T25n1507_004:0044a23": "主，迦旃延自以撰集為主，故各不稱四辯",
    "T25n1507_004:0044a24": "耳，雖復四辯亦不及拘絺羅。拘絺羅但辯一",
    "T25n1507_004:0044a25": "句之義，七日不盡，況復四辯豈可計量乎？以",
    "T25n1507_004:0044a26": "此事故為四辯第一。",
    "T25n1507_004:0044a27": "所以稱難提比丘乞食第一者，餘比丘雖復",
    "T25n1507_004:0044a28": "乞食，或不具戒、或有貪心、或左右顧視心不",
    "T25n1507_004:0044a29": "專一、或避寒暑。然此比丘當乞食時，都無此",
    "T25n1507_004:0044b01": "事，乞食既精，施者福多。今故引喻，以況大",
    "T25n1507_004:0044b02": "小。有人問射法：「一人射百步玄毛、一人射",
    "T25n1507_004:0044b03": "地塵出。何者為難？」答曰：「玄毛為難，雖射而",
    "T25n1507_004:0044b04": "不著地。」此不足言也。若施乞食、若施眾僧，何",
    "T25n1507_004:0044b05": "者為大？施真阿練。喻中玄毛施不得真，喻其",
    "T25n1507_004:0044b06": "射空。其事雖難，有得有失。箭著地者，喻施眾",
    "T25n1507_004:0044b07": "僧，射毛雖精有失者多，射地雖易未曾失地；",
    "T25n1507_004:0044b08": "福田地厚故無增減，阿練精麁故有得失。難",
    "T25n1507_004:0044b09": "提得精，故稱第一也。",
    "T25n1507_004:0044b10": "所以稱施羅一坐一食者，此謂頭陀一行也。",
    "T25n1507_004:0044b11": "夫阿練法，或乞食、或坐樹下、或閑居獨處。",
    "T25n1507_004:0044b12": "今此一坐一食者，從早起至日中，若檀越施",
    "T25n1507_004:0044b13": "食，不問多少，其於一處坐食而已。若食未飽",
    "T25n1507_004:0044b14": "坐未移者可得更食，若已起者不得復食。常",
    "T25n1507_004:0044b15": "一處食而不捨離，故稱施羅為第一。所以言",
    "T25n1507_004:0044b16": "金毘羅比丘者，常行七家乞食，不得過七。所",
    "T25n1507_004:0044b17": "以然者，立誓限七故也。乞食時欲福度眾",
    "T25n1507_004:0044b18": "生，專心念道無有貪想，若得好惡不以增減，",
    "T25n1507_004:0044b19": "隨次乞食不擇貧富。若一家二家得食時，更",
    "T25n1507_004:0044b20": "有布施者，足則止、不足便受。若至七家不得",
    "T25n1507_004:0044b21": "食者，便還所止思惟行道，不念明日當至某",
    "T25n1507_004:0044b22": "家、不至某家，都無分別之想，故名七家沙門",
    "T25n1507_004:0044b23": "也。還則靜坐斂心在道，故稱金毘羅於七家",
    "T25n1507_004:0044b24": "乞食為第一也。",
    "T25n1507_004:0044b25": "堅牢比丘者以常居山澤閑靜之處為行、難",
    "T25n1507_004:0044b26": "提比丘常以乞食耐辱為行、金毘羅比丘以",
    "T25n1507_004:0044b27": "七家乞食為行、施羅以一處食為行，十二頭",
    "T25n1507_004:0044b28": "陀各居一行。浮彌比丘者，守持三衣，不離食",
    "T25n1507_004:0044b29": "息。或曰造三衣者，以三轉法輪故；或云為三",
    "T25n1507_004:0044c01": "世；或云為三時故，故設三衣，冬則著重者、夏",
    "T25n1507_004:0044c02": "則著輕者、春秋著中者。為是三時故，便具三",
    "T25n1507_004:0044c03": "衣，重者五條、中者為七條、薄者十五條。若大",
    "T25n1507_004:0044c04": "寒時，重著三衣可以障之。或曰亦為蚊虻蟆",
    "T25n1507_004:0044c05": "子故設三衣。以是緣故常持不忘，故云第一。",
    "T25n1507_004:0044c06": "所以稱婆差比丘者，本在家時常以家為患，",
    "T25n1507_004:0044c07": "出家求道常在露坐。若入房室常苦氣閉，如",
    "T25n1507_004:0044c08": "似掩口，是以常求露坐思惟行道，然後身體",
    "T25n1507_004:0044c09": "調和氣息通暢行道無閡。以是因緣，稱婆",
    "T25n1507_004:0044c10": "差露坐第一。",
    "T25n1507_004:0044c11": "所以稱狐疑離越常處樹下者，在凡夫地欲",
    "T25n1507_004:0044c12": "求禪定，處在樹下依倚計意以除縛結。餘",
    "T25n1507_004:0044c13": "比丘亦在樹下坐禪，所以不稱者，以其不能",
    "T25n1507_004:0044c14": "一聞而自專思。此比丘一聞佛教，即能履行",
    "T25n1507_004:0044c15": "專意不捨，六年盡結。前離越者，樂遊禪定，行",
    "T25n1507_004:0044c16": "止不異，樂習事殊，故各稱第一。",
    "T25n1507_004:0044c17": "所以稱陀多索比丘樂空者，此比丘入屋解",
    "T25n1507_004:0044c18": "內空、出屋解外空，內空喻識、外空喻身，入屋",
    "T25n1507_004:0044c19": "達識空、出屋解身空。已了內外空，諸法亦如",
    "T25n1507_004:0044c20": "是。此比丘聞說空教戢在心懷，入屋見空即",
    "T25n1507_004:0044c21": "達身識。餘比丘者，結盡然後達空，空心難獲。",
    "T25n1507_004:0044c22": "貴其先得，故稱第一。",
    "T25n1507_004:0044c23": "所以稱尼婆比丘五納為上者，此比丘觀身",
    "T25n1507_004:0044c24": "穢漏三十六物無可貪貴，厭賤此身故，以賤",
    "T25n1507_004:0044c25": "物自障。或說曰：夫衣有可親近者、不可親近",
    "T25n1507_004:0044c26": "者。何者可親近？著惡衣令人羞慚自愧，是",
    "T25n1507_004:0044c27": "可親近；著好衣令人自大奇雅，是不可親",
    "T25n1507_004:0044c28": "近。弊衣助行，是以著五納。此比丘善能內外",
    "T25n1507_004:0044c29": "相況，故稱第一。",
    "T25n1507_004:0045a01": "所以稱優多羅比丘常樂塚間者，此比丘阿",
    "T25n1507_004:0045a02": "難弟子也。先師得道心自念曰：「此身流轉無",
    "T25n1507_004:0045a03": "處不更，在天上時服御自然，今以捨棄；若",
    "T25n1507_004:0045a04": "在人中為轉輪王，七寶導從，亦復過去；或在",
    "T25n1507_004:0045a05": "畜生恒食草棘，此亦過去；若在餓鬼融銅為",
    "T25n1507_004:0045a06": "食、或在地獄刀劍為對，諸此罪形皆以過",
    "T25n1507_004:0045a07": "去。今得人身，齊此分畢，古今所貴皆是棄",
    "T25n1507_004:0045a08": "物幻危之形，無一可貪，俱當棄捐。」便止塚",
    "T25n1507_004:0045a09": "間，復念曰：「正欲在樹下山澤，皆生民所貪，唯",
    "T25n1507_004:0045a10": "有塚間人所不樂。」是以居之。「塚間所樂唯有",
    "T25n1507_004:0045a11": "鬼耳，兼有狐狼烏鵄之屬，今當入慈三昧以",
    "T25n1507_004:0045a12": "濟彼類。」以是故復居塚間。以是因緣，常樂塚",
    "T25n1507_004:0045a13": "間不處人中，故稱第一。",
    "T25n1507_004:0045a14": "所以稱盧醯寗比丘恒坐草蓐第一者，此比",
    "T25n1507_004:0045a15": "丘常坐草蓐除去愛心。云何除愛？雖復金床",
    "T25n1507_004:0045a16": "玉机，都無愛著。或復說曰：若有人施妙座",
    "T25n1507_004:0045a17": "者，亦如施草座無異。愛心既盡，諸結亦盡，便",
    "T25n1507_004:0045a18": "手執草向草作禮。有人問曰：「何以向草作禮？」",
    "T25n1507_004:0045a19": "答曰：「我因此草榮飾心盡。得道由之，即是我",
    "T25n1507_004:0045a20": "師，故向作禮耳。」五百獼猴得生天上，亦以",
    "T25n1507_004:0045a21": "天文陀羅花散於故屍。由屍生天，故來散華。",
    "T25n1507_004:0045a22": "夫貴者必以賤為本，以是因緣，稱坐草蓐為",
    "T25n1507_004:0045a23": "第一。",
    "T25n1507_004:0045a24": "所以稱優鉗摩比丘不與人語視地而行第一",
    "T25n1507_004:0045a25": "者，此比丘常患口過，將欲改之，自思惟曰：「正",
    "T25n1507_004:0045a26": "坐此口，生天人中、三塗地獄啾吟喚呼，因",
    "T25n1507_004:0045a27": "備五道更苦無量。我今當如慕魄太子結誓",
    "T25n1507_004:0045a28": "不言，四過三殃何由而生？」既便不言，端視而",
    "T25n1507_004:0045a29": "行。佛奇其能爾，每向諸比丘稱美其德。語",
    "T25n1507_004:0045b01": "阿難曰：「如此比丘，宜存識錄，以率來薄。」以是",
    "T25n1507_004:0045b02": "因緣稱之第一。",
    "T25n1507_004:0045b03": "所以稱一心比丘三昧第一者，此比丘昔曾",
    "T25n1507_004:0045b04": "習定，研麁至精，今定功既立，行若遊塵，坐",
    "T25n1507_004:0045b05": "而忘想、忘想理足。其喻如何？猶如有人食",
    "T25n1507_004:0045b06": "百味食，意以飽滿更無食想。雖復行步進止，",
    "T25n1507_004:0045b07": "蓋感而後應，白而後動耳。依定立字，故曰",
    "T25n1507_004:0045b08": "坐起行步入三昧第一也。",
    "T25n1507_004:0045b09": "所以稱曇摩留支好遠遊第一者，其事有由。",
    "T25n1507_004:0045b10": "佛在世時，有一長者字曇摩留支，來至佛所",
    "T25n1507_004:0045b11": "禮訖問訊。佛言：「曇摩留支別來大久，乃能相",
    "T25n1507_004:0045b12": "見。」有人問佛：「不審何以言別來大久？」世尊答",
    "T25n1507_004:0045b13": "曰：「汝欲知之耶？」答曰：「欲知。」佛言：「我昔阿僧",
    "T25n1507_004:0045b14": "祇劫時，世有一佛名曰定光。我時為梵志，",
    "T25n1507_004:0045b15": "字曰超述。時定光佛方欲入城，我即中路",
    "T25n1507_004:0045b16": "相逢。見佛光相暉布，即嘆曰：『世尊光相明踰",
    "T25n1507_004:0045b17": "日月；世尊德者乃隆二儀；世尊心者仁過慈",
    "T25n1507_004:0045b18": "母。』顧惟形影，無以供之。今正是時，福田良美",
    "T25n1507_004:0045b19": "可以殖根。見地少泥恐污佛足，即解髮布泥",
    "T25n1507_004:0045b20": "上，令佛蹈而過。佛即記曰：『汝勇猛乃爾。却",
    "T25n1507_004:0045b21": "後阿僧祇劫，汝當作佛字釋迦文。』時邊亦有",
    "T25n1507_004:0045b22": "一梵志，却起恚心曰：『此人與畜生無異，乃",
    "T25n1507_004:0045b23": "蹈他頭髮上過去也。』從是以來阿僧祇劫常",
    "T25n1507_004:0045b24": "墮畜生中。復在大海中為魔竭魚，身長七千",
    "T25n1507_004:0045b25": "由延。時有五百賈客，乘船入海採寶，值此大",
    "T25n1507_004:0045b26": "魚[榻木+口]船，垂欲入口。五百人惶怖各稱所事。時",
    "T25n1507_004:0045b27": "賈客主語眾人言：『今世有佛名釋迦文，濟人",
    "T25n1507_004:0045b28": "危厄無復是過。我等稱名冀蒙得脫。』即便齊",
    "T25n1507_004:0045b29": "聲稱喚。魚聞佛名，本識由存，即自惟曰：『釋",
    "T25n1507_004:0045c01": "迦文佛已出世間。我身云何故在魚中？』即還",
    "T25n1507_004:0045c02": "沒水。五百賈客安隱而歸。時魚即半身出沙",
    "T25n1507_004:0045c03": "壇上，不飲不食經二七日，命終生長者家作",
    "T25n1507_004:0045c04": "子，字曇摩留支。今方來得與吾相見。是以稱",
    "T25n1507_004:0045c05": "之久遠耳。」留支聞此本末，即向海邊求故",
    "T25n1507_004:0045c06": "屍，見海邊有大魚，骨皮肉已盡。便行脇骨上，",
    "T25n1507_004:0045c07": "思惟言：「此是我故屍。」即以華散故屍上。尋",
    "T25n1507_004:0045c08": "惟既往，忽然道成。以是因緣，稱遠遊第一",
    "T25n1507_004:0045c09": "也。",
    "T25n1507_004:0045c10": "所以稱迦渠比丘集眾說法第一者，此比丘",
    "T25n1507_004:0045c11": "音辭朗達、聲震遐邇。其聞音聲，集眾無數，",
    "T25n1507_004:0045c12": "即為演說法奧美之業：「諸人當知。如來出世",
    "T25n1507_004:0045c13": "難可值遇，四諦甘露亦難得聞。諸人曼時當",
    "T25n1507_004:0045c14": "思惟真諦，除去十二牽連之縛，可得涅槃。」此",
    "T25n1507_004:0045c15": "比丘恒助佛揚化，常以此教未墜於地，以是",
    "T25n1507_004:0045c16": "因緣稱集眾說法音聲第一也。◎",
    "T25n1507_004:0045c17": "◎所以稱婆拘羅壽命極長者，以曩昔曾供",
    "T25n1507_004:0045c18": "養六萬佛，於諸佛所常行慈心，蜎飛蠕動",
    "T25n1507_004:0045c19": "有形命類恒加慈愍，無有毫釐殺害之想。由",
    "T25n1507_004:0045c20": "是慈福，今獲其報。佛告阿難：「如我今日皮身",
    "T25n1507_004:0045c21": "清淨無過於我，猶如蓮華不著泥水，正壽八",
    "T25n1507_004:0045c22": "十。不如婆拘羅壽百六十者，如來隨世欲適",
    "T25n1507_004:0045c23": "眾生，不現其異，故壽八十。婆拘羅者受前宿",
    "T25n1507_004:0045c24": "世慈心之福，故得年壽加倍之報。」或問：但",
    "T25n1507_004:0045c25": "以慈心便獲如此之壽耶？復更有餘乎？曰：有。",
    "T25n1507_004:0045c26": "昔毘婆尸如來出世，時有十六萬八千比丘",
    "T25n1507_004:0045c27": "遊行教化。時有長者居明貞修，稟性良謙不",
    "T25n1507_004:0045c28": "好飲酒。時歲節會，少相勸勉薄飲少多，輒以",
    "T25n1507_004:0045c29": "酒勢行詣世尊，禮拜問訊訖，便請佛及諸弟",
    "T25n1507_004:0046a01": "子：「願受我九十日請。比丘疾病者皆詣我",
    "T25n1507_004:0046a02": "家而取醫藥，所須之物皆來取之。」語訖還家",
    "T25n1507_004:0046a03": "約勅家內曰：「我已請佛及諸弟子四事供",
    "T25n1507_004:0046a04": "養，皆當辦具。」約勅竟，便睡眠。眠久還覺，其",
    "T25n1507_004:0046a05": "婦白曰：「君先約勅嚴辦供具，而今默然所以",
    "T25n1507_004:0046a06": "得爾。」長者驚曰：「我向何所言說耶？」婦曰：「君未",
    "T25n1507_004:0046a07": "眠時無所說耶？」曰：「我不省有所說。」婦曰：「君先",
    "T25n1507_004:0046a08": "言：『我已請佛及諸弟子供九十日所須短乏。』",
    "T25n1507_004:0046a09": "不作是語耶？」長者思惟曰：「酒之誤人乃至於",
    "T25n1507_004:0046a10": "斯。」已爾慚愧便當即請。明日清旦於舍燒香",
    "T25n1507_004:0046a11": "遙請世尊。有一比丘來索藥，長者問曰：「何所",
    "T25n1507_004:0046a12": "患苦？」答曰：「患頭痛。」長者曰：「此必膈上有水",
    "T25n1507_004:0046a13": "仰攻其頭，是以頭痛耳。」即施一呵梨勒果。",
    "T25n1507_004:0046a14": "「但服此藥足消此患。」比丘服藥病即除愈。緣",
    "T25n1507_004:0046a15": "是福報，九十一劫未曾病患。生長者家至年",
    "T25n1507_004:0046a16": "八十，出家學道經八十年，道俗之紀合百六",
    "T25n1507_004:0046a17": "十。在家時曾捔牛，斯須頭痛，尋即除愈。自",
    "T25n1507_004:0046a18": "爾常無疾患。以是之故，婆拘羅長壽第一。",
    "T25n1507_004:0046a19": "於百年壽中而加六十者，此人五濁壽命最",
    "T25n1507_004:0046a20": "為奇特，其喻於臭穢之中而生蓮花也。阿難",
    "T25n1507_004:0046a21": "問婆拘羅：「何以不為人說法耶？為無四辯、為",
    "T25n1507_004:0046a22": "乏智慧而不說法乎？」答曰：「我於四辯捷疾之",
    "T25n1507_004:0046a23": "智非為不足，直自樂靜不喜憒閙，故不說法",
    "T25n1507_004:0046a24": "耳。」難曰：婆拘羅長壽者，何以不生三方耶？",
    "T25n1507_004:0046a25": "答曰：諸佛所以不生者，以其土人難化故。此",
    "T25n1507_004:0046a26": "土眾生利根捷疾，極惡勇猛取道不難，是故",
    "T25n1507_004:0046a27": "往古諸佛皆生此中。婆拘羅應在此成道，故",
    "T25n1507_004:0046a28": "不生三方耳。",
    "T25n1507_004:0046a29": "所以稱滿願子說法第一者，有三事得稱第",
    "T25n1507_004:0046b01": "一：餘比丘亦說法，無有三事可記，故不言第",
    "T25n1507_004:0046b02": "一。滿願子說法時，先以辯才唱發妙音，使眾",
    "T25n1507_004:0046b03": "座歡喜僉然傾仰，次以苦楚之言責切其心，",
    "T25n1507_004:0046b04": "使令內腐肅悚興難遭之想，終以明慧空無",
    "T25n1507_004:0046b05": "之教，聞者結解使恬智交養。世尊演法初",
    "T25n1507_004:0046b06": "中竟善，滿願子亦然，三事俱善，自捨如來莫",
    "T25n1507_004:0046b07": "能先者。身子自誓：「從旦至中，要度一人令至",
    "T25n1507_004:0046b08": "道迹。」目連比丘亦誓度人，於四向之中課進",
    "T25n1507_004:0046b09": "一階然後乃食。其餘比丘皆亦度人，比滿願",
    "T25n1507_004:0046b10": "子百不當一。滿願子從成道至涅槃，度九萬",
    "T25n1507_004:0046b11": "九千人，於聲聞之中度人最多，故稱說法第",
    "T25n1507_004:0046b12": "一也。",
    "T25n1507_004:0046b13": "所以稱優波離持律第一者，昔佛還本國受",
    "T25n1507_004:0046b14": "父王請，所從比丘雖復心精，無表容貌。時王",
    "T25n1507_004:0046b15": "欲勸釋種豪族子弟出家為比丘侍從世尊，",
    "T25n1507_004:0046b16": "即宣令諸釋：「其有兄弟二人者，皆當一人出",
    "T25n1507_004:0046b17": "家為道。若不從令者當重罰之。」時有一釋種",
    "T25n1507_004:0046b18": "子名曰面王，釋中最長，次應先下髮。時佛命",
    "T25n1507_004:0046b19": "優波離為其剃頭，重告曰：「此諸釋種憍樂",
    "T25n1507_004:0046b20": "體軟，汝好徐徐輕手與剃。」優波離即輕手。",
    "T25n1507_004:0046b21": "復太輕不著，時優波離復反刀刃以脊用之。",
    "T25n1507_004:0046b22": "佛言：「不可。」復用刀腹，亦曰：「不可。」即以刀從頂",
    "T25n1507_004:0046b23": "上剃，泯然除盡。五百釋子皆悉如是。佛命優",
    "T25n1507_004:0046b24": "波離曰：「善來比丘。」即成沙門。佛即授戒，得",
    "T25n1507_004:0046b25": "阿羅漢。次授五百釋子戒。優波離為上座。以",
    "T25n1507_004:0046b26": "手摩五百人頭，為弟子受戒訖，次當禮優波",
    "T25n1507_004:0046b27": "離。諸釋先素憍豪，不能下屈，加復是己之",
    "T25n1507_004:0046b28": "子弟，各言：「此是我家僕，何緣禮之？」佛言：「不",
    "T25n1507_004:0046b29": "爾。法無貴賤，先達為兄、後者為弟。」俛仰不",
    "T25n1507_004:0046c01": "已，制意為禮。即時天地大動，諸天於上讚曰：",
    "T25n1507_004:0046c02": "「善哉善哉！今日諸釋降伏貢高，此意難勝",
    "T25n1507_004:0046c03": "故地為動耳。」當五百釋為道時，亦有九萬九",
    "T25n1507_004:0046c04": "千人出家為道。優波離自從佛受戒已來，未",
    "T25n1507_004:0046c05": "曾犯如毫釐，以是因緣故稱第一。但以是更",
    "T25n1507_004:0046c06": "有餘事耶？祇園精舍北有一比丘，得病經六",
    "T25n1507_004:0046c07": "年不差。時優波離往問比丘：「何所患苦？若",
    "T25n1507_004:0046c08": "所須者便道。」曰：「我所須者不可說。」又問曰：「汝",
    "T25n1507_004:0046c09": "欲須何物？若此無者，當從四方求之。若世間",
    "T25n1507_004:0046c10": "無者，上天求之。」曰：「我所須者舍衛城中有，以",
    "T25n1507_004:0046c11": "違佛教故不可說耳。」曰：「但說無苦。」曰：「我唯",
    "T25n1507_004:0046c12": "思酒耳。得五升酒者病便愈。」優波離曰：「且",
    "T25n1507_004:0046c13": "住。我為汝問佛。」還即問佛：「比丘病，須酒為藥。",
    "T25n1507_004:0046c14": "不審可得飲不？」世尊曰：「我所制法，除病者。」",
    "T25n1507_004:0046c15": "優波離即還索酒與，病即愈。重與說法，得羅",
    "T25n1507_004:0046c16": "漢道。佛讚優波離：「汝乃問如來此事，使病比",
    "T25n1507_004:0046c17": "丘得蒙除差，又使得道。此比丘若不得度",
    "T25n1507_004:0046c18": "者，後當墮三塗作識無有出期。汝乃為將來",
    "T25n1507_004:0046c19": "比丘說禁法，使知輕重得濟危厄。汝真能持",
    "T25n1507_004:0046c20": "律，以律藏付汝，勿令漏失。此藏諸藏之中最",
    "T25n1507_004:0046c21": "在其內，不可示沙彌及以白衣。」以是緣故復",
    "T25n1507_004:0046c22": "稱為第一也。",
    "T25n1507_004:0046c23": "所以稱婆迦利比丘得信解脫者，此比丘久",
    "T25n1507_004:0046c24": "病著床乃經六年，諸瞻視者皆悉捨去。比丘",
    "T25n1507_004:0046c25": "自念：「疾病經久，瞻視疲倦，甚可患厭，又復如",
    "T25n1507_004:0046c26": "來不見垂愍，且當自害以除患苦。」即便索刀，",
    "T25n1507_004:0046c27": "向刀說曰：「但當殺我，亦當斷結耶？」說訖以",
    "T25n1507_004:0046c28": "刀自刎，正至咽半已得漏盡，比至頭斷以取",
    "T25n1507_004:0046c29": "涅槃。于時大地震動乃感波旬。波旬念曰：「此",
    "T25n1507_004:0047a01": "何瑞應乃爾震動？」即以天眼觀見比丘自殘。",
    "T25n1507_004:0047a02": "「其形神為所趣？」遍觀諸天不見其神，復觀人",
    "T25n1507_004:0047a03": "中亦不見之，復觀三惡道中亦復不見。時佛",
    "T25n1507_004:0047a04": "將諸比丘欲耶旬之，見屍火起。此波旬放火",
    "T25n1507_004:0047a05": "覓比丘神，都不知所在。所以覓者，欲知進",
    "T25n1507_004:0047a06": "趣，壞令不成。諸比丘便耶旬之。佛歎此比丘",
    "T25n1507_004:0047a07": "得信解脫。或曰：夫至信者委命自然，尚不執",
    "T25n1507_004:0047a08": "杖，何以自防況復自害耶？答曰：信所以執",
    "T25n1507_004:0047a09": "刀者，以刀為慧劍，欲擬斷諸結。身即結本，根",
    "T25n1507_004:0047a10": "辟則支從、身斷則結除，是以執刀者不為",
    "T25n1507_004:0047a11": "妨閡也，執信刀斷疑樹故。下句云，意無猶",
    "T25n1507_004:0047a12": "豫。從信解脫至無疑解脫者，即轉鈍為利也。",
    "T25n1507_004:0047a13": "以是義故，稱信解脫為第一也。◎",
    "T25n1507_004:0047a14": "分別功德論卷第四"
}