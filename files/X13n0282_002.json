{
    "X13n0282_002:0012a04": "大佛頂首楞嚴經玄義卷第二",
    "X13n0282_002:0012a05": "天台山幽溪沙門 傳燈 述",
    "X13n0282_002:0012a06": "[0012a06] 次明智究竟者三智也。名義出大品般若及釋論。所",
    "X13n0282_002:0012a07": "謂一切智道種智一切種智。欲成此智必籍觀因。空",
    "X13n0282_002:0012a08": "觀為因證一切智。假觀為因證道種智。中觀為因證",
    "X13n0282_002:0012a09": "一切種智。若就理實論。則觀之與智皆通因果。例如",
    "X13n0282_002:0012a10": "佛性通於因果。別則因名佛性果名涅槃。今就別義。",
    "X13n0282_002:0012a11": "一往分觀因智果也。此之三智。在今經中。因名妙奢",
    "X13n0282_002:0012a12": "摩他三摩禪那。若論其果出名則有多處。如首卷中",
    "X13n0282_002:0012a13": "云。無始菩提涅槃元清淨體(云云)。二卷云此見及緣",
    "X13n0282_002:0012a14": "元是菩提妙淨明體等。此皆即因心以指果德也。七",
    "X13n0282_002:0012a15": "卷初地云。於大菩提善得通達。此指分證果德也。十",
    "X13n0282_002:0012a16": "卷云。圓滿菩提歸無所得。此指究竟果德也(云云)。今",
    "X13n0282_002:0012a17": "例前三諦以分二種。一&#x7AEA;合十界三諦之三智。二橫",
    "X13n0282_002:0012a18": "合十界三諦之三智。初義者。釋論明兩種三智。初為",
    "X13n0282_002:0012a19": "易解故分對三人。聲聞對一切智。菩薩對道種智。佛",
    "X13n0282_002:0012a20": "對一切種智。是則一切智&#x7AEA;合聲聞緣覺法界之真",
    "X13n0282_002:0012a21": "諦也。道種智&#x7AEA;合六凡法界之俗諦也。一切種智&#x7AEA;",
    "X13n0282_002:0012a22": "合佛菩薩法界之中諦也。二橫合十界三智之三智",
    "X13n0282_002:0012a23": "者。論約三人對三智已。復云。三智實在一心中。得秪",
    "X13n0282_002:0012a24": "一觀而三觀。觀於一諦而三諦。一諦三諦與今真。則",
    "X13n0282_002:0012b01": "十界三諦俱非義同。一觀三觀。與今妙奢摩他三摩",
    "X13n0282_002:0012b02": "禪那義同。諦是智之所諦。觀是智之所因。既有所諦",
    "X13n0282_002:0012b03": "之境必有能諦之智。既有三止之因必有三智之果。",
    "X13n0282_002:0012b04": "蓋是經文總略。但云我以不滅不生合如來藏耳。況",
    "X13n0282_002:0012b05": "不滅即寂滅。不生即無生。寂滅忍是究竟三智之總",
    "X13n0282_002:0012b06": "體。無生忍是分真三智之總體。以此義例。是則應云",
    "X13n0282_002:0012b07": "我以不滅不生一切智合如來藏之真。而十界三諦",
    "X13n0282_002:0012b08": "併非等(云云)也。辨此為三。初名義周足不周足。二智",
    "X13n0282_002:0012b09": "體圓融不圓融。三名體俱轉不俱轉。初義者。藏通二",
    "X13n0282_002:0012b10": "教因既單修空觀。果智豈能周足。故釋論唯用一切",
    "X13n0282_002:0012b11": "智以對二乘。若別教次第修乎三觀。登於十住空觀",
    "X13n0282_002:0012b12": "成證一切智。即釋論分對聲聞果也。登於十行假觀",
    "X13n0282_002:0012b13": "成證道種智。即釋論分對菩薩果也。登於初地及妙",
    "X13n0282_002:0012b14": "覺中觀成證一切種智。即釋論分對佛果也。如此次",
    "X13n0282_002:0012b15": "第唯是&#x7AEA;合十界三諦之義耳。若今經三智則具足",
    "X13n0282_002:0012b16": "橫&#x7AEA;二義。如我以不滅不生合如來藏真諦。則十界",
    "X13n0282_002:0012b17": "三諦併非。非六凡俗諦者一切智也。非二乘真諦者",
    "X13n0282_002:0012b18": "道種智也。非佛菩薩中道者一切種智種類知也。約",
    "X13n0282_002:0012b19": "&#x7AEA;義雖有三種。望橫義秪是一切智耳。以一切併非",
    "X13n0282_002:0012b20": "為主故。次我以不滅不生合如來藏俗諦。則十界三",
    "X13n0282_002:0012b21": "諦併即。即六凡俗諦者道種智也。即二乘真諦者一",
    "X13n0282_002:0012b22": "切智也。即佛菩薩中道者一切種智寂滅相遮二邊",
    "X13n0282_002:0012b23": "也。約&#x7AEA;義雖有三種。望橫義秪是道種智耳。以一切",
    "X13n0282_002:0012b24": "併即為主故。又次我以不滅不生合如來藏中道。則",
    "X13n0282_002:0012c01": "十界三諦俱非破立。六凡俗諦俱非破中道雙照之",
    "X13n0282_002:0012c02": "道種智也。俱非立中道雙照之一切智也。雙俱非破",
    "X13n0282_002:0012c03": "立中道雙遮之一切種智也。二乘真諦俱非破中道",
    "X13n0282_002:0012c04": "雙照之一切智也。俱非立中道雙照之道種智也。雙",
    "X13n0282_002:0012c05": "俱非破立中道雙遮之一切種智也。佛菩薩中道俱",
    "X13n0282_002:0012c06": "非破一切種智雙遮二邊也。俱非立一切種智雙照",
    "X13n0282_002:0012c07": "二邊也。雙俱非破立一切種智寂滅相種種行類皆",
    "X13n0282_002:0012c08": "知也。約&#x7AEA;義雖有三種。若望橫義秪是一切種智耳。",
    "X13n0282_002:0012c09": "以俱非破立為主故。此則秪一不滅不生合如來藏",
    "X13n0282_002:0012c10": "三諦。而橫&#x7AEA;二種三智悉得具足矣。二智體圓融不",
    "X13n0282_002:0012c11": "圓融者。別教三智但今經三智中之一&#x7AEA;義耳。豈足",
    "X13n0282_002:0012c12": "以稱圓融。今經三智如上所論。若以橫望&#x7AEA;則有三",
    "X13n0282_002:0012c13": "三。以&#x7AEA;望橫仍是一三。一三相即三亦無寄。一三三",
    "X13n0282_002:0012c14": "三唯是一心。故經唯以一不滅不生而當之矣。蓋三",
    "X13n0282_002:0012c15": "諦者所合之境也。三智者能合之心也。諦既即一而",
    "X13n0282_002:0012c16": "三。智亦即三而一矣。又諦如函底。智如函蓋。豈唯際",
    "X13n0282_002:0012c17": "畔相當。亦乃諦智冥泯。泯而無際獨一常心。故經云。",
    "X13n0282_002:0012c18": "我以不滅不生合如來藏而如來藏唯妙覺明圓照",
    "X13n0282_002:0012c19": "法界。天台立境智四句云。智照於境。境照於智。智照",
    "X13n0282_002:0012c20": "於智。境照於境。並此圓照法界其義善符。三名體俱",
    "X13n0282_002:0012c21": "轉不俱轉者。前之三教。因行既昧性具三觀皆成別",
    "X13n0282_002:0012c22": "修。是故至果不唯名轉體亦須轉。今經圓止雖曰一",
    "X13n0282_002:0012c23": "是性具二是修成。乃全性起修。修非別有。是故終日",
    "X13n0282_002:0012c24": "修而無修。終日作而無作。蓋以佛之自諦而為大定之本。一一皆全修在性故也。",
    "X13n0282_002:0013a01": "[0013a01] 圓融三智合圓融三諦圖",
    "X13n0282_002:0013a02": "[0013a02] ",
    "X13n0282_002:0014a01": "[0014a01] 故天台釋三般若云。般",
    "X13n0282_002:0014a02": "若名實慧。實相般若非寂非照即一切種智。(文)與今",
    "X13n0282_002:0014a03": "禪那寂照不二義同。又云。觀照般若非寂而寂即一",
    "X13n0282_002:0014a04": "切智。(文)與今奢摩他寂靜義同。又云。方便般若非照",
    "X13n0282_002:0014a05": "而照即道種智。(文)與今三摩觀照義同。是則今之三",
    "X13n0282_002:0014a06": "智。雖從勝而受大菩提圓滿菩提等之稱。其實體無",
    "X13n0282_002:0014a07": "所轉。蓋因果皆不異於寂照義故。經云。是名妙蓮華",
    "X13n0282_002:0014a08": "金剛王寶覺此其是也。是名智究竟。",
    "X13n0282_002:0014a09": "[0014a09] 第三斷究竟者。用前三種智慧以斷三惑也。一見思",
    "X13n0282_002:0014a10": "惑。從解等得名。即利鈍十使。分品有八十八八十一",
    "X13n0282_002:0014a11": "之夥。此障真諦理。二塵沙惑。從所障諦理得名。以法",
    "X13n0282_002:0014a12": "門如塵沙之多一一不能了知故。此障俗諦理。三無",
    "X13n0282_002:0014a13": "明惑。不了法界無所明也。大分有四十二品。此障中",
    "X13n0282_002:0014a14": "諦理。此三惑名義。在今經中但出見思無明兩惑。經",
    "X13n0282_002:0014a15": "云。我等今者二障所纏良由不知寂常心性。解云。煩",
    "X13n0282_002:0014a16": "惱所知名為二障。煩惱障謂根本及隨。此即見思惑。",
    "X13n0282_002:0014a17": "所知障亦云智障。障一切種智故。此即無明惑。又云。",
    "X13n0282_002:0014a18": "一切眾生不成菩提及阿羅漢皆由客塵煩惱所誤。",
    "X13n0282_002:0014a19": "此說見思惑。又云。清水現前名為初伏客塵煩惱。去",
    "X13n0282_002:0014a20": "泥純水名為永斷根本無明。此說見思無明兩惑。又",
    "X13n0282_002:0014a21": "云。得須陀洹果已滅三界見所斷惑。然猶未知根中",
    "X13n0282_002:0014a22": "&#x8657;習。彼習要因修所斷得。何況此中分劑頭數。見修",
    "X13n0282_002:0014a23": "所斷即見思惑。分劑頭數即無明惑(云云)。所以經中",
    "X13n0282_002:0014a24": "不言塵沙者。以克論諦理但有中真。則能障之惑亦",
    "X13n0282_002:0014b01": "只兩種。故煩惱所召生死亦分段變易而已。但此真",
    "X13n0282_002:0014b02": "中遍在十界依正之上即此十界。名之為俗。以性具",
    "X13n0282_002:0014b03": "故稱為諦理。故諸佛二障既除二諦理顯。神通妙用",
    "X13n0282_002:0014b04": "皆從此發。故得名為無謀而應。華嚴一微塵中出大",
    "X13n0282_002:0014b05": "千經卷。此之謂也。今經三諦所以不離十界而辨。亦",
    "X13n0282_002:0014b06": "是此意。若然則惑秪有二。何得立三。答此有三意。一",
    "X13n0282_002:0014b07": "因別人不知性具要須別學。是以十住菩薩知所入",
    "X13n0282_002:0014b08": "空未是畢竟。乃從空入假。於無量劫遍習遍學導利",
    "X13n0282_002:0014b09": "&#x7FA3;品。故名塵沙。二圓人既知心性本具。則一切眾生",
    "X13n0282_002:0014b10": "不唯不見真中二理。亦復不得本有妙用。障真中者",
    "X13n0282_002:0014b11": "是二惑矣。障妙用者豈不又是一惑。但圓人不須別",
    "X13n0282_002:0014b12": "破此惑。初心直下稱性觀中。至於觀成自然而斷。故",
    "X13n0282_002:0014b13": "種種法門稱性施設。故止觀云。圓教十信。六根淨時",
    "X13n0282_002:0014b14": "即能遍見十法界事。五品正行六度廣能說法。皆是",
    "X13n0282_002:0014b15": "入假之位。又初心之人能知如來秘密之藏。圓觀三",
    "X13n0282_002:0014b16": "諦。尚能即中。豈不能即假乎。三者例能觀之觀諸經",
    "X13n0282_002:0014b17": "既立有三。則所破之惑亦依義立三矣。問若諸佛二",
    "X13n0282_002:0014b18": "障除已真中之理方顯。神通妙用皆從此發名之為",
    "X13n0282_002:0014b19": "俗。是則先應破見思無明然後斷除塵沙。何故塵沙",
    "X13n0282_002:0014b20": "先破方斷無明。答若定理而論。誠宜破盡無明俗諦",
    "X13n0282_002:0014b21": "之理方究竟顯。今破見思惑便言破塵沙顯俗諦者。",
    "X13n0282_002:0014b22": "良由見思麤垢先落又侵界外無明麤垢。中理雖未",
    "X13n0282_002:0014b23": "現前。俗諦亦得相似而顯。化導之功亦得少分無謀",
    "X13n0282_002:0014b24": "而應。菩薩既急在度生。即乘此以導利&#x7FA3;品。以此少",
    "X13n0282_002:0014c01": "分見者得名塵沙惑斷俗諦理顯也。問見思以五利",
    "X13n0282_002:0014c02": "五鈍為體。塵沙無明以何為體。答無明無別體相。即",
    "X13n0282_002:0014c03": "以見思為體。但麤細差殊。有界內界外之分故。天台",
    "X13n0282_002:0014c04": "云。別教三十心斷界內見思伏界外見思無明。十地",
    "X13n0282_002:0014c05": "斷界外見思無明。若圓教十信斷界內見思圓伏界",
    "X13n0282_002:0014c06": "外見思無明。發趣初心斷界外見思無明。終至等覺",
    "X13n0282_002:0014c07": "方盡。故地持明清淨淨禪云。離一切見清淨淨禪。大",
    "X13n0282_002:0014c08": "涅槃云。十地菩薩為無我見論惑所轉。又云。十地菩",
    "X13n0282_002:0014c09": "薩雖見佛性而不了了。諸佛如來見於佛性而得了",
    "X13n0282_002:0014c10": "了。此皆約見惑盡不盡故有了了不了了等殊也。問",
    "X13n0282_002:0014c11": "界外見思。為只有四十二品。為更多耶。答今言四十",
    "X13n0282_002:0014c12": "二品者。以大乘經論多說分真及究竟有四十二位",
    "X13n0282_002:0014c13": "故。大約作此數耳。若論無明重數豈有品量。蓋入位",
    "X13n0282_002:0014c14": "轉深。能斷之智轉利。於一位中難定斷若干品惑。故",
    "X13n0282_002:0014c15": "大師云。後心菩薩無功用道其疾如風。一日之間能",
    "X13n0282_002:0014c16": "破無量品無明惑障。何況纓絡經明等覺地於百千",
    "X13n0282_002:0014c17": "萬劫入重玄門報脩凡夫事乎。今例前諦智分二種",
    "X13n0282_002:0014c18": "斷義。一&#x7AEA;斷障十界三諦無明。二橫斷障十界三諦",
    "X13n0282_002:0014c19": "無明。辨此為三。初名義全不全。二伏斷次不次。三無",
    "X13n0282_002:0014c20": "明斷不斷。初義者。界內二教既不詮中道之理。無明",
    "X13n0282_002:0014c21": "名字尚不得聞何況伏斷。是故極至果頭但只&#x7AEA;斷。",
    "X13n0282_002:0014c22": "阻二乘真諦見思惑而已。若別教所詮雖名但中。能",
    "X13n0282_002:0014c23": "覆之惑別圓不異。但彼要至初地纔破一品。極至妙",
    "X13n0282_002:0014c24": "覺破一十二品。只成一往&#x7AEA;義。非如圓家橫&#x7AEA;具足。",
    "X13n0282_002:0015a01": "登於初住即破無明。竟至妙覺共四十二位須破四",
    "X13n0282_002:0015a02": "十二品方名究竟故。今經初住即能十用涉入圓成",
    "X13n0282_002:0015a03": "一心。如是重重單複十二方盡妙覺也。次伏斷次不",
    "X13n0282_002:0015a04": "次者。別人修因既先空次假後中。伏斷之時豈能不",
    "X13n0282_002:0015a05": "次。是故至於十信方伏界內見思。十住斷界內見思",
    "X13n0282_002:0015a06": "兼斷界內上品塵沙。十行斷中品塵沙。十向斷下品",
    "X13n0282_002:0015a07": "塵沙。至此方伏無明。登於初地方破無明。是為&#x7AEA;伏",
    "X13n0282_002:0015a08": "&#x7AEA;斷義也。今經外凡即能用一心三智圓伏障十界",
    "X13n0282_002:0015a09": "三諦之惑。故乾慧地中即云。欲愛乾枯根境不偶現",
    "X13n0282_002:0015a10": "前殘質不復續生等。經歎彈指超無學。亦此意也。十",
    "X13n0282_002:0015a11": "種信心名為內凡。界內見思自然先落。故初信即云。",
    "X13n0282_002:0015a12": "圓妙開敷從真妙圓重發真妙等(云云)。若登初住。斷",
    "X13n0282_002:0015a13": "一品無明。證一分三德。十種大果分得現前。現十界",
    "X13n0282_002:0015a14": "身百界作佛。故經云。是善男子以真方便發此十",
    "X13n0282_002:0015a15": "心。心精發輝十用涉入圓成一心名發心住。從於此",
    "X13n0282_002:0015a16": "去極至妙覺。無明轉轉破。功德轉轉勝。是為一斷一",
    "X13n0282_002:0015a17": "切斷也。問既云一斷一切斷。云何信位先斷見思及",
    "X13n0282_002:0015a18": "以塵沙。答四教儀云。圓人本期不斷見思及以塵沙。",
    "X13n0282_002:0015a19": "意在入住斷無明見佛性。雖不期斷而見思麤垢自",
    "X13n0282_002:0015a20": "然先落。譬如冶鐵意在成器。器雖未成麤垢先落。雖",
    "X13n0282_002:0015a21": "見先落其人無一念欣心。以未遂所期故。故妙玄云。",
    "X13n0282_002:0015a22": "同除四住。此處為齊。若伏無明。三藏則劣。斯則名為",
    "X13n0282_002:0015a23": "以橫伏&#x7AEA;以&#x7AEA;破橫。以橫伏&#x7AEA;故初心五住頓伏。以",
    "X13n0282_002:0015a24": "&#x7AEA;破橫故見思麤垢先落。故阿難問云。又此五陰為",
    "X13n0282_002:0015b01": "併消除為次第盡。如來答云。此五陰元重疊生起。生",
    "X13n0282_002:0015b02": "因識有。滅從色除。理則頓悟乘悟併消。事非頓除因",
    "X13n0282_002:0015b03": "次第盡。問若橫伏亦橫破。而言圓勝於別可爾。既橫",
    "X13n0282_002:0015b04": "伏&#x7AEA;破。與別不異。又何貴于橫伏乎。答若&#x7AEA;伏&#x7AEA;破",
    "X13n0282_002:0015b05": "成功則難。橫伏&#x7AEA;破奏勳則捷。如澄濁水。愚人則旋",
    "X13n0282_002:0015b06": "取旋澄故遲迴日久。智者總取置一大器。雖百千斛",
    "X13n0282_002:0015b07": "日可頓得。以此喻知。則圓別勝劣較然矣。三無明斷",
    "X13n0282_002:0015b08": "不斷者。別教但明斷。無不斷義。以常住佛性名為但",
    "X13n0282_002:0015b09": "中。生死煩惱皆非性具。故空觀破見思已六凡法界",
    "X13n0282_002:0015b10": "隨壞。假觀破塵沙已二乘法界隨壞。中觀破無明已",
    "X13n0282_002:0015b11": "己界菩薩亦壞。至於果地自謂蕭然。是為緣理斷九。",
    "X13n0282_002:0015b12": "非今所論。今之圓教則具斯二義。謂亦斷亦不斷。言",
    "X13n0282_002:0015b13": "不斷者。以圓人悟一切法皆是性具。離菩提無煩惱。",
    "X13n0282_002:0015b14": "離煩惱無菩提。煩惱不能障菩提。菩提不能破煩惱",
    "X13n0282_002:0015b15": "故。淨名云。佛為增上慢人說斷婬怒癡名為解脫。無",
    "X13n0282_002:0015b16": "增上慢者婬怒癡名為解脫。無行經云。婬怒即是道。",
    "X13n0282_002:0015b17": "又云。六十二見為如來種。即六根六塵而無限閡。只",
    "X13n0282_002:0015b18": "眼中見色亦眼中入三解脫門。華嚴明十眼乃至六",
    "X13n0282_002:0015b19": "眼。皆明於一塵中具十方三世諸佛八相成佛轉法",
    "X13n0282_002:0015b20": "輪度眾生等事。涅槃云。誰有智慧。誰有煩惱。而言毗",
    "X13n0282_002:0015b21": "婆舍那能破煩惱。今經云。五陰六入本如來藏常住",
    "X13n0282_002:0015b22": "妙明。又彰自證中十界苦集皆即元明心妙。此等諸",
    "X13n0282_002:0015b23": "經皆說不斷而明了也。言斷者。前不斷之言。蓋約至",
    "X13n0282_002:0015b24": "理&#x8657;玄無明體相本自不有。以閑眾生之情計耳。究",
    "X13n0282_002:0015c01": "論成佛。何處有天生彌勒自然釋迦。且淨名云若無",
    "X13n0282_002:0015c02": "增上慢人婬怒癡即是解脫者。今人誰無增上慢乎。",
    "X13n0282_002:0015c03": "若不增上慢者。終不應言己即是佛。何以故。於婬怒",
    "X13n0282_002:0015c04": "癡未得蕭然無累故。六根六塵亦未得無限閡故。亦",
    "X13n0282_002:0015c05": "不能如華嚴於一塵中成佛轉法輪故。須知諸經言",
    "X13n0282_002:0015c06": "即者理即也。若不知此即空所由而妄生取著。所謂",
    "X13n0282_002:0015c07": "鼠唧鳥空矣。故華嚴等諸大乘經。皆明歷位修行斷",
    "X13n0282_002:0015c08": "惑之相。涅槃云。暗時無明時。明時無暗時。有煩惱時",
    "X13n0282_002:0015c09": "則無智慧。有智慧時則無煩惱。今經云。如澄濁水貯",
    "X13n0282_002:0015c10": "於靜器靜深不動。沙土自沉清水現前名為初伏客",
    "X13n0282_002:0015c11": "塵煩惱。去泥純水名為永斷根本無明。又云。汝勗修",
    "X13n0282_002:0015c12": "行欲得菩提要除三惑。又云。三緣斷故三因不生。心",
    "X13n0282_002:0015c13": "中達多狂性自歇。歇即菩提不從人得。此則名為不",
    "X13n0282_002:0015c14": "斷而斷斷而不斷。不斷而斷故十界三諦併非。斷而",
    "X13n0282_002:0015c15": "不斷故十界三諦併即。斷與不斷兩義俱時故十界",
    "X13n0282_002:0015c16": "三諦俱非破立。故寂調音天子問文殊師利言寶相",
    "X13n0282_002:0015c17": "如來世界以何說法。仁者樂彼。答云。彼所說法不為",
    "X13n0282_002:0015c18": "生貪欲故。不為盡貪欲故。不為生嗔恚故。不為盡嗔",
    "X13n0282_002:0015c19": "恚故。不為生愚癡故。不為盡愚癡故。不為生煩惱故。",
    "X13n0282_002:0015c20": "不為盡煩惱故。所以者何。夫法本無生則無有盡。此",
    "X13n0282_002:0015c21": "即不斷而斷斷而不斷之誠證也。是名斷究竟。",
    "X13n0282_002:0015c22": "[0015c22] 次明行等究竟者。問前理智斷三法皆論橫&#x7AEA;二義。",
    "X13n0282_002:0015c23": "後行位因果中亦得例否。答約義皆有。如初心修首",
    "X13n0282_002:0015c24": "楞大定。以三智合三諦達此一境具足萬行。至於初",
    "X13n0282_002:0016a01": "發心住。萬行於一心中發。此即橫也。初住二住至於",
    "X13n0282_002:0016a02": "等妙。所發萬行分極不同。此即&#x7AEA;也。五十五位以分",
    "X13n0282_002:0016a03": "六即。六不妨即橫也。即不妨六&#x7AEA;也。大乘因果皆是",
    "X13n0282_002:0016a04": "實相橫也。實相體通因果宛然&#x7AEA;也。今先明行究竟。",
    "X13n0282_002:0016a05": "題中諸菩薩萬行。經中三摩提具足萬行也。經題經",
    "X13n0282_002:0016a06": "首總標雖爾。洎乎下文未&#x751E;略言萬行具足之義。然",
    "X13n0282_002:0016a07": "則具足之義果何似乎。今以義求不出有三。曰本有",
    "X13n0282_002:0016a08": "為具。該攝為具。積聚為具也。初本有者。眾生心性法",
    "X13n0282_002:0016a09": "爾具足過恒河沙性功德故。如天台釋天行云。即是",
    "X13n0282_002:0016a10": "第一義天。天然之理。理由行顯。因理成行。故名理為",
    "X13n0282_002:0016a11": "天行。次該攝者。但修首楞大定即能該攝萬行。天台",
    "X13n0282_002:0016a12": "所謂若巧修止觀。即能一心具足萬行矣。次積聚者。",
    "X13n0282_002:0016a13": "眾生曠劫以來所有善本皆積聚於如來藏中。若入",
    "X13n0282_002:0016a14": "深位即得顯現故。天台明圓教初住發三種心中緣",
    "X13n0282_002:0016a15": "因開發云。眾生無量劫來所有低頭合掌彈指散華",
    "X13n0282_002:0016a16": "發菩提心慈悲誓願勤行六度等一切善根一時開",
    "X13n0282_002:0016a17": "發。具足萬行諸波羅密。是也。今經既云有三摩提具",
    "X13n0282_002:0016a18": "足萬行。此則正當第二該攝為義。雖是該攝。一必具",
    "X13n0282_002:0016a19": "三。以依圓理而修大定故。曠劫善根因之而發故。故",
    "X13n0282_002:0016a20": "天台明三因佛性。正因是一性。緣了屬二修。雖是一",
    "X13n0282_002:0016a21": "性全性起修。雖屬二修非適今有。言正必具緣了。言",
    "X13n0282_002:0016a22": "了必具正緣。言緣必具了正。舉一即三。言三即一。不",
    "X13n0282_002:0016a23": "縱不橫。是妙三因。今之萬行雖是緣因。既是妙緣必",
    "X13n0282_002:0016a24": "具三義。初本有即正因也。次該攝即了因也。次積聚",
    "X13n0282_002:0016b01": "即緣因也。雖說具三。若望理三及以智三。今三但是",
    "X13n0282_002:0016b02": "一中之三。前之二三望今之三亦各唯是一中之三。",
    "X13n0282_002:0016b03": "故前理智及今萬行以三因分之。理中雖名三諦但",
    "X13n0282_002:0016b04": "屬正因。智中雖名三智但屬了因。行中雖具三義但",
    "X13n0282_002:0016b05": "屬緣因。是則雖有三三。只是一三。但三不定三而三",
    "X13n0282_002:0016b06": "三宛然故。此三因在中諦中智本有名正因。是真性",
    "X13n0282_002:0016b07": "妙境。在真諦空智該攝名了因。是觀照如智。在俗諦",
    "X13n0282_002:0016b08": "假智積聚名緣因。是資成圓行。此則萬行中本有之",
    "X13n0282_002:0016b09": "義在理為俗諦。該攝之義在智。為三摩。積聚之義在",
    "X13n0282_002:0016b10": "今為萬行。而經言有三摩提名大佛頂首楞嚴王具",
    "X13n0282_002:0016b11": "足萬行。又甚相當於此義矣。今辨此為三。初名義全",
    "X13n0282_002:0016b12": "不全。二理體具不具。三顯發次不次。初義者。藏通二",
    "X13n0282_002:0016b13": "教雖有菩薩。其所莊嚴但是事理兩種六度。而百八",
    "X13n0282_002:0016b14": "三昧等萬行尚不聞名。何況修習。若別教菩薩。諸大",
    "X13n0282_002:0016b15": "乘經皆明經劫修行萬行。及今圓經題目經文皆總",
    "X13n0282_002:0016b16": "說萬行。是則別圓二教萬行名義俱名整足。但理體",
    "X13n0282_002:0016b17": "具足及不具足有異耳。蓋別人所修空假以非中故。",
    "X13n0282_002:0016b18": "尚不云一三相即。況云具足萬行。既不能一行一切",
    "X13n0282_002:0016b19": "行。是故要須經劫一一歷別次第脩習。今經既云有",
    "X13n0282_002:0016b20": "三摩提具足萬行。此則豈唯一行一切行。亦且無煩",
    "X13n0282_002:0016b21": "別修。但能得此首楞大定。則一切諸三昧皆從禪定",
    "X13n0282_002:0016b22": "生矣。言顯發次不次者。大品般若明兩種萬行。今經",
    "X13n0282_002:0016b23": "純圓唯是一種。但萬行名義佛說雖爾。次及不次唯",
    "X13n0282_002:0016b24": "證乃知。證之之位復有真似。似位而證者。如南嶽自",
    "X13n0282_002:0016c01": "言一夏親證是也。真位而證者。如智者明初住緣因",
    "X13n0282_002:0016c02": "善心開發云。一切善根登於初住一時顯理。一心具",
    "X13n0282_002:0016c03": "足萬行諸波羅蜜。乃至即是住大慈大悲十力四無",
    "X13n0282_002:0016c04": "所畏十八不共四無礙智大悲三念六神通四攝法",
    "X13n0282_002:0016c05": "波羅蜜一切三昧陀羅尼等。此乃圓教一心具足一",
    "X13n0282_002:0016c06": "時頓證。非比別教行向出假位中次第修證之義。是",
    "X13n0282_002:0016c07": "為行究竟。",
    "X13n0282_002:0016c08": "[0016c08] 第五位究竟者。修行所歷淺深階級也。有人言。頓悟",
    "X13n0282_002:0016c09": "即佛。無復位次之殊。引思益云。如此學人不從一地",
    "X13n0282_002:0016c10": "至一地。又有師言。頓悟初心即究竟圓極。而有諸位",
    "X13n0282_002:0016c11": "次者。是化鈍根方便立淺深之名耳。引楞伽云。初地",
    "X13n0282_002:0016c12": "即二地。二地即三地。寂滅真如有何位次。天台云。今",
    "X13n0282_002:0016c13": "謂諸說悉是偏取。然平等法界尚不論悟與不悟。孰",
    "X13n0282_002:0016c14": "辨淺深。而今既得論悟與不悟。何妨論於淺深。究竟",
    "X13n0282_002:0016c15": "大乘無過華嚴。大集大品法華雖明法界平等無說",
    "X13n0282_002:0016c16": "無示。而菩薩行位終自炳然。普賢觀經云。大乘因者",
    "X13n0282_002:0016c17": "諸法實相是。大乘果者諸法實相是。雖俱實相。因果",
    "X13n0282_002:0016c18": "歷然。若有因果即有淺深。不得一向云無位次也。今",
    "X13n0282_002:0016c19": "辨此為三。初名義圓足不圓足。二位次相即不相即。",
    "X13n0282_002:0016c20": "三位次超入不超入。初義者。藏有七賢四果聲聞辟",
    "X13n0282_002:0016c21": "支菩薩佛果共一十五位。通有乾慧及辟支菩薩佛",
    "X13n0282_002:0016c22": "果共一十位。此是界內巧拙之位。比於今經豈唯證",
    "X13n0282_002:0016c23": "殊亦乃名異。若纓絡經明五十二位。一十信。二十住。",
    "X13n0282_002:0016c24": "三十行。四十向。五十地。六等覺。七妙覺。仁王明五十",
    "X13n0282_002:0017a01": "一位。五與前同。合等妙二覺為一佛地。故云三賢十",
    "X13n0282_002:0017a02": "聖住果報。唯佛一人居淨土。今經五十二位名同纓",
    "X13n0282_002:0017a03": "絡。但於十信之前更立乾慧。於十向中更開四種加",
    "X13n0282_002:0017a04": "行。共五十七位。而經云五十五位真菩提路者。苕溪",
    "X13n0282_002:0017a05": "所謂乾慧非真。妙覺非路也。此則三經位次莫不大",
    "X13n0282_002:0017a06": "同。但彼兼別多諸委曲。非若今經心言直故乃至始",
    "X13n0282_002:0017a07": "終地位無委曲相也。二明位次相即不相即為二。初",
    "X13n0282_002:0017a08": "正明相即不相即。次約六即以判今位。初義者。天台",
    "X13n0282_002:0017a09": "大師於四教四念處中。一一皆辨六即之相。故四念",
    "X13n0282_002:0017a10": "處問云。大乘生死即涅槃。得有理即乃至究竟。三藏",
    "X13n0282_002:0017a11": "等亦得作六即判否。答欲作亦得。如三乘同有偏真",
    "X13n0282_002:0017a12": "之理是理即。三藏中習學名字語言是名字即。五停",
    "X13n0282_002:0017a13": "心別總念處是觀行即。四善根是相似即。苦忍真明",
    "X13n0282_002:0017a14": "至九無礙道是分真即。三十四心斷煩惱及習氣是",
    "X13n0282_002:0017a15": "究竟即。乃至通別圓六即(云云)。問若四教皆有六即。",
    "X13n0282_002:0017a16": "則偏圓大小之道胡以區別。答三教皆判六即。此蓋",
    "X13n0282_002:0017a17": "名同義異之說。若以偏圓大小之義而定此名。能使",
    "X13n0282_002:0017a18": "纖毫不濫。如爾雅訓即者合也。若依此訓。似如兩物",
    "X13n0282_002:0017a19": "相合名之為即。今圓教即名不依此訓。但約義解。謂",
    "X13n0282_002:0017a20": "即者是也。直下便是名之為即。是則前之三教皆稱",
    "X13n0282_002:0017a21": "即者。正如爾雅所訓兩物相合名之為即。非同今之",
    "X13n0282_002:0017a22": "生死煩惱直下便是涅槃菩提也。今當更立四句以",
    "X13n0282_002:0017a23": "揀此義。庶俾始學不濫教旨。一即而不六。二六而不",
    "X13n0282_002:0017a24": "即。三亦六亦即。四非六非即。即而不六者凡夫。所謂",
    "X13n0282_002:0017b01": "由諸眾生遺此本明雖終日行而不自覺枉入諸趣",
    "X13n0282_002:0017b02": "故。六而不即者藏通別三教。所謂不知二種根本錯",
    "X13n0282_002:0017b03": "亂修習不能得成無上菩提故。亦六亦即者今經五",
    "X13n0282_002:0017b04": "十五位。所謂是種種地皆以金剛觀察如幻十種深",
    "X13n0282_002:0017b05": "喻奢摩他中用諸如來毗婆舍那清淨修證故。非六",
    "X13n0282_002:0017b06": "非即者如來。所謂入妙莊嚴海圓滿菩提歸無所得",
    "X13n0282_002:0017b07": "故。次約六即以判今位者。此之即義出淨名經。大士",
    "X13n0282_002:0017b08": "呵彌勒云。佛知一切眾生即涅槃相不可復滅。一切",
    "X13n0282_002:0017b09": "眾生即菩提相不可復得。故天台約煩惱即菩提生",
    "X13n0282_002:0017b10": "死即涅槃以明六即之義。是則能即者煩惱生死。所",
    "X13n0282_002:0017b11": "即者菩提涅槃。煩惱生死以何義故即是菩提涅槃。",
    "X13n0282_002:0017b12": "此義須約十界修性善惡言之。方見的旨。如本有佛",
    "X13n0282_002:0017b13": "界名為性善。本有九界名為性惡。緣起佛界名為修",
    "X13n0282_002:0017b14": "善。緣起九界名為修惡。性之善惡不可異趣。同是一",
    "X13n0282_002:0017b15": "切種智性淨涅槃。修之善惡既名緣起善惡須分。九",
    "X13n0282_002:0017b16": "界修惡名煩惱生死。佛界修善名二種修成菩提涅",
    "X13n0282_002:0017b17": "槃。即一切智道種智菩提圓淨方便淨涅槃也。是則",
    "X13n0282_002:0017b18": "淨名之云即者。乃九界修惡當體即是性惡。性惡融",
    "X13n0282_002:0017b19": "通無法不趣。任運攝得佛界性善。以全性起修全修",
    "X13n0282_002:0017b20": "在性。如全水為波波還即水。故云煩惱即菩提生死",
    "X13n0282_002:0017b21": "即涅槃。故天台解淨名經明六即。則云生死即涅槃。",
    "X13n0282_002:0017b22": "等理即也。能如此解與修多羅合名字即也(云云)。至",
    "X13n0282_002:0017b23": "解觀經佛字。則云理即佛名字即佛(云云)。解金光明",
    "X13n0282_002:0017b24": "經。則云理即金光明(云云)。乃至理即三道三識等十",
    "X13n0282_002:0017c01": "種三法六即(云云)。此即妙宗所謂六即之義不專在",
    "X13n0282_002:0017c02": "佛。一切假實三乘人天下至蛣蜣地獄色心皆須六",
    "X13n0282_002:0017c03": "即。辨其初後以論十界。皆理性故無非法界一不可",
    "X13n0282_002:0017c04": "改。故名字去不唯顯佛九亦同彰。至於果成十皆究",
    "X13n0282_002:0017c05": "竟。然則今經圓位六即。於天台諸判必何所屬。若依",
    "X13n0282_002:0017c06": "經首示二種根本云。一者無始生死根本。則汝今者",
    "X13n0282_002:0017c07": "與諸眾生用攀緣心為自性者。二者無始菩提涅槃",
    "X13n0282_002:0017c08": "元清淨體則汝今者識精元明能生諸緣緣所遺者。",
    "X13n0282_002:0017c09": "又云。此見及緣元是菩提妙淨明體。又云。一切世間",
    "X13n0282_002:0017c10": "諸所有物皆即菩提妙明元心。斯則正與淨名生死",
    "X13n0282_002:0017c11": "即涅槃等宛合。及乎如來彰自證三諦。則遍歷十界。",
    "X13n0282_002:0017c12": "而云而如來藏元明心妙即心即空。乃至即常樂我",
    "X13n0282_002:0017c13": "淨。斯又與妙宗至於果成十皆究竟宛合。是故此經",
    "X13n0282_002:0017c14": "六即。於智者諸判無斯不在。今&#x555A;言約義盡。唯取如",
    "X13n0282_002:0017c15": "來藏判之。蓋一經所明十界迷悟因果曾不外乎如",
    "X13n0282_002:0017c16": "來藏故也。明此為六。初理即如來藏。二名字即如來",
    "X13n0282_002:0017c17": "藏。乃至第六究竟即如來藏。初理即如來藏者。自徵",
    "X13n0282_002:0017c18": "心辨見去訖于四卷。發明圓理。無非理即如來藏義。",
    "X13n0282_002:0017c19": "若就文便以陰入處界本如來藏之文。判作理即。其",
    "X13n0282_002:0017c20": "義彌顯。陰入處界雖三諦中文局六凡。義實通乎十",
    "X13n0282_002:0017c21": "界。以界外有法性五陰等故。如來藏依寶積經則有",
    "X13n0282_002:0017c22": "其三。所謂一空如來藏。離不解脫一切煩惱。二不空",
    "X13n0282_002:0017c23": "如來藏。具河沙不思議法。三空不空如來藏。隨為色",
    "X13n0282_002:0017c24": "空普應一切。今經雖單云如來藏。而第四卷中則備",
    "X13n0282_002:0018a01": "出三義。如云而如來藏本妙元心非心非空等。此空",
    "X13n0282_002:0018a02": "如來藏也。即如來藏元明心妙即心即空等。此不空",
    "X13n0282_002:0018a03": "如來藏也。即如來藏妙明心元離即離非是即非即。",
    "X13n0282_002:0018a04": "此空不空如來藏也。言本如來藏者。謂聖凡色心本",
    "X13n0282_002:0018a05": "來圓淨。與如來藏平等無差。大師所謂此是圓智圓",
    "X13n0282_002:0018a06": "覺諸法遍一切處無不明了。雖五無間皆解脫相。雖",
    "X13n0282_002:0018a07": "昏盲倒惑其理存焉。斯理灼然。世間常住。無佛不能",
    "X13n0282_002:0018a08": "損。有佛不能益。得之不為高。失之不為下。故曰陰入",
    "X13n0282_002:0018a09": "處界本如來藏。今更釋其義。經言性色真空。此陰入",
    "X13n0282_002:0018a10": "處界本空如來藏也。性空真色。此陰入處界本不空",
    "X13n0282_002:0018a11": "如來藏也。清淨本然周遍法界。此陰入處界本空不",
    "X13n0282_002:0018a12": "空如來藏也。以本代即其義彌顯。二名字即如來藏",
    "X13n0282_002:0018a13": "者。修德之始聞前理性能詮名也。然有收簡。收則耳",
    "X13n0282_002:0018a14": "歷法音。不問明昧。異全不聞。俱在此位。簡則未得圓",
    "X13n0282_002:0018a15": "聞。齊別內凡。尚屬理即。以七方便未解首楞嚴究竟",
    "X13n0282_002:0018a16": "之名故。不知如來藏常住之理。經云。一切眾生生死",
    "X13n0282_002:0018a17": "相續皆由不知常住真心。此之謂也。三觀行即如來",
    "X13n0282_002:0018a18": "藏者。經云。汝今修證佛三摩地於是本因元所亂想",
    "X13n0282_002:0018a19": "立三漸次方得除滅(云云)。三漸次者。一者修習除其",
    "X13n0282_002:0018a20": "助因。二者真修刳其正性。三者增進違其現業。此乃",
    "X13n0282_002:0018a21": "名字昇進之位。不獨解名又能修觀。但未入品非觀",
    "X13n0282_002:0018a22": "行位。若此三種修之不已。近能伏五住而入乾慧。遠",
    "X13n0282_002:0018a23": "能破三惑。以登真似。故經云。因不流逸旋元自歸。塵",
    "X13n0282_002:0018a24": "既不緣根無所偶。返流全一六用不行(云云)。乃至是",
    "X13n0282_002:0018b01": "人即獲無生法忍。然三漸次中。除助因刳正性。經固",
    "X13n0282_002:0018b02": "明言矣。且第三違其現業。果以何法而違之乎。須知",
    "X13n0282_002:0018b03": "違之之法散在一經。括而行之正在乎此。夫一經所",
    "X13n0282_002:0018b04": "詮者解行證也。解喻如目。行喻如足。目足相假能到",
    "X13n0282_002:0018b05": "涼池故。天台大師釋法華。先演十妙為玄義以開圓",
    "X13n0282_002:0018b06": "解。次立十乘為止觀以明圓行。推此二途目足備矣。",
    "X13n0282_002:0018b07": "今倣彼意。取一經所詮八法以釋首楞。雖曰行之與",
    "X13n0282_002:0018b08": "證亦在其中。然於行門修造之法猶未大備。故須復",
    "X13n0282_002:0018b09": "採所詮例立十乘。以為違現業入地位之本。其中名",
    "X13n0282_002:0018b10": "義或與八法多有肖類。然彼詳此略。意不徒然。言十",
    "X13n0282_002:0018b11": "乘者。第一觀不思議境。第二真正發菩提心。第三善",
    "X13n0282_002:0018b12": "巧安心止觀。第四破法遍。第五識通塞。第六道品調",
    "X13n0282_002:0018b13": "適。第七對治助開。第八知次位。第九能安忍。第十離",
    "X13n0282_002:0018b14": "順道法愛。此十乘法於今經中文義甚備。若搆空心",
    "X13n0282_002:0018b15": "立似難取信於人。故節節須引成文出之於先。然後",
    "X13n0282_002:0018b16": "援經以為證據。亦所以彰天台建立名言善符於此",
    "X13n0282_002:0018b17": "經之深旨也○第一觀不思議境者。止觀大意云。境",
    "X13n0282_002:0018b18": "為所觀。觀為能觀。所觀者何。謂陰入處界。不出色心。",
    "X13n0282_002:0018b19": "色從心造全體是心。故經云。三界無別法唯是一心",
    "X13n0282_002:0018b20": "作。(文)此經云。陰入處界本如來藏妙真如性(云云)。又",
    "X13n0282_002:0018b21": "云。此之能造具足諸法。若漏無漏非漏非無漏等。若",
    "X13n0282_002:0018b22": "因若果非因非果等。故經云。心佛及眾生是三無差",
    "X13n0282_002:0018b23": "別。(文)此經明如來藏十界俱非俱即俱非破立等。皆",
    "X13n0282_002:0018b24": "此義也。又云。眾生理具。諸佛已成。成之與具。莫不性",
    "X13n0282_002:0018c01": "等。謂一一心中一切心。一一塵中一切塵。一一心中",
    "X13n0282_002:0018c02": "一切塵。一一塵中一切心。一一心中一切剎。一一剎",
    "X13n0282_002:0018c03": "塵亦復然。(文)此經云。如來藏中性色真空性空真色",
    "X13n0282_002:0018c04": "清淨本然周&#x5FA7;法界。七大之性莫不咸爾。前五大塵",
    "X13n0282_002:0018c05": "也。後二大心也。此是眾生理具。一一心中一切塵等。",
    "X13n0282_002:0018c06": "下云。一中無量無量中一。小中現大大中現小。一微",
    "X13n0282_002:0018c07": "塵裏轉大法輪。於一毛端現寶王剎。此是諸佛已成。",
    "X13n0282_002:0018c08": "一一心中一切心等。迷悟因果。同一如來藏性。即成",
    "X13n0282_002:0018c09": "之與理莫不性等也。又云。諸法諸塵諸剎身。其體宛",
    "X13n0282_002:0018c10": "然無自性。無性本來隨物變。所以相入事恒分。故我",
    "X13n0282_002:0018c11": "身心塵剎遍。諸佛眾生亦復然。(文)此經云。汝以生滅",
    "X13n0282_002:0018c12": "之心合如來藏而如來藏隨為色空周遍法界。我以",
    "X13n0282_002:0018c13": "不滅不生合如來藏而如來藏惟妙覺明圓照法界。",
    "X13n0282_002:0018c14": "會文可知。又云。一一身土體恒同。何妨心佛眾生異。",
    "X13n0282_002:0018c15": "異故分終染淨緣。緣體本空空不空。(文)此經明三諦",
    "X13n0282_002:0018c16": "中。以由異故十界俱即。以由同故十界俱非。空故故",
    "X13n0282_002:0018c17": "云性色真空。不空故云性空真色。又云。三諦三觀三",
    "X13n0282_002:0018c18": "非三。三一一三無所寄。諦觀名別體復同。是故能所",
    "X13n0282_002:0018c19": "二非二。(文)此經三諦同一如來藏故諦三非三。妙奢",
    "X13n0282_002:0018c20": "摩他三摩禪那故觀三非三。全如來藏起於三止。全",
    "X13n0282_002:0018c21": "三止在於三諦。所謂惟妙覺明圓照法界。故體同非",
    "X13n0282_002:0018c22": "二也。又云。如是觀者名觀生死即涅槃煩惱即菩提。",
    "X13n0282_002:0018c23": "(文)此經陰入處界即生死煩惱。本如來藏故即涅槃",
    "X13n0282_002:0018c24": "菩提。我以妙明不滅不生合如來藏。即觀生死即涅",
    "X13n0282_002:0019a01": "槃煩惱即菩提也。下去九乘皆用此句以為綱格○",
    "X13n0282_002:0019a02": "第二真正發菩提心者。起無緣慈悲發四弘誓願也。",
    "X13n0282_002:0019a03": "知涅槃即生死。此苦可度。未度苦者我令度之。故誓",
    "X13n0282_002:0019a04": "云眾生無邊誓願度。此依苦諦境發。知菩提即煩惱。",
    "X13n0282_002:0019a05": "此集可解。未解集者我令解之。故誓云煩惱無數誓",
    "X13n0282_002:0019a06": "願斷。此依集諦境發。知煩惱即菩提。此道易安。未安",
    "X13n0282_002:0019a07": "道者我令安之。故誓云法門無量誓願學。此依道諦",
    "X13n0282_002:0019a08": "境發。知生死即涅槃。此滅易得。未得滅者我令得之。",
    "X13n0282_002:0019a09": "故誓云佛道無上誓願成。此依滅諦境發。如是慈悲",
    "X13n0282_002:0019a10": "無緣無念。普覆一切猶如大雲。不加功用如磁石吸",
    "X13n0282_002:0019a11": "針。是名真正發菩提心。(文)此經當機悟如來藏不思",
    "X13n0282_002:0019a12": "議境已。乃說偈讚佛。并發誓云。願今得果成寶王還",
    "X13n0282_002:0019a13": "度如是恒沙眾。又云。五濁惡世誓先入如一眾生未",
    "X13n0282_002:0019a14": "成佛終不於此取泥洹。成寶王即佛道誓成一願。攝",
    "X13n0282_002:0019a15": "得法門誓學。必學法門而後得果故。還度沙眾即眾",
    "X13n0282_002:0019a16": "生誓度一願。攝得煩惱誓斷。必斷煩惱方能度生故。",
    "X13n0282_002:0019a17": "當機既悟陰入處界本如來藏已。而發此願。即真正",
    "X13n0282_002:0019a18": "發菩提心也。但發此誓。位有深淺。若肇論云。發僧那",
    "X13n0282_002:0019a19": "於始心終大悲於赴難。此名字位發心也。仁王云。十",
    "X13n0282_002:0019a20": "善菩薩發大心長別三界苦輪海。此相似位發心也。",
    "X13n0282_002:0019a21": "華嚴云。初發心時便成正覺。此分證位發心也。今當",
    "X13n0282_002:0019a22": "機所發。位在分真。縱非分真亦登相似矣○第三善",
    "X13n0282_002:0019a23": "巧安心止觀者。初乘名上求。次乘名下化。乘何等法",
    "X13n0282_002:0019a24": "向上向下。所謂善修止觀。觀生死即涅槃生死心息。",
    "X13n0282_002:0019b01": "秪此心性名大涅槃深禪窟穴。即善修止也。觀煩惱",
    "X13n0282_002:0019b02": "即菩提煩惱心破。只此心性名實相智慧。即善修觀",
    "X13n0282_002:0019b03": "也。如陰陽調適萬物長成。若巧修止觀即能一心具",
    "X13n0282_002:0019b04": "足萬行。法華云。定慧力莊嚴以此度眾生。豈非乘止",
    "X13n0282_002:0019b05": "觀而上求下化乎。故名善巧安心止觀。(文)此經正宗",
    "X13n0282_002:0019b06": "之始。殷勤啟請一心止觀首楞大定。天如云。雖以大",
    "X13n0282_002:0019b07": "定為請。然如來下文所示別無其方。始則決擇真妄。",
    "X13n0282_002:0019b08": "次則真妄和融。乃至第四卷中皆是發明圓理而已。",
    "X13n0282_002:0019b09": "蓋此圓理乃大定之本也。圓理即陰入處界本如來",
    "X13n0282_002:0019b10": "藏。依此圓理以修大定。與觀生死即涅槃等義同。而",
    "X13n0282_002:0019b11": "云善修止觀即能一心具足萬行。又與此經有三摩",
    "X13n0282_002:0019b12": "提具足萬行。宛若符契也○第四破法遍者。前乘止",
    "X13n0282_002:0019b13": "觀向上向下。向上應得果。向下應得度。今不果不度",
    "X13n0282_002:0019b14": "何物為妨。蓋破法有所不遍也。又須研生死即涅槃。",
    "X13n0282_002:0019b15": "橫破十法界梗塞。研煩惱即菩提。&#x7AEA;破十法界梗塞。",
    "X13n0282_002:0019b16": "本不即十法。那忽即十法。是故須破。本不離十法。那",
    "X13n0282_002:0019b17": "忽離十法。是故須破。不即不離菩提道成。譬如轉輪",
    "X13n0282_002:0019b18": "聖王能破一切強敵亦不有所破。般若波羅蜜亦復",
    "X13n0282_002:0019b19": "如是能破一切亦不有所破也(文)此經云。我以不滅",
    "X13n0282_002:0019b20": "不生合如來藏而如來藏非心非空等。十界豈非不",
    "X13n0282_002:0019b21": "即十法那忽即十法是故須破耶。又云。而如來藏即",
    "X13n0282_002:0019b22": "心即空等。十界豈非不離十法那忽離十法是故須",
    "X13n0282_002:0019b23": "破耶。又云。而如來藏離即離非是即非即。豈非不即",
    "X13n0282_002:0019b24": "不離菩提道成耶。若云此是如來果地之事。非關因",
    "X13n0282_002:0019c01": "心破法遍者。云何合下文若於因地以生滅心為本",
    "X13n0282_002:0019c02": "修因而求佛乘不生不滅之果無有是處之語乎。請",
    "X13n0282_002:0019c03": "以理求。弗以情閡可也○第五識通塞者。三觀破法",
    "X13n0282_002:0019c04": "既遍。此心應與理會。那猶不會。當更細檢。一切諸法",
    "X13n0282_002:0019c05": "中皆有安樂性。那忽併破。一切諸法中皆是魔羅網。",
    "X13n0282_002:0019c06": "那忽併取。須明識通塞。若迷生死非涅槃。迷煩惱非",
    "X13n0282_002:0019c07": "菩提。則十界俱塞。若達生死即涅槃。達煩惱即菩提。",
    "X13n0282_002:0019c08": "則十界俱通。故名識通塞。(文)此經云。汝以色空相傾",
    "X13n0282_002:0019c09": "相奪於如來藏。而如來藏隨為色空周遍法界。此由",
    "X13n0282_002:0019c10": "迷生死煩惱即涅槃菩提故。以煩惱生死色空相傾",
    "X13n0282_002:0019c11": "相奪。致十界俱塞。亦是不解一切諸法中皆是魔羅",
    "X13n0282_002:0019c12": "網。而皆併取之過也。又云。我以不滅不生合如來藏",
    "X13n0282_002:0019c13": "而如來藏唯妙覺明圓照法界。此即達生死煩惱即",
    "X13n0282_002:0019c14": "涅槃菩提故十界俱通。亦是悟一切諸法中皆有安",
    "X13n0282_002:0019c15": "樂性而不併破之功也。又十界三諦俱非俱即等。皆",
    "X13n0282_002:0019c16": "不併取併破之義。又知見立知即無明本。即通而塞",
    "X13n0282_002:0019c17": "也。知見無見斯即涅槃。即塞而通也。為物所轉故於",
    "X13n0282_002:0019c18": "是中觀大觀小。即通而塞也。若能轉物即同如來。即",
    "X13n0282_002:0019c19": "塞而通也○第六善修道品者。行者既識通塞。云何",
    "X13n0282_002:0019c20": "於坦途中而修道品。當觀身不淨。即不淨修於淨非",
    "X13n0282_002:0019c21": "淨非不淨。乃至即無常修於常非常非無常。此是非",
    "X13n0282_002:0019c22": "榮非枯。於其中間入於涅槃。乃至種種道品亦復如",
    "X13n0282_002:0019c23": "是。涅槃經云。從初發心常觀涅槃。行道具百句解脫",
    "X13n0282_002:0019c24": "名百觔金煩惱即菩提。名為首楞嚴三昧。修治於心",
    "X13n0282_002:0020a01": "猶如&#x8657;空。亦名二十五有王三昧。是名善修道品。(文)",
    "X13n0282_002:0020a02": "此經云。有三摩提名大佛頂首楞嚴王具足萬行。正",
    "X13n0282_002:0020a03": "是觀煩惱即菩提名首楞嚴三昧修治於心等(云云)",
    "X13n0282_002:0020a04": "之意也○第七對治助開者。既善修道品。必能流入",
    "X13n0282_002:0020a05": "三解脫門。若未入而難起。方救他而難起。云何對治。",
    "X13n0282_002:0020a06": "若慳敝難起。當觀慳即菩提。受不受亦受亦不受乃",
    "X13n0282_002:0020a07": "至五不受。不受即檀。檀即法界。檀義含於六。資生無",
    "X13n0282_002:0020a08": "畏法。此中一二三。餘敝亦如是。又對治轉治不轉治",
    "X13n0282_002:0020a09": "等。(云云)。是名對治助開。(文)此經先說一心定慧中明",
    "X13n0282_002:0020a10": "四種律儀。三學既備。餘度在其中矣。尚云具足萬行。",
    "X13n0282_002:0020a11": "況六度乎。又若婬敝宿習難防。佛令專誦神&#x546A;。此又",
    "X13n0282_002:0020a12": "對治之勝法也。婬敝難防。誦&#x546A;既能除滅。餘敝輕薄。",
    "X13n0282_002:0020a13": "藉神力以銷鎔。最為容易。是故行者。若敝難起時。宜",
    "X13n0282_002:0020a14": "好取意用度對治。其或守文封意不識變通而飽傷",
    "X13n0282_002:0020a15": "甘露。斯則名為欲遐齡而弱喪矣。可不慎哉○第八",
    "X13n0282_002:0020a16": "善知次位者。行人若不識位次。則有未得謂得未證",
    "X13n0282_002:0020a17": "謂證增上慢之失。當知生死即涅槃。理即也。能如此",
    "X13n0282_002:0020a18": "解與修多羅合。文字涅槃也。所觀合文經文合觀。觀",
    "X13n0282_002:0020a19": "行涅槃也。見思初破六根清淨。相似涅槃也。無明分",
    "X13n0282_002:0020a20": "破佛性分顯。分真涅槃也。智齊諸佛斷同大覺。究竟",
    "X13n0282_002:0020a21": "涅槃也。當自觀察籌量。今所得者於六即中屬何位",
    "X13n0282_002:0020a22": "次。慎勿撫臆論心欺自欺他。是名善知位次。(文)今經",
    "X13n0282_002:0020a23": "所明位次即其事也○第九安忍成就者。行人行道。",
    "X13n0282_002:0020a24": "時熟未熟多動障難。每須安忍。若知生死。即涅槃。即",
    "X13n0282_002:0020b01": "不為陰入處界境病患境業相境魔事境禪心境二",
    "X13n0282_002:0020b02": "乘境菩薩境得便。若知煩惱即菩提。即不為煩惱境",
    "X13n0282_002:0020b03": "諸見境增上慢境得便。能忍此無作苦集。則生死不",
    "X13n0282_002:0020b04": "能羅。煩惱不能染。十法界見愛皆為侍者。分段變易",
    "X13n0282_002:0020b05": "以為給使。是名安忍成就。(文)此經明陰入處界本如",
    "X13n0282_002:0020b06": "來藏即陰入界境。十習因六交報并諸天等即業相",
    "X13n0282_002:0020b07": "境。色無色界天即禪心境。二乘境亦在其中。又識陰",
    "X13n0282_002:0020b08": "後二種亦二乘境。又攝得菩薩境。五十種陰魔通是",
    "X13n0282_002:0020b09": "魔事境。煩惱諸見增上慢亦在其中。唯病患一境不",
    "X13n0282_002:0020b10": "出大歸。一經一論所明諸境雖數有存略。要之皆不",
    "X13n0282_002:0020b11": "出生死煩惱。如諸見煩惱上慢屬煩惱。其餘皆屬生",
    "X13n0282_002:0020b12": "死。故天台安忍之法。唯云達生死煩惱即涅槃菩提",
    "X13n0282_002:0020b13": "則不為諸境羅染。今經則云。成就破亂由汝心中五",
    "X13n0282_002:0020b14": "陰主人。主人若迷客得其便。當處禪那覺悟無咎。則",
    "X13n0282_002:0020b15": "彼魔事無奈汝何。當處禪那即天台觀生死即涅槃",
    "X13n0282_002:0020b16": "也。亦首楞三昧經云。知魔界如佛界如一如無二如",
    "X13n0282_002:0020b17": "之謂也○第十離法愛者。既能修前諸乘。又能安於",
    "X13n0282_002:0020b18": "強軟必與法性有所相應。於此若生愛著住而不前。",
    "X13n0282_002:0020b19": "是為將登而崩將過而墜。豈不大失。故云涅槃即生",
    "X13n0282_002:0020b20": "死貪著涅槃故。生死即涅槃進而不退故。是故當觀",
    "X13n0282_002:0020b21": "生死即涅槃。生一切禪定三昧種種功德。觀煩惱即",
    "X13n0282_002:0020b22": "菩提。生諸陀羅尼四無所畏十八不共四無礙智一",
    "X13n0282_002:0020b23": "切種智等佛法。若能如是。是名順愛不生而生般若。",
    "X13n0282_002:0020b24": "故云離法愛。(文)此經云。眾生狂迷不自忖量。逢此現",
    "X13n0282_002:0020c01": "前各以所愛先習迷心而自休息。將為畢竟所歸寧",
    "X13n0282_002:0020c02": "地。自言滿足無上菩提。聲聞緣覺不成增進。汝等存",
    "X13n0282_002:0020c03": "心秉如來道。將此法門於我滅後傳示末世。普令眾",
    "X13n0282_002:0020c04": "生覺了斯義。令其身心入佛知見。從始至終不遭邪",
    "X13n0282_002:0020c05": "岐。乃至入妙莊嚴海圓滿菩提歸無所得。是為離順",
    "X13n0282_002:0020c06": "道法愛也。大師云。此十重法橫&#x7AEA;收束微妙精巧。初",
    "X13n0282_002:0020c07": "則簡境真偽。中則正助相添。後則安忍無著。意圓法",
    "X13n0282_002:0020c08": "巧。該括周備。規矩初心將送行者至彼薩雲。非闇證",
    "X13n0282_002:0020c09": "禪師文字法師所能知也。譬如毗首羯磨造得勝堂。",
    "X13n0282_002:0020c10": "不&#x758E;不密。間隙容綖。巍巍昂昂峙於上天。非拙匠所",
    "X13n0282_002:0020c11": "能揆則。又如善畫圖其匡廓。寫像偪真。骨法精巧。生",
    "X13n0282_002:0020c12": "氣飛動。豈填彩人所能點綴(云云)。若欲周知當啟摩",
    "X13n0282_002:0020c13": "訶止觀。知彼則知此。知此經然後以知如來及智者",
    "X13n0282_002:0020c14": "矣。此法修之始於名字。成之登於觀行。觀行即五品",
    "X13n0282_002:0020c15": "也。此經名乾慧地。經云。執心&#x8657;明純是智慧。慧性明",
    "X13n0282_002:0020c16": "圓鎣十方界。乾有其慧名乾慧地。蓋以不思議觀觀",
    "X13n0282_002:0020c17": "不思議境。達陰入處界本如來藏。人法二執了無實",
    "X13n0282_002:0020c18": "性。故云執心&#x8657;明純是智慧。而如來藏惟妙覺明圓",
    "X13n0282_002:0020c19": "照法界。故云慧性明圓鎣十方界。此皆圓伏五住觀",
    "X13n0282_002:0020c20": "行即如來藏初成之相。所謂欲愛初乾未與如來法",
    "X13n0282_002:0020c21": "流水接也。第三相似即如來藏者十信位也。言相似",
    "X13n0282_002:0020c22": "者。觀空如來藏得相似相應。觀不空如來藏得相似",
    "X13n0282_002:0020c23": "相應。觀空不空如來藏得相似相應。天台云。相似者",
    "X13n0282_002:0020c24": "二物相類。如&#x936E;似金。若瓜比匏。猶火先煖。涉海初平。",
    "X13n0282_002:0021a01": "水性至冷飲者乃知。渴不掘井聽說何為。略舉其要。",
    "X13n0282_002:0021a02": "如法華六根清淨即是其相。其位有十。一信心。二念",
    "X13n0282_002:0021a03": "心。乃至第十願心。天台於法華圓位十信。以十乘對",
    "X13n0282_002:0021a04": "纓絡經別住十心云。以修平等法界即入信心。善修",
    "X13n0282_002:0021a05": "慈愍即入念心。乃至善修無著即入願心。此約&#x7AEA;對",
    "X13n0282_002:0021a06": "故以一乘對一信。若橫論者。一一信中皆具十乘。故",
    "X13n0282_002:0021a07": "纓絡經云。一信有十。十信有百。百法為一切法之根",
    "X13n0282_002:0021a08": "本也。荊溪云。一一信中言善修者。由緣實相行於五",
    "X13n0282_002:0021a09": "悔策勤精進。至第五品得入十信。名為善修。由善修",
    "X13n0282_002:0021a10": "故相似解起。是故十法在相似位轉名信心。乃至願",
    "X13n0282_002:0021a11": "心亦復如是。何者。不思議境以信為本。慈悲弘誓藉",
    "X13n0282_002:0021a12": "念力持。心安止觀功由精進。破於三惑由決定力。於",
    "X13n0282_002:0021a13": "通無塞方稱妙慧。元修道品為求不退。正助無闕回",
    "X13n0282_002:0021a14": "因向果。不濫位次方能護法。內外不動由善防非。於",
    "X13n0282_002:0021a15": "法無愛由大願力。故得至此名為信心乃至願心。十",
    "X13n0282_002:0021a16": "法既許初心具修。當知信信皆具十法。是則十信有",
    "X13n0282_002:0021a17": "百明矣。普賢觀經。無生忍前有十境界。即此位也。入",
    "X13n0282_002:0021a18": "此十信能破界內見思。又破界外塵沙。及伏無明住",
    "X13n0282_002:0021a19": "地之惑。初信云。一切妄想滅盡無餘。此之謂也。第五",
    "X13n0282_002:0021a20": "分真即如來藏者。亦名分證即。分破無明分證真理",
    "X13n0282_002:0021a21": "也。除四加行共四十一位。謂十住十行十回向十地",
    "X13n0282_002:0021a22": "等覺。此四十一位既俱稱分真。是則位位具諸位功",
    "X13n0282_002:0021a23": "德。分分皆真也。大品明四十二字語等字等。若聞阿",
    "X13n0282_002:0021a24": "字門則解一切義。所謂諸法初不生故。乃至第四十",
    "X13n0282_002:0021b01": "二荼字入諸邊境不終不生。過茶無字可說。一一字",
    "X13n0282_002:0021b02": "皆入四十二字四十二字皆入一字南嶽師云何必",
    "X13n0282_002:0021b03": "不表四十二位。以圓初住獲無生忍。與阿字初不生",
    "X13n0282_002:0021b04": "義同。妙覺終窮究竟。與荼字不終不生義同。位位具",
    "X13n0282_002:0021b05": "諸位功德。與一字入多字多字入一字義同。故華嚴",
    "X13n0282_002:0021b06": "云。從初地具足諸地功德。今準此義。但略解初發心",
    "X13n0282_002:0021b07": "住所證功德以明分真之義。諸位功德例此可知。初",
    "X13n0282_002:0021b08": "發心住者。仁王云。入理般若名之為住。所謂以不住",
    "X13n0282_002:0021b09": "法住祕藏中。天台釋此大略有二。一明入住之因。二",
    "X13n0282_002:0021b10": "明發心之相。入住之因者。如妙玄云。以從相似十信",
    "X13n0282_002:0021b11": "能入十住真中智也。發心之相者。初發心時有三種",
    "X13n0282_002:0021b12": "心發。一緣因善心發。即是住不思議解脫首楞嚴定。",
    "X13n0282_002:0021b13": "二了因慧心發。即是住摩訶般若畢竟之空。三正因",
    "X13n0282_002:0021b14": "理心發。即是住實相法身中道第一義。舉要言之。即",
    "X13n0282_002:0021b15": "是住三德一切佛法。又住清淨圓滿菩提心。無緣慈",
    "X13n0282_002:0021b16": "悲無作誓願普覆法界。又住一念中成就一切萬行",
    "X13n0282_002:0021b17": "諸波羅蜜。又住一切種智圓斷法界見思無明。又住",
    "X13n0282_002:0021b18": "得佛眼圓見十法界三諦之法。又住圓入一切法門。",
    "X13n0282_002:0021b19": "所謂二十五有三昧冥益眾生。又住菩薩圓滿業能",
    "X13n0282_002:0021b20": "顯一切神通。謂三輪不思議化彌滿法界顯益眾生。",
    "X13n0282_002:0021b21": "又能成就開權顯實入一乘道。又能嚴淨一切佛土。",
    "X13n0282_002:0021b22": "能起三業供養一切十方佛。得圓滿陀羅尼。受持一",
    "X13n0282_002:0021b23": "切佛法如雲持雨。又住能從一地具足諸地功德。心",
    "X13n0282_002:0021b24": "心寂滅自然流入薩婆若海。荊溪云。證不思議名住",
    "X13n0282_002:0021c01": "一切佛法。證三種菩提名住慈悲普覆。證寂照止觀",
    "X13n0282_002:0021c02": "名住一心三智。證(破三惑名住一切種智。證於通無塞名住佛眼圓見。)證無作",
    "X13n0282_002:0021c03": "道品名住法身冥益。證助道萬行名住神通顯益。證",
    "X13n0282_002:0021c04": "圓門實位名住開顯二乘。證安忍內外名住嚴淨佛",
    "X13n0282_002:0021c05": "土。證無諸法愛名住諸地功德。此初住證轉似為真",
    "X13n0282_002:0021c06": "也。此經云。是善男子以真方便發此十心。心精發輝",
    "X13n0282_002:0021c07": "十用涉入圓成一心名發心住。十心前之十信心也。",
    "X13n0282_002:0021c08": "言以真方便發此十心者。正天台明十住之因。以從",
    "X13n0282_002:0021c09": "相似十信能入真中智也。心精發輝十用涉入圓成",
    "X13n0282_002:0021c10": "一心者。正天台明發心之相轉似為真發十種德也。",
    "X13n0282_002:0021c11": "然此初住文猶總略。若一一顯示其相當如觀音所",
    "X13n0282_002:0021c12": "敘。經云。生滅滅已寂滅現前。即是住三德一切佛法。",
    "X13n0282_002:0021c13": "經云。十方圓明獲二殊勝。一者上合十方諸佛本妙",
    "X13n0282_002:0021c14": "覺心與佛如來同一慈力。二者下合十方一切六道",
    "X13n0282_002:0021c15": "眾生同一悲仰。即是住清淨圓滿菩提心無緣慈悲",
    "X13n0282_002:0021c16": "無作誓願普覆法界。亦是住得佛眼圓見十法界三",
    "X13n0282_002:0021c17": "諦之法。經云。忽然超越世出世間。即是住一切種智",
    "X13n0282_002:0021c18": "圓斷法界見思無明。經云。與佛同慈力故令我身成",
    "X13n0282_002:0021c19": "三十二應入國土身。即是住菩薩圓滿業能顯一切",
    "X13n0282_002:0021c20": "神通三輪不思議化彌滿法界顯益眾生。經云。與眾",
    "X13n0282_002:0021c21": "生同悲力故令諸眾生於我身心獲十四無畏功德。",
    "X13n0282_002:0021c22": "即是住圓入一切法門二十五有三昧冥益眾生。經",
    "X13n0282_002:0021c23": "云。不動道場涉入世間不壞世界能遍十方供養微",
    "X13n0282_002:0021c24": "塵諸佛如來。又云。六根圓明明照無二含十方界。立",
    "X13n0282_002:0022a01": "大圓鏡空如來藏。承順十方如來祕密法門受領無",
    "X13n0282_002:0022a02": "失。即是住能嚴淨一切佛土能起三業供養如來得",
    "X13n0282_002:0022a03": "圓滿陀羅尼受持一切佛法如雲持雨。經云。若諸菩",
    "X13n0282_002:0022a04": "薩入三摩地進修無漏勝解現圓。我現佛身而為說",
    "X13n0282_002:0022a05": "法令其解脫。即是能成就開權顯實入一乘道。總前",
    "X13n0282_002:0022a06": "功德。即是能從一地具足諸地功德。心心寂滅自然",
    "X13n0282_002:0022a07": "流入薩婆若海。亦是住一念中成就一切萬行諸波",
    "X13n0282_002:0022a08": "羅密。但觀音所證不局初住。然亦不妨以初住解釋。",
    "X13n0282_002:0022a09": "初住既爾。下去三觀現前無功用心斷法界無量品",
    "X13n0282_002:0022a10": "無明所有功德不可稱計。大分略為十品智斷明十",
    "X13n0282_002:0022a11": "住位也。如經。次十行者。即於佛性第一義諦無漏真",
    "X13n0282_002:0022a12": "明一心具一切行。念念進趣流入平等法界。破十品",
    "X13n0282_002:0022a13": "無明。成十品智斷。一切諸行波羅蜜不可思議增長",
    "X13n0282_002:0022a14": "出生。自行化他功德與&#x8657;空等。故名十行如經。三十",
    "X13n0282_002:0022a15": "回向者。無功用不思議無漏真明念念開發。增長一",
    "X13n0282_002:0022a16": "切法界願行。事理和融。心心寂滅。自然回入平等法",
    "X13n0282_002:0022a17": "界薩婆若海。又進破十品無明。證十品智斷。故名十",
    "X13n0282_002:0022a18": "回向如經。四十地者。無漏真明入無功用道。猶如大",
    "X13n0282_002:0022a19": "地。能生一切佛法。能荷負法界眾生。普入三世佛地。",
    "X13n0282_002:0022a20": "廣大如法界。究竟如&#x8657;空。又進破十品無明。成就十",
    "X13n0282_002:0022a21": "品智斷。約此以明十地也如經。五等覺者。觀達無始",
    "X13n0282_002:0022a22": "無明源底。邊際智滿畢竟清淨。斷最後窮源微細無",
    "X13n0282_002:0022a23": "明。登中道出頂。與無明父母別。是名有所斷者。名有",
    "X13n0282_002:0022a24": "上士。如經。此上四十一位同名分真即如來藏也。第",
    "X13n0282_002:0022b01": "六究竟即如來藏者。第四十二妙覺位究竟解脫無",
    "X13n0282_002:0022b02": "上佛智故。言無所斷者。名無上士。此即三德不縱不",
    "X13n0282_002:0022b03": "橫究竟後心大涅槃也。一切大。理大。誓願大。莊嚴大。",
    "X13n0282_002:0022b04": "智斷大。&#x5FA7;知大。道大。用大。權實大。利益大。無住大。即",
    "X13n0282_002:0022b05": "是前十觀成乘圓極竟在於佛。過茶無字可說故。盧",
    "X13n0282_002:0022b06": "舍那佛名為淨滿。一切皆滿也。荊溪云。妙覺位中名",
    "X13n0282_002:0022b07": "大涅槃。十法至此俱名為大。是故文云。御車達到猶",
    "X13n0282_002:0022b08": "名為車。自爾已前雖具諸法未究竟顯不名為大。雖",
    "X13n0282_002:0022b09": "有慈悲為無明隔故不名大。雖常寂照所嚴未窮能",
    "X13n0282_002:0022b10": "嚴非大。雖破三惑智未周窮故智非大。雖知通塞塞",
    "X13n0282_002:0022b11": "仍未盡故知非大。雖得道品道未至極故道非大。雖",
    "X13n0282_002:0022b12": "用正助正行未滿故用非大。雖復開權理未窮終故",
    "X13n0282_002:0022b13": "開非大。雖忍二邊猶有餘惑故益非大。雖不著位位",
    "X13n0282_002:0022b14": "未至極故位非大。是故妙覺十皆名大。名究竟乘。今",
    "X13n0282_002:0022b15": "經首題稱為大佛。蓋此謂也。是名究竟即如來藏。三",
    "X13n0282_002:0022b16": "位次超入不超入者。此六即所判之位。一往約鈍根",
    "X13n0282_002:0022b17": "位不躐等故。作此五十七翻修證智斷。若利根捷智",
    "X13n0282_002:0022b18": "自有一生超入十地等覺後心者。亦未必定拘此限。",
    "X13n0282_002:0022b19": "故經云。如是乃超十信十住十行十回向四加行菩",
    "X13n0282_002:0022b20": "薩所行金剛十地等覺圓明。入於如來妙莊嚴海。圓",
    "X13n0282_002:0022b21": "滿菩提歸無所得。又前之三教。教教俱有超不超之",
    "X13n0282_002:0022b22": "異。以分利鈍。但偏小與今為異耳。是名位究竟。"
}