{
    "T26n1532_004:0351a12": "勝思惟梵天所問經論卷第四",
    "T26n1532_004:0351a14": "天親菩薩造",
    "T26n1532_004:0351a15": "後魏北印度三藏菩提流支譯",
    "T26n1532_004:0351a16": "[0351a16] ◎菩薩如是入菩薩位已，以為利益一切眾",
    "T26n1532_004:0351a17": "生心生有故，攝諸趣生。是故次說菩薩摩訶",
    "T26n1532_004:0351a18": "薩以自在心生於三有，是故名為攝取功德",
    "T26n1532_004:0351a19": "四句示現。以自在力攝勝處生，雖生彼處而",
    "T26n1532_004:0351a20": "不為彼之所染故。以長遠時攝取生處不疲",
    "T26n1532_004:0351a21": "倦故；以不為彼煩惱業等他力而生，自在如",
    "T26n1532_004:0351a22": "意攝取生故；以諸菩薩一切處生，不畏彼處",
    "T26n1532_004:0351a23": "所受種種諸苦惱故。菩薩如是以為利益一",
    "T26n1532_004:0351a24": "切眾生修行諸行，常為一切眾生上首，是故",
    "T26n1532_004:0351a25": "次說能為上首，能領大眾能辦功德，有十五",
    "T26n1532_004:0351a26": "句示現此義。菩薩自身如佛所說修行之法",
    "T26n1532_004:0351a27": "勤而學之教他無過故，以長遠時學習禁戒",
    "T26n1532_004:0351a28": "受持不毀守慎堅固故。以有如是二種功德",
    "T26n1532_004:0351a29": "於先後時自善住故，以是義故能領大眾，此",
    "T26n1532_004:0351b01": "義應知。以為眾生能作上首令降伏故，以是",
    "T26n1532_004:0351b02": "菩薩能領大眾，諸魔不能與作障難，遠離一",
    "T26n1532_004:0351b03": "切諸魔業故；以有不護身口意業，畢竟得故，",
    "T26n1532_004:0351b04": "不畏他人說其過故；以其現見甚深之法，能",
    "T26n1532_004:0351b05": "答問難不怯弱故，以說法勝巧方便故。以領",
    "T26n1532_004:0351b06": "大眾行於大事修行諸行，不退自身善根分",
    "T26n1532_004:0351b07": "故。二句示現可化眾生生於明故，可化眾生",
    "T26n1532_004:0351b08": "離無明故能作因緣，如是次第此義應知。以",
    "T26n1532_004:0351b09": "諸眾生有隨順者、不隨順者，而心堅固，雖有",
    "T26n1532_004:0351b10": "相違、有不相違諸煩惱等，心不異故；以於眾",
    "T26n1532_004:0351b11": "生無差別故，為彼眾生成就一切種種功德，",
    "T26n1532_004:0351b12": "能受一切功德數故；以作他恩，他人不作報",
    "T26n1532_004:0351b13": "恩障縛，不住心故；以為除滅一切諸使，與諸",
    "T26n1532_004:0351b14": "眾生對治法故；以其雖為大眾圍遶而不高",
    "T26n1532_004:0351b15": "心故。菩薩如是自利利他修行諸行，以為成",
    "T26n1532_004:0351b16": "就佛法修行，是故次說為成就佛法修行功",
    "T26n1532_004:0351b17": "德二十九句示現此義。當知是人如須彌山",
    "T26n1532_004:0351b18": "以其堅固不可動者，以依一切諸勝功德無分",
    "T26n1532_004:0351b19": "別智，餘七地等一切分別不能動故。以依彼",
    "T26n1532_004:0351b20": "法一切聲聞辟支佛念不能破壞，以堅固故。",
    "T26n1532_004:0351b21": "以依如來內法修行，違佛法者所不能壞，以",
    "T26n1532_004:0351b22": "得勝力故，以入第一甚深之義法無我故。以",
    "T26n1532_004:0351b23": "是人得轉身勝法，依彼法故。得勝解脫，滅煩",
    "T26n1532_004:0351b24": "惱故。以依修行轉身得身，以一切種諸煩惱",
    "T26n1532_004:0351b25": "染依身滅故。以於一切諸如來所，常聞正法",
    "T26n1532_004:0351b26": "不厭足故。以證實際，更無境界未證可證，更",
    "T26n1532_004:0351b27": "不求故。以為眾生演說正法轉法輪故。以諸",
    "T26n1532_004:0351b28": "相好莊嚴其身住持可樂，如帝釋王為諸眾",
    "T26n1532_004:0351b29": "生之所樂故。以得八地中十自在力故。二句",
    "T26n1532_004:0351c01": "示現於九地中以依樂說辯才說法，與諸眾",
    "T26n1532_004:0351c02": "生相應正念，如次第說此義應知。以於菩薩",
    "T26n1532_004:0351c03": "第十地中得能治法善增長故，以得遠離所",
    "T26n1532_004:0351c04": "治障法故。所言弱者，所對治法說名為弱。",
    "T26n1532_004:0351c05": "以諸菩薩住如是處說名佛故，以是菩薩雖",
    "T26n1532_004:0351c06": "有障地而無障故，以是菩薩勝住餘地諸菩",
    "T26n1532_004:0351c07": "薩故，以是菩薩無等地住菩薩平等，又復",
    "T26n1532_004:0351c08": "無等無差別等復有差別說修多羅等法無我",
    "T26n1532_004:0351c09": "平等一味證故。以諸菩薩住於彼處，他不能",
    "T26n1532_004:0351c10": "以覺觀測量故。以樂說辯說一切密無滯著",
    "T26n1532_004:0351c11": "故。以於無量諸佛如來無量說法而能持能",
    "T26n1532_004:0351c12": "受故。以不去而去，即次聞慧受大法雨，後以",
    "T26n1532_004:0351c13": "如實覺入所覺故。以覺彼法隨順正入徹諸",
    "T26n1532_004:0351c14": "法故。以入眾生八萬四千諸行門故。以如彼",
    "T26n1532_004:0351c15": "行與對治法不疲倦故。以是菩薩雖見世間",
    "T26n1532_004:0351c16": "而離世間故。以得失等世間諸法、憎愛貪恚",
    "T26n1532_004:0351c17": "諸使煩惱不能增長故。以彼菩薩雖有得等",
    "T26n1532_004:0351c18": "大利益事，而於修行諸善根分不能滅壞故。",
    "T26n1532_004:0351c19": "[0351c19] 菩薩如是修集佛法正修諸行得彼彼勝果，",
    "T26n1532_004:0351c20": "是故次說得果功德二十六句，示現此義。依",
    "T26n1532_004:0351c21": "未解成就，依色成就，依業成就，依菩薩地盡",
    "T26n1532_004:0351c22": "具足成就，依入佛地盡成就。如是次第此義",
    "T26n1532_004:0351c23": "應知。當知是人為得快愛，以諸黠慧之所愛",
    "T26n1532_004:0351c24": "者，以是菩薩如實證諦，是故為彼同伴侶",
    "T26n1532_004:0351c25": "者之所恭敬，心愛念故。以依法句、依解法相，",
    "T26n1532_004:0351c26": "知彼法重而供養故，如次第說。以尊重佛法",
    "T26n1532_004:0351c27": "者能供養故。以依中間人、以依不信佛法人，",
    "T26n1532_004:0351c28": "見彼菩薩有大勝事，歸依菩薩禮拜等故。以",
    "T26n1532_004:0351c29": "進究竟修菩薩行，餘諸菩薩於此菩薩亦供",
    "T26n1532_004:0352a01": "養故。餘二乘人雖復進得彼二乘道，以是菩",
    "T26n1532_004:0352a02": "薩有勝功德，為彼二乘人求此功德故，以是",
    "T26n1532_004:0352a03": "菩薩依彼勝行不求小乘故。此是心成就得",
    "T26n1532_004:0352a04": "果功德相。",
    "T26n1532_004:0352a05": "[0352a05] 當知是人為不諂曲，以無點污諂曲法者，以",
    "T26n1532_004:0352a06": "離世間有為法相諸諂曲故。以其能生世間",
    "T26n1532_004:0352a07": "歡喜去來坐臥諸威儀故，以成就妙色形相上",
    "T26n1532_004:0352a08": "下故，以威具足為諸世間生尊重故，以身具",
    "T26n1532_004:0352a09": "足三十二相故，以彼菩薩八十種好一切種",
    "T26n1532_004:0352a10": "種身顯現故。此是色成就得果功德相。",
    "T26n1532_004:0352a11": "[0352a11] 依佛法僧等住持業成就得果功德相。",
    "T26n1532_004:0352a12": "[0352a12] 是人諸佛見者，以一切佛皆現見故、即是彼",
    "T26n1532_004:0352a13": "佛諸功德故、如實見故。以得現見如來法身",
    "T26n1532_004:0352a14": "故，以得無量證法受位故，以軟中上得法忍",
    "T26n1532_004:0352a15": "故。言軟忍者於七地中，言中忍者八九地",
    "T26n1532_004:0352a16": "中，言上忍者第十地中。此是菩薩地盡具",
    "T26n1532_004:0352a17": "足成就得果功德相。",
    "T26n1532_004:0352a18": "[0352a18] 是人滿足道場者，以證一切種一切功德皆",
    "T26n1532_004:0352a19": "滿足故，是人能降伏眾魔，乃至是人能作佛",
    "T26n1532_004:0352a20": "所作事者，以降伏魔，如是次第依作眾生",
    "T26n1532_004:0352a21": "利益應知。此是入佛地成就得果功德相。",
    "T26n1532_004:0352a22": "[0352a22] 不驚等者，云何為驚？以聞深法謂為異道故",
    "T26n1532_004:0352a23": "名為驚。因彼驚故，轉更增上相續不斷，名增",
    "T26n1532_004:0352a24": "上驚。驚不斷絕相應執著，名上上驚。以墮驚",
    "T26n1532_004:0352a25": "怖中故、以在驚怖故、以怖無物故，如是次",
    "T26n1532_004:0352a26": "第彼人不驚、不增上驚、不上上驚，此義應知。",
    "T26n1532_004:0352a27": "說彼功德猶不可盡者，依如說修行七種功",
    "T26n1532_004:0352a28": "德種種差別不可數故。佛菩提者，如先所說",
    "T26n1532_004:0352a29": "以彼菩提難可知故，難見難覺二句示現。以",
    "T26n1532_004:0352b01": "出世間智、依出世間智得智境界，餘世間智",
    "T26n1532_004:0352b02": "則不能知彼境界故。言能信者，依取受持、讀",
    "T26n1532_004:0352b03": "誦、解釋、能自隨法如說修行，為令他知，故名",
    "T26n1532_004:0352b04": "為信。所謂令他如實修行巧方便智，此義應",
    "T26n1532_004:0352b05": "知。信取受持讀誦說等所有功德不可稱",
    "T26n1532_004:0352b06": "量，以是一切智境界故。",
    "T26n1532_004:0352b07": "[0352b07] 次依梵天不能盡知彼具足智。如經「爾時如",
    "T26n1532_004:0352b08": "來告勝思惟大梵天言：梵天！汝少分知彼諸",
    "T26n1532_004:0352b09": "菩薩摩訶薩色及功德而讚歎之」故。此依何",
    "T26n1532_004:0352b10": "義？以依讚歎、以依功德、以依於事，如是次第",
    "T26n1532_004:0352b11": "依甚深義說，謂於義中句中字中甚深應知。",
    "T26n1532_004:0352b12": "示現知彼進趣去處，知深意故。此以何義？知",
    "T26n1532_004:0352b13": "深意者，知能說者說法意故。示現依量相應",
    "T26n1532_004:0352b14": "法故，前後義法相應知。以不隨順文字義故，",
    "T26n1532_004:0352b15": "以依於義不依字故，以依正問依正語故。以",
    "T26n1532_004:0352b16": "五種力修行說故，是故即說五力言語名為",
    "T26n1532_004:0352b17": "樂說，此義應知。此五力者，云何名力？以有四",
    "T26n1532_004:0352b18": "種力相應故。何等為四？一者住持佛所作力；",
    "T26n1532_004:0352b19": "二者降伏一切諸外道力；三者能知一切魔",
    "T26n1532_004:0352b20": "業，知已則能遠離彼力；四者三乘畢竟取力。",
    "T26n1532_004:0352b21": "於彼法中一一相應，以依彼法如來能說善",
    "T26n1532_004:0352b22": "相應故。此五力者，依五甚深說。何等為五？一",
    "T26n1532_004:0352b23": "者依相甚深；二者依意甚深；三者依時處甚",
    "T26n1532_004:0352b24": "深；四者依進取甚深；五者依常說法隨順甚",
    "T26n1532_004:0352b25": "深。如是次第。",
    "T26n1532_004:0352b26": "[0352b26] 依相甚深者，一切諸法三世等差別相難覺",
    "T26n1532_004:0352b27": "故。過去等法依四種說：一者依事說；二者",
    "T26n1532_004:0352b28": "依對對治說；三者依世諦義說；四者依進取",
    "T26n1532_004:0352b29": "乘差別說。此義云何？依事說者，謂三世事以",
    "T26n1532_004:0352c01": "說三世事相法故。三世事者，所謂過去、未來、",
    "T26n1532_004:0352c02": "現在，即此名為說三世記。以依如來無障礙",
    "T26n1532_004:0352c03": "智說三世事，名三世記。依對對治說者，所治",
    "T26n1532_004:0352c04": "煩惱染、能治法清淨，及彼煩惱二種差別，謂",
    "T26n1532_004:0352c05": "善、不善差別。善法亦有二種差別，謂世間、",
    "T26n1532_004:0352c06": "出世間差別。世間復有二種差別，謂有漏、無",
    "T26n1532_004:0352c07": "漏差別。有漏亦有二種差別，謂有過、無過差",
    "T26n1532_004:0352c08": "別。無過亦有二種差別，謂有為、無為差別。依",
    "T26n1532_004:0352c09": "世諦義說者，依假名名字說我眾生等差別",
    "T26n1532_004:0352c10": "相故。依進取乘差別說者，得第一義證真如",
    "T26n1532_004:0352c11": "正智，依清淨故。如次第證，如是進取世間、涅",
    "T26n1532_004:0352c12": "槃。此明何義？世間之人所進取者，即是世",
    "T26n1532_004:0352c13": "間；二乘攝取異地證法以為涅槃，以取寂滅際",
    "T26n1532_004:0352c14": "涅槃故；諸菩薩摩訶薩不住二處故。",
    "T26n1532_004:0352c15": "[0352c15] 為彼初力說不執著無過失故，說幻等喻。此",
    "T26n1532_004:0352c16": "明何義？如幻所作象等身體皆不成就，如是",
    "T26n1532_004:0352c17": "言語所說諸法色等身體不成就故。如夢",
    "T26n1532_004:0352c18": "中夢見受用種種境界，而彼夢中種種境界",
    "T26n1532_004:0352c19": "顛倒故。見如是言說所用法義、受法樂門",
    "T26n1532_004:0352c20": "惟是虛妄分別故，有如彼響聲言語說身虛",
    "T26n1532_004:0352c21": "空中間而無住處，如是說法言語音聲，第一",
    "T26n1532_004:0352c22": "義諦中無住善住故。猶如彼影現見唯相，雖",
    "T26n1532_004:0352c23": "見有色種種形相，而諸形相等共彼法體非",
    "T26n1532_004:0352c24": "是相應。而依彼法隨順而生如是言語，說一",
    "T26n1532_004:0352c25": "切法亦唯是相，雖有種種名字差別，而諸名",
    "T26n1532_004:0352c26": "字共所說法非是相應，而依彼法隨順相故。",
    "T26n1532_004:0352c27": "如以眾印印於泥等見第二印，而諸印體不轉",
    "T26n1532_004:0352c28": "不入，而如是見如是言語說於諸法。雖因言",
    "T26n1532_004:0352c29": "語聞色等義差別異相，而諸言語不在法義",
    "T26n1532_004:0353a01": "而如是聞故。如彼陽焰實無水身而亦見水，",
    "T26n1532_004:0353a02": "如是言語說於諸法，無如所說諸法體相，",
    "T26n1532_004:0353a03": "而亦見彼種種諸法故。如彼虛空本來不生",
    "T26n1532_004:0353a04": "本來不滅，雖以言語說於虛空，而彼虛空無",
    "T26n1532_004:0353a05": "體可說，如是言語說於法義，第一義諦無可",
    "T26n1532_004:0353a06": "說體故，以一切法無彼言語可以說故，如是",
    "T26n1532_004:0353a07": "說法無一說法，以彼說法如幻等故。故以",
    "T26n1532_004:0353a08": "幻等譬喻示現。",
    "T26n1532_004:0353a09": "[0353a09] 如是不著言說法義，得無障礙智樂說辯才",
    "T26n1532_004:0353a10": "是名利益，此義應知。此明何義？一切言語",
    "T26n1532_004:0353a11": "法，不離法界說、不差別法界說。此以何義？一",
    "T26n1532_004:0353a12": "切說法色等差別不離法界，以說法界和合",
    "T26n1532_004:0353a13": "故，以說色等諸法差別而不執著故。",
    "T26n1532_004:0353a14": "[0353a14] 依意甚深者，以依如來六種密意，能知如來",
    "T26n1532_004:0353a15": "有甚深意，此義應知。何等名為六種密意？",
    "T26n1532_004:0353a16": "一者念密意；二者無說密意；三者對對治密",
    "T26n1532_004:0353a17": "意；四者法密意；五者心密意；六者字轉密",
    "T26n1532_004:0353a18": "意。「梵天！如來或染法說淨」等，此示現念密",
    "T26n1532_004:0353a19": "意。此以何義？以不見煩惱染法體故、以堅",
    "T26n1532_004:0353a20": "執著淨法體故、以染正念染淨無體故。",
    "T26n1532_004:0353a21": "以不搖動執著此是染法體相故、以心搖動",
    "T26n1532_004:0353a22": "執著此是淨法體相故、以彼染法雖非正念",
    "T26n1532_004:0353a23": "而彼染法不成染法故，是名如來念密意。「復",
    "T26n1532_004:0353a24": "次梵天！我依布施即示涅槃」等，此示現無說",
    "T26n1532_004:0353a25": "密意。此以何義？以佛無起心而說諸法。以",
    "T26n1532_004:0353a26": "一切法無如是力，能從此世轉至彼世，我法無",
    "T26n1532_004:0353a27": "體，是故無有一法可轉。以是義故，無一毫法",
    "T26n1532_004:0353a28": "轉至異世。是故依施說得涅槃，無有是處。是",
    "T26n1532_004:0353a29": "名如來無說密意。",
    "T26n1532_004:0353b01": "[0353b01] 「持戒乃至般若以示現涅槃」，此明何義？此明",
    "T26n1532_004:0353b02": "對對治密意。此以何義？以斷戒等所治之法，",
    "T26n1532_004:0353b03": "依波羅蜜樂行行故，說持戒等名為涅槃。以",
    "T26n1532_004:0353b04": "斷能起破戒煩惱身口意等不行惡行故，以",
    "T26n1532_004:0353b05": "離一切殺害等心依彼害心空故，以不復生",
    "T26n1532_004:0353b06": "忍辱心故，以離懈怠常修精進為增長善",
    "T26n1532_004:0353b07": "為滅惡行，無如是心；為善不增長惡行不滅，",
    "T26n1532_004:0353b08": "無如是心故。又復更無搖動心故，以無覺觀",
    "T26n1532_004:0353b09": "故。此以何義？以離一切搖動心故，以無分",
    "T26n1532_004:0353b10": "別散亂心故。以離一切所見境界，是故不生",
    "T26n1532_004:0353b11": "我已得心，以無所得而名為得，以不見法故。",
    "T26n1532_004:0353b12": "是名如來對對治密意。",
    "T26n1532_004:0353b13": "[0353b13] 「貪欲是實際法性，無欲相故，乃至愚癡是實際",
    "T26n1532_004:0353b14": "法性無癡，離於真如貪等實際等無故」，示",
    "T26n1532_004:0353b15": "現法密意。此明何義？實際法性無癡相故，此",
    "T26n1532_004:0353b16": "示現法密意。此以何義？以離真如，貪等實際",
    "T26n1532_004:0353b17": "等無法可說故，此義應知。是名如來法密意。",
    "T26n1532_004:0353b18": "「世間是涅槃無退無生故，乃至虛妄是實語，",
    "T26n1532_004:0353b19": "為增上慢人故」，此示現心密意。此以何義？",
    "T26n1532_004:0353b20": "以解世間本來不生、本來不滅即是涅槃。執",
    "T26n1532_004:0353b21": "著涅槃涅槃身體，如是取相，以此心過即是",
    "T26n1532_004:0353b22": "世間。實言語者，依言語說門，若見是實即是",
    "T26n1532_004:0353b23": "虛妄。言虛妄者，是我慢人，虛妄分別以之為",
    "T26n1532_004:0353b24": "實，取於實相而不實故。是名如來心密意。「復",
    "T26n1532_004:0353b25": "次梵天！如來以隨意故，或自說言我是說常",
    "T26n1532_004:0353b26": "邊者」等，此示現字轉密意。此以何義？以說",
    "T26n1532_004:0353b27": "涅槃等是常法故，以說煩惱等諸染法故，以",
    "T26n1532_004:0353b28": "說斷貪等諸使煩惱故，以說無有惡行作",
    "T26n1532_004:0353b29": "故，以說無有身等業故，以見一切戲論諸",
    "T26n1532_004:0353c01": "邪見故，以一切智不隨他因緣故，以證無為",
    "T26n1532_004:0353c02": "涅槃法界故，以不依業煩惱一切趣中生",
    "T26n1532_004:0353c03": "無生縛故，以得畢竟斷愛業故，以不住三界",
    "T26n1532_004:0353c04": "不屬三界故。如經「而如來無有如此諸事故」。",
    "T26n1532_004:0353c05": "此以何義？此以如來依常邊等無常等見故。",
    "T26n1532_004:0353c06": "又言無有如此諸事者，以佛法中無如是說，",
    "T26n1532_004:0353c07": "如是所說不可見故。「梵天當知，是為如來隨",
    "T26n1532_004:0353c08": "意。以依何意，憍慢眾生能捨我慢」者，此明何",
    "T26n1532_004:0353c09": "義？即於向來所說法中示現，異義執著，如",
    "T26n1532_004:0353c10": "名，義亦如是故。「梵天！若菩薩知如來隨行",
    "T26n1532_004:0353c11": "方便說」者，依離如是名義執著，次下復說。此",
    "T26n1532_004:0353c12": "以何義？以說法中有二種行：一者字行；二",
    "T26n1532_004:0353c13": "者義行。此明何義？如是名字於義中行、如是",
    "T26n1532_004:0353c14": "義於名字中行，此是如來甚深之意。依此深",
    "T26n1532_004:0353c15": "意，如是善知巧方便相字義行智應知。此行",
    "T26n1532_004:0353c16": "即名為行，菩薩進取如意行故。如彼所說甚",
    "T26n1532_004:0353c17": "深之意，善巧方便集諸法故，則能善知一切",
    "T26n1532_004:0353c18": "所說種種諸法，是故菩薩能於諸佛一切說",
    "T26n1532_004:0353c19": "法言語音聲不驚不怖，應如是知。以諸眾生",
    "T26n1532_004:0353c20": "隨種種心，是故菩薩依彼方便則能信受。聞",
    "T26n1532_004:0353c21": "佛出世不出世等，以異異相如彼出世不出",
    "T26n1532_004:0353c22": "世等一一示現，不執不著，以巧方便令彼眾生",
    "T26n1532_004:0353c23": "信入諸法故。以可化眾生身不淳熟，令彼眾",
    "T26n1532_004:0353c24": "生身淳熟故，為說淺法依樂示樂；為身受樂",
    "T26n1532_004:0353c25": "身淳熟故，為說深法。是故次第依時說法，此",
    "T26n1532_004:0353c26": "義應知。應云何知？先為眾生說&#x9E81;淺法。此明",
    "T26n1532_004:0353c27": "何義？攝取因果故、攝取彼觀故、攝取彼業故。",
    "T26n1532_004:0353c28": "以教化方便攝取眾生故、攝取修行故、攝取",
    "T26n1532_004:0353c29": "修行果故。布施得大富乃至慧捨諸煩惱者，依",
    "T26n1532_004:0354a01": "善法修行攝取因果也。以忍為對對治醜陋，",
    "T26n1532_004:0354a02": "以忍能生歡喜心故，以忍能作端正因故。以",
    "T26n1532_004:0354a03": "聞慧等勤修諸行，能作智因故，以過苦苦因",
    "T26n1532_004:0354a04": "故。以慧如實觀能離諸煩惱，以諸煩惱因散",
    "T26n1532_004:0354a05": "滅不集故。又此聞慧行修善法觀，何者是觀",
    "T26n1532_004:0354a06": "因？以多聞慧為攝彼觀故，攝取彼觀也。修",
    "T26n1532_004:0354a07": "行身等行，攝取十善業道，依十種業攝取天",
    "T26n1532_004:0354a08": "人中成就諸功德故，攝取彼業也。無量攝取",
    "T26n1532_004:0354a09": "業憐愍眾生故，以教化方便攝取眾生也。攝",
    "T26n1532_004:0354a10": "取眾生淳熟方便，以依止奢摩他修行一切",
    "T26n1532_004:0354a11": "善法，是故奢摩他得毘婆舍那修行故，攝取",
    "T26n1532_004:0354a12": "修行也。以依三乘得三乘涅槃故，攝取修行",
    "T26n1532_004:0354a13": "果也。以攝取乞乞少欲頭陀等，為諸眾生少",
    "T26n1532_004:0354a14": "作利益故、不能說法故。為令眾生隨順入故，",
    "T26n1532_004:0354a15": "如來如是說淺法已，然後方乃為說深法。此",
    "T26n1532_004:0354a16": "明何義？說&#x9E81;淺法明因果，為根不熟可化",
    "T26n1532_004:0354a17": "眾生、自心覺知明因果事眾生，攝取能作所",
    "T26n1532_004:0354a18": "作我等相見。是故如來明因果已，次說對",
    "T26n1532_004:0354a19": "治能治所治，示現自身離彼邪見，如來實",
    "T26n1532_004:0354a20": "不得我、眾生、壽命及丈夫等故。此義云何？有",
    "T26n1532_004:0354a21": "我、眾生、壽命、丈夫義，如先說應如是知。以不",
    "T26n1532_004:0354a22": "見彼能治所治因果法故，略說依隨世間果",
    "T26n1532_004:0354a23": "報，以不見施等受果報故、以不見慳等不",
    "T26n1532_004:0354a24": "受果報故、以得遠離能治所治修行法故、以",
    "T26n1532_004:0354a25": "不見彼離世間果得涅槃果有無法相故。「梵",
    "T26n1532_004:0354a26": "天！如來常為眾生說法，而諸眾生依如來教",
    "T26n1532_004:0354a27": "如所說法如實修行勤修諸行，為何義修行",
    "T26n1532_004:0354a28": "勤行彼行乃至不得涅槃不見涅槃」，此明何",
    "T26n1532_004:0354a29": "義？如淺說法，眾生攝取見諸法相，如是修行",
    "T26n1532_004:0354b01": "出世間果不見彼果，如來示現如是說法是",
    "T26n1532_004:0354b02": "世間因。此有何義？依佛說法而修行者，此是",
    "T26n1532_004:0354b03": "根本隨順善法。修諸行者，此是解釋，以依不",
    "T26n1532_004:0354b04": "得法、依不見法次第說故。不得法者，以慧觀",
    "T26n1532_004:0354b05": "察不能得故。不見法者，以身不能證涅槃故。",
    "T26n1532_004:0354b06": "為令眾生攝取妙法者，此明何義？彼淺說法",
    "T26n1532_004:0354b07": "及深說法，為令眾生入彼深淺二種法故、以",
    "T26n1532_004:0354b08": "為示現入法相故。此以何義？令入法者，依四",
    "T26n1532_004:0354b09": "種入。為可化眾生示現解脫令證彼法，此義",
    "T26n1532_004:0354b10": "應知。四種入者，相、行、說、得。眼等諸根離我我所",
    "T26n1532_004:0354b11": "體二相空故，解彼相已則不能誑，得入解脫故",
    "T26n1532_004:0354b12": "名相入。依眼等相能入解脫，是故說為入解",
    "T26n1532_004:0354b13": "脫相。如是彼空相中修正行故得入解脫，相",
    "T26n1532_004:0354b14": "所不誑與誑相違，以是義故依修行入。說諸",
    "T26n1532_004:0354b15": "眾生入解脫相，是故依此相、行二法，示現對治",
    "T26n1532_004:0354b16": "業煩惱染及生等染。空等門者，此明何義？對",
    "T26n1532_004:0354b17": "治所治見相願染業煩惱染及生等染，對治法",
    "T26n1532_004:0354b18": "故。此明何義？以空、無相、無願等門，對治業染",
    "T26n1532_004:0354b19": "及煩惱染。以不行門對生死故，對治生染。不",
    "T26n1532_004:0354b20": "生不滅門，此明何義？即彼生染中間差別對",
    "T26n1532_004:0354b21": "治法故。即彼所治復有對治，以無所從來無",
    "T26n1532_004:0354b22": "所至去門復有對治，以不退不去門入解脫",
    "T26n1532_004:0354b23": "相，如彼次第。自性清淨方靖門者，此明何義？",
    "T26n1532_004:0354b24": "以彼法退自性寂靜故。示現何義？示現彼染一",
    "T26n1532_004:0354b25": "切寂靜故。以何故說自性寂靜？以依性淨說",
    "T26n1532_004:0354b26": "法入故。是以次言「復次梵天！如來於一切名",
    "T26n1532_004:0354b27": "字示是解脫門」如是等。此以何義？以有遞共",
    "T26n1532_004:0354b28": "無相應故、自性頑故。此以何義？以依異異",
    "T26n1532_004:0354b29": "法說異異名字，以諸名字前字後字不相到",
    "T26n1532_004:0354c01": "故；復有差別，以言語義不相到故。如是說者",
    "T26n1532_004:0354c02": "為明何義？以說諸法無彼言語可以說故。依",
    "T26n1532_004:0354c03": "無言語名字法相如是說已，示現一切言語",
    "T26n1532_004:0354c04": "名字，如來說名為解脫因故。此明何義？說",
    "T26n1532_004:0354c05": "實諦故。依彼如實正說法已，云何得解脫？是",
    "T26n1532_004:0354c06": "故次言「梵天！如來說法無有法染」。此明何義？",
    "T26n1532_004:0354c07": "為身淳熟淺說法已，以為隨順斷諸煩惱染",
    "T26n1532_004:0354c08": "法等因依入法門故，言一切所說法中示解",
    "T26n1532_004:0354c09": "脫門。此示現何義？示現涅槃故。此示現何",
    "T26n1532_004:0354c10": "義？見諦學人餘殘煩惱，示現學人離彼煩惱",
    "T26n1532_004:0354c11": "得解脫故。未見實諦者，為令彼人入一切法",
    "T26n1532_004:0354c12": "平等真如，方便說法示現涅槃。有二種義，應",
    "T26n1532_004:0354c13": "知大悲：一者畢竟治彼所治之法；二者謂一",
    "T26n1532_004:0354c14": "切種大悲之心。此明何義？遠離一切所治之",
    "T26n1532_004:0354c15": "法，及離一切習氣煩惱，以得如來身故。以得",
    "T26n1532_004:0354c16": "一切種故，略依四種大悲心說：一者遠離相",
    "T26n1532_004:0354c17": "應大悲之心；二者相應大悲之心；三者謂心",
    "T26n1532_004:0354c18": "大悲之心；四者修行大悲之心。遠離相應者，",
    "T26n1532_004:0354c19": "以識離識不相應故，以見我等心相應故。此",
    "T26n1532_004:0354c20": "示何義？示現遠離相應大悲之心、示現相",
    "T26n1532_004:0354c21": "應大悲之心。如是次第一切法無我，乃至一",
    "T26n1532_004:0354c22": "切法無丈夫，依人無我說一切法無所有，依",
    "T26n1532_004:0354c23": "法無我說即彼二種。人無我相、法無我相名為",
    "T26n1532_004:0354c24": "無住。言無住者，以不執著諸法體故，是以",
    "T26n1532_004:0354c25": "不住一切諸法，應如是知。此明何義？所言住",
    "T26n1532_004:0354c26": "者，住諸入故，依我見愛門住彼處故。夫無住",
    "T26n1532_004:0354c27": "者則無歸處，無歸處者云何有歸？歸三界故、",
    "T26n1532_004:0354c28": "歸六道故，以依彼入攝取身故、依彼生故、以",
    "T26n1532_004:0354c29": "於彼處常沈沒故。言沈沒者，我我所故，以彼",
    "T26n1532_004:0355a01": "彼處生於身故，以生我心故有生故。無歸處",
    "T26n1532_004:0355a02": "者則無我想，無我想者則無我所。有歸處者",
    "T26n1532_004:0355a03": "則著我想，著我者則有我所。著我所者，諸",
    "T26n1532_004:0355a04": "法平等既共有之，而諸眾生虛妄分別我是",
    "T26n1532_004:0355a05": "增上故。此明何義？所謂依事攝取執著。言依",
    "T26n1532_004:0355a06": "事者，依田依宅依園林等、依於父母及妻子",
    "T26n1532_004:0355a07": "等、依衣服飲食及臥具等。依攝取者，攝取一",
    "T26n1532_004:0355a08": "切受用之事。依執著者，執著以為自己所有，",
    "T26n1532_004:0355a09": "以田宅等我別有故。如是著生，著於退生。言",
    "T26n1532_004:0355a10": "著生者，自於此處自異處去，以取著故，業煩",
    "T26n1532_004:0355a11": "惱染增上遍滿。來去生染滿時處故，依貪瞋",
    "T26n1532_004:0355a12": "癡三種所纏染隨所染。此義云何？貪瞋癡染",
    "T26n1532_004:0355a13": "隨所染者，以何義故二種名說依根本染？謂",
    "T26n1532_004:0355a14": "過去世來至此世、從此世中向彼世去以為",
    "T26n1532_004:0355a15": "上首故，如是說、如是示現，世世生生相續不",
    "T26n1532_004:0355a16": "斷，有所為作。眾生如是生不斷絕輪轉彼",
    "T26n1532_004:0355a17": "彼，學種種術學種種業。丈夫力相作諸有",
    "T26n1532_004:0355a18": "為戲論之法，集得境界受用境界。眾生如是",
    "T26n1532_004:0355a19": "虛妄分別。如是一切依俗人分，此義應知。又",
    "T26n1532_004:0355a20": "復次有依出家分，謂外道等邪見之相、邪見",
    "T26n1532_004:0355a21": "相願。此明何義？言邪見者，謂見我等。所言相",
    "T26n1532_004:0355a22": "者，虛妄分別彼彼義相。所言願者，心常樂求",
    "T26n1532_004:0355a23": "生世間等。即此上說遠離悲心、不遠離悲心",
    "T26n1532_004:0355a24": "示現心悲心，此義應知。為彼遠離、不遠離心",
    "T26n1532_004:0355a25": "說法修行，依於欲求、依於有求、依梵行求諸顛",
    "T26n1532_004:0355a26": "倒道，為彼所治能治法故，是以次說修行悲",
    "T26n1532_004:0355a27": "心。此明何義？依於欲求顛倒道者，以攝取故",
    "T26n1532_004:0355a28": "遞共&#x9B2A;諍。為諸欲故，自於父母及妻子等共",
    "T26n1532_004:0355a29": "相&#x9B2A;諍。依於恚恨競訟等過，如是次第。依",
    "T26n1532_004:0355b01": "於有求顛倒道者，顛倒相應。求梵天等常見",
    "T26n1532_004:0355b02": "顛倒，顛倒取故故名顛倒，為顛倒者離顛",
    "T26n1532_004:0355b03": "倒道，令得入於非顛倒道。又依有求顛倒道",
    "T26n1532_004:0355b04": "者住於異道，為教化彼異道眾生令入實道",
    "T26n1532_004:0355b05": "不可得故。依梵行求顛倒道者，略有三種，所",
    "T26n1532_004:0355b06": "謂不求、邪求、下求。此復何義？一切世間不自",
    "T26n1532_004:0355b07": "在過及邪命過作親相過，諸煩惱染業、苦染",
    "T26n1532_004:0355b08": "法，俗人樂家，是故眾生不求梵行。不求梵行",
    "T26n1532_004:0355b09": "者不求解脫道故，此所謂慳及慳壓沒行，",
    "T26n1532_004:0355b10": "貪行誑行懈怠習氣，如是次第一一拔濟。不",
    "T26n1532_004:0355b11": "知厭足奪他財物者，以自資生非法求故，施",
    "T26n1532_004:0355b12": "等不足。眾生常為財物屋宅妻子恩愛而作",
    "T26n1532_004:0355b13": "僮僕者，示現彼心不自在故。於此危脆無",
    "T26n1532_004:0355b14": "堅之物生堅固想者，以於無常資生等中生",
    "T26n1532_004:0355b15": "常想故。供養恭敬者，此為何義？為飲食所縛",
    "T26n1532_004:0355b16": "不成就故。眾生雖謂是善知識而是眾生惡",
    "T26n1532_004:0355b17": "知識者，示現怨家故。邪命自活者，以斗秤",
    "T26n1532_004:0355b18": "等欺誑他故。一切法中勤修諸行方能畢",
    "T26n1532_004:0355b19": "竟得大菩提，而彼眾生懈怠疲倦故。聖人最",
    "T26n1532_004:0355b20": "勝解脫處者，非顛倒因修行者得。而諸眾生",
    "T26n1532_004:0355b21": "求邪梵行，依顛倒因而修諸行。所應得者是",
    "T26n1532_004:0355b22": "人乃求外道解脫，為令不行彼邪道故。何以",
    "T26n1532_004:0355b23": "故？以彼不得聖人解脫故。眾生棄捨最上大",
    "T26n1532_004:0355b24": "乘無礙等者，以彼求於下梵行故；捨於無上",
    "T26n1532_004:0355b25": "第一大乘，而求下分小乘法故。"
}