{
    "T41n1823_005:0847c21": "俱舍論頌疏論本第五",
    "T41n1823_005:0847c23": "[0847c23] 從此大文第二。明眾同分者。論云。如是已",
    "T41n1823_005:0847c24": "辯得非得相。同分者何。頌曰。",
    "T41n1823_005:0847c25": " 同分有情等",
    "T41n1823_005:0847c26": "[0847c26] 釋曰。同分者標章 有情等者。正釋同。謂",
    "T41n1823_005:0847c27": "身形等同。謂諸有情。身形業用。樂欲展轉。互",
    "T41n1823_005:0847c28": "相似故。分者因義。謂由此分能令有情身形",
    "T41n1823_005:0847c29": "等同。同之分故。名為同分。依主釋也。言有",
    "T41n1823_005:0848a01": "情者。同分所依。簡非情也。等者簡不等。正",
    "T41n1823_005:0848a02": "顯能依同分也。論云。有別實物。名為同分。",
    "T41n1823_005:0848a03": "謂諸有情。展轉類等。本論說此。名眾同分。",
    "T41n1823_005:0848a04": "解云。眾同分者。眾多同分也。此復二種。一無",
    "T41n1823_005:0848a05": "差別。二有差別。無差別者。謂諸有情。有情同",
    "T41n1823_005:0848a06": "分。一切有情。各等有故。同是有情故。名無",
    "T41n1823_005:0848a07": "差別也。有情同分。謂簡非情。此宗非情。無",
    "T41n1823_005:0848a08": "同分也。有差別者。謂諸有情。界地趣生。種",
    "T41n1823_005:0848a09": "性男女。近士苾芻。學無學等。各別同分。一類",
    "T41n1823_005:0848a10": "有情。各等有故。界謂三界。地謂九地。趣謂五",
    "T41n1823_005:0848a11": "趣。生謂四生。種性謂剎帝利等。各別有故。",
    "T41n1823_005:0848a12": "名差別也 復有法同分者。謂隨蘊處界。",
    "T41n1823_005:0848a13": "五蘊。十二處。十八界。自類相似。此三科法。",
    "T41n1823_005:0848a14": "是法同分。所依也。由有實物名法同分。能",
    "T41n1823_005:0848a15": "令諸法互相似故。頌文同文。攝二同分。言",
    "T41n1823_005:0848a16": "有情者。謂簡非情。故有情言亦攝法同分",
    "T41n1823_005:0848a17": "也。論云。若無實物無差別相名同分者。展",
    "T41n1823_005:0848a18": "轉差別。諸有情中。有情有情等無差別覺及",
    "T41n1823_005:0848a19": "施設。不應得有。如是蘊等等。無差別覺及",
    "T41n1823_005:0848a20": "施設。如理應知(覺者。能緣同分。智覺也。施設者。施設同分名也。由實有同分。",
    "T41n1823_005:0848a21": "方有緣同分。智覺。及施設同分名。各以此智名。證實立有同分也。依經部宗同分假立故。此標宗意明實也)。",
    "T41n1823_005:0848a22": "[0848a22] 從此第三。明無想果。論云。已辨同分。無想",
    "T41n1823_005:0848a23": "者何。頌曰。",
    "T41n1823_005:0848a24": " 無想無想中  心心所法滅",
    "T41n1823_005:0848a25": " 異熟居廣果",
    "T41n1823_005:0848a26": "[0848a26] 釋曰。無想無想中心心所法滅者。正釋無想",
    "T41n1823_005:0848a27": "也。上言無想。無想異熟也。下言無想。無想",
    "T41n1823_005:0848a28": "天也。謂無想天中。有無想異熟。故論云。若",
    "T41n1823_005:0848a29": "生無想有情天中。有法能令心心所滅。名",
    "T41n1823_005:0848b01": "為無想。是實有物。能遮未來心心所法。令",
    "T41n1823_005:0848b02": "暫不起。如堰江河(解云。既能滅心。明有實物。依經部宗。無想是假",
    "T41n1823_005:0848b03": "故。此標宗言實物也) 異熟居廣果者。二門分別也。異熟",
    "T41n1823_005:0848b04": "者。五類分別門。謂修無想定。為異熟因。",
    "T41n1823_005:0848b05": "感五百大劫無想異熟。為果也 居廣果者。",
    "T41n1823_005:0848b06": "第二明所居處。無想有情。居在廣果。非",
    "T41n1823_005:0848b07": "別有地謂廣果天中。有高勝處。名無想天",
    "T41n1823_005:0848b08": " 如初禪中。有高臺閣。大梵王居名中間",
    "T41n1823_005:0848b09": "禪。問彼為恒無想。為亦有想耶。答生死位",
    "T41n1823_005:0848b10": "中。多時有想。言無想者。由彼中間。五百大",
    "T41n1823_005:0848b11": "劫。想不起故 生死有想者。無想天中。初",
    "T41n1823_005:0848b12": "生有心。死時有心也。故契經言。彼諸有情。",
    "T41n1823_005:0848b13": "由想起故。從彼處沒。然彼有情。如久睡",
    "T41n1823_005:0848b14": "覺還起於想。論云。從彼處沒。必生欲界。",
    "T41n1823_005:0848b15": "非餘處所。先修定行。勢力盡故。於彼不能",
    "T41n1823_005:0848b16": "更修定故。如箭射空力盡便墮。若諸有情。",
    "T41n1823_005:0848b17": "應生彼處。必有欲界順後受業。如應生彼",
    "T41n1823_005:0848b18": "北俱盧洲。必定應有生天之業。解云。此明",
    "T41n1823_005:0848b19": "無想天。必退墮也。餘義可知。問生欲界何",
    "T41n1823_005:0848b20": "趣耶。答婆沙一百五十四云。有說生地獄。",
    "T41n1823_005:0848b21": "有說生惡趣。如是說者。定生欲界。處所不",
    "T41n1823_005:0848b22": "定。或生天趣。或生人趣。或生惡趣。問何故",
    "T41n1823_005:0848b23": "生欲。五趣不定。解云。謂諸外道。修無想定。",
    "T41n1823_005:0848b24": "於加行時。或起邪見。謗釋種涅槃。或起見",
    "T41n1823_005:0848b25": "取。計無想天。為真解脫。或起戒取。計無想",
    "T41n1823_005:0848b26": "定。以為真道。如是等惑。為惡趣因。既修",
    "T41n1823_005:0848b27": "此定。次復離欲。或起生得或聞或思。如是",
    "T41n1823_005:0848b28": "等善。為善趣因。由善惡雜起故。生五趣不",
    "T41n1823_005:0848b29": "定也。",
    "T41n1823_005:0848c01": "[0848c01] 從此大文第四。明二定。於中有三。一明",
    "T41n1823_005:0848c02": "無想定。二明滅盡定。三明所依身。且初明",
    "T41n1823_005:0848c03": "無想定者。論云。已辨無想。二定者何(總問)。謂無",
    "T41n1823_005:0848c04": "想定。及滅盡定(總答)。初無想定。其相云何(別問)。",
    "T41n1823_005:0848c05": "頌曰。",
    "T41n1823_005:0848c06": " 如是無想定  後靜慮求脫",
    "T41n1823_005:0848c07": " 善唯順生受  非聖得一世",
    "T41n1823_005:0848c08": "[0848c08] 釋曰。如是無想定者。前明無想滅心心所。",
    "T41n1823_005:0848c09": "有實體性。如是復有別物。心不相應。滅心",
    "T41n1823_005:0848c10": "心所。名無想定。約滅心同。名為如是。無想",
    "T41n1823_005:0848c11": "者定。名無想定。或定無想。名無想定。言無",
    "T41n1823_005:0848c12": "想者。者是假者假者。修無想人也。修無想",
    "T41n1823_005:0848c13": "人。成此定故。名無想定。無想之定。是依",
    "T41n1823_005:0848c14": "主釋也。言或定無想者。無想即定。持業釋",
    "T41n1823_005:0848c15": "也。後靜慮者。明所依地。修無想定。依第四",
    "T41n1823_005:0848c16": "禪。於靜慮中。最居後故。求脫者。明作意也。",
    "T41n1823_005:0848c17": "謂諸外道。計無想果。為真解脫。為求彼",
    "T41n1823_005:0848c18": "故。修無想定。善唯順生受者。善謂三性門",
    "T41n1823_005:0848c19": "也。此無想定。唯是善性。此是善故。能招無",
    "T41n1823_005:0848c20": "想天中。五蘊異熟 唯順生受者。明報時",
    "T41n1823_005:0848c21": "也。謂無想定。於第二生。必受其果。唯言為",
    "T41n1823_005:0848c22": "簡無順現順後。及不定受。故論云。若起此",
    "T41n1823_005:0848c23": "定。後雖退失。傳說。現身必還。能起當生無",
    "T41n1823_005:0848c24": "想有情天中。故得此定。必不能入正性離",
    "T41n1823_005:0848c25": "生(此文意。明唯順生受也)非聖得一世者。非聖者。明",
    "T41n1823_005:0848c26": "修人也。謂唯外道。修無想定。必非聖者。論",
    "T41n1823_005:0848c27": "云。以諸聖者。於無想定。如見深坑。不樂",
    "T41n1823_005:0848c28": "入故。要執無想。為真解脫。起出離想。而",
    "T41n1823_005:0848c29": "修此定。一切聖者。不執有漏。為真解脫。",
    "T41n1823_005:0849a01": "及真出離。故於此定。必不修行(解云。計無想天。為真",
    "T41n1823_005:0849a02": "解脫。無想定。為真出離。無出離生死也)。得一世者。明成就也。",
    "T41n1823_005:0849a03": "謂無想定。初念起時。唯得現世。名為一世。",
    "T41n1823_005:0849a04": "如初受得別解脫戒。此無想定。從第二念",
    "T41n1823_005:0849a05": "已去。乃至未捨。是有記故。亦成過去。有法",
    "T41n1823_005:0849a06": "後得也。故知初念。唯成一世。第二念等。若",
    "T41n1823_005:0849a07": "未出觀。通成過現。以無心故。無未來修。",
    "T41n1823_005:0849a08": "無法前得也。若出觀已。唯成過去。論云。",
    "T41n1823_005:0849a09": "若諸聖者。修得第四靜慮地時。若為如靜",
    "T41n1823_005:0849a10": "慮。亦得去來無想定不。解云。此問意者。如",
    "T41n1823_005:0849a11": "聖人初修得第四禪。過去已失靜慮。及未來",
    "T41n1823_005:0849a12": "未起靜慮。以曾習故。今時總得。以有心靜",
    "T41n1823_005:0849a13": "慮通三世成就也。此聖人為如靜慮。亦得",
    "T41n1823_005:0849a14": "曾習過去無想定。及未來未起。無想定不。",
    "T41n1823_005:0849a15": "以無想定屬第四禪。聖人修得第四禪時。",
    "T41n1823_005:0849a16": "既得過未有心靜慮。過未無想。應亦有得。",
    "T41n1823_005:0849a17": "故為此問也 餘亦不得(答也。餘凡夫人。得第四禪。亦不得",
    "T41n1823_005:0849a18": "去來無想定。何況聖人乎)。所以者何(徵也)。彼雖曾習。以無",
    "T41n1823_005:0849a19": "心故。要待加行。方便修得。故初得時。唯得",
    "T41n1823_005:0849a20": "一世(答前徵也。彼無想定。於過去生。雖能曾習。以無心故。今時要須更修加行。方可得也。故",
    "T41n1823_005:0849a21": "知。凡夫修得第四禪。而未修無想定。不可得之也)。",
    "T41n1823_005:0849a22": "[0849a22] 從此第二。明滅盡定。論云。次滅盡定。其相",
    "T41n1823_005:0849a23": "云何。頌曰。",
    "T41n1823_005:0849a24": " 滅盡定亦然  為靜住有頂",
    "T41n1823_005:0849a25": " 善二受不定  聖由加行得",
    "T41n1823_005:0849a26": " 成佛得非前  三十四念故",
    "T41n1823_005:0849a27": "[0849a27] 釋曰。初句出體。次三句辨差別。第五第六",
    "T41n1823_005:0849a28": "句。明佛得也。滅盡定亦然者。此滅盡定。有",
    "T41n1823_005:0849a29": "實體性。滅心心所。同前無想。滅心心所。故",
    "T41n1823_005:0849b01": "言亦然。為靜住者。明作意也。前無想定。為",
    "T41n1823_005:0849b02": "求解脫。以出離想作意為先 此滅盡定。",
    "T41n1823_005:0849b03": "為求靜住。以止息想作意為先。有頂者。",
    "T41n1823_005:0849b04": "明所依也。前無想定。依第四禪。此滅盡定。",
    "T41n1823_005:0849b05": "唯依有頂。謂下諸地皆名有想。行想&#x9E81;動。",
    "T41n1823_005:0849b06": "難可止息。此有頂地。名為非想。行相微細。",
    "T41n1823_005:0849b07": "易可止息。故唯有頂。有滅盡定 善二受",
    "T41n1823_005:0849b08": "不定者。善者三性門也。謂滅盡定。性唯是善。",
    "T41n1823_005:0849b09": "非無記染。謂是善心。所等起故 二受不定",
    "T41n1823_005:0849b10": "者。明報時分也。二受謂順生。順後二受也。",
    "T41n1823_005:0849b11": "此滅盡定。通順生順後。及不定受。謂約異",
    "T41n1823_005:0849b12": "熟。有順生受或順後受。頌言不定。含二不",
    "T41n1823_005:0849b13": "定。一報定時不定。二時報俱不定 故論云。",
    "T41n1823_005:0849b14": "或有不定受。此報定時不定。或全不受。謂",
    "T41n1823_005:0849b15": "若於下。得般涅槃。此時報俱不定。如阿羅",
    "T41n1823_005:0849b16": "漢得滅盡定。入般涅槃。不受果耳 此滅",
    "T41n1823_005:0849b17": "盡定。唯招有頂。四蘊異熟。聖由加行得者聖",
    "T41n1823_005:0849b18": "者。明修人也。此滅盡定。唯聖者得。論云。非",
    "T41n1823_005:0849b19": "異生能起。怖畏斷滅故。唯聖道力。所能起",
    "T41n1823_005:0849b20": "故。現法涅槃。勝解入故 解云。謂滅盡定。依",
    "T41n1823_005:0849b21": "有頂起。彼已無色。若更滅心。便成斷滅。故",
    "T41n1823_005:0849b22": "怖畏也。聖入滅定。作勝解心。如入涅槃故。",
    "T41n1823_005:0849b23": "異生不起也。加行得者。此滅盡定。唯加行",
    "T41n1823_005:0849b24": "得。非離染得。以心無故。要大加行。方可得",
    "T41n1823_005:0849b25": "也。又初得時。唯得現在世。從第二念。乃",
    "T41n1823_005:0849b26": "至未捨。通成過現。若出觀已。唯成過去",
    "T41n1823_005:0849b27": " 成佛得非前者。明佛得滅盡定也。成佛得",
    "T41n1823_005:0849b28": "者。明成佛時。得滅盡定也。非前者。非前加",
    "T41n1823_005:0849b29": "行得也。成佛得言。顯離染得。謂佛世尊。盡",
    "T41n1823_005:0849c01": "智生時成佛位也。此時離染。得滅盡定。不",
    "T41n1823_005:0849c02": "由加行。而修得也。故論云。佛無一德由加",
    "T41n1823_005:0849c03": "行得。暫起欲樂。現在前時。一切圓德。隨樂",
    "T41n1823_005:0849c04": "而起。故佛眾德皆離染得 解云。但離染時。",
    "T41n1823_005:0849c05": "得諸功德。故諸功德名離染得。隨樂而起。",
    "T41n1823_005:0849c06": "非加行也。又論云。世尊曾未起滅盡定。得",
    "T41n1823_005:0849c07": "盡智時。云何得成俱分解脫。解云。菩薩學",
    "T41n1823_005:0849c08": "位。未起滅定。於成佛時。應有定障。云何",
    "T41n1823_005:0849c09": "得成俱分解脫。俱分解脫者。謂離定慧障",
    "T41n1823_005:0849c10": "也。於起滅定得自在故。如已起者。名俱",
    "T41n1823_005:0849c11": "解脫。解云答也。此滅盡定。於成佛時。雖復",
    "T41n1823_005:0849c12": "未起。得自在故。如已起者。名俱解脫。或",
    "T41n1823_005:0849c13": "得滅定入出心故。名俱解脫。即由此理。名",
    "T41n1823_005:0849c14": "離染得。後時不由加行起故。非得定體。",
    "T41n1823_005:0849c15": "以滅盡定無法前得。故不得也 西方師。",
    "T41n1823_005:0849c16": "說菩薩學位。先起此定。後得菩提。云何此",
    "T41n1823_005:0849c17": "中不許彼說。解云。是經部宗。此許菩薩",
    "T41n1823_005:0849c18": "從見道出。便入滅盡定。從滅盡定出。方斷",
    "T41n1823_005:0849c19": "有頂故。於盡智起。成俱解脫。論主問薩",
    "T41n1823_005:0849c20": "婆多宗。云何此中。不許彼說也。若許彼說。",
    "T41n1823_005:0849c21": "便順尊者鄔波&#x6BF1;多。理目足論。如彼論說。",
    "T41n1823_005:0849c22": "當言如來先起滅定。後生盡智。解云。論主",
    "T41n1823_005:0849c23": "朋西方師。故為此釋。三十四念故者。遮西",
    "T41n1823_005:0849c24": "方師說也。謂迦濕彌羅國。毘婆沙師說。非",
    "T41n1823_005:0849c25": "前起滅定。後方生盡智。所以者何。傳說菩",
    "T41n1823_005:0849c26": "薩三十四念。成菩提故。諦現觀中。有十六",
    "T41n1823_005:0849c27": "念。離有頂貪。有十八念。謂斷有頂。九無間",
    "T41n1823_005:0849c28": "道。九解脫道。如是十八。足前十六。成三十",
    "T41n1823_005:0849c29": "四。一切菩薩。決定先於無所有處。已得離",
    "T41n1823_005:0850a01": "貪。方入見道。不復須斷下地煩惱。於此",
    "T41n1823_005:0850a02": "中間。無容得起不同類心。解云。菩薩先斷",
    "T41n1823_005:0850a03": "無所有處貪。後依第四禪。起三十四念。此",
    "T41n1823_005:0850a04": "三十四念唯無漏心。故不可說從見道出。",
    "T41n1823_005:0850a05": "起滅盡定。以入滅盡定心。是有漏故。此有",
    "T41n1823_005:0850a06": "漏心望三十四念。名不同類。故不可起。",
    "T41n1823_005:0850a07": "[0850a07] 從此第三。明二定所依。論云。已說二定有",
    "T41n1823_005:0850a08": "多同異。而於其中復有同異。頌曰。",
    "T41n1823_005:0850a09": " 二定依欲色  滅定初人中",
    "T41n1823_005:0850a10": "[0850a10] 釋曰。二定依欲色者。釋依身也。二定者。謂",
    "T41n1823_005:0850a11": "無想定滅盡定。此二俱依欲色身起。問先",
    "T41n1823_005:0850a12": "無想定。不依無色。理在不疑。何故滅定",
    "T41n1823_005:0850a13": "不依無色。答命根依二法轉。一色二心。若",
    "T41n1823_005:0850a14": "於欲色。起滅盡定。時雖復無心。命根依色",
    "T41n1823_005:0850a15": "轉。生於無色。已無色身。若起滅盡定。便無",
    "T41n1823_005:0850a16": "色心。命依何轉。是則斷滅。非謂入定。故無",
    "T41n1823_005:0850a17": "色界不起滅定也。論云。若有人不許亦",
    "T41n1823_005:0850a18": "依色界。起無想定。便違此文。謂本論言。或",
    "T41n1823_005:0850a19": "有是色有此有非五行。謂色纏有情。或生",
    "T41n1823_005:0850a20": "有想天。住不同類心。或入無想定。或入滅",
    "T41n1823_005:0850a21": "盡定。或生無想天。已得入無想。是謂是色",
    "T41n1823_005:0850a22": "有此有非五行。解云。依婆娑有說。不許色",
    "T41n1823_005:0850a23": "界起無想定。故引本論。顯彼非也 或有",
    "T41n1823_005:0850a24": "是色有者。是色界有情也 此有非五行者。",
    "T41n1823_005:0850a25": "雖色有情。不具五蘊也。過去迦葉佛說五",
    "T41n1823_005:0850a26": "蘊為五行。此有四類。一生有想天。住不同",
    "T41n1823_005:0850a27": "類心。生有想天者。色界天中。除無想天。餘",
    "T41n1823_005:0850a28": "天名有想也。於有想天。起無色界心。及無",
    "T41n1823_005:0850a29": "漏心。與色界心。類不同故。名不同類也。此",
    "T41n1823_005:0850b01": "唯有色行二蘊。無餘三蘊。非色繫故。二生",
    "T41n1823_005:0850b02": "有想天已入無想定。三生有想天已。入滅",
    "T41n1823_005:0850b03": "盡定。四生無想天。已得入無想異熟。此後",
    "T41n1823_005:0850b04": "三類。受想識滅。唯有色行二蘊。故此四類。",
    "T41n1823_005:0850b05": "不具五行。此本論文。既言生有想天。或",
    "T41n1823_005:0850b06": "入無想定。或入滅盡定。故知二定色界起也",
    "T41n1823_005:0850b07": " 滅定初人中者。此明滅定初起人中也。謂",
    "T41n1823_005:0850b08": "無想定。無始曾習起時即易。故於二界。皆",
    "T41n1823_005:0850b09": "得初起。此滅盡定。未曾修習。起時即難。故",
    "T41n1823_005:0850b10": "要人中。方起滅定。以人中有說力故。慧解",
    "T41n1823_005:0850b11": "利故。論云。此在人中。初修起已。由退為先。",
    "T41n1823_005:0850b12": "方生色界。依有色界身。後復修起。解云。滅",
    "T41n1823_005:0850b13": "定有退。故生色界。如不退者。直生有頂。",
    "T41n1823_005:0850b14": "生色界已由先習力。得起滅定也。然此二",
    "T41n1823_005:0850b15": "定。滅心心所 但言無想滅受想者。謂加",
    "T41n1823_005:0850b16": "行中。偏厭此故。故別標也。且如外道計。有",
    "T41n1823_005:0850b17": "苦樂以為生死。欲修無想。先作是念。欲界",
    "T41n1823_005:0850b18": "有苦。初二三禪。有喜樂受。不了第四。有",
    "T41n1823_005:0850b19": "捨及餘心心所法。而作是言。第四禪中。雖",
    "T41n1823_005:0850b20": "出苦樂。仍有想念。未得涅槃。我今須滅。",
    "T41n1823_005:0850b21": "故加行中。偏厭想也 若諸聖者。以欲色",
    "T41n1823_005:0850b22": "界。有疲勞受。於第四靜慮。無色有&#x9E81;動",
    "T41n1823_005:0850b23": "想。為求靜住。暫欲息心。故加行中。偏厭",
    "T41n1823_005:0850b24": "受想。故此二定。依加行中。立名也。故論云。",
    "T41n1823_005:0850b25": "此二定加行中。有厭逆此故。如亦知受等。",
    "T41n1823_005:0850b26": "唯名他心智。解云。他心智。雖知心所。然修",
    "T41n1823_005:0850b27": "加行。但欲知心。故從加行。名他心智也。",
    "T41n1823_005:0850b28": "然此二定。以二十二物為體。為修定前有",
    "T41n1823_005:0850b29": "二十一心所及心王一 心所二十一者。謂",
    "T41n1823_005:0850c01": "大地十。大善地十。欣厭隨一。為滅此故。有",
    "T41n1823_005:0850c02": "二十二物。不相應行。替處名無想等。故隨",
    "T41n1823_005:0850c03": "滅爾許心心所法。為定體也。",
    "T41n1823_005:0850c04": "[0850c04] 從此大文第五。明命根。論云。已辨二定。命",
    "T41n1823_005:0850c05": "根者何。頌曰。",
    "T41n1823_005:0850c06": " 命根體即壽  能持煖及識",
    "T41n1823_005:0850c07": "[0850c07] 釋曰。上句會名。下句用證。論云。命體即壽。",
    "T41n1823_005:0850c08": "故對法言。云何命根。謂三界壽。解云。既將壽",
    "T41n1823_005:0850c09": "釋命。故知命即壽。此復未了。何法名壽。謂",
    "T41n1823_005:0850c10": "有別法。能持煖與識。說名為壽。",
    "T41n1823_005:0850c11": "[0850c11] 從此第六。明四相。於中有二。一正明四",
    "T41n1823_005:0850c12": "相。二釋難。就第一明四相中。一明本相。",
    "T41n1823_005:0850c13": "二明隨相。且初明本相者。論云。已辨命根。",
    "T41n1823_005:0850c14": "四相者何。頌曰。",
    "T41n1823_005:0850c15": " 相謂諸有為  生住異滅性",
    "T41n1823_005:0850c16": "[0850c16] 釋曰。上句標章。下句出體。相者能相也。謂諸",
    "T41n1823_005:0850c17": "有為者。所相法也。諸有為者。謂五蘊法因",
    "T41n1823_005:0850c18": "緣造作。故名之為。色心等法。從因緣生。有",
    "T41n1823_005:0850c19": "彼為故。名為有為。相是標相。謂相法體。令",
    "T41n1823_005:0850c20": "是有為。故論云。由此四種是有為相。法若",
    "T41n1823_005:0850c21": "有此。應是有為。與此相違。是無為法。解云。",
    "T41n1823_005:0850c22": "正釋相義 生住異滅性者。出體也。此中",
    "T41n1823_005:0850c23": "於法。能起名生。能安名住。能衰名異。能壞",
    "T41n1823_005:0850c24": "名滅。性者體義。謂薩婆多宗。四相有實故",
    "T41n1823_005:0850c25": "也。論云。豈不經說有三有為之有為相。解",
    "T41n1823_005:0850c26": "云。此引經為難也。經說三相。論今說四。豈",
    "T41n1823_005:0850c27": "不相違。有三者能相也。有為者所相法也之",
    "T41n1823_005:0850c28": "者顯依主釋。重言有為者。令知此相。表",
    "T41n1823_005:0850c29": "示法體。成有為故。此三相者。有為之相。於",
    "T41n1823_005:0851a01": "此經中。應說有四。解云。於此經中。理應",
    "T41n1823_005:0851a02": "說四也 不說者何(徵也) 所謂住相然經",
    "T41n1823_005:0851a03": "說住異。是此異別名。如生名起。滅名為盡。",
    "T41n1823_005:0851a04": "如是應知。異名住異。解云。有三師釋經。",
    "T41n1823_005:0851a05": "此一師釋也。經不說住說三相。一起。二住",
    "T41n1823_005:0851a06": "異。三盡。然經說住異相。是此論說。異相別",
    "T41n1823_005:0851a07": "名。謂依住辨異。故所以異。名住異也。如",
    "T41n1823_005:0851a08": "起者。生之別名。如盡相滅之別名。故知異相",
    "T41n1823_005:0851a09": "是住異之別名也。若法令行三世遷流。此",
    "T41n1823_005:0851a10": "經說為有為之相。令諸有情生厭畏故。謂",
    "T41n1823_005:0851a11": "彼諸行。生力所遷。令從未來流入現在。異",
    "T41n1823_005:0851a12": "及滅相。力所遷迫。令從現在。流入過去。",
    "T41n1823_005:0851a13": "令其衰異。及壞滅故 住於彼行。攝受安",
    "T41n1823_005:0851a14": "樂。常樂與彼不相捨離。故不立在有為相",
    "T41n1823_005:0851a15": "中。解云。是第一師釋經意也。三相遷行。故",
    "T41n1823_005:0851a16": "經說之。住樂安立故經不說也。又無為法。",
    "T41n1823_005:0851a17": "有自相住。住相濫彼。故經不說也 注曰。",
    "T41n1823_005:0851a18": "此第二師釋經也。無為湛然是自相住也。有",
    "T41n1823_005:0851a19": "謂此經說。住與異總合為一。名住異相。注",
    "T41n1823_005:0851a20": "曰。此第三師說也。經說住異。兩相合說。不",
    "T41n1823_005:0851a21": "同初師。唯是異相。何用如是總合說為(問也)。",
    "T41n1823_005:0851a22": "住是有情所愛著處。為令厭捨。與異合說。",
    "T41n1823_005:0851a23": "如示黑耳與吉祥俱。是故定有四有為相",
    "T41n1823_005:0851a24": "(答也)。吉祥黑耳。姊妹二人。恒相隨逐。姊名吉",
    "T41n1823_005:0851a25": "祥。所至之處。為吉祥事。妹名黑耳。由耳黑",
    "T41n1823_005:0851a26": "故。故以名焉。所至之處。能為衰損。愚人貪",
    "T41n1823_005:0851a27": "愛吉祥。智者為令厭捨。先示黑耳。住喻吉",
    "T41n1823_005:0851a28": "祥。異喻黑耳。欲令厭住。與異合說也。",
    "T41n1823_005:0851a29": "[0851a29] 從此第二。明隨相。論云。此生等相。既是有",
    "T41n1823_005:0851b01": "為。應更別有生等四相(問也) 若更別有應致",
    "T41n1823_005:0851b02": "無窮。彼復有餘生等相故也(難也) 相是有為。",
    "T41n1823_005:0851b03": "別有四相。相上有相。成無窮失耳。應言",
    "T41n1823_005:0851b04": "更有。然非無窮(雙答也) 所以者何(徵也) 頌曰。",
    "T41n1823_005:0851b05": " 此有生生等  於八一有能",
    "T41n1823_005:0851b06": "[0851b06] 釋曰。上句答問。下句答難。此者此前四本",
    "T41n1823_005:0851b07": "相也。生生等者。四小相也 謂前四相。有生",
    "T41n1823_005:0851b08": "生等四種隨相。故成有為。論云。諸行有為。",
    "T41n1823_005:0851b09": "由四本相。本相有為。由四隨相。解云。諸行",
    "T41n1823_005:0851b10": "成有為。由四本相相。本相成有為。由四隨",
    "T41n1823_005:0851b11": "相相。生生等者。等取住住異異滅滅此有",
    "T41n1823_005:0851b12": "三名。一名生生等。上生字是小生。下生字是",
    "T41n1823_005:0851b13": "大生。從小生生大生故。名生生小相中",
    "T41n1823_005:0851b14": "住。住本相住。名為住住。小相中異。異本相",
    "T41n1823_005:0851b15": "異。名為異異。小相中滅。滅本相滅。名為滅",
    "T41n1823_005:0851b16": "滅。如生生釋之。二名隨相。隨本相故。三",
    "T41n1823_005:0851b17": "名小相。相一法故。本相亦有三名。一名本",
    "T41n1823_005:0851b18": "相。相本法故。二名大相。相八法故。三名",
    "T41n1823_005:0851b19": "生等。生八法故。不同小生唯生於生。故但",
    "T41n1823_005:0851b20": "名生。住等亦爾 於八一有能者。通無窮",
    "T41n1823_005:0851b21": "難也。豈不本相如所相法。一一應有四種",
    "T41n1823_005:0851b22": "隨相。此復各四展轉無窮。為通此難。故有",
    "T41n1823_005:0851b23": "斯頌。四種本相。於八有能四種隨相。於一",
    "T41n1823_005:0851b24": "有能功能別故。無無窮失。且如生相生色",
    "T41n1823_005:0851b25": "法時。九法俱起。一是本法。謂色自體。此上",
    "T41n1823_005:0851b26": "必有四本四隨。故成九法。於九法內。生不",
    "T41n1823_005:0851b27": "能自生。生除自體。能生餘八。本相中住。",
    "T41n1823_005:0851b28": "不能自住。住餘八法。本相中異不能自異。",
    "T41n1823_005:0851b29": "異餘八法。本相中滅不能自滅。滅餘八法",
    "T41n1823_005:0851c01": " 故四本相。於八法中。有功能也。於九法",
    "T41n1823_005:0851c02": "中。生不自生。是生生生。住不自住。住住來",
    "T41n1823_005:0851c03": "住。異不自異。由異異異。滅不自滅。由滅",
    "T41n1823_005:0851c04": "滅滅。故四隨相。於一法中。有功能也。由此",
    "T41n1823_005:0851c05": "道理。無無窮失。故論云。是故生等。相復有",
    "T41n1823_005:0851c06": "相。隨相唯四。無無窮失。又經云。有三有為",
    "T41n1823_005:0851c07": "之有為相。論云。然經重說有為言者。令知",
    "T41n1823_005:0851c08": "此相表是有為。勿謂此相表有為有。如居",
    "T41n1823_005:0851c09": "白鷺表水非無。亦勿謂表有為善惡。如",
    "T41n1823_005:0851c10": "童女相表善非善。解云。遙見白鷺。表知有",
    "T41n1823_005:0851c11": "水。如童女有好相。表生善子。有惡相表",
    "T41n1823_005:0851c12": "生惡子。今此四相。唯表有為。是有為法。不",
    "T41n1823_005:0851c13": "表有為是有義故。不同白鷺表有義也。",
    "T41n1823_005:0851c14": "又此四相。不表有為善惡性故。不同童女",
    "T41n1823_005:0851c15": "表善非善。",
    "T41n1823_005:0851c16": "[0851c16] 從此第二。釋難。依經部宗。四相是假。不",
    "T41n1823_005:0851c17": "許有宗未來有體。實有生相。故論云。若生",
    "T41n1823_005:0851c18": "在未來。生所生法。未來一切法。何不頓生。",
    "T41n1823_005:0851c19": "頌曰。",
    "T41n1823_005:0851c20": " 生能生所生  非離因緣合",
    "T41n1823_005:0851c21": "[0851c21] 釋曰。此兩句。答經部宗難也。因者六因。緣",
    "T41n1823_005:0851c22": "者謂四緣。論云。非離所餘因緣和合。唯生",
    "T41n1823_005:0851c23": "相力。能生所生。故諸未來。非皆頓起。",
    "T41n1823_005:0851c24": "[0851c24] 從此大文第七。明名身等。論云。如是已辨",
    "T41n1823_005:0851c25": "諸有為相。名身等類。其義云何。頌曰。",
    "T41n1823_005:0851c26": " 名身等所謂  想章字總說",
    "T41n1823_005:0851c27": "[0851c27] 釋曰。名身等者。標章也。所謂下正釋也。等者",
    "T41n1823_005:0851c28": "等取句身文身也 想章字總說者。釋上",
    "T41n1823_005:0851c29": "也。以想釋名。以章釋句。以字釋文。以總",
    "T41n1823_005:0852a01": "說釋身也 論云名謂作想。解云。想者取",
    "T41n1823_005:0852a02": "像。或契約義。若取像名想。想是心所。如",
    "T41n1823_005:0852a03": "說色名。能生色想。因名生想。名為作想。",
    "T41n1823_005:0852a04": "若契約義。想即是名。謂諸賢聖。共為契約。",
    "T41n1823_005:0852a05": "立色等名。名即是想。由此名想。能有詮表",
    "T41n1823_005:0852a06": "故名作想。梵云那(上聲)磨。唐翻為名。是隨",
    "T41n1823_005:0852a07": "義。歸義。赴義。謂隨音聲。歸赴於境。呼召",
    "T41n1823_005:0852a08": "色等。名能詮義 論云。句者謂章。詮義究",
    "T41n1823_005:0852a09": "竟。如說諸行無常等章。或能辨了業用德",
    "T41n1823_005:0852a10": "時相應差別。此章稱句。解云。且如一色。有",
    "T41n1823_005:0852a11": "所見業。能發識用。青黃等德。過未等時。與",
    "T41n1823_005:0852a12": "四相合名為相應。不相應者。名曰差別。謂",
    "T41n1823_005:0852a13": "能辨色是所見等。此章稱句也。梵云&#x9262;陀。",
    "T41n1823_005:0852a14": "義翻為句。正翻為&#x8FF9;。謂如象身有四足&#x8FF9;。",
    "T41n1823_005:0852a15": "且如一頌。總四句成。故今就義翻之為句。",
    "T41n1823_005:0852a16": "梵云縛迦。此翻為章。章者。詮義究竟故。以",
    "T41n1823_005:0852a17": "章釋句 文者。謂字。如說惡阿壹伊等字",
    "T41n1823_005:0852a18": " 是不相應行中字。不同此方黑書之字。梵",
    "T41n1823_005:0852a19": "云便膳那。唐云文是能彰顯義。近顯名句。",
    "T41n1823_005:0852a20": "遠顯於義。西國風俗。呼扇鹽酢。亦名便膳",
    "T41n1823_005:0852a21": "那。亦是能顯義。扇能顯風。鹽酢能顯食中",
    "T41n1823_005:0852a22": "味也。故舊譯為味翻之謬矣 身者聚集",
    "T41n1823_005:0852a23": "義。總說者。合集義 謂合集總說二三等名。",
    "T41n1823_005:0852a24": "為聚集故。故以總說釋身義也。論云。言",
    "T41n1823_005:0852a25": "總說者。是合集義。於合集義中。說嗢遮界",
    "T41n1823_005:0852a26": "故。解云。西方聲明。造字有字界字緣。界是",
    "T41n1823_005:0852a27": "本義。以字緣助成種種義。且嗢遮是字界。",
    "T41n1823_005:0852a28": "本造字家。於合集義中。立嗢遮字界。後以",
    "T41n1823_005:0852a29": "字緣。助嗢遮界。轉成三木訖底。唐言總說。",
    "T41n1823_005:0852b01": "既知總說之義。起自嗢遮。嗢遮是合集義。",
    "T41n1823_005:0852b02": "明知總說亦是合集。此文言於合集義。說",
    "T41n1823_005:0852b03": "嗢遮界。以證總說。是合集義。既以總說釋",
    "T41n1823_005:0852b04": "身。故知多名合集為名身等也。然一名是",
    "T41n1823_005:0852b05": "名非名身。二名名身。如說色聲。三名已去",
    "T41n1823_005:0852b06": "名多名身。如說色聲香等者。有三名也。",
    "T41n1823_005:0852b07": "一句是句。非句身。兩句是句。亦句身。三句",
    "T41n1823_005:0852b08": "已去。名多句身也。如說諸行無常。一切法",
    "T41n1823_005:0852b09": "無我。涅槃寂滅此皆有三句。名多句身也。",
    "T41n1823_005:0852b10": "一字是文。非文身。二字亦文。亦文身。三字",
    "T41n1823_005:0852b11": "已去。名多文身。如迦佉伽等。有三字。得",
    "T41n1823_005:0852b12": "名多文身也。論云。且如古者。於九義中。",
    "T41n1823_005:0852b13": "共立一瞿聲。為能詮定量故。有頌曰。",
    "T41n1823_005:0852b14": " 方獸地光言  金剛眼天水",
    "T41n1823_005:0852b15": " 於此九種義  智者立瞿聲",
    "T41n1823_005:0852b16": "[0852b16] (一方。二獸。三地。四光。五言。六金剛。七眼。八天。九水。皆一瞿聲。目斯九義。指方言瞿。瞿則目",
    "T41n1823_005:0852b17": "方。指獸言瞿。瞿即目獸也。餘准可知耳)。",
    "T41n1823_005:0852b18": "[0852b18] 從此第三。諸門分別。於中有二。一辨名等。",
    "T41n1823_005:0852b19": "二明同分等。且初明名等者。論云。此名身",
    "T41n1823_005:0852b20": "等。何界所繫。為是有情數。為是非有情數。",
    "T41n1823_005:0852b21": "為是異熟生。為是所長養。為是等流性。為",
    "T41n1823_005:0852b22": "善為不善。為無記此皆應辨。頌曰。",
    "T41n1823_005:0852b23": " 欲色有情攝  等流無記性",
    "T41n1823_005:0852b24": "[0852b24] 釋曰。言欲色者界繫門也。謂此名身等。欲",
    "T41n1823_005:0852b25": "色界繫 謂名句文身。依聲而有。無色無",
    "T41n1823_005:0852b26": "聲故無名等。有情攝者。論云。又名身等有",
    "T41n1823_005:0852b27": "情數攝。能說者成非所顯義。解云。能說者成",
    "T41n1823_005:0852b28": "者。顯唯有情也。非所顯義。明不通非情",
    "T41n1823_005:0852b29": "也。等流者。五類門也。此名身等。同類因生。",
    "T41n1823_005:0852c01": "於五類中。唯等流性 非業所感故。不",
    "T41n1823_005:0852c02": "通異熟。非色法故。不通長養。無記者。三",
    "T41n1823_005:0852c03": "性門也。唯是無覆無記性攝 謂名身等。依",
    "T41n1823_005:0852c04": "聲而起。非是心力親能發起。故唯無記。聲",
    "T41n1823_005:0852c05": "是心力。親能發起。故通三性也。",
    "T41n1823_005:0852c06": "[0852c06] 從此第二。明同分等。論云。如上所說餘不",
    "T41n1823_005:0852c07": "相應。所未說義。今當略辨。頌曰。",
    "T41n1823_005:0852c08": " 同分亦如是  并無色異熟",
    "T41n1823_005:0852c09": " 得相通三類  非得定等流",
    "T41n1823_005:0852c10": "[0852c10] 釋曰。同分亦如是者。為顯同分如前名等。",
    "T41n1823_005:0852c11": "通於欲色。有情。等流。無覆無記。并無色者。",
    "T41n1823_005:0852c12": "謂顯同分非唯欲色。亦通無色。并異熟者。",
    "T41n1823_005:0852c13": "謂明同分非唯等流。並通異熟性。由此同",
    "T41n1823_005:0852c14": "分是界通三。類通二義。界三者。三界也。類",
    "T41n1823_005:0852c15": "二者。等流異熟也。得相通三類者。得謂能得。",
    "T41n1823_005:0852c16": "相謂四相。此得及相。唯通三類。一有剎那。",
    "T41n1823_005:0852c17": "二等流性。三異熟性。苦法忍上。得及四相。是",
    "T41n1823_005:0852c18": "有剎那餘。二可知 非得定等流者。非得者",
    "T41n1823_005:0852c19": "非得也。定謂二定。無想滅盡也。非得及定。",
    "T41n1823_005:0852c20": "於五類門。同類因生。唯等流性。非業所感",
    "T41n1823_005:0852c21": "故。不通異熟。非色法故。不通長養。等流",
    "T41n1823_005:0852c22": "性故。非有剎那。是有為故。故不通有實",
    "T41n1823_005:0852c23": "也。"
}