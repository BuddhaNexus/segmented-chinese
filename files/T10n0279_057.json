{
    "T10n0279_057:0299b08": "大方廣佛華嚴經卷第五十七",
    "T10n0279_057:0299b10": "于闐國三藏實叉難陀奉 制譯",
    "T10n0279_057:0299b11": "離世間品第三十八之五",
    "T10n0279_057:0299b12": "[0299b12] 「佛子！菩薩摩訶薩有十種習氣。何等為十？所",
    "T10n0279_057:0299b13": "謂：菩提心習氣；善根習氣；教化眾生習氣；見",
    "T10n0279_057:0299b14": "佛習氣；於清淨世界受生習氣；行習氣；願習",
    "T10n0279_057:0299b15": "氣；波羅蜜習氣；思惟平等法習氣；種種境界",
    "T10n0279_057:0299b16": "差別習氣。是為十。若諸菩薩安住此法，則永",
    "T10n0279_057:0299b17": "離一切煩惱習氣，得如來大智習氣非習氣",
    "T10n0279_057:0299b18": "智。[0299b18] 「佛子！菩薩摩訶薩有十種取，以此不斷諸",
    "T10n0279_057:0299b19": "菩薩行。何等為十？所謂：取一切眾生界，究竟",
    "T10n0279_057:0299b20": "教化故；取一切世界，究竟嚴淨故；取如來，修",
    "T10n0279_057:0299b21": "菩薩行為供養故；取善根，積集諸佛相好功",
    "T10n0279_057:0299b22": "德故；取大悲，滅一切眾生苦故；取大慈，與一",
    "T10n0279_057:0299b23": "切眾生一切智樂故；取波羅蜜，積集菩薩諸",
    "T10n0279_057:0299b24": "莊嚴故；取善巧方便，於一切處皆示現故；取",
    "T10n0279_057:0299b25": "菩提，得無礙智故；略說菩薩取一切法，於一",
    "T10n0279_057:0299b26": "切處悉以明智而現了故。是為十。若諸菩薩",
    "T10n0279_057:0299b27": "安住此取，則能不斷諸菩薩行，得一切如來",
    "T10n0279_057:0299b28": "無上無所取法。[0299b28] 「佛子！菩薩摩訶薩有十種修。",
    "T10n0279_057:0299b29": "何等為十？所謂：修諸波羅蜜；修學；修慧；修",
    "T10n0279_057:0299c01": "義；修法；修出離；修示現；修勤行匪懈；修成",
    "T10n0279_057:0299c02": "等正覺；修轉正法輪。是為十。若諸菩薩安住",
    "T10n0279_057:0299c03": "其中，則得無上修修一切法。[0299c03] 「佛子！菩薩摩訶",
    "T10n0279_057:0299c04": "薩有十種成就佛法。何等為十？所謂：不離善",
    "T10n0279_057:0299c05": "知識成就佛法；深信佛語成就佛法；不謗正",
    "T10n0279_057:0299c06": "法成就佛法；以無量無盡善根迴向成就佛",
    "T10n0279_057:0299c07": "法；信解如來境界無邊際成就佛法；知一切",
    "T10n0279_057:0299c08": "世界境界成就佛法；不捨法界境界成就佛",
    "T10n0279_057:0299c09": "法；遠離諸魔境界成就佛法；正念一切諸佛",
    "T10n0279_057:0299c10": "境界成就佛法；樂求如來十力境界成就佛",
    "T10n0279_057:0299c11": "法。是為十。若諸菩薩安住此法，則得成就如",
    "T10n0279_057:0299c12": "來無上大智慧。[0299c12] 「佛子！菩薩摩訶薩有十種退",
    "T10n0279_057:0299c13": "失佛法，應當遠離。何等為十？所謂：輕慢善知",
    "T10n0279_057:0299c14": "識退失佛法；畏生死苦退失佛法；厭修菩薩",
    "T10n0279_057:0299c15": "行退失佛法；不樂住世間退失佛法；耽著",
    "T10n0279_057:0299c16": "三昧退失佛法；執取善根退失佛法；誹謗正",
    "T10n0279_057:0299c17": "法退失佛法；斷菩薩行退失佛法；樂二乘",
    "T10n0279_057:0299c18": "道退失佛法；嫌恨諸菩薩退失佛法。是為",
    "T10n0279_057:0299c19": "十。若諸菩薩遠離此法，則入菩薩離生道。[0299c19] 「佛",
    "T10n0279_057:0299c20": "子！菩薩摩訶薩有十種離生道。何等為十？所",
    "T10n0279_057:0299c21": "謂：出生般若波羅蜜而恒觀察一切眾生，是",
    "T10n0279_057:0299c22": "為一；遠離諸見而度脫一切見縛眾生，是為",
    "T10n0279_057:0299c23": "二；不念一切相而不捨一切著相眾生，是為",
    "T10n0279_057:0299c24": "三；超過三界而常在一切世界，是為四；永",
    "T10n0279_057:0299c25": "離煩惱而與一切眾生共居，是為五；得離欲",
    "T10n0279_057:0299c26": "法而常以大悲哀愍一切著欲眾生，是為六；",
    "T10n0279_057:0299c27": "常樂寂靜而恒示現一切眷屬，是為七；離世",
    "T10n0279_057:0299c28": "間生而死此生彼起菩薩行，是為八；不染一",
    "T10n0279_057:0299c29": "切世間法而不斷一切世間所作，是為九；諸",
    "T10n0279_057:0300a01": "佛菩提已現其前而不捨菩薩一切願行，是",
    "T10n0279_057:0300a02": "為十。佛子！是為菩薩摩訶薩十種離生道，出",
    "T10n0279_057:0300a03": "離世間，不與世共，而亦不雜二乘之行。若",
    "T10n0279_057:0300a04": "諸菩薩安住此法，則得菩薩決定法。[0300a04] 「佛子！菩",
    "T10n0279_057:0300a05": "薩摩訶薩有十種決定法。何等為十？所謂；決",
    "T10n0279_057:0300a06": "定於如來種族中生；決定於諸佛境界中住；",
    "T10n0279_057:0300a07": "決定了知菩薩所作事；決定安住諸波羅蜜；",
    "T10n0279_057:0300a08": "決定得預如來眾會；決定能顯如來種性；決",
    "T10n0279_057:0300a09": "定安住如來力；決定深入佛菩提；決定與一",
    "T10n0279_057:0300a10": "切如來同一身；決定與一切如來所住無有",
    "T10n0279_057:0300a11": "二。是為十。[0300a11] 「佛子！菩薩摩訶薩有十種出生佛",
    "T10n0279_057:0300a12": "法道。何等為十？所謂：隨順善友是出生佛法",
    "T10n0279_057:0300a13": "道，同種善根故；深心信解是出生佛法道，知",
    "T10n0279_057:0300a14": "佛自在故；發大誓願是出生佛法道，其心寬",
    "T10n0279_057:0300a15": "廣故；忍自善根是出生佛法道，知業不失故；",
    "T10n0279_057:0300a16": "一切劫修行無厭足是出生佛法道，盡未來",
    "T10n0279_057:0300a17": "際故；阿僧祇世界皆示現是出生佛法道，成",
    "T10n0279_057:0300a18": "熟眾生故；不斷菩薩行是出生佛法道，增長",
    "T10n0279_057:0300a19": "大悲故；無量心是出生佛法道，一念遍一切",
    "T10n0279_057:0300a20": "虛空界故；殊勝行是出生佛法道，本所修行",
    "T10n0279_057:0300a21": "無失壞故；如來種是出生佛法道，令一切眾",
    "T10n0279_057:0300a22": "生樂發菩提心，以一切善法資持故。是為十。",
    "T10n0279_057:0300a23": "若諸菩薩安住此法，則得大丈夫名號。[0300a23] 「佛子！",
    "T10n0279_057:0300a24": "菩薩摩訶薩有十種大丈夫名號。何等為十？",
    "T10n0279_057:0300a25": "所謂：名為：菩提薩埵，菩提智所生故；名為：摩",
    "T10n0279_057:0300a26": "訶薩埵，安住大乘故；名為：第一薩埵，證第一",
    "T10n0279_057:0300a27": "法故；名為：勝薩埵，覺悟勝法故；名為：最勝薩",
    "T10n0279_057:0300a28": "埵，智慧最勝故；名為：上薩埵，起上精進故；名",
    "T10n0279_057:0300a29": "為：無上薩埵，開示無上法故；名為：力薩埵，廣",
    "T10n0279_057:0300b01": "知十力故；名為：無等薩埵，世間無比故；名為：",
    "T10n0279_057:0300b02": "不思議薩埵，一念成佛故。是為十。若諸菩薩",
    "T10n0279_057:0300b03": "得此名號，則成就菩薩道。[0300b03] 「佛子！菩薩摩訶薩",
    "T10n0279_057:0300b04": "有十種道。何等為十？所謂：一道是菩薩道，不",
    "T10n0279_057:0300b05": "捨獨一菩提心故。二道是菩薩道，出生智慧",
    "T10n0279_057:0300b06": "及方便故。三道是菩薩道，行空、無相、無願，不",
    "T10n0279_057:0300b07": "著三界故。四行是菩薩道，懺除罪障，隨喜福",
    "T10n0279_057:0300b08": "德，恭敬尊重勸請如來，善巧迴向無休息",
    "T10n0279_057:0300b09": "故。五根是菩薩道，安住淨信堅固不動，起大",
    "T10n0279_057:0300b10": "精進所作究竟，一向正念無異攀緣，巧知三",
    "T10n0279_057:0300b11": "昧入出方便，善能分別智慧境界故。六通是",
    "T10n0279_057:0300b12": "菩薩道。所謂；天眼，悉見一切世界所有眾色，",
    "T10n0279_057:0300b13": "知諸眾生死此生彼故；天耳，悉聞諸佛說法，",
    "T10n0279_057:0300b14": "受持憶念，廣為眾生隨根演暢故；他心智，能",
    "T10n0279_057:0300b15": "知他心，自在無礙故；宿命念，憶知過去一切",
    "T10n0279_057:0300b16": "劫數，增長善根故；神足通，隨所應化一切眾",
    "T10n0279_057:0300b17": "生，種種為現，令樂法故；漏盡智，現證實際，",
    "T10n0279_057:0300b18": "起菩薩行不斷絕故。七念是菩薩道。所謂：念",
    "T10n0279_057:0300b19": "佛，於一毛孔見無量佛，開悟一切眾生心故；",
    "T10n0279_057:0300b20": "念法，不離一如來眾會，於一切如來眾會中",
    "T10n0279_057:0300b21": "親承妙法，隨諸眾生根性欲樂而為演說，令",
    "T10n0279_057:0300b22": "悟入故；念僧，恒相續見無有休息，於一切世",
    "T10n0279_057:0300b23": "間見菩薩故；念捨，了知一切菩薩捨行，增長",
    "T10n0279_057:0300b24": "廣大布施心故；念戒，不捨菩提心，以一切善",
    "T10n0279_057:0300b25": "根迴向眾生故；念天，常憶念兜率陀天宮一",
    "T10n0279_057:0300b26": "生補處菩薩故；念眾生，智慧方便教化調伏，",
    "T10n0279_057:0300b27": "普及一切無間斷故。隨順菩提八聖道是菩",
    "T10n0279_057:0300b28": "薩道。所謂：行正見道，遠離一切諸邪見故；起",
    "T10n0279_057:0300b29": "正思惟，捨妄分別，心常隨順一切智故；常行",
    "T10n0279_057:0300c01": "正語，離語四過，順聖言故；恒修正業，教化眾",
    "T10n0279_057:0300c02": "生令調伏故；安住正命，頭陀知足，威儀審",
    "T10n0279_057:0300c03": "正，隨順菩提行四聖種，一切過失皆永離",
    "T10n0279_057:0300c04": "故；起正精進，勤修一切菩薩苦行，入佛十",
    "T10n0279_057:0300c05": "力無罣礙故；心常正念，悉能憶持一切言音，",
    "T10n0279_057:0300c06": "除滅世間散動心故；心常正定，善入菩薩不",
    "T10n0279_057:0300c07": "思議解脫門，於一三昧中出生一切諸三昧",
    "T10n0279_057:0300c08": "故。入九次第定是菩薩道。所謂；離欲恚害，而",
    "T10n0279_057:0300c09": "以一切語業說法無礙；滅除覺觀，而以一切",
    "T10n0279_057:0300c10": "智覺觀教化眾生；捨離喜愛，而見一切佛，心",
    "T10n0279_057:0300c11": "大歡喜；離世間樂，而隨順出世菩薩道樂；從",
    "T10n0279_057:0300c12": "此不動，入無色定，而亦不捨欲、色受生；雖住",
    "T10n0279_057:0300c13": "滅一切想受定，而亦不息菩薩行故。學佛十",
    "T10n0279_057:0300c14": "力是菩薩道。所謂：善知是處、非處智；善知一",
    "T10n0279_057:0300c15": "切眾生、去、來現在業報因果智；善知一切眾",
    "T10n0279_057:0300c16": "生上、中、下根不同隨宜說法智；善知一切眾",
    "T10n0279_057:0300c17": "生種種無量性智；善知一切眾生軟、中、上解",
    "T10n0279_057:0300c18": "差別令入法方便智；遍一切世間、一切剎、一",
    "T10n0279_057:0300c19": "切三世、一切劫，普現如來形相威儀而亦不捨",
    "T10n0279_057:0300c20": "菩薩所行智；善知一切諸禪解脫及諸三昧",
    "T10n0279_057:0300c21": "若垢若淨、時與非時，方便出生諸菩薩解脫門",
    "T10n0279_057:0300c22": "智；知一切眾生於諸趣中死此生彼差別智；",
    "T10n0279_057:0300c23": "於一念中悉知三世一切劫數智；善知一切",
    "T10n0279_057:0300c24": "眾生樂欲、諸使、惑習滅盡智，而不捨離諸菩",
    "T10n0279_057:0300c25": "薩行。是為十。若諸菩薩安住此法，則得一切",
    "T10n0279_057:0300c26": "如來無上巧方便道。",
    "T10n0279_057:0300c27": "[0300c27] 「佛子！菩薩摩訶薩有無量道、無量助道、無量",
    "T10n0279_057:0300c28": "修道、無量莊嚴道。[0300c28] 「佛子！菩薩摩訶薩有十種",
    "T10n0279_057:0300c29": "無量道。何等為十？所謂：虛空無量故，菩薩道",
    "T10n0279_057:0301a01": "亦無量；法界無邊故，菩薩道亦無量；眾生界",
    "T10n0279_057:0301a02": "無盡故，菩薩道亦無量；世界無際故，菩薩道",
    "T10n0279_057:0301a03": "亦無量；劫數不可盡故，菩薩道亦無量；一切",
    "T10n0279_057:0301a04": "眾生語言法無量故，菩薩道亦無量；如來身",
    "T10n0279_057:0301a05": "無量故，菩薩道亦無量；佛音聲無量故，菩薩",
    "T10n0279_057:0301a06": "道亦無量；如來力無量故，菩薩道亦無量；一",
    "T10n0279_057:0301a07": "切智智無量故，菩薩道亦無量。是為十。[0301a07] 「佛子！",
    "T10n0279_057:0301a08": "菩薩摩訶薩有十種無量助道。何等為十？所謂：如虛空",
    "T10n0279_057:0301a09": "界無量，菩薩集助道亦無量；如法界無邊，",
    "T10n0279_057:0301a10": "菩薩集助道亦無邊；如眾生界無盡，菩薩集",
    "T10n0279_057:0301a11": "助道亦無盡；如世界無際，菩薩集助道亦無",
    "T10n0279_057:0301a12": "際；如劫數說不可盡，菩薩集助道亦一切世",
    "T10n0279_057:0301a13": "間說不能盡；如眾生語言法無量，菩薩集助",
    "T10n0279_057:0301a14": "道出生智慧知語言法亦無量；如如來身無",
    "T10n0279_057:0301a15": "量，菩薩集助道遍一切眾生、一切剎、一切",
    "T10n0279_057:0301a16": "世、一切劫亦無量；如佛音聲無量，菩薩出一",
    "T10n0279_057:0301a17": "言音周遍法界，一切眾生無不聞知故，所集",
    "T10n0279_057:0301a18": "助道亦無量；如佛力無量，菩薩承如來力積",
    "T10n0279_057:0301a19": "集助道亦無量；如一切智智無量，菩薩積集",
    "T10n0279_057:0301a20": "助道亦如是無有量。是為十。若諸菩薩安住",
    "T10n0279_057:0301a21": "此法，則得如來無量智慧。[0301a21] 「佛子！菩薩摩訶薩",
    "T10n0279_057:0301a22": "有十種無量修道。何等為十？所謂：不來不去",
    "T10n0279_057:0301a23": "修，身、語、意業無動作故；不增不減修，如本性",
    "T10n0279_057:0301a24": "故；非有非無修，無自性故；如幻如夢、如影如",
    "T10n0279_057:0301a25": "響、如鏡中像、如熱時焰、如水中月修，離一切",
    "T10n0279_057:0301a26": "執著故；空、無相、無願、無作修，明見三界而集",
    "T10n0279_057:0301a27": "福德不休息故；不可說、無言說、離言說修，遠",
    "T10n0279_057:0301a28": "離施設安立法故；不壞法界修，智慧現知一",
    "T10n0279_057:0301a29": "切法故；不壞真如實際修，普入真如實際虛",
    "T10n0279_057:0301b01": "空際故；廣大智慧修，諸有所作力無盡故；住",
    "T10n0279_057:0301b02": "如來十力、四無所畏、一切智智平等修，現見",
    "T10n0279_057:0301b03": "一切法無疑惑故。是為十。若諸菩薩安住此",
    "T10n0279_057:0301b04": "法，則得如來一切智無上善巧修。[0301b04] 「佛子！菩薩",
    "T10n0279_057:0301b05": "摩訶薩有十種莊嚴道。何等為十？佛子！菩薩",
    "T10n0279_057:0301b06": "摩訶薩不離欲界，入色界、無色界禪定解脫",
    "T10n0279_057:0301b07": "及諸三昧，亦不因此而受彼生，是為第一莊",
    "T10n0279_057:0301b08": "嚴道。智慧現前，入聲聞道，不以此道而取出",
    "T10n0279_057:0301b09": "離，是為第二莊嚴道。智慧現前，入辟支佛道，",
    "T10n0279_057:0301b10": "而起大悲無有休息，是為第三莊嚴道。雖有",
    "T10n0279_057:0301b11": "人、天眷屬圍遶，百千采女歌舞侍從，未曾",
    "T10n0279_057:0301b12": "暫捨禪定解脫及諸三昧，是為第四莊嚴道。",
    "T10n0279_057:0301b13": "與一切眾生受諸欲樂共相娛樂，乃至未曾",
    "T10n0279_057:0301b14": "於一念間捨離菩薩平等三昧，是為第五莊",
    "T10n0279_057:0301b15": "嚴道。已到一切世間彼岸，於諸世法悉無所",
    "T10n0279_057:0301b16": "著，而亦不捨度眾生行，是為第六莊嚴道。安",
    "T10n0279_057:0301b17": "住正道、正智、正見，而能示入一切邪道，不取",
    "T10n0279_057:0301b18": "為實，不執為淨，令彼眾生遠離邪法，是為第",
    "T10n0279_057:0301b19": "七莊嚴道。常善護持如來淨戒，身、語、意業無",
    "T10n0279_057:0301b20": "諸過失，為欲教化犯戒眾生，示行一切凡愚",
    "T10n0279_057:0301b21": "之行，雖已具足清淨福德住菩薩趣，而示生",
    "T10n0279_057:0301b22": "於一切地獄、畜生、餓鬼及諸險難、貧窮等處，",
    "T10n0279_057:0301b23": "令彼眾生皆得解脫，而實菩薩不生彼趣，是",
    "T10n0279_057:0301b24": "為第八莊嚴道。不由他教，得無礙辯，智慧光",
    "T10n0279_057:0301b25": "明普能照了一切佛法，為一切如來神力所",
    "T10n0279_057:0301b26": "持，與一切諸佛同一法身，成就一切堅固大",
    "T10n0279_057:0301b27": "人明淨密法，安住一切平等諸乘，諸佛境界",
    "T10n0279_057:0301b28": "皆現其前，具足一切世智光明，照見一切諸",
    "T10n0279_057:0301b29": "眾生界，能為眾生作知法師，而示求正法未",
    "T10n0279_057:0301c01": "曾休息，雖實與眾生作無上師，而示行尊敬",
    "T10n0279_057:0301c02": "闍梨和尚。何以故？菩薩摩訶薩善巧方便",
    "T10n0279_057:0301c03": "住菩薩道，隨其所應皆為示現。是為第九莊",
    "T10n0279_057:0301c04": "嚴道。善根具足，諸行究竟，一切如來所共灌",
    "T10n0279_057:0301c05": "頂，到一切法自在彼岸，無礙法繒以冠其首；",
    "T10n0279_057:0301c06": "其身遍至一切世界，普現如來無礙之身，於",
    "T10n0279_057:0301c07": "法自在最上究竟，轉於無礙清淨法輪；一切",
    "T10n0279_057:0301c08": "菩薩自在之法皆已成就，而為眾生故，於一",
    "T10n0279_057:0301c09": "切國土示現受生；與三世諸佛同一境界，而",
    "T10n0279_057:0301c10": "不廢菩薩行，不捨菩薩法，不懈菩薩業，不離",
    "T10n0279_057:0301c11": "菩薩道，不弛菩薩儀，不斷菩薩取，不息菩",
    "T10n0279_057:0301c12": "薩巧方便，不絕菩薩所作事，不厭菩薩生成",
    "T10n0279_057:0301c13": "用，不止菩薩住持力。何以故？菩薩欲疾證阿",
    "T10n0279_057:0301c14": "耨多羅三藐三菩提，觀一切智門修菩薩行",
    "T10n0279_057:0301c15": "無休息故。是為第十莊嚴道。若諸菩薩安住",
    "T10n0279_057:0301c16": "此法，則得如來無上大莊嚴道，亦不捨菩薩",
    "T10n0279_057:0301c17": "道。[0301c17] 「佛子！菩薩摩訶薩有十種足。何等為十？",
    "T10n0279_057:0301c18": "所謂持戒足，殊勝大願悉成滿故；精進足，集",
    "T10n0279_057:0301c19": "一切菩提分法不退轉故；神通足，隨眾生欲",
    "T10n0279_057:0301c20": "令歡喜故；神力足，不離一佛剎往一切佛剎",
    "T10n0279_057:0301c21": "故；深心足，願求一切殊勝法故；堅誓足，一切",
    "T10n0279_057:0301c22": "所作咸究竟故；隨順足，不違一切尊者教故；",
    "T10n0279_057:0301c23": "樂法足，聞持一切佛所說法不疲懈故；法雨",
    "T10n0279_057:0301c24": "足，為眾演說無怯弱故；修行足，一切諸惡",
    "T10n0279_057:0301c25": "悉遠離故。是為十。若諸菩薩安住此法，則得",
    "T10n0279_057:0301c26": "如來無上最勝足，若一舉步，悉能遍至一切",
    "T10n0279_057:0301c27": "世界。[0301c27] 「佛子！菩薩摩訶薩有十種手。何等為",
    "T10n0279_057:0301c28": "十？所謂：深信手，於佛所說，一向忍可，究竟受",
    "T10n0279_057:0301c29": "持故；布施手，有來求者，隨其所欲皆令充滿",
    "T10n0279_057:0302a01": "故；先意問訊手，舒展右掌相迎引故；供養諸",
    "T10n0279_057:0302a02": "佛手，集眾福德無疲厭故；多聞善巧手，悉斷",
    "T10n0279_057:0302a03": "一切眾生疑故；令超三界手，授與眾生拔出",
    "T10n0279_057:0302a04": "欲泥故；置於彼岸手，四暴流中救溺眾生故；",
    "T10n0279_057:0302a05": "不吝正法手，所有妙法悉以開示故；善用眾",
    "T10n0279_057:0302a06": "論手，以智慧藥滅身心病故；恒持智寶手，",
    "T10n0279_057:0302a07": "開法光明破煩惱闇故。是為十。若諸菩薩安",
    "T10n0279_057:0302a08": "住此法，則得如來無上手，普覆十方一切世",
    "T10n0279_057:0302a09": "界。[0302a09] 「佛子！菩薩摩訶薩有十種腹。何等為十？",
    "T10n0279_057:0302a10": "所謂；離諂曲腹，心清淨故；離幻偽腹，性質直",
    "T10n0279_057:0302a11": "故；不虛假腹，無險詖故；無欺奪腹，於一切",
    "T10n0279_057:0302a12": "物無所貪故；斷煩惱腹，具智慧故；清淨心",
    "T10n0279_057:0302a13": "腹，離諸惡故；觀察飲食腹，念如實法故；觀",
    "T10n0279_057:0302a14": "察無作腹，覺悟緣起故；覺悟一切出離道腹，",
    "T10n0279_057:0302a15": "善成熟深心故；遠離一切邊見垢腹，令一切",
    "T10n0279_057:0302a16": "眾生得入佛腹故。是為十。若諸菩薩安住此",
    "T10n0279_057:0302a17": "法，則得如來無上廣大腹，悉能容受一切眾",
    "T10n0279_057:0302a18": "生。[0302a18] 「佛子！菩薩摩訶薩有十種藏。何等為十？",
    "T10n0279_057:0302a19": "所謂：不斷佛種是菩薩藏，開示佛法無量威",
    "T10n0279_057:0302a20": "德故；增長法種是菩薩藏，出生智慧廣大光",
    "T10n0279_057:0302a21": "明故；住持僧種是菩薩藏，令其得入不退法",
    "T10n0279_057:0302a22": "輪故；覺悟正定眾生是菩薩藏，善隨其時不",
    "T10n0279_057:0302a23": "逾一念故；究竟成熟不定眾生是菩薩藏，令",
    "T10n0279_057:0302a24": "因相續無有間斷故；為邪定眾生發起大悲",
    "T10n0279_057:0302a25": "是菩薩藏，令未來因悉得成就故；滿佛十力",
    "T10n0279_057:0302a26": "不可壞因是菩薩藏，具降伏魔軍無對善根",
    "T10n0279_057:0302a27": "故；最勝無畏大師子吼是菩薩藏，令一切眾",
    "T10n0279_057:0302a28": "生皆歡喜故；得佛十八不共法是菩薩藏，智",
    "T10n0279_057:0302a29": "慧普入一切處故；普了知一切眾生、一切剎、",
    "T10n0279_057:0302b01": "一切法、一切佛是菩薩藏，於一念中悉明見",
    "T10n0279_057:0302b02": "故。是為十。若諸菩薩安住此法，則得如來無",
    "T10n0279_057:0302b03": "上善根不可壞大智慧藏。[0302b03] 「佛子！菩薩摩訶薩",
    "T10n0279_057:0302b04": "有十種心。何等為十？所謂：精勤心，一切所作",
    "T10n0279_057:0302b05": "悉究竟故；不懈心，積集相好福德行故；大勇",
    "T10n0279_057:0302b06": "健心，摧破一切諸魔軍故；如理行心，除滅一",
    "T10n0279_057:0302b07": "切諸煩惱故；不退轉心，乃至菩提終不息故；",
    "T10n0279_057:0302b08": "性清淨心，知心不動無所著故；知眾生心，隨",
    "T10n0279_057:0302b09": "其解欲令出離故；令入佛法大梵住心，知諸",
    "T10n0279_057:0302b10": "眾生種種解欲，不以別乘而救護故；空、無相、",
    "T10n0279_057:0302b11": "無願、無作心，見三界相不取著故；&#x5350;字相",
    "T10n0279_057:0302b12": "金剛堅固勝藏莊嚴心，一切眾生數等魔來",
    "T10n0279_057:0302b13": "乃至不能動一毛故。是為十。若諸菩薩安住",
    "T10n0279_057:0302b14": "此法，則得如來無上大智光明藏心。[0302b14] 「佛子！菩",
    "T10n0279_057:0302b15": "薩摩訶薩有十種被甲。何等為十？所謂：被大",
    "T10n0279_057:0302b16": "慈甲，救護一切眾生故；被大悲甲，堪忍一切",
    "T10n0279_057:0302b17": "諸苦故；被大願甲，一切所作究竟故；被迴向",
    "T10n0279_057:0302b18": "甲，建立一切佛莊嚴故；被福德甲，饒益一切",
    "T10n0279_057:0302b19": "諸眾生故，被波羅蜜甲，度脫一切諸含識故；",
    "T10n0279_057:0302b20": "被智慧甲，滅一切眾生煩惱闇故；被善巧方",
    "T10n0279_057:0302b21": "便甲，生普門善根故；被一切智心堅固不散",
    "T10n0279_057:0302b22": "亂甲，不樂餘乘故；被一心決定甲，於一切法",
    "T10n0279_057:0302b23": "離疑惑故。是為十。若諸菩薩安住此法，則被",
    "T10n0279_057:0302b24": "如來無上甲冑，悉能摧伏一切魔軍。[0302b24] 「佛子！菩",
    "T10n0279_057:0302b25": "薩摩訶薩有十種器仗。何等為十？所謂；布施",
    "T10n0279_057:0302b26": "是菩薩器仗，摧破一切慳吝故；持戒是菩薩",
    "T10n0279_057:0302b27": "器仗，棄捨一切毀犯故；平等是菩薩器仗，斷",
    "T10n0279_057:0302b28": "除一切分別故；智慧是菩薩器仗，消滅一切",
    "T10n0279_057:0302b29": "煩惱故；正命是菩薩器仗，遠離一切邪命故；",
    "T10n0279_057:0302c01": "善巧方便是菩薩器仗，於一切處示現故；略",
    "T10n0279_057:0302c02": "說貪、瞋、癡等一切煩惱是菩薩器仗，以煩惱",
    "T10n0279_057:0302c03": "門度眾生故；生死是菩薩器仗，不斷菩薩行",
    "T10n0279_057:0302c04": "教化眾生故；說如實法是菩薩器仗，能破一",
    "T10n0279_057:0302c05": "切執著故；一切智是菩薩器仗，不捨菩薩行",
    "T10n0279_057:0302c06": "門故。是為十。若諸菩薩安住此法，則能除滅",
    "T10n0279_057:0302c07": "一切眾生長夜所集煩惱結使。",
    "T10n0279_057:0302c08": "[0302c08] 「佛子！菩薩摩訶薩有十種首。何等為十？所謂：",
    "T10n0279_057:0302c09": "涅槃首，無能見頂故；尊敬首，一切人、天所敬",
    "T10n0279_057:0302c10": "禮故；廣大勝解首，三千界中最為勝故；第一",
    "T10n0279_057:0302c11": "善根首，三界眾生咸供養故；荷戴眾生首，成",
    "T10n0279_057:0302c12": "就頂上肉髻相故；不輕賤他首，於一切處常",
    "T10n0279_057:0302c13": "尊勝故；般若波羅蜜首，長養一切功德法故；",
    "T10n0279_057:0302c14": "方便智相應首，普現一切同類身故；教化一",
    "T10n0279_057:0302c15": "切眾生首，以一切眾生為弟子故；守護諸佛",
    "T10n0279_057:0302c16": "法眼首，能令三寶種不斷絕故。是為十。若諸",
    "T10n0279_057:0302c17": "菩薩安住此法，則得如來無上大智慧首。[0302c17] 「佛",
    "T10n0279_057:0302c18": "子！菩薩摩訶薩有十種眼。所謂：肉眼，見一切",
    "T10n0279_057:0302c19": "色故；天眼，見一切眾生心故；慧眼，見一切眾",
    "T10n0279_057:0302c20": "生諸根境界故；法眼，見一切法如實相故；",
    "T10n0279_057:0302c21": "佛眼，見如來十力故；智眼，知見諸法故；光明",
    "T10n0279_057:0302c22": "眼，見佛光明故；出生死眼，見涅槃故；無礙",
    "T10n0279_057:0302c23": "眼，所見無障故；一切智眼，見普門法界故。是",
    "T10n0279_057:0302c24": "為十。若諸菩薩安住此法，則得如來無上大",
    "T10n0279_057:0302c25": "智慧眼[0302c25] 「佛子！菩薩摩訶薩有十種耳。何等為",
    "T10n0279_057:0302c26": "十？所謂：聞讚歎聲，斷除貪愛；聞毀呰聲，斷除",
    "T10n0279_057:0302c27": "瞋恚；聞說二乘，不著不求；聞菩薩道，歡喜踊",
    "T10n0279_057:0302c28": "躍；聞地獄等諸苦難處，起大悲心，發弘誓願；",
    "T10n0279_057:0302c29": "聞說人、天勝妙之事，知彼皆是無常之法；聞",
    "T10n0279_057:0303a01": "有讚歎諸佛功德，勤加精進，令速圓滿；聞說",
    "T10n0279_057:0303a02": "六度、四攝等法，發心修行，願到彼岸；聞十方",
    "T10n0279_057:0303a03": "世界一切音聲，悉知如響，入不可說甚深妙",
    "T10n0279_057:0303a04": "義；菩薩摩訶薩從初發心乃至道場，常聞正",
    "T10n0279_057:0303a05": "法未曾暫息，而恒不捨化眾生事。是為十。若",
    "T10n0279_057:0303a06": "諸菩薩成就此法，則得如來無上大智慧耳。",
    "T10n0279_057:0303a07": "[0303a07] 「佛子！菩薩摩訶薩有十種鼻。何等為十？所謂：",
    "T10n0279_057:0303a08": "聞諸臭物不以為臭；聞諸香氣不以為香；香",
    "T10n0279_057:0303a09": "臭俱聞，其心平等；非香非臭，安住於捨；若聞",
    "T10n0279_057:0303a10": "眾生衣服、臥具及其肢體所有香臭，則能",
    "T10n0279_057:0303a11": "知彼貪、恚、愚癡等分之行；若聞諸伏藏草木",
    "T10n0279_057:0303a12": "等香，皆如對目前，分明辨了；若聞下至阿",
    "T10n0279_057:0303a13": "鼻地獄、上至有頂眾生之香，皆知彼過去所",
    "T10n0279_057:0303a14": "行之行；若聞諸聲聞布施、持戒、多聞慧香，住",
    "T10n0279_057:0303a15": "一切智心，不令散動；若聞一切菩薩行香，以",
    "T10n0279_057:0303a16": "平等慧入如來地；聞一切佛智境界香，亦不",
    "T10n0279_057:0303a17": "廢捨諸菩薩行。是為十。若諸菩薩成就此法，",
    "T10n0279_057:0303a18": "則得如來無量無邊清淨鼻。[0303a18] 「佛子！菩薩摩訶",
    "T10n0279_057:0303a19": "薩有十種舌。何等為十？所謂：開示演說無盡",
    "T10n0279_057:0303a20": "眾生行舌；開示演說無盡法門舌；讚歎諸佛",
    "T10n0279_057:0303a21": "無盡功德舌；演暢辭辯無盡舌；開闡大乘助",
    "T10n0279_057:0303a22": "道舌；遍覆十方虛空舌；普照一切佛剎舌；普",
    "T10n0279_057:0303a23": "使眾生悟解舌；悉令諸佛歎喜舌；降伏一切",
    "T10n0279_057:0303a24": "諸魔外道，除滅一切生死煩惱，令至涅槃舌。",
    "T10n0279_057:0303a25": "是為十。若諸菩薩成就此法，則得如來遍覆",
    "T10n0279_057:0303a26": "一切諸佛國土無上舌。[0303a26] 「佛子！菩薩摩訶薩有",
    "T10n0279_057:0303a27": "十種身。何等為十？所謂：人身，為教化一切諸",
    "T10n0279_057:0303a28": "人故；非人身，為教化地獄、畜生、餓鬼故；天身，",
    "T10n0279_057:0303a29": "為教化欲界、色界、無色界眾生故；學身，示現",
    "T10n0279_057:0303b01": "學地故；無學身，示現阿羅漢地故；獨覺身，教",
    "T10n0279_057:0303b02": "化令入辟支佛地故；菩薩身，令成就大乘故；",
    "T10n0279_057:0303b03": "如來身，智水灌頂故；意生身，善巧出生故；無",
    "T10n0279_057:0303b04": "漏法身，以無功用示現一切眾生身故。是為",
    "T10n0279_057:0303b05": "十。若諸菩薩成就此法，則得如來無上之身。",
    "T10n0279_057:0303b06": "[0303b06] 「佛子！菩薩摩訶薩有十種意。何等為十？所謂",
    "T10n0279_057:0303b07": "上首意，發起一切善根故；安住意，深信堅固",
    "T10n0279_057:0303b08": "不動故；深入意，隨順佛法而解故；內了意，知",
    "T10n0279_057:0303b09": "諸眾生心樂故；無亂意，一切煩惱不雜故；明",
    "T10n0279_057:0303b10": "淨意，客塵不能染著故；善觀眾生意，無有一",
    "T10n0279_057:0303b11": "念失時故；善擇所作意，未曾一處生過故；密",
    "T10n0279_057:0303b12": "護諸根意，調伏不令馳散故；善入三昧意，深",
    "T10n0279_057:0303b13": "入佛三昧無我、我所故。是為十。若諸菩薩安",
    "T10n0279_057:0303b14": "住此法，則得一切佛無上意。[0303b14] 「佛子！菩薩摩訶",
    "T10n0279_057:0303b15": "薩有十種行。何等為十？所謂：聞法行，愛樂於",
    "T10n0279_057:0303b16": "法故；說法行，利益眾生故；離貪、恚，癡怖畏行，",
    "T10n0279_057:0303b17": "調伏自心故；欲界行，教化欲界眾生故；色、無",
    "T10n0279_057:0303b18": "色界三昧行，令速轉還故；趣向法義行，速得",
    "T10n0279_057:0303b19": "智慧故；一切生處行，自在教化眾生故；一切",
    "T10n0279_057:0303b20": "佛剎行，禮拜供養諸佛故；涅槃行，不斷生死",
    "T10n0279_057:0303b21": "相續故；成滿一切佛法行，不捨菩薩法行故。",
    "T10n0279_057:0303b22": "是為十。若諸菩薩安住此法，則得如來無來",
    "T10n0279_057:0303b23": "無去行。[0303b23] 「佛子！菩薩摩訶薩有十種住。何等為",
    "T10n0279_057:0303b24": "十？所謂：菩提心住，曾不忘失故；波羅蜜住，不",
    "T10n0279_057:0303b25": "厭助道故；說法住，增長智慧故；阿蘭若住，證",
    "T10n0279_057:0303b26": "大禪定故；隨順一切智頭陀知足四聖種住，",
    "T10n0279_057:0303b27": "少欲少事故；深信住，荷負正法故；親近如來",
    "T10n0279_057:0303b28": "住，學佛威儀故；出生神通住，圓滿大智故；得",
    "T10n0279_057:0303b29": "忍住，滿足授記故；道場住，具足力、無畏、一切",
    "T10n0279_057:0303c01": "佛法故。是為十。若諸菩薩安住此法，則得一",
    "T10n0279_057:0303c02": "切智無上住。[0303c02] 「佛子！菩薩摩訶薩有十種坐。何",
    "T10n0279_057:0303c03": "等為十？所謂：轉輪王坐，興十善道故；四天王",
    "T10n0279_057:0303c04": "坐，於一切世間自在安立佛法故；帝釋坐，與",
    "T10n0279_057:0303c05": "一切眾生為勝主故；梵天坐，於自他心得自",
    "T10n0279_057:0303c06": "在故；師子坐，能說法故；正法坐，以總持辯才",
    "T10n0279_057:0303c07": "力而開示故；堅固坐，誓願究竟故；大慈坐，",
    "T10n0279_057:0303c08": "令惡眾生悉歡喜故；大悲坐，忍一切苦不疲",
    "T10n0279_057:0303c09": "厭故；金剛坐，降伏眾魔及外道故。是為十。若",
    "T10n0279_057:0303c10": "諸菩薩安住此法，則得如來無上正覺坐。[0303c10] 「佛",
    "T10n0279_057:0303c11": "子！菩薩摩訶薩有十種臥。何等為十？所謂：寂",
    "T10n0279_057:0303c12": "靜臥，身心憺怕故；禪定臥，如理修行故；三昧",
    "T10n0279_057:0303c13": "臥，身心柔軟故；梵天臥，不惱自他故；善業",
    "T10n0279_057:0303c14": "臥，於後不悔故；正信臥，不可傾動故；正道",
    "T10n0279_057:0303c15": "臥，善友開覺故；妙願臥，善巧迴向故；一切事",
    "T10n0279_057:0303c16": "畢臥，所作成辦故；捨諸功用臥，一切慣習",
    "T10n0279_057:0303c17": "故。是為十。若諸菩薩安住此法，則得如來無",
    "T10n0279_057:0303c18": "上大法臥，悉能開悟一切眾生。[0303c18] 「佛子！菩薩摩",
    "T10n0279_057:0303c19": "訶薩有十種所住處。何等為十？所謂；以大慈",
    "T10n0279_057:0303c20": "為所住處，於一切眾生心平等故；以大悲為",
    "T10n0279_057:0303c21": "所住處，不輕未學故；以大喜為所住處，離一",
    "T10n0279_057:0303c22": "切憂惱故；以大捨為所住處，於有為、無為平",
    "T10n0279_057:0303c23": "等故；以一切波羅蜜為所住處，菩提心為首",
    "T10n0279_057:0303c24": "故；以一切空為所住處，善巧觀察故；以無相",
    "T10n0279_057:0303c25": "為所住處，不出正位故；以無願為所住處，觀",
    "T10n0279_057:0303c26": "察受生故；以念慧為所住處，忍法成滿故；以",
    "T10n0279_057:0303c27": "一切法平等為所住處，得授記別故。是為",
    "T10n0279_057:0303c28": "十。若諸菩薩安住此法，則得如來無上無礙",
    "T10n0279_057:0303c29": "所住處。[0303c29] 「佛子！菩薩摩訶薩有十種所行處。何",
    "T10n0279_057:0304a01": "等為十？所謂：以正念為所行處，滿足念處故；",
    "T10n0279_057:0304a02": "以諸趣為所行處，正覺法趣故；以智慧為所",
    "T10n0279_057:0304a03": "行處，得佛歡喜故；以波羅蜜為所行處，滿足",
    "T10n0279_057:0304a04": "一切智智故；以四攝為所行處，教化眾生故；",
    "T10n0279_057:0304a05": "以生死為所行處，積集善根故；以與一切眾",
    "T10n0279_057:0304a06": "生雜談戲為所行處，隨應教化令永離故；以",
    "T10n0279_057:0304a07": "神通為所行處，知一切眾生諸根境界故；以",
    "T10n0279_057:0304a08": "善巧方便為所行處，般若波羅蜜相應故；以",
    "T10n0279_057:0304a09": "道場為所行處，成一切智而不斷菩薩行故。",
    "T10n0279_057:0304a10": "是為十。若諸菩薩安住此法，則得如來無上",
    "T10n0279_057:0304a11": "大智慧所行處。[0304a11] 「佛子！菩薩摩訶薩有十種觀",
    "T10n0279_057:0304a12": "察。何等為十？所謂：知諸業觀察，微細悉見故；",
    "T10n0279_057:0304a13": "知諸趣觀察，不取眾生故；知諸根觀察，了達",
    "T10n0279_057:0304a14": "無根故；知諸法觀察，不壞法界故；見佛法觀",
    "T10n0279_057:0304a15": "察，勤修佛眼故；得智慧觀察，如理說法故；無",
    "T10n0279_057:0304a16": "生忍觀察，決了佛法故；不退地觀察，滅一切",
    "T10n0279_057:0304a17": "煩惱，超出三界、二乘地故；灌頂地觀察，於一",
    "T10n0279_057:0304a18": "切佛法自在不動故；善覺智三昧觀察，於一",
    "T10n0279_057:0304a19": "切十方施作佛事故。是為十。若諸菩薩安住",
    "T10n0279_057:0304a20": "此法，則得如來無上大觀察智。[0304a20] 「佛子！菩薩摩",
    "T10n0279_057:0304a21": "訶薩有十種普觀察。何等為十？所謂：普觀一",
    "T10n0279_057:0304a22": "切諸來求者，以無違心滿其意故；普觀一切",
    "T10n0279_057:0304a23": "犯戒眾生，安置如來淨戒中故；普觀一切害",
    "T10n0279_057:0304a24": "心眾生，安置如來忍力中故；普觀一切懈怠",
    "T10n0279_057:0304a25": "眾生，勸令精勤不捨荷負大乘擔故；普觀一",
    "T10n0279_057:0304a26": "切亂心眾生，令住如來一切智地無散動故；",
    "T10n0279_057:0304a27": "普觀一切惡慧眾生，令除疑惑破有見故；普",
    "T10n0279_057:0304a28": "觀一切平等善友，順其教命住佛法故；普觀",
    "T10n0279_057:0304a29": "一切所聞之法，疾得證見最上義故；普觀一",
    "T10n0279_057:0304b01": "切無邊眾生，常不捨離大悲力故；普觀一切",
    "T10n0279_057:0304b02": "諸佛之法，速得成就一切智故。是為十。若諸",
    "T10n0279_057:0304b03": "菩薩安住此法，則得如來無上大智慧普觀",
    "T10n0279_057:0304b04": "察。[0304b04] 「佛子！菩薩摩訶薩有十種奮迅。何等為",
    "T10n0279_057:0304b05": "十？所謂：牛王奮迅，映蔽一切天、龍、夜叉、乾闥",
    "T10n0279_057:0304b06": "婆等諸大眾故；象王奮迅，心善調柔，荷負一",
    "T10n0279_057:0304b07": "切諸眾生故；龍王奮迅，興大法密雲，耀解",
    "T10n0279_057:0304b08": "脫電光，震如實義雷，降諸根、力、覺分、禪定、解",
    "T10n0279_057:0304b09": "脫、三昧甘露雨故；大金翅鳥王奮迅，竭貪愛",
    "T10n0279_057:0304b10": "水，破愚癡[穀-禾+卵]，搏撮煩惱諸惡毒龍，令出生",
    "T10n0279_057:0304b11": "死大苦海故；大師子王奮迅，安住無畏平等",
    "T10n0279_057:0304b12": "大智以為器仗，摧伏眾魔及外道故；勇健奮",
    "T10n0279_057:0304b13": "迅，能於生死大戰陣中摧滅一切煩惱怨",
    "T10n0279_057:0304b14": "故；大智奮迅，知蘊、界、處及諸緣起，自在開示",
    "T10n0279_057:0304b15": "一切法故；陀羅尼奮迅，以念慧力持法不忘，",
    "T10n0279_057:0304b16": "隨眾生根為宣說故；辯才奮迅，無礙迅疾分",
    "T10n0279_057:0304b17": "別一切，咸令受益心歡喜故；如來奮迅，一切",
    "T10n0279_057:0304b18": "智智助道之法皆悉成滿，以一念相應慧，所",
    "T10n0279_057:0304b19": "應得者一切皆得，所應悟者一切皆悟，坐師",
    "T10n0279_057:0304b20": "子座降魔怨敵，成阿耨多羅三藐三菩提",
    "T10n0279_057:0304b21": "故。是為十。若諸菩薩安住此法，則得諸佛於",
    "T10n0279_057:0304b22": "一切法無上自在奮迅。[0304b22] 「佛子！菩薩摩訶薩有",
    "T10n0279_057:0304b23": "十種師子吼。何等為十？所謂：唱言：『我當必定",
    "T10n0279_057:0304b24": "成正等覺。』是菩提心大師子吼。『我當令一切",
    "T10n0279_057:0304b25": "眾生，未度者度，未脫者脫，未安者安，未涅槃",
    "T10n0279_057:0304b26": "者令得涅槃。』是大悲大師子吼。『我當令佛、法、",
    "T10n0279_057:0304b27": "僧種無有斷絕。』是報如來恩大師子吼。『我當",
    "T10n0279_057:0304b28": "嚴淨一切佛剎。』是究竟堅誓大師子吼。『我當",
    "T10n0279_057:0304b29": "除滅一切惡道及諸難處。』是自持淨戒大師",
    "T10n0279_057:0304c01": "子吼。『我當滿足一切諸佛身、語及意相好莊",
    "T10n0279_057:0304c02": "嚴。』是求福無厭大師子吼。『我當成滿一切諸",
    "T10n0279_057:0304c03": "佛所有智慧。』是求智無厭大師子吼。『我當除",
    "T10n0279_057:0304c04": "滅一切眾魔及諸魔業。』是修正行斷諸煩惱",
    "T10n0279_057:0304c05": "大師子吼。『我當了知一切諸法無我，無眾生、",
    "T10n0279_057:0304c06": "無壽命、無補伽羅，空、無相、無願，淨如虛空。』是",
    "T10n0279_057:0304c07": "無生法忍大師子吼。最後生菩薩震動一切",
    "T10n0279_057:0304c08": "諸佛國土悉令嚴淨，是時，一切釋、梵、四王咸",
    "T10n0279_057:0304c09": "來讚請：『唯願菩薩以無生法而現受生！』菩薩",
    "T10n0279_057:0304c10": "則以無礙慧眼普觀世間：『一切眾生無如我",
    "T10n0279_057:0304c11": "者。』即於王宮示現誕生，自行七步大師子吼：",
    "T10n0279_057:0304c12": "『我於世間最勝第一，我當永盡生死邊際。』是",
    "T10n0279_057:0304c13": "如說而作大師子吼。是為十。若諸菩薩安住",
    "T10n0279_057:0304c14": "此法，則得如來無上大師子吼。"
}