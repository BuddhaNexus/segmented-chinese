{
    "T46n1929_002:0725b11": "四教義卷第二",
    "T46n1929_002:0725b13": "天台山修禪寺智顗禪師撰",
    "T46n1929_002:0725b14": "[0725b14] 大門◎第二辨所詮者。夫教是能詮理是",
    "T46n1929_002:0725b15": "所詮。故因理設教籍教顯理。即理非教即",
    "T46n1929_002:0725b16": "教非理離理無教離教無理。故思益經云。菩",
    "T46n1929_002:0725b17": "提之中無文字。文字之中亦無菩提。離菩提",
    "T46n1929_002:0725b18": "無文字。離文字無菩提。以離菩提無文字。故",
    "T46n1929_002:0725b19": "約理而施教。以離文字無菩提。故施教即",
    "T46n1929_002:0725b20": "能顯理。是則教為能詮理為所詮。意在於此。",
    "T46n1929_002:0725b21": "所言理者。即是所詮諦也。今約諦明理理",
    "T46n1929_002:0725b22": "能起教。教能詮理。教是能詮理是所詮。今明",
    "T46n1929_002:0725b23": "所詮義略為四意。一約四諦之理以明所詮。",
    "T46n1929_002:0725b24": "二約三諦之理以明所詮。三約二諦之理以",
    "T46n1929_002:0725b25": "明所詮。四約一諦之理以明所詮也。一約",
    "T46n1929_002:0725b26": "四諦明所詮者。即為三意一明所詮四諦之",
    "T46n1929_002:0725b27": "理。二明能詮之教。三明約經論。一明所詮",
    "T46n1929_002:0725b28": "四諦之理者。有四種四諦。一生滅四諦。二",
    "T46n1929_002:0725b29": "無生四諦。三無量四諦。四無作四諦也。問",
    "T46n1929_002:0725c01": "曰何處經論出此四種四諦。答曰若散說諸",
    "T46n1929_002:0725c02": "經論趣緣處處有此文義。但不聚在一處",
    "T46n1929_002:0725c03": "耳。大涅槃經明慧聖行。欲為五味譬本。是",
    "T46n1929_002:0725c04": "以次第分別。明此四種四諦。勝鬘亦有四種",
    "T46n1929_002:0725c05": "四諦之文。所謂有作四諦。有量四諦。無作四",
    "T46n1929_002:0725c06": "諦。無量四諦。但涅槃勝鬘明無量四諦。詮次",
    "T46n1929_002:0725c07": "不同義意少異。問曰前明生滅四諦。是三藏",
    "T46n1929_002:0725c08": "教半字之義。此事可然。次明無量無作云何",
    "T46n1929_002:0725c09": "分別。答曰若作滿字明義。三種四諦同是滿",
    "T46n1929_002:0725c10": "教。不須分別。若五味明義。三種四諦義即",
    "T46n1929_002:0725c11": "不同。無生四諦。此雖大乘猶通二乘。無量四",
    "T46n1929_002:0725c12": "諦但是菩薩之所行之道。無作四實諦乃是",
    "T46n1929_002:0725c13": "佛之境界。此為異也。初約生滅四諦之理。",
    "T46n1929_002:0725c14": "明所詮者。即是因緣生滅以明諦理。故法華",
    "T46n1929_002:0725c15": "經云。昔於波羅奈轉四諦法輪。分別說諸",
    "T46n1929_002:0725c16": "法五眾之生滅。生滅即是起作。故勝鬘經明",
    "T46n1929_002:0725c17": "有作四聖諦也。所言四諦。者一苦諦二集",
    "T46n1929_002:0725c18": "諦三滅諦四道諦也所言苦者。逼切為",
    "T46n1929_002:0725c19": "義。無常三相逼切色心。故名為苦。審實不虛",
    "T46n1929_002:0725c20": "名之為諦。所言集者。招聚為義。煩惱業合。",
    "T46n1929_002:0725c21": "能招聚生死苦果。故名為集。審實不虛名",
    "T46n1929_002:0725c22": "之為諦。所言滅者。滅無為義。無有子果二縛。",
    "T46n1929_002:0725c23": "故名為滅。審實不虛名之為諦。所言道者。",
    "T46n1929_002:0725c24": "能通為義。戒定智慧能通至涅槃。故名為道。",
    "T46n1929_002:0725c25": "審實不虛名之為諦。此是生滅四諦。故涅槃",
    "T46n1929_002:0725c26": "經云。聲聞有苦有苦諦。有集有集諦。有滅",
    "T46n1929_002:0725c27": "有滅諦。有道有道諦也。問曰道滅聖人行",
    "T46n1929_002:0725c28": "因得果。可言審實。苦集虛妄何名審實。答曰",
    "T46n1929_002:0726a01": "凡夫虛妄因果。實是虛妄非不虛妄。是則",
    "T46n1929_002:0726a02": "有漏無漏因果。皆悉審實不可混監。故遺教",
    "T46n1929_002:0726a03": "經云。日可令冷月可令熱。而佛說四諦不",
    "T46n1929_002:0726a04": "可令異釋。此生滅四諦義。備如數人成論分",
    "T46n1929_002:0726a05": "別。今不具明。二明無生四諦者。如思益經",
    "T46n1929_002:0726a06": "云。知苦無生名苦聖諦。知集無和合相名集",
    "T46n1929_002:0726a07": "聖諦。以不二相觀名道聖諦。法本不生今即",
    "T46n1929_002:0726a08": "無滅。是名滅聖諦。即苦集滅道四法。名字",
    "T46n1929_002:0726a09": "事相是同而諦義有異。前以生滅之理為諦。",
    "T46n1929_002:0726a10": "今明不生不滅真空之理為諦。亦名四真諦",
    "T46n1929_002:0726a11": "也。故涅槃經云。菩薩解苦無苦。是故無苦",
    "T46n1929_002:0726a12": "而有真諦。解集無集。是故無集而有真諦。有",
    "T46n1929_002:0726a13": "滅有真有道有真故名四真諦也。三乘共",
    "T46n1929_002:0726a14": "觀得第一義。證二種涅槃。亦是勝鬘經明有",
    "T46n1929_002:0726a15": "量四諦也。問曰若是三乘通學涅槃。何故解",
    "T46n1929_002:0726a16": "滅諦明常樂我淨耶。答曰若方等般若所明。",
    "T46n1929_002:0726a17": "無生真諦三乘共見。而二乘通教菩薩。不見",
    "T46n1929_002:0726a18": "佛性。不明滅諦是常住也。至大涅槃。為三",
    "T46n1929_002:0726a19": "乘人同說佛性。故無生四真諦通別通圓。故",
    "T46n1929_002:0726a20": "明滅諦四德。異於方等大品。意在此也。三",
    "T46n1929_002:0726a21": "明無量四聖諦者。如大涅槃經說。知諸陰",
    "T46n1929_002:0726a22": "苦名為苦諦。分別諸陰有無量相悉是諸苦。",
    "T46n1929_002:0726a23": "是名無量苦諦。無量集滅道。至下自當具出",
    "T46n1929_002:0726a24": "經文。如是四諦之理。涅槃經云悉非聲聞",
    "T46n1929_002:0726a25": "緣覺所知。故知皆是別教所詮之理也。問",
    "T46n1929_002:0726a26": "曰此無量四聖諦。是何等四諦無量耶。答曰",
    "T46n1929_002:0726a27": "今明四教所詮。菩薩學道種智。並得無量四",
    "T46n1929_002:0726a28": "諦。但此無量四諦的屬別教也。問曰若爾涅",
    "T46n1929_002:0726a29": "槃經明四諦無量相。何得定知是別教所詮",
    "T46n1929_002:0726b01": "無量四諦。答曰若不明佛性而說無量。即",
    "T46n1929_002:0726b02": "是前二教所詮之無量也。若明佛性說無量",
    "T46n1929_002:0726b03": "相者。即任運自成後兩教所明無量也。若",
    "T46n1929_002:0726b04": "圓教亦名無量四聖諦者。即是無作四實諦",
    "T46n1929_002:0726b05": "之異名也。四明無作四諦者。如涅槃經明。",
    "T46n1929_002:0726b06": "約一實諦而辨四諦。即是無作四實。諦明",
    "T46n1929_002:0726b07": "四實不作四故名無作。觀四即得實故名四",
    "T46n1929_002:0726b08": "實諦也。涅槃經云。所言苦者為無常相。是",
    "T46n1929_002:0726b09": "可斷相。是為實諦如來之性。非苦非無常非",
    "T46n1929_002:0726b10": "可斷相。是故為實。虛空佛性亦復如是。無作",
    "T46n1929_002:0726b11": "集滅道諦在下當具引涅槃經此文即無作",
    "T46n1929_002:0726b12": "四實諦之明說也。若能依經。解此四諦即",
    "T46n1929_002:0726b13": "一實諦。是為圓教所詮之理。勝鬘經明無作",
    "T46n1929_002:0726b14": "四諦。無一實結成。涅槃經不云無作。皆用",
    "T46n1929_002:0726b15": "一實結成四諦。義既相關。今合兩經立名。故",
    "T46n1929_002:0726b16": "言無作四實諦也。問曰勝鬘經。明無量四",
    "T46n1929_002:0726b17": "聖諦無作四聖諦。涅槃經亦有是說。二處",
    "T46n1929_002:0726b18": "經文為同為異耶。答曰有無量四聖諦。雖依",
    "T46n1929_002:0726b19": "藏識非無作。有無量四聖諦。亦依藏識即",
    "T46n1929_002:0726b20": "是無作。所以者何。若約無明恒沙四諦法事",
    "T46n1929_002:0726b21": "數論無量。即是別教所詮無量非無作。若約",
    "T46n1929_002:0726b22": "法性明四諦無量。即是圓教所詮無量。無量",
    "T46n1929_002:0726b23": "即無作也大涅槃經答迦葉。明無量四諦。",
    "T46n1929_002:0726b24": "正約事數無量。此別教所詮也。若答文殊明",
    "T46n1929_002:0726b25": "四諦。即是明無作四實諦也。勝鬘經明二",
    "T46n1929_002:0726b26": "種四諦。一異未可定判。問曰勝鬘明無量四",
    "T46n1929_002:0726b27": "諦。何故在無作四諦後。答曰勝鬘經云。依",
    "T46n1929_002:0726b28": "無作說無量。但依義有三種。一依果說因。",
    "T46n1929_002:0726b29": "因無量即是無作因也。二明依理說義。無",
    "T46n1929_002:0726c01": "作之理不可思量即是無量也。三依體說用。",
    "T46n1929_002:0726c02": "無量即是無作之數量也。若解此三義。次無",
    "T46n1929_002:0726c03": "作後說無量四諦。不足致疑也。問曰無生無",
    "T46n1929_002:0726c04": "作何異。真之與實何異。答曰若覈名論義。",
    "T46n1929_002:0726c05": "一往難者。恒強取意通釋佛意。不無名有所",
    "T46n1929_002:0726c06": "主。二明能詮之教者。即是四教能詮四種四",
    "T46n1929_002:0726c07": "諦之理。即為四意。一初三藏教。詮生滅四諦",
    "T46n1929_002:0726c08": "之理。但生滅四諦之理。即是涅槃經明生生",
    "T46n1929_002:0726c09": "之義。生生既不可說。云何說三藏教能詮此",
    "T46n1929_002:0726c10": "理。又涅槃經云有因緣故。亦可得說即是",
    "T46n1929_002:0726c11": "四悉檀善巧故能詮也。若是世界對治為人。",
    "T46n1929_002:0726c12": "用此三悉檀說生滅四諦。此約隨情辨能詮。",
    "T46n1929_002:0726c13": "用第一義悉檀。說生滅四諦。即是約隨智辨",
    "T46n1929_002:0726c14": "能詮也。若無隨情智之機則不可說。此二",
    "T46n1929_002:0726c15": "機發。則可以方便赴機善巧說生滅四諦。故",
    "T46n1929_002:0726c16": "法華經云。諸法寂滅相不可以言宣。以方便",
    "T46n1929_002:0726c17": "力故為五比丘說。是名轉法輪。便有涅槃音",
    "T46n1929_002:0726c18": "及以阿羅漢也。二次明通教詮無生四真諦",
    "T46n1929_002:0726c19": "之理。無生四真諦即是大涅槃經。明生不",
    "T46n1929_002:0726c20": "生義。生不生既不可說。云何說通教能詮",
    "T46n1929_002:0726c21": "此理。又涅槃經云。有因緣故亦可得說。即",
    "T46n1929_002:0726c22": "是用四悉檀因緣說也。若世界為人對治三",
    "T46n1929_002:0726c23": "悉檀。故說無生四諦。此約隨情辨能詮也。若",
    "T46n1929_002:0726c24": "用第一義悉檀說無生四諦。即是約隨智辨",
    "T46n1929_002:0726c25": "能詮也。若無情智之機則不可說。此機若發",
    "T46n1929_002:0726c26": "則以方便赴機善巧。而說三乘。向道之人聞",
    "T46n1929_002:0726c27": "說。即入第一義諦無言說道。斷見思煩惱",
    "T46n1929_002:0726c28": "也。三明別教能詮無量四諦之理。無量四諦",
    "T46n1929_002:0726c29": "之理即是涅槃經明不生生義。不生生",
    "T46n1929_002:0727a01": "既不可說。云何說別教能詮此理。又涅槃經",
    "T46n1929_002:0727a02": "云。有因緣故亦可得說。即用四悉檀因緣說",
    "T46n1929_002:0727a03": "也。若用世界為人對治。三悉壇。故善巧方",
    "T46n1929_002:0727a04": "便而說無量四諦。即是約隨情辨能詮也。若",
    "T46n1929_002:0727a05": "用第一義悉檀說。即是約隨智辨能詮。若",
    "T46n1929_002:0727a06": "無情智二機。發則不可說。若此二機發則",
    "T46n1929_002:0727a07": "可以方便赴機。而說別教。菩薩聞說即入十",
    "T46n1929_002:0727a08": "住十行十迴向登初地也。四次明用圓教。詮",
    "T46n1929_002:0727a09": "無作四實諦理。無作四實諦理。即是大涅",
    "T46n1929_002:0727a10": "槃經。明不生不生義。不生不生既不可說。云",
    "T46n1929_002:0727a11": "何說圓教能詮此理。又涅槃經明。有因緣",
    "T46n1929_002:0727a12": "故亦可得說。即是用四悉檀因緣說也。若用",
    "T46n1929_002:0727a13": "世界為人對治三悉檀。說無作四實諦此乃",
    "T46n1929_002:0727a14": "約隨情辨能詮耳。若用第一義悉檀。說無作",
    "T46n1929_002:0727a15": "四實諦。即是約隨智辨能詮也。若無情智之",
    "T46n1929_002:0727a16": "機。即是不可說。此機若發則可說也。利",
    "T46n1929_002:0727a17": "根大士聞說。即開佛智見。見佛性理住大",
    "T46n1929_002:0727a18": "涅槃也。三明對諸經論者。即為二意。一對",
    "T46n1929_002:0727a19": "經二對論。一對經者。若華嚴教用別圓兩",
    "T46n1929_002:0727a20": "教詮無量四諦無作四諦之理。小乘三藏漸",
    "T46n1929_002:0727a21": "教之初。但詮生滅四諦之理。大集方等及此",
    "T46n1929_002:0727a22": "經。用四教詮四種四諦之理。摩訶般若用三",
    "T46n1929_002:0727a23": "教。詮三種四諦之理。法華但用圓教詮無作",
    "T46n1929_002:0727a24": "四實諦理。大涅槃通用四教詮四種四諦之",
    "T46n1929_002:0727a25": "理。事如前引涅槃經文。即其義也。二明對",
    "T46n1929_002:0727a26": "論者。別通經論類經可知。若通申經論。如",
    "T46n1929_002:0727a27": "中論破一切內外顛倒執諍。競論外人問曰。",
    "T46n1929_002:0727a28": "若一切世間皆空無所有者。即應無生無滅。",
    "T46n1929_002:0727b01": "以無生無滅故即無四諦四沙門果三寶。若",
    "T46n1929_002:0727b02": "受空法有如此等過。論主答曰。汝今實不",
    "T46n1929_002:0727b03": "知空因緣。諸佛常依二諦為眾生說法。若",
    "T46n1929_002:0727b04": "不知二諦則不知真法。以有空不空義故",
    "T46n1929_002:0727b05": "則一切法得成。若無空不空義一切法則",
    "T46n1929_002:0727b06": "不成。一切法成者。有四諦四沙門果三寶也。",
    "T46n1929_002:0727b07": "今釋此語論主破執見既盡。明有四諦四沙",
    "T46n1929_002:0727b08": "門果三寶者。即是申摩訶衍中三種四諦。三",
    "T46n1929_002:0727b09": "種四沙門果。三種三寶也。問曰云何得知。答",
    "T46n1929_002:0727b10": "曰論主說偈故知有也偈云。因緣所生法。我",
    "T46n1929_002:0727b11": "說即是空。此偈申通教大乘詮無生四諦四",
    "T46n1929_002:0727b12": "沙門果三寶也。偈云。亦名為假名。即是申",
    "T46n1929_002:0727b13": "別教大乘。詮無量四聖諦四沙門果三寶也。",
    "T46n1929_002:0727b14": "偈云。亦是中道義。即是申圓教大乘。詮無",
    "T46n1929_002:0727b15": "作四實諦四沙門果三寶也。破申之意。大乘",
    "T46n1929_002:0727b16": "三教亦用一偈。作論之巧妙在於斯。次後",
    "T46n1929_002:0727b17": "說兩品。初品云。問曰已知摩訶衍入第一義。",
    "T46n1929_002:0727b18": "今欲聞聲聞法入第一義。答曰論主具明生",
    "T46n1929_002:0727b19": "滅十二因緣。破六十二見入第一義。即是為",
    "T46n1929_002:0727b20": "鈍根聲聞弟子。說因緣生滅。因緣即是生滅",
    "T46n1929_002:0727b21": "四諦四沙門果三寶也。中論前申摩訶衍通",
    "T46n1929_002:0727b22": "別圓三教。三種四諦四沙門果三寶。後兩品",
    "T46n1929_002:0727b23": "申三藏生滅四諦四沙門果三寶者。以後世",
    "T46n1929_002:0727b24": "人根轉鈍應須還用此教。是則中論文略而",
    "T46n1929_002:0727b25": "義富。申佛四教既明。於四諦之理已顯。故",
    "T46n1929_002:0727b26": "言有四諦也乃是如意珠論。非唾水精論",
    "T46n1929_002:0727b27": "也。若不解此義。單複織假恐虛棄功夫。四",
    "T46n1929_002:0727b28": "假通佛大小乘經。意終難見也。第二約三諦",
    "T46n1929_002:0727c01": "明四教所詮之理者。即為三意。一明三諦所",
    "T46n1929_002:0727c02": "詮之理。二明能詮四教。三約經論。一明三",
    "T46n1929_002:0727c03": "諦所詮理者。三諦名義具出瓔珞仁王二經。",
    "T46n1929_002:0727c04": "一者有諦。二者無諦。三者中道第一義諦。所",
    "T46n1929_002:0727c05": "言有諦者。二十五有世間眾生。妄情所見名",
    "T46n1929_002:0727c06": "之為有。如彼情見審實不虛名之為諦。故言",
    "T46n1929_002:0727c07": "有諦。亦名俗諦亦名世諦。如涅槃經云。如",
    "T46n1929_002:0727c08": "世人心所見者名為世諦。二無諦者。三乘出",
    "T46n1929_002:0727c09": "世之人所見真空。無名無相故名為無。審實",
    "T46n1929_002:0727c10": "不虛目之為諦。故言無諦。亦名真諦亦名第",
    "T46n1929_002:0727c11": "一義諦。故涅槃經云。如出世人心所見。故",
    "T46n1929_002:0727c12": "名為第一義諦。三中道第一義諦者。遮二邊",
    "T46n1929_002:0727c13": "故說名中道。言遮二邊者。遮凡夫愛見有",
    "T46n1929_002:0727c14": "邊。遮二乘所見無名無相空邊。遮俗諦真",
    "T46n1929_002:0727c15": "諦之二邊。遮世諦第一義諦之二邊。遮如此",
    "T46n1929_002:0727c16": "等之二邊。名為不二。不二之理目之為中。此",
    "T46n1929_002:0727c17": "理虛通無擁名之為道。最上無過故稱第一",
    "T46n1929_002:0727c18": "義。深有所以目之為義。諸佛菩薩之所證見。",
    "T46n1929_002:0727c19": "審實不虛。謂之為諦。故言中道第一義諦。亦",
    "T46n1929_002:0727c20": "名一實諦也。亦名虛空佛性法界如如如",
    "T46n1929_002:0727c21": "來藏也。故涅槃經云。凡夫者著有。二乘",
    "T46n1929_002:0727c22": "者著無。菩薩之法不有不無。即是三諦之",
    "T46n1929_002:0727c23": "理不同之義。此理並為四教所詮。故約三諦",
    "T46n1929_002:0727c24": "之理明所詮也。問曰所言三諦之理為是隨",
    "T46n1929_002:0727c25": "情。理為是隨智之理。答曰今約一家明義",
    "T46n1929_002:0727c26": "所辨諦理。有三種不同。一者隨情。二者隨情",
    "T46n1929_002:0727c27": "智。三者隨智。此義別當料簡。今且用一途。依",
    "T46n1929_002:0727c28": "涅槃判三諦之理也。是則一是隨情之理。二",
    "T46n1929_002:0728a01": "是隨情智之理。三是隨智之理也。又云二",
    "T46n1929_002:0728a02": "是隨情智之理。三是隨智之理也。又云。二是",
    "T46n1929_002:0728a03": "隨情之理。一是隨智之理。情智合說以為三",
    "T46n1929_002:0728a04": "諦之理也。二明能詮之四教詮三諦之理",
    "T46n1929_002:0728a05": "者。即為四。意一三藏教。但詮二諦之理。所",
    "T46n1929_002:0728a06": "以稟教之流。不聞佛性常住涅槃。三乘猶存",
    "T46n1929_002:0728a07": "灰斷之果也。二通教亦但詮二諦之理。所以",
    "T46n1929_002:0728a08": "稟教之流。亦不聞佛性常住涅槃。三乘猶存",
    "T46n1929_002:0728a09": "灰斷之果也。三別教別詮三諦之理。所以稟",
    "T46n1929_002:0728a10": "教之流。三十心但成二觀智之方便道。登",
    "T46n1929_002:0728a11": "地方乃見佛性入法流也。四圓教圓詮三",
    "T46n1929_002:0728a12": "諦之理。是故稟教之流。初心即開佛知見。自",
    "T46n1929_002:0728a13": "然流入薩婆若海也。三明對經論。華嚴但",
    "T46n1929_002:0728a14": "詮假名俗諦中道。或云。華嚴教詮別相三諦",
    "T46n1929_002:0728a15": "一心三諦。三藏漸教詮真俗二諦。方等大乘",
    "T46n1929_002:0728a16": "之教詮三諦。一往同華嚴。摩訶般若亦具詮",
    "T46n1929_002:0728a17": "三諦。一往同華嚴。法華但詮一心三諦。涅",
    "T46n1929_002:0728a18": "槃備詮三諦。一往亦同華嚴也。諸論隨經類",
    "T46n1929_002:0728a19": "之可知。中論偈云。因緣所生法。我說即是",
    "T46n1929_002:0728a20": "空。此即詮真諦。亦名為假名。即詮俗諦也。",
    "T46n1929_002:0728a21": "亦是中道義。即詮中道第一義也。此偈即",
    "T46n1929_002:0728a22": "是申摩訶衍詮三諦之理。若下兩品明聲聞。",
    "T46n1929_002:0728a23": "經入第一義。此即是別申三藏教。詮二諦之",
    "T46n1929_002:0728a24": "理。第三約二諦明所詮之理者。亦為三意。",
    "T46n1929_002:0728a25": "一正明所詮之理。二明能詮之教。三約經論。",
    "T46n1929_002:0728a26": "一明所詮之理者。即是二諦之理也。二諦有",
    "T46n1929_002:0728a27": "二種。一者理外二諦。二者理內二諦。若真",
    "T46n1929_002:0728a28": "諦非佛性。即是理外之二諦。真諦即是佛",
    "T46n1929_002:0728a29": "性即是理內之二諦也。一理外二諦有二種。",
    "T46n1929_002:0728b01": "一者不相即之二諦。生滅二諦也。二者相即",
    "T46n1929_002:0728b02": "之二諦。無生二諦也。故大品經云。即色是",
    "T46n1929_002:0728b03": "空非色滅空。色滅方空是不即之二諦。即色",
    "T46n1929_002:0728b04": "是空相即之二諦也。二明理內二諦。亦有二",
    "T46n1929_002:0728b05": "種。一不即之二諦。二相即之二諦。一不即",
    "T46n1929_002:0728b06": "之二諦。是無量二諦也。故涅槃經云。分別",
    "T46n1929_002:0728b07": "世諦。有無量相。第一義諦亦有無量相。非",
    "T46n1929_002:0728b08": "諸聲聞緣覺之所知也。二相即之二諦。無",
    "T46n1929_002:0728b09": "作之二諦也。無作苦集滅道名為世諦。即一",
    "T46n1929_002:0728b10": "實諦故名第一義諦。二明能詮之四教者。若",
    "T46n1929_002:0728b11": "三藏教。詮於理外不即之二諦。若通教詮於",
    "T46n1929_002:0728b12": "理外相即之二諦。別教詮於理內不即之二",
    "T46n1929_002:0728b13": "諦。圓教詮於理內相即之二諦也。三對經論",
    "T46n1929_002:0728b14": "者。華嚴經詮理內二種二諦。三藏教詮理",
    "T46n1929_002:0728b15": "外不相即之二諦。方等大乘詮理外四種",
    "T46n1929_002:0728b16": "二諦。摩訶般若詮理外相即二諦。理內二種",
    "T46n1929_002:0728b17": "二諦。法華經但詮理內相即之二諦。涅槃",
    "T46n1929_002:0728b18": "經通詮理內理外四種二諦。諸論通經類之",
    "T46n1929_002:0728b19": "可解。中論偈云。因緣所生法。我說即是空。",
    "T46n1929_002:0728b20": "此申理外相即之二諦。亦名為假名。亦是中",
    "T46n1929_002:0728b21": "道義。此申理內相即不相即之二諦。後兩",
    "T46n1929_002:0728b22": "品明聲聞入第一義。即是申三藏教理外不",
    "T46n1929_002:0728b23": "相即之二諦也。第四明一諦之理辨所詮者。",
    "T46n1929_002:0728b24": "亦為三意。一者正明所詮之理。二明能詮之",
    "T46n1929_002:0728b25": "教。三約經論。一明所詮之理者。即是一諦",
    "T46n1929_002:0728b26": "之理也。何等名為一諦。諦名審實。審實之法",
    "T46n1929_002:0728b27": "即是不二。豈有三諦二諦。皆名審實。今明",
    "T46n1929_002:0728b28": "真俗說為諦者。但是方便實非諦也。故涅槃",
    "T46n1929_002:0728b29": "經云。所言二諦者。其實是一。且如來方便",
    "T46n1929_002:0728c01": "為化眾生。故說為二。譬如日月不轉醉人見",
    "T46n1929_002:0728c02": "轉。當知唯有不轉之日。不醉之人同見。豈別",
    "T46n1929_002:0728c03": "有迴轉之日。若實有轉日者。不醉之人亦應",
    "T46n1929_002:0728c04": "並見也。一諦如真日。二諦如轉日。真日審",
    "T46n1929_002:0728c05": "實可名一諦。轉日不實何有二諦。方便說二。",
    "T46n1929_002:0728c06": "實義不成故非諦也。今此以一實諦為所",
    "T46n1929_002:0728c07": "詮之理也。二明能詮之教者。若三藏教通教。",
    "T46n1929_002:0728c08": "正是煩惱惡酒未吐。唯詮轉日說有二諦。不",
    "T46n1929_002:0728c09": "能詮一實諦也。若別教詮一實諦。如離轉",
    "T46n1929_002:0728c10": "日。圓教詮一實諦。轉日即不轉日也。三對",
    "T46n1929_002:0728c11": "經論者。若華嚴教詮一實諦。帶理內世諦不",
    "T46n1929_002:0728c12": "即之方便。若三藏教一向不詮一實諦也。若",
    "T46n1929_002:0728c13": "方等教。詮一實諦同華嚴。有偏真會一實諦",
    "T46n1929_002:0728c14": "之方便。摩訶般若教詮一實諦亦同華嚴。亦",
    "T46n1929_002:0728c15": "帶偏真會一實諦之方便。故無量義經云。佛",
    "T46n1929_002:0728c16": "成道已來。四十餘年未顯真實。今謂何有不",
    "T46n1929_002:0728c17": "說實諦。但或時赴緣。開二諦三諦不即一諦",
    "T46n1929_002:0728c18": "之方便所覆。法華教詮一實諦。無覆不即",
    "T46n1929_002:0728c19": "之方便。但詮一切即一實諦也。故法華經",
    "T46n1929_002:0728c20": "說。二萬日月燈明佛。皆云諸法實相義已為",
    "T46n1929_002:0728c21": "汝等說。今佛放光明助發實相義。諸佛法久",
    "T46n1929_002:0728c22": "後要當說真實。正直捨方便但說無上道。若",
    "T46n1929_002:0728c23": "涅槃經同方等。通釋入佛性為異。諸論隨經",
    "T46n1929_002:0728c24": "類之可解。如中論偈云。亦是中道義。此即",
    "T46n1929_002:0728c25": "是申一實諦之教也。故青目釋云。遮二邊故",
    "T46n1929_002:0728c26": "名為中道。即是遮因緣空邊假邊。非此二邊。",
    "T46n1929_002:0728c27": "則非遮真俗二諦名一實諦也。故涅槃經",
    "T46n1929_002:0728c28": "云。一實諦者則無二也。又云無二之性即是",
    "T46n1929_002:0728c29": "實性也。無二之性即是入不二法門。又一",
    "T46n1929_002:0729a01": "實諦者。即是不生不生。不生不生不可說故。",
    "T46n1929_002:0729a02": "是故淨名居士默然杜口。文殊稱歎意在於",
    "T46n1929_002:0729a03": "此也。◎"
}