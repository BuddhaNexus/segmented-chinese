{
    "T16n0696_001:0797c02": "No. 696 [No. 695]",
    "T16n0696_001:0797c03": "佛說摩訶剎頭經(亦名灌佛形像經)",
    "T16n0696_001:0797c05": "西秦沙門釋聖堅譯",
    "T16n0696_001:0797c06": "[0797c06] 「摩訶剎頭、諸天、人民、長老，皆明聽。[0797c06] 「夫得為人",
    "T16n0696_001:0797c07": "難，無上道亦然；人命難得，佛世難值。釋迦",
    "T16n0696_001:0797c08": "文佛本出阿僧祇劫時，佛身作白衣時，累功",
    "T16n0696_001:0797c09": "積德，每生自剋；展轉五道，不貪財寶出身施",
    "T16n0696_001:0797c10": "與。自致為王太子，以四月八日，夜半明星出",
    "T16n0696_001:0797c11": "時生。墮地行七步，舉右手而言：『天上天下，",
    "T16n0696_001:0797c12": "我當為人民作師。』[0797c12] 「太子生時，天地皆為大動。",
    "T16n0696_001:0797c13": "第七梵天、第二忉利天王釋，及第一四天王，",
    "T16n0696_001:0797c14": "皆來下，持十二種香湯、雜華，用浴太子身。太",
    "T16n0696_001:0797c15": "子立身作佛，開視道法，以示天下人。」",
    "T16n0696_001:0797c16": "[0797c16] 佛告天下人民：「十方諸佛，皆用四月八日夜",
    "T16n0696_001:0797c17": "半時生；十方諸佛，皆用四月八日夜半時，去",
    "T16n0696_001:0797c18": "家入山行學道；十方諸佛，皆用四月八日夜",
    "T16n0696_001:0797c19": "半時得佛道；十方諸佛，皆用四月八日夜半",
    "T16n0696_001:0797c20": "時般泥洹。」[0797c20] 佛言：「所以用四月八日者何？春",
    "T16n0696_001:0797c21": "夏之際殃罪悉畢，萬物普生毒氣未行，不寒",
    "T16n0696_001:0797c22": "不熱時氣和適。今是佛生日故，諸天下人民",
    "T16n0696_001:0797c23": "共念佛功德，浴佛形像如佛在時，是故以示",
    "T16n0696_001:0797c24": "天下人。」",
    "T16n0696_001:0797c25": "[0797c25] 佛言：「我為菩薩在世時，三十六反為天王釋、",
    "T16n0696_001:0797c26": "三十六反作金輪王、三十六反作飛行皇帝。",
    "T16n0696_001:0797c27": "今日諸賢者，誰有好心善意，念釋迦文佛恩",
    "T16n0696_001:0797c28": "德者，以香華浴佛形像求第一福者，諸天",
    "T16n0696_001:0797c29": "鬼神所證明知。」[0797c29] 佛言：「人身難得，佛經難得",
    "T16n0696_001:0798a01": "聞。能自減省，持五家財物，用浴佛形像，自在",
    "T16n0696_001:0798a02": "所願。欲求度世無為道，長不欲與生死會者，",
    "T16n0696_001:0798a03": "可得；欲求精進勇猛，立身如釋迦文佛者，可",
    "T16n0696_001:0798a04": "得；欲求文殊師利、阿惟越致菩薩飛行教授，",
    "T16n0696_001:0798a05": "人民具相，可得；欲求辟支佛、阿羅漢，可得；欲",
    "T16n0696_001:0798a06": "求閉絕三惡，根本生天上、人間，可得；欲求作",
    "T16n0696_001:0798a07": "第七梵天及第二忉利天王釋，可得；欲作飛",
    "T16n0696_001:0798a08": "行皇帝，可得；欲在世間豪貴，可得；欲求財富",
    "T16n0696_001:0798a09": "巨億萬家生，可得；欲求百子千孫，可得；欲",
    "T16n0696_001:0798a10": "求長壽無病，可得。世間人寧亡身上一臠肉，",
    "T16n0696_001:0798a11": "不欲亡一錢，人生不持一錢來，死亦不持一",
    "T16n0696_001:0798a12": "錢去，財物故留世間，死當受苦惱；持用浴",
    "T16n0696_001:0798a13": "佛，生死與俱，無有斷絕。」[0798a13] 佛言：「閻浮利內",
    "T16n0696_001:0798a14": "外諸天梵釋、鬼神、龍，皆當擁護浴佛形像者，",
    "T16n0696_001:0798a15": "從是因緣，得佛泥洹道。」[0798a15] 佛言：「諸持好香、湯，",
    "T16n0696_001:0798a16": "浴佛形像者，自得其福，所在清淨名聞；持",
    "T16n0696_001:0798a17": "好花上佛者，自得其福，端正好色無比；持",
    "T16n0696_001:0798a18": "繒幡上佛者，自得其福，在所從生常得自然，",
    "T16n0696_001:0798a19": "好衣無極。」[0798a19] 佛言：「我累功積德行善至誠，持",
    "T16n0696_001:0798a20": "戒、忍辱、精進、一心、智慧，乃自致得作佛耳。",
    "T16n0696_001:0798a21": "[0798a21] 「灌佛形像所得多少，當作三分分之：一者",
    "T16n0696_001:0798a22": "為佛錢、二者為法錢、三者為比丘僧錢。佛",
    "T16n0696_001:0798a23": "錢繕作佛形像，若金、若銅、若木、若泥、若&#x5850;、若",
    "T16n0696_001:0798a24": "畫，以佛錢修治之；法錢者，架立樓塔、精舍、",
    "T16n0696_001:0798a25": "籬落、牆壁、內外屋，是為法錢；比丘僧有萬錢，",
    "T16n0696_001:0798a26": "千比丘當共分之。若無眾比丘，但一分作，有",
    "T16n0696_001:0798a27": "以一分給與法錢。數人亦三分分之，出以一",
    "T16n0696_001:0798a28": "分。持後法錢、僧錢，一文以上不可妄用，私",
    "T16n0696_001:0798a29": "取一錢自私用，以為施惠，見世貧極，後長受",
    "T16n0696_001:0798b01": "苦。寧以利刀割肉，以施惠人，不以灌佛一錢，",
    "T16n0696_001:0798b02": "私作恩惠；寧吞洋銅，不以灌佛一錢以作恩",
    "T16n0696_001:0798b03": "分；寧自投大火中，不以灌佛一錢與妻子，若",
    "T16n0696_001:0798b04": "共持治，生飯食也，今現世當受恐怖，後世魂",
    "T16n0696_001:0798b05": "神，當受是痛。世人多有發意求所願者，布施",
    "T16n0696_001:0798b06": "之日，不計少多，趣使充饒事業，必敬者疲極。",
    "T16n0696_001:0798b07": "眾家殘肴饌，噉食不盡，當持那置。」[0798b07] 佛言：「少",
    "T16n0696_001:0798b08": "多皆當，送以給與，守嵩寺中，持法沙門。眾僧",
    "T16n0696_001:0798b09": "自共分，以出物當望生。云何春種食之，福那",
    "T16n0696_001:0798b10": "得生耶？不應各各竟分、分歸與妻子。是為種",
    "T16n0696_001:0798b11": "於石上，根株焦盡終無生時。今以布施者餘",
    "T16n0696_001:0798b12": "福，重以施眾僧，是為施一得萬倍。",
    "T16n0696_001:0798b13": "[0798b13] 「四月八日浴佛法，都梁、藿香、艾納，合三種",
    "T16n0696_001:0798b14": "草香，挼而漬之，此則青色水；若香少，可以",
    "T16n0696_001:0798b15": "紺黛、秦皮，權代之矣。&#x6B1D;金香手挼而漬之",
    "T16n0696_001:0798b16": "於水中，挼之以作赤水；若香少若乏無者，",
    "T16n0696_001:0798b17": "可以面色權代之。丘隆香擣而後漬之，以作",
    "T16n0696_001:0798b18": "白色水；香少可以胡粉足之，若乏無者，可",
    "T16n0696_001:0798b19": "以白粉權代之。白附子擣而後漬之，以作黃",
    "T16n0696_001:0798b20": "色水；若乏無白附子者，可以梔子權代之。",
    "T16n0696_001:0798b21": "玄水為黑色，最後為清淨，今見井華水名玄",
    "T16n0696_001:0798b22": "水耳。",
    "T16n0696_001:0798b23": "[0798b23] 「右五色水灌，如上疏。",
    "T16n0696_001:0798b24": "[0798b24] 「以水清淨灌像訖，以白練若白綿拭之矣，斷",
    "T16n0696_001:0798b25": "後自占更灌，名曰清淨灌。其福與第一福無",
    "T16n0696_001:0798b26": "異也。」",
    "T16n0696_001:0798b27": "佛說摩訶剎頭經",
    "T16n0696_001:0798b28": "[0798b28] (此經，宋藏即云：灌洗佛形像經，法炬譯。撿尋經文，與宋藏",
    "T16n0696_001:0798b29": "中《摩訶剎頭經》相濫，即宋藏錯亂。今按丹本，此經&#x5374;是"
}