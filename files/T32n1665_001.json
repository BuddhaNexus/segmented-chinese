{
    "T32n1665_001:0572b19": "No. 1665",
    "T32n1665_001:0572b20": "金剛頂瑜伽中發阿耨多羅三",
    "T32n1665_001:0572b21": "藐三菩提心論(亦名瑜伽總持釋門說菩提心觀行修行義)",
    "T32n1665_001:0572b23": "開府儀同三司特進試鴻臚卿",
    "T32n1665_001:0572b24": "肅國公食邑三千戶賜紫贈司空",
    "T32n1665_001:0572b25": "諡大鑑正號大廣智大興善寺",
    "T32n1665_001:0572b26": "三藏沙門不空奉 詔譯",
    "T32n1665_001:0572b27": "[0572b27] 大廣智阿闍梨云。若有上根上智之人。不",
    "T32n1665_001:0572b28": "樂外道二乘法。有大度量。勇銳無惑者。宜",
    "T32n1665_001:0572b29": "修佛乘。當發如是心。我今志求阿耨多",
    "T32n1665_001:0572c01": "羅三藐三菩提不求餘果。誓心決定故。魔",
    "T32n1665_001:0572c02": "宮震動。十方諸佛皆悉證知。常在人天。受",
    "T32n1665_001:0572c03": "勝快樂。所生之處。憶持不忘若願成瑜伽",
    "T32n1665_001:0572c04": "中諸菩薩身者。亦名發菩提心。何者謂此",
    "T32n1665_001:0572c05": "諸尊。皆同大毘盧遮那佛身。如人貪名官",
    "T32n1665_001:0572c06": "者發求名官心修理名官行。若貪財寶",
    "T32n1665_001:0572c07": "者。發求財寶心。作經營財物行。凡人欲",
    "T32n1665_001:0572c08": "求善之與惡。皆先標其心。而後成其",
    "T32n1665_001:0572c09": "志。所以求菩提者。發菩提心。修菩提行。",
    "T32n1665_001:0572c10": "既發如是心已。須知菩提心之行相。其行",
    "T32n1665_001:0572c11": "相者。三門分別。諸佛菩薩。昔在因地。發是",
    "T32n1665_001:0572c12": "心已。勝義。行願。三摩地為戒。乃至成佛。無",
    "T32n1665_001:0572c13": "時暫忘。唯真言法中。即身成佛故。是故說",
    "T32n1665_001:0572c14": "三摩地於諸教中。闕而不言。一者行願。",
    "T32n1665_001:0572c15": "二者勝義。三者三摩地。",
    "T32n1665_001:0572c16": "[0572c16] 初行願者。謂修習之人。常懷如是心。我當",
    "T32n1665_001:0572c17": "利益安樂無餘有情界。觀十方含識猶如",
    "T32n1665_001:0572c18": "己身。所言利益者。謂勸發一切有情。悉令",
    "T32n1665_001:0572c19": "安住無上菩提。終不以二乘之法而令",
    "T32n1665_001:0572c20": "得度真言行人。知一切有情。皆含如來",
    "T32n1665_001:0572c21": "藏性皆堪安住無上菩提。是故不以二乘",
    "T32n1665_001:0572c22": "之法而令得度。故華嚴經云。無一眾生而",
    "T32n1665_001:0572c23": "不具有如來智慧。但以妄想顛倒執著",
    "T32n1665_001:0572c24": "而不證得。若離妄想。一切智。自然智。無礙",
    "T32n1665_001:0572c25": "智。則得現前。所言安樂者。謂行人。即知",
    "T32n1665_001:0572c26": "一切眾生畢竟成佛故。不敢輕慢。又於大",
    "T32n1665_001:0572c27": "悲門中。尤宜拯救。眾生所求皆與而給付",
    "T32n1665_001:0572c28": "之。乃至身命而不&#x608B;惜其命安存。使令悅",
    "T32n1665_001:0572c29": "樂。既親近已。信任師言。因其相親。亦可教",
    "T32n1665_001:0573a01": "導。眾生愚矇。不可強度。真言行者。方便引",
    "T32n1665_001:0573a02": "進。",
    "T32n1665_001:0573a03": "[0573a03] 二勝義者。觀一切法無自性。云何無自性。",
    "T32n1665_001:0573a04": "謂凡夫執著名聞利養資生之具。務以安身。",
    "T32n1665_001:0573a05": "恣行三毒五欲。真言行人誠可厭患誠可",
    "T32n1665_001:0573a06": "棄捨。又諸外道等。戀其身命。或助以藥物。",
    "T32n1665_001:0573a07": "得仙宮住壽。或復生天以為究竟。真言行",
    "T32n1665_001:0573a08": "人。應觀彼等業力若盡。未離三界煩惱尚",
    "T32n1665_001:0573a09": "存。宿殃未殄。惡念旋起。當後之時。沈淪",
    "T32n1665_001:0573a10": "苦海。難可出離。當知外道之法。亦同幻夢",
    "T32n1665_001:0573a11": "陽焰也。又二乘之人。聲聞執四諦法。緣覺",
    "T32n1665_001:0573a12": "執十二因緣。知四大五陰畢竟磨滅。深起",
    "T32n1665_001:0573a13": "厭離。破眾生執。勤修本法。剋證其果。趣",
    "T32n1665_001:0573a14": "大涅槃。以為究竟。真言行者。當觀二",
    "T32n1665_001:0573a15": "乘之人。雖破人執猶有法執。但靜意",
    "T32n1665_001:0573a16": "識不知其他。又成果位。已灰身滅智。",
    "T32n1665_001:0573a17": "趣其涅槃。如大虛空湛然常寂。有定性",
    "T32n1665_001:0573a18": "者。難可發生。要待劫限等滿。方乃發生。若",
    "T32n1665_001:0573a19": "不定性者。無論劫限。遇緣便迴心向大。從",
    "T32n1665_001:0573a20": "化城起為已超三界。謂宿信佛故。乃蒙",
    "T32n1665_001:0573a21": "諸佛菩薩而以方便。遂發大心。乃從初十",
    "T32n1665_001:0573a22": "信。下遍歷諸位。經三無數劫難行苦行。然",
    "T32n1665_001:0573a23": "得成佛。既知聲聞緣覺。智慧狹劣。亦不可",
    "T32n1665_001:0573a24": "樂。又有眾生。發大乘心。行菩薩行。於諸",
    "T32n1665_001:0573a25": "法門。無不遍修。復經三阿僧祇劫修六度",
    "T32n1665_001:0573a26": "萬行。皆悉具足。然證佛果。久遠而成。斯由",
    "T32n1665_001:0573a27": "所習法散致有次第。今真言行人。如前觀",
    "T32n1665_001:0573a28": "已。復發利益安樂無餘眾生界一切眾生",
    "T32n1665_001:0573a29": "心。以大悲決定。永超外道二乘境界。復修",
    "T32n1665_001:0573b01": "瑜伽勝上法。能從凡入佛位者。亦超十",
    "T32n1665_001:0573b02": "地菩薩境界。又深知一切法無自性。云何",
    "T32n1665_001:0573b03": "無自性。前已旨陳。夫迷途之法。從妄想",
    "T32n1665_001:0573b04": "生。乃至展轉。成無量無邊煩惱。輪迴六趣",
    "T32n1665_001:0573b05": "者。若覺悟已。妄想止除。種種法滅。故無自",
    "T32n1665_001:0573b06": "性。復次諸佛慈悲。從真起用。救攝眾生。應",
    "T32n1665_001:0573b07": "病與藥。施諸法門。隨其煩惱對治迷津",
    "T32n1665_001:0573b08": "遇&#x6830;達於彼岸。法亦應捨。無自性故。",
    "T32n1665_001:0573b09": "如大毘盧遮那成佛經云。諸法無相。謂虛",
    "T32n1665_001:0573b10": "空相。作是觀已。名勝義菩提心。當知一切",
    "T32n1665_001:0573b11": "法空。已悟法本無生。心體自如。不見身",
    "T32n1665_001:0573b12": "心。住於寂滅平等究竟真實之智。令無退",
    "T32n1665_001:0573b13": "失。妄心若起。知而勿隨。妄若息時。心源空",
    "T32n1665_001:0573b14": "寂。萬德斯具。妙用無窮。所以十方諸佛。以勝",
    "T32n1665_001:0573b15": "義行願為戒。但具此心者。能轉法輪。自他",
    "T32n1665_001:0573b16": "俱利。如華嚴經云。",
    "T32n1665_001:0573b17": " 悲光慧為主  方便共相應",
    "T32n1665_001:0573b18": " 信解清淨心  如來無量力",
    "T32n1665_001:0573b19": " 無礙智現前  自悟不由他",
    "T32n1665_001:0573b20": " 具足同如來  發此最勝心",
    "T32n1665_001:0573b21": " 佛子始發生  如是妙寶心",
    "T32n1665_001:0573b22": " 則超凡夫位  入佛所行處",
    "T32n1665_001:0573b23": " 生在如來家  種族無瑕玷",
    "T32n1665_001:0573b24": " 與佛共平等  決成無上覺",
    "T32n1665_001:0573b25": " 纔生如是心  即得入初地",
    "T32n1665_001:0573b26": " 心樂不可動  譬如大山王",
    "T32n1665_001:0573b27": "[0573b27] 又准華嚴經云。從初地乃至十地。於地",
    "T32n1665_001:0573b28": "地中。皆以大悲為主。如無量壽觀經云。",
    "T32n1665_001:0573b29": "佛心者。大慈悲是。又涅槃經云。南無純陀。身",
    "T32n1665_001:0573c01": "雖人身。心同佛心。又云。",
    "T32n1665_001:0573c02": " 憐愍世間大醫王  身及智慧俱寂靜",
    "T32n1665_001:0573c03": " 無我法中有真我  是故敬禮無上尊",
    "T32n1665_001:0573c04": " 發心畢竟二無別  如是二心先心難",
    "T32n1665_001:0573c05": " 自未得度先度他  是故我禮初發心",
    "T32n1665_001:0573c06": " 發心已為人天師  勝出聲聞及緣覺",
    "T32n1665_001:0573c07": " 如是發心過三界  是故得名最無上",
    "T32n1665_001:0573c08": "[0573c08] 如大毘盧遮那經云。菩提為因。大悲為根。",
    "T32n1665_001:0573c09": "方便為究竟。",
    "T32n1665_001:0573c10": "[0573c10] 第三言三摩地者。真言行人如是觀已。云",
    "T32n1665_001:0573c11": "何能證無上菩提。當知法爾應住普賢大",
    "T32n1665_001:0573c12": "菩提心。一切眾生本有薩埵。為貪瞋癡煩惱",
    "T32n1665_001:0573c13": "之所縛故。諸佛大悲。以善巧智。說此甚深",
    "T32n1665_001:0573c14": "祕密瑜伽。令修行者。於內心中。觀白月",
    "T32n1665_001:0573c15": "輪。由作此觀。照見本心。湛然清淨。猶如滿",
    "T32n1665_001:0573c16": "月光遍虛空無所分別。亦名覺了。亦名",
    "T32n1665_001:0573c17": "淨法界。亦名實相般若波羅蜜海。能含種種",
    "T32n1665_001:0573c18": "無量珍寶三摩地猶如滿月潔白分明。何者。",
    "T32n1665_001:0573c19": "為一切有情。悉含普賢之心。我見自心。形",
    "T32n1665_001:0573c20": "如月輪。何故以月輪為喻。謂滿月圓明",
    "T32n1665_001:0573c21": "體。則與菩提心相類。凡月輪有一十六分。",
    "T32n1665_001:0573c22": "喻瑜伽中金剛薩埵至金剛拳有十六大",
    "T32n1665_001:0573c23": "菩薩者。於三十七尊中。五方佛位。各表一",
    "T32n1665_001:0573c24": "智。東方阿&#x95A6;佛。因成大圓鏡智。亦名金",
    "T32n1665_001:0573c25": "剛智也。南方寶生佛。由成平等性智。亦名",
    "T32n1665_001:0573c26": "灌頂智也。西方阿彌陀佛。由成妙觀察智。",
    "T32n1665_001:0573c27": "亦名蓮華智。亦名轉法輪智也。北方不",
    "T32n1665_001:0573c28": "空成就佛。由成成所作智。亦名羯磨智也。",
    "T32n1665_001:0573c29": "中方毘盧遮那佛。由成法界智為本。已上",
    "T32n1665_001:0574a01": "四佛智出生四波羅蜜菩薩焉。四菩薩。即",
    "T32n1665_001:0574a02": "金寶法業也。三世一切諸聖賢。生成養育",
    "T32n1665_001:0574a03": "之母。於是印成法界體性中。流出四佛也。",
    "T32n1665_001:0574a04": "四方如來。各攝四菩薩。東方阿&#x95A6;佛攝四菩",
    "T32n1665_001:0574a05": "薩。金剛薩埵。金剛王。金剛愛。善哉。為四",
    "T32n1665_001:0574a06": "菩薩也。南方寶生佛攝四菩薩。金剛寶。金",
    "T32n1665_001:0574a07": "剛光。金剛幢。金剛笑。為四菩薩也。西方阿",
    "T32n1665_001:0574a08": "彌陀佛攝四菩薩。金剛法。金剛利。金剛因。",
    "T32n1665_001:0574a09": "金剛語。為四菩薩也。北方不空成就佛攝",
    "T32n1665_001:0574a10": "四菩薩。金剛業。金剛護。金剛牙。金剛拳。為",
    "T32n1665_001:0574a11": "四菩薩也。四方佛各四菩薩。為十六大菩",
    "T32n1665_001:0574a12": "薩也。於三十七尊中。除五佛四波羅蜜及",
    "T32n1665_001:0574a13": "後四攝八供養。但取十六大菩薩為四方佛",
    "T32n1665_001:0574a14": "所攝也。又摩訶般若經中。內空至無性自",
    "T32n1665_001:0574a15": "性空。亦有十六義。一切有情於心質中。有",
    "T32n1665_001:0574a16": "一分淨性。眾行皆備。其體極微妙。皎然明白。",
    "T32n1665_001:0574a17": "乃至輪迴六趣。變不變易。如月十六分之",
    "T32n1665_001:0574a18": "一。凡月其一分明相。若當合宿之際。但為日",
    "T32n1665_001:0574a19": "光。奪其明性。所以不現。後起月初。日日漸",
    "T32n1665_001:0574a20": "加。至十五日圓滿無礙。所以觀行者。初以",
    "T32n1665_001:0574a21": "阿字發起本心中分明。即漸令潔白分",
    "T32n1665_001:0574a22": "明。證無生智。夫阿字者。一切法本不生義。",
    "T32n1665_001:0574a23": "[0574a23] 准毘盧遮那經疏釋阿字。具有五義。一者阿",
    "T32n1665_001:0574a24": "字(短聲)是菩提心。二阿字(引聲)是菩提行。三暗",
    "T32n1665_001:0574a25": "字(長聲)是證菩提義。四惡字(短聲)是般涅槃義。五",
    "T32n1665_001:0574a26": "惡字(引聲)是具足方便智義。又將阿字。配解法",
    "T32n1665_001:0574a27": "華經中開示悟入四字也。開佛知見。雙",
    "T32n1665_001:0574a28": "開菩提涅槃如初阿字。是菩提心義也。示",
    "T32n1665_001:0574a29": "字者。示佛知見。如第二阿字。是菩提行義",
    "T32n1665_001:0574b01": "也。悟字者。悟佛知見。如第三暗字。是證菩",
    "T32n1665_001:0574b02": "提義也。入字者。入佛知見。如第四惡字。是",
    "T32n1665_001:0574b03": "般涅槃義。總而言之。具足成就。第五惡字。",
    "T32n1665_001:0574b04": "是方便善巧智圓滿義也。",
    "T32n1665_001:0574b05": "[0574b05] 即讚阿字是菩提心義。頌曰。",
    "T32n1665_001:0574b06": " 八葉白蓮一肘門  炳現阿字素光色",
    "T32n1665_001:0574b07": " 禪智俱入金剛縛  召入如來寂靜智",
    "T32n1665_001:0574b08": "[0574b08] 扶會阿字者。揩實決定觀之。當觀圓明",
    "T32n1665_001:0574b09": "淨識。若纔見者。則名見真勝義諦。若常見",
    "T32n1665_001:0574b10": "者。則入菩薩初地。若轉漸增長。則廓周法",
    "T32n1665_001:0574b11": "界。量等虛空。卷舒自在。當具一切智。凡修",
    "T32n1665_001:0574b12": "習瑜伽觀行人。當須具修三密行。證悟五",
    "T32n1665_001:0574b13": "相成身義也。所言三密者。一身密者。如結",
    "T32n1665_001:0574b14": "契印召請聖眾是也。二語密者。如密誦真",
    "T32n1665_001:0574b15": "言文句了了分明。無謬誤也。三意密",
    "T32n1665_001:0574b16": "者。如住瑜伽相應白淨月圓觀菩提心。",
    "T32n1665_001:0574b17": "[0574b17] 次明五相成身者。一是通達心。二是菩提",
    "T32n1665_001:0574b18": "心。三是金剛心。四是金剛身。五是證無上菩",
    "T32n1665_001:0574b19": "提獲金剛堅固身也。然此五相具備方成本",
    "T32n1665_001:0574b20": "尊身也。其圓明則普賢身也。亦是普賢心也。",
    "T32n1665_001:0574b21": "與十方諸佛同之。亦乃三世修行證有前",
    "T32n1665_001:0574b22": "後。及達悟也無去來今。凡人心如合蓮",
    "T32n1665_001:0574b23": "華。佛心如滿月。此觀若成。十方國土。若淨",
    "T32n1665_001:0574b24": "若穢。六道含識。三乘行位。及三世國土成壞。",
    "T32n1665_001:0574b25": "眾生業差別。菩薩因地行相。三世諸佛。悉於",
    "T32n1665_001:0574b26": "中現證本尊身。滿足普賢一切行願故。大",
    "T32n1665_001:0574b27": "毘盧遮那經云。如是真實心。故佛所宣說。",
    "T32n1665_001:0574b28": "問前言二乘之人。有法執故。不得成佛。今",
    "T32n1665_001:0574b29": "復令修菩提心三摩地者。云何差別。答二",
    "T32n1665_001:0574c01": "乘之人。有法執故。久久證理。沈空滯寂。限",
    "T32n1665_001:0574c02": "以劫數。然發大心。又乘散善門中。經無數",
    "T32n1665_001:0574c03": "劫。是故足可厭離。不可依止。今真言行人。",
    "T32n1665_001:0574c04": "既破人法二執。雖能正見真實之智。或",
    "T32n1665_001:0574c05": "為無始間隔。未能證於如來一切智智。",
    "T32n1665_001:0574c06": "欲求妙道。修持次第。從凡入佛位者。即此",
    "T32n1665_001:0574c07": "三摩地者。能達諸佛自性。悟諸佛法身。證",
    "T32n1665_001:0574c08": "法界體性智。成大毘盧遮那佛。自性身。受用",
    "T32n1665_001:0574c09": "身。變化身。等流身等流身。為行人。未證",
    "T32n1665_001:0574c10": "故。理宜修之。故大毘盧遮那經云。悉地從",
    "T32n1665_001:0574c11": "心生。如金剛頂瑜伽經說。一切義成就菩",
    "T32n1665_001:0574c12": "薩。初坐金剛座。取證無上道。遂蒙諸佛授",
    "T32n1665_001:0574c13": "此心地。然能證果。凡今之人。若心決定。如",
    "T32n1665_001:0574c14": "教修行。不起于座。三摩地現前。應是成就",
    "T32n1665_001:0574c15": "本尊之身。故大毘盧遮那經云供養次第法",
    "T32n1665_001:0574c16": "云。若無勢力廣增益。住法但觀菩提心。佛",
    "T32n1665_001:0574c17": "說此中具萬行。漸足清白純淨法也。此",
    "T32n1665_001:0574c18": "菩提心。能包藏一切諸佛功德法故。若修證",
    "T32n1665_001:0574c19": "出現。則為一切導師。若歸本則是密嚴國",
    "T32n1665_001:0574c20": "土不起于座能成一切事。讚菩提心曰。",
    "T32n1665_001:0574c21": " 若人求佛慧  通達菩提心",
    "T32n1665_001:0574c22": " 父母所生身  速證大覺位",
    "T32n1665_001:0574c23": "金剛頂瑜伽中發阿耨多羅三藐三菩提心論"
}