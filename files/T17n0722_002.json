{
    "T17n0722_002:0422a02": "妙法聖念處經卷第二",
    "T17n0722_002:0422a04": "大宋西天中印度摩伽陀國",
    "T17n0722_002:0422a05": "那爛陀寺三藏傳教大師賜紫",
    "T17n0722_002:0422a06": "沙門臣法天奉　詔譯",
    "T17n0722_002:0422a07": "爾時，會中諸苾芻等，聞佛所說——地獄焚燒，受",
    "T17n0722_002:0422a08": "苦無量——悲啼雨淚，禮敬佛足，而白佛言：「此諸",
    "T17n0722_002:0422a09": "地獄受罪有情，修何因行，免於未來諸苦痛",
    "T17n0722_002:0422a10": "惱，不被纏縛，速得解脫？唯願慈悲，利益未",
    "T17n0722_002:0422a11": "來，敷演斯事。」",
    "T17n0722_002:0422a12": "爾時，世尊告苾芻言：「諦聽，諦聽！吾今為汝分",
    "T17n0722_002:0422a13": "別解說。若復有人修諸淨戒，離於邪執愚迷",
    "T17n0722_002:0422a14": "顛倒，已所作罪懺令不增，未作之罪防護不",
    "T17n0722_002:0422a15": "生，修習聞思及諸善業，捨離慳貪、欺詐、暴",
    "T17n0722_002:0422a16": "惡，深信因果。由此因緣，不受焚燒地獄之苦。」",
    "T17n0722_002:0422a17": "佛告比丘：「若復有人欲求遠離焚燒冤害——不",
    "T17n0722_002:0422a18": "飲諸酒、修施戒業。苾芻應知，酒失最上，破壞",
    "T17n0722_002:0422a19": "善法；酒失最上，能壞聰慧；酒失最上，能壞",
    "T17n0722_002:0422a20": "安樂；酒失最上，遠離善友；酒失最上，能生諸",
    "T17n0722_002:0422a21": "病；酒失最上，破壞解脫；酒失最上；冤家得",
    "T17n0722_002:0422a22": "便；酒失最上，財物散壞；酒失最上，增長非",
    "T17n0722_002:0422a23": "法；酒失最上，遠離珍寶；酒失最上，亂說是",
    "T17n0722_002:0422a24": "非；酒失最上，散亂轉增；酒失最上，能生貪",
    "T17n0722_002:0422a25": "忿；酒失最上，無明增長；酒失最上，忠實變",
    "T17n0722_002:0422a26": "詐；酒失最上，顯露隱密；酒失最上，煩惱轉",
    "T17n0722_002:0422a27": "增；酒失最上，成就地獄；酒失最上，焚燒善",
    "T17n0722_002:0422a28": "根；酒失最上，毀壞三寶；酒失最上，惡名流",
    "T17n0722_002:0422a29": "布；酒失最上，醉變膿血；酒失最上，香變臭",
    "T17n0722_002:0422b01": "穢；酒失最上，增長三塗。",
    "T17n0722_002:0422b02": "「比丘應知，酒能毀壞色、無色業；酒能焚燒四",
    "T17n0722_002:0422b03": "果聖業；酒能增長暴惡之業；酒能不信正實",
    "T17n0722_002:0422b04": "因果；酒能增長煩惱諸苦；酒能發起口四過",
    "T17n0722_002:0422b05": "非及怖畏事；酒能數起貢高、欺詐；酒能毀謗",
    "T17n0722_002:0422b06": "善友知識；酒能恒處眾苦憂惱；酒能增長",
    "T17n0722_002:0422b07": "一切諸非；酒墮有情黑暗之處；酒墮有情餓",
    "T17n0722_002:0422b08": "鬼、傍生；酒能遠離聰明智慧；酒能遠離諸天",
    "T17n0722_002:0422b09": "神仙；酒能毀壞轉佛法輪；酒能增長婬欲熾",
    "T17n0722_002:0422b10": "盛；酒能破壞清淨梵行；酒能增長我慢放逸；",
    "T17n0722_002:0422b11": "酒似於風破壞世間；酒能壞亂長者之行；酒",
    "T17n0722_002:0422b12": "能忘失忍辱之心；酒能迷亂世間聰慧；酒能",
    "T17n0722_002:0422b13": "毀謗解脫之法；酒能遠離諸佛淨戒。」",
    "T17n0722_002:0422b14": "爾時，世尊告比丘言：「酒有如是種種過非，應",
    "T17n0722_002:0422b15": "當遠離。比丘應知，飲酒之人，但貪美味，不慮",
    "T17n0722_002:0422b16": "苦果。由此為因，墮於地獄受種種苦；從地獄",
    "T17n0722_002:0422b17": "出，若生人中，愚昧貧乏，不信因果，毀謗正",
    "T17n0722_002:0422b18": "法，輕慢賢善，煩惱增多，婬欲熾盛，遠離解",
    "T17n0722_002:0422b19": "脫，暴惡纏縛，纖毫之善而非修習，極惡之",
    "T17n0722_002:0422b20": "因恒時親近；如是展轉，輪迴諸趣，無解脫",
    "T17n0722_002:0422b21": "時。",
    "T17n0722_002:0422b22": "「比丘應知，思惟離妄，修習正行，慎護三業，彼",
    "T17n0722_002:0422b23": "苦澁罪，獲報艱辛，疼痛難任，焚燒決定。是",
    "T17n0722_002:0422b24": "故，比丘應當遠離一切過非及諸怖畏。",
    "T17n0722_002:0422b25": "「比丘應知，自作自受他不能免，彼殺生等，十",
    "T17n0722_002:0422b26": "不善業，果感不虛。」",
    "T17n0722_002:0422b27": "爾時，世尊說伽陀曰：",
    "T17n0722_002:0422b28": "「身語業非虛，　　輪迴諸惡趣，",
    "T17n0722_002:0422b29": "　自作自纏縛，　　善逝不能救。」",
    "T17n0722_002:0422c01": "爾時，世尊說此偈已，告諸比丘：「一切瞋恚及",
    "T17n0722_002:0422c02": "於妄語，應當遠離。由此為因，墮諸惡趣受種",
    "T17n0722_002:0422c03": "種苦；後生人中，貧乏卑賤，凡所發言多增穢",
    "T17n0722_002:0422c04": "惡，傷犯於他猶如刀斧；亦如餓鬼，自業所",
    "T17n0722_002:0422c05": "招，焚燒飲食，此業亦然；焚燒眾善，惡名流",
    "T17n0722_002:0422c06": "布，見聞不喜。若有智者遠離妄語，發言誠",
    "T17n0722_002:0422c07": "諦，人皆信受，美名流布，猶如香氣聞皆歡",
    "T17n0722_002:0422c08": "喜。",
    "T17n0722_002:0422c09": "「比丘應知，若復有人發於實語，遠離苦惱、虛",
    "T17n0722_002:0422c10": "妄、邪執，猶如珍寶，堪任受用；亦如燈明照了",
    "T17n0722_002:0422c11": "物像；實語亦爾，聞皆信受。由此因緣，天上",
    "T17n0722_002:0422c12": "自在解脫諸苦。捨離穢惡、虛妄之聲，算數藝",
    "T17n0722_002:0422c13": "能，安住最勝，趣向解脫；財富無量，普濟貧",
    "T17n0722_002:0422c14": "乏，智慧光明，莊嚴第一，庫藏豐盈，遠離煩",
    "T17n0722_002:0422c15": "惱；若生人中，尊豪最上，種種莊嚴自在具",
    "T17n0722_002:0422c16": "足，利益有情，孤獨貧乏乃至知識，悉皆利",
    "T17n0722_002:0422c17": "樂。恒說真實，猶如火毒燒照最上嶮惡途路，",
    "T17n0722_002:0422c18": "如毒遠離。是故，妄語一切時中應當捨離，",
    "T17n0722_002:0422c19": "及諸纏縛、怖畏等罪。",
    "T17n0722_002:0422c20": "「復次，比丘！有情妄語，墮大地獄受諸苦惱，身",
    "T17n0722_002:0422c21": "分破裂。如青蓮花琰魔獄卒，為彼罪人而說",
    "T17n0722_002:0422c22": "偈言：",
    "T17n0722_002:0422c23": "「『虛妄地獄因，　　眾苦自心造，",
    "T17n0722_002:0422c24": "　　娑伽水有盡，　　此業報無窮。』」",
    "T17n0722_002:0422c25": "爾時，世尊告諸比丘：「若復有人捨離妄語，如",
    "T17n0722_002:0422c26": "捨苦澁，獲味甘美。比丘應知，修習智慧，愛樂",
    "T17n0722_002:0422c27": "真實，莊嚴自身，功德最勝，猶如甘露，能離過",
    "T17n0722_002:0422c28": "患。愚夫迷倒，不了苦因，熾然造作暴惡之",
    "T17n0722_002:0422c29": "業，損害憎嫌一切過非，恒時不息，墮諸地",
    "T17n0722_002:0423a01": "獄，遠離安樂及以真實；若得人身，見聞不喜，",
    "T17n0722_002:0423a02": "增多過患，龍天嫌厭，愚迷虛妄，善友如冤，",
    "T17n0722_002:0423a03": "非曾親近，恒習諸惡，無時暫捨，輪迴受苦而",
    "T17n0722_002:0423a04": "無窮盡。比丘應知，真實最上，智者修習，猶如",
    "T17n0722_002:0423a05": "甘露，遠離過非，恒時安樂；亦如涅槃，苦惱不",
    "T17n0722_002:0423a06": "侵，遠離無義及四相等。又如聖境，愛樂最上；",
    "T17n0722_002:0423a07": "真實亦爾，聞皆歡喜。又如暗室，明燈最上，能",
    "T17n0722_002:0423a08": "了物像；真實亦爾，聞非疑謗。又如良藥，能息",
    "T17n0722_002:0423a09": "苦惱，乃至鬼魅皆能遠離；真實亦爾，解脫地",
    "T17n0722_002:0423a10": "獄及諸苦惱。愚迷輪迴諸惡趣中，受苦展轉",
    "T17n0722_002:0423a11": "業報無窮，墮諸地獄不得解脫，受種種苦發",
    "T17n0722_002:0423a12": "聲號哭。空中有聲告諸罪人：『汝等勿哭，自作",
    "T17n0722_002:0423a13": "自受，怨於何人。』煩惱迷覆自心虛妄，不能遠",
    "T17n0722_002:0423a14": "離解脫眾苦。若復有人恒不妄語，猶如甘露，",
    "T17n0722_002:0423a15": "人皆愛樂，普益自他；若行妄語，猶如毒藥，損",
    "T17n0722_002:0423a16": "惱自他，不得安隱。虛妄亦爾，墮於嶮處，受大",
    "T17n0722_002:0423a17": "苦惱。如是虛妄，生生之中，應當捨離，修習淨",
    "T17n0722_002:0423a18": "行，解脫諸苦。真實莊嚴種種智慧，慳貪諸",
    "T17n0722_002:0423a19": "惑及不善業，伏斷無餘。",
    "T17n0722_002:0423a20": "「比丘應知，有情虛妄，煩惱纏縛，猶如器仗刀",
    "T17n0722_002:0423a21": "劍等物，損害有情，不得安隱。若復有人真實",
    "T17n0722_002:0423a22": "離妄，財法惠施，饒益有情，最勝功德而無有",
    "T17n0722_002:0423a23": "盡，乃至獲於安樂自在。",
    "T17n0722_002:0423a24": "「若復有人遠離真實及諸智慧，恒造惡業，輪",
    "T17n0722_002:0423a25": "迴諸趣，受種種苦：刀兵、飢饉、風、火、疾疫，飄溺",
    "T17n0722_002:0423a26": "焚燒，冤家非一，眾苦聚會，逼迫酸疼。一切暴",
    "T17n0722_002:0423a27": "惡，自作自受，業報非虛。",
    "T17n0722_002:0423a28": "「比丘應知，愚夫妄執：此彼世間無因、無果及",
    "T17n0722_002:0423a29": "無作用，散亂橫計，增長非法，遠離善法。愚迷",
    "T17n0722_002:0423b01": "有情，不了因果，墮諸黑暗輪轉不息，苦惱無",
    "T17n0722_002:0423b02": "窮。佛大慈悲說希有法，導彼愚迷，令心省",
    "T17n0722_002:0423b03": "悟，捨離眾魔及諸驚怖。」",
    "T17n0722_002:0423b04": "佛告比丘：「地獄有情，被業所牽，處於黑暗，恒",
    "T17n0722_002:0423b05": "聞惡聲，怖畏迷亂，奔墮火坑焚燒身體，皮乾",
    "T17n0722_002:0423b06": "肉爛猶如枯木；由業力故，涼風觸體，還復",
    "T17n0722_002:0423b07": "如本，依前焚燒，苦惱無量。如是受苦，業盡",
    "T17n0722_002:0423b08": "方免。",
    "T17n0722_002:0423b09": "「比丘應知，勤修善業，遠離惡趣及諸苦惱。人",
    "T17n0722_002:0423b10": "天富樂，自在可愛，趣向涅槃；伏除貪瞋及餘",
    "T17n0722_002:0423b11": "諸惑，勿令侵害；捨離散亂，不造眾惡。地獄酸",
    "T17n0722_002:0423b12": "楚，恒時受苦，應生厭離，解脫輪迴。",
    "T17n0722_002:0423b13": "「若復有人殺害眾生及不與取，毀謗三寶，不",
    "T17n0722_002:0423b14": "信因果，起於虛誑離間彼此，發身等業；慳貪、",
    "T17n0722_002:0423b15": "嫉妬，恒不捨離。命終之後，墮於地獄，受苦無",
    "T17n0722_002:0423b16": "量；如是展轉沈淪惡趣，而不解脫。",
    "T17n0722_002:0423b17": "「比丘應知，由宿業力輪迴生死，纏縛諸有而",
    "T17n0722_002:0423b18": "無窮盡。」",
    "T17n0722_002:0423b19": "佛告比丘：「身、語、意業，不善為因，墮於地獄受",
    "T17n0722_002:0423b20": "苦三時，而無暫息。寧持利刃，斷於舌根，不",
    "T17n0722_002:0423b21": "以此舌說染欲事。所以者何？由此為因，起貪、",
    "T17n0722_002:0423b22": "瞋、癡，廣造惡業，輪轉諸趣不得解脫。皆因虛",
    "T17n0722_002:0423b23": "妄，橫執染欲，於苦計樂，起業煩惱，生死長",
    "T17n0722_002:0423b24": "時不能遠離。又如羂索纏縛有情，染欲亦",
    "T17n0722_002:0423b25": "爾，繫縛有情，墮於地獄獲苦澁果。愚迷有",
    "T17n0722_002:0423b26": "情不能遠離染欲因緣，諂誑暴惡轉增熾",
    "T17n0722_002:0423b27": "盛，焚燒眾善，而無悲愍、廣益有情。",
    "T17n0722_002:0423b28": "「比丘應知，我執如山，惡業似海，煩惱焰猛熾",
    "T17n0722_002:0423b29": "然相續，纏繞不捨，相貌醜惡，驚怖憂惱，恒非",
    "T17n0722_002:0423c01": "安隱。又如虛空遍一切處，惑業苦惱，隨逐有",
    "T17n0722_002:0423c02": "情，恒不捨離無處不有，繫縛有情不令出",
    "T17n0722_002:0423c03": "離。又如世間邪見執我，堅固難拔，僻執繫縛，",
    "T17n0722_002:0423c04": "恒無暫捨，苦惱逼迫，暴惡纏縛，損害艱辛，無",
    "T17n0722_002:0423c05": "怙無依，輪轉生死，周遍一切如火焚燒，受種",
    "T17n0722_002:0423c06": "種苦而無窮盡。",
    "T17n0722_002:0423c07": "「又此我執，顛倒虛妄，愚暗迷亂，或執星辰、或",
    "T17n0722_002:0423c08": "計五根、或執意根，妄為究竟，歸依奉事，而求",
    "T17n0722_002:0423c09": "解脫。由妄執著，我能造因亦能受果；由斯增",
    "T17n0722_002:0423c10": "長身心苦惱，而非遠離地獄輪轉酸楚疼痛，",
    "T17n0722_002:0423c11": "堅執勇猛，纏繞相續，愚迷造作諸不善業；而",
    "T17n0722_002:0423c12": "非悔恨，思惟方便了悟果因，遠離過非，趣求",
    "T17n0722_002:0423c13": "解脫。",
    "T17n0722_002:0423c14": "「比丘應知，若復有人造諸惡業，受報艱辛，處",
    "T17n0722_002:0423c15": "於地獄，乃至劫壞，而非解脫；龍天八部不能",
    "T17n0722_002:0423c16": "守護。所以者何？此諸有情，業繩所牽，受地獄",
    "T17n0722_002:0423c17": "苦。此界壞已，惡業因緣，往於他方餘處受",
    "T17n0722_002:0423c18": "苦，不能遠離。",
    "T17n0722_002:0423c19": "「若復有人，於父母處起殺害想，而生決定，此",
    "T17n0722_002:0423c20": "罪至重！譬如有人，以利刀劍破壞三界一切",
    "T17n0722_002:0423c21": "眾生，比此猶輕。所以者何？父母恩德，反生",
    "T17n0722_002:0423c22": "冤害，獲罪甚重。",
    "T17n0722_002:0423c23": "「若復有人，破僧和合、殺阿羅漢、出佛身血，此",
    "T17n0722_002:0423c24": "罪最重！獲報無間受苦相續，殘害怖畏，治罰",
    "T17n0722_002:0423c25": "恒時；思惟方便，無暫止息；鐵毒火炬，苦[歹*支]無",
    "T17n0722_002:0423c26": "窮，非法纏縛，破壞恐怖，恒常無斷。顛倒愚",
    "T17n0722_002:0423c27": "迷，不能遠離苦澁之果，由此因緣，煩惱業牽，",
    "T17n0722_002:0423c28": "輪迴生死不得解脫。",
    "T17n0722_002:0423c29": "「比丘應知，染欲、妄語應生厭離，悔恨思惟，伏",
    "T17n0722_002:0424a01": "除、棄捨，止息貪愛。勿作是想，何況執著、造作",
    "T17n0722_002:0424a02": "彼業。",
    "T17n0722_002:0424a03": "「是故，比丘！煩惱暴惡、邪見顛倒，汝應破壞。於",
    "T17n0722_002:0424a04": "諸惡趣，捨離彼業及愚癡等，趣求無上。最勝",
    "T17n0722_002:0424a05": "無邊，二空智慧，利益有情，不令墮落地獄鬼",
    "T17n0722_002:0424a06": "畜，焚燒諸苦，受種種等非愛之果。",
    "T17n0722_002:0424a07": "「若復有人，尊重佛僧及諸經典，恭敬供養，歌",
    "T17n0722_002:0424a08": "頌稱讚。以此因緣，遠離塵垢及諸繫縛業等",
    "T17n0722_002:0424a09": "諸障，獲報安樂，恒生善趣，初、中、後善，遠離苦",
    "T17n0722_002:0424a10": "惱，安樂長時相續無間。棄捨垢染及諸煩惱，",
    "T17n0722_002:0424a11": "愚迷醉亂伏除不起，止息輪迴解脫諸有，乃",
    "T17n0722_002:0424a12": "至究竟而證轉依。」",
    "T17n0722_002:0424a13": "於是佛告諸比丘言：「若復有人虛詐妄語，誑",
    "T17n0722_002:0424a14": "惑世間，希求財利，養活身命及奴馬等。以此",
    "T17n0722_002:0424a15": "因緣，命終之後必墮地獄受焚燒苦，猛焰熾",
    "T17n0722_002:0424a16": "然相續無間，苦惱燒煮而無窮盡。彼獲如",
    "T17n0722_002:0424a17": "是暴惡之苦，皆由業牽，不得遠離地獄諸苦。",
    "T17n0722_002:0424a18": "譬如羂索繫縛有情，令不自在；此業亦爾，能",
    "T17n0722_002:0424a19": "縛有情墮落猛火，焚燒身體、手足、骨髓，皆如",
    "T17n0722_002:0424a20": "火聚，內外亦然，苦惱無量。彼大地獄，周匝四",
    "T17n0722_002:0424a21": "門，復有四角，各各焚燒；膿血糞穢，種種治",
    "T17n0722_002:0424a22": "罰，眾多苦具，皆悉煙焰，俱時火然，相續無",
    "T17n0722_002:0424a23": "斷。」",
    "T17n0722_002:0424a24": "爾時，世尊而說頌曰：",
    "T17n0722_002:0424a25": "「愚迷諸有情，　　貪財行虛誑，",
    "T17n0722_002:0424a26": "　地獄業所牽，　　焚燒受諸苦。",
    "T17n0722_002:0424a27": "　亦如諸毒藥，　　自飲還自害；",
    "T17n0722_002:0424a28": "　造業亦復然，　　似影恒隨逐；",
    "T17n0722_002:0424a29": "　又如出火木，　　生火能自害。",
    "T17n0722_002:0424b01": "　苦果隨惡因，　　自作應自受。」",
    "T17n0722_002:0424b02": "佛告比丘：「若復有人於境起貪，應作觀想，可",
    "T17n0722_002:0424b03": "以對治。若於珍寶起於貪欲，如火輪想及破",
    "T17n0722_002:0424b04": "壞想。世間貪愛無量無邊，由斯觀想皆悉遠",
    "T17n0722_002:0424b05": "離。貪著世間，如冤家想；見於海水，作漂淪",
    "T17n0722_002:0424b06": "想；見於刀劍，滅煩惱想；降雲雨時，作普益",
    "T17n0722_002:0424b07": "想；見諸佛時，作解脫想；見國王時，起尊重",
    "T17n0722_002:0424b08": "想；見父母時，起親愛想；起慳貪時，如毒藥",
    "T17n0722_002:0424b09": "想；見眷屬時，暫止息想；趣圓寂時，起平等",
    "T17n0722_002:0424b10": "想；持淨戒時，起光明想；見金寶時，起破壞",
    "T17n0722_002:0424b11": "想；見破戒者，起救護想；財散失時，非究竟",
    "T17n0722_002:0424b12": "想；住三界時，如牢獄想；見日輪時，起智慧",
    "T17n0722_002:0424b13": "想；修靜慮時，求功德想。",
    "T17n0722_002:0424b14": "「比丘應知，於他財物矯設諸行，虛誑盜取。以",
    "T17n0722_002:0424b15": "此為因，墮於地獄，種種苦惱焚燒其身，支體",
    "T17n0722_002:0424b16": "破裂，恒處黑暗無有光明；愚迷覆心，恒不捨",
    "T17n0722_002:0424b17": "離，無少安樂，遠離涅槃；一報終盡，復墮鬼",
    "T17n0722_002:0424b18": "畜，常困飢渴，勞役疲乏，眾苦逼迫而無窮",
    "T17n0722_002:0424b19": "盡；若生人中，乏少資財，欲心熾盛，處人卑",
    "T17n0722_002:0424b20": "賤，勞苦相續，時無暫息。」",
    "T17n0722_002:0424b21": "爾時，世尊而說頌曰：",
    "T17n0722_002:0424b22": "「虛誑盜他財，　　三塗苦自受，",
    "T17n0722_002:0424b23": "　飢渴恒相續，　　眾苦無休息；",
    "T17n0722_002:0424b24": "　愚迷覆智慧，　　光明恒遠離，",
    "T17n0722_002:0424b25": "　輪迴惡趣中，　　業盡方能出。」",
    "T17n0722_002:0424b26": "爾時，佛告諸比丘言：「若復有人，於諸順情妙",
    "T17n0722_002:0424b27": "觸之境，而起染著，恒非捨離，應作堅硬苦澁",
    "T17n0722_002:0424b28": "等想；無常敗壞，體不究竟，如電、如夢，自性非",
    "T17n0722_002:0424b29": "有，於諸妙觸皆悉遠離。比丘應知於諸欲",
    "T17n0722_002:0424c01": "境，勿起愛著；及諸世間，過去、未來所有可",
    "T17n0722_002:0424c02": "愛，染欲塵境應當捨離。」",
    "T17n0722_002:0424c03": "妙法聖念處經卷第二"
}