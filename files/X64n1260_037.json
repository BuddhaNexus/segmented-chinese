{
    "X64n1260_037:0273c20": "列祖提綱錄卷第三十七",
    "X64n1260_037:0273c22": "武林十八澗理安禪寺住持婁東行悅集",
    "X64n1260_037:0273c23": "中夏提綱",
    "X64n1260_037:0273c24": "[0273c24] 或菴體禪師中夏上堂。赫日炎炎六月天。&#x8657;空孟浪",
    "X64n1260_037:0274a01": "說新禪。臨風有耳應難聽。不落諸緣取次傳。莫問東",
    "X64n1260_037:0274a02": "西。坐斷妙高峰頂。休分彼此。平吞報化佛頭。寒不愁",
    "X64n1260_037:0274a03": "寒。色空無二。熱不愁熱。心境一如。大禪佛旁若無人。",
    "X64n1260_037:0274a04": "野盤僧身為逆旅。&#x7070;心老衲未免攢眉。杜口維摩也",
    "X64n1260_037:0274a05": "應冷笑。且道笑箇甚麼。有心用處皆為錯。無意看時",
    "X64n1260_037:0274a06": "&#x5374;宛然。",
    "X64n1260_037:0274a07": "[0274a07] 雪巖欽禪師中夏上堂。前四十五日。過去已過去。後",
    "X64n1260_037:0274a08": "四十五日。未來猶未來。卓拄杖云。正當今日。且道還",
    "X64n1260_037:0274a09": "有過去未來之相也無。更有一絲毫不去不來之相",
    "X64n1260_037:0274a10": "也無。若向著裏定當得下。五更洗面黃昏打睡。齋時",
    "X64n1260_037:0274a11": "有報晨朝有粥。朝朝相似暮暮一般。其或未然。報恩",
    "X64n1260_037:0274a12": "昨日預做中夏。今朝擊&#x76B7;陞堂。使府迎奉觀音菩薩",
    "X64n1260_037:0274a13": "在設廳供養。啟建祈晴道場。",
    "X64n1260_037:0274a14": "[0274a14] 中夏上堂。前四十五日。知進不知退。後四十五日。知",
    "X64n1260_037:0274a15": "退不知進。正當今日。進退兩忘。季夏極熱。薰風自&#x51C9;。",
    "X64n1260_037:0274a16": "卓拄杖云。時聞一陣藕花香。",
    "X64n1260_037:0274a17": "[0274a17] 高峰妙禪師中夏上堂。前四十五日何處去。焦尾大",
    "X64n1260_037:0274a18": "蟲入&#x9599;市。後四十五日何處來。三&#x811A;驢子上高臺。俊",
    "X64n1260_037:0274a19": "鷹快鷂便合乘時。跛&#x9F08;盲龜徒勞[跳-兆+孛]跳。",
    "X64n1260_037:0274a20": "[0274a20] 中夏上堂。&#x7AEA;拂子召大眾云。到者裏進前一步也不",
    "X64n1260_037:0274a21": "得。退後一步也不得。總不恁麼也不得。畢竟如何。不",
    "X64n1260_037:0274a22": "得不得。",
    "X64n1260_037:0274a23": "[0274a23] 中峰本禪師中夏示眾。大眾。四十五日前。朝昏沉暮",
    "X64n1260_037:0274a24": "散亂。四十五日後。朝散亂暮昏沉。正當今日。在四十",
    "X64n1260_037:0274b01": "五日之中。試把昏沉散亂來與老僧看。既無你拈出",
    "X64n1260_037:0274b02": "處。則真如菩提涅槃解脫亦無你拈出處。莫說你拈",
    "X64n1260_037:0274b03": "不出。便是於大寂定中喚起二千年外釋迦老漢來。",
    "X64n1260_037:0274b04": "敢保其亦無拈出之理。既拈不出。你喚甚麼作昏散。",
    "X64n1260_037:0274b05": "又喚甚麼作寂照。直下聖凡情盡能所障空。覿體無",
    "X64n1260_037:0274b06": "依當機絕待。不見四十五日在前。不見四十五日在",
    "X64n1260_037:0274b07": "後。三際平等一道&#x8657;閒。即今覓箇中夏亦不可得。雖",
    "X64n1260_037:0274b08": "然。此猶是途路中事。若曰到家消息。猶較西天十萬",
    "X64n1260_037:0274b09": "程。諸禪德。你最初立志要為生死大事。不是說了便",
    "X64n1260_037:0274b10": "休。須發起一片不顧生不顧死底決定志氣也。不管",
    "X64n1260_037:0274b11": "你前四十五。後四十五。正當四十五。不四十五。爆爆",
    "X64n1260_037:0274b12": "地提箇所參話。任你說是說非論長論短。拍盲舉起",
    "X64n1260_037:0274b13": "拍盲打捱。誰管今生打得徹打不徹。直饒以熱鐵輪",
    "X64n1260_037:0274b14": "驅入刀山劍樹上。一日走百千萬億&#x5E00;。要教把所參",
    "X64n1260_037:0274b15": "話須臾放下終不可得。有此等志氣。欲超過佛祖為",
    "X64n1260_037:0274b16": "不難矣。從前做不到古人地位。只是志願不真切。立",
    "X64n1260_037:0274b17": "&#x811A;不穩當。所以古人道。過河須用筏。學道須用志。釋",
    "X64n1260_037:0274b18": "迦彌勒初無所長。只是箇能立志願底凡夫耳。昔僧",
    "X64n1260_037:0274b19": "問古德。一念不起還有過也無。德云須彌山。且道與",
    "X64n1260_037:0274b20": "趙州青州布衫相去幾何。如其未委。此去四十五日",
    "X64n1260_037:0274b21": "後。&#x5374;來露箇消息。",
    "X64n1260_037:0274b22": "[0274b22] 萬峰蔚禪師中夏示眾。達磨的的西來。直指人心見",
    "X64n1260_037:0274b23": "性成佛。且道性作麼生。一喝於此。直下疑團百雜碎。",
    "X64n1260_037:0274b24": "便見青青翠竹顯真如。柳綠花紅明皎潔。風生虎嘯",
    "X64n1260_037:0274c01": "石龍吟。燕語鶯啼為汝決。衲僧家活潑潑。滿懷撒出",
    "X64n1260_037:0274c02": "夜明珠。獻寶波斯難辨別。放倒和衣打覺眠。一任天",
    "X64n1260_037:0274c03": "崩與地裂。其或未然。參。",
    "X64n1260_037:0274c04": "[0274c04] 楚石琦禪師中夏上堂。前四十五日已過去。後四十",
    "X64n1260_037:0274c05": "五日尚未來。正當四十五日之中。覓現在相不可得。",
    "X64n1260_037:0274c06": "所以道。過去心不可得。現在心不可得。未來心不可",
    "X64n1260_037:0274c07": "得。此不可得亦不可得。平生肝膽向人傾。相識猶如",
    "X64n1260_037:0274c08": "不相識。",
    "X64n1260_037:0274c09": "[0274c09] 古梅友禪師中夏上堂。九旬禁足又過一半。心地未",
    "X64n1260_037:0274c10": "明如牽火鑽。光陰莫&#x8657;度。了&#x5374;閒公案。平地無端捉",
    "X64n1260_037:0274c11": "得賊。老僧出來為汝斷。",
    "X64n1260_037:0274c12": "[0274c12] 用彰俊禪師中夏上堂。舉黃檗因臨濟半夏上山問",
    "X64n1260_037:0274c13": "訊。見黃檗看經。濟云。我將謂是箇人。元來是箇唵黑",
    "X64n1260_037:0274c14": "豆老和尚。住數日乃辭去。檗云。汝破夏來。何不終夏",
    "X64n1260_037:0274c15": "去。濟去。暫來禮拜。檗便打令其去。濟行數里。疑其事",
    "X64n1260_037:0274c16": "再回終夏。拈云。招之不來。揮之不去。是什麼人。瑞巖",
    "X64n1260_037:0274c17": "若做黃檗。待他再回。棒折也未放在。何故。棒上不成",
    "X64n1260_037:0274c18": "龍。",
    "X64n1260_037:0274c19": "[0274c19] 無文璨禪師中夏上堂。前半夏所作法門所修行願。",
    "X64n1260_037:0274c20": "山僧已在西山為諸人演說。後半夏所作法門所修",
    "X64n1260_037:0274c21": "行願。山僧今在東湖為諸人演說。東湖所作與西山",
    "X64n1260_037:0274c22": "不同。西山所說與東湖不別。指槐罵柳。證龜成&#x9F08;。憍",
    "X64n1260_037:0274c23": "梵&#x9262;提側耳聽。舜若多神驚吐舌。",
    "X64n1260_037:0274c24": "[0274c24] 了庵欲禪師中夏上堂。前半夏已去。後半夏未來。正",
    "X64n1260_037:0275a01": "當今日謂之中夏。大眾。過去已往。未來未至。即今事",
    "X64n1260_037:0275a02": "作麼生。莫是二邊俱莫立。中道不須安麼。者般說話",
    "X64n1260_037:0275a03": "是你諸人嚼過底殘&#x7FAE;剩飯。因甚麼拶著十箇五雙",
    "X64n1260_037:0275a04": "鼻孔索頭在別人手裏。且道利害在什麼處。一翳在",
    "X64n1260_037:0275a05": "眼。空花亂墜。",
    "X64n1260_037:0275a06": "建盂蘭盆會提綱",
    "X64n1260_037:0275a07": "[0275a07] 石雨方禪師盂蘭盆會上堂。今日是目連救母地官",
    "X64n1260_037:0275a08": "赦罪之辰。雲集懺悔。亡者可以超生。存者可以獲福。",
    "X64n1260_037:0275a09": "此是世間父母也。然出世間亦各各有箇父母。他能",
    "X64n1260_037:0275a10": "長你法身。養你慧命。大眾。還知麼。者箇父母非形像",
    "X64n1260_037:0275a11": "可求。非遠近可見。非呼喚可應。然眾中亦有父母俱",
    "X64n1260_037:0275a12": "喪者。亦有父母俱存者。且道又如何懺悔使他超生。",
    "X64n1260_037:0275a13": "又如何保佑使他獲福。還有定當得者麼。拍禪床一",
    "X64n1260_037:0275a14": "下下座。",
    "X64n1260_037:0275a15": "解制提綱",
    "X64n1260_037:0275a16": "[0275a16] 洞山价禪師示眾。兄弟初秋夏末東去西去。直須向",
    "X64n1260_037:0275a17": "萬里無寸草處去始得。又云。只如萬里無寸草處。作",
    "X64n1260_037:0275a18": "麼生去。",
    "X64n1260_037:0275a19": "[0275a19] 石霜圓禪師解夏上堂。昨日作嬰孩。今朝年已老。未",
    "X64n1260_037:0275a20": "明三八九。難蹈古皇道。手鑠黃河乾。&#x811A;踢須彌倒。浮",
    "X64n1260_037:0275a21": "生夢幻身。人命夕難保。天堂并地獄。皆由心所造。南",
    "X64n1260_037:0275a22": "山北嶺松。北嶺南山草。一雨潤無邊。根苗壯枯槁。五",
    "X64n1260_037:0275a23": "湖參學人。但問&#x8657;空討。死脫夏天衫。生披冬月襖。分",
    "X64n1260_037:0275a24": "明無事人。特地生煩惱。喝一喝下座。",
    "X64n1260_037:0275b01": "[0275b01] 雲峰悅禪師解夏上堂。日月易流。光陰&#x5010;忽。始見安",
    "X64n1260_037:0275b02": "居又當自恣。此夏喜得大眾各各道體康安。然出家",
    "X64n1260_037:0275b03": "之流曠達無礙。初秋夏末或東去或西去。出一叢林",
    "X64n1260_037:0275b04": "入一叢林。忽有人問上座。翠巖和尚今夏如何為人。",
    "X64n1260_037:0275b05": "被他一問如何祇對。莫道九九八十一。莫道但得雪",
    "X64n1260_037:0275b06": "消去自然春到來。莫道日出東方夜落西。莫道合取",
    "X64n1260_037:0275b07": "狗口。莫道下一喝撫一掌坐具驀口摵拂袖便行。諸",
    "X64n1260_037:0275b08": "禪德。如斯布露深屈翠巖。既不然者。別作麼生披露。",
    "X64n1260_037:0275b09": "試對眾道看。還有道得底麼。眾無語。師云。若到諸方。",
    "X64n1260_037:0275b10": "莫道我從翠巖來。便下座。",
    "X64n1260_037:0275b11": "[0275b11] 大覺璉禪師解夏上堂。秋風起。庭梧墜。衲子紜紜看",
    "X64n1260_037:0275b12": "祥瑞。張三李四賣囂塵。拾得寒山爭賤貴。覿面相逢",
    "X64n1260_037:0275b13": "更無難易。四衢道中棚欄瓦市。逼塞&#x8657;空普天匝地。",
    "X64n1260_037:0275b14": "是臨濟赤肉團上。雪峰南山&#x9F08;鼻。玄沙見虎。俱胝&#x7AEA;",
    "X64n1260_037:0275b15": "指。一時拈來當面布施。更若擬議。千山萬水。復曰。過。",
    "X64n1260_037:0275b16": "[0275b16] 白雲端禪師解夏。舉洞山悟本禪師云。初秋夏末。直",
    "X64n1260_037:0275b17": "須向萬里無寸草處去。有僧舉似瀏陽庵主。主云出",
    "X64n1260_037:0275b18": "門便是草。師云。若見得庵主便見得洞山。若見得洞",
    "X64n1260_037:0275b19": "山便見得庵主。見洞山&#x5374;易。見庵主&#x5374;難。見為他不",
    "X64n1260_037:0275b20": "為住持之絆。不見道。雲在嶺頭閒不徹。水流澗下太",
    "X64n1260_037:0275b21": "忙生。",
    "X64n1260_037:0275b22": "[0275b22] 保寧勇禪師解夏上堂。秋風纔動。布袋頭開。來者自",
    "X64n1260_037:0275b23": "來。去者自去。江淮兩浙足有家風。衡嶽廬峰更多幽",
    "X64n1260_037:0275b24": "致。驅驅轆轆劫劫波波。須知道。不動如來未&#x751E;舉步。",
    "X64n1260_037:0275c01": "且道不動步一句作麼生道。良久云。適來堂裏來。&#x5374;",
    "X64n1260_037:0275c02": "歸堂裏去。",
    "X64n1260_037:0275c03": "[0275c03] 長慶安禪師解夏上堂。汝諸人總來就安求覓甚麼。",
    "X64n1260_037:0275c04": "若欲作佛。汝自是佛。擔佛傍家走。如渴鹿&#x8D82;陽燄相",
    "X64n1260_037:0275c05": "似。何時得相應去。汝欲作佛。但無許多顛倒攀緣妄",
    "X64n1260_037:0275c06": "想惡覺垢淨眾生之心。便是初心正覺佛。更向何處",
    "X64n1260_037:0275c07": "別討。所以安在溈山三十年來。喫溈山飯。屙溈山屎。",
    "X64n1260_037:0275c08": "不學溈山禪。祇看一頭水牯牛。若落落入草。便把鼻",
    "X64n1260_037:0275c09": "孔拽轉來。纔犯人苗稼。即鞭撻調伏。既久可憐生。受",
    "X64n1260_037:0275c10": "人言語。如今變作箇露地白牛常在面前。終日露&#x9008;",
    "X64n1260_037:0275c11": "&#x9008;地。&#x8D82;亦不去。汝諸人各自有無價大寶。從眼門放",
    "X64n1260_037:0275c12": "光。照見山河大地。耳門放光。領釆一切善惡音響。如",
    "X64n1260_037:0275c13": "是六門晝夜常放光明。亦名放光三昧。汝自不識取。",
    "X64n1260_037:0275c14": "影在四大身中。內外扶持。不教傾側。如人負重擔從",
    "X64n1260_037:0275c15": "獨木橋上過。亦不教失&#x811A;。且道是甚麼物任持便得",
    "X64n1260_037:0275c16": "如是。且無絲髮可見。豈不見誌公和尚云。內外追尋",
    "X64n1260_037:0275c17": "覓總無。境上施為渾大有。珍重。",
    "X64n1260_037:0275c18": "[0275c18] 真淨文禪師解夏上堂。此箇事學不得教不得傳不",
    "X64n1260_037:0275c19": "得。須是當人悟始得。悟得也可可地。閒閒地。了了明",
    "X64n1260_037:0275c20": "明地。歷歷落落地。一切神通變化悉自具足。不用外",
    "X64n1260_037:0275c21": "求。乃拈拄杖橫按云。橫按鏌&#x9381;全正令。太平寰宇斬",
    "X64n1260_037:0275c22": "癡頑。遂擲下。良久喝一喝下座。",
    "X64n1260_037:0275c23": "[0275c23] 大溈&#x5586;禪師解夏上堂。十方同聚會。箇箇學無為。此",
    "X64n1260_037:0275c24": "是選佛場。心空及第歸。慧先門下直拔超升不歷科",
    "X64n1260_037:0276a01": "目。諸人既到者裏。風雲布地牙爪已成。但欠雷聲燒",
    "X64n1260_037:0276a02": "尾。如今為你諸人震忽雷去也。以拄杖擊禪床下座。",
    "X64n1260_037:0276a03": "[0276a03] 五祖演禪師解夏上堂。一塵起。大地收。一葉落。天下",
    "X64n1260_037:0276a04": "秋。金風動處警砌畔之蛩吟。玉露零時引林間之蟬",
    "X64n1260_037:0276a05": "噪。遠煙別浦行行之鷗鷺爭飛。絕壁危巒處處之猿",
    "X64n1260_037:0276a06": "猱競嘯。又見漁人舉櫂。樵子謳歌。數聲&#x7F97;笛牧童戲。",
    "X64n1260_037:0276a07": "一片征帆孤客夢。可以發揮祖道建立宗風。九旬無",
    "X64n1260_037:0276a08": "&#x8657;棄之功。百劫在今時之用。如斯話會。衲子攢眉。不",
    "X64n1260_037:0276a09": "見道。一塵不立始歸家。若有纖毫非眷屬。",
    "X64n1260_037:0276a10": "[0276a10] 解夏上堂。九旬三箇月。彈指瞥然間。忙者直然忙。閒",
    "X64n1260_037:0276a11": "者直然閒。事事無窮盡。千古白雲山。",
    "X64n1260_037:0276a12": "[0276a12] 上堂。三月安居今已滿。九旬禁足事如何。西天蠟驗",
    "X64n1260_037:0276a13": "聞聲久。此土鵝珠說者多。季運二千年遠意。混流水",
    "X64n1260_037:0276a14": "乳積成河。林泉開士齊弘護。莫使墮頹著眾魔。",
    "X64n1260_037:0276a15": "[0276a15] 圓悟勤禪師解夏上堂。秋光清淺。秋露&#x8657;凝。秋風颼",
    "X64n1260_037:0276a16": "飀。秋色澄淨。乃釋迦護生之功已畢。實衲僧結制之",
    "X64n1260_037:0276a17": "法周圓。若能內忘己見。外了法空。內外一如。&#x8657;凝澄",
    "X64n1260_037:0276a18": "寂。則全心即佛。全佛即心。與諸佛把手共行。與祖師",
    "X64n1260_037:0276a19": "同得同用。到箇裏。更說什麼結。更說什麼解。二六時",
    "X64n1260_037:0276a20": "中淨&#x8EB6;&#x8EB6;赤灑灑。終日著衣不曾挂一縷絲。終日喫",
    "X64n1260_037:0276a21": "飯不曾咬一粒米。所謂動若行雲止猶谷神。豈有心",
    "X64n1260_037:0276a22": "於彼此。那有像於去來。觸處逢渠全機獨脫。正恁麼",
    "X64n1260_037:0276a23": "時如何。白雲本是無心物。等閒出沒大&#x8657;空。復云。九",
    "X64n1260_037:0276a24": "十日功圓此日。不須更驗蠟人來。雖然萬里無寸草。",
    "X64n1260_037:0276b01": "袋口今朝已解開。",
    "X64n1260_037:0276b02": "[0276b02] 解夏上堂。圓覺伽藍豁開戶牖。華嚴剎海大座當軒。",
    "X64n1260_037:0276b03": "促百千億劫為一念。豈止百二十日長期。延一念作",
    "X64n1260_037:0276b04": "百千億劫。寧論此世來生。始見流金爍石。俄然玉露",
    "X64n1260_037:0276b05": "垂珠。時節不相饒。物理有變復。當時結夏。普天匝地",
    "X64n1260_037:0276b06": "一時結。此時解制。普天匝地一時解。結時初不相著。",
    "X64n1260_037:0276b07": "解時初不相離。到者裏通一線曉一機去。你為你我",
    "X64n1260_037:0276b08": "為我。長底長短底短。清者自清濁者自濁。於中也無",
    "X64n1260_037:0276b09": "去來亦無動轉。浩然太均同歸一致。然後放收擒縱",
    "X64n1260_037:0276b10": "得大解脫。更喚什麼作你作我作長作短。一時截斷。",
    "X64n1260_037:0276b11": "且自恣一句作麼生道。雲在嶺頭閒不徹。水流澗下",
    "X64n1260_037:0276b12": "太忙生。",
    "X64n1260_037:0276b13": "[0276b13] 解制上堂。尋常一味。無過樸實頭。坐斷千差。更須高",
    "X64n1260_037:0276b14": "著眼。壁立萬仞處淨&#x8EB6;&#x8EB6;。平田淺草裏峭危危。當處",
    "X64n1260_037:0276b15": "平和。拖泥帶水。深挑痛劄。犯手傷鋒。欲得兩不相妨。",
    "X64n1260_037:0276b16": "各請休機罷釣。且九夏賞勞一句作麼生道。險處豈",
    "X64n1260_037:0276b17": "&#x751E;忘顧鑑。縱行平地索隄防。",
    "X64n1260_037:0276b18": "[0276b18] 解夏上堂。毫端寶剎。寬&#x6FF6;優游。十世&#x96A3;&#x8657;。古今渺邈。",
    "X64n1260_037:0276b19": "洞視不見。徹聽不聞。到者裏。非止善財七日斂念。設",
    "X64n1260_037:0276b20": "使文殊百劫運大智力。起無邊神用。亦不能&#x89B7;見。只",
    "X64n1260_037:0276b21": "汝諸人九十日間各各於中全體遊歷。出沒卷舒縱",
    "X64n1260_037:0276b22": "橫收放。八穴七穿東涌西沒。儻忽於此知得諦當去。",
    "X64n1260_037:0276b23": "不妨步步踏著實地。心心契證平常。苟或未然。今日",
    "X64n1260_037:0276b24": "布袋口開。還委悉麼。良久云。無謂清秋多勝致。低回",
    "X64n1260_037:0276c01": "且復按雲頭。",
    "X64n1260_037:0276c02": "[0276c02] 龍門遠禪師解夏上堂。以一粒芥子擊修羅窟。於中",
    "X64n1260_037:0276c03": "晏坐九旬。振六鐶錫杖。登須彌盧。直上安居三月。倚",
    "X64n1260_037:0276c04": "長松而自誓。臨綠水以經行。周遊井邑則動止蕭蕭。",
    "X64n1260_037:0276c05": "依處叢林則威儀濟濟。豈論城隍聚落。不分勝地寶",
    "X64n1260_037:0276c06": "坊。心月孤圓神珠炳煥。六門&#x8657;靜萬法咸如。如此護",
    "X64n1260_037:0276c07": "生豈有生之可護。如此持律豈有律而可持。囊內蠟",
    "X64n1260_037:0276c08": "人通身雪冷。誠堪慶賀喜何如哉。",
    "X64n1260_037:0276c09": "[0276c09] 解夏上堂。毗目仙人執善財手。頓見過去微塵諸佛。",
    "X64n1260_037:0276c10": "及其放手。宛然依舊。龍門長老領諸大眾爰於此地",
    "X64n1260_037:0276c11": "結足安居。及其解夏。宛然依舊。善財依舊處微塵。諸",
    "X64n1260_037:0276c12": "佛含攝有歸。大眾依舊處三月。九旬斂收無&#x8FF9;。還會",
    "X64n1260_037:0276c13": "麼。毛端藏剎海。芥子納須彌。不離見聞緣。超然登十",
    "X64n1260_037:0276c14": "地。四生六道即心自性。三途八難普現色身。居華藏",
    "X64n1260_037:0276c15": "海之中。住不思議之內。如斯之旨乃吾輩之常分耳。",
    "X64n1260_037:0276c16": "還信得及麼。",
    "X64n1260_037:0276c17": "[0276c17] 解夏上堂。拈起拄杖卓一下云。圓明了知不由心念。",
    "X64n1260_037:0276c18": "抵死要道墮坑落塹。畢竟如何。乃靠拄杖下座。",
    "X64n1260_037:0276c19": "[0276c19] 嶽林真禪師解夏上堂。古人道秋初夏末。合有責情",
    "X64n1260_037:0276c20": "三十棒。嶽林則不然。靈山會上世尊拈花迦葉微笑。",
    "X64n1260_037:0276c21": "正當恁麼時。好與三十棒。何故如此。太平時節強起",
    "X64n1260_037:0276c22": "干戈。教人吹大法螺。擊大法&#x76B7;。舉步則金蓮躞蹀。端",
    "X64n1260_037:0276c23": "居則寶步巍&#x5CE9;。梵王引道於前。香華繚繞。帝釋隨之",
    "X64n1260_037:0276c24": "於後。龍象駢羅。至今後代兒孫遞相放&#x6586;。三三兩兩",
    "X64n1260_037:0277a01": "皆言出格風標。劫劫波波未肯歸家穩坐。&#x76B7;唇搖舌",
    "X64n1260_037:0277a02": "宛如鐘磬笙竽。奮臂點胸何啻稻麻竹葦。更逞遊山",
    "X64n1260_037:0277a03": "翫水撥草瞻風。人前說得石點頭。天上飛來花撲地。",
    "X64n1260_037:0277a04": "也好與三十棒。且道坐夏賞勞如何酬獎。良久曰。萬",
    "X64n1260_037:0277a05": "寶功成何厚薄。千鈞價重自低昂。",
    "X64n1260_037:0277a06": "[0277a06] 虎丘隆禪師解夏上堂。有佛處不得住。上無攀仰。無",
    "X64n1260_037:0277a07": "佛處急走過。下絕己&#x8EB3;。從來無向背。本自絕羅籠。出",
    "X64n1260_037:0277a08": "門撞著須菩提。寸草不生千萬里。自是長嘴鳥。休言",
    "X64n1260_037:0277a09": "芳樹不棲。謾自說禪說道。摩斯吒直饒心挂樹頭。未",
    "X64n1260_037:0277a10": "免身沉海底。莫動著。動著三十棒且置。休夏自恣一",
    "X64n1260_037:0277a11": "句作麼生道。青山綠水元依舊。明月清風共一家。",
    "X64n1260_037:0277a12": "[0277a12] 大慧杲禪師解夏上。堂四月十五者公案。七月十五",
    "X64n1260_037:0277a13": "方結絕。即今者裏許多人。人人有理難分雪。眾中莫",
    "X64n1260_037:0277a14": "有辨口利詞底麼。試出來分雪看。直饒分雪得去。也",
    "X64n1260_037:0277a15": "須腦門著地始得。",
    "X64n1260_037:0277a16": "[0277a16] 解夏上堂。拈拄杖云。百二十日夏。日日無空缺。露柱",
    "X64n1260_037:0277a17": "逞神通。燈籠呈醜拙。徹不徹。&#x5374;來棒頭為汝決。卓一",
    "X64n1260_037:0277a18": "下。",
    "X64n1260_037:0277a19": "[0277a19] 解夏上堂。一百二十日禁足。三十五日在外走。熨斗",
    "X64n1260_037:0277a20": "煎茶銚不同。泥牛解作獅子吼。今朝法歲已周圓。拈",
    "X64n1260_037:0277a21": "得鼻孔失&#x5374;口。以大圓覺為伽藍。七七依前四十九。",
    "X64n1260_037:0277a22": "[0277a22] 解夏示眾。洞山萬里一條鐵。瀏陽一擊百雜碎。雲門",
    "X64n1260_037:0277a23": "關字常現前。翠巖眉毛在不在。乃舉拂子云。雲門大",
    "X64n1260_037:0277a24": "師來也。還見麼。擊拂子云。一彩兩賽。",
    "X64n1260_037:0277b01": "[0277b01] 解夏示眾。衲僧相見莫疑猜。布袋結頭今日開。露柱",
    "X64n1260_037:0277b02": "著衫南嶽去。燈籠脫帽上天台。驀拈拄杖云。只有雲",
    "X64n1260_037:0277b03": "門木上座。終年無去亦無來。有時獨靠古屏畔。&#x89B7;破",
    "X64n1260_037:0277b04": "門前下馬臺。擲拄杖下座。",
    "X64n1260_037:0277b05": "[0277b05] 應庵華禪師解夏上堂。舉僧問雲門。秋初夏末。前程",
    "X64n1260_037:0277b06": "或有人問。未審對他道什麼。門云大眾退後。僧云過",
    "X64n1260_037:0277b07": "在什麼處。門云還我九十日飯錢來。師云。者僧有迎",
    "X64n1260_037:0277b08": "刃底謀略。雲門具殺活手段。雖然。若在報恩門下。更",
    "X64n1260_037:0277b09": "須勘過始得。下座。",
    "X64n1260_037:0277b10": "[0277b10] 或菴禪師解制上堂。虎穴魔宮&#x6FF6;步挨。毀僧謗佛不",
    "X64n1260_037:0277b11": "安排。無明三毒令人怕。是我冤家一樣乖。會麼。正令",
    "X64n1260_037:0277b12": "提綱。法堂前草深一丈。邪師過謬。虀甕裡淹殺幾人。",
    "X64n1260_037:0277b13": "出處不凡到頭得地。氣吞雲夢光射斗牛。以法界作",
    "X64n1260_037:0277b14": "伽藍。龍蛇易辨。以恒沙為廣眾。衲子難瞞。虎口爭餐",
    "X64n1260_037:0277b15": "非為性燥。馬前相撲豈是英靈。九夏三秋全提大用。",
    "X64n1260_037:0277b16": "諸方未曾到底境界盡底掀翻。佛祖不出口底舌頭",
    "X64n1260_037:0277b17": "一齊坐斷。誰跨自恣。道甚護生。鼻直眼橫風高韻遠。",
    "X64n1260_037:0277b18": "入得南禪室。出得南禪門。行人不以路為仇。拈得死",
    "X64n1260_037:0277b19": "蛇解弄活。祇如來早布袋頭開。日見日親復有何說。",
    "X64n1260_037:0277b20": "良久云。端的克家真種草。不同短販野盤僧。復舉僧",
    "X64n1260_037:0277b21": "問古德。九旬禁足今當滿自恣之機又若何。德云。猢",
    "X64n1260_037:0277b22": "猻&#x8D82;蛺蝶。九步作一歇。復問會麼。僧云不會。德云。兩",
    "X64n1260_037:0277b23": "箇兒童&#x64D5;木&#x76B7;。者邊拍了那邊舞。須臾變現百千般。",
    "X64n1260_037:0277b24": "一一示君君看取。師云。者僧探頭太過。古德拔貧&#x9B2A;",
    "X64n1260_037:0277c01": "富未見老成。忽有人問南禪。九旬禁足今當滿自恣",
    "X64n1260_037:0277c02": "之機又若何。但向道。要行便行得住且住。也不問會",
    "X64n1260_037:0277c03": "與不會。他或云必竟如何。&#x5374;向道。生鐵面皮刀砍不",
    "X64n1260_037:0277c04": "入。拍盲氣性已&#x5FA7;諸方。是則是。切忌錯舉。",
    "X64n1260_037:0277c05": "[0277c05] 密庵傑禪師解夏上堂。烏巨今日解夏。乃遵黃面老",
    "X64n1260_037:0277c06": "子二千年前話&#x2383D;。驗蠟人徹底&#x6C37;清。護戒珠了無縫",
    "X64n1260_037:0277c07": "罅。惟有露柱燈籠不肯入者保社。何故。從來心似鐵。",
    "X64n1260_037:0277c08": "端不受差排。",
    "X64n1260_037:0277c09": "[0277c09] 解夏上堂。十五日已前。無繩自縛。十五日已後。&#x811A;瘦",
    "X64n1260_037:0277c10": "草鞋寬。正當十五日。天無私&#x8462;地無私載。風不鳴條",
    "X64n1260_037:0277c11": "雨不破塊。大家撫掌樂昇平。一任東倒及西&#x6502;。喝一",
    "X64n1260_037:0277c12": "喝下座。",
    "X64n1260_037:0277c13": "[0277c13] 解夏上堂。四月十五日結。七月十五日解。六隻骰子",
    "X64n1260_037:0277c14": "滿盆紅。大都只是看頭采。喝一喝。",
    "X64n1260_037:0277c15": "[0277c15] 解夏上堂。一箇葫蘆纔倒地。滿地葫蘆盡傾倒。欲識",
    "X64n1260_037:0277c16": "單傳直指禪。今日&#x9B2C;&#x51D1;得恰好。",
    "X64n1260_037:0277c17": "[0277c17] 無準範禪師解夏上堂。一夏已滿。無事不辨。遂府&#x9262;",
    "X64n1260_037:0277c18": "盂。&#x536D;州磁碗。",
    "X64n1260_037:0277c19": "[0277c19] 高峰妙禪師解制示眾。九旬把定繩頭。不容絲毫走",
    "X64n1260_037:0277c20": "作。直得箇箇皮穿骨露七零八落。冷眼看來正謂掘",
    "X64n1260_037:0277c21": "地討天千錯萬錯。今日到者裏。不免放開一線。彼此",
    "X64n1260_037:0277c22": "無拘無束。東西南北任運騰騰。天上人間逍遙快樂。",
    "X64n1260_037:0277c23": "然雖如是。且道忽遇鑊湯爐炭劍樹刀山未審如何",
    "X64n1260_037:0277c24": "棲泊。良久云。惡。",
    "X64n1260_037:0278a01": "[0278a01] 解制上堂。布袋頭開。餧驢餧馬。要騎便騎要下便下。",
    "X64n1260_037:0278a02": "若到江西湖南。撞著焦尾大蟲。切莫道在西峰度夏。",
    "X64n1260_037:0278a03": "[0278a03] 解制上堂。一夏以來諸人&#x61E1;[怡-台+羅]。山僧亦&#x61E1;[怡-台+羅]。&#x61E1;[怡-台+羅]逢",
    "X64n1260_037:0278a04": "&#x61E1;[怡-台+羅]。彼此無空過。今朝聖制告圓。不免更說些&#x61E1;[怡-台+羅]",
    "X64n1260_037:0278a05": "禪。贏得大家俱&#x61E1;[怡-台+羅]。如何是&#x61E1;[怡-台+羅]禪。咄。猛火著油煎。",
    "X64n1260_037:0278a06": "[0278a06] 解制上堂。拈拄杖卓一下云。打開布袋頭。放出百千",
    "X64n1260_037:0278a07": "牛。縱隨芳草去。終不被人收。一日歸來重會面。半含",
    "X64n1260_037:0278a08": "容笑半含羞。大眾。羞且止。畢竟笑箇什麼。又卓一下",
    "X64n1260_037:0278a09": "云。休。",
    "X64n1260_037:0278a10": "[0278a10] 萬峰蔚禪師上堂。一葉落。天下秋。一塵起。大地收。解",
    "X64n1260_037:0278a11": "開布袋口。衲僧得自由。&#x811A;頭&#x811A;底風雲起。撒土揚沙",
    "X64n1260_037:0278a12": "輥入流。逼塞&#x8657;空無影象。啼鶯元在柳梢頭。畢竟作",
    "X64n1260_037:0278a13": "麼生取用。喝。",
    "X64n1260_037:0278a14": "[0278a14] 天如則禪師解夏示眾。以拄杖擊禪床云。圓覺伽藍",
    "X64n1260_037:0278a15": "一擊百雜碎也。四月十五結本無結。七月十五解亦",
    "X64n1260_037:0278a16": "非解。西天人驗蠟人&#x6C37;。自成多事。東土人驗鐵彈子。",
    "X64n1260_037:0278a17": "慣弄&#x8657;頭。我者裏一味樸實。你有拄杖子與你拄杖",
    "X64n1260_037:0278a18": "子。你無拄杖子奪&#x5374;你拄杖子。",
    "X64n1260_037:0278a19": "[0278a19] 唯庵然禪師解制上堂。舉翠巖夏末示眾云。一夏已",
    "X64n1260_037:0278a20": "來與兄弟說話。看翠巖眉毛在麼。保福云作賊人心",
    "X64n1260_037:0278a21": "&#x8657;。師云好事不出門。長慶云生也。師云惡事傳千里。",
    "X64n1260_037:0278a22": "雲門云關。師云錯。者一隊漢只解護惜眉毛。不知打",
    "X64n1260_037:0278a23": "失鼻孔。龍峰今日直要與伊據款結案。大眾還委悉",
    "X64n1260_037:0278a24": "麼。暑氣盡隨雲雨去。清風透入戶庭來。喝一喝。",
    "X64n1260_037:0278b01": "[0278b01] 永泰仁禪師解夏上堂。松風凜凜。敗葉紛紛。岸柳衰",
    "X64n1260_037:0278b02": "殘。猿啼遠岫。若也善觀時節。方與諸聖相&#x96A3;。未出得",
    "X64n1260_037:0278b03": "衲僧活計。諸仁者。當此之際正好橫擔拄杖高挂&#x9262;",
    "X64n1260_037:0278b04": "囊。到處撞開方丈門。且與老胡相見。若也一言不契。",
    "X64n1260_037:0278b05": "坐具拂開便行。豈不快哉。山僧自行&#x811A;已來。未&#x751E;逢",
    "X64n1260_037:0278b06": "著一箇半箇。何故如此。良久云。土曠人稀。相逢者少。",
    "X64n1260_037:0278b07": "[0278b07] 率庵宗禪師上堂。舉嶽林振禪師示眾云。布袋口開。",
    "X64n1260_037:0278b08": "還有買的麼。僧云有。林云。不作賤不作貴。作麼生買。",
    "X64n1260_037:0278b09": "僧無語。林曰老僧失利。師云。嶽林設箇問端也甚奇",
    "X64n1260_037:0278b10": "特。及至被人道箇有字。直得東遮西掩囊藏不迭。護",
    "X64n1260_037:0278b11": "國云。今日布袋口開還有買底麼。良久云。欄杆雖共",
    "X64n1260_037:0278b12": "倚。山色不同觀。",
    "X64n1260_037:0278b13": "[0278b13] 雪庭淨禪師解夏上堂。知有底人。過萬年如同一日。",
    "X64n1260_037:0278b14": "不知有者。過一日如同萬年。不見死心和尚道。山僧",
    "X64n1260_037:0278b15": "行&#x811A;三十餘年。以九十日為一夏。增一日也不得。減",
    "X64n1260_037:0278b16": "一日也不得。取不得。捨不得。不可得中祇麼得。翠雲",
    "X64n1260_037:0278b17": "見處又且不然。山僧行&#x811A;三十年來。誰管他一日九",
    "X64n1260_037:0278b18": "十日。也無得。也無不得。處處當來見彌勒。且道彌勒",
    "X64n1260_037:0278b19": "在甚麼處。金風吹渭水。落葉滿長安。",
    "X64n1260_037:0278b20": "[0278b20] 古梅友禪師解夏上堂。九旬禁足。特地成錯。三月安",
    "X64n1260_037:0278b21": "居。無繩自縛。布袋解開。乾坤寥廓。放去若龜毛。收來",
    "X64n1260_037:0278b22": "懸兔角。試將兩眼挂&#x8657;空。一陣涼風生殿角。",
    "X64n1260_037:0278b23": "[0278b23] 鐵關樞禪師解夏上堂。七月十五。放出猛虎。吼作金",
    "X64n1260_037:0278b24": "毛。吞&#x5374;佛祖。大眾。既是猛虎。為甚作獅子哮吼。",
    "X64n1260_037:0278c01": "[0278c01] 上堂。舉溈山問仰山。子一夏作得箇什麼。仰云。開得",
    "X64n1260_037:0278c02": "一片畬。種得一籮粟。溈云子也不空過一夏。施鴆毒",
    "X64n1260_037:0278c03": "於樽俎之間。仰山問溈山。和尚一夏作得箇什麼。溈",
    "X64n1260_037:0278c04": "云日中一食夜後一宿。仰云和尚也不空過一夏。揮",
    "X64n1260_037:0278c05": "戈矛於笑談之頃。召大眾云。會麼。兩箇駝子相逢著。",
    "X64n1260_037:0278c06": "世上祇今無直人。",
    "X64n1260_037:0278c07": "[0278c07] 月江印禪師解夏云。秋初夏末。兄弟家東去西去。如",
    "X64n1260_037:0278c08": "壯士展臂不假他力。如獅子遊行不求伴侶。&#x8462;為人",
    "X64n1260_037:0278c09": "人&#x811A;跟下有條通天活路。三世諸佛六代祖師天下",
    "X64n1260_037:0278c10": "老和尚與你把手共行。豈不見雲門大師問洞山。近",
    "X64n1260_037:0278c11": "離甚處。查渡。夏在甚處。湖南報慈。幾時離彼。八月二",
    "X64n1260_037:0278c12": "十五。雲門云放你三頓棒。次日上方丈問云。昨日蒙",
    "X64n1260_037:0278c13": "和尚放三頓棒。不知過在甚處。飯袋子江西湖南便",
    "X64n1260_037:0278c14": "恁麼去。洞山於言下大悟。雲門提出倚天長劍。凜凜",
    "X64n1260_037:0278c15": "神鋒不易。洞山放將赤身衝他白刃。正與麼時如何。",
    "X64n1260_037:0278c16": "金烏啄破琉璃&#x6BBB;。玉兔挨開碧海門。",
    "X64n1260_037:0278c17": "[0278c17] 正法明禪師解制上堂。林葉紛紛落。乾坤報早秋。分",
    "X64n1260_037:0278c18": "明西祖意。何用更馳求。若恁麼會得。始信佛祖之道",
    "X64n1260_037:0278c19": "本自平夷。大解脫門元無關鑰。彌綸宇宙逼塞&#x8657;空。",
    "X64n1260_037:0278c20": "量不可窮智不能測。若也未明此旨不達其源。任是",
    "X64n1260_037:0278c21": "百劫薰功千生煉行。徒自疲苦了無交涉。若深明此",
    "X64n1260_037:0278c22": "旨洞達其源。乃知動靜施為經行坐臥。頭頭合道念",
    "X64n1260_037:0278c23": "念朝宗。祖不云乎。迷生寂亂。悟無好惡。得失是非一",
    "X64n1260_037:0278c24": "時放&#x5374;。如是則誰迷誰悟誰是誰非。自是諸人獨生",
    "X64n1260_037:0279a01": "異見。觀大觀小執有執無。己靈獨耀不肯承當。心月",
    "X64n1260_037:0279a02": "孤圓自生違背。何異家中捨父衣內忘珠。致使菩提",
    "X64n1260_037:0279a03": "路上荊棘成林。解脫空中迷雲蔽日。山僧今日幸值",
    "X64n1260_037:0279a04": "眾僧自恣。化主還山。諸上善人得得光訪。不可緘默",
    "X64n1260_037:0279a05": "隨分葛藤。曲為今時少開方便也。須是諸人著眼各",
    "X64n1260_037:0279a06": "自諦觀。若更擬議尋思。白雲萬里。遂拈拄杖云。於斯",
    "X64n1260_037:0279a07": "明得。靈山一會儼在目前。其或未然。更待來晨分付。",
    "X64n1260_037:0279a08": "[0279a08] 正堂辨禪師解夏上堂。十五日已前不得去。少林隻",
    "X64n1260_037:0279a09": "履無藏處。十五日已後不得住。桂子天香和雨露。正",
    "X64n1260_037:0279a10": "當十五日又且如何。阿呵呵。風流不在著衣多。",
    "X64n1260_037:0279a11": "[0279a11] 退庵休禪師上堂。結夏時左眼半斤。解夏時右眼八",
    "X64n1260_037:0279a12": "兩。謾云九十日安居。嬴得一肚皮妄想。直饒七穴八",
    "X64n1260_037:0279a13": "穿。未免山僧拄杖。雖然如是。千鈞之弩不為鼷鼠發",
    "X64n1260_037:0279a14": "機。",
    "X64n1260_037:0279a15": "[0279a15] 石屋珙禪師解制上堂。有佛處不得住。樓臺月色雲",
    "X64n1260_037:0279a16": "收去。無佛處急走過。池塘荷葉風吹破。三千里外逢",
    "X64n1260_037:0279a17": "人不得錯舉。朗州山澧州水。四海五湖皇化裏。腰包",
    "X64n1260_037:0279a18": "頂笠萬千千。問著盡言山與水。忽有不甘底出來道。",
    "X64n1260_037:0279a19": "山但言山水但言水有甚麼過。良久云。未可全拋一",
    "X64n1260_037:0279a20": "片心。逢人且說三分話。",
    "X64n1260_037:0279a21": "[0279a21] 解制上堂。九旬同禁足。自恣是今朝。暮雨青燈寺。西",
    "X64n1260_037:0279a22": "風白石橋。孤身三事衲。萬里一輕包。若到溈山處。須",
    "X64n1260_037:0279a23": "防笑裡刀。",
    "X64n1260_037:0279a24": "[0279a24] 解制上堂。今朝七月十五。&#x51C9;風開我竹戶。嶺上一片",
    "X64n1260_037:0279b01": "兩片白雲。被他吹得七橫八&#x7AEA;。輕飄飄浮逼逼。欲散",
    "X64n1260_037:0279b02": "不散欲聚不聚。老僧招手向白雲。白雲白雲何不住。",
    "X64n1260_037:0279b03": "到頭終是覓山歸。流落天涯與途路。喝一喝。",
    "X64n1260_037:0279b04": "[0279b04] 元叟端禪師解夏上堂。四月十五日結。拈拄杖左卓",
    "X64n1260_037:0279b05": "一卓。諸方向者裏禁足安居。七月十五日解。拈拄杖",
    "X64n1260_037:0279b06": "右卓一卓。諸方向者裏休夏自恣。空劫前無佛名無",
    "X64n1260_037:0279b07": "眾生名。結又結箇甚麼。解又解箇甚麼。靠拄杖便下",
    "X64n1260_037:0279b08": "座。",
    "X64n1260_037:0279b09": "[0279b09] 解夏上堂。秋山削玉。秋水磨銅。南北東西活路通。兩",
    "X64n1260_037:0279b10": "隻草鞋&#x5FA4;如虎。一條鍚杖獰如龍。忽然撞著定上座",
    "X64n1260_037:0279b11": "道。無位真人與非無位真人相去多少。切忌無言滿",
    "X64n1260_037:0279b12": "面紅。",
    "X64n1260_037:0279b13": "[0279b13] 解夏上堂。結&#x5374;布袋頭。萬象森羅沒出氣處。解&#x5374;布",
    "X64n1260_037:0279b14": "袋頭。山河大地得大自在。結也結了。解也解了。諸人",
    "X64n1260_037:0279b15": "一任東去西去。前程忽有人問著。&#x8F19;不得道在中天",
    "X64n1260_037:0279b16": "竺過夏。下座。",
    "X64n1260_037:0279b17": "[0279b17] 解夏上堂。舉東山和尚示眾云。百煉黃金鑄鐵牛。十",
    "X64n1260_037:0279b18": "分高價與人酬。庭前不有華含笑。又是東山一夏休。",
    "X64n1260_037:0279b19": "師云。徑山隨氀[叟*毛]也有一頌。老矣無心鑄鐵牛。眼前",
    "X64n1260_037:0279b20": "隨分即相酬。庭前葉脫西風起。且喜凌霄一夏休。",
    "X64n1260_037:0279b21": "[0279b21] 楚石琦禪師解夏上堂。今日解也。南天台北五臺一",
    "X64n1260_037:0279b22": "任七縱八橫。前程忽有人問永祚近日如何。作麼生",
    "X64n1260_037:0279b23": "祗對。但道來時不教某甲傳語。管取坐斷天下人舌",
    "X64n1260_037:0279b24": "頭。雖然。者箇是永祚的。那箇是上座的。",
    "X64n1260_037:0279c01": "[0279c01] 解夏上堂。盡十方世界是箇真實人體。菩提煩惱生",
    "X64n1260_037:0279c02": "死涅槃。有為無為前聖後聖。結制解制長期短期。真",
    "X64n1260_037:0279c03": "實體上了沒交涉。雪峰三到投子九上洞山。末後鰲",
    "X64n1260_037:0279c04": "山店上打失鼻孔。大隨參六十餘員善知識。長慶坐",
    "X64n1260_037:0279c05": "破七箇蒲團。興化於大覺棒頭深明黃檗意旨。掀翻",
    "X64n1260_037:0279c06": "海嶽罷&#x5374;干戈。如將谷響千斤換得空花萬片。威音",
    "X64n1260_037:0279c07": "那畔空劫已前。但有言說都無實義。穿&#x5374;天下人鼻",
    "X64n1260_037:0279c08": "孔一句作麼生道。大鵬展翅&#x8462;十洲。籬邊燕雀空啾",
    "X64n1260_037:0279c09": "啾。復舉僧問雲門。秋初夏末。前程忽有人問。未審對",
    "X64n1260_037:0279c10": "他道什麼。門云大眾退後。僧云過在什麼處。門云還",
    "X64n1260_037:0279c11": "我九十日飯錢來。師云。放過即不可。未審道什麼。但",
    "X64n1260_037:0279c12": "對他道。七十二棒翻成一百二十。過在什麼處。對他",
    "X64n1260_037:0279c13": "道。你但喫棒。我要者話行。",
    "X64n1260_037:0279c14": "[0279c14] 呆庵莊禪師解夏上堂。聖制告圓。正是今日。諸方叢",
    "X64n1260_037:0279c15": "席說禪說道&#x9599;浩浩地。我者裏孤&#x9008;&#x9008;峭巍巍。縱有",
    "X64n1260_037:0279c16": "佛法。誰著眼&#x89B7;。拍禪床下座。",
    "X64n1260_037:0279c17": "[0279c17] 上堂。解夏之後東去西去南去北去。直須向高高山",
    "X64n1260_037:0279c18": "頂立深深海底行。若是閨閣中物捨不得。未免墮坑",
    "X64n1260_037:0279c19": "落塹。擊拂子。當門更不栽荊棘。免被人來惹著衣。",
    "X64n1260_037:0279c20": "[0279c20] 愚庵及禪師解夏進退兩序上堂。有進有退。有結有",
    "X64n1260_037:0279c21": "解。左之右之。風流儒雅。鐘樓上念讚。床&#x811A;下種菜。勝",
    "X64n1260_037:0279c22": "首座道。猛虎當路坐。卓拄杖云。一雨普滋三草二木。",
    "X64n1260_037:0279c23": "[0279c23] 解夏上堂。四月十五日結&#x5374;布袋頭。十字縱橫底有",
    "X64n1260_037:0279c24": "甚數。七月十五日解&#x5374;布袋頭。無繩自縛底有甚數。",
    "X64n1260_037:0280a01": "喝一喝。結也不可得。解亦何曾有。結解二圓離。面南",
    "X64n1260_037:0280a02": "看北斗。下座。",
    "X64n1260_037:0280a03": "[0280a03] 笑隱訢禪師解夏上堂。禪人解夏東西去。莫道腰包",
    "X64n1260_037:0280a04": "&#x8D82;早&#x51C9;。三界炎炎如火宅。不知何處是家鄉。",
    "X64n1260_037:0280a05": "[0280a05] 解夏上堂。舉僧問九峰。西天夏末多有得道果者。未",
    "X64n1260_037:0280a06": "審此間有也無。峰云有。僧云是什麼人。峰云。頭戴午",
    "X64n1260_037:0280a07": "夜月。&#x811A;踏黃金地。師云。西天此土不離寸步。得道得",
    "X64n1260_037:0280a08": "果鳳縈金&#x93BB;。我此一眾總不與麼。不用修行也無功",
    "X64n1260_037:0280a09": "顆。九十日中亦不&#x8657;過。如今暑退&#x51C9;生。一任經行坐",
    "X64n1260_037:0280a10": "臥。莫問祖師機緣。總是野狐涎唾。便是鶻眼龍睛。也",
    "X64n1260_037:0280a11": "與從頭按過。放出長沙老大蟲。驚到嵩山破&#x7AC8;墮。",
    "X64n1260_037:0280a12": "[0280a12] 恕中慍禪師解夏上堂。舉德山遠和尚夏滿上堂。僧",
    "X64n1260_037:0280a13": "問九旬禁足今已滿。自恣之儀事若何。德山云。猢猻",
    "X64n1260_037:0280a14": "&#x8D82;蛺蝶。九步作一歇。僧云未審意旨如何。德山以頌",
    "X64n1260_037:0280a15": "示之云。兩箇兒童舁木&#x76B7;。左邊打了右邊舞。剎那變",
    "X64n1260_037:0280a16": "現百千般。分明示君君記取。拈云。答也答了。頌也頌",
    "X64n1260_037:0280a17": "了。爭柰者僧未肯點首在。靈巖路見不平。要與德山",
    "X64n1260_037:0280a18": "相見。自恣在今朝。有華當面貼。一句定&#x8AB5;訛猢。猻&#x8D82;",
    "X64n1260_037:0280a19": "蛺蝶。蛺蝶飛。無處尋。空中打坐。海底穿針。驀拈拄杖",
    "X64n1260_037:0280a20": "顧視左右云。眾中莫有因齋慶讚者麼。卓拄杖。休將",
    "X64n1260_037:0280a21": "閒學解。埋沒祖師心。",
    "X64n1260_037:0280a22": "[0280a22] 上堂。夏有解結。法無定相。有無之義。空裏漚華。南天",
    "X64n1260_037:0280a23": "台北五臺。在諸人&#x811A;跟底踏著。踏不著置而不說。前",
    "X64n1260_037:0280a24": "程忽有問何處來。切不得道瑞巖來。教他疑三十年。",
    "X64n1260_037:0280b01": "[0280b01] 無文璨禪師解夏上堂。舉老宿一夏不為師僧說話",
    "X64n1260_037:0280b02": "公案。師頌云。一言已出駟難追。道了如何悔得來。冷",
    "X64n1260_037:0280b03": "地被人相訐露。牙關咬定口慵開。",
    "X64n1260_037:0280b04": "[0280b04] 了庵欲禪師解夏上堂。佛歡喜。僧自恣。香象渡河。截",
    "X64n1260_037:0280b05": "流而去。有利無利不離行市。拄杖頭邊別有天地。卓",
    "X64n1260_037:0280b06": "拄杖喝一喝。",
    "X64n1260_037:0280b07": "[0280b07] 南石琇禪師解夏上堂。圓覺能出一切法。一切法未",
    "X64n1260_037:0280b08": "&#x751E;離圓覺。螻蟻知雨而封穴。石[虫*去]應節而揚葩。粘手",
    "X64n1260_037:0280b09": "粘&#x811A;底有甚數。十字縱橫底有甚數。",
    "X64n1260_037:0280b10": "[0280b10] 解制施主捨禪床蓆并法衣上堂。九夏安居纖魔不",
    "X64n1260_037:0280b11": "起。一眾高人行藏輕利。沉香井水飲者除渴。潮田米",
    "X64n1260_037:0280b12": "飯食者不饑。仰山燒畬種粟。溈山夜寢晝餐。百丈捲",
    "X64n1260_037:0280b13": "拜蓆向馬祖。世尊以伽黎圍飲光。良久。夜來金氣應。",
    "X64n1260_037:0280b14": "&#x51C9;到竹床多。",
    "X64n1260_037:0280b15": "[0280b15] 壽昌經禪師解制上堂。三月安居。九旬禁是。不求佛",
    "X64n1260_037:0280b16": "法僧。豈為人天福。說箇願一切眾生同證菩提。大似",
    "X64n1260_037:0280b17": "父死呼公哭。畢竟作麼生。除是波斯能嚙鏃。珍重。",
    "X64n1260_037:0280b18": "[0280b18] 破山明禪師解制上堂。東風解凍。百草&#x8420;芽。行&#x811A;衲",
    "X64n1260_037:0280b19": "子似粟如麻。拖泥帶水兮草鞋獰似虎。混俗和光兮",
    "X64n1260_037:0280b20": "拄杖活如蛇。向有佛處不可住。無佛處急走過。方稱",
    "X64n1260_037:0280b21": "英俊作家。切不可向萬里無寸草處去。&#x8657;度生涯。大",
    "X64n1260_037:0280b22": "眾。且如山僧者裏九旬禁足三月調心。今日解制臨",
    "X64n1260_037:0280b23": "行一句作麼生道。摘楊花。摘楊花。",
    "X64n1260_037:0280b24": "[0280b24] 箬庵問禪師解制上堂。神通妙用遊戲自如。動靜去",
    "X64n1260_037:0280c01": "來無憂無喜。塵劫非遠。剎那非促。布袋頭日日解開。",
    "X64n1260_037:0280c02": "安樂神時時應現。何必朝參彌勒暮謁釋迦。俗諦義",
    "X64n1260_037:0280c03": "中真成勝諦。火燄裏轉大法輪。百草頭全彰祖印。豁",
    "X64n1260_037:0280c04": "開頂[寧*頁]截斷流機。超出人天一頭地。且隨緣不變大",
    "X64n1260_037:0280c05": "海納川一句畢竟作麼生道。日長閒晝永。春老綠陰",
    "X64n1260_037:0280c06": "多。",
    "X64n1260_037:0280c07": "[0280c07] 解制上堂。舉三聖問雪峰。透網金鱗以何為食。峰云",
    "X64n1260_037:0280c08": "待汝出網來向汝道。聖云。一千五百人善知識。話頭",
    "X64n1260_037:0280c09": "也不識。峰云老僧住持事繁。師云。三聖雪峰把手向",
    "X64n1260_037:0280c10": "高高山頂立深深海底行。是則同道唱和節拍相隨。",
    "X64n1260_037:0280c11": "山僧者裏要且不然。忽有問透網金鱗以何為食。向",
    "X64n1260_037:0280c12": "他道今日解制。更云一千五百人善知識話頭也不",
    "X64n1260_037:0280c13": "識。但云善為道路。且道與古人是同是別。下座。",
    "X64n1260_037:0280c14": "[0280c14] 牧雲門禪師解制上堂。上元時節天色晴霽。天童者",
    "X64n1260_037:0280c15": "裏大開門戶。放諸菩薩子出門遊戲。一地二地三地",
    "X64n1260_037:0280c16": "四地五六地。歡喜發光留不住。地地增修要遠行。剛",
    "X64n1260_037:0280c17": "剩第八不動地。日月燈明佛忍俊不禁。涌身高七多",
    "X64n1260_037:0280c18": "羅樹。一一為他摩頂授記。去者下坡不走快便難逢。",
    "X64n1260_037:0280c19": "住者眉毛撕結鼻孔相拄。去去去。住住住。菩薩子。莫",
    "X64n1260_037:0280c20": "道病天童。語話無憑據。咄。",
    "X64n1260_037:0280c21": "[0280c21] 全室泐禪師解夏上堂。今朝七月十五。一句全賓全",
    "X64n1260_037:0280c22": "主。解&#x5374;布袋頭開。一任東去西去。無佛處急走過。有",
    "X64n1260_037:0280c23": "佛處不得住。三千里外逢人。不得錯舉。喝一喝。",
    "X64n1260_037:0280c24": "[0280c24] 東苑鏡禪師解制辭眾入山上堂。孤亭獨望春山遠。",
    "X64n1260_037:0281a01": "九曲清清日夜行。且喜風光流不盡。垂楊堤畔月初",
    "X64n1260_037:0281a02": "生。大眾。一結一解原是千古風規。一住一行要且機",
    "X64n1260_037:0281a03": "緣有自。山僧今日對眾分付。拄杖子欲向千萬峰頭",
    "X64n1260_037:0281a04": "去也。大眾再四勸請為法久住。師曰。大眾。向我拄杖",
    "X64n1260_037:0281a05": "頭邊道得一句來。山僧即住。眾擬議。師卓一卓曰。從",
    "X64n1260_037:0281a06": "來共住無人識。長嘯一聲歸去來。下座。",
    "X64n1260_037:0281a07": "[0281a07] 鼓山賢禪師解制日上堂。今日解制。諸兄弟未免或",
    "X64n1260_037:0281a08": "東或西。山僧有三句分付。第一出門不得拖著死屍",
    "X64n1260_037:0281a09": "走。第二到人家喫飯不得沾唇。第三不得向萬里無",
    "X64n1260_037:0281a10": "寸草處住&#x7740;。若能不犯這三句。他日燒一片香供養",
    "X64n1260_037:0281a11": "老僧未為分外。若於三句有犯。切莫道在真寂過冬。",
    "X64n1260_037:0281a12": "珍重。",
    "X64n1260_037:0281a13": "[0281a13] 弘覺忞禪師解夏兼為檀越薦嚴上堂。一&#x971B;真性豈",
    "X64n1260_037:0281a14": "假胞胎。識想為緣致有形累。果若諸人從四月十五",
    "X64n1260_037:0281a15": "至今七月十五。一期之內。痛切如喪考妣。急遽如救",
    "X64n1260_037:0281a16": "頭然。髑髏裂破孃生面目。全彰本有。淨裸裸常光現",
    "X64n1260_037:0281a17": "前。峭巍巍壁立萬仞。則自然動無遺照舉必全真。妙",
    "X64n1260_037:0281a18": "用難思神機莫測。金錫振處。空華之獄戶頓開。寶杖",
    "X64n1260_037:0281a19": "敲時。鏡象之蓮邦隨見。作無邊如幻佛事。度無量如",
    "X64n1260_037:0281a20": "夢眾生。尤是教乘極則之譚。作麼生是衲僧親切為",
    "X64n1260_037:0281a21": "人一句。洞岫庭山齊削玉。七十二峰青到今。",
    "X64n1260_037:0281a22": "[0281a22] 嵩乳密禪師解制上堂。師云。欲知佛性義。當觀時節",
    "X64n1260_037:0281a23": "因緣。即今是甚麼時節。溪柳垂金線。山花展翠屏。白",
    "X64n1260_037:0281a24": "雲青嶂裏。深愜野僧情。好個滿天和氣&#x5FA7;地春光。傳",
    "X64n1260_037:0281b01": "不雕之心印。演不說之靈章。諸人倘如斯會得。便知",
    "X64n1260_037:0281b02": "檀度大施門開。將從上佛祖&#x9262;袋子當陽拈出。一任",
    "X64n1260_037:0281b03": "諸人東擲西拋。恁麼也得。落花有意隨流水。不恁麼",
    "X64n1260_037:0281b04": "也得。流水無情送落花。恁麼不麼恁總得。常憶江南",
    "X64n1260_037:0281b05": "三月裏。鷓鴣啼處百花香。下座。"
}