{
    "X78n1556_003:0652c21": "建中靖國續燈錄卷第三　　　〔宋刻〕",
    "X78n1556_003:0652c23": "東京法雲禪寺住持傳法佛國禪師(臣)惟白集",
    "X78n1556_003:0652c24": "　　對機門",
    "X78n1556_003:0653a01": "廬陵清原山行思禪師第十世",
    "X78n1556_003:0653a02": "隨州智門光祚禪師法嗣",
    "X78n1556_003:0653a03": "明州雪竇山資聖寺明覺禪師諱重顯。姓李氏。遂州",
    "X78n1556_003:0653a04": "大寂九世之孫也。興國五年四月八日生。始誕。旦夕",
    "X78n1556_003:0653a05": "瞑目若寐。幼即異常。不慕遊戲。或見沙門。挽衣大喜。",
    "X78n1556_003:0653a06": "長依普安院仁銑上人出家。受具之後。橫經講席。究",
    "X78n1556_003:0653a07": "理窮玄。詰問鋒馳。機辯無敵。咸知法器。僉指南遊。一",
    "X78n1556_003:0653a08": "造智門。即伸問曰。不起一念。云何有過。門召近前。師",
    "X78n1556_003:0653a09": "即趨進。門以拂子擊之曰。會麼。師欲對次。門又擊之。",
    "X78n1556_003:0653a10": "豁然開悟。情量頴脫。次涉江湘。道業益著。宗匠器重。",
    "X78n1556_003:0653a11": "緇徒悚服。演法洞庭。學者雲集。學士曾公會。欽其德",
    "X78n1556_003:0653a12": "望。召居雪竇。大啟祖闈。洞示玄奧。都尉李侯遵勗特",
    "X78n1556_003:0653a13": "奏章服。侍中賈公昌朝尋乞美號。由是四方翹楚皆",
    "X78n1556_003:0653a14": "臻法席。陞堂入室。悉馳道譽。化緣將畢。一日遊山。四",
    "X78n1556_003:0653a15": "顧周覧。謂侍者曰。何日復來於此。者哀乞道偈。師曰。",
    "X78n1556_003:0653a16": "平生唯患語之多矣。翌日。出杖屨衣盂。散及徒眾。乃",
    "X78n1556_003:0653a17": "曰。七月七日。復相見耳。盥沐攝衣。北首而逝。雲門讖",
    "X78n1556_003:0653a18": "曰。二百年後。吾道重顯。即師之名也。豈虗然哉。",
    "X78n1556_003:0653a19": "開堂日。於法座前顧視大眾。乃云。若論本分相見。不",
    "X78n1556_003:0653a20": "必高陞法座。遂以手指云。無量佛土一時現前。各各",
    "X78n1556_003:0653a21": "子細觀瞻。其或涯際未知。不免拖泥帶水。便陞座。上",
    "X78n1556_003:0653a22": "首白槌罷。有僧方出。師乃約住云。如來正法眼藏。委",
    "X78n1556_003:0653a23": "在今日。放開則瓦礫生光。把住則真金失色。權柄在",
    "X78n1556_003:0653a24": "手。殺活臨時。其有作家。共相證據。問。遠離翠峯祖席。",
    "X78n1556_003:0653b01": "已臨雪竇道場。是一是二。師云。馬無千里謾追風。僧",
    "X78n1556_003:0653b02": "曰。恁麼則雲散家家月。師云。龍頭虵尾。問。德山．臨濟",
    "X78n1556_003:0653b03": "棒喝已彰。和尚如何為人。師云。放過一著。僧擬議。師",
    "X78n1556_003:0653b04": "便喝。僧曰。恁麼則別有在。師云。射虎不真。徒勞沒羽。",
    "X78n1556_003:0653b05": "問。次大法螺。擊大法鼓。朝宰臨筵。如何即是。師云。清",
    "X78n1556_003:0653b06": "風來未休。僧曰。恁麼則得遇於師也。師云。一言已出。",
    "X78n1556_003:0653b07": "駟馬難追。",
    "X78n1556_003:0653b08": "師復顧大眾云。人天普集。合發明箇甚事。焉可互分",
    "X78n1556_003:0653b09": "賓主。馳騁問答。便當宗乘。此門廣大。威德自在。輝騰",
    "X78n1556_003:0653b10": "今古。把定乾坤。千聖秖言自知。五乘莫能建立。所以",
    "X78n1556_003:0653b11": "聲前悟旨。猶迷顧鑑之端。言下知宗。尚味識情之表。",
    "X78n1556_003:0653b12": "諸人要知真實相為麼。但以上無攀仰。下絕己躬。自",
    "X78n1556_003:0653b13": "然常光現前。箇箇壁立千仞。還辨明得也無。未辨辨",
    "X78n1556_003:0653b14": "取。未明明取。既辨明得。便能截生死流。踞祖佛位。妙",
    "X78n1556_003:0653b15": "圓超悟。正在茲時。堪報不報之恩。以助無為之化。珍",
    "X78n1556_003:0653b16": "重。",
    "X78n1556_003:0653b17": "問。如何是佛法大意。師云。祥雲五色。僧曰。學人不會。",
    "X78n1556_003:0653b18": "師云。頭上漫漫。問。達磨未來時如何。師云。猿啼古木。",
    "X78n1556_003:0653b19": "僧曰。來後如何。師云。鶴唳青霄。僧曰。即今事作麼生。",
    "X78n1556_003:0653b20": "師云。一不成。二不是。有僧出禮拜。起云。請師答話。師",
    "X78n1556_003:0653b21": "便棒。僧曰。豈無方便。師云。罪不重科。復有一僧出禮",
    "X78n1556_003:0653b22": "拜。起云。請師答話。師云。兩重公案。僧曰。請師不答話。",
    "X78n1556_003:0653b23": "師亦棒。問。古人道。北斗裏藏身。意旨如何。師云。千聞",
    "X78n1556_003:0653b24": "不如一見。僧曰。此話盛行。師云。老鼠銜鐵。問。古人道。",
    "X78n1556_003:0653c01": "皎皎地絕一絲頭。秖如山河大地又且如何。師云。面",
    "X78n1556_003:0653c02": "赤不如語直。僧曰。學人未曉。師云。徧問諸方。問。如何",
    "X78n1556_003:0653c03": "是實學底事。師云。針劄不入。僧曰。乞師方便。師云。水",
    "X78n1556_003:0653c04": "到渠成。問。如何是教外別傳一句。師云。看看臘月盡。",
    "X78n1556_003:0653c05": "僧曰。恁麼則流芳去也。師云。瘂子喫瓜。問。如何是學",
    "X78n1556_003:0653c06": "人自己。師云。乘槎斫額。僧曰。莫秖遮便是。師云。浪死",
    "X78n1556_003:0653c07": "虗生。問。如何是緣生義。師云。金剛鑄鐵券。僧曰。學人",
    "X78n1556_003:0653c08": "不會。師云。閙市裏牌。僧曰。恁麼則行到水窮處。坐看",
    "X78n1556_003:0653c09": "雲起時。師云。列下。問。四十九年說不盡底。請師說。師",
    "X78n1556_003:0653c10": "云。爭之不足。僧曰。謝師答話。師云。鐵棒自看。問。如何",
    "X78n1556_003:0653c11": "是把定乾坤眼。師云。拈却鼻孔。僧曰。學人不會。師云。",
    "X78n1556_003:0653c12": "一喜一悲。僧擬議。師云。苦。問。如何是脫珍御服。挂弊",
    "X78n1556_003:0653c13": "垢衣。師云。垂手不垂手。僧曰。乞師方便。師云。左眼挑",
    "X78n1556_003:0653c14": "筋。右眼抉肉。問。龍門爭進舉。那箇是登科。師云。重遭",
    "X78n1556_003:0653c15": "點額。僧曰。學人不會。師云。退水藏鱗。問。學人乍入叢",
    "X78n1556_003:0653c16": "林。諸事不會。還拯濟也無。師云。蘇州紙貴。僧曰。和尚",
    "X78n1556_003:0653c17": "豈無方便。師云。腦後拔榍。問。寂寂忘言。誰是得者。師",
    "X78n1556_003:0653c18": "云。卸帽穿雲去。僧曰。如何領會。師云。披蓑帶雨歸。僧",
    "X78n1556_003:0653c19": "曰。三十年後此話盛行。師云。一場酸澁。問。坐斷毗盧",
    "X78n1556_003:0653c20": "底人。師還接否。師云。殷勤送別瀟湘岸。僧曰。恁麼則",
    "X78n1556_003:0653c21": "學人罪過也。師云。天寬地窄太愁人。問。生死到來。如",
    "X78n1556_003:0653c22": "何回避。師云。定花板上。僧曰。莫便是他安身立命處",
    "X78n1556_003:0653c23": "也無。師云。符到奉行。師云。大眾前共相詶唱。也須是",
    "X78n1556_003:0653c24": "箇漢始得。若也未有奔流度刃底眼。不勞拈出。所以",
    "X78n1556_003:0654a01": "道。如大火聚。近著則燎却面門。亦如按太阿寶劒。衝",
    "X78n1556_003:0654a02": "前則喪身失命。乃云。太阿橫按祖堂寒。千里應須息",
    "X78n1556_003:0654a03": "萬端。莫待冷光輕閃爍。復云。看看。便下座。",
    "X78n1556_003:0654a04": "上堂。問。如何是維摩一默。師云。寒山訪拾得。僧曰。恁",
    "X78n1556_003:0654a05": "麼則入不二之門。師云。噓。復云。維摩大士去何從。千",
    "X78n1556_003:0654a06": "古今人望莫窮。不二法門休更問。夜來明月上孤峯。",
    "X78n1556_003:0654a07": "上堂云。大眾。遮一片田地。分付來多時也。爾諸人四",
    "X78n1556_003:0654a08": "至界畔。猶未識在。若要中心樹子。我也不惜。良久。云。",
    "X78n1556_003:0654a09": "為祥為瑞。師云。兩重公按。復云。雪覆蘆花欲暮天。謝",
    "X78n1556_003:0654a10": "家人不在漁船。白牛放却無尋處。空把山童贈鐵鞭。",
    "X78n1556_003:0654a11": "黃州護國院壽禪師問。如何是一路涅槃門。師云。寒",
    "X78n1556_003:0654a12": "松青有千年色。一徑風飄四季香。問。如何是靈山一",
    "X78n1556_003:0654a13": "會。師云。如來纔一顧。迦葉便低眉。",
    "X78n1556_003:0654a14": "韶州南華寺寶緣慈濟禪師問。如何是祖師西來意。",
    "X78n1556_003:0654a15": "師云。青山淥水。僧曰。未來時還有意也無。師云。高者",
    "X78n1556_003:0654a16": "高。低者低。上堂。舉拄杖云。拈起也。峯巒失色。放下也。",
    "X78n1556_003:0654a17": "祖佛迷蹤。作者當頭。光臨背上。猶是買帽相頭。看風",
    "X78n1556_003:0654a18": "使帆。若向衲僧門下。千山萬水。",
    "X78n1556_003:0654a19": "邵武軍靈泉曉禪師問。如何是西來意。師云。第一到",
    "X78n1556_003:0654a20": "屯門。僧曰。學人不會。師云。末後藏熊耳。",
    "X78n1556_003:0654a21": "洪州百丈山智映寶月禪師問。師唱誰家曲。宗風嗣",
    "X78n1556_003:0654a22": "阿誰。師云。窣堵那叱掌上擎。僧曰。恁麼則北塔嫡子。",
    "X78n1556_003:0654a23": "韶石兒孫。師云。斫額望新羅。問。如何是佛。師云。梵王",
    "X78n1556_003:0654a24": "前引。帝釋後隨。僧曰。謝師答話。師云。龍蛇易辨。衲子",
    "X78n1556_003:0654b01": "難謾。",
    "X78n1556_003:0654b02": "福州慈雲山紹詵禪師問。如何是佛。師云。額頭上汗",
    "X78n1556_003:0654b03": "出。問。如何是慈雲山。師云。徒勞仰面看。僧曰。如何是",
    "X78n1556_003:0654b04": "慈雲水。師云。急。",
    "X78n1556_003:0654b05": "復州青山好禪師問。師唱誰家曲。宗風嗣阿誰。師云。",
    "X78n1556_003:0654b06": "昔日靈山親授記。今朝汶水令方行。僧曰。恁麼則雷",
    "X78n1556_003:0654b07": "布雲門洞。雨灑景陵城去也。師云。九宮八卦。",
    "X78n1556_003:0654b08": "鄂州黃龍海禪師問。如何是黃龍家風。師云。看。僧曰。",
    "X78n1556_003:0654b09": "忽遇客來。如何祗待。師以拄杖點之。問。如何是最初",
    "X78n1556_003:0654b10": "一句。師云。堀地討天。",
    "X78n1556_003:0654b11": "桂陽芙蓉山文喜禪師問。祖祖相傳傳祖印。師今得",
    "X78n1556_003:0654b12": "法嗣何人。師云。從地涌出。僧曰。畢竟是誰家之子。師",
    "X78n1556_003:0654b13": "云。特地罔措。",
    "X78n1556_003:0654b14": "鼎州德山僧可禪師問。如何是佛。師云。頭長面短。僧",
    "X78n1556_003:0654b15": "曰。意旨如何。師云。手纖脚大。",
    "X78n1556_003:0654b16": "鼎州彰法澄泗禪師問。如何是佛法大意。師云。多少",
    "X78n1556_003:0654b17": "人摸不著。僧曰。忽然摸著看又作麼生。師云。堪作什",
    "X78n1556_003:0654b18": "麼。",
    "X78n1556_003:0654b19": "澧州藥山宣禪師問。如何是道。師云。東西南北。僧曰。",
    "X78n1556_003:0654b20": "如何是道中人。師云。有貴有賤。",
    "X78n1556_003:0654b21": "明州廣慧清順禪師問。師唱誰家曲。宗風嗣阿誰。師",
    "X78n1556_003:0654b22": "云。不可埋沒人。僧曰。恁麼則北塔嫡子。師云。牆壁有",
    "X78n1556_003:0654b23": "耳。問。如何是佛。師云。水到渠成。僧曰。爭柰不會。師云。",
    "X78n1556_003:0654b24": "却較些子。",
    "X78n1556_003:0654c01": "筠州九峯勤禪師問。如何是道。師云。逢春無綠草。僧",
    "X78n1556_003:0654c02": "曰。如何是道中人。師云。南來北往。問。方便門中。請師",
    "X78n1556_003:0654c03": "垂示。師云。佛不奪眾生願。僧曰。恁麼則謝師方便。師",
    "X78n1556_003:0654c04": "云。却須喫棒。上堂云。口羅舌沸。千喚萬喚。露柱因什",
    "X78n1556_003:0654c05": "麼不回頭。良久。云。美食不中飽人喫。便下座。",
    "X78n1556_003:0654c06": "潭州雲蓋山繼鵬禪師問。如何是佛法大意。師云。舌",
    "X78n1556_003:0654c07": "頭無骨。問。如何是祖師西來意。師云。湯瓶火裏煨。問。",
    "X78n1556_003:0654c08": "佛未出世時如何。師云。天。僧曰。出世後如何。師云。地。",
    "X78n1556_003:0654c09": "上堂云。高不在絕頂。富不在福嚴。樂不在天堂。苦不",
    "X78n1556_003:0654c10": "在地獄。良久。云。相識滿天下。知心能幾人。",
    "X78n1556_003:0654c11": "泉州雲臺省因禪師問。如何是和尚家風。師云。嗔拳",
    "X78n1556_003:0654c12": "不打笑面。僧曰。如何施設。師云。天台則有。南嶽則無。",
    "X78n1556_003:0654c13": "問。如何是佛。師云。月不破五。僧曰。意旨如何。師云。初",
    "X78n1556_003:0654c14": "三十一。問。如何是佛法大意。師云。今日好曬麥。僧曰。",
    "X78n1556_003:0654c15": "意旨如何。師云。問取磨頭。問。如何是佛。師云。眼大鼻",
    "X78n1556_003:0654c16": "頭尖。上堂云。菩薩子。不在內。不在外。不在中間。且道",
    "X78n1556_003:0654c17": "落在什麼處。良久。云。南瞻部州。北鬱單越。",
    "X78n1556_003:0654c18": "蘄州五祖山師戒禪師法嗣",
    "X78n1556_003:0654c19": "筠州洞山妙圓禪師諱自寶。壽州人也。峽石寺受業。",
    "X78n1556_003:0654c20": "頭陀苦行。糲食垢衣。參戒禪師發明心地。天人密護。",
    "X78n1556_003:0654c21": "神鬼莫測。所至叢林。推為導首。出世三十年。居四大",
    "X78n1556_003:0654c22": "剎。道風遐布。朝野欽聞。都尉李侯遵勗特奏章服．師",
    "X78n1556_003:0654c23": "名。以嘉德望。問。如何是佛。師云。頭腦相似。問。師唱誰",
    "X78n1556_003:0654c24": "家曲。宗風嗣阿誰。師云。言猶在耳。僧曰。恁麼則五祖",
    "X78n1556_003:0655a01": "嫡子。雲門兒孫。師云。日馳五百。",
    "X78n1556_003:0655a02": "無為軍西禪文岫禪師問。如何是和尚為人一句。師",
    "X78n1556_003:0655a03": "云。路逢劒客須呈劒。僧曰。學人未會。師云。不是詩人",
    "X78n1556_003:0655a04": "莫献詩。",
    "X78n1556_003:0655a05": "蘄州十王懷楚禪師問。如何是佛。師云。巍巍堂堂。問。",
    "X78n1556_003:0655a06": "如何是透法身句。師云。大有人問了。僧曰。意旨如何。",
    "X78n1556_003:0655a07": "師云。靜處薩婆訶。",
    "X78n1556_003:0655a08": "舒州海會通禪師問。如何是和尚為人一句。師云。清",
    "X78n1556_003:0655a09": "光滿目。僧曰。學人不會。師云。茶灰抹土。問。如何是佛",
    "X78n1556_003:0655a10": "法大意。師云。柿桶蓋嵕笠。僧曰。學人不曉。師云。行時",
    "X78n1556_003:0655a11": "頭頂戴。坐則掛高閣。",
    "X78n1556_003:0655a12": "蘄州義臺子祥禪師問。如何是義臺境。師云。路不拾",
    "X78n1556_003:0655a13": "遺。僧曰。如何是境中人。師云。桀犬吠堯。問。如何是祖",
    "X78n1556_003:0655a14": "師西來意。師云。曾問幾人來。僧曰。即今問和尚。師云。",
    "X78n1556_003:0655a15": "且莫當頭。",
    "X78n1556_003:0655a16": "復州北塔思廣禪師問。如何是衲僧變通事。師云。東",
    "X78n1556_003:0655a17": "涌西沒。僧曰。變通後如何。師云。地肥茄子嫰。問。如何",
    "X78n1556_003:0655a18": "是和尚家風。師云。左手書右字。僧曰。學人不會。師云。",
    "X78n1556_003:0655a19": "歐頭拗脚。",
    "X78n1556_003:0655a20": "明州天童山景德懷清禪師問。如何是祖師西來意。",
    "X78n1556_003:0655a21": "師云。眼裏不著沙。僧曰。如何領會。師云。耳裏不著水。",
    "X78n1556_003:0655a22": "僧曰。恁麼則禮拜也。師云。東家點燈。西家暗坐。上堂",
    "X78n1556_003:0655a23": "云。西湖隱出山峰秀。樓櫓參差若畫成。禪流共在祇",
    "X78n1556_003:0655a24": "園住。莫教虗度一生。便下座。",
    "X78n1556_003:0655b01": "越州寶嚴叔芝禪師問。如何是佛。師云。土身木骨。僧",
    "X78n1556_003:0655b02": "曰。意旨如何。師云。五彩金裝。僧曰。恁麼則頂禮去也。",
    "X78n1556_003:0655b03": "師云。天台楖[木*栗]。",
    "X78n1556_003:0655b04": "蘇州翠峰慧顒禪師問。師唱誰家曲。宗風嗣阿誰。師",
    "X78n1556_003:0655b05": "云。門開東嶺上。僧曰。恁麼則五祖嫡子也。師云。猿嘯",
    "X78n1556_003:0655b06": "老松枝。",
    "X78n1556_003:0655b07": "台州瑞巖珪禪師問。祖印即提於此日。未審宗風嗣",
    "X78n1556_003:0655b08": "阿誰。師云。黃梅東嶺山偏秀。白蓮池畔水分流。僧曰。",
    "X78n1556_003:0655b09": "恁麼則蓮峯親授旨。瑞嶺繼敷揚。師云。依俙南嶽。髣",
    "X78n1556_003:0655b10": "髴天台。",
    "X78n1556_003:0655b11": "蘄州五祖山秀禪師問。無法可說。是名說法。既是無",
    "X78n1556_003:0655b12": "法可說。又將何說。師云。霜寒地凍。僧曰。空生不解巖",
    "X78n1556_003:0655b13": "中坐。惹得天花動地來。師云。日出冰消。僧擬議。師云。",
    "X78n1556_003:0655b14": "何不進語。僧又無語。師云。車不橫推。理不曲斷。",
    "X78n1556_003:0655b15": "襄州白馬辯禪師問。如何是佛。師云。水來河漲。僧曰。",
    "X78n1556_003:0655b16": "如何是法。師云。風來樹動。",
    "X78n1556_003:0655b17": "蘄州四祖山端禪師法身頌云。燈心刺著石人脚。火",
    "X78n1556_003:0655b18": "急去請周醫博。路逢龐公相借問。六月日頭乾曬却。",
    "X78n1556_003:0655b19": "蘇州定慧道海禪師問。諸佛出世。已涉繁辭。作麼生",
    "X78n1556_003:0655b20": "是的旨。師云。逢人不得錯舉。僧曰。不因一事。不長一",
    "X78n1556_003:0655b21": "智。師云。怪之不及。",
    "X78n1556_003:0655b22": "韶州舜峯蒙正禪師問。師唱誰家曲。師云。孫賓長嘯。",
    "X78n1556_003:0655b23": "僧曰。五祖嫡嗣。師云。一任針鋒。",
    "X78n1556_003:0655b24": "溫州鴈蕩山靈峯文吉禪師問。祖祖相傳傳祖印。師",
    "X78n1556_003:0655c01": "今得法嗣何人。師云。無角鉄牛眠少室。生兒石女老",
    "X78n1556_003:0655c02": "黃梅。僧曰。恁麼則韶陽兒孫。祖峯嫡子。師云。鴈蕩天",
    "X78n1556_003:0655c03": "台。僧曰。祖意已蒙師指示。為人一句又如何。師云。兩",
    "X78n1556_003:0655c04": "重公案。問。昔日靈山分半座。飲光對面被茶糊。今朝",
    "X78n1556_003:0655c05": "此席亦如是。還有完全句也無。師云。一步兩步。僧曰。",
    "X78n1556_003:0655c06": "金風吹落葉。玉露滴青松。師云。緊悄草鞋。僧曰。一回",
    "X78n1556_003:0655c07": "舉著一回新。師便打。",
    "X78n1556_003:0655c08": "潭州雲蓋山志顒禪師問。豹巖霧卷。鳥道雲開。海眾",
    "X78n1556_003:0655c09": "咸臻。潮音願振。師云。月映千江白。僧曰。恁麼則五雲",
    "X78n1556_003:0655c10": "嶺秀。三井風清。師云。雲開萬里新。問。如何是雲蓋境。",
    "X78n1556_003:0655c11": "師云。山角金屏掩。松蘿玉帳垂。僧曰。如何是境中人。",
    "X78n1556_003:0655c12": "師云。紫袍公子少。雪頂野僧多。問。如何是祖師西來",
    "X78n1556_003:0655c13": "意。師云。古寺碑難讀。僧曰。未審意旨如何。師云。讀者",
    "X78n1556_003:0655c14": "盡攢眉。問。如何是和尚家風。師云。遮天蓋地。僧曰。忽",
    "X78n1556_003:0655c15": "遇客來。如何祗待。師云。趙州道底。師顧視大眾。喝一",
    "X78n1556_003:0655c16": "喝。云。諸禪德。莫是賓主歷然麼。莫是先照後用麼。莫",
    "X78n1556_003:0655c17": "是照用同時麼。若恁麼會。臨濟宗風。平沉苦海。既不",
    "X78n1556_003:0655c18": "恁麼會。作麼生商量。良久。喝一喝。拍繩牀一下。上堂",
    "X78n1556_003:0655c19": "云。昨日三。今日四。把斷要津。放開揑聚。無限禪徒。特",
    "X78n1556_003:0655c20": "地罔措。咄。",
    "X78n1556_003:0655c21": "隨州水南智昱禪師上堂云。欲識解脫道。今日參較",
    "X78n1556_003:0655c22": "早。唯念路行難。水深魚不少。參。上堂云。欲識解脫道。",
    "X78n1556_003:0655c23": "鷄鳴已天曉。趙州庭前栢。打落青州棗。咄。",
    "X78n1556_003:0655c24": "潭州報慈嵩禪師法嗣",
    "X78n1556_003:0656a01": "郢州興陽山遜禪師問。如何是佛。師云。髮白面皺。僧",
    "X78n1556_003:0656a02": "曰。如何是法。師云。寒來暑往。問。如何是三界外事。師",
    "X78n1556_003:0656a03": "云。洛陽千里餘。不得舊時書。",
    "X78n1556_003:0656a04": "東川乾明居信禪師法嗣",
    "X78n1556_003:0656a05": "澧州藥山尋肅禪師問。佛未出世時如何。師云。大樹",
    "X78n1556_003:0656a06": "大皮裹。僧曰。出世後如何。師云。小樹小皮纏。問。如何",
    "X78n1556_003:0656a07": "是不動尊。師云。四王擡不起。",
    "X78n1556_003:0656a08": "益州[郫卑+((白日+田)/廾)]縣西禪垂白禪師問。香煙纔起。大眾雲臻。祖",
    "X78n1556_003:0656a09": "師西來。請師垂示。師云。心光自照。僧曰。恁麼則一句",
    "X78n1556_003:0656a10": "於師親領得。永鎮[郫卑+((白日+田)/廾)]城萬古傳。師云。是人有分。",
    "X78n1556_003:0656a11": "江陵福昌重善禪師法嗣",
    "X78n1556_003:0656a12": "鼎州德山文捷禪師問。盡令提綱。人亡海竭。一棒一",
    "X78n1556_003:0656a13": "喝。猶落化門。學人上來。請師舉唱。師云。禮拜頭著地。",
    "X78n1556_003:0656a14": "僧曰。恁麼則吉日良時。師云。兩脚向空。",
    "X78n1556_003:0656a15": "湖州上方齊岳禪師問。如何是上方境。師云。碎雲點",
    "X78n1556_003:0656a16": "出千峰秀。迸石泉流萬古清。僧曰。如何是境中人。師",
    "X78n1556_003:0656a17": "云。紅蓮座上江南客。白玉池邊碧眼胡。僧曰。人境已",
    "X78n1556_003:0656a18": "蒙師指示。臨機一句又如何。師云。葛藤休得也未。問。",
    "X78n1556_003:0656a19": "蓮華未出水時如何。師云。應是乾坤惜。不教容易開。",
    "X78n1556_003:0656a20": "僧曰。出水後如何。師云。香透碧波敷水面。葉鋪金沼",
    "X78n1556_003:0656a21": "覆鴛鴦。問。牛頭未見四祖。為什麼百鳥啣花献。師云。",
    "X78n1556_003:0656a22": "從苗辨地。因語識人。僧曰。更有向上事也無。師云。有",
    "X78n1556_003:0656a23": "僧曰。如何是向上事。師云。在舍只言為容易。臨筌方",
    "X78n1556_003:0656a24": "覺取魚難。問。如何是函蓋乾坤句。師云。春英紅爛熳。",
    "X78n1556_003:0656b01": "僧曰。如何是截斷眾流句。師云。孟女泣長城。僧曰。如",
    "X78n1556_003:0656b02": "何是隨波逐浪句。師云。水長船高。問。如何是祖師西",
    "X78n1556_003:0656b03": "來意。師云。少林空夜月。僧曰。未審意旨如何。師云。誰",
    "X78n1556_003:0656b04": "聽老猿啼。問。如何是學人一卷經。師云。甚處得來。僧",
    "X78n1556_003:0656b05": "曰。如何受持。師云。胡人不點頭。問。佛未出世時如何。",
    "X78n1556_003:0656b06": "師云。花須連夜發。僧曰。出後如何。師云。莫待曉風吹。",
    "X78n1556_003:0656b07": "問。如何是和尚家風。師云。枯澹傳千古。僧曰。若遇客",
    "X78n1556_003:0656b08": "來。將何祗待。師云。精麤隨眾等。問。如何是菩提。師云。",
    "X78n1556_003:0656b09": "甎頭瓦子。僧曰。意旨如何。師云。苦。",
    "X78n1556_003:0656b10": "問。如何是諸佛本源。師云。深。僧曰。如何是深。師云。淺。",
    "X78n1556_003:0656b11": "問。如何是奪人不奪境。師云。永夜明堂空有月。僧曰。",
    "X78n1556_003:0656b12": "如何是奪境不奪人。師云。詞清越席談今古。僧曰。如",
    "X78n1556_003:0656b13": "何是人境俱奪。師云。山河萬類沉滄海。僧曰。如何是",
    "X78n1556_003:0656b14": "人境俱不奪。師云。少年公子捲珠簾。僧曰。人境已蒙",
    "X78n1556_003:0656b15": "師見答。更有尖新意也無。師云。平原青草合。富貴幾",
    "X78n1556_003:0656b16": "人休。問。如何是先照後用。師云。臨濟先鋒。德山殿後。",
    "X78n1556_003:0656b17": "僧曰。如何是先用後照。師云。德山先鋒。臨濟殿後。僧",
    "X78n1556_003:0656b18": "曰。如何是照用同時。師云。臨濟德山歸骼胔。僧曰。如",
    "X78n1556_003:0656b19": "何是照用不同時。師云。君向瀟湘我向秦。僧曰。離四",
    "X78n1556_003:0656b20": "照用外。還有奇特事也無。師云。年高春睡晚。病久出",
    "X78n1556_003:0656b21": "山遲。",
    "X78n1556_003:0656b22": "師云。人境照用是臨濟家風。筭來吾門祖道。甚處有",
    "X78n1556_003:0656b23": "多般。先人格調。粗有所歸。凡百應用。事在當人。善知",
    "X78n1556_003:0656b24": "識無問不從。無機不應。若不是。上方也大難祗當。何",
    "X78n1556_003:0656c01": "故如此。諸人總是外方降不下底禪客。便到遮裏側",
    "X78n1556_003:0656c02": "聆。若也一句參差。宗門喪矣。然雖如此。儞遮一隊漆",
    "X78n1556_003:0656c03": "桶。予眼中滴血有日去在。",
    "X78n1556_003:0656c04": "上堂云。山青水碧。頗稱修真。白雲澹泞。實堪養道。遮",
    "X78n1556_003:0656c05": "裏若能了得。是汝善知識。儻若未能明得。也不易消",
    "X78n1556_003:0656c06": "遣。何故如此。每日見山被山閡。見水被水流。直饒一",
    "X78n1556_003:0656c07": "句下承當。也是三家村裏漢。久立。",
    "X78n1556_003:0656c08": "上堂云。旋收黃葉燒青煙。竹榻和衣半夜眠。粥後放",
    "X78n1556_003:0656c09": "參三下皷。孰能更話祖師禪。便下座。",
    "X78n1556_003:0656c10": "上堂云。恁麼貼貼地。多少次第。多少或現。未開口已",
    "X78n1556_003:0656c11": "前。光明動地。何不回顧些子。須要三箇五箇近前。問",
    "X78n1556_003:0656c12": "一兩則話。待老和尚開兩片皮。一時近前。聽佛聽法。",
    "X78n1556_003:0656c13": "到恁麼時。是非競起。葛藤滿地。堪作什麼。諸仁者。若",
    "X78n1556_003:0656c14": "據宗乘理論。直是三世諸佛到遮裏。頭破作七分。然",
    "X78n1556_003:0656c15": "雖如此。水長即船高。擊禪牀。下座。",
    "X78n1556_003:0656c16": "明州育王山常坦禪師問。如何是有中有。師云。金河",
    "X78n1556_003:0656c17": "峰上。僧曰。如何是無中無。師云。般若堂前。問。古鏡未",
    "X78n1556_003:0656c18": "磨時如何。師云。千年松栢下。僧曰。磨後如何。師云。一",
    "X78n1556_003:0656c19": "年一度春。問。如何是文殊。師云。木馬嘶空人不顧。鐵",
    "X78n1556_003:0656c20": "牛東畔笑呵呵。僧曰。如何是普賢。師云。隱隱玉樓紅",
    "X78n1556_003:0656c21": "日照。巍巍金殿白雲封。問。如何是諸佛機。師云。羣魔",
    "X78n1556_003:0656c22": "外道不能移。僧曰。如何是諸佛用。師云。萬象森羅非",
    "X78n1556_003:0656c23": "別共。僧曰。機用相去多少。師云。十萬八千。問。如何是",
    "X78n1556_003:0656c24": "諸佛出身處。師云。來年開選場。僧曰。不會。師云。五月",
    "X78n1556_003:0657a01": "裏看取。",
    "X78n1556_003:0657a02": "上堂云。千花競發。百鳥啼春。是向上句。諸佛出世。知",
    "X78n1556_003:0657a03": "識興慈。是向下句。作麼生是不涉二途句。若識得。頂",
    "X78n1556_003:0657a04": "門上出氣。若識不得。土牛耕石田。以拄杖擊禪床。下",
    "X78n1556_003:0657a05": "座。",
    "X78n1556_003:0657a06": "江陵福昌詢禪師問。如何是佛。師云。華開金谷暖。柳",
    "X78n1556_003:0657a07": "拂玉墀香。僧曰。恁麼則春令既行。萬方道泰。師云。開",
    "X78n1556_003:0657a08": "口迷全體。無言露半身。",
    "X78n1556_003:0657a09": "越州四明小贇禪師問。萬水朝宗即不問。直截根源",
    "X78n1556_003:0657a10": "事若何。師云。水急如箭。僧曰。意旨如何。師云。風雪滿",
    "X78n1556_003:0657a11": "衣。僧禮拜。師云。頭上戴天華。側耳尋岐路。",
    "X78n1556_003:0657a12": "福州靈峰顯英禪師問。如何是諸佛向上人。師云。白",
    "X78n1556_003:0657a13": "雲覆青山。僧曰。莫便是和尚為人處也。師云。淥沼從",
    "X78n1556_003:0657a14": "長渠。",
    "X78n1556_003:0657a15": "西劍州元封文政禪師問。萬法歸一。一歸何所。師良",
    "X78n1556_003:0657a16": "久云。會麼。僧無語。師云。兩箇也。",
    "X78n1556_003:0657a17": "潤州金山瑞新禪師問。梵王請佛。蓋為群生。學士請",
    "X78n1556_003:0657a18": "師。復談何事。師云。泥牛飲盡三江水。木馬寒嘶一夜",
    "X78n1556_003:0657a19": "風。僧曰。更有向上事也無。師云。佳人雖解能言語。聽",
    "X78n1556_003:0657a20": "不分明一似空。僧曰。三十年後。專為流通。師云。到老",
    "X78n1556_003:0657a21": "惺惺。問。如何是佛。師云。面黃不貼金。僧曰。意旨如何。",
    "X78n1556_003:0657a22": "師云。八風吹不動。",
    "X78n1556_003:0657a23": "蘄州北禪廣教懷志禪師法嗣",
    "X78n1556_003:0657a24": "舒州四面山懷清禪師初往蘄口興化。問。臨濟三玄。",
    "X78n1556_003:0657b01": "似石女向波中作舞。雲門關棙閃爍。如鷂子過新羅。",
    "X78n1556_003:0657b02": "去此二途。興化當行何令。師云。道什麼。僧曰。恁麼則",
    "X78n1556_003:0657b03": "和尚與古人出氣。師云。再犯不容。僧應儞。師以拄杖",
    "X78n1556_003:0657b04": "打禪床云。若不點破。將謂山僧瞌睡。",
    "X78n1556_003:0657b05": "南嶽福嚴良雅禪師法嗣",
    "X78n1556_003:0657b06": "衡州常寧北禪智賢禪師問。師唱誰家曲。宗風嗣阿",
    "X78n1556_003:0657b07": "誰。師云。擲鉢峰巒秀。名高海外傳。僧曰。昔日福嚴親",
    "X78n1556_003:0657b08": "得旨。今朝此地化迷徒。師云。終是飽叢林。問。如何是",
    "X78n1556_003:0657b09": "佛。師云。匙挑不起。僧曰。如何是道。師云。嶮路架橋。上",
    "X78n1556_003:0657b10": "堂云。年窮臘盡。無可與大眾分歲。老僧烹一頭露地",
    "X78n1556_003:0657b11": "白牛。炊土田米飯。煮野菜羹。燒榾柮火。大眾圍爐。唱",
    "X78n1556_003:0657b12": "村田樂。何以如此。免見倚他門戶傍他墻。致使時人",
    "X78n1556_003:0657b13": "喚作郎。珍重。上堂。良久。云。冤苦冤苦作什麼。百丈不",
    "X78n1556_003:0657b14": "在。老僧今日困。下座。上堂。呵呵大笑云。爭怪得老僧。",
    "X78n1556_003:0657b15": "便下座。",
    "X78n1556_003:0657b16": "南嶽衡岳寺振禪師示眾云。阿呵呵。瘦松寒竹鎻清",
    "X78n1556_003:0657b17": "波。有時獨坐磐陀上。無人共唱太平歌。朝看白雲生",
    "X78n1556_003:0657b18": "洞口。暮觀明月照娑婆。有人問我居山事。三尺杖子",
    "X78n1556_003:0657b19": "攪黃河。",
    "X78n1556_003:0657b20": "福州衡山禪院了實禪師問。權機棒喝。且放一邊。不",
    "X78n1556_003:0657b21": "耻家風。便請相見。師云。禮拜頭著地。僧曰。莫便是和",
    "X78n1556_003:0657b22": "尚為人處也無。師云。點。",
    "X78n1556_003:0657b23": "鼎州德山慧遠禪師法嗣",
    "X78n1556_003:0657b24": "興元府大中仁辯禪師問。如何是焦崖境。師云。庭前",
    "X78n1556_003:0657c01": "寒松老。祖意不西來。僧曰。如何是境中人。師云。胡僧",
    "X78n1556_003:0657c02": "碧眼深。跣足躡階行。",
    "X78n1556_003:0657c03": "益州菩提桂芳禪師問。諸佛出世。梵王前引。帝釋後",
    "X78n1556_003:0657c04": "隨。和尚出世。有何祥瑞。師云。三春物象妍。僧曰。學人",
    "X78n1556_003:0657c05": "未曉。師云。溪花紅似錦。岸柳翠如藍。僧曰。便恁麼去",
    "X78n1556_003:0657c06": "時如何。師云。未曾騎竹馬。切忌跨金龍。",
    "X78n1556_003:0657c07": "廬山開先善暹禪師臨江軍人也。操行清苦。知識明",
    "X78n1556_003:0657c08": "悟。徧參宗匠。機辯迅捷。禪林目曰海上橫行道者。一",
    "X78n1556_003:0657c09": "日。遠禪師陞堂。顧視大眾云。師子嚬呻。象王回顧。師",
    "X78n1556_003:0657c10": "忽有省。入室陳解。遠曰。子作麼生會。師回顧云。後園",
    "X78n1556_003:0657c11": "驢喫草。遠然之。自此道風愈播。後出世開先。住十八",
    "X78n1556_003:0657c12": "年。大振祖風。聯其芳者。名耀一時。",
    "X78n1556_003:0657c13": "開堂日。上省白槌罷。師云。千聖出來。也秖是稽首讚",
    "X78n1556_003:0657c14": "歎。諸代祖師提挈不起。是故始從迦葉。迄至山僧。二",
    "X78n1556_003:0657c15": "千餘年。月燭慧燈。星排道樹。人天普照。凡聖齊榮。且",
    "X78n1556_003:0657c16": "道承甚麼人恩力。老胡也祇道。明星出現時。我與大",
    "X78n1556_003:0657c17": "地有情同時成道。如是則彼既丈夫。我亦爾。孰為不",
    "X78n1556_003:0657c18": "可。良由諸人不肯承當。自生退屈。所以便推排一人",
    "X78n1556_003:0657c19": "半箇先達出來。遞相開發。也秖是與諸人作箇證明。",
    "X78n1556_003:0657c20": "今日人天會上。莫有久遊赤水。夙在荊山。懷袖有珍。",
    "X78n1556_003:0657c21": "頂門有眼。到處踐踏覺場底衲僧麼。却請為新出世",
    "X78n1556_003:0657c22": "長老作箇證明。還有麼。時有僧出。師云。象駕崢嶸謾",
    "X78n1556_003:0657c23": "進途。誰信螳蜋能拒轍。問。靈山一會。何異今日。師云。",
    "X78n1556_003:0657c24": "莫妄想。僧曰。作家宗師。師云。三十年後。自有人知。問。",
    "X78n1556_003:0658a01": "說佛說祖。雪上加霜。如何是默默之機。師云。口邊喫",
    "X78n1556_003:0658a02": "棒。僧擬議。師便喝。問。一棒一喝。猶是葛藤。瞬目揚眉。",
    "X78n1556_003:0658a03": "拖泥帶水。如何是直截根源。師云。速。僧曰。恁麼則祖",
    "X78n1556_003:0658a04": "師正宗。和尚把定。師云。野渡無人舟自橫。問。如何是",
    "X78n1556_003:0658a05": "祖師西來意。師云。洛陽城古。僧曰。學人不會。師云。少",
    "X78n1556_003:0658a06": "室山高。問。達磨未來時如何。師云。清貧長樂。僧曰。來",
    "X78n1556_003:0658a07": "後如何。師云。濁富多憂。問。如何是露地白牛。師云。瞎。",
    "X78n1556_003:0658a08": "問。妙峰頂上即不問。半山相見事如何。師云。把手過",
    "X78n1556_003:0658a09": "江來。僧曰。高步出長安。師云。脚下一句作麼生道。僧",
    "X78n1556_003:0658a10": "便喝。師云。山腰裏走。問。一雨所潤。為什麼萬木不同。",
    "X78n1556_003:0658a11": "師云。羊羹雖美。眾口難調。問。年窮歲盡時如何。師云。",
    "X78n1556_003:0658a12": "依舊孟春猶寒。問。更深夜靜時如何。師云。老鼠入燈",
    "X78n1556_003:0658a13": "籠。問。瞥嗔瞥喜時如何。師云。適來菩薩面。如今夜叉",
    "X78n1556_003:0658a14": "頭。",
    "X78n1556_003:0658a15": "師云。選佛選祖。今正是時。莫秖恁麼懷疑終日。如似",
    "X78n1556_003:0658a16": "有解。已過平生。幸逢勝集。對眾決擇。然則此事亦非",
    "X78n1556_003:0658a17": "在爭鋒脣舌。所以道。屏却咽喉脣吻道將來。如此則",
    "X78n1556_003:0658a18": "便可以忘懷自得。取定方寸。自然常光現前。各各孤",
    "X78n1556_003:0658a19": "運其照。山河大地。不礙見聞。萬象森羅。尋常顯還。當",
    "X78n1556_003:0658a20": "有於此承當得底麼。既然各自孤運。更教阿誰承當。",
    "X78n1556_003:0658a21": "草衣輸野客。木食屬山人。珍重。",
    "X78n1556_003:0658a22": "上堂云。一若是。二即非。東西南北人不知。休話指天",
    "X78n1556_003:0658a23": "兼指地。青山白雲徒爾為。以拄杖擊香臺一下。",
    "X78n1556_003:0658a24": "廬陵禾山禪智禪師諱楚才。臨江軍人也。僧儀挻拔。",
    "X78n1556_003:0658b01": "蘊德異常。心契德山。名聞江國。大丞相劉公沅一見",
    "X78n1556_003:0658b02": "問道。遂有發明。為方外交。敬以師禮。請居禾山。兼住",
    "X78n1556_003:0658b03": "顯親。特奏章服．師號。仍不許別遷法席。　聖旨批允。",
    "X78n1556_003:0658b04": "崇重若此。問。佛令祖令。諸方並行。未審和尚如何。師",
    "X78n1556_003:0658b05": "云。山僧退後。僧曰。恁麼則諸方不別也。師云。伏惟。伏",
    "X78n1556_003:0658b06": "惟。問。如何是道。師云。十字街頭看。僧曰。如何是道中",
    "X78n1556_003:0658b07": "人。師云。南頭賣貴。此頭買賤。問。古鏡未磨時如何。師",
    "X78n1556_003:0658b08": "云。乾坤藏不得。僧曰。磨後如何。師云。照破萬家門。問。",
    "X78n1556_003:0658b09": "如何是離凡聖底句。師云。山河安掌上。僧曰。恁麼則",
    "X78n1556_003:0658b10": "逈超今古外。師云。展縮在當人。問。一毫未發時如何。",
    "X78n1556_003:0658b11": "師云。海晏河清。僧曰。發後如何。師云。徧界無知己。問。",
    "X78n1556_003:0658b12": "如何是和尚說法底口。師云。放一線道。問。抱璞投師。",
    "X78n1556_003:0658b13": "請師雕琢。師云。不琢。僧曰。為什麼不琢。師云。弄巧翻",
    "X78n1556_003:0658b14": "成拙。問。如何是無縫塔。師云。須彌頂上。僧曰。如何是",
    "X78n1556_003:0658b15": "塔中人。師云。梵王．帝釋。",
    "X78n1556_003:0658b16": "上堂云。太虗無繫。任運昇騰。古鏡當臺。不言自顯。群",
    "X78n1556_003:0658b17": "生迷妄。逐境千差。取捨難忘。於斯遠矣。要得省力麼。",
    "X78n1556_003:0658b18": "情忘所覺。見絕功勳。體露真常。即如如佛。禾山恁麼",
    "X78n1556_003:0658b19": "道。笑殺眾中衲僧。雖然如是。若解笑我者。共我同參。",
    "X78n1556_003:0658b20": "且道參見什麼人。珍重。",
    "X78n1556_003:0658b21": "上堂云。禾山家風。諸方奚同。言食無味。觸處皆通。不",
    "X78n1556_003:0658b22": "把格尺。遇緣即宗。十方剎土。普印其中。禪徒買賣。豈",
    "X78n1556_003:0658b23": "在怱怱。擊香臺。下座。",
    "X78n1556_003:0658b24": "秀州資聖院盛勤禪師問。法會光揚於此日。師今得",
    "X78n1556_003:0658c01": "法嗣何人。師云。逢人莫錯舉。僧曰。未審如何舉似。師",
    "X78n1556_003:0658c02": "云。自然春到來。問。如何是正法眼。師云。山青水淥。問。",
    "X78n1556_003:0658c03": "如何是佛。師云。泥龕塑像。僧曰。如何是法。師云。春寒",
    "X78n1556_003:0658c04": "秋熱。問。機鋒轉處。作者猶迷。學人上來。乞師垂示。師",
    "X78n1556_003:0658c05": "云。南有雪峯。北有趙州。僧曰。恁麼則澄江流皓月。江",
    "X78n1556_003:0658c06": "流月不流。師云。雲在青天水在缾。問。如何是為人一",
    "X78n1556_003:0658c07": "句。師云。入泥入水。僧曰。莫便是也無。師云。孤負殺人。",
    "X78n1556_003:0658c08": "問。世尊拈花。迦葉微笑。意旨如何。師云。當陽花易發。",
    "X78n1556_003:0658c09": "背日雪難消。僧曰。雪峰輥毬。玄沙斫碑。又且如何。師",
    "X78n1556_003:0658c10": "云。春深日漸暖。人多跣足行。問。四威儀中。如何履踐。",
    "X78n1556_003:0658c11": "師云。鷺鷥立雪。僧曰。恁麼則聞鐘持鉢。日上欄干。師",
    "X78n1556_003:0658c12": "云。魚躍千江水。龍騰萬里雲。僧曰。畢竟又如何。師云。",
    "X78n1556_003:0658c13": "山中逢猛獸。天上見文星。",
    "X78n1556_003:0658c14": "上堂云。多生覺悟非干衲。一點分明不在燈。拈拄杖",
    "X78n1556_003:0658c15": "云。拄杖頭上祖師。燈籠脚下彌勒。須彌山腰皷細即",
    "X78n1556_003:0658c16": "不問儞。作麼生是分明一點。儞若道得。無邊剎境總",
    "X78n1556_003:0658c17": "在儞眉毛上。儞若道不得。作麼生遇得羅剎橋。良久。",
    "X78n1556_003:0658c18": "云。水流千派月。山鎻一谿雲。卓一下。",
    "X78n1556_003:0658c19": "上堂云。依經解義。三世佛冤。離經一字。還同魔說。既",
    "X78n1556_003:0658c20": "然如是。衲僧家十二時中以何為據。拈拄杖云。溈山",
    "X78n1556_003:0658c21": "笠子。志公席帽。擊香卓。下座。",
    "X78n1556_003:0658c22": "上堂云。諸佛說教。說文顯理。指色明空。語必徇俗。理",
    "X78n1556_003:0658c23": "必明真。或權或實。應人天機。若向衲僧分上。又隔一",
    "X78n1556_003:0658c24": "重山。久立。",
    "X78n1556_003:0659a01": "潭州鹿苑圭禪師桂州臨桂人也。姓熊氏。幼年穎悟。",
    "X78n1556_003:0659a02": "志趣異常。投西峰山蒙禪師出家。府帥宋公一見異",
    "X78n1556_003:0659a03": "之。策經得度。便慕參尋。內外該愽。至德山遠禪師法",
    "X78n1556_003:0659a04": "席。命為侍者。大悟心宗。丞相劉公洗見如夙契。請住",
    "X78n1556_003:0659a05": "鹿苑。大振祖風。後與時忤。遂隱　京都。問。如何是禪。",
    "X78n1556_003:0659a06": "師云。餐風飲露。僧曰。意旨如何。師云。諦聽。諦聽。問。如",
    "X78n1556_003:0659a07": "何是道。師云。吳頭楚尾。僧曰。如何是道中人。師云。騎",
    "X78n1556_003:0659a08": "馬踏鐙。不如步行。問。朕兆未分時如何。師云。庭草深",
    "X78n1556_003:0659a09": "三尺。僧曰。分後如何。師云。清溪釣明月。僧曰。如何是",
    "X78n1556_003:0659a10": "向上一路。師云。波旬仰面看。問。如何是佛。師云。頂上",
    "X78n1556_003:0659a11": "放毫光。問。如何是第一義諦。師云。胡人讀漢書。上堂",
    "X78n1556_003:0659a12": "云。凡有因緣。須曉其宗。若曉其宗。無是無不是。用則",
    "X78n1556_003:0659a13": "波騰海沸。全真體以運行。體則鏡靜水澄。舉隨緣而",
    "X78n1556_003:0659a14": "會寂。且道兜率天宮幾人行。幾人坐。若向遮裏辨得",
    "X78n1556_003:0659a15": "清濁。許儞諸人東西南北。如雲似鶴。於此不明。踏破",
    "X78n1556_003:0659a16": "草鞋。未有日在。參。上堂云。雲門抽顧。衲僧罔措。月落",
    "X78n1556_003:0659a17": "星沉。茫茫無數。釋迦當關。然燈回路。帀地風雲。悉唎",
    "X78n1556_003:0659a18": "蘇嚧。上堂。拈拄杖云。斷崖抹處鬼神號。出雲便指南",
    "X78n1556_003:0659a19": "山高。橫按膝上異吹毛。敢待諸方擁毳袍。卓一下。下",
    "X78n1556_003:0659a20": "座。",
    "X78n1556_003:0659a21": "江陵府開福德賢禪師法嗣",
    "X78n1556_003:0659a22": "郢州大陽山文昱禪師問。如何是佛。師云。額廣平正。",
    "X78n1556_003:0659a23": "僧曰。恁麼則瞻禮有分。師云。鼻聳圓長。",
    "X78n1556_003:0659a24": "日芳上座問。如何是函蓋乾坤句。師舉拄杖。僧曰。如",
    "X78n1556_003:0659b01": "何是截斷眾流句。師橫按拄杖。僧曰。如何是隨波逐",
    "X78n1556_003:0659b02": "浪句。師擲下拄杖。僧曰。三句外。請師道。師便起。讚賢",
    "X78n1556_003:0659b03": "禪師真。清儀瘦兮可瞻可仰。仰之非親。妙筆圖兮可",
    "X78n1556_003:0659b04": "擬可像。像之非真。非親非真。秋月盈輪。有言無味兮",
    "X78n1556_003:0659b05": "的中的。既往如在兮覓焉覓。當機隱顯兮絲髮殽訛。",
    "X78n1556_003:0659b06": "金烏卓牛兮迅風霹靂。",
    "X78n1556_003:0659b08": "建中靖國續燈錄卷第三"
}