{
    "T15n0600_001:0157c02": "No. 600",
    "T15n0600_001:0157c03": "十善業道經",
    "T15n0600_001:0157c05": "大唐于闐三藏實叉難陀奉 制譯",
    "T15n0600_001:0157c06": "[0157c06] 如是我聞：[0157c06] 一時佛在娑竭羅龍宮，與八千大",
    "T15n0600_001:0157c07": "比丘眾、三萬二千菩薩摩訶薩俱。[0157c07] 爾時世尊",
    "T15n0600_001:0157c08": "告龍王言：「一切眾生心想異故，造業亦異，由",
    "T15n0600_001:0157c09": "是故有諸趣輪轉。龍王！汝見此會及大海中，",
    "T15n0600_001:0157c10": "形色種類各別不耶？如是一切，靡不由心造",
    "T15n0600_001:0157c11": "善不善身業、語業、意業所致。而心無色，不可",
    "T15n0600_001:0157c12": "見取，但是虛妄諸法集起，畢竟無主，無我、我",
    "T15n0600_001:0157c13": "所。雖各隨業，所現不同，而實於中無有作者。",
    "T15n0600_001:0157c14": "故一切法皆不思議，自性如幻。智者知已，應",
    "T15n0600_001:0157c15": "修善業，以是所生蘊、處、界等，皆悉端正，見者",
    "T15n0600_001:0157c16": "無厭。[0157c16] 「龍王！汝觀佛身，從百千億福德所生，",
    "T15n0600_001:0157c17": "諸相莊嚴，光明顯曜，蔽諸大眾。設無量億自",
    "T15n0600_001:0157c18": "在梵王，悉不復現；其有瞻仰如來身者，莫",
    "T15n0600_001:0157c19": "不目眩！汝又觀此諸大菩薩，妙色嚴淨，一切",
    "T15n0600_001:0157c20": "皆由修集善業福德而生。又諸天龍八部眾",
    "T15n0600_001:0157c21": "等大威勢者，亦因善業福德所生。今大海中",
    "T15n0600_001:0157c22": "所有眾生，形色&#x9E81;鄙，或大或小，皆由自心種",
    "T15n0600_001:0157c23": "種想念，作身、語、意諸不善業，是故隨業各自",
    "T15n0600_001:0157c24": "受報。汝今當應如是修學，亦令眾生了達",
    "T15n0600_001:0157c25": "因果，修習善業。汝當於此正見不動，勿復墮",
    "T15n0600_001:0157c26": "在斷、常見中！於諸福田歡喜、敬養，是故汝等",
    "T15n0600_001:0157c27": "亦得人天尊敬、供養。[0157c27] 「龍王！當知菩薩有一法，",
    "T15n0600_001:0157c28": "能斷一切諸惡道苦。何等為一？謂於晝夜，常",
    "T15n0600_001:0157c29": "念、思惟、觀察善法，令諸善法念念增長，不容",
    "T15n0600_001:0158a01": "毫分不善間雜。是即能令諸惡永斷、善法圓",
    "T15n0600_001:0158a02": "滿，常得親近諸佛、菩薩及餘聖眾。言善法者，",
    "T15n0600_001:0158a03": "謂人天身、聲聞菩提、獨覺菩提、無上菩提，皆",
    "T15n0600_001:0158a04": "依此法以為根本而得成就，故名善法。此法",
    "T15n0600_001:0158a05": "即是十善業道。何等為十？謂能永離殺生、偷",
    "T15n0600_001:0158a06": "盜、邪行、妄語、兩舌、惡口、綺語、貪欲、瞋恚、邪見。",
    "T15n0600_001:0158a07": "[0158a07] 「龍王！若離殺生，即得成就十離惱法。何等為",
    "T15n0600_001:0158a08": "十？一、於諸眾生普施無畏；二、常於眾生起大",
    "T15n0600_001:0158a09": "慈心；三、永斷一切瞋恚習氣；四、身常無病；",
    "T15n0600_001:0158a10": "五、壽命長遠；六、恒為非人之所守護；七、常無",
    "T15n0600_001:0158a11": "惡夢，寢覺快樂；八、滅除怨結，眾怨自解；九、",
    "T15n0600_001:0158a12": "無惡道怖；十、命終生天；是為十。若能迴向",
    "T15n0600_001:0158a13": "阿耨多羅三藐三菩提者，後成佛時，得佛隨",
    "T15n0600_001:0158a14": "心自在壽命。[0158a14] 「復次，龍王！若離偷盜，即得十",
    "T15n0600_001:0158a15": "種可保信法。何等為十？一者、資財盈積，王、",
    "T15n0600_001:0158a16": "賊、水、火，及非愛子，不能散滅；二、多人愛念；三、",
    "T15n0600_001:0158a17": "人不欺負；四、十方讚美；五、不憂損害；六、善",
    "T15n0600_001:0158a18": "名流布；七、處眾無畏；八、財、命、色、力安樂，辯",
    "T15n0600_001:0158a19": "才具足無缺；九、常懷施意；十、命終生天；是",
    "T15n0600_001:0158a20": "為十。若能迴向阿耨多羅三藐三菩提者，後",
    "T15n0600_001:0158a21": "成佛時，得證清淨大菩提智。[0158a21] 「復次，龍王！若離",
    "T15n0600_001:0158a22": "邪行，即得四種智所讚法。何等為四？一、諸根",
    "T15n0600_001:0158a23": "調順；二、永離諠掉；三、世所稱歎；四、妻莫能",
    "T15n0600_001:0158a24": "侵；是為四。若能迴向阿耨多羅三藐三菩提",
    "T15n0600_001:0158a25": "者，後成佛時，得佛丈夫隱密藏相。[0158a25] 「復次，龍王！",
    "T15n0600_001:0158a26": "若離妄語，即得八種天所讚法。何等為八？",
    "T15n0600_001:0158a27": "一、口常清淨、優&#x9262;華香；二、為諸世間之所信",
    "T15n0600_001:0158a28": "伏；三、發言成證，人天敬愛；四、常以愛語安慰",
    "T15n0600_001:0158a29": "眾生；五、得勝意樂，三業清淨；六、言無誤失，心",
    "T15n0600_001:0158b01": "常歡喜；七、發言尊重，人天奉行；八、智慧殊勝，",
    "T15n0600_001:0158b02": "無能制伏；是為八。若能迴向阿耨多羅三藐",
    "T15n0600_001:0158b03": "三菩提者，後成佛時，即得如來真實語。[0158b03] 「復",
    "T15n0600_001:0158b04": "次，龍王！若離兩舌，即得五種不可壞法。何",
    "T15n0600_001:0158b05": "等為五？一、得不壞身，無能害故；二、得不壞眷",
    "T15n0600_001:0158b06": "屬，無能破故；三、得不壞信，順本業故；四、得不",
    "T15n0600_001:0158b07": "壞法行，所修堅固故；五、得不壞善知識，不誑",
    "T15n0600_001:0158b08": "惑故；是為五。若能迴向阿耨多羅三藐三菩",
    "T15n0600_001:0158b09": "提者，後成佛時，得正眷屬，諸魔外道不能沮",
    "T15n0600_001:0158b10": "壞。[0158b10] 「復次，龍王！若離惡口，即得成就八種淨業。",
    "T15n0600_001:0158b11": "何等為八？一、言不乖度；二、言皆利益；三、言",
    "T15n0600_001:0158b12": "必契理；四、言詞美妙；五、言可承領；六、言則",
    "T15n0600_001:0158b13": "信用；七、言無可譏；八、言盡愛樂；是為八。若",
    "T15n0600_001:0158b14": "能迴向阿耨多羅三藐三菩提者，後成佛時，",
    "T15n0600_001:0158b15": "具足如來梵音聲相。[0158b15] 「復次，龍王！若離綺語，即",
    "T15n0600_001:0158b16": "得成就三種決定。何等為三？一、定為智人",
    "T15n0600_001:0158b17": "所愛；二、定能以智，如實答問；三、定於人天，威",
    "T15n0600_001:0158b18": "德最勝，無有虛妄；是為三。若能迴向阿耨多",
    "T15n0600_001:0158b19": "羅三藐三菩提者，後成佛時，即得如來諸所",
    "T15n0600_001:0158b20": "授記，皆不唐捐。[0158b20] 「復次，龍王！若離貪欲，即得",
    "T15n0600_001:0158b21": "成就五種自在。何等為五？一、三業自在，諸",
    "T15n0600_001:0158b22": "根具足故；二、財物自在，一切怨賊不能奪",
    "T15n0600_001:0158b23": "故；三、福德自在，隨心所欲，物皆備故；四、王位",
    "T15n0600_001:0158b24": "自在，珍奇妙物皆奉獻故；五、所獲之物，過本",
    "T15n0600_001:0158b25": "所求百倍殊勝，由於昔時不慳嫉故；是為五。",
    "T15n0600_001:0158b26": "若能迴向阿耨多羅三藐三菩提者，後成佛",
    "T15n0600_001:0158b27": "時，三界特尊，皆共敬養。[0158b27] 「復次，龍王！若離瞋恚，",
    "T15n0600_001:0158b28": "即得八種喜悅心法。何等為八？一、無損惱",
    "T15n0600_001:0158b29": "心；二、無瞋恚心；三、無諍訟心；四、柔和質直",
    "T15n0600_001:0158c01": "心；五、得聖者慈心；六、常作利益安眾生心；",
    "T15n0600_001:0158c02": "七、身相端嚴，眾共尊敬；八、以和忍故，速生梵",
    "T15n0600_001:0158c03": "世；是為八。若能迴向阿耨多羅三藐三菩提",
    "T15n0600_001:0158c04": "者，後成佛時，得無礙心，觀者無厭。[0158c04] 「復次，龍",
    "T15n0600_001:0158c05": "王！若離邪見，即得成就十功德法。何等為",
    "T15n0600_001:0158c06": "十？一、得真善意樂、真善等侶；二、深信因果，寧",
    "T15n0600_001:0158c07": "殞身命，終不作惡；三、唯歸依佛，非餘天等；",
    "T15n0600_001:0158c08": "四、直心正見，永離一切吉凶疑網；五、常生人",
    "T15n0600_001:0158c09": "天，不更惡道；六、無量福慧，轉轉增勝；七、永離",
    "T15n0600_001:0158c10": "邪道，行於聖道；八、不起身見，捨諸惡業；九、住",
    "T15n0600_001:0158c11": "無礙見，十、不墮諸難；是為十。若能迴向阿",
    "T15n0600_001:0158c12": "耨多羅三藐三菩提者，後成佛時，速證一切",
    "T15n0600_001:0158c13": "佛法，成就自在神通。」",
    "T15n0600_001:0158c14": "[0158c14] 爾時世尊復告龍王言：「若有菩薩依此善業，",
    "T15n0600_001:0158c15": "於修道時，能離殺害而行施故，常富財寶，無",
    "T15n0600_001:0158c16": "能侵奪；長壽無夭，不為一切怨賊損害。離不",
    "T15n0600_001:0158c17": "與取而行施故，常富財寶，無能侵奪；最勝無",
    "T15n0600_001:0158c18": "比，悉能備集諸佛法藏。離非梵行而行施故，",
    "T15n0600_001:0158c19": "常富財寶，無能侵奪；其家直順，母及妻子，無",
    "T15n0600_001:0158c20": "有能以欲心視者。離虛誑語而行施故，常富",
    "T15n0600_001:0158c21": "財寶，無能侵奪；離眾毀謗，攝持正法，如其誓",
    "T15n0600_001:0158c22": "願，所作必果。離離間語而行施故，常富財寶，",
    "T15n0600_001:0158c23": "無能侵奪；眷屬和睦，同一志樂，恒無乖諍。離",
    "T15n0600_001:0158c24": "&#x9E81;惡語而行施故，常富財寶，無能侵奪；一切",
    "T15n0600_001:0158c25": "眾會，歡喜歸依，言皆信受，無違拒者。離無義",
    "T15n0600_001:0158c26": "語而行施故，常富財寶，無能侵奪；言不虛設，",
    "T15n0600_001:0158c27": "人皆敬受，能善方便，斷諸疑惑。離貪求心而",
    "T15n0600_001:0158c28": "行施故，常富財寶，無能侵奪；一切所有，悉以",
    "T15n0600_001:0158c29": "慧捨，信解堅固，具大威力。離忿怒心而行",
    "T15n0600_001:0159a01": "施故，常富財寶，無能侵奪；速自成就無礙心",
    "T15n0600_001:0159a02": "智，諸根嚴好，見皆敬愛。離邪倒心而行施故，",
    "T15n0600_001:0159a03": "常富財寶，無能侵奪；恒生正見敬信之家，見",
    "T15n0600_001:0159a04": "佛、聞法、供養眾僧，常不忘失大菩提心。是為",
    "T15n0600_001:0159a05": "大士修菩薩道時，行十善業，以施莊嚴，所獲",
    "T15n0600_001:0159a06": "大利如是。[0159a06] 「龍王！舉要言之，行十善道，以戒莊",
    "T15n0600_001:0159a07": "嚴故，能生一切佛法義利，滿足大願；忍辱莊",
    "T15n0600_001:0159a08": "嚴故，得佛圓音，具眾相好；精進莊嚴故，能破",
    "T15n0600_001:0159a09": "魔怨，入佛法藏；定莊嚴故，能生念、慧、慚、愧、輕",
    "T15n0600_001:0159a10": "安；慧莊嚴故，能斷一切分別妄見；慈莊嚴",
    "T15n0600_001:0159a11": "故，於諸眾生不起惱害；悲莊嚴故，愍諸眾",
    "T15n0600_001:0159a12": "生，常不厭捨；喜莊嚴故，見修善者，心無嫌嫉；",
    "T15n0600_001:0159a13": "捨莊嚴故，於順違境，無愛恚心；四攝莊嚴故，",
    "T15n0600_001:0159a14": "常勤攝化一切眾生；念處莊嚴故，善能修習",
    "T15n0600_001:0159a15": "四念處觀；正勤莊嚴故，悉能斷除一切不善",
    "T15n0600_001:0159a16": "法，成一切善法；神足莊嚴故，恒令身心輕安、",
    "T15n0600_001:0159a17": "快樂；五根莊嚴故，深信堅固，精勤匪懈，常",
    "T15n0600_001:0159a18": "無迷忘，寂然調順，斷諸煩惱；力莊嚴故，眾",
    "T15n0600_001:0159a19": "怨盡滅，無能壞者；覺支莊嚴故，常善覺悟一",
    "T15n0600_001:0159a20": "切諸法；正道莊嚴故，得正智慧常現在前；止",
    "T15n0600_001:0159a21": "莊嚴故，悉能滌除一切結使；觀莊嚴故，能",
    "T15n0600_001:0159a22": "如實知諸法自性；方便莊嚴故，速得成滿為、",
    "T15n0600_001:0159a23": "無為樂。[0159a23] 「龍王！當知此十善業，乃至能令十",
    "T15n0600_001:0159a24": "力、無畏、十八不共，一切佛法皆得圓滿。是故",
    "T15n0600_001:0159a25": "汝等應勤修學！龍王！譬如一切城邑、聚落，",
    "T15n0600_001:0159a26": "皆依大地而得安住；一切藥草、卉木、叢林，亦",
    "T15n0600_001:0159a27": "皆依地而得生長。此十善道亦復如是，一切",
    "T15n0600_001:0159a28": "人、天依之而立，一切聲聞、獨覺菩提、諸菩薩",
    "T15n0600_001:0159a29": "行、一切佛法，咸共依此十善大地而得成就。」",
    "T15n0600_001:0159b01": "[0159b01] 佛說此經已，娑竭羅龍王及諸大眾，一切世",
    "T15n0600_001:0159b02": "間天、人、阿修羅等，皆大歡喜，信受奉行。"
}