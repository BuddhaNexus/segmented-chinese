{
    "T50n2043_006:0149b21": "阿育王經卷第六",
    "T50n2043_006:0149b23": "梁扶南三藏僧伽婆羅譯",
    "T50n2043_006:0149b24": "佛記優波笈多因緣第六",
    "T50n2043_006:0149b25": "[0149b25] 是時佛欲涅槃化阿波羅囉龍王。及瞿波囉",
    "T50n2043_006:0149b26": "旃陀利龍王竟。至摩偷羅國。於彼國告阿",
    "T50n2043_006:0149b27": "難言。於此摩偷羅國我入涅槃百年後。當有",
    "T50n2043_006:0149b28": "賣香商主名笈多。有兒名優波笈多無相佛。",
    "T50n2043_006:0149b29": "當作佛事教化多人證阿羅漢果。此處石窟。",
    "T50n2043_006:0149c01": "長十八肘。廣十二肘。令其弟子人捉一四寸",
    "T50n2043_006:0149c02": "籌投石窟中使滿石窟。阿難當知。我後教化",
    "T50n2043_006:0149c03": "弟子優波笈多最為第一。阿難。汝今見彼遠",
    "T50n2043_006:0149c04": "青林不。阿難答言。已見世尊。佛言。彼山名優",
    "T50n2043_006:0149c05": "樓漫陀。如來入涅槃百年後。當有舍那婆私",
    "T50n2043_006:0149c06": "比丘於彼山起寺。又說法教化。優波笈多令",
    "T50n2043_006:0149c07": "其出家。於摩偷羅國有長者子兄弟二人。名",
    "T50n2043_006:0149c08": "那哆婆哆。其當於優樓漫陀山為起寺檀越。",
    "T50n2043_006:0149c09": "故名此寺為那哆婆哆。阿難當知。此寺最為",
    "T50n2043_006:0149c10": "第一禪處。阿難驚惋優波笈多饒益多人。佛",
    "T50n2043_006:0149c11": "語阿難。汝今不應驚惋此事。過去久遠其生",
    "T50n2043_006:0149c12": "惡道已益多人。又過去世於此優樓漫陀山",
    "T50n2043_006:0149c13": "三邊。一邊有五百緣覺。一邊有五百仙人。一",
    "T50n2043_006:0149c14": "邊有五百獼猴。獼猴之中而有一主。是獼猴",
    "T50n2043_006:0149c15": "主往緣覺處。見諸緣覺生歡喜心。取樹花果",
    "T50n2043_006:0149c16": "供養緣覺。時諸緣覺結加趺坐。是時獼猴",
    "T50n2043_006:0149c17": "次第作禮。作禮已畢。於僧坐末而自端坐。",
    "T50n2043_006:0149c18": "乃至日日亦復如是。時諸緣覺皆入涅槃。獼",
    "T50n2043_006:0149c19": "猴不知。恒修供養如本不異。見諸緣覺悉不",
    "T50n2043_006:0149c20": "受之。是時獼猴執緣覺衣及以牽&#x811A;。緣覺不",
    "T50n2043_006:0149c21": "動。獼猴思惟。是諸緣覺悉皆已死。啼泣懊",
    "T50n2043_006:0149c22": "惱。復至仙人處。是五百仙人皆臥棘刺。是時",
    "T50n2043_006:0149c23": "獼猴復學仙人臥棘刺上。又學仙人臥灰土",
    "T50n2043_006:0149c24": "上。復學仙人五熱炙身。炙身去後。是時獼猴",
    "T50n2043_006:0149c25": "以水滅火取灰藏之。所臥棘刺拔取擲去。所",
    "T50n2043_006:0149c26": "臥之灰復取除之。仙人以手攀樹自懸。獼猴",
    "T50n2043_006:0149c27": "復撥其手令其墮地。是獼猴四威儀中常教",
    "T50n2043_006:0149c28": "化諸仙。既教化已。於諸仙前端坐修定。語",
    "T50n2043_006:0149c29": "仙人言。汝等一切當如是坐。時五百仙人隨",
    "T50n2043_006:0150a01": "其坐禪。是諸仙人無師說法。於三十七助",
    "T50n2043_006:0150a02": "菩提法思惟證得緣覺之道。既得道已。復作",
    "T50n2043_006:0150a03": "是念。我得聖道。由此獼猴。即以香花飲食供",
    "T50n2043_006:0150a04": "養獼猴。乃至獼猴命終時。諸緣覺即以香木",
    "T50n2043_006:0150a05": "用燒其身。佛語阿難。是獼猴者即優波笈多",
    "T50n2043_006:0150a06": "是。優波笈多於惡道中。為多眾生作大饒益。",
    "T50n2043_006:0150a07": "我入涅槃百年後。復於優樓漫陀山作大饒",
    "T50n2043_006:0150a08": "益。爾時世尊語阿難言。汝當捉我衣角。時",
    "T50n2043_006:0150a09": "世尊將阿難身昇虛空往罽賓國。至已語阿",
    "T50n2043_006:0150a10": "難言。汝見此處多山林不。阿難答言。已見",
    "T50n2043_006:0150a11": "世尊。復告阿難。此罽賓國我入涅槃百年後",
    "T50n2043_006:0150a12": "當有末田地比丘。於此土立罽賓國。乃至佛",
    "T50n2043_006:0150a13": "次第行到拘尸那城。涅槃時至。告長老摩訶",
    "T50n2043_006:0150a14": "迦葉。我今欲入涅槃。汝當聚集法藏令住千",
    "T50n2043_006:0150a15": "年。為攝受眾生故。摩訶迦葉白佛言。世尊。如",
    "T50n2043_006:0150a16": "世尊教。我當奉行。乃至佛念天帝釋。時天主",
    "T50n2043_006:0150a17": "帝釋知佛心已。即至佛所。爾時世尊告帝",
    "T50n2043_006:0150a18": "釋言。憍尸迦。汝當護持法藏。帝釋白佛言。世",
    "T50n2043_006:0150a19": "尊。我當如是。世尊復念四天王。時四天王知",
    "T50n2043_006:0150a20": "佛心故即至佛所。佛復告四天王。我涅槃後。",
    "T50n2043_006:0150a21": "汝等當護持法藏。乃至未來三賊國王。汝皆",
    "T50n2043_006:0150a22": "應共其護持法藏。四天王白佛言。如是世尊。",
    "T50n2043_006:0150a23": "是時世尊以法藏付摩訶迦葉及天帝釋四天",
    "T50n2043_006:0150a24": "王等竟。復往摩偷羅國。如是次第至拘尸那",
    "T50n2043_006:0150a25": "城娑羅雙樹間。告阿難言。涅槃時至。是娑羅",
    "T50n2043_006:0150a26": "雙樹北面。汝當安置眠處。我於今日中夜當",
    "T50n2043_006:0150a27": "入無餘涅槃。即說偈言。",
    "T50n2043_006:0150a28": " 生死海無底  波浪洄澓深",
    "T50n2043_006:0150a29": " 老病以為岸  我今已得渡",
    "T50n2043_006:0150b01": " 欲入無憂國  棄捨身之&#x6830;",
    "T50n2043_006:0150b02": " 更生以為海  老可畏為水",
    "T50n2043_006:0150b03": " 牟尼為牛王  渡彼生死海",
    "T50n2043_006:0150b04": " 如人依於&#x6830;  安隱至彼岸",
    "T50n2043_006:0150b05": "[0150b05] 乃至廣說。佛入涅槃起八舍利塔。第九甖塔。",
    "T50n2043_006:0150b06": "第十炭塔而說偈言。",
    "T50n2043_006:0150b07": " 八塔高如山  舍利在其下",
    "T50n2043_006:0150b08": " 次第九甖塔  第十者炭塔",
    "T50n2043_006:0150b09": "[0150b09] 乃至天主帝釋及四天王。一切香花種種伎",
    "T50n2043_006:0150b10": "樂供養舍利。說言。世尊付我等法藏入涅槃。",
    "T50n2043_006:0150b11": "今我等依佛法守護。是時帝釋語持梨哆阿",
    "T50n2043_006:0150b12": "囉哆(翻治國)言。汝於東方當護佛法。復語毘留",
    "T50n2043_006:0150b13": "多(翻增長)言。汝於南方當護佛法。復語毘留博",
    "T50n2043_006:0150b14": "叉(翻不好眼)言。汝於西方當護佛法。復語鳩鞞羅",
    "T50n2043_006:0150b15": "(翻不好身)言。汝於北方當護佛法。世尊言。我滅",
    "T50n2043_006:0150b16": "後有三賊王。當來與汝同處。若壞佛法汝當",
    "T50n2043_006:0150b17": "擁護。是時佛入涅槃。無數羅漢亦入涅槃。是",
    "T50n2043_006:0150b18": "時空中悲聲說偈。",
    "T50n2043_006:0150b19": " 苦哉佛弟子  一切皆涅槃",
    "T50n2043_006:0150b20": " 今日此世間  一切皆虛空",
    "T50n2043_006:0150b21": "[0150b21] 無明為闇覆正法燈。大德羅漢悉皆涅槃。",
    "T50n2043_006:0150b22": "無復守護三藏法者。三藏正法不得久住。是",
    "T50n2043_006:0150b23": "時帝釋及四天王。無數諸天一切往至大迦",
    "T50n2043_006:0150b24": "葉所。至已禮迦葉足而說言。世尊付法藏與",
    "T50n2043_006:0150b25": "大德及我等。大德。今當與我共護佛法。一切",
    "T50n2043_006:0150b26": "佛法當共聚集。勿令分散。今此佛法天人攝",
    "T50n2043_006:0150b27": "受住世千年。為攝受一切眾生故。乃至迦葉",
    "T50n2043_006:0150b28": "鳴磬。以神通力從口出聲。告閻浮提一切令",
    "T50n2043_006:0150b29": "知。有五百阿羅漢住拘尸那伽。是時迦葉語",
    "T50n2043_006:0150c01": "阿[少/兔]樓馱。長老。見阿羅漢誰今未來。阿[少/兔]",
    "T50n2043_006:0150c02": "樓馱答言。伽梵波提(翻牛主)今在天上尸利沙",
    "T50n2043_006:0150c03": "(翻樹名)殿。其今未來。大德迦葉問諸比丘。今",
    "T50n2043_006:0150c04": "此眾中誰為最小。富那羅漢答言。我為最小。",
    "T50n2043_006:0150c05": "摩訶迦葉語言。長老。眾僧法教汝能受不。",
    "T50n2043_006:0150c06": "富那答言。能受。迦葉又言。善男子。汝今能",
    "T50n2043_006:0150c07": "受眾僧教法。善哉善哉。汝今當往天上尸利",
    "T50n2043_006:0150c08": "沙殿伽梵波提所而語之言。大迦葉及諸眾",
    "T50n2043_006:0150c09": "僧喚汝來下。今有眾事。汝可速來。而說偈",
    "T50n2043_006:0150c10": "言。",
    "T50n2043_006:0150c11": " 善男子當往  尸利沙之林",
    "T50n2043_006:0150c12": " 捨此眾往彼  伽梵波提所",
    "T50n2043_006:0150c13": "[0150c13] 乃至富那往至尸利沙殿。語伽梵波提言。迦",
    "T50n2043_006:0150c14": "葉及諸眾僧。於閻浮提一切和合。今有僧事",
    "T50n2043_006:0150c15": "汝宜速下。伽梵波提答言。善男子。汝當說佛",
    "T50n2043_006:0150c16": "及眾僧。勿道迦葉及眾僧。何以故。佛已涅槃。",
    "T50n2043_006:0150c17": "諸外道等當輕佛法。復次有惡比丘起破僧",
    "T50n2043_006:0150c18": "事。外道當言。佛既涅槃。法亦滅盡。諸比丘等",
    "T50n2043_006:0150c19": "皆無所知。佛昔在世。以智慧光明令諸世間",
    "T50n2043_006:0150c20": "悉亦光明。今既滅度。世間皆闇。我於今者何",
    "T50n2043_006:0150c21": "事至彼。復說偈言。",
    "T50n2043_006:0150c22": " 一切世間空  無復歡喜處",
    "T50n2043_006:0150c23": " 無如來說法  閻浮提無事",
    "T50n2043_006:0150c24": " 我今欲住此  而入於涅槃",
    "T50n2043_006:0150c25": "[0150c25] 汝今還彼以宣我心。伽梵波提禮大迦葉及",
    "T50n2043_006:0150c26": "諸眾僧。而說偈言。",
    "T50n2043_006:0150c27": " 一切世間空  無復歡喜處",
    "T50n2043_006:0150c28": " 無如來說法  閻浮提無事",
    "T50n2043_006:0150c29": " 我今欲往此  而入於涅槃",
    "T50n2043_006:0151a01": "[0151a01] 伽梵波提說此語已即入涅槃。是時富那還",
    "T50n2043_006:0151a02": "閻浮提。而說偈言。",
    "T50n2043_006:0151a03": " 大德勝眾  伽梵波提  禮敬而言",
    "T50n2043_006:0151a04": " 佛已涅槃  我於今日  亦入涅槃",
    "T50n2043_006:0151a05": " 如大象滅  子亦隨滅",
    "T50n2043_006:0151a06": "[0151a06] 是時大迦葉即便立制。從今已去眾僧和合",
    "T50n2043_006:0151a07": "結集法藏。其事未畢。諸比丘等不得涅槃。即",
    "T50n2043_006:0151a08": "說偈言。",
    "T50n2043_006:0151a09": " 從今日已去  一切僧和合",
    "T50n2043_006:0151a10": " 未結集法藏  皆不得涅槃",
    "T50n2043_006:0151a11": "[0151a11] 乃至五百阿羅漢皆和合竟。大迦葉白僧言。",
    "T50n2043_006:0151a12": "此長老阿難恒隨如來其今已老。一切眾僧",
    "T50n2043_006:0151a13": "當恭敬之。復說偈言。",
    "T50n2043_006:0151a14": " 此長老阿難  受持佛所說",
    "T50n2043_006:0151a15": " 利根有智慧  常隨如來行",
    "T50n2043_006:0151a16": " 淨心解佛法  應當恭敬之",
    "T50n2043_006:0151a17": " 饒益諸眾僧  十力所讚歎",
    "T50n2043_006:0151a18": "[0151a18] 是時大迦葉語諸比丘。我等若於此地結集",
    "T50n2043_006:0151a19": "法藏。大眾雲聚必當悲泣妨於法事。我等欲",
    "T50n2043_006:0151a20": "於佛得道處摩伽陀國結集法藏。乃至迦葉",
    "T50n2043_006:0151a21": "及五百羅漢至王舍城。是時長老毘梨時弗",
    "T50n2043_006:0151a22": "多供給阿難。行毘梨時國至已。彼國四眾",
    "T50n2043_006:0151a23": "聞佛涅槃心生悲惱。是阿難思惟。四眾懊",
    "T50n2043_006:0151a24": "惱。云何說法。長老毘梨時弗思惟。我觀和",
    "T50n2043_006:0151a25": "上心。為是聖人。為是凡夫。即見和上猶是",
    "T50n2043_006:0151a26": "學心。未厭欲界見已往阿難處。至已說此偈",
    "T50n2043_006:0151a27": "言。",
    "T50n2043_006:0151a28": " 汝當往樹下  於涅槃作心",
    "T50n2043_006:0151a29": " 瞿曇當坐禪  不久證涅槃",
    "T50n2043_006:0151b01": "[0151b01] 是時長老阿難。以毘梨時弗教化故。晝日行",
    "T50n2043_006:0151b02": "坐洗五蓋心。如是一更乃至五更。明星出時",
    "T50n2043_006:0151b03": "出外洗足。洗竟還寺欲右&#x8107;臥。頭未至枕。",
    "T50n2043_006:0151b04": "離諸煩惱得羅漢果。往王舍城。乃至迦葉",
    "T50n2043_006:0151b05": "及五百羅漢亦來此城。是時阿闍世鞞提希",
    "T50n2043_006:0151b06": "子聞迦葉及五百羅漢至。莊嚴道路種種供",
    "T50n2043_006:0151b07": "具迎大迦葉。時阿闍世王以無根心成就故。",
    "T50n2043_006:0151b08": "昔見佛來從高樓墮。佛以神力而接取之。",
    "T50n2043_006:0151b09": "今於象上見大迦葉復欲投下。時大迦葉亦",
    "T50n2043_006:0151b10": "以神力而接取之。是時迦葉語阿闍世王。如",
    "T50n2043_006:0151b11": "來神力不假思惟。聲聞神力必須作意。若不",
    "T50n2043_006:0151b12": "作意而汝墮者命則不全。從今以去不應復",
    "T50n2043_006:0151b13": "爾時。王答言。我當如是。時阿闍世王禮迦葉",
    "T50n2043_006:0151b14": "足合掌說言。大德。世尊涅槃我遂不見。若大",
    "T50n2043_006:0151b15": "德作意欲入涅槃當來看我。迦葉答言。如是。",
    "T50n2043_006:0151b16": "復語大王。我等欲於此城結集佛法。時王答",
    "T50n2043_006:0151b17": "言。我從今去至未終滅。當以衣服飲食醫藥",
    "T50n2043_006:0151b18": "臥具供養眾僧。願諸眾僧在竹林中。是時迦",
    "T50n2043_006:0151b19": "葉思惟。此寺廣大。諸比丘等妨亂我事。當",
    "T50n2043_006:0151b20": "作是言。如是可說。如是不可說。有石窟處",
    "T50n2043_006:0151b21": "名畢波羅延(樹名)。我等當於彼處結集法藏。",
    "T50n2043_006:0151b22": "乃至迦葉共五百羅漢往畢波羅延石窟。至",
    "T50n2043_006:0151b23": "已莊嚴住處語。諸比丘。於未來世諸比丘等",
    "T50n2043_006:0151b24": "當失正心。我等未中之前當共集優陀那伽",
    "T50n2043_006:0151b25": "陀。中後集一切法。乃至五百阿羅漢次第坐",
    "T50n2043_006:0151b26": "於其坐處鋪尼師檀。一切眾僧心念。於三",
    "T50n2043_006:0151b27": "藏中先集何藏。大德迦葉言。當先集修多",
    "T50n2043_006:0151b28": "羅。諸眾僧復言。誰能誦修多羅。迦葉答言。",
    "T50n2043_006:0151b29": "長老阿難多聞中第一。一切修多羅皆是阿",
    "T50n2043_006:0151c01": "難受持。我等當問阿難集修多羅。是時迦葉",
    "T50n2043_006:0151c02": "語阿難言。汝今當說修多羅。我等大眾當共",
    "T50n2043_006:0151c03": "結集。而說偈言。",
    "T50n2043_006:0151c04": " 汝長老阿難  當知此法藏",
    "T50n2043_006:0151c05": " 是如來所造  汝力故能住",
    "T50n2043_006:0151c06": " 汝持佛法藏  如牛負重擔",
    "T50n2043_006:0151c07": " 如來持十力  最勝大勇猛",
    "T50n2043_006:0151c08": " 能令三有滅  佛法如醍醐",
    "T50n2043_006:0151c09": " 一切持法藏  皆悉已涅槃",
    "T50n2043_006:0151c10": " 唯今汝一人  受持佛法藏",
    "T50n2043_006:0151c11": "[0151c11] 是時長老阿難答言。如是。即從坐起於上座",
    "T50n2043_006:0151c12": "前立觀一切眾僧。而說偈言。",
    "T50n2043_006:0151c13": " 此大吉眾僧  離世尊一人",
    "T50n2043_006:0151c14": " 淨心不莊嚴  如虛空無月",
    "T50n2043_006:0151c15": "[0151c15] 乃至長老阿難從上座次第作禮。禮已即登",
    "T50n2043_006:0151c16": "高座而便思惟。有修多羅。我親從佛聞。有修",
    "T50n2043_006:0151c17": "多羅。不親從佛聞。我於今者悉說如是我聞。",
    "T50n2043_006:0151c18": "乃至大德迦葉語阿難言。長老應說。修多羅",
    "T50n2043_006:0151c19": "在何處說。而說偈言。",
    "T50n2043_006:0151c20": " 大智皆勸請  佛子汝當說",
    "T50n2043_006:0151c21": " 佛初修多羅  在於何處說",
    "T50n2043_006:0151c22": "[0151c22] 時阿難答言。婆羅[木*奈]國為五比丘初說修多",
    "T50n2043_006:0151c23": "羅。如是我聞一時世尊住婆羅[木*奈]國仙面鹿",
    "T50n2043_006:0151c24": "園。佛語諸比丘此苦聖諦。乃至廣說。是時長",
    "T50n2043_006:0151c25": "老阿若憍陳如思惟。我此眾中聞為我等說",
    "T50n2043_006:0151c26": "修多羅。如是至佛法不斷皆是初所聞法。便",
    "T50n2043_006:0151c27": "生懊惱。是時阿難見是事故亦生懊惱。便下",
    "T50n2043_006:0151c28": "高座而在地坐。復說偈言。",
    "T50n2043_006:0151c29": " 三有無有力  猶如水中月",
    "T50n2043_006:0152a01": " 幻化芭蕉樹  復以智慧力",
    "T50n2043_006:0152a02": " 能知諸世間  是故捨生死",
    "T50n2043_006:0152a03": " 而入於涅槃  如大風倒樹",
    "T50n2043_006:0152a04": "[0152a04] 時五百阿羅漢皆除床座露地而坐。是時迦",
    "T50n2043_006:0152a05": "葉語諸比丘。阿難所說是何修多羅。乃至五",
    "T50n2043_006:0152a06": "百阿羅漢入三摩提。從三摩提起而說言。如",
    "T50n2043_006:0152a07": "是修多羅。如是修多羅。乃至廣說四種修多",
    "T50n2043_006:0152a08": "羅。結集已竟。眾僧復言。我今欲集毘尼藏。應",
    "T50n2043_006:0152a09": "當問誰。大德迦葉答言。長老優波離持一切",
    "T50n2043_006:0152a10": "律最為第一。我當問其欲結毘尼。是時迦葉",
    "T50n2043_006:0152a11": "語優波離。長老汝當說毘尼。我欲結集。答",
    "T50n2043_006:0152a12": "言。如是。佛於何處說波羅夷。優波離答言。於",
    "T50n2043_006:0152a13": "毘時國。為何人說。為須提那迦蘭陀子。如是",
    "T50n2043_006:0152a14": "廣說。乃至第二法藏已竟。摩訶迦葉復思惟。",
    "T50n2043_006:0152a15": "我等自說智母。是時迦葉語諸比丘。云何說",
    "T50n2043_006:0152a16": "智母。謂四念處四正勤四如意足五根五力",
    "T50n2043_006:0152a17": "七覺八正道四辯無諍智願智悉皆結集。法",
    "T50n2043_006:0152a18": "身制說寂靜見等是說智母。乃至大德迦葉",
    "T50n2043_006:0152a19": "已結集法藏。而說偈言。",
    "T50n2043_006:0152a20": " 已結經法竟  為世間饒益",
    "T50n2043_006:0152a21": " 佛十力所說  是事不可量",
    "T50n2043_006:0152a22": " 世間無明闇  法燈能除之",
    "T50n2043_006:0152a23": "[0152a23] 是時長老阿難思惟。佛世尊涅槃時。有犯小",
    "T50n2043_006:0152a24": "罪教令除滅。我今當白眾僧。即於上座前合",
    "T50n2043_006:0152a25": "掌而言。我親聞受佛說。從今有犯小戒悉令",
    "T50n2043_006:0152a26": "放捨不復假治。若眾僧同。今便共捨。既無",
    "T50n2043_006:0152a27": "細罪。諸眾僧等則安樂住。是時大德迦葉語",
    "T50n2043_006:0152a28": "阿難言。汝問世尊。何者是細戒應捨。何者",
    "T50n2043_006:0152a29": "非細戒不應捨。於五篇中。為是第五。為是第",
    "T50n2043_006:0152b01": "四。阿難答言。我實不問。何以故。于時佛邊",
    "T50n2043_006:0152b02": "諸大比丘悉皆不問。我既最小心無慚愧。",
    "T50n2043_006:0152b03": "是故不問。復次為佛涅槃。我時懊惱。是故不",
    "T50n2043_006:0152b04": "問。時大迦葉語阿難言。汝有罪過犯突吉羅。",
    "T50n2043_006:0152b05": "如來臨欲涅槃從汝索水。而汝以濁水上佛。",
    "T50n2043_006:0152b06": "阿難答言。我既最小心無慚愧。是時柯掘他",
    "T50n2043_006:0152b07": "(不解翻)江有五百乘車而從江過。車去未久我",
    "T50n2043_006:0152b08": "便取水。是故水濁。迦葉又言。如來須水。汝何",
    "T50n2043_006:0152b09": "故不以&#x9262;向天。天自降水。何為取此濁水上",
    "T50n2043_006:0152b10": "佛。是故汝今得突吉羅。復次世尊有新袈裟。",
    "T50n2043_006:0152b11": "色黃如金。汝何故以足蹋之。阿難答言。非我",
    "T50n2043_006:0152b12": "無慚愧。是時我處更無異人。是故足蹋。迦葉",
    "T50n2043_006:0152b13": "又言。汝何故不執衣向天。天當來捉。是故汝",
    "T50n2043_006:0152b14": "今犯突吉羅。",
    "T50n2043_006:0152b15": "[0152b15] 復次佛時語汝。若人能修四如意足。能住壽",
    "T50n2043_006:0152b16": "一劫若減一劫。令汝知之。而佛如來常成就",
    "T50n2043_006:0152b17": "四如意足。汝何故不請佛住世一劫若減一",
    "T50n2043_006:0152b18": "劫。阿難答言。大德迦葉。不無慚愧。時魔王迷",
    "T50n2043_006:0152b19": "惑我心。是故不能請如來住。迦葉語言。此亦",
    "T50n2043_006:0152b20": "得突吉羅罪。復次汝何故以如來陰藏相示",
    "T50n2043_006:0152b21": "諸女人。阿難答言。大德。我非無慚愧。以陰",
    "T50n2043_006:0152b22": "藏相示諸女人。時諸女人多諸愛欲。若見如",
    "T50n2043_006:0152b23": "來陰藏之相。便厭女身願求男身。是故示之。",
    "T50n2043_006:0152b24": "迦葉語言。汝得突吉羅罪。汝應當懺悔。是",
    "T50n2043_006:0152b25": "時迦葉語諸比丘。我等今當說七滅諍法及",
    "T50n2043_006:0152b26": "諸細罪。諸比丘中或言眾學法是小。或言四",
    "T50n2043_006:0152b27": "法是小。或言九十事是小。或言三十事是小。",
    "T50n2043_006:0152b28": "或言乃至二不定是小。或言若留四重及十",
    "T50n2043_006:0152b29": "三僧殘。餘一切捨。外道當說。沙門瞿曇其",
    "T50n2043_006:0152c01": "法斑駮。若佛在世法則和合。佛滅度後法亦",
    "T50n2043_006:0152c02": "散滅。佛涅槃後。諸弟子等各隨其意。欲受",
    "T50n2043_006:0152c03": "便受。欲捨便捨。佛說此言。若有比丘不一心",
    "T50n2043_006:0152c04": "受者。當正心受戒。若已受戒不得捨之。依",
    "T50n2043_006:0152c05": "佛所說悉皆受持。若比丘如說受持。善法增",
    "T50n2043_006:0152c06": "長無復退轉。是故依佛說一切諸戒悉皆受",
    "T50n2043_006:0152c07": "持。"
}