{
    "T24n1451_031:0357c14": "根本說一切有部毘奈耶雜事",
    "T24n1451_031:0357c15": "卷第三十一",
    "T24n1451_031:0357c17": "三藏法師義淨奉 制譯",
    "T24n1451_031:0357c18": "[0357c18] 第六門第七子攝頌曰：",
    "T24n1451_031:0357c19": " 尼不在前行、  見僧應起敬、",
    "T24n1451_031:0357c20": " 白僧半加坐、  歸俗詰無緣。",
    "T24n1451_031:0357c21": "[0357c21] 緣處同前。爾時具壽大迦攝波，在鹿子母東",
    "T24n1451_031:0357c22": "林住處，於小食時著衣持&#x9262;入城乞食。吐羅",
    "T24n1451_031:0357c23": "難陀尼亦復乞食，遙見大迦攝波便作是念：",
    "T24n1451_031:0357c24": "「我今宜可治此愚人。」若迦攝波次第至家，吐",
    "T24n1451_031:0357c25": "羅難陀即先入其舍，在門扇後立。迦攝波來，",
    "T24n1451_031:0357c26": "告言：「聖者！宜過家，無熟食。」尊者即去。作是語",
    "T24n1451_031:0357c27": "已還至餘家，迦攝波來同前言告。如是展轉",
    "T24n1451_031:0357c28": "乃至多家，皆聞斯語情生怪異。若阿羅漢不",
    "T24n1451_031:0357c29": "豫觀者於事不知，便即入定觀誰惱我？見吐",
    "T24n1451_031:0358a01": "羅難陀苾芻尼，告言：「姊妹！汝今無愆，然是具",
    "T24n1451_031:0358a02": "壽阿難陀作斯過失，強請世尊令如是等惡",
    "T24n1451_031:0358a03": "行女類出家近圓。」諸苾芻聞以緣白佛，佛作",
    "T24n1451_031:0358a04": "是念：「由苾芻尼多有過患，苾芻乞食處苾芻",
    "T24n1451_031:0358a05": "尼不應前行。」作是念已告諸苾芻：「迦攝波善",
    "T24n1451_031:0358a06": "說其事，是故我今制諸苾芻尼，苾芻乞食尼",
    "T24n1451_031:0358a07": "不前行。」諸苾芻尼便不敢行，因此乞求難得。",
    "T24n1451_031:0358a08": "向苾芻說，苾芻以緣白佛，佛言：「苾芻乞處，",
    "T24n1451_031:0358a09": "苾芻尼避應行。」",
    "T24n1451_031:0358a10": "[0358a10] 緣處同前。時吐羅難陀苾芻尼，在無量百千",
    "T24n1451_031:0358a11": "大眾之中而為說法。爾時具壽大迦攝波，因",
    "T24n1451_031:0358a12": "行至彼，眾見皆起，吐羅難陀端坐不動。眾人",
    "T24n1451_031:0358a13": "即白吐羅難陀曰：「聖者！大迦攝波人天恭敬，",
    "T24n1451_031:0358a14": "我等遙見咸悉驚起，聖者端然不移於座，極",
    "T24n1451_031:0358a15": "為不善。」答曰：「彼乃元是外道邪徒，極愚極鈍",
    "T24n1451_031:0358a16": "而來出家，我是釋女從佛出家，博通三藏善",
    "T24n1451_031:0358a17": "閑說法，契合真理問答無滯，何合見彼從坐",
    "T24n1451_031:0358a18": "起焉？」時眾聞已皆悉譏嫌。苾芻以緣白佛，佛",
    "T24n1451_031:0358a19": "言：「信心長者婆羅門等善作譏嫌，從今已後",
    "T24n1451_031:0358a20": "苾芻尼遙見苾芻應從坐起。若有犯者得越",
    "T24n1451_031:0358a21": "法罪。」如世尊說若見苾芻從坐起者，後於",
    "T24n1451_031:0358a22": "異時蓮華色苾芻尼，於寺門首為諸大眾演",
    "T24n1451_031:0358a23": "說法要。時具壽阿難陀因行乞食至尼住處，",
    "T24n1451_031:0358a24": "蓮華色尼遙見彼來急從座起。阿難陀來即",
    "T24n1451_031:0358a25": "坐其座，問言：「姊妹！汝為大眾說何教法？」報言：",
    "T24n1451_031:0358a26": "「演說某經。」于時具壽阿難陀即為大眾廣說",
    "T24n1451_031:0358a27": "其義，蓮華色尼一心佇立聽其說法。阿難陀",
    "T24n1451_031:0358a28": "為貪說法不令尼坐，久立疲倦被日照身熱悶",
    "T24n1451_031:0358a29": "倒地。是時眾中無信心者共相議曰：「我聞蓮",
    "T24n1451_031:0358b01": "華色尼無諸染欲，今見阿難陀美貌容儀遂",
    "T24n1451_031:0358b02": "生異念，欲火燒心便即倒地。」諸苾芻聞以緣",
    "T24n1451_031:0358b03": "白佛，佛言：「汝等苾芻！諸長者婆羅門善說其",
    "T24n1451_031:0358b04": "過，從今已後若苾芻尼於苾芻處來聽法時，",
    "T24n1451_031:0358b05": "應言：『姊妹！就座而坐。』苾芻若為說法忘命令",
    "T24n1451_031:0358b06": "坐，苾芻尼應可白知，隨處安坐。」",
    "T24n1451_031:0358b07": "[0358b07] 緣處同前。如世尊說：「汝等苾芻！由此譬喻",
    "T24n1451_031:0358b08": "能解其義，汝等應聽我略教誨。言日出者，謂",
    "T24n1451_031:0358b09": "是如來出現於世，喻如日出放大光明。眾鳥",
    "T24n1451_031:0358b10": "皆鳴者，謂說法人挍量義理。農夫耕作者，謂",
    "T24n1451_031:0358b11": "是諸餘信施檀越，於我弟子營福智田。群賊",
    "T24n1451_031:0358b12": "皆散者，謂是魔軍及諸外道悉皆逃迸。如是",
    "T24n1451_031:0358b13": "苾芻，如來大師於諸聲聞弟子所應作者教",
    "T24n1451_031:0358b14": "令疾作，為欲哀愍以大悲心成就利益，所應",
    "T24n1451_031:0358b15": "作事我已作訖，汝等作者自可修行，當離諠",
    "T24n1451_031:0358b16": "鬧獨處閑居，往空林中在一樹下，或空室內",
    "T24n1451_031:0358b17": "或在山崖或依坎窟，或在草積，或於露地，或",
    "T24n1451_031:0358b18": "向塚間，或屍林處，隨宜臥具趣得支身。如是",
    "T24n1451_031:0358b19": "等處當可端心，勤修靜慮莫為放逸，勿於後",
    "T24n1451_031:0358b20": "時情生悔恨。此則是我之所教誡。」時諸苾芻",
    "T24n1451_031:0358b21": "聞佛說已，便往山林坎窟之中，茂林清沼華",
    "T24n1451_031:0358b22": "果勝處，一心靜慮遠離放逸。諸苾芻尼亦近",
    "T24n1451_031:0358b23": "王園，於闇林中或在餘處，受用隨時供身臥",
    "T24n1451_031:0358b24": "具加趺而坐宴默思惟。遂有蟲來入小便",
    "T24n1451_031:0358b25": "處，因生苦惱。世尊聞已告諸苾芻：「諸尼不應",
    "T24n1451_031:0358b26": "加趺而坐，以修寂定應半加坐。」是時諸尼",
    "T24n1451_031:0358b27": "奉教而作，尚有細蟲入身相惱，佛言：「應以故",
    "T24n1451_031:0358b28": "破衣及以軟葉而為掩蔽，方始半加當修寂",
    "T24n1451_031:0358b29": "定。」",
    "T24n1451_031:0358c01": "[0358c01] 緣處同前。具壽鄔波離請世尊曰：「大德！若苾",
    "T24n1451_031:0358c02": "芻尼捨戒歸俗重求出家，得與出家近圓不？」",
    "T24n1451_031:0358c03": "佛言：「鄔波離！一經捨戒更不應出家。」",
    "T24n1451_031:0358c04": "[0358c04] 緣處同前。具壽鄔波離請世尊曰：「大德！先制",
    "T24n1451_031:0358c05": "苾芻尼不得詰問苾芻所有過失，所謂破戒、",
    "T24n1451_031:0358c06": "破見、破威儀、破正命者，頗有餘緣，諸苾芻尼",
    "T24n1451_031:0358c07": "得請問苾芻諸過失不？」佛告鄔波離：「必無因",
    "T24n1451_031:0358c08": "緣，諸苾芻尼得有詰責苾芻如前罪類所有",
    "T24n1451_031:0358c09": "過失。」",
    "T24n1451_031:0358c10": "[0358c10] 第六門第八子攝頌曰：",
    "T24n1451_031:0358c11": " 長者與殘食、  殘觸不相避、",
    "T24n1451_031:0358c12": " 不問隱屑事、  近圓座應知。",
    "T24n1451_031:0358c13": "[0358c13] 緣處同前。有一長者大富多財，娶妻已久不",
    "T24n1451_031:0358c14": "生男女，後時財物悉皆散盡，告其婦曰：「我",
    "T24n1451_031:0358c15": "今年老不能求財，欲往逝多林為出家事。」妻",
    "T24n1451_031:0358c16": "言：「聖子！君若出家，我何依託，亦去出家。」夫言：",
    "T24n1451_031:0358c17": "「賢首！可共同去。」長者將妻往大世主喬答彌",
    "T24n1451_031:0358c18": "處，頂禮雙足白言：「聖者！此是我婦，樂於善說",
    "T24n1451_031:0358c19": "法律之中而為出家，願慈納受。我今亦往逝",
    "T24n1451_031:0358c20": "多林所而求出家。」答曰：「善哉男子！夫妻能發",
    "T24n1451_031:0358c21": "此勝妙心，俱共出家斯為好事。如世尊說：『出",
    "T24n1451_031:0358c22": "家之人有五勝利，功德無邊聖所稱歎。五勝",
    "T24n1451_031:0358c23": "利者如前廣說。』汝今可去，我與出家。」時大世",
    "T24n1451_031:0358c24": "主喬答彌即與落髮。長者即往逝多林處，求",
    "T24n1451_031:0358c25": "一苾芻為作出家。于時城中遠近咸聞皆言：",
    "T24n1451_031:0358c26": "「長者有福今得出家，多獲勝妙四事供食。」後",
    "T24n1451_031:0358c27": "於異時入城乞食，妻苾芻尼亦來乞食，時世",
    "T24n1451_031:0358c28": "飢饉乞求難得，遇見其妻，問言：「仁者！若為",
    "T24n1451_031:0358c29": "存濟？」妻曰：「時世飢饉乞求難得辛苦存生。」便",
    "T24n1451_031:0359a01": "即告言：「我今多得飲食供養，若佛聽者減",
    "T24n1451_031:0359a02": "半相與。」時苾芻尼還至本處，向諸尼眾具",
    "T24n1451_031:0359a03": "陳其事。尼既聞已向苾芻說，苾芻白佛，佛言：",
    "T24n1451_031:0359a04": "「若諸苾芻有如此苾芻尼，時世飢饉乞求難",
    "T24n1451_031:0359a05": "得者，苾芻有食應可相與，勿致疑惑。」如世尊",
    "T24n1451_031:0359a06": "說，若苾芻有如此苾芻尼，時世飢饉乞求難",
    "T24n1451_031:0359a07": "得，有食相與勿致疑惑者，苾芻乞食得已，便",
    "T24n1451_031:0359a08": "即減半與，苾芻尼恒來就食。乃於他日，其苾",
    "T24n1451_031:0359a09": "芻尼別處得食而不來就，苾芻作念：「尼應餘",
    "T24n1451_031:0359a10": "處得食，為此不來，何勞留分？」思惟是已便不",
    "T24n1451_031:0359a11": "出分。尼於明日遂來覓食，報言：「仁者！昨不",
    "T24n1451_031:0359a12": "見來遂不出食，今雖有者已成殘宿惡觸，不",
    "T24n1451_031:0359a13": "堪受用。」尼聞斯語禮足而還，至尼住處具說",
    "T24n1451_031:0359a14": "其事。尼白苾芻，苾芻白佛，佛言：「從今已後，苾",
    "T24n1451_031:0359a15": "芻殘觸苾芻尼得食，苾芻尼殘苾芻得食。」",
    "T24n1451_031:0359a16": "[0359a16] 緣處同前。時有苾芻於僧眾中，問苾芻尼與",
    "T24n1451_031:0359a17": "僧不同隱屑之事，尼聞羞恥俯面而住。時諸",
    "T24n1451_031:0359a18": "苾芻以緣白佛，佛言：「苾芻不應問苾芻尼所",
    "T24n1451_031:0359a19": "有隱屑之事，然苾芻尼自可相問。苾芻若問",
    "T24n1451_031:0359a20": "得越法罪。」苾芻又問同戒隱事，彼復羞慚，佛",
    "T24n1451_031:0359a21": "言：「可令尼隔方問彼尼，彼以其事告彼隔者，",
    "T24n1451_031:0359a22": "隔尼聞已方報苾芻。由不對言少羞慚故。」",
    "T24n1451_031:0359a23": "[0359a23] 緣處同前。具壽舍利子等，與一苾芻尼受近",
    "T24n1451_031:0359a24": "圓已，說頌告言：",
    "T24n1451_031:0359a25": "「汝於最勝教，  具足受尸羅，",
    "T24n1451_031:0359a26": " 至心當奉持，  無障身難得。",
    "T24n1451_031:0359a27": " 端正者出家，  清淨者圓具，",
    "T24n1451_031:0359a28": " 實語者所說，  正覺之所知。」",
    "T24n1451_031:0359a29": "[0359a29] 說是語已，時苾芻尼月期忽下，舍利子告言：",
    "T24n1451_031:0359b01": "「姊妹！汝可起去。」尼為羞恥便不肯起，時舍利",
    "T24n1451_031:0359b02": "子觀知所以，即便起去。諸苾芻尼曰：「姊妹！",
    "T24n1451_031:0359b03": "纔受近圓未離壇場，豈合惱亂阿遮利耶，令",
    "T24n1451_031:0359b04": "起不起。」答言：「姊妹！彼是大人，不容見我猥屑",
    "T24n1451_031:0359b05": "之事，仁等可不自知更責於我，我為蹲踞",
    "T24n1451_031:0359b06": "於前而坐，月期忽下云何起去？」諸尼聞已向",
    "T24n1451_031:0359b07": "苾芻說，苾芻白佛，佛言：「自今已後與女近圓，",
    "T24n1451_031:0359b08": "勿令蹲踞可坐&#x750E;上，或坐草座或復小褥子",
    "T24n1451_031:0359b09": "上，由諸女人身柔軟故。」",
    "T24n1451_031:0359b10": "[0359b10] 第六門第九子攝頌曰：",
    "T24n1451_031:0359b11": " 苾芻餘臥具，  應與苾芻尼；",
    "T24n1451_031:0359b12": " 尼不蹋橋板，  不著裝身物。",
    "T24n1451_031:0359b13": "[0359b13] 緣處同前。爾時大世主喬答彌，與五百苾芻",
    "T24n1451_031:0359b14": "尼遊行人間，日將欲暮到逝多林，作如是念：",
    "T24n1451_031:0359b15": "「時今已過日既將暮不暇入城，我等宜共隨時",
    "T24n1451_031:0359b16": "居止，待至天曉方可入城。」即於寺中露地而",
    "T24n1451_031:0359b17": "眠，所有衣服為塵土所污。至天曉已復作是",
    "T24n1451_031:0359b18": "念：「若不頂禮大師，至城還須重來。」即詣佛",
    "T24n1451_031:0359b19": "所，頂禮佛足在一面坐。佛見衣服塵土所污，",
    "T24n1451_031:0359b20": "知而故問喬答彌曰：「衣服何因被塵土污？」即",
    "T24n1451_031:0359b21": "以事具白。于時佛告具壽阿難陀曰：「苾芻所",
    "T24n1451_031:0359b22": "有餘長臥具，不與苾芻尼耶？」白言：「不與。」佛",
    "T24n1451_031:0359b23": "告阿難陀：「從今已後苾芻受用餘殘臥具，應",
    "T24n1451_031:0359b24": "與苾芻尼，勿致疑惑。」如世尊說：應與苾芻尼",
    "T24n1451_031:0359b25": "臥具者，時諸苾芻分臥具時皆取下惡，留上",
    "T24n1451_031:0359b26": "好者與苾芻尼，佛言：「不應好者留與苾芻尼，",
    "T24n1451_031:0359b27": "應與&#x9E81;者，隨時供給勿令闕事。須食應與。」",
    "T24n1451_031:0359b28": "[0359b28] 緣處同前。爾時具壽大迦攝波，於小食時著",
    "T24n1451_031:0359b29": "衣持&#x9262;入城乞食。時吐羅難陀苾芻尼，從外",
    "T24n1451_031:0359c01": "而來欲入住處，遇河水泛溢，見迦攝波在板",
    "T24n1451_031:0359c02": "橋上，吐羅難陀作如是念：「此愚鈍物今可治",
    "T24n1451_031:0359c03": "之。」速往橋邊用力踏板，時迦攝波遂即落河，",
    "T24n1451_031:0359c04": "衣服並濕&#x9262;沈水底錫杖隨流。迦攝波曰：「姊",
    "T24n1451_031:0359c05": "妹！汝無過犯，乃是具壽阿難陀作斯過失，強",
    "T24n1451_031:0359c06": "請世尊度如斯類惡行之女，於佛法內出家",
    "T24n1451_031:0359c07": "為尼。」苾芻聞已以緣白佛，佛作是念：「由苾",
    "T24n1451_031:0359c08": "芻尼多生過失。」告言：「自今已後，苾芻尼不",
    "T24n1451_031:0359c09": "應共苾芻同橋上行，若行得越法罪。」如世尊",
    "T24n1451_031:0359c10": "說：苾芻尼不得共苾芻同橋行者，時有大橋",
    "T24n1451_031:0359c11": "安隱廣大，諸苾芻尼不敢共行，佛言：「如是寬",
    "T24n1451_031:0359c12": "廣大橋共行無過。」",
    "T24n1451_031:0359c13": "[0359c13] 緣處同前。爾時吐羅難陀苾芻尼，於小食時",
    "T24n1451_031:0359c14": "著衣持&#x9262;入城乞食，次第行至勝鬘夫人處。",
    "T24n1451_031:0359c15": "夫人見已唱言：「善來！」即敷座令坐共為言議。",
    "T24n1451_031:0359c16": "時吐羅難陀尼問勝鬘曰：「姊妹！何故骻&#x9E81;腰",
    "T24n1451_031:0359c17": "細耶？」答言：「聖者！何須問此？我但以物結束，為",
    "T24n1451_031:0359c18": "悅王意。」尼曰：「我今等閑且問。」答言：「聖者！我用",
    "T24n1451_031:0359c19": "物纏是故&#x9E81;也。」尼曰：「由此眾人見者相愛。」勝",
    "T24n1451_031:0359c20": "鬘默爾。尼至住處亦著此衣，諸尼問曰：「此",
    "T24n1451_031:0359c21": "非法衣豈合尼畜？」白諸苾芻，苾芻白佛，佛言：",
    "T24n1451_031:0359c22": "「此非法衣，著者得越法罪。」",
    "T24n1451_031:0359c23": "[0359c23] 緣處同前。爾時吐羅難陀苾芻尼，又見夫人",
    "T24n1451_031:0359c24": "乳房圓正，問答同前，夫人曰：「我著覆乳房",
    "T24n1451_031:0359c25": "衣。」又見夫人著承乳房衣、又見著勒腰衣，吐",
    "T24n1451_031:0359c26": "羅難陀見皆借問，如上具答，尼即學作著用",
    "T24n1451_031:0359c27": "此衣。佛言：「皆不合，著用者得越法罪。」",
    "T24n1451_031:0359c28": "[0359c28] 第六門第十子攝頌曰：",
    "T24n1451_031:0359c29": " 不灒水污衣、  不持死胎子、",
    "T24n1451_031:0360a01": " 不吞於不淨、  觸己子非他。",
    "T24n1451_031:0360a02": "[0360a02] 緣處同前。爾時吐羅難陀苾芻尼入城乞食。",
    "T24n1451_031:0360a03": "時大迦攝波在城乞食臨渠塹行，吐羅尼見",
    "T24n1451_031:0360a04": "便作是念：「我今宜可治此愚人。」遂持大塼速",
    "T24n1451_031:0360a05": "至傍邊遙擲塹內，穢惡臭水污其衣服，迦攝",
    "T24n1451_031:0360a06": "波曰：「汝無愆犯，然是阿難陀作斯過失。」具說",
    "T24n1451_031:0360a07": "如上。諸苾芻聞，以緣白佛，佛言：「苾芻尼不應",
    "T24n1451_031:0360a08": "以穢惡水污苾芻衣服，若犯者得越法罪。」",
    "T24n1451_031:0360a09": "[0360a09] 緣處同前。爾時有一長者，大富多財娶妻未",
    "T24n1451_031:0360a10": "久，將諸財貨出外興易。妻噉好食著妙衣裳，",
    "T24n1451_031:0360a11": "欲心熾盛，遂共一男而作私通，因即有娠。既",
    "T24n1451_031:0360a12": "經多月而作是念：「我宜墮胎，若不落者，夫到",
    "T24n1451_031:0360a13": "之日必當害我。」遂即墮胎。情懷憂念：「我今落",
    "T24n1451_031:0360a14": "訖，何處安置？」時吐羅難陀苾芻尼，因乞食入",
    "T24n1451_031:0360a15": "其舍，告言：「妙相！可與&#x9262;食。」答言：「聖者！可去，",
    "T24n1451_031:0360a16": "無授食人，我懷憂惱。」報言：「妙相！可有人亡？」",
    "T24n1451_031:0360a17": "答言：「無有人亡，然我墮胎不知欲棄何處？」報",
    "T24n1451_031:0360a18": "言：「妙相！我若為棄，頗能常供乞&#x9262;食不？」答言：",
    "T24n1451_031:0360a19": "「我與。」「我之侍者及知事人亦能與不？」答言：「並",
    "T24n1451_031:0360a20": "與。」即以大&#x9262;盛彼死胎，向空舍中而為棄擲。",
    "T24n1451_031:0360a21": "時彼舍內先有眾多漫行男子，室中聚立見",
    "T24n1451_031:0360a22": "而問曰：「禿頭釋女欲何所作答？」曰：「只由汝等",
    "T24n1451_031:0360a23": "無賴狂夫通他婦女，造斯過失令我棄胎。」男",
    "T24n1451_031:0360a24": "子聞已惡罵而去。時彼男子路逢諸尼，報",
    "T24n1451_031:0360a25": "言：「罪過物！汝吐羅難陀尼，現作如是棄胎惡",
    "T24n1451_031:0360a26": "業。」諸尼默爾。尼白苾芻，苾芻白佛，佛作是",
    "T24n1451_031:0360a27": "念：「尼畜大&#x9262;有如是過，是故諸尼不持大&#x9262;。」",
    "T24n1451_031:0360a28": "告諸苾芻：「吐羅難陀作非沙門行，當知諸尼",
    "T24n1451_031:0360a29": "不應作此非法之事，不持大&#x9262;。若尼持大&#x9262;",
    "T24n1451_031:0360b01": "作如是事者，得越法罪。」如佛所制尼不持大",
    "T24n1451_031:0360b02": "&#x9262;者，諸尼不知持何等&#x9262;？佛言：「苾芻小&#x9262;是",
    "T24n1451_031:0360b03": "尼大&#x9262;。」",
    "T24n1451_031:0360b04": "[0360b04] 緣處同前。時笈多尼既將一渧不淨置在口",
    "T24n1451_031:0360b05": "中，復將一渧置下根內，眾生業報難可思",
    "T24n1451_031:0360b06": "議，遂即懷娠生童子迦攝波。時笈多尼不敢",
    "T24n1451_031:0360b07": "手觸，兒便啼哭。諸親問言：「何故兒哭？」尼聞默",
    "T24n1451_031:0360b08": "爾。餘尼答曰：「世尊制戒不許觸男，故不敢近，",
    "T24n1451_031:0360b09": "為此啼哭。」彼即答言：「世尊大悲，云何己子不",
    "T24n1451_031:0360b10": "聽手觸？母不觸者豈可命存？」尼聞稱善，",
    "T24n1451_031:0360b11": "往告苾芻。苾芻白佛，佛言：「己子應觸，長養",
    "T24n1451_031:0360b12": "抱持無有過失。」",
    "T24n1451_031:0360b13": "[0360b13] 緣處同前。佛言：己子應觸長養抱持者，女人",
    "T24n1451_031:0360b14": "多愛便捉此兒，從肩至肩競共抱持，其兒便",
    "T24n1451_031:0360b15": "瘦。諸親見問：「何意如是？」彼遂具說，咸共譏",
    "T24n1451_031:0360b16": "嫌。以緣白佛，佛言：「諸尼不應觸他孩子，若觸",
    "T24n1451_031:0360b17": "得越法罪。」",
    "T24n1451_031:0360b18": "[0360b18] 第七門總攝頌曰：",
    "T24n1451_031:0360b19": " 笈多尼不住、  僧&#x811A;崎二形、",
    "T24n1451_031:0360b20": " 道小羯磨時、  沽酒尼根轉、",
    "T24n1451_031:0360b21": " 寺外不以骨，  第七攝應知。",
    "T24n1451_031:0360b22": "[0360b22] 第七門第一子攝頌曰：",
    "T24n1451_031:0360b23": " 笈多與兒宿，  王舍藥叉神，",
    "T24n1451_031:0360b24": " 施兒衣繫項，  稱名與祭食。",
    "T24n1451_031:0360b25": "[0360b25] 緣處同前。如世尊說：「苾芻尼不得與男同一",
    "T24n1451_031:0360b26": "室宿。」時笈多苾芻尼，遣童子迦攝波出外令",
    "T24n1451_031:0360b27": "宿，子即啼哭。諸親聞已問笈多曰：「童子迦",
    "T24n1451_031:0360b28": "攝波小兒夜何啼哭？」尼默不對。諸尼報曰：「世",
    "T24n1451_031:0360b29": "尊不令苾芻尼與男子同一室宿，為此令出，",
    "T24n1451_031:0360c01": "由是夜啼。」諸親曰：「世尊大悲，若童子小兒",
    "T24n1451_031:0360c02": "不與母宿當招禍患。可白世尊。」諸尼向苾芻",
    "T24n1451_031:0360c03": "說。苾芻白佛，佛言：「笈多尼應從僧伽乞與",
    "T24n1451_031:0360c04": "子同室宿羯磨。應如是乞，敷坐、鳴揵稚、尼",
    "T24n1451_031:0360c05": "眾集已，笈多合掌隨應致禮，於上座前，或於",
    "T24n1451_031:0360c06": "草坐、塼上或褥上坐，合掌而住作如是白：『大",
    "T24n1451_031:0360c07": "德尼僧伽聽！我笈多苾芻尼生男，欲與子同",
    "T24n1451_031:0360c08": "一室宿。今從尼僧伽乞與子同一室宿羯磨。",
    "T24n1451_031:0360c09": "願尼僧伽與我與子同室宿羯磨，憐愍故。』如",
    "T24n1451_031:0360c10": "是三說已，次令笈多尼離聞處著見處，須一",
    "T24n1451_031:0360c11": "苾芻尼作白羯磨，應如是作：",
    "T24n1451_031:0360c12": "[0360c12] 「『大德尼僧伽聽！此笈多苾芻尼，為自生男。此",
    "T24n1451_031:0360c13": "笈多今從僧伽乞與子同室宿羯磨。若僧",
    "T24n1451_031:0360c14": "伽時至聽者，苾芻尼僧伽應許苾芻尼僧伽",
    "T24n1451_031:0360c15": "今與笈多與子同室宿羯磨。白如是。』次作羯",
    "T24n1451_031:0360c16": "磨：『大德尼僧伽聽！此笈多苾芻尼，為自生男。",
    "T24n1451_031:0360c17": "此笈多今從苾芻尼僧伽乞與子同室宿羯",
    "T24n1451_031:0360c18": "磨。苾芻尼僧伽今與笈多與子同室宿羯磨。",
    "T24n1451_031:0360c19": "若諸苾芻尼僧伽聽與笈多與子同室宿者",
    "T24n1451_031:0360c20": "默然，若不許者說。』『苾芻尼僧伽已與笈多與",
    "T24n1451_031:0360c21": "子同室宿羯磨竟，苾芻尼僧伽已聽許，由其",
    "T24n1451_031:0360c22": "默然故，我今如是持。』",
    "T24n1451_031:0360c23": "[0360c23] 「若苾芻尼已蒙僧伽作與子同室宿羯磨竟，",
    "T24n1451_031:0360c24": "宜應與子同室而宿，勿致疑惑。」其笈多伴尼",
    "T24n1451_031:0360c25": "亦共同宿，尼白苾芻，苾芻白佛，佛言：「其有子",
    "T24n1451_031:0360c26": "尼應與子宿，非是餘人。共餘人宿者得越法",
    "T24n1451_031:0360c27": "罪。」是時笈多子年長大猶共同宿，尼白苾芻，",
    "T24n1451_031:0360c28": "苾芻白佛，佛言：「尼若子大不應同宿。」",
    "T24n1451_031:0360c29": "[0360c29] 佛在王舍城竹林園住。時此城內於一山邊，",
    "T24n1451_031:0361a01": "有藥叉神而為居止名曰娑多，此常擁護影",
    "T24n1451_031:0361a02": "勝大王、中宮妃后、王臣、宰輔及諸人眾。由彼",
    "T24n1451_031:0361a03": "力故，王及諸人悉皆安樂，時降甘雨苗稼善",
    "T24n1451_031:0361a04": "成，華果泉池在處充滿，常無飢儉乞求易得。",
    "T24n1451_031:0361a05": "諸有沙門婆羅門、貧窮孤獨、商估之類，悉",
    "T24n1451_031:0361a06": "皆來湊摩揭陀國，時此藥叉亦皆覆護。娑多",
    "T24n1451_031:0361a07": "遂於自類族中娶妻同住。是時北方健陀羅",
    "T24n1451_031:0361a08": "國，復有藥叉名半遮羅，恒住於彼亦常能擁",
    "T24n1451_031:0361a09": "護，令彼國中安隱豐樂，與摩揭陀境事無差",
    "T24n1451_031:0361a10": "異，時彼藥叉亦於同類娶妻共居。後於異時",
    "T24n1451_031:0361a11": "諸方藥叉共為聚會，此二藥叉得申歡愛共",
    "T24n1451_031:0361a12": "為親友，執別之後各還故居。娑多藥叉取",
    "T24n1451_031:0361a13": "摩揭陀上妙華果送與半遮羅，彼以北方所",
    "T24n1451_031:0361a14": "出華果送與娑多，如是多時共申情好。復因",
    "T24n1451_031:0361a15": "聚會重得交歡，是時娑多語半遮羅曰：「作何",
    "T24n1451_031:0361a16": "方便？我等歿後所有子孫，共為親愛不相&#x758E;",
    "T24n1451_031:0361a17": "隔。」半遮羅曰：「善哉斯語！我意同爾。」娑多曰：",
    "T24n1451_031:0361a18": "「今可共作指腹之親，我等二門若生男女，共",
    "T24n1451_031:0361a19": "為婚媾。」彼言：「可爾。」時娑多妻未經多時，遂",
    "T24n1451_031:0361a20": "有娠體，月滿生女，容貌端嚴見者愛樂，其女",
    "T24n1451_031:0361a21": "生時諸藥叉眾咸皆歡慶，諸親立字名曰歡",
    "T24n1451_031:0361a22": "喜。于時半遮羅聞彼生女，情甚歡悅便作",
    "T24n1451_031:0361a23": "是念：「娑多藥叉是我親友，今既生女我當生",
    "T24n1451_031:0361a24": "男，彼即是我所愛新婦，可作嚴身瓔珞衣服。」",
    "T24n1451_031:0361a25": "令使送去并持書曰：「聞君生女情甚歡悅，今",
    "T24n1451_031:0361a26": "送衣服願垂納受。」時娑多得書領信還以書",
    "T24n1451_031:0361a27": "答。然半遮羅意唯求男子，未久之頃婦遂",
    "T24n1451_031:0361a28": "有娠，月滿生兒與其立字，既是半遮羅子應",
    "T24n1451_031:0361a29": "號半支迦。時娑多藥叉聞半遮羅生一男子，",
    "T24n1451_031:0361b01": "便作是念：「我友生男豈得徒然，可寄衣瓔用",
    "T24n1451_031:0361b02": "申歡慶，彼即是我女夫何疑？」遂裁書曰：「聞君",
    "T24n1451_031:0361b03": "誕子，慶喜交懷，聊寄衣纓用申欣賀，幸當為",
    "T24n1451_031:0361b04": "受冀表不空。」彼覽書已，報書答曰：「許作交",
    "T24n1451_031:0361b05": "親今皆遂願，各待成立共作婚姻。」時娑多藥",
    "T24n1451_031:0361b06": "叉婦還有娠，其時諸山出聲如大象吼，月滿",
    "T24n1451_031:0361b07": "生時其山復吼，諸親議曰：「此之孩子，託胎",
    "T24n1451_031:0361b08": "之日及以生時山皆鳴吼，既是娑多之子，應",
    "T24n1451_031:0361b09": "名娑多山。」既長大已父遂身亡，自為家主，是",
    "T24n1451_031:0361b10": "時歡喜年既長成，報其弟曰：「我今欲得遊王",
    "T24n1451_031:0361b11": "舍城，現有諸人所生男女悉皆取食。」弟言：「大",
    "T24n1451_031:0361b12": "姊！曾聞我父於此城主及諸人眾常皆擁護，",
    "T24n1451_031:0361b13": "令得安樂離諸憂惱，我今宜可更加守衛，此",
    "T24n1451_031:0361b14": "則是我所防境界，若有餘人為損害者我應",
    "T24n1451_031:0361b15": "遮護。爾今何得生此惡心？宜除此念。」然藥叉",
    "T24n1451_031:0361b16": "女由於前身發惡邪願習氣力故，復告其弟",
    "T24n1451_031:0361b17": "說如前事。弟知姊意事難迴改，作如是念：「我",
    "T24n1451_031:0361b18": "力不能遮其惡念，然父在日許嫁與他，我今",
    "T24n1451_031:0361b19": "宜可作婚姻事。」即便裁書與半遮羅藥叉曰：",
    "T24n1451_031:0361b20": "「我姊歡喜年既長成，宜可為親當速來此。」彼",
    "T24n1451_031:0361b21": "得書已便為盛禮，至王舍城娶婦歸故。[0361b21] 既至",
    "T24n1451_031:0361b22": "本城經多時已，與其夫主情義相得，作如是",
    "T24n1451_031:0361b23": "語：「仁者當知！我意欲得王舍城中現在人眾",
    "T24n1451_031:0361b24": "所生男女皆取食之。」答言：「賢首！彼皆是汝家",
    "T24n1451_031:0361b25": "族住處，餘來侵害尚欲相遮，寧容汝今輒為",
    "T24n1451_031:0361b26": "酷虐興斯惡念？勿更再言。」由彼前身所發邪",
    "T24n1451_031:0361b27": "願熏習力故，作不忍聲懷瞋且默。後於異時",
    "T24n1451_031:0361b28": "便生一子，如是次第更生五百，其最小者名",
    "T24n1451_031:0361b29": "曰愛兒。時五百兒威勢成立，母恃豪強欲行",
    "T24n1451_031:0361c01": "非法，夫頻勸誨竟不受言，夫知彼心默爾而",
    "T24n1451_031:0361c02": "住。是時歡喜便於王舍城中隨來去處，現",
    "T24n1451_031:0361c03": "在人眾所生男女為次食之。爾時城中既失",
    "T24n1451_031:0361c04": "男女，所有人眾皆共白王：「臣等男女皆被盜",
    "T24n1451_031:0361c05": "將，不知是誰作斯巨害？痛惱中極欲遣如何？",
    "T24n1451_031:0361c06": "願王慈悲善為尋察。」王即&#x52C5;令諸處街衢，四",
    "T24n1451_031:0361c07": "面城門令兵守捉。時諸兵士亦被偷將，日覺",
    "T24n1451_031:0361c08": "少人不知去處？婦人懷娠者咸亦被偷，將",
    "T24n1451_031:0361c09": "向餘處。于時王舍城中大災盛起，諸王臣佐",
    "T24n1451_031:0361c10": "重啟大王：「今此國中生大災難，具說上事。」王",
    "T24n1451_031:0361c11": "聞驚怪即喚卜師問其所以，答曰：「斯之災橫",
    "T24n1451_031:0361c12": "皆是藥叉所作，宜可速辦諸妙飲食而為祭",
    "T24n1451_031:0361c13": "祀。」王下明&#x52C5;擊鼓宣令，告諸人曰：「無問主客",
    "T24n1451_031:0361c14": "在我境者，皆須備辦飲食香華，掃灑街衢城",
    "T24n1451_031:0361c15": "隍聚落，種種嚴飾鼓樂音聲鈴鐸幡幢。」于時",
    "T24n1451_031:0361c16": "王舍城人既奉王&#x52C5;，各以精心備辦飲食香",
    "T24n1451_031:0361c17": "華等物，嚴飾街衢如歡喜園處處祭祀。雖勞",
    "T24n1451_031:0361c18": "備設災橫不除，苦惱憂惶莫知所計。[0361c18] 于時守",
    "T24n1451_031:0361c19": "護王舍城天神，於睡夢中告諸人曰：「汝等男",
    "T24n1451_031:0361c20": "女咸被歡喜藥叉之所食噉，汝等宜可往世",
    "T24n1451_031:0361c21": "尊處，所有災苦佛當調伏。」諸人報神曰：「此既",
    "T24n1451_031:0361c22": "取我男女充食，則是惡賊藥叉，何名歡喜？」因",
    "T24n1451_031:0361c23": "此諸人皆喚為訶利底藥叉女。王舍城人聞",
    "T24n1451_031:0361c24": "是事已，皆往佛所頂禮佛足，白言：「世尊！此",
    "T24n1451_031:0361c25": "訶利底藥叉女，於王舍城所居人眾，便於長",
    "T24n1451_031:0361c26": "夜作不饒益。我等於彼先無惡念，然彼於我",
    "T24n1451_031:0361c27": "懷毒害心，所生男女咸悉盜去以充飲食。唯",
    "T24n1451_031:0361c28": "願世尊憐愍我等為作調伏。」爾時世尊默然",
    "T24n1451_031:0361c29": "受請。彼等咸知佛受請已，頂禮雙足奉辭而",
    "T24n1451_031:0362a01": "去。至明清旦，佛即著衣持&#x9262;入城乞食，次第",
    "T24n1451_031:0362a02": "乞已還至本處，飯食訖即往訶利底藥叉住",
    "T24n1451_031:0362a03": "處。時藥叉女出行不在，小子愛兒留在家內，",
    "T24n1451_031:0362a04": "世尊即以&#x9262;覆其上。如來威力令兄不見弟、",
    "T24n1451_031:0362a05": "弟見諸兄。時藥叉女迴至住處不見小兒，即",
    "T24n1451_031:0362a06": "大驚忙觸處尋覓，及問諸子愛兒何在？答言：",
    "T24n1451_031:0362a07": "「我等並皆不見。」便自搥胸悲泣交流，脣口乾",
    "T24n1451_031:0362a08": "燋精神迷亂，情懷痛切速趣王城，遍行諸坊",
    "T24n1451_031:0362a09": "康莊道路，園林池沼天廟神堂，客舍空房皆",
    "T24n1451_031:0362a10": "求不得。更加痛切便即癲狂，脫去衣裳大聲",
    "T24n1451_031:0362a11": "號叫，唱言：「愛兒！汝今何在？」遂出城外巡歷村",
    "T24n1451_031:0362a12": "莊，大聚落中皆覓不得，即往四方乃至四海",
    "T24n1451_031:0362a13": "亦皆不見，被髮露形宛轉於地，肘行膝步蹲",
    "T24n1451_031:0362a14": "踞而坐，如是漸次到贍部洲、七大黑山、七大",
    "T24n1451_031:0362a15": "金山、七大雪山、無熱池、香醉山覓皆不得，情",
    "T24n1451_031:0362a16": "懷苦惱氣咽不通。又往東方毘提訶、西瞿",
    "T24n1451_031:0362a17": "陀尼、北俱盧洲亦皆不見。便往等活、黑繩、眾",
    "T24n1451_031:0362a18": "合、叫喚、大叫喚、熱、極熱、阿鼻止、頞部陀、尼剌",
    "T24n1451_031:0362a19": "部陀、阿吒吒、呵呵、婆呼呼婆、青蓮花、紅蓮花、",
    "T24n1451_031:0362a20": "大紅蓮花，如是等十六大地獄皆亦不見。又",
    "T24n1451_031:0362a21": "往妙高山處先登下層、次登第二、第三層，直",
    "T24n1451_031:0362a22": "過多聞天宮，至妙高山頂，先入眾車園、次入",
    "T24n1451_031:0362a23": "雜&#x9E81;歡喜皆覓不見，即往圓生樹下乃至善",
    "T24n1451_031:0362a24": "法堂中。入善見城欲入帝釋最勝殿中，時有",
    "T24n1451_031:0362a25": "金剛大神，與無量藥叉守門而住。見彼來入",
    "T24n1451_031:0362a26": "便即驅出善見城外，情加痛切。至多聞天處，",
    "T24n1451_031:0362a27": "於大石上投身躄地，悲啼號哭。白言：「大將軍！",
    "T24n1451_031:0362a28": "我小子愛兒被他盜去，莫知何在？願見施我。」",
    "T24n1451_031:0362a29": "多聞天曰：「姊妹！不須憂惱自作癲狂，汝今",
    "T24n1451_031:0362b01": "且觀近汝家室，晝日遊處誰來居止？」答言：「大",
    "T24n1451_031:0362b02": "將軍！沙門喬答摩在彼而住。」報曰：「若如是者，",
    "T24n1451_031:0362b03": "宜可速往彼世尊所而作歸向，彼當令汝得",
    "T24n1451_031:0362b04": "見愛兒。」彼聞斯語情生歡喜，如死再生還來",
    "T24n1451_031:0362b05": "本處。遙見世尊三十二相，八十種好莊嚴其",
    "T24n1451_031:0362b06": "身，圓明赫奕超日千光如妙寶山，深生渴仰",
    "T24n1451_031:0362b07": "憂惱悉除情同得子。既至佛所頂禮佛足，退",
    "T24n1451_031:0362b08": "坐一面白言：「世尊！我久離別小子愛兒，唯願",
    "T24n1451_031:0362b09": "慈悲令我得見。」佛告訶利底藥叉女：「汝有",
    "T24n1451_031:0362b10": "幾子？」答言：「我有五百兒。」佛言：「訶利底！五百子",
    "T24n1451_031:0362b11": "中一子若無，有何所苦？」答言：「世尊！我若今",
    "T24n1451_031:0362b12": "日不見愛兒，必吐熱血而取命終。」佛言：「訶利",
    "T24n1451_031:0362b13": "底！五百子中不見一兒受如是苦，況他一子",
    "T24n1451_031:0362b14": "汝偷取食，此苦如何？」答言：「此苦倍多於我。」佛",
    "T24n1451_031:0362b15": "言：「訶利底！汝既審知愛別離苦，云何食他",
    "T24n1451_031:0362b16": "男女耶？」答言：「唯願世尊示誨於我。」佛言：「訶",
    "T24n1451_031:0362b17": "利底！可受我戒，王舍城中現在人眾皆施無",
    "T24n1451_031:0362b18": "畏。若能如是，不起此坐得見愛兒。」答言：「世尊！",
    "T24n1451_031:0362b19": "我從今已去依佛教&#x52C5;，王舍城中現在諸人",
    "T24n1451_031:0362b20": "皆施無畏。」作是語已，時佛令彼得見愛兒，于",
    "T24n1451_031:0362b21": "時訶利底歸依如來請受禁戒，城中人眾皆",
    "T24n1451_031:0362b22": "得安樂離諸憂惱。[0362b22] 時訶利底母親於佛所受",
    "T24n1451_031:0362b23": "三歸依并五學處，不殺生乃至不飲酒，前白",
    "T24n1451_031:0362b24": "佛言：「世尊！我及諸兒從今已去何所食噉？」佛",
    "T24n1451_031:0362b25": "言：「善女！汝不須憂，於贍部洲所有我諸聲聞",
    "T24n1451_031:0362b26": "弟子，每於食次出眾生食，并於行末設食一",
    "T24n1451_031:0362b27": "盤，呼汝名字并諸兒子，皆令飽食永無飢",
    "T24n1451_031:0362b28": "苦。若復有餘現在眾生，及江山海處諸鬼",
    "T24n1451_031:0362b29": "神等而應食者，皆悉運心令其飽足。」佛告",
    "T24n1451_031:0362c01": "訶利底：「又復我今付囑於汝，於我法中若諸",
    "T24n1451_031:0362c02": "伽藍僧尼住處，汝及諸兒常於晝夜勤心",
    "T24n1451_031:0362c03": "擁護，勿令衰損令得安樂。乃至我法未滅已",
    "T24n1451_031:0362c04": "來，於贍部洲應如是作。」爾時世尊說是語已，",
    "T24n1451_031:0362c05": "時訶利底母五百諸兒，及以諸來藥叉等眾，",
    "T24n1451_031:0362c06": "皆大歡喜頂禮奉行。[0362c06] 時諸苾芻聞佛說已，咸",
    "T24n1451_031:0362c07": "皆有疑，請世尊曰：「訶利底母先作何業？生五",
    "T24n1451_031:0362c08": "百兒吸人精氣，食王舍城人所生男女。」佛告",
    "T24n1451_031:0362c09": "諸苾芻：「汝等諦聽！此藥叉女及此城人，先所",
    "T24n1451_031:0362c10": "作業還須自受。",
    "T24n1451_031:0362c11": "[0362c11] 「汝等苾芻！乃往過去王舍城中有牧牛人，娶",
    "T24n1451_031:0362c12": "妻未久遂即有娠，是時無佛但有獨覺出現",
    "T24n1451_031:0362c13": "人間，樂居寂靜，受用隨宜邊際臥具，世間唯",
    "T24n1451_031:0362c14": "有此一福田。時此獨覺遊行人間至王舍",
    "T24n1451_031:0362c15": "城，為大設會，有五百人各各嚴身，咸持飲",
    "T24n1451_031:0362c16": "食并將音樂共詣芳園。於其路中，逢見懷娠",
    "T24n1451_031:0362c17": "牧牛之女持酪漿瓶，諸人告言：『姊妹！可來舞",
    "T24n1451_031:0362c18": "蹈共為歡樂。』女見相喚便起欲心，舉目揚眉",
    "T24n1451_031:0362c19": "共為舞蹈。由其疲頓遂即墮胎。城中諸人皆",
    "T24n1451_031:0362c20": "向園內，女懷憂惱掌頰而住，便以酪漿買得",
    "T24n1451_031:0362c21": "五百菴沒羅果。時彼獨覺來至女傍，其女遙",
    "T24n1451_031:0362c22": "見身心寂定，威儀庠序在路而行，情生敬仰",
    "T24n1451_031:0362c23": "遂即近前，頂禮雙足持香美果奉施聖人。諸",
    "T24n1451_031:0362c24": "獨覺者但以身化口不說法，欲饒益彼女人",
    "T24n1451_031:0362c25": "故，如大鵝王開舒兩翼，上昇虛空現諸神變。",
    "T24n1451_031:0362c26": "凡夫之人見神通時，心便歸向如大樹崩，投",
    "T24n1451_031:0362c27": "身于地合掌發願：『我今於此真實福田所施",
    "T24n1451_031:0362c28": "功德，願我當來生王舍城，於此城中現在人",
    "T24n1451_031:0362c29": "眾所生男女我皆取食。』汝等苾芻於意云何？",
    "T24n1451_031:0363a01": "彼牧牛女豈異人乎？即訶利底藥叉女是，由",
    "T24n1451_031:0363a02": "彼往昔奉施獨覺五百菴沒羅果發惡願故，今",
    "T24n1451_031:0363a03": "生王舍城作藥叉女生五百子，吸人精氣食",
    "T24n1451_031:0363a04": "噉城中所有男女。汝等苾芻！我常宣說：黑業",
    "T24n1451_031:0363a05": "黑報、雜業雜報、白業白報。汝等應當勤修白",
    "T24n1451_031:0363a06": "業離黑雜業，乃至果報還其自受。」時諸苾芻",
    "T24n1451_031:0363a07": "聞佛說已，心大歡喜，頂禮佛足，奉辭而去。",
    "T24n1451_031:0363a08": "[0363a08] 緣處同前。時訶利底既受如來三歸五戒已，",
    "T24n1451_031:0363a09": "遂被諸餘藥叉神等而作災難，即將諸子施與",
    "T24n1451_031:0363a10": "眾僧。若見苾芻行乞食時，皆化作小兒隨後",
    "T24n1451_031:0363a11": "而去。王舍城中女人見時，多生憐愛即來抱",
    "T24n1451_031:0363a12": "持，彼便隱沒。時諸女人白苾芻曰：「此是誰子？」",
    "T24n1451_031:0363a13": "答言：「訶利底兒。」女人報曰：「此是怨家毒害藥",
    "T24n1451_031:0363a14": "叉所生子耶？」苾芻報曰：「彼已皆捨毒害之心，",
    "T24n1451_031:0363a15": "為諸藥叉與作災難，為此將來施與我等。」女",
    "T24n1451_031:0363a16": "人作念：「藥叉之女，能捨惡心將子奉施，我等",
    "T24n1451_031:0363a17": "諸子何不施與？」遂將男女施與僧伽，僧伽不",
    "T24n1451_031:0363a18": "受。女人白言：「聖者！尚能納受毒害藥叉女兒，",
    "T24n1451_031:0363a19": "何故不受我等男女？」時諸苾芻以緣白佛，佛",
    "T24n1451_031:0363a20": "言：「應受。」諸苾芻奉教雖受，不為守護，縱其自",
    "T24n1451_031:0363a21": "意隨處遊行。諸苾芻白佛，佛言：「若將一男施",
    "T24n1451_031:0363a22": "與僧伽，一苾芻為受，以故袈裟片繫其頂上",
    "T24n1451_031:0363a23": "而為守護。若多施與，於上中下座隨意受之，",
    "T24n1451_031:0363a24": "同前守護勿致疑惑。」時諸父母遂將財物，還",
    "T24n1451_031:0363a25": "來贖取，諸苾芻不受，佛言：「應受。」彼於後時情",
    "T24n1451_031:0363a26": "生愛戀，復將衣物施與苾芻希報恩故，苾芻",
    "T24n1451_031:0363a27": "知心而不為受，佛言：「應受。」如世尊說應受贖",
    "T24n1451_031:0363a28": "兒財物者，時六眾苾芻遂從父母要索全價，",
    "T24n1451_031:0363a29": "佛言：「不應索價，應隨彼意知足受取。」",
    "T24n1451_031:0363b01": "[0363b01] 緣處同前。時訶利底藥叉女，既將諸子施與",
    "T24n1451_031:0363b02": "僧伽，夜臥患飢啼泣至曉。時諸苾芻以緣白",
    "T24n1451_031:0363b03": "佛，佛言：「晨朝應持飲食，稱其名字而祭祀之。」",
    "T24n1451_031:0363b04": "或有欲得齋時而食，佛言：「應與。」或有非時欲",
    "T24n1451_031:0363b05": "得飲食，佛言：「應與。」或有欲得食苾芻&#x9262;中殘",
    "T24n1451_031:0363b06": "食，佛言：「應與。」或有欲得食諸不淨，佛言：「應",
    "T24n1451_031:0363b07": "與。」"
}