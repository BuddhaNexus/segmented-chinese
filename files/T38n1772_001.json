{
    "T38n1772_001:0272b15": "No. 1772 [cf. No. 452]",
    "T38n1772_001:0272b16": "觀彌勒菩薩上兜率天經題序",
    "T38n1772_001:0272b18": "大慈恩寺基撰",
    "T38n1772_001:0272b19": "[0272b19] 原夫性質杳冥超蹄象而含總。覺體玄眇絕",
    "T38n1772_001:0272b20": "視聽而融貫。方智雲法縠月察神理而猶迷。",
    "T38n1772_001:0272b21": "假慧仞於叢筠揆靈機而不測。至道圓而粹",
    "T38n1772_001:0272b22": "容顯。實際彰而真識淨。然後俯提十地&#x758E;海",
    "T38n1772_001:0272b23": "目於寶方。下控三乘挺仙儀於垢城。若鴻鍾",
    "T38n1772_001:0272b24": "之虛受應物扣以騰聲。譬&#x6648;魄以澂暉循器",
    "T38n1772_001:0272b25": "清而肆影。故有紹隆報佛即灌頂於甄臺。纂",
    "T38n1772_001:0272b26": "業化身先貽神於紺殿。撫根熟而趨座待生",
    "T38n1772_001:0272b27": "機而降跡。斯乃三際受職之宏儀一生補處",
    "T38n1772_001:0272b28": "之靈範者也。今此經者灑群萌之一雨。濟眾",
    "T38n1772_001:0272b29": "獸之通津。運弱喪之大舟。引炎童之妙輪。雖",
    "T38n1772_001:0272c01": "復探幽曉祕歸乎異線之華。然而拯溺符機",
    "T38n1772_001:0272c02": "寔在此筌之葉。所以金光夕燭旗有景於昏",
    "T38n1772_001:0272c03": "徒。芳蘤前霧表無虧於後實。妙祥之儔波萎",
    "T38n1772_001:0272c04": "鶖子之輩雲趨。雖則稟訓一時實乃津梁千",
    "T38n1772_001:0272c05": "祀。若夫天宮聖境資莫限之因嚴。覺苑神幾",
    "T38n1772_001:0272c06": "&#x53F6;無彊之德履。匪心樞而攬觀。豈語極之揚",
    "T38n1772_001:0272c07": "光教府自陳題衡息。讚 觀彌勒菩薩上生",
    "T38n1772_001:0272c08": "兜率天經者。六事齊修二因兼積。心勤妙境",
    "T38n1772_001:0272c09": "欣趣日觀。彌勒梵音此云慈氏。母志悲纏蠢",
    "T38n1772_001:0272c10": "類。子性恤及懷生。宿願今誠俱以標號。道圓",
    "T38n1772_001:0272c11": "上果跡履下因。祈覺運生假稱菩薩。上生即",
    "T38n1772_001:0272c12": "往昇兜率。言知足自在光潔神用名天。此由",
    "T38n1772_001:0272c13": "補處天宮端居利他。祈心住觀必獲瞻奉。經",
    "T38n1772_001:0272c14": "者攝也貫也常也法也。生資教攝永絕樊籠。",
    "T38n1772_001:0272c15": "理藉文貫長離散滅。百靈常軌千葉良規。利",
    "T38n1772_001:0272c16": "物詮真目為經也。",
    "T38n1772_001:0272c17": "[0272c17] 初釋經文聊以五門分別。一佛成權實。二慈",
    "T38n1772_001:0272c18": "氏所因。三時分有殊。四往生難易。五問答",
    "T38n1772_001:0272c19": "料簡。",
    "T38n1772_001:0272c20": "[0272c20] 第一佛成權實者。權謂隨宜接物。實謂究理",
    "T38n1772_001:0272c21": "&#x8FEC;真。佛之身說皆有此二。只如法華經為引",
    "T38n1772_001:0272c22": "不定性云。唯此一事實。餘二即非真。顯一乘",
    "T38n1772_001:0272c23": "教為實二乘教為權。即涅槃經半滿教也。勝",
    "T38n1772_001:0272c24": "鬘經中明決定義云。若如來隨彼意欲而方",
    "T38n1772_001:0272c25": "便說唯有一乘無有二乘。即唯說有一乘為",
    "T38n1772_001:0272c26": "權。說有四乘為實。謂大乘獨覺聲聞及無聞",
    "T38n1772_001:0272c27": "非法眾生以人天善根而成就之。教既如是。",
    "T38n1772_001:0272c28": "身亦復然。故金剛般若經云。若以色見我以",
    "T38n1772_001:0272c29": "音聲尋我。彼生履邪斷不能當見我。彼如來",
    "T38n1772_001:0273a01": "妙體即導師法身體不可見。彼識不能識。其",
    "T38n1772_001:0273a02": "論又云。應化非真佛。彼亦非說法者。說法不",
    "T38n1772_001:0273a03": "二取無說離言相。以法身為實。二身為權。法",
    "T38n1772_001:0273a04": "華經中執糞器而著垢衣喻權身也。現壽量",
    "T38n1772_001:0273a05": "而無邊際顯實身也。此以受用為實。化身為",
    "T38n1772_001:0273a06": "權。然此三身有二四句。有報非化謂自受用",
    "T38n1772_001:0273a07": "身。有化非報謂現八相身。有報亦化謂他受",
    "T38n1772_001:0273a08": "用身。多受法樂可言受用。隨機而現可言變",
    "T38n1772_001:0273a09": "化。有非報化謂佛法身。復有四句。有報非化",
    "T38n1772_001:0273a10": "謂自受用身。有化非報謂隨生類六趣化身。",
    "T38n1772_001:0273a11": "長者居士猿猴鹿馬種種之身。有報亦化謂",
    "T38n1772_001:0273a12": "他受用及八相身。前變化身亦此句攝。有非",
    "T38n1772_001:0273a13": "報化謂佛法身。雖此四句說身不同。權實二",
    "T38n1772_001:0273a14": "德總皆攝盡。略有二種。一者法身稱實。餘二",
    "T38n1772_001:0273a15": "並權。實者諸法體真。權者事相權&#x8FF9;。般若論",
    "T38n1772_001:0273a16": "云。應化非真佛等是。二者法身及自受用唯",
    "T38n1772_001:0273a17": "佛與佛乃能知之。是身之本俱離差別。功德",
    "T38n1772_001:0273a18": "智慧一一無邊。不可以色形量而取。都無分",
    "T38n1772_001:0273a19": "限起盡之相。具真實德。修證實成。非應物現。",
    "T38n1772_001:0273a20": "名之為實。他受用身及八相化身隨生類所",
    "T38n1772_001:0273a21": "示現。身可令下類皆知見是身之末。俱有差",
    "T38n1772_001:0273a22": "別。功德智慧非並無邊。可以色心形量而取。",
    "T38n1772_001:0273a23": "然有分限起盡之相。具相狀功德。因利他取",
    "T38n1772_001:0273a24": "起。應物而現。名之為權。故佛地論云。佛身有",
    "T38n1772_001:0273a25": "二。一實身二生身。然此實身各居自土。俱遍",
    "T38n1772_001:0273a26": "法界非方處求。法身本有諸佛共同。凡由妄",
    "T38n1772_001:0273a27": "覆有而不覺煩惱纏裹得如來藏名。由近善",
    "T38n1772_001:0273a28": "友斷妄生死。出纏裹時具法身之稱。諸功德",
    "T38n1772_001:0273a29": "法所依止。故勝鬘經中在纏名如來藏。出纏",
    "T38n1772_001:0273b01": "名法身。約位因果得名別。故但可說證不可",
    "T38n1772_001:0273b02": "說成。初地以上分亦證得。佛果圓證。自受用",
    "T38n1772_001:0273b03": "身新修所起有情分別事體異故。從凡夫位",
    "T38n1772_001:0273b04": "但有無始無漏種子。由近善友聽聞正法。種",
    "T38n1772_001:0273b05": "子漸增為報身本。亦名如來藏。楞伽經云。阿",
    "T38n1772_001:0273b06": "梨耶識名空如來藏。具足熏習無漏法。故名",
    "T38n1772_001:0273b07": "不空如來藏。前法身藏。此報身藏。發心修行",
    "T38n1772_001:0273b08": "如幽贊說。在地前位唯修種子令漸增長。由",
    "T38n1772_001:0273b09": "此勢力令有漏善業生。生當感報相好圓滿",
    "T38n1772_001:0273b10": "生於八相。變化土中至初地上便資有漏得",
    "T38n1772_001:0273b11": "十王位。生生常得三十二相八十隨好。然未",
    "T38n1772_001:0273b12": "無漏亦未圓明。唯有六七二識無漏。生他受",
    "T38n1772_001:0273b13": "用隨類土中。如梵網經說位大小。金剛道後",
    "T38n1772_001:0273b14": "有漏皆滅無漏五蘊一切圓明。捨無常色獲",
    "T38n1772_001:0273b15": "得常色。受想行識亦復如是。獲得無漏三十",
    "T38n1772_001:0273b16": "二相八十隨好。盡未來際相依相續。然諸菩",
    "T38n1772_001:0273b17": "薩受變易身。有從初地即受變易。如入滅定",
    "T38n1772_001:0273b18": "怖煩惱故。有終乃至七地滿心方受變易。如",
    "T38n1772_001:0273b19": "入滅定不怖惑故。其變易身一得不捨覺。其",
    "T38n1772_001:0273b20": "勢盡還入定。資乃至金剛轉位方盡。由此七",
    "T38n1772_001:0273b21": "地滿心之中直往菩薩便生第四靜慮廣果天",
    "T38n1772_001:0273b22": "中。避五淨居不生彼。故資此下地感現身業。",
    "T38n1772_001:0273b23": "乃至十地數數資助將至金剛。遂往色究竟",
    "T38n1772_001:0273b24": "上妙淨土中。華嚴經云。有妙淨土出過三界。",
    "T38n1772_001:0273b25": "第十地菩薩當生其中。生者起也往也住也。",
    "T38n1772_001:0273b26": "十地云。現報利益受佛位故。後報利益摩醯",
    "T38n1772_001:0273b27": "首羅智處生。故瑜伽第四解深密經對法論",
    "T38n1772_001:0273b28": "等皆作是言。超色究竟有妙淨土。十地菩薩",
    "T38n1772_001:0273b29": "方生其中。有十相現大寶華王出菩薩坐中",
    "T38n1772_001:0273c01": "而成正覺。金剛心位身猶有量。猶是因位有",
    "T38n1772_001:0273c02": "漏皆是在。至解脫道身遂無邊既名果位。無",
    "T38n1772_001:0273c03": "漏圓滿。此所修生無漏果身等法。身量智境",
    "T38n1772_001:0273c04": "兩如。事理相稱皆無分量。不可相求。故名為",
    "T38n1772_001:0273c05": "實。彼二權身各有差別。隨宜即現。方處可求。",
    "T38n1772_001:0273c06": "只如他受用身為初地菩薩現。由彼菩薩悟",
    "T38n1772_001:0273c07": "十百門。能見百佛。一佛即是一佛所王三千",
    "T38n1772_001:0273c08": "大千。此理即是百億化身。一佛化同故言一",
    "T38n1772_001:0273c09": "佛。雖見百佛總一受用。此受用佛坐百葉華。",
    "T38n1772_001:0273c10": "一葉即是百億化身一佛土也。此一佛土地",
    "T38n1772_001:0273c11": "前所見。為彼所現身稱彼土然有二類。一者",
    "T38n1772_001:0273c12": "一四天下所現之身。二者三千界中同一主",
    "T38n1772_001:0273c13": "佛。由彼地前有階降故。初地所見他受用身",
    "T38n1772_001:0273c14": "稱百葉華。不大不小。初地菩薩隨侍彼佛。大",
    "T38n1772_001:0273c15": "小相稱。然彼地前隨生何界身隨小大多等",
    "T38n1772_001:0273c16": "佛半。初地以往既證真如。現生無漏功德漸",
    "T38n1772_001:0273c17": "勝。相好轉明。故所感身稱佛大小。分段變易",
    "T38n1772_001:0273c18": "&#x9E81;細有殊。功德力資身量必大。於十王位為",
    "T38n1772_001:0273c19": "此洲王。隨類化生。惑受不受故。此身量亦復",
    "T38n1772_001:0273c20": "不定。正智證真如後智見彼佛。如十百門一",
    "T38n1772_001:0273c21": "一宣說。若至二地得千法門。見受用身坐千",
    "T38n1772_001:0273c22": "葉華。一一葉中百億化佛。其佛處坐大小相",
    "T38n1772_001:0273c23": "稱。菩薩隨侍身量亦爾。如化弟子侍佛大小。",
    "T38n1772_001:0273c24": "故梵網經云。我今盧舍那方坐蓮華座。一華",
    "T38n1772_001:0273c25": "百億國。一國一釋迦。各坐菩提樹一時成佛",
    "T38n1772_001:0273c26": "道。亦如阿彌陀佛。眼如四大海水。眉間毫相",
    "T38n1772_001:0273c27": "如五須彌山。法華亦云。眾生見劫盡大火所",
    "T38n1772_001:0273c28": "燒時。我此土安穩天人常充滿。常在靈鷲山",
    "T38n1772_001:0273c29": "及餘諸住處說是法華經。等皆他受用隨大",
    "T38n1772_001:0274a01": "小菩薩所宜便現身量不定。現處亦爾。非唯",
    "T38n1772_001:0274a02": "淨土色相有殊。感處便或在西方或在此處。",
    "T38n1772_001:0274a03": "只如妙吉祥所見。乃是他受用身。舍利弗所",
    "T38n1772_001:0274a04": "見即為化身。故華嚴會舍利弗如盲如聾不",
    "T38n1772_001:0274a05": "聞不見。文殊師利引出會已方始知見。後得",
    "T38n1772_001:0274a06": "所觀。即是權身。正智所證即是實身。若第十",
    "T38n1772_001:0274a07": "地菩薩將成佛時。必往色究竟上大自在天",
    "T38n1772_001:0274a08": "妙淨土中。大寶華王坐中而取正覺。此大寶",
    "T38n1772_001:0274a09": "花王量等十阿僧祇百千三千大千世界。十",
    "T38n1772_001:0274a10": "地菩薩坐中大小相稱。況此所見他受用佛。",
    "T38n1772_001:0274a11": "彼佛身量無量無邊。此處定在色究竟上。如",
    "T38n1772_001:0274a12": "前所引經論等文。然此等土必無二乘女人",
    "T38n1772_001:0274a13": "黃門惡趣等生。設有皆是佛及菩薩之所作",
    "T38n1772_001:0274a14": "化。故無量壽經論言。女人及根缺二乘種不",
    "T38n1772_001:0274a15": "生。佛地論云。設有鸚鵡等莊嚴道場。皆佛菩",
    "T38n1772_001:0274a16": "薩為令他方菩薩來生喜心所以化作。鼓音",
    "T38n1772_001:0274a17": "王經云。阿彌陀佛父名月上。母名殊勝妙",
    "T38n1772_001:0274a18": "顏。子名月明。奉事弟子名無垢稱。魔王名無",
    "T38n1772_001:0274a19": "勝。調達名寂。既無女人。母非實女。佛等所化。",
    "T38n1772_001:0274a20": "如命命等。故是報土亦不相違。有解。是實女",
    "T38n1772_001:0274a21": "人者化。阿彌陀佛有報佛土。螺髻所見。劫盡",
    "T38n1772_001:0274a22": "常在靈山說法是報佛土。然華嚴云。摩耶夫",
    "T38n1772_001:0274a23": "人腹中三昧見腹含容。無邊世界諸大菩薩",
    "T38n1772_001:0274a24": "集會聽法。故知報佛有化父母。此亦未爽。觀",
    "T38n1772_001:0274a25": "世音授記經云。阿彌陀佛壽命無量百千萬",
    "T38n1772_001:0274a26": "億劫。當有終極。滅度之後觀世音菩薩明相",
    "T38n1772_001:0274a27": "出時。於七寶菩提樹下成等正覺。號普光功",
    "T38n1772_001:0274a28": "德山王佛。國土勝阿彌陀佛國百千萬億。不",
    "T38n1772_001:0274a29": "可為比。國名眾寶普集莊嚴。此佛滅已大勢",
    "T38n1772_001:0274b01": "至成佛。名善住功德寶王佛。不說先住何方",
    "T38n1772_001:0274b02": "後來補處。不同化佛。然於此處補處。無失化",
    "T38n1772_001:0274b03": "處。欲令欣樂心深。所以先有住處。其他受用",
    "T38n1772_001:0274b04": "即以花臺為道場坐。下位有父母。上位不見",
    "T38n1772_001:0274b05": "父。且如化身為地前菩薩二乘等現或淨或",
    "T38n1772_001:0274b06": "染或小或大。任物所宜。將成佛時先昇知足。",
    "T38n1772_001:0274b07": "以彼天處機宜相稱厭苦心深生死樂具已知",
    "T38n1772_001:0274b08": "足故。不處餘天必在於此。只如釋迦彌勒處",
    "T38n1772_001:0274b09": "知足天。菩薩處胎經說。具足五十六億七千",
    "T38n1772_001:0274b10": "萬歲下生。根熟方下成道。三際成道皆有道",
    "T38n1772_001:0274b11": "樹金剛座道場降魔等事。其降魔不同。如理",
    "T38n1772_001:0274b12": "趣疏。金剛聖道二障已拂。解脫道中無漏道",
    "T38n1772_001:0274b13": "備。冥真契德證覺利生已故名成佛。今此下",
    "T38n1772_001:0274b14": "生經明成佛事。非法身佛理但可證非有上",
    "T38n1772_001:0274b15": "下生成等義。亦非自受用。彼無處天成佛之",
    "T38n1772_001:0274b16": "相說法利生令生見義。他受用佛不處天宮。",
    "T38n1772_001:0274b17": "不住摩竭提。令地前見故。即是化身上生成",
    "T38n1772_001:0274b18": "佛。雖標化佛影彰餘身。自受用身圓成道果。",
    "T38n1772_001:0274b19": "真如妙理障盡圓證。自利果滿宿願須行。當",
    "T38n1772_001:0274b20": "此會中化生。權起他受用佛。應十地所宜變",
    "T38n1772_001:0274b21": "化佛身。隨地前所現。雖復此處彰化體。而影",
    "T38n1772_001:0274b22": "顯餘佛。見者自成機別。現者身亦說殊。非實",
    "T38n1772_001:0274b23": "佛身有其異體。如月出雲際圓朗徹空影現",
    "T38n1772_001:0274b24": "水中。水月圓明任器器成萬別。月本一同。豈",
    "T38n1772_001:0274b25": "以影有千差遂令月亦有異。真權兩體義理",
    "T38n1772_001:0274b26": "必然。真即理源。權隨物&#x8FF9;。故知上生成佛備",
    "T38n1772_001:0274b27": "彰化質。欲令隨類濟生欣修易。故&#x9262;經說。彌",
    "T38n1772_001:0274b28": "勒語文殊師利言。如我後身作佛如恒河沙",
    "T38n1772_001:0274b29": "等。文殊師利不能知我舉足下足之事。鴦掘",
    "T38n1772_001:0274c01": "摩羅經言。北方有國名曰常喜。佛名歡喜藏",
    "T38n1772_001:0274c02": "摩尼寶積。文殊師利即彼佛也。文殊既是佛",
    "T38n1772_001:0274c03": "不知彌勒者故知化也。攝大乘等八相成道",
    "T38n1772_001:0274c04": "既是化身。故知上生定非真佛。菩薩有三。一",
    "T38n1772_001:0274c05": "者一生所繫。二者最後之身。三者坐於道場。",
    "T38n1772_001:0274c06": "上生則一生所繫。下生局得二身。成佛由因",
    "T38n1772_001:0274c07": "故三皆盡。唯化佛有餘不見文。以理而推亦",
    "T38n1772_001:0274c08": "應通有。如第七地菩薩。唯此一身即受變易",
    "T38n1772_001:0274c09": "名一生所繫。八地以上名最後身。無別分段",
    "T38n1772_001:0274c10": "生死相故。往大自在宮坐蓮華座名坐道場。",
    "T38n1772_001:0274c11": "此名成自受用身亦有三菩薩。他受用身理",
    "T38n1772_001:0274c12": "亦如是。觀音之身名最後身。其坐道場一生",
    "T38n1772_001:0274c13": "所繫。未見誠證。理必定。有說。彌勒菩薩名一",
    "T38n1772_001:0274c14": "生者。住在人中名一生。一大生故。如七生等。",
    "T38n1772_001:0274c15": "據實并中有合有四生。若說天中唯有半生。",
    "T38n1772_001:0274c16": "并中有二生。大智度論說為三生。設在人中",
    "T38n1772_001:0274c17": "除成佛身故有三也。然諸菩薩有五種生。一",
    "T38n1772_001:0274c18": "除災生。由願自在為大魚等濟諸飢乏。為大",
    "T38n1772_001:0274c19": "醫王救諸疾病。為大善巧善和&#x9B2A;諍。為大國",
    "T38n1772_001:0274c20": "王如法息苦。為大天神斷邪見行。為火為水",
    "T38n1772_001:0274c21": "為乘為舟為種種物息除災患。二隨類生。願",
    "T38n1772_001:0274c22": "自在力於傍生等惡類中生彼所。行惡而自",
    "T38n1772_001:0274c23": "不行。彼不行善而自行之。如入酒肆能立其",
    "T38n1772_001:0274c24": "志入諸婬舍示欲之過為說正法除彼失。三",
    "T38n1772_001:0274c25": "大勢生。稟性生時壽量形色種姓富貴最為",
    "T38n1772_001:0274c26": "殊勝。能斷眾生輕慢等過。四增上生。受十王",
    "T38n1772_001:0274c27": "界自在化導。隨所應示。五最勝生。此生資",
    "T38n1772_001:0274c28": "糧已極。圓滿如釋迦等。生剎帝利大國王家。",
    "T38n1772_001:0274c29": "能現等覺作諸佛事。今者彌勒住都史多天",
    "T38n1772_001:0275a01": "具後四生。或二三四。若下此洲第五生攝。此",
    "T38n1772_001:0275a02": "即第一佛成權實也。",
    "T38n1772_001:0275a03": "[0275a03] 第二慈性所因者。依正梵本應云梅呾利耶。",
    "T38n1772_001:0275a04": "此翻為慈。古云彌帝疑或云彌勒者皆語訛",
    "T38n1772_001:0275a05": "也。依賢愚經第十六卷云。生波羅奈國劫波",
    "T38n1772_001:0275a06": "利村輔相之家。即上生經云。劫波利村波婆",
    "T38n1772_001:0275a07": "利大婆羅門家初生。便有三十二相八十隨",
    "T38n1772_001:0275a08": "好。身紫金色姿容挺特。輔相歡喜召相師相",
    "T38n1772_001:0275a09": "之。相師既見轉讚其善。因欲立名方問生時",
    "T38n1772_001:0275a10": "之相。父答之言。其母素性不調。懷子以來慈",
    "T38n1772_001:0275a11": "矜苦厄。相師占曰。此即兒志。因為立號名梅",
    "T38n1772_001:0275a12": "呾利耶。若釋此名應云梅呾利曳尼。梅呾利",
    "T38n1772_001:0275a13": "尼是女聲。母性慈故因名慈氏。父母愛重聲",
    "T38n1772_001:0275a14": "譽遠聞。王梵摩達心惱生懼恐奪其國。伺其",
    "T38n1772_001:0275a15": "未長方欲降之。內人既知潛報父母。私送舅",
    "T38n1772_001:0275a16": "氏避難習業。舅名波羅利。領五百弟子。異方",
    "T38n1772_001:0275a17": "學道。舅甥師弟聰穎超群。數歲之間學通經",
    "T38n1772_001:0275a18": "典。舅後聞佛出世。遣慈氏等一十六人往至",
    "T38n1772_001:0275a19": "佛所而為四問。一問幾相。二問年齒。三問弟",
    "T38n1772_001:0275a20": "子。四問種姓。慈氏問已如來具答。慈氏歡喜。",
    "T38n1772_001:0275a21": "佛因更化餘十五人得法眼淨。俱從坐起並",
    "T38n1772_001:0275a22": "乞出家。佛言善來。衣嚴髮落。方便更說並成",
    "T38n1772_001:0275a23": "應果。唯有慈氏不預彼流。後從世尊遊迦",
    "T38n1772_001:0275a24": "維羅衛國。其大愛道手自縵績金疊袈裟繫",
    "T38n1772_001:0275a25": "想奉持。世尊不受令供養僧。僧中次行無敢",
    "T38n1772_001:0275a26": "取者。到慈氏所尋為取之。身披金疊從佛遊",
    "T38n1772_001:0275a27": "化。身紫金色衣貫金彩。表裏相稱巡行乞食。",
    "T38n1772_001:0275a28": "持&#x9262;巷陌。觀者無厭。雖皆敬歡無與食者。有",
    "T38n1772_001:0275a29": "穿珠師將還供養。婦來嗔罵言。失穿珠之利。",
    "T38n1772_001:0275b01": "慈氏得珠持還問眾人。廣說過去供養所生",
    "T38n1772_001:0275b02": "福利佛因無滅。說過去事便說未來慈氏之",
    "T38n1772_001:0275b03": "事。慈氏後作佛。故猶名慈氏。慶喜問佛慈氏",
    "T38n1772_001:0275b04": "名因。佛言。過去此贍部洲有大國王。名達磨",
    "T38n1772_001:0275b05": "流枝。此云法愛。爾時有佛號曰弗沙。有一比",
    "T38n1772_001:0275b06": "丘入慈三昧。身相安靜放光照耀。王問此僧",
    "T38n1772_001:0275b07": "何定致此。佛言入慈定。王倍生欣躍云。此慈",
    "T38n1772_001:0275b08": "定巍巍乃爾。我當習之生生不絕。往法愛王",
    "T38n1772_001:0275b09": "者今慈氏是。從彼發意常號慈氏。久習性成",
    "T38n1772_001:0275b10": "佛稱彌勒。又一切智光明仙人慈心經說。佛",
    "T38n1772_001:0275b11": "在摩伽提國寂滅道場彌加女村自在天寺精",
    "T38n1772_001:0275b12": "舍。一時佛與千二百五十比丘經行林中。彌",
    "T38n1772_001:0275b13": "勒菩薩金色相好放銀光明。黃金校飾如白",
    "T38n1772_001:0275b14": "銀山。來至佛所。結髮梵志五百人等遙見彌",
    "T38n1772_001:0275b15": "勒。五體投地白佛。請問彌勒光明乃與佛等",
    "T38n1772_001:0275b16": "於何佛所初發道心。佛言。梵志乃往過去無",
    "T38n1772_001:0275b17": "量無邊阿僧祇劫時有世界名勝華敷。佛號",
    "T38n1772_001:0275b18": "彌勒。恒以慈四無量法教化一切。經名慈三",
    "T38n1772_001:0275b19": "昧光大悲海雲。聞者必超百億劫罪成佛無",
    "T38n1772_001:0275b20": "疑。時有大婆羅門名一切智光明。六十四能",
    "T38n1772_001:0275b21": "多智博達。聞佛彼經即生難詰不能屈伏。便",
    "T38n1772_001:0275b22": "發信心而發願言。願持彼經必得成佛號曰",
    "T38n1772_001:0275b23": "彌勒。即捨家入山谷長髮梵行。滿八千歲乞",
    "T38n1772_001:0275b24": "食誦經。時有星現表王婬荒。彗星橫流洪水",
    "T38n1772_001:0275b25": "不止。不得乞食七日空住。時林中有五百白",
    "T38n1772_001:0275b26": "菟。有一女菟。母子見仙無食而作是言。仙人",
    "T38n1772_001:0275b27": "為法不食多日。法山將崩法海將竭。我今為",
    "T38n1772_001:0275b28": "法應不惜命。便告諸菟。諸行無常眾生愛身",
    "T38n1772_001:0275b29": "未曾為法喪捨身命。今者欲為生類作大橋",
    "T38n1772_001:0275c01": "梁供養法師令法久住。即說頌曰。",
    "T38n1772_001:0275c02": " 若有畜生類  得聞諸佛名",
    "T38n1772_001:0275c03": " 永離三惡道  不生八難處",
    "T38n1772_001:0275c04": " 若聞法奉行  生處常值佛",
    "T38n1772_001:0275c05": " 信法無疑惑  歸依賢聖僧",
    "T38n1772_001:0275c06": " 隨順諸戒行  如是疾得佛",
    "T38n1772_001:0275c07": " 必至大涅槃  常受無上樂",
    "T38n1772_001:0275c08": "[0275c08] 說此偈已告諸菟言。我今以身欲供養法。汝",
    "T38n1772_001:0275c09": "等隨喜。我從多劫三毒所使為鳥獸形虛受",
    "T38n1772_001:0275c10": "生死。今將為法棄捨身命。時山樹神為積香",
    "T38n1772_001:0275c11": "木。菟王母子遶仙七匝白言。大師我今為法",
    "T38n1772_001:0275c12": "供養尊者。仙人告曰。汝是畜生。此心難辦菟",
    "T38n1772_001:0275c13": "言。我今身供養者為法久住饒益眾生。王語",
    "T38n1772_001:0275c14": "其子言。汝可隨意求覓水草繫心思惟正念",
    "T38n1772_001:0275c15": "三寶。子聞母告跪白母言。如尊為法欲供養",
    "T38n1772_001:0275c16": "者。我亦願樂。即投火中。母亦隨入。當爾菩薩",
    "T38n1772_001:0275c17": "捨身之時。大地振動天雨諸花持用供養。肉",
    "T38n1772_001:0275c18": "熟之後諸神白仙。菟王母子為供養故投身",
    "T38n1772_001:0275c19": "赴火。今肉已熟。宜可食之。仙聞神言悲不能",
    "T38n1772_001:0275c20": "對。以所誦經書置樹葉而說偈言。",
    "T38n1772_001:0275c21": " 寧當殺身破眼目  不忍行殺食眾生",
    "T38n1772_001:0275c22": " 諸佛所說慈悲經  彼經中說慈悲者",
    "T38n1772_001:0275c23": " 寧破骨髓出頭腦  不忍噉肉食眾生",
    "T38n1772_001:0275c24": " 如佛所說食肉者  此人行慈不滿足",
    "T38n1772_001:0275c25": " 當受短命多病身",
    "T38n1772_001:0275c26": "[0275c26] 仙發誓言。願我世世不起殺想。恒不噉肉。入",
    "T38n1772_001:0275c27": "慈三昧。乃至成佛制斷肉戒。語已投火而死。",
    "T38n1772_001:0275c28": "與菟母子併俱時命終。地六種振動。天神之",
    "T38n1772_001:0275c29": "力樹有光明。金色晃曜照千國土。眾生見光",
    "T38n1772_001:0276a01": "尋光來至。見仙與菟俱死火中。得所說偈并",
    "T38n1772_001:0276a02": "佛經。已持還上王。王遺遍宣令。聞皆發大",
    "T38n1772_001:0276a03": "菩提心。佛告梵志。時菟王者今我身是。其菟",
    "T38n1772_001:0276a04": "兒者羅&#x777A;羅是。誦經仙人者今彌勒是。五百",
    "T38n1772_001:0276a05": "菟者大迦葉等五百人是。山樹神者舍利弗",
    "T38n1772_001:0276a06": "目揵連等二百五十人是。時千國王者今跋",
    "T38n1772_001:0276a07": "陀波羅等千菩薩是。彼國眾生得聞法者賢",
    "T38n1772_001:0276a08": "劫佛所得道者是。由是菩薩乃至成佛猶名",
    "T38n1772_001:0276a09": "彌勒。其所說經亦名慈三昧光大悲海雲。此",
    "T38n1772_001:0276a10": "說初時。賢愚經說弗沙佛時。乃近代也。欲顯",
    "T38n1772_001:0276a11": "生生常習慈行相師立名遠符往性。今古合",
    "T38n1772_001:0276a12": "稱故名彌勒。若依此。姓名為慈者應云梅呾",
    "T38n1772_001:0276a13": "利曳那。梅呾利那是男聲。自性修慈故稱男",
    "T38n1772_001:0276a14": "也。婆羅門種姓有眾多。其此慈者父王本姓。",
    "T38n1772_001:0276a15": "父姓母姓俱有慈故名為慈氏。又有云。慈氏",
    "T38n1772_001:0276a16": "本姓頗羅墮。字阿氏多。又王姓頗羅墮。字阿",
    "T38n1772_001:0276a17": "氏多。字理無差。姓成乖角。其彌勒者母及自",
    "T38n1772_001:0276a18": "性俱行慈愛。因以為名。由是得號。是心行性",
    "T38n1772_001:0276a19": "亦種姓也。如釋迦是姓牟尼是號一切義成",
    "T38n1772_001:0276a20": "是名憍答摩是皇。如此立姓之所生聖也。是",
    "T38n1772_001:0276a21": "名第二慈性所因。",
    "T38n1772_001:0276a22": "[0276a22] 第三時分有殊者。劫有多種。如別章說。觀藥",
    "T38n1772_001:0276a23": "王藥上菩薩經云。爾時釋迦佛告大眾言。我",
    "T38n1772_001:0276a24": "曾往昔於妙光如來末法之中出家學道。聞",
    "T38n1772_001:0276a25": "是五十三佛名心生歡喜。復教他人。他人聞",
    "T38n1772_001:0276a26": "已轉轉相教。乃至三千人。異口同音稱諸佛",
    "T38n1772_001:0276a27": "名。一心敬禮即得超越無量億劫生死之罪。",
    "T38n1772_001:0276a28": "其初千人者花光佛為首下至毘舍佛。於過",
    "T38n1772_001:0276a29": "去莊嚴劫中得成為佛。毘舍佛者即七佛中",
    "T38n1772_001:0276b01": "第三毘舍浮佛。此中千佛拘留孫佛為首下",
    "T38n1772_001:0276b02": "至樓至如來。於賢劫中得成為佛。後千佛者",
    "T38n1772_001:0276b03": "日光如來為首下至須彌相佛。於未來星宿",
    "T38n1772_001:0276b04": "劫中當得作佛。賢劫經亦云。過去莊嚴劫有",
    "T38n1772_001:0276b05": "千佛出現世間。文皆同此。其三千佛復各自",
    "T38n1772_001:0276b06": "類同修勝業。俱時獲果。故別類出無垢稱經",
    "T38n1772_001:0276b07": "第六卷。云過去輪王名為寶蓋。今寶焰如來。",
    "T38n1772_001:0276b08": "輪王千子今賢劫千佛。月蓋王子今釋迦是。",
    "T38n1772_001:0276b09": "五濁經云。今當賢劫第九住劫已有四佛。人",
    "T38n1772_001:0276b10": "壽四萬歲迦諾迦村陀佛出世。人壽三萬歲",
    "T38n1772_001:0276b11": "迦諾迦牟尼佛出世。人壽二萬歲迦葉波佛",
    "T38n1772_001:0276b12": "出世。賢劫經云。人壽一千二百歲釋迦始生",
    "T38n1772_001:0276b13": "都史。人壽一百歲出世作佛。都史天壽四千",
    "T38n1772_001:0276b14": "歲人間當五十六億七千萬歲。正法五百年。",
    "T38n1772_001:0276b15": "像法一千年。不論末法。仍云過千五百年後",
    "T38n1772_001:0276b16": "釋迦法盡獨覺行化。與諸經不同。人命轉促。",
    "T38n1772_001:0276b17": "正法之時人壽不減。像末法中人壽便減至",
    "T38n1772_001:0276b18": "三二十歲。有飢饉疫病刀兵次起。人多死盡",
    "T38n1772_001:0276b19": "國界空&#x758E;。仙人相誡人懷其善。子年倍父漸",
    "T38n1772_001:0276b20": "漸長壽至八萬四千歲。從增六萬歲至增八",
    "T38n1772_001:0276b21": "萬。皆有轉輪聖王相次而出。八萬歲時王名",
    "T38n1772_001:0276b22": "儴佉。彌勒方出。然論釋云。劫減佛興。劫增轉",
    "T38n1772_001:0276b23": "輪王出。以此撿。彌勒八萬四千劫初減方出。",
    "T38n1772_001:0276b24": "厭生死故人壽百歲慈氏生天。人壽八萬四",
    "T38n1772_001:0276b25": "千方始下生成佛。當人間五十六億七千萬",
    "T38n1772_001:0276b26": "歲。以此而推。劫減時長。劫增時短。慈氏光照",
    "T38n1772_001:0276b27": "四十里。梵志經云。父名梵手母名梵經。子曰",
    "T38n1772_001:0276b28": "德力侍者曰海氏。智慧弟子曰慧光神足弟",
    "T38n1772_001:0276b29": "子曰賢精進。正法八萬歲收佛舍利共興一",
    "T38n1772_001:0276c01": "大塔寺。賢劫經云。從迦諾迦忖陀佛至第九",
    "T38n1772_001:0276c02": "百九十九佛共出一大劫。第一千樓至佛獨",
    "T38n1772_001:0276c03": "出一劫後。更十二劫空過無佛。後有一佛名",
    "T38n1772_001:0276c04": "淨光補王。壽十小劫即是星宿劫中第一日",
    "T38n1772_001:0276c05": "光佛也。翻名有異體即一佛。過此以後三百",
    "T38n1772_001:0276c06": "劫中空過無佛。樓炭經中明。樓至佛獨出一",
    "T38n1772_001:0276c07": "劫。所由廣如彼說。金剛力士經云。昔有輪王",
    "T38n1772_001:0276c08": "千子具足。各發勝心共求作佛。父王試子何",
    "T38n1772_001:0276c09": "者先成佛。香水浴籌令千子取。得第一者即",
    "T38n1772_001:0276c10": "最初成。最後得者即最後成。其最後者為餘",
    "T38n1772_001:0276c11": "者譏。我等成佛人已化盡。汝何所度。小子悲",
    "T38n1772_001:0276c12": "泣復思惟。世界無邊眾生無數。諸兄所度何",
    "T38n1772_001:0276c13": "能盡也。願我作佛度人壽命一等諸兄。岌然",
    "T38n1772_001:0276c14": "地動佛即咸記。由是因緣故後一佛獨出一",
    "T38n1772_001:0276c15": "劫。以啼泣故名啼泣佛。和上解云。胡盧",
    "T38n1772_001:0276c16": "支故盧支者此翻云父愛。父小子偏所愛",
    "T38n1772_001:0276c17": "念故為名也。於是諸兄願作金剛。擁護小弟。",
    "T38n1772_001:0276c18": "依小乘說。菩薩百劫修相好業。釋迦買五花",
    "T38n1772_001:0276c19": "以供養定光。定光即燃燈也。遂為授記。汝於",
    "T38n1772_001:0276c20": "來世當得作佛。又由釋迦彌勒同事弗沙世",
    "T38n1772_001:0276c21": "尊入火光定滅光恍曜釋迦讚歎復超九劫",
    "T38n1772_001:0276c22": "故。先彌勒以得菩提。故經數說。彌勒自言。我",
    "T38n1772_001:0276c23": "寧千阿僧祇劫都史天說法度人。不能昔時",
    "T38n1772_001:0276c24": "捨身少分。以稽留故在後成佛。然釋迦佛百",
    "T38n1772_001:0276c25": "劫修相好中九十一劫中第一劫逢毘&#x9262;尸",
    "T38n1772_001:0276c26": "佛。第三十劫逢尸棄佛鞞濕婆佛。第九十一",
    "T38n1772_001:0276c27": "劫逢賢劫千佛。有云。住劫中初五劫無佛出",
    "T38n1772_001:0276c28": "世。第六劫有俱留孫佛。第七劫有俱那含牟",
    "T38n1772_001:0276c29": "尼佛。第八劫有迦葉佛。第九劫有釋迦。第十",
    "T38n1772_001:0277a01": "劫有彌勒。有云。四佛並第九劫。四已出訖并",
    "T38n1772_001:0277a02": "前即為七佛也。彌勒當賢劫第五佛也。即是",
    "T38n1772_001:0277a03": "第三時分有殊。",
    "T38n1772_001:0277a04": "[0277a04] 第四往生難易者。且如西方天親淨土論無",
    "T38n1772_001:0277a05": "著往生論俱。言報土女人及根缺二乘種不",
    "T38n1772_001:0277a06": "生。又阿彌陀經云。非少善根因緣而得生彼。",
    "T38n1772_001:0277a07": "又言。其中皆是阿鞞跋致諸大菩薩。又觀經",
    "T38n1772_001:0277a08": "云。上上品生得無生法忍。須臾之間遍十法",
    "T38n1772_001:0277a09": "界。奉事諸佛即得受記。上品中生經一七日",
    "T38n1772_001:0277a10": "得不退轉。經一小劫得無生忍。上品下生者",
    "T38n1772_001:0277a11": "經三七日其華始敷了了方聞說法音聲。經",
    "T38n1772_001:0277a12": "三小劫住極喜地。中品上生應時即得阿羅漢",
    "T38n1772_001:0277a13": "果。中品中生者經七日華開得須陀洹。逕半",
    "T38n1772_001:0277a14": "劫已成阿羅漢。中品下生者過七日已花開。",
    "T38n1772_001:0277a15": "遇二大菩薩說法。逕一小劫成阿羅漢。下品",
    "T38n1772_001:0277a16": "上生者經七七日花敷。經十小劫具得百法",
    "T38n1772_001:0277a17": "明門得入初地。下品中生者經六劫蓮花乃",
    "T38n1772_001:0277a18": "敷。聞二菩薩說法發無上道心。下品下生者",
    "T38n1772_001:0277a19": "經十二大劫蓮花乃開。聞說法已方發道心。",
    "T38n1772_001:0277a20": "百法明門說初地得。豈阿羅漢勝初地耶。又",
    "T38n1772_001:0277a21": "中品生得阿羅漢。下品始發心。即迂會者勝",
    "T38n1772_001:0277a22": "直往耶。又言得須陀洹等。豈由片時修故遂",
    "T38n1772_001:0277a23": "便得果處處皆說阿羅漢果。若練根者六十",
    "T38n1772_001:0277a24": "劫成。豈由小善遂超生死成利根阿羅漢。又",
    "T38n1772_001:0277a25": "云。作諸觀成得生西方。豈舉心已諸觀便成。",
    "T38n1772_001:0277a26": "若由小善便得果者。便同說假部。由福故得",
    "T38n1772_001:0277a27": "聖道。道不可修道不可長。觀無相等資糧加",
    "T38n1772_001:0277a28": "行便徒施設。又無垢稱經云。若諸菩薩行于",
    "T38n1772_001:0277a29": "八法。行無瘡疣方生淨土。一思於有情恒作",
    "T38n1772_001:0277b01": "善事不希善報。二思代有情受苦所有善根",
    "T38n1772_001:0277b02": "悉迴施與。三思於有情其心平等心無罣礙。",
    "T38n1772_001:0277b03": "四思於有情摧伏憍慢敬愛如佛。五信解未",
    "T38n1772_001:0277b04": "聞經典無礙無謗。六於他利養無嫉&#x59AC;心於",
    "T38n1772_001:0277b05": "己利養不生憍慢。七調伏自心常省己過不",
    "T38n1772_001:0277b06": "譏他犯。八恒無放逸當尋善法精進修行菩",
    "T38n1772_001:0277b07": "提分法。豈生淨土者皆具八法也。又對法第",
    "T38n1772_001:0277b08": "十二卷云。別時意趣者。如說若有願生極樂",
    "T38n1772_001:0277b09": "世界皆得往生。意在別時。故攝大乘云。譬如",
    "T38n1772_001:0277b10": "一錢而得千錢。意在別時。非唯由發願即得",
    "T38n1772_001:0277b11": "生。故又云。對治祕密者。一治輕佛。二治輕",
    "T38n1772_001:0277b12": "法。故說我於爾時曾名勝觀如來等。與彼法",
    "T38n1772_001:0277b13": "身等無差別。故法華經云。我成佛道以來無",
    "T38n1772_001:0277b14": "量無數劫等皆是。三對懈怠。故作如是言。若",
    "T38n1772_001:0277b15": "有願生極樂世界皆得往生。四對治小善生",
    "T38n1772_001:0277b16": "喜足。故於一善根或時稱讚。為令歡喜勇猛",
    "T38n1772_001:0277b17": "修故。或時毀訾。五治貪行者稱讚淨土富樂",
    "T38n1772_001:0277b18": "莊嚴。六治慢行者稱讚諸佛或有增勝。七為",
    "T38n1772_001:0277b19": "除悔惱障修善法說如是言。於佛菩薩雖行",
    "T38n1772_001:0277b20": "輕毀。然彼眾生亦生天趣。八為除不定性於",
    "T38n1772_001:0277b21": "聲聞等下劣意樂說大聲聞當得作佛。又說",
    "T38n1772_001:0277b22": "一乘更無第二。又佛毫相如五須彌。豈凡地",
    "T38n1772_001:0277b23": "前能見此相。身量大小可得。初地所見。凡若",
    "T38n1772_001:0277b24": "能見皆為超越。又念彌陀彌勒功德無有差",
    "T38n1772_001:0277b25": "別。現國現身相成勝劣。但以彌勒惡處行化",
    "T38n1772_001:0277b26": "慈悲深故阿彌陀佛淨土化物慈悲相淺。又",
    "T38n1772_001:0277b27": "淨土多樂欣生者多。厭心不深。念令福少。非",
    "T38n1772_001:0277b28": "奇特故。惡處多苦欣生者少。厭心深重故念",
    "T38n1772_001:0277b29": "福多。甚希奇。故雖知佛力念亦可生。聖教不",
    "T38n1772_001:0277c01": "同屢生心惑。知足天宮同在此界。外道內道",
    "T38n1772_001:0277c02": "大乘小乘所共信許。既是化身決定得生。由",
    "T38n1772_001:0277c03": "此經文四眾行六事法。八部聞名歎喜。造諸",
    "T38n1772_001:0277c04": "惡業懺悔歸依修十事行。迴願生彼一切皆",
    "T38n1772_001:0277c05": "得。菩薩處胎經第二卷云。彌勒初會九十六",
    "T38n1772_001:0277c06": "億受我五戒者。次九十四億受持三歸者。後",
    "T38n1772_001:0277c07": "九十二億一稱佛名者。故知微善迴向皆是",
    "T38n1772_001:0277c08": "往生成佛。經中說由十一業來生我所。一謂",
    "T38n1772_001:0277c09": "讀誦分別決定修多羅毘尼阿毘曇。為他演",
    "T38n1772_001:0277c10": "說讚歎義味不生嫉&#x59AC;。教於他人令得受持",
    "T38n1772_001:0277c11": "修諸功德。來至我所。乃至第十一或有恩愛",
    "T38n1772_001:0277c12": "別離朋黨諍訟極大苦惱。以方便力令得和",
    "T38n1772_001:0277c13": "解。修此功德來至我所。故知不由唯修勝業",
    "T38n1772_001:0277c14": "方始得生。諸教共同必無異說。或有釋言。生",
    "T38n1772_001:0277c15": "西方者決定不退。生兜率者或可有退。故不",
    "T38n1772_001:0277c16": "願生。理亦不然。此經亦言。諸有敬禮彌勒如",
    "T38n1772_001:0277c17": "來。聞名稱名暫&#x89A9;豪光。下至聽聞彌勒所說",
    "T38n1772_001:0277c18": "一句法義歸依。生彼定不退於無上正覺。無",
    "T38n1772_001:0277c19": "量劫罪皆盡消滅。無量善法運運生長。故見",
    "T38n1772_001:0277c20": "彌勒得生彼所。雖有天女種種侍衛。或佛菩",
    "T38n1772_001:0277c21": "薩所化為。或實天女彼聞能說不退之法。厭",
    "T38n1772_001:0277c22": "欲過患必無退轉。佛力所加心生決定。豈由",
    "T38n1772_001:0277c23": "欲界即皆退耶。位至不退處處皆不退。未至",
    "T38n1772_001:0277c24": "不退彼何必不退。且上聖上賢皆修此業。西",
    "T38n1772_001:0277c25": "域記說。西方即有無著天親師子覺等菩薩。",
    "T38n1772_001:0277c26": "高僧傳說。此方亦有彌天釋道安廬山慧遠",
    "T38n1772_001:0277c27": "慧持等。近親所見。大唐即有三藏和尚文備",
    "T38n1772_001:0277c28": "神泰法師等。皆修彼業兼有上生靈感。或",
    "T38n1772_001:0277c29": "有身在現相。或有將終現相。或有生後現相。",
    "T38n1772_001:0278a01": "人所共知。具如別傳。西方勝處人所樂生。此",
    "T38n1772_001:0278a02": "土穢方誰能願住。但以經論明證賢聖同修。",
    "T38n1772_001:0278a03": "背苦求樂誠非上士故。無量壽經下卷云。閻",
    "T38n1772_001:0278a04": "浮提一日一夜受持齋戒。勝無量壽國百年",
    "T38n1772_001:0278a05": "修善。以彼佛國無有惡故。又維摩經云。閻浮",
    "T38n1772_001:0278a06": "提修道一日一夜。過諸佛土百千大劫。良以",
    "T38n1772_001:0278a07": "此世界中有十勝事。謂以布施攝貧窮等。厭",
    "T38n1772_001:0278a08": "苦心深有苦可拔。西方淨土便無是事。處穢",
    "T38n1772_001:0278a09": "方而修淨行。寔聖者之利他。居淨域而嚴淨",
    "T38n1772_001:0278a10": "因。非上士之弘濟。願於盲暗世界為作&#x706F;明。",
    "T38n1772_001:0278a11": "邪見眾中安立正道。但業行殘缺願往西方。",
    "T38n1772_001:0278a12": "萬一不生。恐成自誤。故當己行應修此業。",
    "T38n1772_001:0278a13": "[0278a13] 第五問答料簡者。依上生。下文優波離問云。",
    "T38n1772_001:0278a14": "此阿逸多具凡夫身未斷諸漏。雖復出家不",
    "T38n1772_001:0278a15": "修禪定不斷煩惱等。明知此等皆小乘經。大",
    "T38n1772_001:0278a16": "乘菩薩無是義故。今依上生。初列跋陀波羅",
    "T38n1772_001:0278a17": "文殊師利諸菩薩等。後陳化佛說陀羅尼。佛",
    "T38n1772_001:0278a18": "以一音聲說百億陀羅尼門。復言。身圓光中",
    "T38n1772_001:0278a19": "有首楞嚴三昧。又云。令五百億天子不退於",
    "T38n1772_001:0278a20": "阿耨多羅三藐三菩提等。明知是等皆大乘",
    "T38n1772_001:0278a21": "經。小乘經中無是事故。由是古德或說。此經",
    "T38n1772_001:0278a22": "為小乘。從阿含離出說。慈氏佛猶是凡夫身",
    "T38n1772_001:0278a23": "故。或說。此經為大乘。說初列菩薩眾等。復非",
    "T38n1772_001:0278a24": "阿含中出。有云。依大智度論云。小乘經初唯",
    "T38n1772_001:0278a25": "列聲聞。大乘經初備兼菩薩。今上生經初既",
    "T38n1772_001:0278a26": "列聲聞菩薩。明知大乘經。下生雖略亦大乘",
    "T38n1772_001:0278a27": "云。大卷成佛經中。三會說法皆有得證聲聞",
    "T38n1772_001:0278a28": "獨覺發於無上正等覺心。故知並大乘。其優",
    "T38n1772_001:0278a29": "婆離身處小位所解局跡。以己所知輒為此",
    "T38n1772_001:0278b01": "問。豈慈氏位次為彼所知。故定大乘。如金剛",
    "T38n1772_001:0278b02": "般若唯列聲聞。豈非大乘。此上生經並彌勒",
    "T38n1772_001:0278b03": "受決及一切智光經等皆晉代安陽隻譯。下",
    "T38n1772_001:0278b04": "生經中大卷有如是我聞者。晉時竺法護所",
    "T38n1772_001:0278b05": "翻。小卷云大智舍利弗無如是我聞者。是晉",
    "T38n1772_001:0278b06": "時羅什所譯。古人解云。小卷者阿含中出。大",
    "T38n1772_001:0278b07": "者別坐所說。又解。翻者有異其實一本。今大",
    "T38n1772_001:0278b08": "師云。大者有三分無結集本。其小卷無序分",
    "T38n1772_001:0278b09": "者是略。偈頌即二藏中菩薩藏攝非聲聞也。",
    "T38n1772_001:0278b10": "問彌勒釋迦誰初發意今者成道前後乃然。答",
    "T38n1772_001:0278b11": "佛藏經云。彌勒發心先四十劫釋迦方發心。",
    "T38n1772_001:0278b12": "佛本行經第一卷云。昔有如來號曰善思。彌",
    "T38n1772_001:0278b13": "勒菩薩於彼佛所最初發心。在於我前四十",
    "T38n1772_001:0278b14": "餘劫。然後我發無上道心。有佛名示誨幢如",
    "T38n1772_001:0278b15": "來。我於彼國作轉輪王名曰罕弓。初發道心。",
    "T38n1772_001:0278b16": "此中皆說後時發心。彌勒發心因彌勒佛。釋",
    "T38n1772_001:0278b17": "迦發心因釋迦佛。故彼非初。但以捨身苦行",
    "T38n1772_001:0278b18": "修業不同。所以彌勒成道終後。問如賢劫經",
    "T38n1772_001:0278b19": "明超劫事。佛本行經第三卷發心供養品云。",
    "T38n1772_001:0278b20": "昔有佛出世號曰弗沙。彼佛在雜寶窟。我見",
    "T38n1772_001:0278b21": "彼佛心生歡喜。合十指掌翹於一足。七日七",
    "T38n1772_001:0278b22": "夜讚歎彼佛。佛言。是人過九十四劫當得作",
    "T38n1772_001:0278b23": "佛見真理。佛言。是人過九十三劫當得作佛。",
    "T38n1772_001:0278b24": "毘婆尸佛言。是人過九十一劫當得作佛。佛",
    "T38n1772_001:0278b25": "地論亦說。釋迦超九劫。因事弗沙翹足而歎。",
    "T38n1772_001:0278b26": "說超九劫即百劫中修相好時。故經多言過",
    "T38n1772_001:0278b27": "去九十一劫有毘婆尸佛。不說百劫。其九十",
    "T38n1772_001:0278b28": "一劫初有毘婆尸。故多作此說。涅槃等言。雪",
    "T38n1772_001:0278b29": "山菩薩為半頌捨身超十二劫。金光明經薩",
    "T38n1772_001:0278c01": "埵王子投身飼虎超十一劫。摩納仙人布髮",
    "T38n1772_001:0278c02": "掩泥超於八劫。菩薩地言。菩薩修行有超水",
    "T38n1772_001:0278c03": "火及日月劫。無超阿僧祇。彼所言超何時超",
    "T38n1772_001:0278c04": "也。答雖無正文理准應爾。翹足超九百劫中",
    "T38n1772_001:0278c05": "超。餘說超者阿僧祇內。不爾何位更得說超。",
    "T38n1772_001:0278c06": "問諸天勝所經說。無邊一生菩薩何獨知足。",
    "T38n1772_001:0278c07": "答知欲樂之足易可厭成故。菩薩處中勸化",
    "T38n1772_001:0278c08": "易故。上界欣掉既重。惡趣慼行極深。既無佛",
    "T38n1772_001:0278c09": "現。餘處不如知足。三際諸佛皆同住故。依智",
    "T38n1772_001:0278c10": "度論。往生品說。兜率天眾利根結薄。一生補",
    "T38n1772_001:0278c11": "處常住其中。自下三天結深心亂。自上二天",
    "T38n1772_001:0278c12": "結厚根鈍。所以不住。不言他方來者。恐生疑",
    "T38n1772_001:0278c13": "謗。句化生故。不住人中後生作佛。非應機宜",
    "T38n1772_001:0278c14": "欣不深故。問十王果報應為第四禪主。何故",
    "T38n1772_001:0278c15": "一生所繫居知足也。五地菩薩定處何天。答",
    "T38n1772_001:0278c16": "據因剋果應為第四禪主。符下行化故捨而",
    "T38n1772_001:0278c17": "居知足。五地剋果位處知足之天。修行不定",
    "T38n1772_001:0278c18": "處一方。何必要居兜率。一生住此。五地化遊",
    "T38n1772_001:0278c19": "亦不爽也。但說菩薩應受十位。非諸菩薩皆",
    "T38n1772_001:0278c20": "定受之。捨位修行隨利生故。問何故釋迦劫",
    "T38n1772_001:0278c21": "減百歲出世。彌勒劫增出世。答釋迦願於惡",
    "T38n1772_001:0278c22": "劫教化行苦行等。並異彌勒。彌勒願好時教",
    "T38n1772_001:0278c23": "化。所以不說超劫。又釋迦眾生遭苦發心。樂",
    "T38n1772_001:0278c24": "即退敗。彌勒眾生樂即發心。苦即退敗。如聞",
    "T38n1772_001:0278c25": "俱胝耳樂妙樂具故。所以不同見。惡時出厭",
    "T38n1772_001:0278c26": "心深故。樂時出者欣心勝故。問何故釋迦剎",
    "T38n1772_001:0278c27": "帝利姓。彌勒菩薩婆羅門種。答釋迦出自惡",
    "T38n1772_001:0278c28": "時眾樂於富貴。彌勒出自好時眾生樂於淨",
    "T38n1772_001:0278c29": "行。由斯二佛生姓不同。問長阿含經云。毘婆",
    "T38n1772_001:0279a01": "尸佛人壽八萬歲時出世。尸棄佛人壽七萬",
    "T38n1772_001:0279a02": "歲時出。毘舍浮佛人壽六萬歲時出。拘留孫",
    "T38n1772_001:0279a03": "佛人壽四萬歲時出。拘那含牟尼佛人壽三",
    "T38n1772_001:0279a04": "萬歲時出。迦葉佛人壽二萬歲時出。釋迦一",
    "T38n1772_001:0279a05": "百歲時出。彌勒佛人壽八萬歲時出世。豈",
    "T38n1772_001:0279a06": "前三佛同住劫耶。答五濁經明。賢劫前四佛",
    "T38n1772_001:0279a07": "同出第九住劫。或云。住劫中初五劫無佛。阿",
    "T38n1772_001:0279a08": "含經說佛出世時人壽長短。不說同劫。亦不",
    "T38n1772_001:0279a09": "相違。",
    "T38n1772_001:0279a10": "[0279a10] 如是我聞。[0279a10] 贊曰。今此經中總有三分。初從",
    "T38n1772_001:0279a11": "如是下至合掌住立佛前。說經因起分。次爾",
    "T38n1772_001:0279a12": "時優婆離下至若他觀者名為邪觀。是發請",
    "T38n1772_001:0279a13": "廣說。爾後爾時尊者阿難下至禮佛而退。是",
    "T38n1772_001:0279a14": "聞名喜行分。神光炬燭驚集有緣。舌相舒耀",
    "T38n1772_001:0279a15": "總持方演。慈氏應時獨悟請記佛前。釋迦為",
    "T38n1772_001:0279a16": "益當來因斯記別。故名說經因起分也。婆離",
    "T38n1772_001:0279a17": "見悕記相。復念往昔佛言。所以發言申請。世",
    "T38n1772_001:0279a18": "尊為其廣說。故名發請廣說分。陳事既周",
    "T38n1772_001:0279a19": "時眾獲益。將冀流通後代。慶喜問其經名。聞",
    "T38n1772_001:0279a20": "法者積喜於胸懷。愛道者奉言以行學。故名",
    "T38n1772_001:0279a21": "聞名喜行分。初分之中復分為二。一說經通",
    "T38n1772_001:0279a22": "所因。如是我聞等諸經通有故。二說經別所",
    "T38n1772_001:0279a23": "緣。爾時世尊出廣長舌下是此經別有故。或",
    "T38n1772_001:0279a24": "初名證信序。委證此經破疑生信故。後名發",
    "T38n1772_001:0279a25": "起序。顯發此經起之所由。今隨義增各標別",
    "T38n1772_001:0279a26": "稱。不爾信起豈不通耶。若依古師通序有六。",
    "T38n1772_001:0279a27": "今依佛地通序有五。一為令生信總顯己聞",
    "T38n1772_001:0279a28": "言如是我聞。二說者聽者共相會遇時分無",
    "T38n1772_001:0279a29": "別故名一時。三法必有主。欲顯主尊法必勝",
    "T38n1772_001:0279b01": "益。故須稱佛四說必依處。在舍衛國祇樹給",
    "T38n1772_001:0279b02": "孤獨園。化身所居非報土也。五教所被機放",
    "T38n1772_001:0279b03": "光召集根宜聞。故阿難請其四事佛遣致其",
    "T38n1772_001:0279b04": "通。由世尊為斷眾疑。慶喜又陳別序。俱承佛",
    "T38n1772_001:0279b05": "教並利玄宗。觀教釋文何容一准。佛地論",
    "T38n1772_001:0279b06": "說。如是之言依四義轉。一依譬喻如。有說言。",
    "T38n1772_001:0279b07": "如是富貴如毘沙門。如是所傳所聞之法如",
    "T38n1772_001:0279b08": "佛所說。定無有異。定為利樂方便之因。或當",
    "T38n1772_001:0279b09": "所說如是。文句如我昔聞。二依教誨如。有說",
    "T38n1772_001:0279b10": "言。汝當如是讀誦經典。此中如是遠則佛之",
    "T38n1772_001:0279b11": "教誨。近即傳法者之教誨也。或告時眾。如是",
    "T38n1772_001:0279b12": "當聽我昔所聞。三依問答。謂有問言。汝當所",
    "T38n1772_001:0279b13": "說昔定聞耶。故此答言。如是我聞。四依許可",
    "T38n1772_001:0279b14": "如。有說言。我當為汝如是而思如是而為如",
    "T38n1772_001:0279b15": "是而說。謂結集時諸菩薩眾咸共請言。如汝",
    "T38n1772_001:0279b16": "所聞當如是說。傳法菩薩便許可言。如是當",
    "T38n1772_001:0279b17": "說。如我所聞或信可言是事如是。謂如是法",
    "T38n1772_001:0279b18": "我昔曾聞此事。如是齊此當說定無有異。由",
    "T38n1772_001:0279b19": "此四義故經初置如是我聞。真諦師云。微細",
    "T38n1772_001:0279b20": "律說。阿難昇坐集法藏時。身如諸佛具諸相",
    "T38n1772_001:0279b21": "好。下座之時還復本形。勘集藏傳亦作是說。",
    "T38n1772_001:0279b22": "眾生有三疑。一疑佛大悲從涅槃起更說妙",
    "T38n1772_001:0279b23": "法。二疑更有佛從他方來住此說法。三疑彼",
    "T38n1772_001:0279b24": "阿難轉身成佛為眾說法。故經初言如是我",
    "T38n1772_001:0279b25": "聞。非此三事。為令先信除此三疑。注法花云。",
    "T38n1772_001:0279b26": "如是者感應之端。如以順機受名。是以無非",
    "T38n1772_001:0279b27": "立稱。眾生以無非為感。如來以順機為應。傳",
    "T38n1772_001:0279b28": "經者以名教。出於感應故立言如是。注無量",
    "T38n1772_001:0279b29": "義經云。聖人說法但為顯如唯如為是故言",
    "T38n1772_001:0279c01": "如是。瑤公云。以離五謗名為如是。第一句如",
    "T38n1772_001:0279c02": "是此經離執有增益謗。第二句如是此經離",
    "T38n1772_001:0279c03": "執無損減謗。第三句如是此經離執亦有亦",
    "T38n1772_001:0279c04": "無相違謗。第四句如是此經離執非有非無",
    "T38n1772_001:0279c05": "愚癡謗。第五句如是此經離執非非有非非",
    "T38n1772_001:0279c06": "無戲論謗。光宅云。如是將傳所聞前題舉一",
    "T38n1772_001:0279c07": "部也。如是一部經義。我親從佛聞即為我聞。",
    "T38n1772_001:0279c08": "作呼轍耳。梁武帝云。如是如斯之義。是佛所",
    "T38n1772_001:0279c09": "說故言如是。長耳三藏云。如是有三。一就佛。",
    "T38n1772_001:0279c10": "三世諸佛共說不異名如。以同說故稱是。由",
    "T38n1772_001:0279c11": "斯可信。以同說故。二就法。諸法實相古今不",
    "T38n1772_001:0279c12": "異故名為如。如如而說故稱為是。既稱理言",
    "T38n1772_001:0279c13": "不增不減。決定可信故稱如是。三就僧。以阿",
    "T38n1772_001:0279c14": "難言望佛本教。所傳不異故名為如。求離過",
    "T38n1772_001:0279c15": "非故稱為是。又如是者信順之言。智度論云。",
    "T38n1772_001:0279c16": "如是我聞生信也。信受奉行生智也。信為能",
    "T38n1772_001:0279c17": "入智為能度。信為入法之初基。智為究竟之",
    "T38n1772_001:0279c18": "玄術。信則所言之理順。順則師資之道成。因",
    "T38n1772_001:0279c19": "信故所說之法皆可順從。由順故說聽二徒",
    "T38n1772_001:0279c20": "師資達立。於此信中略為十釋。一信者依仁",
    "T38n1772_001:0279c21": "王等經。趣聖道之初因證諦理之鴻漸。故四",
    "T38n1772_001:0279c22": "十心以信為首。將入聖位有信根信力。有信",
    "T38n1772_001:0279c23": "根故七覺因此而生。有信力故四魔不能屈",
    "T38n1772_001:0279c24": "伏。故由斯經首創令信生。二依大毘婆沙論。",
    "T38n1772_001:0279c25": "信者食法味之喜手。學佛法者如大龍象以",
    "T38n1772_001:0279c26": "信為手。以捨為身。以念為頸。以慧為頭。於兩",
    "T38n1772_001:0279c27": "肩擔集善法。象所飲噉以鼻為手。故學法者",
    "T38n1772_001:0279c28": "最初信生。三學者大商元規法實。故初生信",
    "T38n1772_001:0279c29": "獲彼聖財。顯揚論云。七聖財者。謂信戒聞捨",
    "T38n1772_001:0280a01": "慧慚愧。信即一焉。四瑜伽論云。入一切法欲",
    "T38n1772_001:0280a02": "為根本。起希望故作意所生數警覺。故觸所",
    "T38n1772_001:0280a03": "集起時對境。故受所引攝領在心。故定為增",
    "T38n1772_001:0280a04": "上心微寂。故慧為最勝擇善惡。故解脫為賢",
    "T38n1772_001:0280a05": "固息纏縛。故出離為後邊覺道滿。故信既為",
    "T38n1772_001:0280a06": "欲依。故最初令起。五成唯識論云。信如水",
    "T38n1772_001:0280a07": "精珠。能清濁水能治不信自性渾濁。故宣尼",
    "T38n1772_001:0280a08": "云。兵食信三信不可棄。春秋亦謂。苟有明信。",
    "T38n1772_001:0280a09": "澗溪沼沚之毛蘋蘩薀藻之菜可薦於鬼神可",
    "T38n1772_001:0280a10": "羞於公王也。六俱舍論云。拔眾生出生死泥。",
    "T38n1772_001:0280a11": "正法佛手即正宗也。信為眾生手序分也。兩",
    "T38n1772_001:0280a12": "手相接出淤泥故。七諸論云。信者能越惡道",
    "T38n1772_001:0280a13": "離賤貧因。故入聖已有不壞信。故初令起。",
    "T38n1772_001:0280a14": "以下三解准經為釋。八浮大溟海假手以行",
    "T38n1772_001:0280a15": "舟。渡生死河資信以發慧。九見珍財資手以",
    "T38n1772_001:0280a16": "採拾。聞法寶藉信而方得。十遊曠野而有手",
    "T38n1772_001:0280a17": "持甲伏以捍群賊。出生死源而有信發慧解",
    "T38n1772_001:0280a18": "而斷煩惱。由斯經首如是我聞。為令眾生起",
    "T38n1772_001:0280a19": "正信故。以上合有二十六釋。言我聞者。傳法",
    "T38n1772_001:0280a20": "菩薩自指己身。言如是法親從佛聞故名我",
    "T38n1772_001:0280a21": "聞。我謂諸蘊世俗假者。然我有三。一妄所執",
    "T38n1772_001:0280a22": "我。謂外道等所橫計我。二假施設我。謂大涅",
    "T38n1772_001:0280a23": "槃樂淨常我。除二乘倒強施設故。三世流布",
    "T38n1772_001:0280a24": "我。謂世共傳天授等名。今傳法者隨順世間",
    "T38n1772_001:0280a25": "自指稱我。不同前二。即是無我之大我也。問",
    "T38n1772_001:0280a26": "諸佛說法本除我執。何故不稱無我聞乃言",
    "T38n1772_001:0280a27": "我聞。答以四義故但稱我聞。一言說易故。若",
    "T38n1772_001:0280a28": "言無我。知此表誰。二順世間。三除無我怖。言",
    "T38n1772_001:0280a29": "無我者。為誰修學。四有自他染淨因果事業",
    "T38n1772_001:0280b01": "等故。所以稱我。問若爾者。何故不稱名字但",
    "T38n1772_001:0280b02": "稱我耶。答有三義。一亦不乖俗。西域方言汎",
    "T38n1772_001:0280b03": "皆稱我。宗雖顯真說不乖俗。理雖顯妙言不",
    "T38n1772_001:0280b04": "乖&#x9E81;。欲顯真諦不離俗故。二我者主宰自在",
    "T38n1772_001:0280b05": "之義。阿難多聞聞持。其聞積集三慧齊修文",
    "T38n1772_001:0280b06": "義並持。於三藏教總持自在。若稱名字。雖順",
    "T38n1772_001:0280b07": "正理無於諸法得自在義。由斯稱我不&#x5675;阿",
    "T38n1772_001:0280b08": "難。三我者親義。世間共言我見我聞。此將為",
    "T38n1772_001:0280b09": "親證。若言阿難聞。或非親聞。從他傳受。今顯",
    "T38n1772_001:0280b10": "親聞世尊。可說非是傳聞破他疑網故。不稱",
    "T38n1772_001:0280b11": "字但言我聞。聞即耳根發識聽受所說。今廢",
    "T38n1772_001:0280b12": "耳別就我總稱故名我聞。雖依大乘根識心",
    "T38n1772_001:0280b13": "所境至和合方名為聞。然根五義勝識等故",
    "T38n1772_001:0280b14": "根名聞。若但聞聲可唯在耳。既緣名義便在",
    "T38n1772_001:0280b15": "意中。故瑜伽言。聞謂比量。耳名聞者。親聞於",
    "T38n1772_001:0280b16": "聲與意為門意方聞。故因聞所成總名為聞。",
    "T38n1772_001:0280b17": "若緣名義稱之。為聞既在於意。故合名聞癈",
    "T38n1772_001:0280b18": "別耳意總稱我聞。以耳為門熏習在總。因聞",
    "T38n1772_001:0280b19": "所成總名為聞。故名我聞。慶喜于時雖亦見",
    "T38n1772_001:0280b20": "覺知佛所說然三義。但言我聞欲證深理要",
    "T38n1772_001:0280b21": "先聞故。此界以聲為佛事故。希證菩提要聞",
    "T38n1772_001:0280b22": "重故。由斯經首不說見覺知唯說我聞。據實",
    "T38n1772_001:0280b23": "于時亦見佛說。諸餘佛土以光明等而為佛",
    "T38n1772_001:0280b24": "事可言見等。龍軍等言。佛唯有三法。謂大定",
    "T38n1772_001:0280b25": "智慧久離戲論曾不說法。由佛慈悲本願緣",
    "T38n1772_001:0280b26": "力眾生識上文義相生。此文義相雖親依自",
    "T38n1772_001:0280b27": "善根力起。而就強緣名為佛說。由耳根力乃",
    "T38n1772_001:0280b28": "自意變。故名我聞。故無性云。聞者識上直非",
    "T38n1772_001:0280b29": "直說聚集顯現以為體性。若爾云何菩薩能",
    "T38n1772_001:0280c01": "說彼增上生故作是說。譬如天等增上力故",
    "T38n1772_001:0280c02": "令於夢中得論&#x546A;等。故佛亦言。始從成道終",
    "T38n1772_001:0280c03": "至涅槃。於其中間不說一字汝亦不聞。親光",
    "T38n1772_001:0280c04": "等言。佛離分別名無戲論。豈不說法名無戲",
    "T38n1772_001:0280c05": "論。謂宜聞者善根本願緣力如來識上文義",
    "T38n1772_001:0280c06": "相生。此文義相是佛利他善根所起。故名我",
    "T38n1772_001:0280c07": "聞。世親說言。謂餘相續識差別故令餘相續",
    "T38n1772_001:0280c08": "差別識生。彼此互為增上緣。故由此經說。我",
    "T38n1772_001:0280c09": "所說法如手中葉。未所說法如林中葉。此中",
    "T38n1772_001:0280c10": "二解隨彼兩文綺互解釋。應知說此如是我",
    "T38n1772_001:0280c11": "聞意避增減異分過失。謂如是法我從佛聞。",
    "T38n1772_001:0280c12": "非他展轉顯示。聞者有所堪能諸有所聞。皆",
    "T38n1772_001:0280c13": "離增減異分過失。非如愚夫無所堪能諸有",
    "T38n1772_001:0280c14": "所聞。或分別不能離增減異分。結集法時。",
    "T38n1772_001:0280c15": "傳佛教者依如來教初說此言。為令眾生恭",
    "T38n1772_001:0280c16": "敬信受。言如是法我從佛聞。文義決定無所",
    "T38n1772_001:0280c17": "增減。是故聞者應正聞已如理思惟當勤修",
    "T38n1772_001:0280c18": "學。",
    "T38n1772_001:0280c19": "[0280c19] 一時。[0280c19] 贊曰。第二說教時分也。法王啟化。機",
    "T38n1772_001:0280c20": "器咸集。說聞事訖總名一時。此就剎那相續",
    "T38n1772_001:0280c21": "無斷說聽究竟假立名。論有二解。一道理時。",
    "T38n1772_001:0280c22": "說聽之徒雖唯現在五蘊。諸行剎那生滅。即",
    "T38n1772_001:0280c23": "此現法有酬於前引後之義。即以所酬假名",
    "T38n1772_001:0280c24": "過去。所引之義假名未來。並於現在法上假",
    "T38n1772_001:0280c25": "立。即說聽者五蘊諸法剎那生滅。前後相生",
    "T38n1772_001:0280c26": "事緒究竟假立三世總名一時。非一生滅名",
    "T38n1772_001:0280c27": "為一時。二者說聽二徒識心之上變作三時",
    "T38n1772_001:0280c28": "相狀而起。實是現在。隨心分限變作短長事",
    "T38n1772_001:0280c29": "緒終訖總名一時。如夢所見。謂有多生覺位",
    "T38n1772_001:0281a01": "唯心都無自體。聽者心變三世亦爾。唯意所",
    "T38n1772_001:0281a02": "緣不相應行蘊法處法界所攝。此中不定約",
    "T38n1772_001:0281a03": "剎那。亦不定約相續。亦不定約四時八時及",
    "T38n1772_001:0281a04": "十二時。亦不定約成道已謝竟年數時節名",
    "T38n1772_001:0281a05": "為一時。但是聽者根熟感佛為說。說者慈悲",
    "T38n1772_001:0281a06": "應機為演說。聽事訖總名一時。由能說者得",
    "T38n1772_001:0281a07": "陀羅尼說一字義一切皆了。或能聽者得淨",
    "T38n1772_001:0281a08": "耳意聞一字義一切皆解。或說者少時聽者",
    "T38n1772_001:0281a09": "多時。或說者多時聽者少時。故不定說一念",
    "T38n1772_001:0281a10": "多劫之時節也。由於一會聽者之機有利有",
    "T38n1772_001:0281a11": "鈍。如來神力或延短念為長劫。或促多劫短",
    "T38n1772_001:0281a12": "念。亦不定。故但約說聽究竟名一時更無異",
    "T38n1772_001:0281a13": "義。問何不別說四時六時。答晝夜時分諸方",
    "T38n1772_001:0281a14": "不定。經擬諸方流通。所以不得別說。問何不",
    "T38n1772_001:0281a15": "別說成道竟後若干時節。答雖隨化相亦可",
    "T38n1772_001:0281a16": "言之。然凡聖所見佛身報化所說淺深成道",
    "T38n1772_001:0281a17": "近遠各不同故。經擬凡聖同行。所以不得定",
    "T38n1772_001:0281a18": "說。問處中有淨穢。隨機定說處。時中凡聖殊。",
    "T38n1772_001:0281a19": "何容不定說。答說處標穢淨。穢可定知。說時",
    "T38n1772_001:0281a20": "短長凡聖不可准一。會機宜有利有鈍長時",
    "T38n1772_001:0281a21": "短時。如何准定。故處定說而時總言。",
    "T38n1772_001:0281a22": "[0281a22] 佛。[0281a22] 贊曰。第三教主也。佛陀梵音。此略云佛。",
    "T38n1772_001:0281a23": "有慧之主。唐言覺者。自覺覺他覺行圓滿故",
    "T38n1772_001:0281a24": "稱為佛。如次不同凡夫二乘菩薩三種故以",
    "T38n1772_001:0281a25": "為名也。佛地論云。具一切智一切種智。能自",
    "T38n1772_001:0281a26": "開覺亦能開覺一切有情。如睡夢覺如蓮花",
    "T38n1772_001:0281a27": "開。故名為佛。即古所言無明惛睡覺法相理",
    "T38n1772_001:0281a28": "中覺空智有智理智事智真智俗智如所有智",
    "T38n1772_001:0281a29": "盡所有智之差別也。准依梵本。標薄伽梵。即",
    "T38n1772_001:0281b01": "第十號。以此一名總標眾德。由此外道皆稱",
    "T38n1772_001:0281b02": "本師名薄伽梵。此以翻譯之主意存省略隨",
    "T38n1772_001:0281b03": "方生善故稱佛名。問此三身中何身所攝。答",
    "T38n1772_001:0281b04": "准所施化即是化身。文殊在中亦通報佛。應",
    "T38n1772_001:0281b05": "化非真佛亦非說法者。推功歸本即是法佛。",
    "T38n1772_001:0281b06": "由機不同一處見異亦非定准。彌勒八相之",
    "T38n1772_001:0281b07": "尊說者故成化佛。理通報法義亦無違。今顯",
    "T38n1772_001:0281b08": "主尊教。隨最勝初標勝主。令生喜故。",
    "T38n1772_001:0281b09": "[0281b09] 在舍衛國祇樹給孤獨&#x8597;。[0281b09] 贊曰。第四說法",
    "T38n1772_001:0281b10": "處也。梵云室羅筏悉底。言舍衛者音訛略也。",
    "T38n1772_001:0281b11": "此中印土境憍薩羅國之都城名。為別南憍",
    "T38n1772_001:0281b12": "薩羅故以都城為國之稱。真諦法師云。昔有",
    "T38n1772_001:0281b13": "兄弟二人。一名舍婆二名婆提。故彼所翻金",
    "T38n1772_001:0281b14": "剛般若云。在舍婆提城兄弟二人於此習仙",
    "T38n1772_001:0281b15": "後而果遂。城因此號名舍婆提。今新解云。應",
    "T38n1772_001:0281b16": "云豐德城。一具財物。二好欲境。三饒多聞。四",
    "T38n1772_001:0281b17": "豐解脫。國豐四德故以名焉。祇樹者應云誓",
    "T38n1772_001:0281b18": "多林。祇樹者訛也。誓多云勝。此即太子名。太",
    "T38n1772_001:0281b19": "子生時&#x96A3;國怨至戰而得勝。遂以為名。給孤",
    "T38n1772_001:0281b20": "獨者是蘇達多長者。此云善施。善施仁而且",
    "T38n1772_001:0281b21": "叡。積而能散。拯濟貧乏哀恤孤老。時人美其",
    "T38n1772_001:0281b22": "德號給孤獨。是&#x9262;剌犀刪特特王舊云婆斯",
    "T38n1772_001:0281b23": "匿。此名勝軍。彼王之大臣也。佛在摩揭陀未",
    "T38n1772_001:0281b24": "遊舍衛。給孤獨長者為兒取婦遂詣王舍城。",
    "T38n1772_001:0281b25": "時有長者將延請佛。敬修供具。善施問其所",
    "T38n1772_001:0281b26": "由。長者具陳請佛。彼聞佛德深心歡喜。佛在",
    "T38n1772_001:0281b27": "鷲山相去數十餘里。遙放光照善施。尋光遙",
    "T38n1772_001:0281b28": "見世尊。悲感喜哽如子見父。尋光詣佛。路逢",
    "T38n1772_001:0281b29": "天祠。善施禮拜佛光遂滅。善施慚愧光明還",
    "T38n1772_001:0281c01": "燭。尋明至佛。請佛詣國普化有緣。何獨此土。",
    "T38n1772_001:0281c02": "佛時許可。令舍利子先瞻度焉。佛言。出家之",
    "T38n1772_001:0281c03": "人當須寂靜。豐德人鬧。城中小隘。唯城南五",
    "T38n1772_001:0281c04": "六里餘有太子誓多之園地。唯[塽-(爻*爻)+((人/人)*(人/人))]塏泉林蘩",
    "T38n1772_001:0281c05": "&#x6B1D;壁方十里。可設伽藍。善施請買。太子不許。",
    "T38n1772_001:0281c06": "因戲言曰。布金滿地厚敷五寸時即賣之。善",
    "T38n1772_001:0281c07": "施許諾。太子辭以戲言。因陳不與。善施請為",
    "T38n1772_001:0281c08": "斷理。時淨居天恐人遮之曲從。遂化為斷事",
    "T38n1772_001:0281c09": "者。斷與善施。善施得之布金而取。時少五百",
    "T38n1772_001:0281c10": "步未滿十里。一庫金盡。使者來報。善施思惟。",
    "T38n1772_001:0281c11": "當取何金。太子疑其情&#x608B;請悔地還金。善施",
    "T38n1772_001:0281c12": "具陳心非悔買。太子知其情邈自發勝心。人",
    "T38n1772_001:0281c13": "之所貴莫過金寶。而彼當能傾庫買地以造",
    "T38n1772_001:0281c14": "僧園。我何所乏而無修建。請悔先地。長者不",
    "T38n1772_001:0281c15": "從。太子云。許地取金。未論林樹。地隨汝主林",
    "T38n1772_001:0281c16": "屬我身。共助成功。俱陳供養。佛後遊此告阿",
    "T38n1772_001:0281c17": "難曰。園地善施所買。樹林誓多所施。二人同",
    "T38n1772_001:0281c18": "心共崇功德。自今已後應謂此地為誓多林",
    "T38n1772_001:0281c19": "給孤獨園。化身在此。彰報佛而有淨土劫盡",
    "T38n1772_001:0281c20": "火燒而我土由來安穩。結集不可具陳。二佛",
    "T38n1772_001:0281c21": "並顯淨穢之土隨標一土。義准有三。事中有",
    "T38n1772_001:0281c22": "二。理亦有三。三身所居各有異故。如理趣",
    "T38n1772_001:0281c23": "疏。",
    "T38n1772_001:0281c24": "[0281c24] 爾時世尊於初夜分舉身放光其光金色繞祇",
    "T38n1772_001:0281c25": "陀苑周遍七匝照須達舍亦作金色。[0281c25] 贊曰。",
    "T38n1772_001:0281c26": "第五教所被機也。於中有二。初放光集眾。後",
    "T38n1772_001:0281c27": "矚光眾集。問何故此經放光集眾。餘經不爾。",
    "T38n1772_001:0281c28": "答彌勒上生因深果遠。若不警召有緣。有緣",
    "T38n1772_001:0281c29": "無由聞見。又無明昏夜覺照難生。不警群",
    "T38n1772_001:0282a01": "機無由自悟。故放光召集不類餘經。集眾中",
    "T38n1772_001:0282a02": "有三。初放光。次雨花。後化佛說言。此即初也。",
    "T38n1772_001:0282a03": "於中有六。一明化主世尊。二明時在初夜分。",
    "T38n1772_001:0282a04": "三明處舉身。四明神變放光。五明相狀金色。",
    "T38n1772_001:0282a05": "六明化境遶祇陀園照須達舍。無垢稱經佛",
    "T38n1772_001:0282a06": "告阿難陀。以要言之。諸佛所有威儀進止受",
    "T38n1772_001:0282a07": "用施為皆令所化有情調伏。是故一切皆名",
    "T38n1772_001:0282a08": "佛事。如涅槃經云。佛入涅槃二月十五日等",
    "T38n1772_001:0282a09": "佛皆自說。各有所表。故此經文皆有表示。化",
    "T38n1772_001:0282a10": "主可知。二放光時者。涅槃晨朝。法花白日。般",
    "T38n1772_001:0282a11": "若日中。此經初夜。各有所表。釋迦牟尼出於",
    "T38n1772_001:0282a12": "五濁。是時有情煩惱已重。其未度者愚癡更",
    "T38n1772_001:0282a13": "多。所以初夜放。要初夜者。無始無明極昏闇",
    "T38n1772_001:0282a14": "故。今佛初夜放大光明。表說深經。欲令於釋",
    "T38n1772_001:0282a15": "迦不得度眾生令見彌勒得聖智光破重無明",
    "T38n1772_001:0282a16": "故。舉者遍也。遍身放光明。涅槃從其面門。法",
    "T38n1772_001:0282a17": "華從白毫出。般若次第遍身皆放。今舉身以",
    "T38n1772_001:0282a18": "放光。顯佛慈悲普弘濟故。顯修行者並得度",
    "T38n1772_001:0282a19": "故。遍十方法界悲智皆照故。要放光者。導迷",
    "T38n1772_001:0282a20": "徒故。破處黑闇諸眾生故。照愚盲者智眼開",
    "T38n1772_001:0282a21": "故。作金色者。法華白光。涅槃四色。此為金",
    "T38n1772_001:0282a22": "色。表可寶重故。濟末代眾生第一之珍寶。故",
    "T38n1772_001:0282a23": "遶祇陀園警出家眾。照須達舍者。警俗眾故。",
    "T38n1772_001:0282a24": "大施主故。欲顯聞經驚集二眾。二眾聞經。於",
    "T38n1772_001:0282a25": "當來世彌勒佛所普得度故。言七匝者。表令",
    "T38n1772_001:0282a26": "出家者現在未來破七隨眠故。除身語七諸",
    "T38n1772_001:0282a27": "惡業故。持七支戒故。當超七生得七覺分故。",
    "T38n1772_001:0282a28": "法應如是。",
    "T38n1772_001:0282a29": "[0282a29] 有金色光猶如霞雲遍舍衛國處處皆雨金色",
    "T38n1772_001:0282b01": "蓮華。[0282b01] 贊曰。第二明雨華有三。一光形二光",
    "T38n1772_001:0282b02": "處三雨金色蓮花。光形如霞雲者。表佛法身",
    "T38n1772_001:0282b03": "周遍法界化身隨物猶如霞雲。蔭四生故。說",
    "T38n1772_001:0282b04": "法雨故。慈悲如雲。遍舍衛者。釋迦牟尼受須",
    "T38n1772_001:0282b05": "達請授彌勒記。此國眾生&#x5FA7;有緣故。舍衛豐",
    "T38n1772_001:0282b06": "德表彌勒世出世財皆具足故。雨蓮花者。花",
    "T38n1772_001:0282b07": "有五德。一能掩惡。喻滅眾罪。二能生果。喻聞",
    "T38n1772_001:0282b08": "此經見彌勒佛獲證聖道。三香氣遠聞。學經",
    "T38n1772_001:0282b09": "見佛英聲遠振故。四能出水。喻聞經等已出",
    "T38n1772_001:0282b10": "生死海故。五能開敷。喻今後佛敷妙義故。",
    "T38n1772_001:0282b11": "[0282b11] 其光明中有無量百千諸大化佛皆唱是言。",
    "T38n1772_001:0282b12": "[0282b12] 贊曰。第三化佛說言也。有四。一化佛二皆唱",
    "T38n1772_001:0282b13": "三顯因四明果。此初二也。化佛者。喻彌勒上",
    "T38n1772_001:0282b14": "生跡非真故。諸佛神變難思議故。皆唱言者。",
    "T38n1772_001:0282b15": "喻百億釋迦同與彌勒等授記故。",
    "T38n1772_001:0282b16": "[0282b16] 今於此中有千菩薩最初成佛名拘樓孫最後",
    "T38n1772_001:0282b17": "成佛名曰樓至。[0282b17] 贊曰。此後二也。今於此中",
    "T38n1772_001:0282b18": "有千菩薩者。顯未成佛居賢劫位。當彌勒等",
    "T38n1772_001:0282b19": "現居因故。最初成佛名拘留孫最後成佛名",
    "T38n1772_001:0282b20": "曰樓至。於此有緣果當成佛故。令諸眾生各",
    "T38n1772_001:0282b21": "起希願得親近故。如千佛因緣經具陳其事。",
    "T38n1772_001:0282b22": "[0282b22] 說是語已尊者阿若憍陳如從禪起與其眷屬",
    "T38n1772_001:0282b23": "二百五十人俱。[0282b23] 贊曰。第二眾集也。於中有",
    "T38n1772_001:0282b24": "三。初四眾集。次二眾集。後八部集。初中有",
    "T38n1772_001:0282b25": "四。一苾芻眾。二苾芻尼眾。三近事男眾。四近",
    "T38n1772_001:0282b26": "事女眾。苾芻眾中有四。一耆舊尊宿眾。二少",
    "T38n1772_001:0282b27": "欲杜多眾。三神通外化眾。四智慧內德眾。此",
    "T38n1772_001:0282b28": "即初也。梵云阿若多解也。憍陳那婆羅門姓",
    "T38n1772_001:0282b29": "中之一性也。憍陳如訛也。梵薩縛遏剌他悉",
    "T38n1772_001:0282c01": "陀(唐言一切義成舊云悉達多訛略也)太子踰城之後。栖山隱谷己",
    "T38n1772_001:0282c02": "身殉法。父王淨飯乃命家族三人。一阿濕婆",
    "T38n1772_001:0282c03": "此二馬勝。二拔提。三摩男[牛*句]利。舅氏二人。",
    "T38n1772_001:0282c04": "一憍陳那。二十力迦葉。王云。我子捨家修學",
    "T38n1772_001:0282c05": "孤遊山野。故命汝曹隨知所止。內則叔伯舅",
    "T38n1772_001:0282c06": "氏。外則君而且臣。凡厥動靜宜知進止。五人",
    "T38n1772_001:0282c07": "銜命相望營衛。因即勤求欲期出要。每相謂",
    "T38n1772_001:0282c08": "曰。夫修道者苦證果耶。樂證果耶。二舅氏曰。",
    "T38n1772_001:0282c09": "要樂為道。三家族曰。勤苦為道。二三交諍未",
    "T38n1772_001:0282c10": "有以明。太子思惟其理。為伏苦行外道。日",
    "T38n1772_001:0282c11": "食麻麥以資支身。二舅氏曰。太子所行非真",
    "T38n1772_001:0282c12": "失正道矣。道由樂證。今乃勤苦非吾徒也。",
    "T38n1772_001:0282c13": "捨而遠遁自思果證。太子六年苦行未證菩",
    "T38n1772_001:0282c14": "提。欲驗苦行非真。受乳糜而證果。三家族曰",
    "T38n1772_001:0282c15": "功垂成矣。今其退乎。六年苦行已一旦損功。",
    "T38n1772_001:0282c16": "遂亦逃捨相從求覓舅氏二人。既相見已&#x8FEC;",
    "T38n1772_001:0282c17": "坐論曰。昔見太子出王城就荒谷。去珍服被",
    "T38n1772_001:0282c18": "鹿皮。精勤苦心求無上法。今乃受牧牛女乳",
    "T38n1772_001:0282c19": "糜。敗道虧志無能為也。二舅氏曰。君何見之",
    "T38n1772_001:0282c20": "晚乎。此猖獗人也。處深谷受尊位。不能靜志",
    "T38n1772_001:0282c21": "遁&#x8FF9;山林。棄輪王之大寶為鄙賤之庸人。何",
    "T38n1772_001:0282c22": "可念哉。言增慘切。太子浴尼連河坐菩提樹",
    "T38n1772_001:0282c23": "成等正覺號天人師。思察。應度唯&#x6B1D;頭藍子",
    "T38n1772_001:0282c24": "者證非想定堪受妙法。空天報曰。彼命終來",
    "T38n1772_001:0282c25": "經今七日。如來歎惜。斯何不遇重。更觀察。有",
    "T38n1772_001:0282c26": "阿藍迦藍證無所有處定。可授至理。諸天又",
    "T38n1772_001:0282c27": "報曰。終已五日。如來再歎愍其薄福。又更諦",
    "T38n1772_001:0282c28": "觀。誰應受教。唯施鹿林有五人者。堪先誘導。",
    "T38n1772_001:0282c29": "佛從覺樹趣鹿野園。威儀寂靜神光晃耀。毫",
    "T38n1772_001:0283a01": "含玉彩身瑩金色。安祥前進導彼五人。五人",
    "T38n1772_001:0283a02": "遙見互相謂曰。一切義成彼來者是歲月淹",
    "T38n1772_001:0283a03": "久都無果證。心期屢返。故尋我徒。宜各默然",
    "T38n1772_001:0283a04": "勿起迎禮。如來漸近。威神所逼五人忘制各",
    "T38n1772_001:0283a05": "起禮迎侍從如來。如來漸誘示之妙理。為其",
    "T38n1772_001:0283a06": "示相勸修作證。三轉法輪。佛問解耶。時憍陳",
    "T38n1772_001:0283a07": "那最初答解。地神唱告淨居。諸天亦言。憍陳",
    "T38n1772_001:0283a08": "那先解如是。乃至聲遍大千。因以為名名解。",
    "T38n1772_001:0283a09": "憍陳那今與其徒大德耆舊見光晃耀雨花。",
    "T38n1772_001:0283a10": "宣唱從禪定起趣世尊所。舊經或云尊者了",
    "T38n1772_001:0283a11": "本際。或云解無智。皆得。阿若多義。不正得",
    "T38n1772_001:0283a12": "名。又不解憍陳那之姓故也。",
    "T38n1772_001:0283a13": "[0283a13] 尊者摩訶迦葉與其眷屬二百五十人俱。[0283a13] 贊",
    "T38n1772_001:0283a14": "曰。第二少欲杜多眾也。摩訶大也。迦葉波飲",
    "T38n1772_001:0283a15": "光也。略故云迦葉。此婆羅門姓。飲光仙人種。",
    "T38n1772_001:0283a16": "昔有婆羅門獲證仙果。身皮金色飲蔽日月",
    "T38n1772_001:0283a17": "之光。尊者是彼之種。以姓標名。又迦葉身光",
    "T38n1772_001:0283a18": "飲日月光故以為名。付法藏傳云。昔過去九",
    "T38n1772_001:0283a19": "十一劫毘婆尸佛入涅槃。後四部弟子起七",
    "T38n1772_001:0283a20": "寶塔。中有佛形像。佛面金色少處缺壞。有一",
    "T38n1772_001:0283a21": "貧女。遊行乞丐得一金珠。見像面壞欲補像",
    "T38n1772_001:0283a22": "面。迦葉爾時作鍛金師。女即持往請令修造。",
    "T38n1772_001:0283a23": "金師聞福歡喜。為治用補像面。因共立願。願",
    "T38n1772_001:0283a24": "我二人常為夫婦。身真金色恒受勝樂常修",
    "T38n1772_001:0283a25": "梵行。從是以來九十一劫身真金色生天人",
    "T38n1772_001:0283a26": "中快樂無極。最後託生第七梵天。時摩竭國",
    "T38n1772_001:0283a27": "有婆羅門名尼俱律陀。過去修福。聰明多智",
    "T38n1772_001:0283a28": "巨富無量。金銀七寶牛羊田宅奴婢車乘比",
    "T38n1772_001:0283a29": "瓶沙王千倍為勝。瓶沙王有金犁千具。彼婆",
    "T38n1772_001:0283b01": "羅門恐與王齊畏招罪咎。其家但作九百九",
    "T38n1772_001:0283b02": "十九具。其家有量。最下之者其價猶直百千",
    "T38n1772_001:0283b03": "兩金。有六十簞金粟。一簞有三百四十斛。",
    "T38n1772_001:0283b04": "其家雖富竟無兒息。於其舍邊有一樹神。夫",
    "T38n1772_001:0283b05": "婦常往祈請祭祠求乞有子。多年無應。嗔忿",
    "T38n1772_001:0283b06": "語曰。今更七日盡心奉事。若復無驗必相燒",
    "T38n1772_001:0283b07": "剪。樹神愁怖告四天王。四天王告帝釋。帝",
    "T38n1772_001:0283b08": "釋觀閻浮提無堪彼子。即詣梵王所廣宣上",
    "T38n1772_001:0283b09": "事。梵王即以天眼遍觀見。一梵天臨當命終。",
    "T38n1772_001:0283b10": "即往勸之勸其往生。梵天受教即來託生。滿",
    "T38n1772_001:0283b11": "足十月生一男兒。顏貌端正身真金色光明",
    "T38n1772_001:0283b12": "赫奕照四十里。相師占曰。此兒宿福必當出",
    "T38n1772_001:0283b13": "家。父母聞之甚懷愁惱。夫婦議曰。當設何方",
    "T38n1772_001:0283b14": "斷絕其意。覆自思惟。世所耽著唯有美色。當",
    "T38n1772_001:0283b15": "為娉取端正好女用斷其情。至年十五欲為",
    "T38n1772_001:0283b16": "娉妻。語父母言。我心清淨不須婦也。父母不",
    "T38n1772_001:0283b17": "聽。兒知難免便設權計語父母言。能為我得",
    "T38n1772_001:0283b18": "紫金色女端正超世。我當取之。父母即召諸",
    "T38n1772_001:0283b19": "婆羅門遍行娉求。諸婆門鑄一金女端正奇",
    "T38n1772_001:0283b20": "特。輿行村落高聲唱言。若有女人得見金神",
    "T38n1772_001:0283b21": "禮拜之者。後出嫁時必得好婿身真金色端",
    "T38n1772_001:0283b22": "正殊妙。女聞悉出。唯有一女軀體金色端正",
    "T38n1772_001:0283b23": "殊好。即是往日施金珠女也。以昔勝緣有此",
    "T38n1772_001:0283b24": "妙身。志樂清潔獨不肯出。諸女強將共見金",
    "T38n1772_001:0283b25": "神。此女既到金色光明映奪金神。婆羅門見",
    "T38n1772_001:0283b26": "即為娉。得既到夫家夫婦相對。各皆清潔了",
    "T38n1772_001:0283b27": "無異意。共立要契各住一房。父母知已嚴塗",
    "T38n1772_001:0283b28": "一房令其同舍安置一床。迦葉語婦。我若眠",
    "T38n1772_001:0283b29": "息汝當經行。汝若眠臥我當經行。後次婦臥",
    "T38n1772_001:0283c01": "垂手床前。毒蛇入室欲螫其手。迦葉見已以",
    "T38n1772_001:0283c02": "衣裹手舉著床上。婦便驚悟而責之異。我立",
    "T38n1772_001:0283c03": "誓要不相近。今復何緣竊舉我手。迦葉答言。",
    "T38n1772_001:0283c04": "有蛇來入恐傷汝手妨廢修道。是故舉之實",
    "T38n1772_001:0283c05": "無染意。即指蛇示。婦意乃悟。夫婦節操深厭",
    "T38n1772_001:0283c06": "世間。啟辭父母求欲出家。父母見已遂便聽",
    "T38n1772_001:0283c07": "許。於是夫婦俱共出家來至佛前。佛為說法。",
    "T38n1772_001:0283c08": "即於此時得阿羅漢。三明六通具八解脫。婦",
    "T38n1772_001:0283c09": "於後時亦得阿羅漢。迦葉在世常與如來對",
    "T38n1772_001:0283c10": "座說法。佛滅度後所有法藏悉付迦葉。迦葉",
    "T38n1772_001:0283c11": "後時結集三藏竟至&#x9DC4;足山。全身不散。後彌",
    "T38n1772_001:0283c12": "勒佛出世之時。從山而出。在大眾中作十八",
    "T38n1772_001:0283c13": "變度人無量。然後滅身未來成佛號曰光明。",
    "T38n1772_001:0283c14": "如法華中佛為授記。",
    "T38n1772_001:0283c15": "[0283c15] 尊者大目犍連與其眷屬二百五十人俱。",
    "T38n1772_001:0283c16": "[0283c16] 贊曰。第三神通外化眾也。梵云摩訶沒特伽",
    "T38n1772_001:0283c17": "羅。此云大採菽氏。今訛略云大目犍連。此",
    "T38n1772_001:0283c18": "婆羅門種。上古有仙居山寂處。常採菉豆而",
    "T38n1772_001:0283c19": "食。因以為名名大採菽氏。與舍利子小為親",
    "T38n1772_001:0283c20": "友。舍利子以才明見貴。尊者以精鑒延譽。才",
    "T38n1772_001:0283c21": "智相比動止必俱。結要終始契同去就相與。",
    "T38n1772_001:0283c22": "厭俗苦求捨家。遂師珊闍耶焉。舍利子遇馬",
    "T38n1772_001:0283c23": "勝阿羅漢。聞法悟聖。還為尊者重述聞。而悟",
    "T38n1772_001:0283c24": "法遂證初果。與其徒眾一百人俱。亦云二百",
    "T38n1772_001:0283c25": "五十人。俱到佛所。世尊遙見指而告曰。彼來",
    "T38n1772_001:0283c26": "者我弟子中神足第一。既至佛所請入法中。",
    "T38n1772_001:0283c27": "世尊告曰。善來苾芻。淨修梵行得離苦際。聞",
    "T38n1772_001:0283c28": "是語時鬢髮自落俗裳變緇。戒品清淨威儀",
    "T38n1772_001:0283c29": "調順。經七日結漏盡證阿羅漢果得大神通。",
    "T38n1772_001:0284a01": "後佛在無熱惱池。人天咸集唯舍利子不侍",
    "T38n1772_001:0284a02": "從會。佛命沒特伽羅往召來集。沒特伽羅承",
    "T38n1772_001:0284a03": "命而往。舍利子于時方補護法衣。沒特伽羅",
    "T38n1772_001:0284a04": "曰。佛在無熱惱池。命我召爾。舍利子曰。且止",
    "T38n1772_001:0284a05": "待我補竟。與子同行。沒特伽羅曰。若不速行。",
    "T38n1772_001:0284a06": "欲運神力舉爾石室至大會所。舍利子乃解",
    "T38n1772_001:0284a07": "帶置地曰。若舉此帶而得動者。我身或動。時",
    "T38n1772_001:0284a08": "沒特伽羅運大神通舉帶不動。地為之震。因",
    "T38n1772_001:0284a09": "以神足還詣佛所。見舍利子已在會坐。沒特",
    "T38n1772_001:0284a10": "伽羅俛而難曰。今乃以知神通之力不如智",
    "T38n1772_001:0284a11": "慧之力矣。今標其輩云二百五十人俱。",
    "T38n1772_001:0284a12": "[0284a12] 尊者舍利弗與其眷屬二百五十人俱。[0284a12] 贊",
    "T38n1772_001:0284a13": "曰。第四智慧內德眾也。梵云設利弗呾羅。",
    "T38n1772_001:0284a14": "設利此云春&#x9E0E;亦云鶖鳥。弗呾羅云子。今訛",
    "T38n1772_001:0284a15": "略故云舍利弗。母未懷子前言詞訥鈍。每共",
    "T38n1772_001:0284a16": "弟摩訶俱絺羅論議。常不如弟。懷子以去辨",
    "T38n1772_001:0284a17": "捷難酬。捔論恒勝。以母多辨號曰春&#x9E0E;。春&#x9E0E;",
    "T38n1772_001:0284a18": "即今百舌鳥也。是彼所生故復稱子。亦云鶖",
    "T38n1772_001:0284a19": "子也。尊者大婆羅門種。其父高才博識深鑒",
    "T38n1772_001:0284a20": "精微。凡厥典籍莫不究習。其妻感夢具告夫",
    "T38n1772_001:0284a21": "曰。吾昨宵寐夢感。異人身被鎧甲手執金剛。",
    "T38n1772_001:0284a22": "摧破諸山退立一山之下。不知何所表。夫曰。",
    "T38n1772_001:0284a23": "夢甚善。汝當生男。達學貫世摧諸論師破其",
    "T38n1772_001:0284a24": "宗致。唯不如一人為作弟子。果而有娠。母忽",
    "T38n1772_001:0284a25": "聰明高論劇談。言無屈滯。尊者年始八歲名",
    "T38n1772_001:0284a26": "擅四方。其性淳質其心慈悲。朽壞結縛成就",
    "T38n1772_001:0284a27": "智慧。與沒特伽羅子少而為相友。深厭塵俗",
    "T38n1772_001:0284a28": "未有所歸。於是與沒特伽羅子於珊闍耶外",
    "T38n1772_001:0284a29": "道所正修習焉。乃相謂曰。斯非究竟之理。未",
    "T38n1772_001:0284b01": "能窮苦際也。各求明導。先&#x751E;甘露必同其味。",
    "T38n1772_001:0284b02": "時大阿羅漢馬勝執持應器入城乞食。舍利子",
    "T38n1772_001:0284b03": "見其威儀閑雅即而問曰。汝師是誰。曰釋種",
    "T38n1772_001:0284b04": "太子厭世出家成於正覺。是我師也。舍利子",
    "T38n1772_001:0284b05": "曰。所說何法可得聞乎。曰我初受教未達深",
    "T38n1772_001:0284b06": "義。舍利子曰。願說所聞。馬勝乃隨宜演說。舍",
    "T38n1772_001:0284b07": "利弗聞已即證初果。遂與其徒一百人。亦云",
    "T38n1772_001:0284b08": "二百五十人。往詣佛所。世尊遙見指告眾曰。",
    "T38n1772_001:0284b09": "我弟子中智慧第一彼來者是。至已頂禮願",
    "T38n1772_001:0284b10": "從佛法。世尊告曰。善來苾芻。聞是語時戒品",
    "T38n1772_001:0284b11": "具足。過半月後復聞佛為長爪梵志說法聞",
    "T38n1772_001:0284b12": "餘論而咸悟。遂證阿羅漢果。後阿難承佛告",
    "T38n1772_001:0284b13": "滅期。展轉相語各懷悲感。舍利子深增戀仰。",
    "T38n1772_001:0284b14": "不忍見佛入般涅槃。遂請世尊先入寂滅。世",
    "T38n1772_001:0284b15": "尊告曰。宜知是時。告謝門人亦至本生里。侍",
    "T38n1772_001:0284b16": "者沙彌遍告城邑。未生怨王及彼國人莫不",
    "T38n1772_001:0284b17": "風馳。皆悉雲會。舍利子廣為說法。聞已而",
    "T38n1772_001:0284b18": "去於後夜分正意繫心入滅盡定。起已而寂",
    "T38n1772_001:0284b19": "滅焉。",
    "T38n1772_001:0284b20": "[0284b20] 摩訶婆闍婆提比丘尼與其眷屬千比丘尼俱。",
    "T38n1772_001:0284b21": "[0284b21] 贊曰。第二苾芻尼眾也。梵云摩訶&#x9262;剌闍",
    "T38n1772_001:0284b22": "&#x9262;底。摩訶云大。&#x9262;剌闍云生。&#x9262;底云主。即大",
    "T38n1772_001:0284b23": "生主。舊云婆闍婆提。此云大愛道。皆訛謬也。",
    "T38n1772_001:0284b24": "佛母摩訶摩耶夫人此云大術。早為遷壽。生",
    "T38n1772_001:0284b25": "主是佛小母。故稱為姨母。為育養世尊因證",
    "T38n1772_001:0284b26": "正覺。佛之所化三乘聖人名曰大生。或大者",
    "T38n1772_001:0284b27": "眾義。一切眾生皆為佛子。姨為佛母。大生賀",
    "T38n1772_001:0284b28": "賚故言大生主。佛許出家事如律說。梵云苾",
    "T38n1772_001:0284b29": "芻此具五義。一曰怖魔。二云乞士。三云淨持",
    "T38n1772_001:0284c01": "戒。四云淨命。五云破惡。尼者女聲。女有五德",
    "T38n1772_001:0284c02": "名苾芻尼。言比丘尼者音訛略也。與其眷屬",
    "T38n1772_001:0284c03": "一千人夜矚神光俱來佛所。",
    "T38n1772_001:0284c04": "[0284c04] 須達長者與三千優婆塞俱。[0284c04] 贊曰。第三近",
    "T38n1772_001:0284c05": "事男眾也。梵云鄔婆索迦。鄔婆近也。迦事也。",
    "T38n1772_001:0284c06": "索男聲也。於男聲中以呼之即近事男。舊云",
    "T38n1772_001:0284c07": "伊[卄/補]塞優婆塞。優婆塞云清信男。皆訛謬也。",
    "T38n1772_001:0284c08": "戒德俱圓。皆堪能親近承事苾芻大阿羅漢。",
    "T38n1772_001:0284c09": "故善施耆尊稱為長者。靈光既照亦來佛所。",
    "T38n1772_001:0284c10": "[0284c10] 毘舍佉母與二千優婆夷俱。[0284c10] 贊曰。第四近",
    "T38n1772_001:0284c11": "事女眾也。梵云毘舍佉。此云黑鹿。因兒得稱",
    "T38n1772_001:0284c12": "名毘舍佉母。鄔婆斯迦云近事女。斯女聲也。",
    "T38n1772_001:0284c13": "業行清潔皆能親近苾芻尼眾大阿羅漢尼",
    "T38n1772_001:0284c14": "故。鹿子因緣如經廣說。",
    "T38n1772_001:0284c15": "[0284c15] 復有菩薩名跋陀婆羅與其眷屬十六菩薩俱。",
    "T38n1772_001:0284c16": "[0284c16] 贊曰。自下二眾也。梵云菩提薩埵。此略云",
    "T38n1772_001:0284c17": "菩薩。菩提覺義。智所求果。薩埵有情義。悲所",
    "T38n1772_001:0284c18": "度生。依弘誓語故名菩薩。又求三菩提之有",
    "T38n1772_001:0284c19": "情者故名菩薩。或薩埵者勇健義。不憚處時",
    "T38n1772_001:0284c20": "求大菩提。有志有能故名菩薩。又菩提即般",
    "T38n1772_001:0284c21": "若。薩埵謂方便。如是二法能利能樂一切有",
    "T38n1772_001:0284c22": "情故名菩薩。摩訶大也。薩埵如前。今此菩薩",
    "T38n1772_001:0284c23": "位居十地。為簡於小故言大薩埵。梵云跋陀",
    "T38n1772_001:0284c24": "婆羅。跋陀者賢義。婆羅者護義。此云賢護菩",
    "T38n1772_001:0284c25": "薩。具大賢德護念眾生弘護佛法故名賢護。",
    "T38n1772_001:0284c26": "與其徒十六菩薩俱。",
    "T38n1772_001:0284c27": "[0284c27] 文殊師利法王子與其眷屬五百菩薩俱。[0284c27] 贊",
    "T38n1772_001:0284c28": "曰。梵云曼殊室利。此云妙吉祥。文殊師利音",
    "T38n1772_001:0284c29": "訛也。鴦掘摩羅經言。是北方常喜世界歡喜",
    "T38n1772_001:0285a01": "藏摩尼寶積佛。諸有聞名敬禮歸命種種事",
    "T38n1772_001:0285a02": "業菩薩皆能為作吉祥。神用無比名妙吉祥。",
    "T38n1772_001:0285a03": "法王子者久應證覺跡履因位。紹繼灌頂佛",
    "T38n1772_001:0285a04": "之太子。由此獨標法王子稱。亦與其眷屬五",
    "T38n1772_001:0285a05": "百菩薩俱。此二因緣如經所說。前大智眾此",
    "T38n1772_001:0285a06": "大悲眾。前今聖眾此先聖眾。前十地眾此紹",
    "T38n1772_001:0285a07": "位眾。故名二眾。法花論云。跋陀波羅等十六",
    "T38n1772_001:0285a08": "人威儀不定具種種行。故此別標。何故先列",
    "T38n1772_001:0285a09": "聲聞後彰菩薩。聲聞等類形像同佛。出家威",
    "T38n1772_001:0285a10": "儀常親近佛。令諸菩薩於聲聞眾生恭敬。故",
    "T38n1772_001:0285a11": "捨憍慢故。",
    "T38n1772_001:0285a12": "[0285a12] 天龍夜叉乾達婆等一切大眾&#x89A9;佛光明皆來",
    "T38n1772_001:0285a13": "集會。[0285a13] 贊曰。第三八部眾也。八部者。一天。二",
    "T38n1772_001:0285a14": "龍。三藥叉舊云夜叉。四犍達縛舊云乾闥婆。",
    "T38n1772_001:0285a15": "五阿素落舊云阿修羅。六揭路荼舊云迦樓",
    "T38n1772_001:0285a16": "羅。七緊捺路舊云緊那羅。八莫呼路伽舊云",
    "T38n1772_001:0285a17": "摩&#x777A;羅伽。藥叉者此云勇健或云暴惡。飛行",
    "T38n1772_001:0285a18": "空中食噉生類。亦攝地行諸羅剎婆。羅剎婆",
    "T38n1772_001:0285a19": "者此云可畏。犍達縛者此云尋香行。諸作樂",
    "T38n1772_001:0285a20": "神中有此等輩。由此西方呼諸散樂名犍達",
    "T38n1772_001:0285a21": "縛。不作生業尋食香氣作樂乞求。阿素洛者",
    "T38n1772_001:0285a22": "此云非天。阿之言非。素洛云天。提婆之異名",
    "T38n1772_001:0285a23": "也。多行諂詐無彼天行故云非天。揭路荼者",
    "T38n1772_001:0285a24": "妙翅鳥也。翅羽嚴麗雜色莊挍特異眾禽。禽",
    "T38n1772_001:0285a25": "中最大。舊云金翅鳥。一切飛禽皆此所攝。緊",
    "T38n1772_001:0285a26": "捺洛者此云歌神。莫呼洛伽此云大腹田父。",
    "T38n1772_001:0285a27": "蝦&#x87C7;蟒蛇等類皆此所攝。此中且舉彼類之",
    "T38n1772_001:0285a28": "首。其中一一各有無量形容異類。如是等輩",
    "T38n1772_001:0285a29": "一切大眾&#x89A9;佛光明皆來集會。由佛智悲廣",
    "T38n1772_001:0285b01": "為引化。有靈之類皆悉奔波。希法雨以潤萌",
    "T38n1772_001:0285b02": "牙。冀智藥而除眾苦。如歸慈父若趣醫王。但",
    "T38n1772_001:0285b03": "由平等慈非恩沾動植故也。",
    "T38n1772_001:0285b04": "[0285b04] 爾時世尊出廣長舌相放千光明。[0285b04] 贊曰。上",
    "T38n1772_001:0285b05": "明說經通所因。下明說經別所緣。於中有五。",
    "T38n1772_001:0285b06": "一出舌放光。二有多化佛。三化佛說法。四釋",
    "T38n1772_001:0285b07": "迦自陳。五彌勒領悟。此即初也。將說深經先",
    "T38n1772_001:0285b08": "出舌者。明授彌勒記濟度有緣不妄語也。三",
    "T38n1772_001:0285b09": "十二相中舌廣博相。凡時舌相但覆面輪至髮",
    "T38n1772_001:0285b10": "等際。若作神通或覆大千。或更無量。智度論",
    "T38n1772_001:0285b11": "說。佛與阿難從舍衛國向婆羅門城。時婆羅",
    "T38n1772_001:0285b12": "門城主信屬外道。聞佛欲來即立制限。若與",
    "T38n1772_001:0285b13": "佛食共佛語者。當罰金錢滿五百文。後佛來",
    "T38n1772_001:0285b14": "到入城。乞食人皆閉門。佛與阿難空&#x9262;而出。",
    "T38n1772_001:0285b15": "見一老婢持破瓦器盛臭[米*番][米*定]出門棄之。見",
    "T38n1772_001:0285b16": "佛相好空&#x9262;而來心念欲施。佛知其意申&#x9262;。",
    "T38n1772_001:0285b17": "從乞所棄[米*番][米*定]。老婢淨心持表施佛。佛受施",
    "T38n1772_001:0285b18": "已語阿難言。此婢因施十五劫中天上人間",
    "T38n1772_001:0285b19": "受福快樂不墮惡道。後得男身出家學道成",
    "T38n1772_001:0285b20": "辟支佛。當時佛邊有一婆羅門。聞佛此語即",
    "T38n1772_001:0285b21": "語佛言。汝是淨飯王之太子。何故為食而作",
    "T38n1772_001:0285b22": "妄語。時佛出舌遍覆面輪上至髮際。而語之",
    "T38n1772_001:0285b23": "言。汝頗見有如此舌人而作妄語。婆羅門言。",
    "T38n1772_001:0285b24": "若舌覆鼻尚不妄語。何況覆面上至髮際。即",
    "T38n1772_001:0285b25": "生信心而白佛言。我今不解少施報多。佛即",
    "T38n1772_001:0285b26": "告言。汝頗曾見希有事不。婆羅門言。我曾行",
    "T38n1772_001:0285b27": "見尼拘陀樹。其蔭遍覆五百乘車。佛即問言。",
    "T38n1772_001:0285b28": "樹種大小。彼即答言。大如芥子三分之一。佛",
    "T38n1772_001:0285b29": "復語言。誰當信汝。婆羅門言。實爾世尊我眼",
    "T38n1772_001:0285c01": "見之非虛妄也。佛即語言。我見此女淨心施",
    "T38n1772_001:0285c02": "佛得大果報。亦如此樹因少報多。時婆羅門",
    "T38n1772_001:0285c03": "心開意解。向佛懺悔。佛為說法得須陀洹果。",
    "T38n1772_001:0285c04": "即時舉手大聲唱言。一切眾人甘露門開。如",
    "T38n1772_001:0285c05": "何不出。諸人聞已皆送五百金錢與王請佛",
    "T38n1772_001:0285c06": "供養。即破制限。王與群臣亦歸依佛。佛為說",
    "T38n1772_001:0285c07": "法悉獲道果。故今出舌顯授當記眾生修行",
    "T38n1772_001:0285c08": "願至彼所定得往生。表不妄語故。般若論解。",
    "T38n1772_001:0285c09": "不妄語者云於授記曾不妄語。放千光者表",
    "T38n1772_001:0285c10": "小千界。各有化佛破諸眾生愚癡暗故。",
    "T38n1772_001:0285c11": "[0285c11] 一一光明各有千色一一色中有無量佛。[0285c11] 贊",
    "T38n1772_001:0285c12": "曰。第二有多化佛各有千色者表中千界。各",
    "T38n1772_001:0285c13": "有千化佛。一一色中有無量化佛者表大千",
    "T38n1772_001:0285c14": "界。當來同有百億彌勒一時生故。",
    "T38n1772_001:0285c15": "[0285c15] 是諸化佛異口同音皆說清淨諸大菩薩甚深",
    "T38n1772_001:0285c16": "不可思議。[0285c16] 贊曰。第三化佛說法於中有二。",
    "T38n1772_001:0285c17": "初總後別。此初也。身別故異口。語等故同音。",
    "T38n1772_001:0285c18": "清淨諸大菩薩者。謂第十地因已圓滿障亦",
    "T38n1772_001:0285c19": "微細名為清淨。或八地已上一切煩惱皆不",
    "T38n1772_001:0285c20": "行故名為清淨。或初地已上證性淨理能伏",
    "T38n1772_001:0285c21": "諸惑令總不行名為清淨。此三解中初解圓",
    "T38n1772_001:0285c22": "得。次解任運相續而得。後解分證。一切無違。",
    "T38n1772_001:0285c23": "甚深者微妙義。不可思議超分別心言說道",
    "T38n1772_001:0285c24": "故。梵云陀羅尼此云總持。念慧二能總含眾",
    "T38n1772_001:0285c25": "德以為體性。識達簡擇明記不妄。能以少略",
    "T38n1772_001:0285c26": "含多廣故名為總持。法者教也。說彼法故也。",
    "T38n1772_001:0285c27": "[0285c27] 所謂阿難陀目佉陀羅尼空慧陀羅尼無門陀",
    "T38n1772_001:0285c28": "羅尼大解脫無相陀羅尼。[0285c28] 贊曰。此下別列",
    "T38n1772_001:0285c29": "也。此四別者。一喜有。二解空。三於因無礙",
    "T38n1772_001:0286a01": "性。四於果大解脫。解脫即無相。或第三謂四",
    "T38n1772_001:0286a02": "無礙解。外化辨才。第四謂諸福慧內德解脫。",
    "T38n1772_001:0286a03": "或八地任運得初二。九地得第三。十地得第",
    "T38n1772_001:0286a04": "四。或四總持。一法。二義。三能得菩薩無生法",
    "T38n1772_001:0286a05": "忍。四諸明&#x546A;。如次配之。教法名有。所詮義名",
    "T38n1772_001:0286a06": "空。無生法忍名無礙性。得此忍已於一切",
    "T38n1772_001:0286a07": "法無礙達故諸&#x546A;名為大解脫。無相能解脫",
    "T38n1772_001:0286a08": "障縛不可分別名無相故。如幽贊中略已顯",
    "T38n1772_001:0286a09": "示。",
    "T38n1772_001:0286a10": "[0286a10] 爾時世尊以一音聲說百億陀羅尼門。[0286a10] 贊",
    "T38n1772_001:0286a11": "曰。第四釋迦自陳。欲明所記不虛故今化佛",
    "T38n1772_001:0286a12": "同說。如說法花。能寂自陳猶恐他惑。多寶塔",
    "T38n1772_001:0286a13": "涌為證方明。今亦如是。非但我言。化佛同唱。",
    "T38n1772_001:0286a14": "欲令彌勒深悟解。故佛以法義二持廣宣教",
    "T38n1772_001:0286a15": "理。故以一音演其百億。以略含廣名總持也。",
    "T38n1772_001:0286a16": "[0286a16] 說此陀羅尼已爾時會中有一菩薩名曰彌勒",
    "T38n1772_001:0286a17": "聞佛所說應時即得百億陀羅尼門。[0286a17] 贊曰。",
    "T38n1772_001:0286a18": "第五彌勒領悟也。於中有二。一明領悟二明",
    "T38n1772_001:0286a19": "請記。此初也。因行久圓果今示證。微假資習",
    "T38n1772_001:0286a20": "多有所成。釋迦一音纔宣。百億彌勒領悟萬",
    "T38n1772_001:0286a21": "倍解生。由此應時即得百萬億也。",
    "T38n1772_001:0286a22": "[0286a22] 即從座起整衣服叉手合掌住立佛前。[0286a22] 贊",
    "T38n1772_001:0286a23": "曰。此明請記。坐中證悟遂起整衣。申虔敬之",
    "T38n1772_001:0286a24": "儀。展請記之軌。從坐起者。表有所得從生死",
    "T38n1772_001:0286a25": "起。言衣服者。表四儀圓備七支無缺戒德滿",
    "T38n1772_001:0286a26": "故。叉手合掌者。表心與境冥理與神會空智",
    "T38n1772_001:0286a27": "有智照冥真俗智德圓也。住立佛前者。表結",
    "T38n1772_001:0286a28": "使俱已斷德圓備。或住而不動。表證三昧心",
    "T38n1772_001:0286a29": "不動搖定德成也。或示將有往生相故。所以",
    "T38n1772_001:0286b01": "起立。此意總顯已出生死三學久成唯希為",
    "T38n1772_001:0286b02": "記當生當覺。唯此軌儀唯有身業。事不虛設。",
    "T38n1772_001:0286b03": "故各有表。威儀進止皆法輪故。"
}