{
    "X22n0431_001:0884c03": " 彌陀略註序",
    "X22n0431_001:0884c05": "即一念而成佛念。依一佛而見諸佛。非念佛之為理",
    "X22n0431_001:0884c06": "門。其孰能勝於此。舉一名而具萬德。得一持而統百",
    "X22n0431_001:0884c07": "行。非持名之為行道。其孰能超於此。在一方而覩六",
    "X22n0431_001:0884c08": "方。受一說而領眾說。非彌陀之為教典。其孰能玅於",
    "X22n0431_001:0884c09": "此。聞一言而入不退。信一事而證菩提。非釋迦之為",
    "X22n0431_001:0884c10": "果辯。其孰能臻於此。故我世尊。自寂場以至雙林。唯",
    "X22n0431_001:0884c11": "談一佛乘教。始華嚴而終法華。盛闡念佛法門。王城",
    "X22n0431_001:0884c12": "對韋提希也。是心是佛。是心作佛。諸佛身入生心時。",
    "X22n0431_001:0884c13": "佛身即眾生之心相。眾生心想佛身時。生心即諸佛",
    "X22n0431_001:0884c14": "之身光。祇園告舍利弗也。持名以一心一意為趣。往",
    "X22n0431_001:0884c15": "生以三慧三福為宗。依報以行願德性為體。正報以",
    "X22n0431_001:0884c16": "菩提功果為尊。既以自性為彌陀。還以唯心為淨土。",
    "X22n0431_001:0884c17": "心穢惡也。即苦娑婆。心淨善也。即樂安養。心邪迷也。",
    "X22n0431_001:0884c18": "即名眾生。心正覺也。即稱諸佛。寶鈴教網。覆七菩提",
    "X22n0431_001:0884c19": "之樹。金剛戒繩。間八正道之階。種智蓮開于德水。實",
    "X22n0431_001:0884c20": "相閣逈于性空。法樂奏第一義天。覺花雨實際理地。",
    "X22n0431_001:0884c21": "六位鳥暢演五根。三意生行供萬佛。禪悅飫乎慧命。",
    "X22n0431_001:0884c22": "忍衣披乎法身。化道主光光相然。十劫不離於當念。",
    "X22n0431_001:0884c23": "補處聖生生不退。果海還徹於因源。七日一復于一",
    "X22n0431_001:0884c24": "心。三輩九升于九品。此心此理元同。本佛他佛交讚。",
    "X22n0431_001:0885a01": "當信是經義。不可思議。應知說法者。希有甚難。以是",
    "X22n0431_001:0885a02": "雲棲作疏鈔也。體佛體經。順機順理。言言契乎本性。",
    "X22n0431_001:0885a03": "法法歸乎自心。心王為師。心數為弟。真諦即聲聞。俗",
    "X22n0431_001:0885a04": "諦即菩薩。始覺冥乎本覺。是我佛讚彌陀。本覺冥乎",
    "X22n0431_001:0885a05": "始覺。是諸佛讚釋迦。究竟覺滿。名曰佛說經已。周徧",
    "X22n0431_001:0885a06": "無住。謂之作禮而去。如是疏經。隨所在以開明。若此",
    "X22n0431_001:0885a07": "釋義。悉有文而龜鑑。廬山七祖以來。弘揚淨土一門。",
    "X22n0431_001:0885a08": "未有踰於斯作者也。秉此教修。無行不該。依此理證。",
    "X22n0431_001:0885a09": "無果不徹。(續法)叨沐良深。分燈酬報。隨文摘錄。題名",
    "X22n0431_001:0885a10": "略註。俾奕世弘傳。塵方廣演。從小學以究大學。將後",
    "X22n0431_001:0885a11": "進而證先進。念佛三昧者。念佛念心。淨業一行者。淨",
    "X22n0431_001:0885a12": "性淨土。已發願。今發願。願得不退心而入不退地。若",
    "X22n0431_001:0885a13": "今生。若當生。生見無量壽而成無量光。四色華馥于",
    "X22n0431_001:0885a14": "蓮池。七樹果馨于燄網。普化含靈。齊遊樂國。以此實",
    "X22n0431_001:0885a15": "語心。首表而出之。",
    "X22n0431_001:0885a16": "康熙庚辰年清和月佛降誕辰",
    "X22n0431_001:0885a17": "浙杭慈雲六十行人續法題于龍岡崇壽丈室",
    "X22n0431_001:0885b06": "佛說阿彌陀經略註",
    "X22n0431_001:0885b08": "清　浙水慈雲寺灌頂沙門續法錄註",
    "X22n0431_001:0885b09": "鳳嶺報國寺暎壁沙門嚴光校閱",
    "X22n0431_001:0885b10": "註此一經。開為十門。",
    "X22n0431_001:0885b11": "△一教起所因有總。有別。總者。如來唯為一大事",
    "X22n0431_001:0885b12": "因緣。出現於世。唯欲眾生。開示悟入佛之知見。今",
    "X22n0431_001:0885b13": "經直指眾生。以念佛心。入佛知見。別者。有十。一激",
    "X22n0431_001:0885b14": "揚凡夫。起欣厭故。二誡勸二乘。修淨土故。三引進",
    "X22n0431_001:0885b15": "大乘。成佛道故。四普攝三輩。盡得度故。五勉策八",
    "X22n0431_001:0885b16": "難。超入聖故。六獨憫末法。作津梁故。七特出諸門",
    "X22n0431_001:0885b17": "一方便故。八直指眾生但念佛故。九轉明持名。徑",
    "X22n0431_001:0885b18": "中徑故。十巧示願行。得往生故。",
    "X22n0431_001:0885b19": "△二藏乘分攝藏有二。一三藏。經律論也。經藏所",
    "X22n0431_001:0885b20": "攝。二二藏。聲聞菩薩也。菩薩藏攝。乘亦二。一三乘。",
    "X22n0431_001:0885b21": "小。中。大也。大乘所攝。二四乘。聲聞。辟支。菩薩。佛也。",
    "X22n0431_001:0885b22": "佛乘所攝。分十二。長行。重頌。授記。孤起。自說。因緣。",
    "X22n0431_001:0885b23": "譬喻。本事。本生。方廣。未有。論議也。長行。自說。二分",
    "X22n0431_001:0885b24": "所攝。",
    "X22n0431_001:0885c01": "△三時會前後先別時。開三。一日出先照時。二日",
    "X22n0431_001:0885c02": "昇轉照時。復有三。謂初轉。中轉。後轉時也。三日沒",
    "X22n0431_001:0885c03": "還照時。今此經者。轉照時內。第二中轉時也。次。通",
    "X22n0431_001:0885c04": "時。開十。一唯約一念時。二盡該一化時。三徧周三",
    "X22n0431_001:0885c05": "際時。四攝同類劫時。五收異類劫時。六以念攝劫",
    "X22n0431_001:0885c06": "時。七劫念重收時。八異類界劫時。九彼此攝入時。",
    "X22n0431_001:0885c07": "十以本收末時。今此經者。前至華嚴。普賢願王。引",
    "X22n0431_001:0885c08": "歸樂土。後至法華。藥王本事。接見彌陀。餘九時中。",
    "X22n0431_001:0885c09": "念佛法門。熾然說。無間歇也。後明會。有五。一華嚴",
    "X22n0431_001:0885c10": "梵網會。二提胃阿含會。三深密方廣會。四妙智般",
    "X22n0431_001:0885c11": "若會。五法華涅槃會。此當方廣會時說也。",
    "X22n0431_001:0885c12": "△四教義分齊教分二。先化法教。開五。一小教。二",
    "X22n0431_001:0885c13": "始教。三終教。四頓教。五圓教。今圓教攝。一佛乘故。",
    "X22n0431_001:0885c14": "諸佛讚故。不可思議功德經故。念一佛名。普見佛",
    "X22n0431_001:0885c15": "故。兼屬頓終。是心是佛故。一念速證故。頓也。是心",
    "X22n0431_001:0885c16": "作佛故。終得成佛故。終也。次化儀教。開十。一本末",
    "X22n0431_001:0885c17": "差別門。二依本起末門。三攝末歸本門。四本末無",
    "X22n0431_001:0885c18": "礙門。五隨機不定門。六顯密同時門。七一時頓演",
    "X22n0431_001:0885c19": "門。八寂寞無言門。九該通三際門。十重重無盡門。",
    "X22n0431_001:0885c20": "此當第一差別門中本法所攝。始終唯為一佛乘",
    "X22n0431_001:0885c21": "機。說念佛法圓頓教故。兼通後二。三世塵方。無盡",
    "X22n0431_001:0885c22": "說故。義亦二。一念佛有四。一持名。二觀像。三觀想。",
    "X22n0431_001:0885c23": "四實相。清凉開五。一稱名往生念佛門。二觀像滅",
    "X22n0431_001:0885c24": "罪念佛門。三攝境唯心念佛門。四心境無礙念佛",
    "X22n0431_001:0886a01": "門。五緣起圓通念佛門。初。二事法界觀。實相唯心。",
    "X22n0431_001:0886a02": "理法界觀觀想。心境無礙。理事無礙觀。五緣起門。",
    "X22n0431_001:0886a03": "事事無礙觀也。今明持名。亦開五門。一執持名號",
    "X22n0431_001:0886a04": "念佛門。心外有佛名相。小教。事法界觀。二攝名歸",
    "X22n0431_001:0886a05": "心念佛門。佛名唯心所現。始教。理法界觀。三心名",
    "X22n0431_001:0886a06": "雙融念佛門。即心即佛。終教。四心名俱泯念佛門。",
    "X22n0431_001:0886a07": "非心非佛。頓教。理事無礙觀也。五重重無盡念佛",
    "X22n0431_001:0886a08": "門一念心。一佛名。徧含法界。緣起無盡。圓教。事事",
    "X22n0431_001:0886a09": "無礙觀也。則此念佛一行三昧。五教俱該。徹四法",
    "X22n0431_001:0886a10": "界。義理深廣。葢可知矣。",
    "X22n0431_001:0886a11": "△五所被階品先料揀。具聞思修三慧。備信願行",
    "X22n0431_001:0886a12": "三資糧者。皆名機宜。反是皆非根器。又是器中。三",
    "X22n0431_001:0886a13": "輩九品。各各分之。輩品無量。次。總收。不論疑信毀",
    "X22n0431_001:0886a14": "讚。但聞知彼佛名。必生彼國。並成佛道。涅槃云。一",
    "X22n0431_001:0886a15": "切眾生。皆有佛性。有佛性者。皆當作佛。大本云。地",
    "X22n0431_001:0886a16": "獄鬼畜生。亦生我剎中。則愛憎順逆。咸佛機緣也。",
    "X22n0431_001:0886a17": "△六教體淺深分四。一隨相門。又二。一謂聲名句",
    "X22n0431_001:0886a18": "文。二謂所詮義理。文義皆屬相故。二唯識門。此文",
    "X22n0431_001:0886a19": "此義。皆識所變。三歸性門。前以所變萬境。攝歸能",
    "X22n0431_001:0886a20": "變八識。今以所現八識。復歸能現一性。四無礙門。",
    "X22n0431_001:0886a21": "心境理事。本自交徹。境事。隨相。心者。唯識。理者。歸",
    "X22n0431_001:0886a22": "性。互融攝故。",
    "X22n0431_001:0886a23": "△七宗趣通局通有六宗。一隨相法執宗。阿含經。",
    "X22n0431_001:0886a24": "俱舍論。小乘宗也。二唯識法相宗。深密經瑜伽論。",
    "X22n0431_001:0886b01": "大乘相宗也。三真空無相宗。妙智經。智度論。大乘",
    "X22n0431_001:0886b02": "空宗也。四藏心緣起宗。勝鬘經。寶性論。大乘法性",
    "X22n0431_001:0886b03": "宗也。五真性寂滅宗。楞伽經。真如論。大乘無性宗",
    "X22n0431_001:0886b04": "也。六法界圓融宗。華嚴經。十地論。一乘法界宗也。",
    "X22n0431_001:0886b05": "德雲念佛。普見法界一切諸佛。屬華嚴宗。勢至以",
    "X22n0431_001:0886b06": "念佛心。入無生忍。屬無性宗。法華聞藥王事。往安",
    "X22n0431_001:0886b07": "樂剎。屬法性宗。應如法思之。局明此經。復分總別。",
    "X22n0431_001:0886b08": "總以依正清淨。信願往生。得不退轉阿耨菩提以",
    "X22n0431_001:0886b09": "為宗趣。別成五對。一教義。以教言為宗。達義旨為",
    "X22n0431_001:0886b10": "趣。二事理。舉事相為宗。顯理性為趣。三境智。緣境",
    "X22n0431_001:0886b11": "界為宗。起觀智為趣。四行位。信願行為宗。九品位",
    "X22n0431_001:0886b12": "為趣。五因果。滿因功為宗。克果德為趣。",
    "X22n0431_001:0886b13": "△八部類差別部有二。一大本。二此經。類有三。一",
    "X22n0431_001:0886b14": "十六觀經。二鼓音王經。三後出阿彌陀偈經。三非",
    "X22n0431_001:0886b15": "部非類。如華嚴。法華。楞嚴。楞伽。十住斷結。文殊般",
    "X22n0431_001:0886b16": "若。帶說淨土等。",
    "X22n0431_001:0886b17": "△九總釋名題開二。先經名。",
    "X22n0431_001:0886b18": "佛說阿彌陀經",
    "X22n0431_001:0886b19": "略科四。一能說佛。二正明說。三所說佛。四結說名。",
    "X22n0431_001:0886b20": "言此土釋迦佛。說彼土彌陀佛。依正莊嚴。信願往",
    "X22n0431_001:0886b21": "生之經也。詳釋者。梵語佛陀。此云覺者。自覺覺他。",
    "X22n0431_001:0886b22": "始本究竟故。華嚴明十佛。楞伽明四佛。心地觀明",
    "X22n0431_001:0886b23": "三佛。即本師釋迦牟尼佛也。說者。梵語鉢底婆。此",
    "X22n0431_001:0886b24": "云辯說。四辯宣演故。又悅也暢悅本懷故。說通五",
    "X22n0431_001:0886c01": "人。一佛。二菩薩。三天。四仙。五化人。今曰佛說。揀餘",
    "X22n0431_001:0886c02": "四也。梵語阿。此云無。梵語彌陀。此云量。謂佛功德。",
    "X22n0431_001:0886c03": "不可思量故。因中教義。理事。智境。斷證。行願。位階。",
    "X22n0431_001:0886c04": "因修。果報。體用。逆順。果上智願。名相。光明。壽命。眷",
    "X22n0431_001:0886c05": "屬。國土。神通。說法。應感。利益。皆無數量。平等覺經。",
    "X22n0431_001:0886c06": "翻為無量清淨。稱讚淨土經云。名無量壽。及無量",
    "X22n0431_001:0886c07": "光。且舉果位一二言也。萬佛名經。出十名。阿彌陀",
    "X22n0431_001:0886c08": "佛。阿彌幢佛。阿彌陀聲佛。阿彌稱佛。阿彌陀吼佛。",
    "X22n0431_001:0886c09": "阿彌積佛。阿彌陀勝佛。阿彌陀師子佛。阿彌陀住",
    "X22n0431_001:0886c10": "持佛。阿彌陀勝上佛。大本出十二名。無量光佛。無",
    "X22n0431_001:0886c11": "邊光佛。無礙光佛。無對光佛。炎王光佛。清淨光佛。",
    "X22n0431_001:0886c12": "歡喜光佛。智慧光佛。不斷光佛。難思光佛。無稱光",
    "X22n0431_001:0886c13": "佛。超日月光佛。十名。斷十使十惡十苦。十二名治",
    "X22n0431_001:0886c14": "十二時中六根六塵隨眠倒想。無量淨。體大也。法",
    "X22n0431_001:0886c15": "身佛。無始無終。無量壽。相大也。報身佛。有始無終。",
    "X22n0431_001:0886c16": "無量光。用大也。化身佛。有始有終。初即自性身。有",
    "X22n0431_001:0886c17": "大斷德。二空所顯。諸佛同等。二即受用身。有大智",
    "X22n0431_001:0886c18": "德。真常無漏。諸佛同意。三即變化身。有大恩德。定",
    "X22n0431_001:0886c19": "通變現。諸佛同事。梵語欲底修多羅。此云契經。欲",
    "X22n0431_001:0886c20": "底。契也。左契彌陀佛理。右契眾生根行。中契釋尊",
    "X22n0431_001:0886c21": "六佛果懷。修多羅。經也。佛地論。二義。一貫穿。貫所",
    "X22n0431_001:0886c22": "說理。二攝持。攝所化生。此方明四義。一常。古今不",
    "X22n0431_001:0886c23": "易也。二法。遠近同尊也。三徑。生佛徑路也。四典。聖",
    "X22n0431_001:0886c24": "賢典誥也。對辨開合。有四。一教義對。經。能詮教",
    "X22n0431_001:0887a01": "也。上五字。所詮義也。二境智對。佛說。智也。彌陀。境",
    "X22n0431_001:0887a02": "也。三體用對。阿者。言無。無生性體。彌陀。言量。無量",
    "X22n0431_001:0887a03": "相用。四人法。佛。人也。說。法也。",
    "X22n0431_001:0887a04": "四門分配。經。教也。阿彌陀。理也。說。行也。佛。果也。",
    "X22n0431_001:0887a05": "六離合釋。佛之說。依主釋。佛說即阿彌陀。持業釋。",
    "X22n0431_001:0887a06": "佛說阿彌陀有經。有財釋。彌陀經。非天親論。相違",
    "X22n0431_001:0887a07": "釋。娑婆釋迦佛。說隣邦安養彌陀佛。隣近釋。一佛",
    "X22n0431_001:0887a08": "說阿彌陀佛依正二報。帶數釋。諸經得名。單複",
    "X22n0431_001:0887a09": "不同。維摩經。單人也。涅槃經。單法也。寶積經。單喻",
    "X22n0431_001:0887a10": "也。佛報恩經。人法也。金剛般若經。法喻也。佛頂首",
    "X22n0431_001:0887a11": "楞嚴經。具足人法喻也。此經以單人為題。準六",
    "X22n0431_001:0887a12": "方佛。應名稱讚不可思議功德一切諸佛所護念",
    "X22n0431_001:0887a13": "經。今是什師改定。然有二義。一上八字。即是稱讚",
    "X22n0431_001:0887a14": "彌陀功德利樂法故。二下八字。六方諸佛。亦是護",
    "X22n0431_001:0887a15": "念念彌陀佛諸眾生故。則一總題之中。該羅無盡",
    "X22n0431_001:0887a16": "諸法門矣。△次譯人。",
    "X22n0431_001:0887a17": "姚秦三藏法師鳩摩羅什奉詔譯",
    "X22n0431_001:0887a18": "姚秦。標代。揀非周之嬴秦。南北朝之符秦也。三藏",
    "X22n0431_001:0887a19": "顯德。通經律論。稱曰三藏。弘範三界。名為法師。羅",
    "X22n0431_001:0887a20": "什。出名。具云鳩摩羅耆婆。此云童壽。童年有耆德",
    "X22n0431_001:0887a21": "故。什者。兼善華梵文字什故。奉譯。結成。奉秦詔旨。",
    "X22n0431_001:0887a22": "譯梵成華也。秦主姚興。迎師入關。乃集沙門肇叡",
    "X22n0431_001:0887a23": "等八百餘人。共翻經論三百九十餘卷。臨終化後。",
    "X22n0431_001:0887a24": "舌根儼然。七佛以來譯經師也。又唐三藏法師",
    "X22n0431_001:0887b01": "玄奘。貞觀三年。西域取經六百餘部。貞觀十九年",
    "X22n0431_001:0887b02": "還京。玉華臺內。譯此經名稱讚淨土佛攝受經。前",
    "X22n0431_001:0887b03": "後共翻經論一千三百二十卷。終見白蓮佛相而",
    "X22n0431_001:0887b04": "逝。面貌如生。時所宗尚。皆弘秦本。詳如雲棲疏鈔。",
    "X22n0431_001:0887b05": "△十別解文義於中開二。先解經文。彌天釋道安",
    "X22n0431_001:0887b06": "三分判經。一序分。序列六種以證信也。又二。初五",
    "X22n0431_001:0887b07": "種證。",
    "X22n0431_001:0887b08": "如是我聞。一時佛在舍衛國。祗樹給孤獨園。",
    "X22n0431_001:0887b09": "如者。真諦理。是者。俗諦事。如所說者。皆是真實。指",
    "X22n0431_001:0887b10": "法之詞。信成就也。我者。阿難自謂。假名我也。聞者。",
    "X22n0431_001:0887b11": "親耳面聞。非私淑於人。聞成就也。一時。猶言當時",
    "X22n0431_001:0887b12": "彼一時等。一者。師資會遇。說聽和合。時成就也。佛",
    "X22n0431_001:0887b13": "者。指釋迦佛。娑婆教主。作人天師。主成就也。梵語",
    "X22n0431_001:0887b14": "舍衛。此云豐德。財寶。塵境。聖賢。解脫。四德豐足故。",
    "X22n0431_001:0887b15": "匿王國名。不離當處。常住於中曰在。祗樹者。梵語",
    "X22n0431_001:0887b16": "祗陀。此云戰勝。謂祗陀太子所施樹林也。獨園者。",
    "X22n0431_001:0887b17": "梵語須達多。此云給孤獨。謂給孤長者所買園苑",
    "X22n0431_001:0887b18": "也。君尊臣卑。故先樹後園。此是佛僧居室。國令遠",
    "X22n0431_001:0887b19": "聞。園令近知。處成就也。△二三眾證三。一聲聞眾",
    "X22n0431_001:0887b20": "二。初標數歎德。",
    "X22n0431_001:0887b21": "與大比丘僧。千二百五十人俱。皆是大阿羅漢。眾所",
    "X22n0431_001:0887b22": "知識。",
    "X22n0431_001:0887b23": "先標數也。與。共義。相與也。大者。人天大供。愽學多",
    "X22n0431_001:0887b24": "聞。超勝凡外故。比丘。三義。乞士。破惡。怖魔也。僧伽。",
    "X22n0431_001:0887c01": "翻和合眾。一事和無諍。同行六法也。謂身和同住。",
    "X22n0431_001:0887c02": "口和同念。意和同悅。戒和同修。見和同解。利和同",
    "X22n0431_001:0887c03": "均。二理和無違。同證擇滅也。千二百五十者。三迦",
    "X22n0431_001:0887c04": "葉。徒眾共一千。目連舍利弟子。各有一百。耶舍長",
    "X22n0431_001:0887c05": "者。主伴共五十人。并陳如等五比丘。應言千二百",
    "X22n0431_001:0887c06": "五十五人也。俱。俱在同聽者。皆下。次歎德也。大",
    "X22n0431_001:0887c07": "者。揀餘初心有學小果故。阿羅漢。果號。對比丘因",
    "X22n0431_001:0887c08": "位名。亦三義。應供。殺賊。無生也。聞名重德曰知。覩",
    "X22n0431_001:0887c09": "形欽心曰識。△二列名例餘。",
    "X22n0431_001:0887c10": "長老舍利弗。摩訶目犍連。摩訶迦葉。摩訶迦旃延。摩",
    "X22n0431_001:0887c11": "訶俱絺羅。離婆多。周利槃陀伽。難陀。阿難陀。羅睺羅。",
    "X22n0431_001:0887c12": "憍梵波提。賓頭盧。頗羅墮。迦留陀夷。摩訶劫賓那。薄",
    "X22n0431_001:0887c13": "拘羅。阿[少/兔]樓馱。如是等。諸大弟子。",
    "X22n0431_001:0887c14": "先列名也。長老。德長臘老也。貫下十六尊宿。舍",
    "X22n0431_001:0887c15": "利。翻鶖鷺。弗。翻子。眼淨如鶖。連母為名。八歲登論",
    "X22n0431_001:0887c16": "師座。七日徧通佛法。智慧第一。摩訶。云大。目犍",
    "X22n0431_001:0887c17": "連。翻采菽氏。名拘律陀。樹名。此云無節。禱此樹神",
    "X22n0431_001:0887c18": "得生為名。降龍。制山。止車。燒堂。神通第一。摩訶",
    "X22n0431_001:0887c19": "迦葉。翻大龜氏。姓也。族長稱大。一云飲光。名畢鉢",
    "X22n0431_001:0887c20": "羅。亦樹名。金佛。然燈。身感金光。頭陀第一。迦旃。",
    "X22n0431_001:0887c21": "翻剪髮。姓也。延。胤也。彼種後胤耳。摩訶。大也。一宗",
    "X22n0431_001:0887c22": "之長也。有云大文飾。亦云扇繩。子繫母故。答外三",
    "X22n0431_001:0887c23": "世輪迴善惡因果。論議第一。摩訶俱絺羅。此云",
    "X22n0431_001:0887c24": "大膝。舍利弗舅。讀十八經。誓不剪爪。答問第一。",
    "X22n0431_001:0888a01": "離婆多。翻室宿。禱此星宿生故。鬼為填臂。悟得我",
    "X22n0431_001:0888a02": "空。音義云。此云所供養。無倒亂第一。周利槃陀",
    "X22n0431_001:0888a03": "伽。此云繼道。使誦掃帚。百日成果。調息第一。難",
    "X22n0431_001:0888a04": "陀。翻善歡喜。放牛難陀也。尊者住戒。能制五根。勿",
    "X22n0431_001:0888a05": "令放逸入於五欲。如牧牛人。執杖視之。不令縱逸",
    "X22n0431_001:0888a06": "犯人苗稼。從初慕道為名。攝心第一。阿難陀。云",
    "X22n0431_001:0888a07": "慶喜。釋尊成道日生。中外欣慶。亦云無染。隨佛入",
    "X22n0431_001:0888a08": "天龍宮。見諸美女寶物。心無染著故。多聞第一。",
    "X22n0431_001:0888a09": "羅睺羅。翻覆障。宿塞鼠穴。經六日夜。今報生苦。處",
    "X22n0431_001:0888a10": "胎六年。密行第一。憍梵波提。此云牛呞。宿輕沙",
    "X22n0431_001:0888a11": "門。今報虗哨。佛受馬麥。彼食天饌。受天供養第一。",
    "X22n0431_001:0888a12": "賓頭盧。云不動。名也。頗羅墮云利根。姓也。樹提",
    "X22n0431_001:0888a13": "長者。栴檀鉢置剎竿。神力取者即與。尊者取之。佛",
    "X22n0431_001:0888a14": "勅久住。應供第一。迦留陀夷。此云黑光。悉達未",
    "X22n0431_001:0888a15": "出家時師也。照破生死昏惱黑夜。破暗第一。摩",
    "X22n0431_001:0888a16": "訶劫賓那。此云黃髮。金頭仙之苗裔。亦云房宿。父",
    "X22n0431_001:0888a17": "母禱此星生。又與化佛寄宿陶房。聞法得道。毗沙",
    "X22n0431_001:0888a18": "門天。持葢隨後。知星宿第一。薄拘羅。翻善容。又",
    "X22n0431_001:0888a19": "重姓。由昔持不殺戒。施病僧菓。今感五不死報。母",
    "X22n0431_001:0888a20": "置熬盤。湯釜。河水。魚吞。刀割。一無所傷。兩姓供饍。",
    "X22n0431_001:0888a21": "年百六十。壽命第一。阿[少/兔]樓馱。此云無貧。又云",
    "X22n0431_001:0888a22": "如意。過去饑世。稷飯施辟支佛。九十一劫。受用無",
    "X22n0431_001:0888a23": "乏。初出家時。佛呵晝寢。七日不眠。失其雙目。佛教",
    "X22n0431_001:0888a24": "修習樂見照明金剛三昧。得天眼通。觀界如掌。天",
    "X22n0431_001:0888b01": "眼第一。如下。次例餘也。如是。結前。等者。該餘。學",
    "X22n0431_001:0888b02": "在師後曰弟。解從師生曰子。常隨不一曰諸。因多",
    "X22n0431_001:0888b03": "果勝曰大。△二菩薩眾。",
    "X22n0431_001:0888b04": "并諸菩薩摩訶薩。文殊師利法王子。阿逸多菩薩。乾",
    "X22n0431_001:0888b05": "陀訶提菩薩。常精進菩薩。與如是等諸大菩薩。",
    "X22n0431_001:0888b06": "并下。明類也。菩薩。翻覺有情。上求菩提覺道。下化",
    "X22n0431_001:0888b07": "薩埵有情也。摩訶薩。大菩薩也。願行廣大。智悲並",
    "X22n0431_001:0888b08": "運。真俗融通。權實無礙故。文下。列名也。文殊師",
    "X22n0431_001:0888b09": "利。此云妙德。妙吉。或云普首。敬首。諸佛之師也。菩",
    "X22n0431_001:0888b10": "薩上首。德推文殊。名法王子。大智第一。阿逸多。",
    "X22n0431_001:0888b11": "此云無能勝。名也。彌勒。此云慈氏。姓也。昔遇大慈",
    "X22n0431_001:0888b12": "如來。願同此號。又於然燈佛所。得成唯心識定。發",
    "X22n0431_001:0888b13": "願於刀兵劫。擁護眾生。慈心第一。乾陀訶提。云",
    "X22n0431_001:0888b14": "不休息。勇猛護法。行諸梵行歷恒沙劫。然後授記。",
    "X22n0431_001:0888b15": "智增上者。常精進。寶積云。化一眾生。經劫不捨。",
    "X22n0431_001:0888b16": "萬佛名經云。捨手足與人。入火坑求法。悲增上者。",
    "X22n0431_001:0888b17": "與下。結例也。數多億萬曰諸。揀餘權小曰大。△",
    "X22n0431_001:0888b18": "三人天眾。",
    "X22n0431_001:0888b19": "及釋提桓因等。無量諸天大眾俱。",
    "X22n0431_001:0888b20": "釋提桓因。翻能天主。迦葉佛時。發心修塔。三十二",
    "X22n0431_001:0888b21": "人佐之。今生三十三天。等者。舉一忉利。以該六欲",
    "X22n0431_001:0888b22": "天也。無量。通攝色空。及餘百億三界天也。大眾。總",
    "X22n0431_001:0888b23": "收會內八部四眾人也。又千二百。常隨眾。舍利弗。",
    "X22n0431_001:0888b24": "當機眾。文殊等。影響眾。釋提等。結緣眾。合名眾成",
    "X22n0431_001:0888c01": "就也。",
    "X22n0431_001:0888c02": "△二正宗分。一經開為四分。是念佛法門所宗之",
    "X22n0431_001:0888c03": "正義也。四分云何。一詳二報令信教分。二示七期",
    "X22n0431_001:0888c04": "令修行分。三引六佛令契理分。四彰三難令證果",
    "X22n0431_001:0888c05": "分。此倣清凉華嚴疏科。如是分文釋義。俾文字般",
    "X22n0431_001:0888c06": "若。起諸觀照。達乎實相也。初詳二報令信教分又。",
    "X22n0431_001:0888c07": "二。先總告。",
    "X22n0431_001:0888c08": "爾時佛告長老舍利弗。從是西方。過十萬億佛土。有",
    "X22n0431_001:0888c09": "世界名曰極樂。其土有佛。號阿彌陀。今現在說法。",
    "X22n0431_001:0888c10": "初二句。舉能說聽之人。爾時者。當彼淨土根機成",
    "X22n0431_001:0888c11": "熟時也。佛。能說主。舍利弗。能聞人。告者。悲願情深。",
    "X22n0431_001:0888c12": "不俟請故。稱長老者。智德先人。能信行故。從是",
    "X22n0431_001:0888c13": "下。明所說聽之法。有二。先依報法。是。指此界東土",
    "X22n0431_001:0888c14": "娑婆言。西。指西方彼界樂國言。以定苦樂。所當趨",
    "X22n0431_001:0888c15": "避也。過十萬億有者。華嚴云。一念瞋心起。百萬障",
    "X22n0431_001:0888c16": "門開。表超十界十使十惡十苦。即見唯心淨土。自",
    "X22n0431_001:0888c17": "性彌陀矣。世。三世。時也。界。十方。處也。極樂。梵語須",
    "X22n0431_001:0888c18": "摩提。亦云清泰安養。證涅槃四德。真常樂矣。其",
    "X22n0431_001:0888c19": "下。次正報法。土通淨化。劣勝受用。自性。法界。五種。",
    "X22n0431_001:0888c20": "佛亦如之。故阿彌陀。翻為無量。彼土化法主也。現。",
    "X22n0431_001:0888c21": "揀過未二際。法。指念佛法門。觀經云。汝等心想佛",
    "X22n0431_001:0888c22": "時。是心即是三十二相。八十隨形好。是心作佛。是",
    "X22n0431_001:0888c23": "心是佛。諸佛正徧知海。從心想生。是故應當一心",
    "X22n0431_001:0888c24": "繫念。此實淨業之宗歸也。果成菩提四智。彌陀現",
    "X22n0431_001:0889a01": "說法矣。△次別說二。初依報。又二。一極樂名稱。",
    "X22n0431_001:0889a02": "舍利弗。彼土何故名為極樂。其國眾生。無有眾苦。但",
    "X22n0431_001:0889a03": "受諸樂。故名極樂。",
    "X22n0431_001:0889a04": "何故。徵也。其下。釋也。逼惱曰苦。三五曰眾。適悅曰",
    "X22n0431_001:0889a05": "樂。七八曰諸。彼國蓮花化生。一生不退之樂。則無",
    "X22n0431_001:0889a06": "分段變易二生死苦。(二樂。二苦)離欲清淨。則無受身苦",
    "X22n0431_001:0889a07": "苦。依正常然。則無樂謝壞苦。超過三界。則無遷流",
    "X22n0431_001:0889a08": "行苦。(三樂。三苦)九品托化。則無生居胎獄。寒暑不遷。則",
    "X22n0431_001:0889a09": "無老厭龍鍾。身離分段。則無病受疼痛。壽命無量。",
    "X22n0431_001:0889a10": "則無死悲分散。觀陰本空。則無五陰熾盛。(五樂。五苦)無",
    "X22n0431_001:0889a11": "眷屬累。則無親愛偏離。善人同會。則無冤憎偏遇。",
    "X22n0431_001:0889a12": "所欲自至。則無求願不得。(加前五。成八樂。八苦)楞嚴十苦者。",
    "X22n0431_001:0889a13": "即八苦後四種。加盲聾瘖瘂三途。彼國相好莊嚴。",
    "X22n0431_001:0889a14": "無惡道名。則無十苦。但受十樂也。故名。結也。論云。",
    "X22n0431_001:0889a15": "永離身心惱。受樂常無間。△二莊嚴事相。分四。一",
    "X22n0431_001:0889a16": "欄網行樹。",
    "X22n0431_001:0889a17": "又舍利弗。極樂國土。七重欄楯。七重羅網。七重行樹。",
    "X22n0431_001:0889a18": "皆是四寶。周匝圍繞。是故彼國。名為極樂。",
    "X22n0431_001:0889a19": "先詳陳。初重曰又。橫曰欄。直曰楯。表七支(身三口四)戒",
    "X22n0431_001:0889a20": "也。網如梵釋天網。表七大乘性。謂心。法。解。淨。資。時。",
    "X22n0431_001:0889a21": "果也。樹錯花果。如帝釋瓶。表七菩提道(如下)也。四寶。",
    "X22n0431_001:0889a22": "表四如意足(欲。念。進。慧)也。此皆彌陀功德莊嚴者。淨名",
    "X22n0431_001:0889a23": "云。無漏法林樹。覺意淨妙花。解脫智為果。華嚴云。",
    "X22n0431_001:0889a24": "菩薩妙法樹。生於直心地。信種慈悲根。智慧以為",
    "X22n0431_001:0889b01": "身。方便為枝榦。五度為繁密。定葉神通花。一切智",
    "X22n0431_001:0889b02": "為果。是故句。總結也。△二池閣蓮花二。先別釋三。",
    "X22n0431_001:0889b03": "一池水。",
    "X22n0431_001:0889b04": "又舍利弗。極樂國土。有七寶池。八功德水。充滿其中。",
    "X22n0431_001:0889b05": "池底純以金沙布地。",
    "X22n0431_001:0889b06": "又。二層也。方為沼。圓為池。八德者。輕輭。澄淨。清冷。",
    "X22n0431_001:0889b07": "甘美。安和。潤澤。除饑。長養也。池表七自性。性。相。因。",
    "X22n0431_001:0889b08": "緣。集。成。種也。七寶。表七聖財。(如下)八德。表八解脫定",
    "X22n0431_001:0889b09": "也。金沙。恒沙性德。地。心地也。維摩云。八解之浴池。",
    "X22n0431_001:0889b10": "定水湛然滿。布以七淨花。浴此無垢人。△二階閣。",
    "X22n0431_001:0889b11": "四邊階道。金銀瑠璃玻瓈合成。上有樓閣。亦以金銀",
    "X22n0431_001:0889b12": "瑠璃玻瓈[王*車]璖赤珠瑪瑙而嚴飾之。",
    "X22n0431_001:0889b13": "離地曰階。坦途曰道。重屋曰樓。岑樓曰閣。四階。表",
    "X22n0431_001:0889b14": "四念處。(身。受。心。法)四攝法。(布施。愛語。利行。同事)樓閣。表三三昧。(空無",
    "X22n0431_001:0889b15": "相。無作)三種禪。(世間禪。出世間禪。上上禪)金。戒也。銀。信也。瑠璃。聞",
    "X22n0431_001:0889b16": "也。玻瓈。慚也。[王*車]璖。進也。赤珠。慧也。瑪瑙。捨也。△三",
    "X22n0431_001:0889b17": "蓮花。",
    "X22n0431_001:0889b18": "池中蓮華。大如車輪。青色青光。黃色黃光。赤色赤光。",
    "X22n0431_001:0889b19": "白色白光。微妙香潔。",
    "X22n0431_001:0889b20": "大如輪者。婆沙云。金輪大十五里。大本云。或一由",
    "X22n0431_001:0889b21": "旬。乃至百千由旬。梵語優鉢羅。此云青蓮花。拘勿",
    "X22n0431_001:0889b22": "頭。此云黃蓮花。鉢特摩。此云紅蓮花。芬陀利。此云",
    "X22n0431_001:0889b23": "白蓮花。葉瓣八萬細畫曰微。花菓同時出現曰妙。",
    "X22n0431_001:0889b24": "鬚臺芬馥噴口曰香。根莖入出不染曰潔。蓮表菩",
    "X22n0431_001:0889c01": "提心中佛之知見。大表三乘中一大佛乘。色。境也。",
    "X22n0431_001:0889c02": "光。智也。四表教行果理四門。微等四德。開示悟入",
    "X22n0431_001:0889c03": "也。△次總結。",
    "X22n0431_001:0889c04": "舍利弗。極樂國土。成就如是功德莊嚴。",
    "X22n0431_001:0889c05": "化道於人曰功。踐實於己曰德。因圓曰成。果滿曰",
    "X22n0431_001:0889c06": "就。充內曰莊。形外曰嚴。如是。指池階華閣。總謂彌",
    "X22n0431_001:0889c07": "陀因中願行眾功莊就。果上定慧萬德嚴成者也。",
    "X22n0431_001:0889c08": "彌陀願云。我作佛時。剎中地上至於虗空。皆有宮",
    "X22n0431_001:0889c09": "殿樓閣。池流華樹。悉以眾寶百千香成。生我剎者。",
    "X22n0431_001:0889c10": "皆於七寶水池。蓮華化生。又云。法藏攝取二十一",
    "X22n0431_001:0889c11": "億佛剎淨行修持。如是積功累德。無量億劫。方得",
    "X22n0431_001:0889c12": "圓成而入佛位。華嚴云。普賢智地行悉成。一切莊",
    "X22n0431_001:0889c13": "嚴從此出。此約修言。若依性說。大行大願。皆佛自",
    "X22n0431_001:0889c14": "性無漏功德也。起信論云。如來藏中。具足恒河沙",
    "X22n0431_001:0889c15": "性功德。維摩云。隨其心淨。則佛土淨。又全修在性。",
    "X22n0431_001:0889c16": "就如德莊。全性起修。成是功嚴。性修不二。成就如",
    "X22n0431_001:0889c17": "是功德莊嚴也。華嚴云。一切寶鈴網。解一切法如",
    "X22n0431_001:0889c18": "幻心所生。一切寶樓閣。無著善根。無生善根所生。",
    "X22n0431_001:0889c19": "又云。華藏海中山河樹林。一一皆稱真如法界。具",
    "X22n0431_001:0889c20": "無邊德。頌曰。華藏世界海。法界等無別。莊嚴極清",
    "X22n0431_001:0889c21": "淨。下例此知之。△三天樂雨花二。初別舉。",
    "X22n0431_001:0889c22": "又舍利弗。彼佛國土。常作天樂。黃金為地。晝夜六時。",
    "X22n0431_001:0889c23": "雨天曼陀羅華。其土眾生。常以清旦。各以衣裓。盛眾",
    "X22n0431_001:0889c24": "妙華。供養他方十萬億佛。即以食時。還到本國。飯食",
    "X22n0431_001:0890a01": "經行。",
    "X22n0431_001:0890a02": "義相有五。一天樂。三番曰又。不歇曰常。樂表無生",
    "X22n0431_001:0890a03": "法也。二金地。表金剛般若心地。三雨華。法華明四",
    "X22n0431_001:0890a04": "種。一曼陀羅。此云適意。亦云白花。二摩訶曼陀羅。",
    "X22n0431_001:0890a05": "此云大白花。三曼殊沙。此云柔輭。亦云赤花。四摩",
    "X22n0431_001:0890a06": "訶曼殊沙。此云大赤花。晝表轉煩惱成菩提。夜表",
    "X22n0431_001:0890a07": "轉生死成涅槃。晝六時。表六根照破六塵。除六煩",
    "X22n0431_001:0890a08": "惱。夜六時。表六識不起六想。斷六疑垢也。雨。潤澤",
    "X22n0431_001:0890a09": "也。天。法性也。四花。表住行向地四位因也。四盛供。",
    "X22n0431_001:0890a10": "眾生。降佛以還聖凡人也。清旦。晝六時之一。襟裾",
    "X22n0431_001:0890a11": "曰裓。為盛花之器具。妙華有三。一天花。二陸花。草",
    "X22n0431_001:0890a12": "木區別。三水花。清旦。表本覺。衣裓。表無生法忍。眾",
    "X22n0431_001:0890a13": "花。表三行。謂上求菩提。中修六度。下化眾生也。供",
    "X22n0431_001:0890a14": "佛。以因嚴果也。他方內兼白佛。表不唯自覺。兼覺",
    "X22n0431_001:0890a15": "他也。五飯食。食時。早晨也。表始覺中名字覺。晌午。",
    "X22n0431_001:0890a16": "相似覺。日昃。隨分覺。旰晚。圓覺也。本國。本真自性",
    "X22n0431_001:0890a17": "域也。即還。表三意身。六神通也。阿含經。四分律。明",
    "X22n0431_001:0890a18": "出世五食。一願。二念。三禪悅。四法喜。五解脫。論云。",
    "X22n0431_001:0890a19": "愛樂佛法味。禪三昧為食。維摩云。甘露法之食。解",
    "X22n0431_001:0890a20": "脫味為漿。行。表三利行也。又食。表定。自覺境也。行。",
    "X22n0431_001:0890a21": "表慧。覺他觀也。△二總結。",
    "X22n0431_001:0890a22": "舍利弗。極樂國土。成就如是功德莊嚴。",
    "X22n0431_001:0890a23": "彌陀願云。人天聞我名者。然燈散花。菩薩以香花",
    "X22n0431_001:0890a24": "等。供諸他方佛者。食頃徧至。欲飲食時。寶鉢之中。",
    "X22n0431_001:0890b01": "百味現前。食已自去。又云。或為比丘輪王。恒往佛",
    "X22n0431_001:0890b02": "所供養。手中常出衣食幡葢。及音樂等。則知樂花",
    "X22n0431_001:0890b03": "衣食自然。皆是彌陀願行力所致也。△四化禽風",
    "X22n0431_001:0890b04": "樹二。先列明二。一化禽演法三。初正示。",
    "X22n0431_001:0890b05": "復次舍利弗。彼國常有種種奇妙雜色之鳥。白鶴。孔",
    "X22n0431_001:0890b06": "雀。鸚鵡。舍利。迦陵頻伽。共命之鳥。是諸眾鳥。晝夜六",
    "X22n0431_001:0890b07": "時。出和雅音。其音演暢五根。五力。七菩提分。八聖道",
    "X22n0431_001:0890b08": "分。如是等法。",
    "X22n0431_001:0890b09": "四復曰復。次後曰次。種種鳥者。八萬恒沙波羅蜜",
    "X22n0431_001:0890b10": "法也。白鶴。戒度。潔白無染。孔雀。施度。雀屏喜人。鸚",
    "X22n0431_001:0890b11": "鵡。忍度。為他畜養。舍利。鶖鷺也。進度。扶老舂鋤。迦",
    "X22n0431_001:0890b12": "陵頻伽。此云仙音。亦云妙音。禪度。未出殻時。音聲",
    "X22n0431_001:0890b13": "超眾鳥故。梵語耆婆耆婆迦。此云共命。亦云命命。",
    "X22n0431_001:0890b14": "又云生生。一身二首。慧度。得智慧命。權實無障礙",
    "X22n0431_001:0890b15": "故。晝三時者。顯開三因佛性。淨三業也。夜三時者。",
    "X22n0431_001:0890b16": "默住三德祕藏。滅三障也。圓教謂之和。頓教謂之",
    "X22n0431_001:0890b17": "雅。敷揚曰演。開豁曰暢。能生聖道曰根。增長成立",
    "X22n0431_001:0890b18": "曰力。五者。總一信。進。念。定。慧也。七分。即七覺支。擇。",
    "X22n0431_001:0890b19": "進。喜。除。捨。定。念也。八聖。即八正道。見。思。語。業。命。進。",
    "X22n0431_001:0890b20": "念。定也。等者。指念處。正勤。如意足。三十七品助道。",
    "X22n0431_001:0890b21": "及戒。定。慧。正道。乃至諦緣度法。△次顯益。",
    "X22n0431_001:0890b22": "其土眾生。聞是音已。皆悉念佛念法念僧。",
    "X22n0431_001:0890b23": "音。正助道法。佛有三身四智。法有教行理果。僧有",
    "X22n0431_001:0890b24": "賢聖果向。念佛。斷惑證真恩。菩提益也。念法。超生",
    "X22n0431_001:0890c01": "出死恩。涅槃益也。念僧。離苦得樂恩。解脫益也。△",
    "X22n0431_001:0890c02": "後通妨。",
    "X22n0431_001:0890c03": "舍利弗。汝勿謂此鳥。實是罪報所生。所以者何。彼佛",
    "X22n0431_001:0890c04": "國土。無三惡道。舍利弗。其佛國土。尚無惡道之名。何",
    "X22n0431_001:0890c05": "況有實。是諸眾鳥。皆是阿彌陀佛。欲令法音宣流。變",
    "X22n0431_001:0890c06": "化所作。",
    "X22n0431_001:0890c07": "先釋疑難。疑云。淨土何因有畜生耶。故此通云。汝",
    "X22n0431_001:0890c08": "意勿可謂也。罪報生者。愚癡墮畜生。慳貪墮餓鬼。",
    "X22n0431_001:0890c09": "瞋殺墮地獄。又上品十惡五逆。感地獄報。中品惡",
    "X22n0431_001:0890c10": "逆。感餓鬼報。下品惡逆。感畜生報。法藏偈云。地獄",
    "X22n0431_001:0890c11": "鬼畜生。皆生我剎中。一切來生者。修習清淨行。如",
    "X22n0431_001:0890c12": "佛金色身。妙相悉圓滿。則知女人生西方者。具丈",
    "X22n0431_001:0890c13": "夫相。三途生極樂者。得佛果報。所下。次出所以。有",
    "X22n0431_001:0890c14": "二。一惡道實無。法藏願云。我佛剎中。無鬼畜生。以",
    "X22n0431_001:0890c15": "至蜎蝡。又云。剎中人皆不聞惡名。況有其實。故無",
    "X22n0431_001:0890c16": "三惡道。及不善名也。是諸下。二佛力化作。然有二",
    "X22n0431_001:0890c17": "意。一如來神力化鳥說法。二因中性相交修。果上",
    "X22n0431_001:0890c18": "色心融化。觀經云。如意珠王。湧出金色微妙光明。",
    "X22n0431_001:0890c19": "化為百寶色鳥。和鳴哀雅。讚佛法僧。△二風樹演",
    "X22n0431_001:0890c20": "法。",
    "X22n0431_001:0890c21": "舍利弗。彼佛國土。微風吹動諸寶行樹。及寶羅網。出",
    "X22n0431_001:0890c22": "微妙音。譬如百千種樂。同時俱作。聞是音者。自然皆",
    "X22n0431_001:0890c23": "生念佛念法念僧之心。",
    "X22n0431_001:0890c24": "先出法音二。初法也。微者。微凉清明。醇和薰暢也。",
    "X22n0431_001:0891a01": "開有八。一利養。二無衰。三不毀。四美譽。五稱揚。六",
    "X22n0431_001:0891a02": "無譏。七離苦。八快樂。又魏譯八風相者。謂徐微。調",
    "X22n0431_001:0891a03": "和。不寒。不暑。溫凉。柔輭。不遲。不疾也。觀經云。八種",
    "X22n0431_001:0891a04": "清風。妙音。不思議教行理果法也。風表空相性宗",
    "X22n0431_001:0891a05": "三乘一乘道也。樹即七菩提。網即七大性。音即八",
    "X22n0431_001:0891a06": "音四辯也。譬下。二喻也。百千。人天音律。表十法界",
    "X22n0431_001:0891a07": "中。教義。理事。境智。行位。因果。人法。依正。體用。逆順。",
    "X22n0431_001:0891a08": "感應。十對法也。同作。具十玄門也。聞下。二顯聞益",
    "X22n0431_001:0891a09": "佛如醫王。法如良藥。僧如瞻視。三念心者。始覺心",
    "X22n0431_001:0891a10": "開。事法界性得顯。念佛益也。本覺心開。理法界性",
    "X22n0431_001:0891a11": "得顯。念法益也。始本合一。圓妙覺心。事理無礙法",
    "X22n0431_001:0891a12": "界性顯。念僧益也。又云。見此樹者。得三法忍。永斷",
    "X22n0431_001:0891a13": "無明。證法身理。名無生忍。得佛益也。聞聖教法。照",
    "X22n0431_001:0891a14": "明本性。名音響忍。得法益也。折伏煩惱。隨順真如。",
    "X22n0431_001:0891a15": "名柔順忍。得僧益也。聞見饒益既爾。覺知利樂可",
    "X22n0431_001:0891a16": "知。△次結成。",
    "X22n0431_001:0891a17": "舍利弗。其佛國土。成就如是功德莊嚴。",
    "X22n0431_001:0891a18": "如是。指禽聲樹音。法藏願云。我作佛時。國中華樹。",
    "X22n0431_001:0891a19": "無量雜寶。百千種香。而共合成。其香普熏十方世",
    "X22n0431_001:0891a20": "界。眾生聞者。皆修佛行。又云。佛道場樹。眾寶莊嚴。",
    "X22n0431_001:0891a21": "寶網覆上。微風徐動。出無量妙法音聲。徧諸佛剎。",
    "X22n0431_001:0891a22": "眾生聞者。得深法忍。住不退轉。以至成就無上菩",
    "X22n0431_001:0891a23": "提。△二正報二。一教主二。先徵名。",
    "X22n0431_001:0891a24": "舍利弗。於汝意云何。彼佛何故號阿彌陀。",
    "X22n0431_001:0891b01": "徵有二意。一前略出名。未詳義相。二依義既廣。正",
    "X22n0431_001:0891b02": "相例然。故問云何。△次顯德二。一名含二義二。初",
    "X22n0431_001:0891b03": "無量光。",
    "X22n0431_001:0891b04": "舍利弗。彼佛光明無量。照十方國。無所障礙。是故號",
    "X22n0431_001:0891b05": "為阿彌陀。",
    "X22n0431_001:0891b06": "多光者。慧足也。謂智光。身光。常光。放光。其因有二。",
    "X22n0431_001:0891b07": "一萬德所成。二本願所致。又光明。一道真實智也。",
    "X22n0431_001:0891b08": "照國。無量方便智也。無障。權實無礙智也。而云十",
    "X22n0431_001:0891b09": "方者。三乘七趣也。準華嚴十智。謂知諸佛。佛法。眾",
    "X22n0431_001:0891b10": "生。世法。三世。法界。無量。無邊。一切世界充滿。住持",
    "X22n0431_001:0891b11": "普照智也。△二無量壽。",
    "X22n0431_001:0891b12": "又舍利弗。彼佛壽命。及其人民。無量無邊阿僧祇劫。",
    "X22n0431_001:0891b13": "故名阿彌陀。",
    "X22n0431_001:0891b14": "多壽者。定足也。初重曰又。文句似倒。應云彼佛及",
    "X22n0431_001:0891b15": "其人民壽命。又云民者。佛法王故。阿僧祇。翻無數。",
    "X22n0431_001:0891b16": "佛壽有三。法身。真如理體為命。故無量。報身。智慧",
    "X22n0431_001:0891b17": "德相為命。故無邊。化身。慈悲應用為命。故無數。又",
    "X22n0431_001:0891b18": "應化身。應十地聖人。壽命則無量。大化地前三賢",
    "X22n0431_001:0891b19": "以及二乘。壽命則無邊。小化人天。壽命則無數。心",
    "X22n0431_001:0891b20": "地觀云。機緣無盡。應化不斷。相續常住。則三佛壽。",
    "X22n0431_001:0891b21": "皆無邊量數也。因亦有二。一本願力就。二功德力",
    "X22n0431_001:0891b22": "成。人民壽者。亦有二因。一佛本願力。二自功德力。",
    "X22n0431_001:0891b23": "一持佛名。滅八十億劫生死重罪。故無數。觀像滅",
    "X22n0431_001:0891b24": "罪無限。故無邊。觀相好光。滅罪無等。故無量。又因",
    "X22n0431_001:0891c01": "直心上求。故無量。深心中修。故無邊。悲心下化。故",
    "X22n0431_001:0891c02": "無數。又稱性修三心三福。自感無邊量數壽也。△",
    "X22n0431_001:0891c03": "二道成十劫。",
    "X22n0431_001:0891c04": "舍利弗。阿彌陀佛。成佛以來。於今十劫。",
    "X22n0431_001:0891c05": "疑曰。壽既無量。成佛至今。經幾劫耶。故此釋云。過",
    "X22n0431_001:0891c06": "始十劫。今後住世。還有無量無數劫也。梵語劫波。",
    "X22n0431_001:0891c07": "此云時分。大劫中之大劫也。華嚴萬佛名經。皆云",
    "X22n0431_001:0891c08": "娑婆世界一劫。為極樂世界一晝夜。則彼十劫。超",
    "X22n0431_001:0891c09": "此無數劫矣。而云十者。拔十法界惑業苦也。△二",
    "X22n0431_001:0891c10": "化伴二。初現在三乘二。先釋。",
    "X22n0431_001:0891c11": "又舍利弗。彼佛有無量無邊聲聞弟子。皆阿羅漢。非",
    "X22n0431_001:0891c12": "是算數之所能知。",
    "X22n0431_001:0891c13": "又。二層也。聲聞。聞四諦聲。得證果者。弟子。兼通支",
    "X22n0431_001:0891c14": "佛。以及初心有學。羅漢。別指四果無學。二乘眾也。",
    "X22n0431_001:0891c15": "菩薩。大乘權實教中。三賢十地眾也。皆無邊量。非",
    "X22n0431_001:0891c16": "算數者。佛昔歷劫塵方。修諦緣度。廣化無盡故。△",
    "X22n0431_001:0891c17": "次結。",
    "X22n0431_001:0891c18": "舍利弗。彼佛國土。成就如是功德莊嚴。",
    "X22n0431_001:0891c19": "論云二乘種不生者。一約因地。相宗謂二乘。不信",
    "X22n0431_001:0891c20": "有他方佛色。二據直進。三明實行。經云聲聞無量",
    "X22n0431_001:0891c21": "者。一約果位。觀經中品上生云。聞四諦。得羅漢。中",
    "X22n0431_001:0891c22": "生云。七日得初果。半劫成四果。下生云。一小劫。成",
    "X22n0431_001:0891c23": "羅漢。二據回心。三明權化。海東引偈云。七種淨華",
    "X22n0431_001:0891c24": "眾正覺華化生。是也。而云功德嚴者。先約因地言。",
    "X22n0431_001:0892a01": "大本云。法藏發願已。阿僧祗劫。護身口意。修行六",
    "X22n0431_001:0892a02": "度。了空無相無作。以行教化。致無量眾生。發菩提",
    "X22n0431_001:0892a03": "心。次約果位說。觀經云。水注華間。尋樹上下。演說",
    "X22n0431_001:0892a04": "苦空無常無我。諸波羅蜜。復有讚歎諸佛相好者。",
    "X22n0431_001:0892a05": "大本云。微瀾洄流。波揚妙聲。或聞佛法僧聲。或寂",
    "X22n0431_001:0892a06": "靜聲。空無我聲。大慈悲聲。波羅蜜聲。十力無畏不",
    "X22n0431_001:0892a07": "共法聲。又云。既皆浴已。有在地思道者。經行者。有",
    "X22n0431_001:0892a08": "在空講經者。坐禪者。未得四果者。因得四果。未得",
    "X22n0431_001:0892a09": "不退菩薩地者。因得不退轉地。故其人民壽命。三",
    "X22n0431_001:0892a10": "乘無量。並是彌陀功德成也。△二往生賢聖。",
    "X22n0431_001:0892a11": "又舍利弗。極樂國土。眾生生者。皆是阿鞞跋致。其中",
    "X22n0431_001:0892a12": "多有一生補處。其數甚多。非是算數所能知之。但可",
    "X22n0431_001:0892a13": "以無量無邊阿僧祗說。",
    "X22n0431_001:0892a14": "先不退。三番曰又。眾生。十方願生者。阿鞞跋致。此",
    "X22n0431_001:0892a15": "云不退轉地。彌勒問經說。一大乘菩提道心。自不",
    "X22n0431_001:0892a16": "退。二已得功德行位。則不退。三未得賢聖覺果。亦",
    "X22n0431_001:0892a17": "不退。此該因果以說。賢首起信論疏明三。一信行。",
    "X22n0431_001:0892a18": "處無退緣。名不退。二初住。入正定聚。名不退。三初",
    "X22n0431_001:0892a19": "地。證滿法身。名不退。此通五位以說。今經並非前",
    "X22n0431_001:0892a20": "二義相。局十地論。初至六地。位不退也。七地。行不",
    "X22n0431_001:0892a21": "退也。八之十地。念不退也。所以者何。前諸菩薩。已",
    "X22n0431_001:0892a22": "攝地前諸位。後一補處。單約等覺一位故也。不退",
    "X22n0431_001:0892a23": "因緣有五。一悲願力持。二佛光常照。三樹林說法。",
    "X22n0431_001:0892a24": "四菩薩為友。五壽命永劫。論云。人天不動眾。清淨",
    "X22n0431_001:0892b01": "智海生。不動。不退地也。智海。妙覺海也。次補處。一",
    "X22n0431_001:0892b02": "生者。等覺菩薩。較佛果地。猶有一生隔故。斷此一",
    "X22n0431_001:0892b03": "分生死。破此一品無明。如望夜月。光極淨滿。即補",
    "X22n0431_001:0892b04": "佛位。圓妙覺果也。法藏願云。我作佛時。剎中菩薩。",
    "X22n0431_001:0892b05": "神通智慧。辯才相好。皆悉如佛。後顯數。大本明此",
    "X22n0431_001:0892b06": "界中。七百二十億菩薩。他方十四佛剎。以及無量",
    "X22n0431_001:0892b07": "佛國菩薩往生。由佛往昔三心四願。乃能致此。△",
    "X22n0431_001:0892b08": "二示七期令修行分四。一發願。",
    "X22n0431_001:0892b09": "舍利弗。眾生聞者。應當發願。願生彼國。所以者何。得",
    "X22n0431_001:0892b10": "與如是諸上善人。俱會一處。",
    "X22n0431_001:0892b11": "先勸發願。眾生。淨土機也。聞慧中。含信資。願資中。",
    "X22n0431_001:0892b12": "含思慧。下善德。含修慧。行資也。離此三慧三資。則",
    "X22n0431_001:0892b13": "非淨土機矣。所下。次出所以。諸人。指上三乘賢聖",
    "X22n0431_001:0892b14": "言。益者有四。一常聞法。二行不退。三無魔障。四易",
    "X22n0431_001:0892b15": "入道。他土反是。應願樂國也。△二起行二。先方便",
    "X22n0431_001:0892b16": "行。",
    "X22n0431_001:0892b17": "舍利弗。不可以少善根福德因緣。得生彼國。",
    "X22n0431_001:0892b18": "善。十善。根。五根。福。前五度。利他行也。德。般若度。自",
    "X22n0431_001:0892b19": "利願也。內自親生為因。了得是心是佛。發菩提心。",
    "X22n0431_001:0892b20": "正因性顯也。外來助起為緣。了得是心作佛。持佛",
    "X22n0431_001:0892b21": "名號。緣因性顯也。不可者。勸誡也。少者。積累也。並",
    "X22n0431_001:0892b22": "明因。得生。果也。△次正修行。",
    "X22n0431_001:0892b23": "舍利弗。若有善男子。善女人。聞說阿彌陀佛。執持名",
    "X22n0431_001:0892b24": "號。若一日。若二日。若三日。若四日。若五日。若六日。若",
    "X22n0431_001:0892c01": "七日。一心不亂。",
    "X22n0431_001:0892c02": "文四義。先舉人根。男女稱善者。涅槃明佛性有二。",
    "X22n0431_001:0892c03": "一理佛性。二行佛性。則佛性善。本具者。修行善。通",
    "X22n0431_001:0892c04": "今昔也。次出法門。拳拳服膺曰執。約身業。念念勿",
    "X22n0431_001:0892c05": "失曰持。約口業。又聞。聞慧。執。思慧。持。修慧。法有四。",
    "X22n0431_001:0892c06": "一出聲明持。二密念默持。三半明半默。微動唇舌",
    "X22n0431_001:0892c07": "而念。呪家名金剛持。四非明非默。住佛心中。朗朗",
    "X22n0431_001:0892c08": "不昧。前三。事持。憶念不斷也。後一。理持。觀照一如",
    "X22n0431_001:0892c09": "也。此於四五念佛門中。的指持名一行三昧。三定",
    "X22n0431_001:0892c10": "期限。大本。聲王。十日。大集。七七。般舟。九十。為鈍根。",
    "X22n0431_001:0892c11": "太多也。大本。一日。觀經。十念。法華。一稱。為利根。太",
    "X22n0431_001:0892c12": "少也。今經七日。處中道也。表斷七使惱以正七識。",
    "X22n0431_001:0892c13": "(信論。梨耶。業。轉。現。智。相續。意識)治七支惡以攝七情。超七趣苦以",
    "X22n0431_001:0892c14": "滅七難。譬彼初果斷七生。地藏七七判定。帝王齊",
    "X22n0431_001:0892c15": "七政。易經七日一復。乃至七日胎。七步蛇。法爾然",
    "X22n0431_001:0892c16": "也。四成功行。一心。該因行。不亂。徹功果。淨念相繼。",
    "X22n0431_001:0892c17": "事一心也。心境不二。理一心也。專注無妄。事不亂",
    "X22n0431_001:0892c18": "也。如□契合。理不亂也。亦可一心。理念佛也。是心",
    "X22n0431_001:0892c19": "是佛故。成一行真如三昧。定也。不亂。事念佛也。是",
    "X22n0431_001:0892c20": "心作佛故。成持名念佛法門。慧也。合則定慧均等。",
    "X22n0431_001:0892c21": "事理無礙也。若凖相宗三支量云。念佛是有法。一",
    "X22n0431_001:0892c22": "心不亂宗。因云七日專持故。同喻如螟蛉七日呪",
    "X22n0431_001:0892c23": "成。△三感果。",
    "X22n0431_001:0892c24": "其人臨命終時。阿彌陀佛。與諸聖眾。現在其前。是人",
    "X22n0431_001:0893a01": "終時。心不顛倒。即得往生。阿彌陀佛。極樂國土。",
    "X22n0431_001:0893a02": "先。佛來我所。其人。平日持名人也。臨終佛現者。勢",
    "X22n0431_001:0893a03": "至云。憶佛念佛。現前當來。必定見佛。現則夢內定",
    "X22n0431_001:0893a04": "中。當則空心臺上。華嚴云。一切諸根。悉皆散壞。唯",
    "X22n0431_001:0893a05": "此願王。引導其前。有因有果也。所以三聖者。一三",
    "X22n0431_001:0893a06": "聖悲願。二行人三心三行三福(如觀經)所感。次我往",
    "X22n0431_001:0893a07": "佛處。心不倒者。因既持名一心不亂。果得念佛一",
    "X22n0431_001:0893a08": "行三昧。圭山云。生若妄想散亂。臨終那得定心。三",
    "X22n0431_001:0893a09": "力配之。此即自己念力。本有佛性力。聖眾。即佛攝",
    "X22n0431_001:0893a10": "取力。本有如舟。念如帆楫。佛如順水順風。出生死",
    "X22n0431_001:0893a11": "海。到岸必矣。即往生者。人有善願。佛必從之。憶想",
    "X22n0431_001:0893a12": "外境念佛。則生淨化佛土。攝境歸心念佛。則生劣",
    "X22n0431_001:0893a13": "報佛土。心境互融念佛。則生勝報佛土。心境雙絕",
    "X22n0431_001:0893a14": "念佛。即生法性佛土。圓通無盡念佛。即生法界佛",
    "X22n0431_001:0893a15": "土。華嚴云。以佛為境界。專念而不息。此人得見佛。",
    "X22n0431_001:0893a16": "其數與心等。則三輩九品。感應不忒者也。△四結",
    "X22n0431_001:0893a17": "益。",
    "X22n0431_001:0893a18": "舍利弗。我見是利。故說此言。若有眾生。聞是說者。應",
    "X22n0431_001:0893a19": "當發願。生彼國土。",
    "X22n0431_001:0893a20": "利者。命終佛接得生益也。言者。七日一心持名語",
    "X22n0431_001:0893a21": "也。見則親身所覩。說則親口所宣。聞願者。上聞依",
    "X22n0431_001:0893a22": "正功德莊嚴之說令起願樂。此聞持名佛接往生",
    "X22n0431_001:0893a23": "之說而勸願也。聞攝思修。願該信行。具斯六門。始",
    "X22n0431_001:0893a24": "成淨業。故再勸發。詳明法利。因果各十。因十益者。",
    "X22n0431_001:0893b01": "謂一名萬德。六時易修。七日得成。一生了辦。眾罪",
    "X22n0431_001:0893b02": "銷滅。諸魔遠離。增長善根。橫截生死。佛性開顯。願",
    "X22n0431_001:0893b03": "光攝受也。果十益者。謂三聖來迎。九品生去。蓮胎",
    "X22n0431_001:0893b04": "托化。永得不退。國土淨嚴。聖賢伴侶。樹林說法。壽",
    "X22n0431_001:0893b05": "命無量。親蒙佛記。神力度生也。△三引六佛令契",
    "X22n0431_001:0893b06": "理分二。一明佛同讚二。先本佛讚。",
    "X22n0431_001:0893b07": "舍利弗。如我今者。讚歎阿彌陀佛。不可思議功德之",
    "X22n0431_001:0893b08": "利。",
    "X22n0431_001:0893b09": "我者。揀餘聖賢。今者。揀異過未。讚歎。揀非誡勸。不",
    "X22n0431_001:0893b10": "思。揀有邊量。功德。揀事相福。利者。揀世間益。稱美",
    "X22n0431_001:0893b11": "曰讚。感譽曰歎。覺他曰功。自覺曰德。開有十二德",
    "X22n0431_001:0893b12": "利。謂依。正。名。身。光。壽。主。伴。願。行。因。果也。如上經說。",
    "X22n0431_001:0893b13": "△次他佛讚六。一東方三。先列名顯廣。",
    "X22n0431_001:0893b14": "東方亦有阿閦鞞佛。須彌相佛。大須彌佛。須彌光佛。",
    "X22n0431_001:0893b15": "妙音佛。如是等。恒河沙數諸佛。",
    "X22n0431_001:0893b16": "東。動也。東為萌動之首。萬物皆生長焉。春。歲。甲乙。",
    "X22n0431_001:0893b17": "木。角。仁。元。震之始生者。不唯中央釋尊一讚曰亦。",
    "X22n0431_001:0893b18": "阿閦鞞。此云不動。法身不動故。又冥真體於萬化",
    "X22n0431_001:0893b19": "域故。如如身佛也。須彌。此云妙高。四寶所成曰妙。",
    "X22n0431_001:0893b20": "逈出十山曰高。涅槃四德。高超十界。故名曰相。功",
    "X22n0431_001:0893b21": "德身佛也。相好光明。莫不超勝。稱之為大。應化身",
    "X22n0431_001:0893b22": "佛也。因轉八識。果成四智。立名曰光。智慧身佛也。",
    "X22n0431_001:0893b23": "一音說法。隨類得解。稱為妙音。上四約身。此約口",
    "X22n0431_001:0893b24": "業。如是。結指也。等數。例餘也。因證恒沙性德。故感",
    "X22n0431_001:0893c01": "沙數諸佛。△次現相表真。",
    "X22n0431_001:0893c02": "各於其國。出廣長舌相。徧覆三千大千世界。",
    "X22n0431_001:0893c03": "橫該十方曰廣。竪徹三際曰長。徧三千者。楞嚴。凡",
    "X22n0431_001:0893c04": "夫眾生舌根。尚具一千二百功德。華嚴。十行菩薩。",
    "X22n0431_001:0893c05": "成就十無盡藏。其說法時。以廣長舌。出妙音聲。充",
    "X22n0431_001:0893c06": "滿十方一切世界。況果位佛耶。證小。則覆面門髮",
    "X22n0431_001:0893c07": "際。證大。則覆大千世界。如法華出廣長舌。上至梵",
    "X22n0431_001:0893c08": "世。滿百千歲。還攝舌相。表以離世間十種舌。超三",
    "X22n0431_001:0893c09": "乘七趣性相因果。宣揚世出世間上上法也。△後",
    "X22n0431_001:0893c10": "發言勸信。",
    "X22n0431_001:0893c11": "說誠實言。汝等眾生。當信是稱讚不可思議功德。一",
    "X22n0431_001:0893c12": "切諸佛所護念經。",
    "X22n0431_001:0893c13": "誠。即不誑不異。實。即真實如語。眾生。東方諸國九",
    "X22n0431_001:0893c14": "界聽經眾也。諦聽不疑曰信。稱讚。謂釋尊內褒外",
    "X22n0431_001:0893c15": "揚。功德。謂彌陀功勳德業。護念。謂諸佛身護心念。",
    "X22n0431_001:0893c16": "一切。有三意。一局指東方。二通兼六方。三廣盡十",
    "X22n0431_001:0893c17": "方三世也。問明頌云。十方諸如來。同共一法身。一",
    "X22n0431_001:0893c18": "心一智慧。力無畏亦然。此心此理既同。故佛佛自",
    "X22n0431_001:0893c19": "讚也。經者。作眾生經界之路。為釋尊經理之本。乃",
    "X22n0431_001:0893c20": "彌陀經常之法。是諸佛經綸之道。維摩稱小不思",
    "X22n0431_001:0893c21": "議。淨名解脫。止菩薩故。華嚴稱大不思議。遮那解",
    "X22n0431_001:0893c22": "脫。妙覺佛故。今經亦爾。同佛果故。念佛眾生。見佛",
    "X22n0431_001:0893c23": "心故。即凡成佛。信該果海。如是圓頓大教。豈可思",
    "X22n0431_001:0893c24": "議也耶。△二南方三。一列名顯廣。",
    "X22n0431_001:0894a01": "舍利弗。南方世界。有日月燈佛。名聞光佛。大燄肩佛。",
    "X22n0431_001:0894a02": "須彌燈佛。無量精進佛。如是等。恒河沙數諸佛。",
    "X22n0431_001:0894a03": "南。明也。南是麗明之所。聖人嚮明而治天下也。夏。",
    "X22n0431_001:0894a04": "熒。丙丁。火。徵。禮。亨。離之次住者。日月燈者。日照晝。",
    "X22n0431_001:0894a05": "破見思暗。一切智也。月照夜。清塵沙惑。道種智也。",
    "X22n0431_001:0894a06": "燈照日月之所不及。通乎晝夜。破諸無明。一切種",
    "X22n0431_001:0894a07": "智也。名聞光者。大智慧光明。徧照法界。故得名稱",
    "X22n0431_001:0894a08": "遠聞。上佛自覺智。此佛覺他智也。大燄肩者。權智",
    "X22n0431_001:0894a09": "照事。實智照理。荷擔一切佛法。兩肩發燄也。須彌",
    "X22n0431_001:0894a10": "燈者。開則四法界智。燈燈無盡。合則一真無障礙",
    "X22n0431_001:0894a11": "法界智。一道燈光。輝天鑑地也。無量精進者。三心",
    "X22n0431_001:0894a12": "四願。六度萬行。咸常精進不懈息也。如是下。上列",
    "X22n0431_001:0894a13": "名。此顯廣也。△二現相表真。",
    "X22n0431_001:0894a14": "各於其國。出廣長舌相。徧覆三千大千世界。",
    "X22n0431_001:0894a15": "△三發言勸信。",
    "X22n0431_001:0894a16": "說誠實言。汝等眾生。當信是稱讚不可思議功德。一",
    "X22n0431_001:0894a17": "切諸佛所護念經。",
    "X22n0431_001:0894a18": "佛告眾生。有二說。一轉引。二同時眾生。亦指南方",
    "X22n0431_001:0894a19": "本國四眾。所護。一切念佛人也。餘例前。下準知。△",
    "X22n0431_001:0894a20": "三西方三。一列名顯廣。",
    "X22n0431_001:0894a21": "舍利弗。西方世界。有無量壽佛。無量相佛。無量幢佛。",
    "X22n0431_001:0894a22": "大光佛。大明佛。寶相佛。淨光佛。如是等。恒河沙數諸",
    "X22n0431_001:0894a23": "佛。",
    "X22n0431_001:0894a24": "西。遷也。西乃改變之先。萬物皆遷落焉。秋。白。庚辛。",
    "X22n0431_001:0894b01": "金。商。義。利。兌之漸異者。無量壽。同本佛名。如釋尊",
    "X22n0431_001:0894b02": "師古釋迦。觀音師古觀音。燈明同名有二萬。普明",
    "X22n0431_001:0894b03": "同名有五百。雲自在燈王。同名有二千億。詳在萬",
    "X22n0431_001:0894b04": "佛名經。幢者。建大法幢。降伏魔外也。壽約法身體",
    "X22n0431_001:0894b05": "大。相約報身相大。幢約化身用大。大光。放大悲光",
    "X22n0431_001:0894b06": "也。說苦盡無畏。大明。大智慧光明也。一切智無畏。",
    "X22n0431_001:0894b07": "寶相。因行嚴成寶光身相也。漏盡無畏。淨光。真常",
    "X22n0431_001:0894b08": "清淨大願光也。說障道無畏。△二現相表真。",
    "X22n0431_001:0894b09": "各於其國。出廣長舌相。徧覆三千大千世界。",
    "X22n0431_001:0894b10": "△三發言勸信。",
    "X22n0431_001:0894b11": "說誠實言。汝等眾生。當信是稱讚不可思議功德。一",
    "X22n0431_001:0894b12": "切諸佛所護念經。",
    "X22n0431_001:0894b13": "△四北方三。一列名顯廣。",
    "X22n0431_001:0894b14": "舍利弗。北方世界。有燄肩佛。最勝音佛。難沮佛。日生",
    "X22n0431_001:0894b15": "佛。網明佛。如是等。恒河沙數諸佛。",
    "X22n0431_001:0894b16": "北。伏也。北實收伏之處。愚民背暗而歸伏明君也。",
    "X22n0431_001:0894b17": "冬。辰。壬癸。水。羽。智。貞。坎之終滅者。燄肩者。左慈同",
    "X22n0431_001:0894b18": "諸佛。右悲合眾生也。勝音者。上弘一乘。超出三界",
    "X22n0431_001:0894b19": "聖道也。難沮者。下度八難。不為四惡沮溺也。日生",
    "X22n0431_001:0894b20": "者。日出三照。破三障黑。令生捨也。網明者。身住燄",
    "X22n0431_001:0894b21": "網。開七趣暗。令生喜也。△二現相表真。",
    "X22n0431_001:0894b22": "各於其國。出廣長舌相。徧覆三千大千世界。",
    "X22n0431_001:0894b23": "△三發言勸信。",
    "X22n0431_001:0894b24": "說誠實言。汝等眾生。當信是稱讚不可思議功德。一",
    "X22n0431_001:0894c01": "切諸佛所護念經。",
    "X22n0431_001:0894c02": "△五下方三。初列名顯廣。",
    "X22n0431_001:0894c03": "舍利弗。下方世界。有師子佛。名聞佛。名光佛。達磨佛。",
    "X22n0431_001:0894c04": "法幢佛。持法佛。如是等。恒河沙數諸佛。",
    "X22n0431_001:0894c05": "下。降而卑也。下為低隱之地。萬物皆當謙讓而知",
    "X22n0431_001:0894c06": "止焉。屆乎秋冬。巳。土。鎮宮。乾。信。中之下底。乾艮之",
    "X22n0431_001:0894c07": "退後者。師子者。降伏四魔。離五怖故。名聞者。名稱",
    "X22n0431_001:0894c08": "遠聞十方諸佛也。名光者。名德光揚九界眾生也。",
    "X22n0431_001:0894c09": "達磨。此云法。軌持義。兼二利也。法幢者。軌生物解",
    "X22n0431_001:0894c10": "義。利他也。持法者。持自法性義。自利也。達即中道",
    "X22n0431_001:0894c11": "諦。無障礙法界。幢即俗諦。有為事法界。持即真諦。",
    "X22n0431_001:0894c12": "無為理法界。△二現相表真。",
    "X22n0431_001:0894c13": "各於其國。出廣長舌相。徧覆三千大千世界。",
    "X22n0431_001:0894c14": "△三發言勸信。",
    "X22n0431_001:0894c15": "說誠實言。汝等眾生。當信是稱讚不可思議功德。一",
    "X22n0431_001:0894c16": "切諸佛所護念經。",
    "X22n0431_001:0894c17": "△六上方三。一列名顯廣。",
    "X22n0431_001:0894c18": "舍利弗。上方世界。有梵音佛。宿王佛。香上佛。香光佛。",
    "X22n0431_001:0894c19": "大燄肩佛。雜色寶華嚴身佛。娑羅樹王佛。寶華德佛。",
    "X22n0431_001:0894c20": "見一切義佛。如須彌山佛。如是等。恒河沙數諸佛。",
    "X22n0431_001:0894c21": "上。升而尊也。上是高顯之天。萬物皆當崇重而行",
    "X22n0431_001:0894c22": "道焉。間乎春夏。戊。土。鎮宮。乾。信。中之上頂。巽坤之",
    "X22n0431_001:0894c23": "進前者。梵音者。聲有八轉。謂體業具為從屬於呼。",
    "X22n0431_001:0894c24": "各具八德。謂調和。柔輭。諦了。易解。無錯。無雌。廣大。",
    "X22n0431_001:0895a01": "深遠。共成六十四種。梵音深妙。令人樂聞也。宿王",
    "X22n0431_001:0895a02": "者。月為星宿中王。北辰為眾星拱。佛在同異類中。",
    "X22n0431_001:0895a03": "功德莫不尊勝故。香上。定香。福足也。香光。慧香。智",
    "X22n0431_001:0895a04": "足也。燄肩。先覺後覺也。雜華嚴身者。萬行因華。嚴",
    "X22n0431_001:0895a05": "佛果身也。即方便菩提娑羅。此云堅固。亦云最勝。",
    "X22n0431_001:0895a06": "涅槃三德。獨為尊故。即真性菩提。寶華德者。無量",
    "X22n0431_001:0895a07": "知見智慧德相。如珍寶花。即實智菩提。見一切義",
    "X22n0431_001:0895a08": "者。一切法中實相之義。無不知見究竟也。即證勝",
    "X22n0431_001:0895a09": "義諦。智德。與眾生同得菩提也。如須彌山者。佛身",
    "X22n0431_001:0895a10": "長大。高出十界。如須彌之山王也。即了世俗諦。斷",
    "X22n0431_001:0895a11": "德。與眾生同斷無明也。△二現相表真。",
    "X22n0431_001:0895a12": "各於其國。出廣長舌相。徧覆三千大千世界。",
    "X22n0431_001:0895a13": "△三發言勸信。",
    "X22n0431_001:0895a14": "說誠實言。汝等眾生。當信是稱讚不可思議功德。一",
    "X22n0431_001:0895a15": "切諸佛所護念經。",
    "X22n0431_001:0895a16": "所以六方交讚者。法藏願云。我作佛時。名聞十方",
    "X22n0431_001:0895a17": "無數界佛。各於眾中。稱我功德及國土等。△二釋",
    "X22n0431_001:0895a18": "經顯益二。一徵名。",
    "X22n0431_001:0895a19": "舍利弗。於汝意云何。何故名為一切諸佛。所護念經。",
    "X22n0431_001:0895a20": "不問不思議者。本佛讚中。已釋通故。單指彌陀依",
    "X22n0431_001:0895a21": "正功德利故。獨問佛護念者。前不說故。通明諸佛",
    "X22n0431_001:0895a22": "功德。及眾生法益故。△二釋益二。先三慧益。",
    "X22n0431_001:0895a23": "舍利弗。若有善男子。善女人。聞是經受持者。及聞諸",
    "X22n0431_001:0895a24": "佛名者。是諸善男子。善女人。皆為一切諸佛之所護",
    "X22n0431_001:0895b01": "念。皆得不退轉於阿耨多羅三藐三菩提。",
    "X22n0431_001:0895b02": "先牒能聞經名。善男女。前後較之。前佛性善。屬昔。",
    "X22n0431_001:0895b03": "理。正。因。是一佛。名。淺少。善。根。乃初心者。此兼今。行。",
    "X22n0431_001:0895b04": "了。緣。并六佛。經。深多。福。德。乃後心者。經詮依正願",
    "X22n0431_001:0895b05": "行。名謂六方佛號。聞即聞慧。受即思慧。持即修慧。",
    "X22n0431_001:0895b06": "是諸下。次顯所獲法益。護念者。起信論六緣。一差",
    "X22n0431_001:0895b07": "別緣。護也。二平等緣。念也。前緣又二。一近緣。念也。",
    "X22n0431_001:0895b08": "速度脫故。二遠緣。護也。久後度故。近遠緣復有二。",
    "X22n0431_001:0895b09": "一增長行緣。護也。二受以道緣。念也。阿耨多羅三",
    "X22n0431_001:0895b10": "藐三菩提者。此云無上正等正覺。究竟佛果也。菩",
    "X22n0431_001:0895b11": "提。翻三途不覺。人天乘也。三。翻三界凡夫不正。聲",
    "X22n0431_001:0895b12": "聞辟支二乘聖也。連前從有入空。觀真諦。破見思。",
    "X22n0431_001:0895b13": "一切智也。藐。翻小乘自利不等。大乘始分教人。三",
    "X22n0431_001:0895b14": "翻權教三乘度他未妙。大乘終實教人。合二從空",
    "X22n0431_001:0895b15": "出假。觀俗諦。破塵沙。道種智也。耨多羅。翻漸教性",
    "X22n0431_001:0895b16": "未至上。一乘頓教人也。阿。翻偏教法界心性未極",
    "X22n0431_001:0895b17": "無上。一乘圓教佛也。兼上空有圓融。觀中道第一",
    "X22n0431_001:0895b18": "義諦。破無明。一切種智也。不退轉者。法藏願云。聞",
    "X22n0431_001:0895b19": "我名已。菩提有退轉者。不取正覺。況聞諸佛名。受",
    "X22n0431_001:0895b20": "持是經乎。望前阿鞞跋致。前屬已生去後。此屬現",
    "X22n0431_001:0895b21": "在未生。又通明經名。各有三慧。六因益也。各有顯",
    "X22n0431_001:0895b22": "護。密念。不退。正覺。八果益也。△次三資益二。初顯",
    "X22n0431_001:0895b23": "益三一。信受益。",
    "X22n0431_001:0895b24": "是故舍利弗。汝等皆當信受我語。及諸佛所說。",
    "X22n0431_001:0895c01": "是故者。結前。躡上聞經聞名。各得護念正覺益也。",
    "X22n0431_001:0895c02": "皆當者。起後。無疑曰信。領納曰受。決宜曰當。又攝",
    "X22n0431_001:0895c03": "已今意。我語。指我佛所說一彌陀經。諸佛。指六佛",
    "X22n0431_001:0895c04": "讚勸護念得果。信例聞願。益可知矣。獲益深厚。再",
    "X22n0431_001:0895c05": "三為勸。△二願樂益。",
    "X22n0431_001:0895c06": "舍利弗。若有人。已發願。今發願。當發願。欲生阿彌陀",
    "X22n0431_001:0895c07": "佛國者。是諸人等。皆得不退轉於阿耨多羅三藐三",
    "X22n0431_001:0895c08": "菩提。",
    "X22n0431_001:0895c09": "先。願生。期望希求曰願。好樂渴慕曰欲。已今當者。",
    "X22n0431_001:0895c10": "過現未三際時也。表三發心。開三因。成三覺佛。又",
    "X22n0431_001:0895c11": "信行願。應時時發。不可須臾離也。是諸下。次得果",
    "X22n0431_001:0895c12": "不退菩提。對上揀之。上乃教道。初之七地。此則證",
    "X22n0431_001:0895c13": "道。八之十地也。△三行成益。",
    "X22n0431_001:0895c14": "於彼國土。若已生。若今生。若當生。",
    "X22n0431_001:0895c15": "願後行滿。無一不生者。果徹因該。云已今當。表斷",
    "X22n0431_001:0895c16": "三障道。而生三佛土。法報化。苦惑業。如次配知。以",
    "X22n0431_001:0895c17": "事證釋。已願生。如迦葉佛。普賢文殊。德雲比丘。解",
    "X22n0431_001:0895c18": "脫長者。今願生。如藥師佛。此界他方十四佛剎菩",
    "X22n0431_001:0895c19": "薩。舍利阿難比丘。韋提希夫人。當願生。如彌勒佛。",
    "X22n0431_001:0895c20": "龍樹馬鳴菩薩。北竺祈婆伽比丘。滅後人天。詳諸",
    "X22n0431_001:0895c21": "經論。統上結之。我語。諸說。各三資糧。六因益。各有",
    "X22n0431_001:0895c22": "不退。成覺。見佛。往生。八果益也。細思之。△次結勸。",
    "X22n0431_001:0895c23": "是故舍利弗。諸善男子。善女人。若有信者。應當發願",
    "X22n0431_001:0895c24": "生彼國土。",
    "X22n0431_001:0896a01": "是故二字。結上信佛發願得果生方益也。諸善男",
    "X22n0431_001:0896a02": "等。起下勸誡信願行也。與上少異。上則信佛說。願",
    "X22n0431_001:0896a03": "生方。現得菩提。行念佛。當得往生。此則信彌陀。當",
    "X22n0431_001:0896a04": "見佛。願往生。當生方。行持名。當成佛。又上引說言",
    "X22n0431_001:0896a05": "教以勸。此屬全體親證為勸。又總前結顯之。初聞",
    "X22n0431_001:0896a06": "依正功德以勸願。二聞持名佛現以勸願。三聞經",
    "X22n0431_001:0896a07": "名佛護不退以勸信。四聞信教成覺得生以勸願。",
    "X22n0431_001:0896a08": "勸勸倍切。願願轉深。則知信願行。真因也。生佛國。",
    "X22n0431_001:0896a09": "實果也。位非三不退。已一生補處矣。望前男女。前",
    "X22n0431_001:0896a10": "雖十勝。加今十二因十六果。後後豈不勝前前哉。",
    "X22n0431_001:0896a11": "稱曰諸善。有何譽焉。△四彰三難令證果分。諸佛",
    "X22n0431_001:0896a12": "三難者。一出廣長舌。二說誠實言。三勸眾生信。內",
    "X22n0431_001:0896a13": "又三難。一釋尊稱讚。二彌陀功德。三諸佛護念。釋",
    "X22n0431_001:0896a14": "尊三難者。一行難行事。二得難得果。三說難信法。",
    "X22n0431_001:0896a15": "內亦三難。一彌陀勝德。二六佛讚護。三稱名成佛。",
    "X22n0431_001:0896a16": "於中三。初已讚諸佛。",
    "X22n0431_001:0896a17": "舍利弗。如我今者。稱讚諸佛。不可思議功德。",
    "X22n0431_001:0896a18": "稱有三。引證六方勸信。一讚也。顯聞諸佛不退。二",
    "X22n0431_001:0896a19": "讚也。勸眾信六佛說。三讚也。六佛德不思者。總則",
    "X22n0431_001:0896a20": "互揚西方淨土念佛法門。別開有十。謂同聲一國。",
    "X22n0431_001:0896a21": "同出一舌。同一廣長。同一徧覆。同一實言。同告一",
    "X22n0431_001:0896a22": "眾。同一勸信。同一共讚。同一名德。同一護念也。△",
    "X22n0431_001:0896a23": "二諸佛讚已二。先標舉。",
    "X22n0431_001:0896a24": "彼諸佛等。亦稱讚我。不可思議功德。",
    "X22n0431_001:0896b01": "諸佛。六方佛也。等者。四維三世佛也。稱亦三。告眾",
    "X22n0431_001:0896b02": "釋佛說經。一讚也。勸眾信聞是經。二讚也。護念是",
    "X22n0431_001:0896b03": "持經人。三讚也。我佛德不思者。總則讚歎樂土嚴",
    "X22n0431_001:0896b04": "淨。持名念佛法益。別開亦十。謂行難事。住娑婆。出",
    "X22n0431_001:0896b05": "五濁。得菩提。為眾生。說經法。教念佛。示持名。讚六",
    "X22n0431_001:0896b06": "方。勸信聞也。△次詳陳。",
    "X22n0431_001:0896b07": "而作是言。釋迦牟尼佛。能為甚難希有之事。能於娑",
    "X22n0431_001:0896b08": "婆國土。五濁惡世。劫濁。見濁。煩惱濁。眾生濁。命濁中。",
    "X22n0431_001:0896b09": "得阿耨多羅。三藐三菩提。為諸眾生。說是一切世間",
    "X22n0431_001:0896b10": "難信之法。",
    "X22n0431_001:0896b11": "初句能讚。六佛作讚言也。釋下所讚二。先舉難得",
    "X22n0431_001:0896b12": "之人。釋迦。此云能仁。大悲利物。姓也。牟尼。此云寂",
    "X22n0431_001:0896b13": "默。大智冥理。名也。次讚難能之事。力任曰能。作辦",
    "X22n0431_001:0896b14": "曰為。自覺曰希有。覺他曰甚難。功德曰事業。第一",
    "X22n0431_001:0896b15": "行事難也。娑婆。此云堪忍。土之苦者。五濁。世之惡",
    "X22n0431_001:0896b16": "者。五事穢染。名為五濁。惡業招感。名為惡世。揀彼",
    "X22n0431_001:0896b17": "安養樂土。五清善世也。梵語劫波。此云時分。減至",
    "X22n0431_001:0896b18": "二萬歲。四濁凑集。名劫濁也。覺明心中。空見不分",
    "X22n0431_001:0896b19": "所致。色離四纏。劫濁清矣。因五利使。諸見熾然。名",
    "X22n0431_001:0896b20": "見濁也。心中根大妄成所致。受空我法。見濁清矣。",
    "X22n0431_001:0896b21": "緣五鈍使。障礙塵沙。名煩惱濁。心中性相相織所",
    "X22n0431_001:0896b22": "致。想脫塵勞。煩惱濁清。見慢陰報。惡名穢稱。名眾",
    "X22n0431_001:0896b23": "生濁。心中遷留不住所致。行無生滅。眾生濁清。色",
    "X22n0431_001:0896b24": "心連持。催年促壽。名命濁也。心中同異失凖所致。",
    "X22n0431_001:0896c01": "識亡一六。命濁清矣。能五濁世。得三菩提。不亦難",
    "X22n0431_001:0896c02": "乎。對前二。屬因修。分證。此屬果位。究竟。自覺斯為",
    "X22n0431_001:0896c03": "第二得道難也。眾生。三乘七趣也。如孩愚。濁世障",
    "X22n0431_001:0896c04": "惱。如灰土投水則渾。一切。情器覺三世間也。難信。",
    "X22n0431_001:0896c05": "念佛法也。如水清珠。佛如鄉老約長。能眾生中。說",
    "X22n0431_001:0896c06": "難信法。覺他功德。不可思議。第三說法難也。前一",
    "X22n0431_001:0896c07": "為總。後二為別。亦略說耳。廣開為六。一行希有事。",
    "X22n0431_001:0896c08": "二隨眾忍苦。三誓入濁惡。四自立成果。五普為化",
    "X22n0431_001:0896c09": "度。六說難信法。△三總結難事。",
    "X22n0431_001:0896c10": "舍利弗。當知我於五濁惡世。行此難事。得阿耨多羅",
    "X22n0431_001:0896c11": "三藐三菩提。為一切世間。說此難信之法。是為甚難。",
    "X22n0431_001:0896c12": "此躡諸佛讚語以證實也。然亦少別。上諸佛讚。單",
    "X22n0431_001:0896c13": "約果位功業。此釋尊述。兼通因位願行。一行難行",
    "X22n0431_001:0896c14": "事。因則深心中修度行。果屬自覺。二得難得果。因",
    "X22n0431_001:0896c15": "則直心上契佛理。果屬滿覺。三說難信法。因則悲",
    "X22n0431_001:0896c16": "心下化生機。果屬覺他。略則三。廣亦六。一出五濁",
    "X22n0431_001:0896c17": "難。二行奇事難。三成妙覺難。四度一切難。五說念",
    "X22n0431_001:0896c18": "佛難。六揀稱名難。人信念佛法門。固為難矣。而信",
    "X22n0431_001:0896c19": "持名一行三昧。得能往生見佛成果。誠為難中甚",
    "X22n0431_001:0896c20": "難者也。宜依教修證。",
    "X22n0431_001:0896c21": "△三流通分。流傳弘通此經。普度眾生。盡於未來",
    "X22n0431_001:0896c22": "際也。",
    "X22n0431_001:0896c23": "佛說此經已。舍利弗及諸比丘。一切世間天人阿修",
    "X22n0431_001:0896c24": "羅等。聞佛所說。歡喜信受。作禮而去。",
    "X22n0431_001:0897a01": "初句結經圓。舍下。舉聽眾。舍利弗。指當機。諸比丘。",
    "X22n0431_001:0897a02": "攝常隨。三乘四眾。咸該於內。天人修羅。三善道也。",
    "X22n0431_001:0897a03": "等含八部七難。聞下。顯奉行。聞聞慧。歡。思慧。受。修",
    "X22n0431_001:0897a04": "慧。佛則能說人清淨。說則所轉法清淨。歡後眾得",
    "X22n0431_001:0897a05": "果清淨。信即信資糧。受即願資糧。作即行資糧。三",
    "X22n0431_001:0897a06": "資糧備。去生淨土決矣。說。教也。喜。理也。信。行也。禮。",
    "X22n0431_001:0897a07": "果也。四法門具。必以斯道覺斯民也。",
    "X22n0431_001:0897a09": "△次。釋呪語。呪即密經。經即顯呪。誦經生慧。持呪",
    "X22n0431_001:0897a10": "生福。福慧兩足。成佛定智身矣。中分四。先呪名。",
    "X22n0431_001:0897a11": "拔一切業障根本得生淨土陀羅尼",
    "X22n0431_001:0897a12": "此即往生呪之別名。拔。消滅除淨也。業障。舉一業",
    "X22n0431_001:0897a13": "以攝惑報二也。根本。舉本以攝枝末也。不思議神",
    "X22n0431_001:0897a14": "力傳云。日夜各持三七徧。滅五逆謗法等罪。此約",
    "X22n0431_001:0897a15": "斷障門。得生者。謂生極樂。得見彌陀也。約證果門。",
    "X22n0431_001:0897a16": "陀羅尼。此云遮持。謂遮惡不起。持善生長也。即拔",
    "X22n0431_001:0897a17": "障義。亦云總持。謂總一切法。持無量義也。即得生",
    "X22n0431_001:0897a18": "義。彼蒲盧等異質。尚能七日呪成。況今佛呪眾生",
    "X22n0431_001:0897a19": "身中佛心。七日豈不成佛果乎。△次譯人。",
    "X22n0431_001:0897a20": "宋。元嘉。天竺三藏。求那跋陀羅譯。",
    "X22n0431_001:0897a21": "宋。江南劉宋也。南北朝代名。元嘉。文帝年號。天竺。",
    "X22n0431_001:0897a22": "西域國名。三藏者。博通三藏。尤善大乘故。求那跋",
    "X22n0431_001:0897a23": "陀羅。此云功德賢。尊者名也。譯者。易也。謂翻梵語",
    "X22n0431_001:0897a24": "為華音也。神異講辯。詳餘傳集。△三呪語。",
    "X22n0431_001:0897b01": "南無。阿彌多婆夜(一)。哆他伽多夜(二)。哆地夜他(三)。阿",
    "X22n0431_001:0897b02": "彌利都。婆毗(四)。阿彌利哆。悉躭婆毗(五)。阿彌唎哆。毗",
    "X22n0431_001:0897b03": "迦蘭帝(六)。阿彌唎哆。毗迦蘭多(七)。伽彌膩(八)。伽伽那",
    "X22n0431_001:0897b04": "(九)。枳多迦利(十)。娑婆訶(十一)。",
    "X22n0431_001:0897b05": "南無。此云歸命。亦云歸依。阿彌多婆夜。此云無量。",
    "X22n0431_001:0897b06": "極樂教主名。哆他伽多夜。此云如來。乘如實道。來",
    "X22n0431_001:0897b07": "度眾生也。十號之一。哆地夜他。此云即說呪曰。或",
    "X22n0431_001:0897b08": "云所謂。次下皆呪。從古不翻。如薄伽梵般若菩提。",
    "X22n0431_001:0897b09": "準諸密部。亦可義釋。阿彌利都。無量也。婆毗。或鉢",
    "X22n0431_001:0897b10": "囉鞞。光明也。合云無量光。智慧身佛也。阿彌利哆。",
    "X22n0431_001:0897b11": "同上無量。悉躭。或悉達。一切義利成也。婆毗。同上",
    "X22n0431_001:0897b12": "光明。合云無量義利成就光。功德身佛也。阿彌唎",
    "X22n0431_001:0897b13": "哆。同無量。毗迦蘭。或毗訶隷。翻無礙行。又毗佛略。",
    "X22n0431_001:0897b14": "翻普方廣。帝者。羯帝。此云度去。又戌提。云清淨。又",
    "X22n0431_001:0897b15": "盧吉低。云世間。合云無量廣大壽。度去清淨世間。",
    "X22n0431_001:0897b16": "應化身佛也。阿彌唎哆毗迦蘭。同上可知。多者。哆",
    "X22n0431_001:0897b17": "他。真如不退動也。又馱摩。法性不改轉也。合云無",
    "X22n0431_001:0897b18": "量廣大壽。真如法性不動不轉。如如身佛也。伽彌",
    "X22n0431_001:0897b19": "膩。即須摩提。此云極樂。安養。清泰。妙意也。伽伽那。",
    "X22n0431_001:0897b20": "或誐誐曩。此云虗空。西方虗空天也。合云極樂天",
    "X22n0431_001:0897b21": "界。上四。佛名。正報也。此一。土名。依報也。枳多。具云",
    "X22n0431_001:0897b22": "宿婆耻帝。此云諦往。迦隷。或迦邏。此云作者。又伽",
    "X22n0431_001:0897b23": "車提。此云願去。合上我所作願欲去。行之決定往",
    "X22n0431_001:0897b24": "生也。此約信願行三資糧說。娑婆訶。速疾圓成也。",
    "X22n0431_001:0897c01": "廣究密藏。自知此釋。△四法益。",
    "X22n0431_001:0897c02": "若有善男子。善女人。能誦此呪者。阿彌陀佛。常住其",
    "X22n0431_001:0897c03": "頂。日夜擁護。無令怨家而得其便。現世常得安隱。臨",
    "X22n0431_001:0897c04": "命終時。任運往生。",
    "X22n0431_001:0897c05": "若下。勸人持誦。阿下。詳明呪益。開五。一佛住頂門。",
    "X22n0431_001:0897c06": "二六時護身。三怨害遠離。四現世安樂。五臨終生",
    "X22n0431_001:0897c07": "方。傳云。誦三十萬徧。即見阿彌陀佛。是知持名持",
    "X22n0431_001:0897c08": "呪。無不見佛成佛也若不誦念。孤負佛恩。多矣。",
    "X22n0431_001:0897c10": "佛說阿彌陀經略註(終)"
}