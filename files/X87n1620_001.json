{
    "X87n1620_001:0179c02": "先覺宗乘",
    "X87n1620_001:0179c04": "先覺宗乘目錄",
    "X87n1620_001:0179c06": "卷一",
    "X87n1620_001:0179c07": "維摩大士雙林善慧大士傅翕",
    "X87n1620_001:0179c08": "龐蘊居士(嗣法馬祖一)",
    "X87n1620_001:0179c09": "卷二",
    "X87n1620_001:0179c10": "甘贄行者(嗣法南泉願)刺史陸亘(嗣法南泉願)",
    "X87n1620_001:0179c11": "相國裴休(嗣法黃檗運)常侍王敬初(嗣法溈山祐)",
    "X87n1620_001:0179c12": "尚書陳操(嗣法陳睦州)駙馬李遵勗(嗣法谷隱聰)",
    "X87n1620_001:0179c13": "文公楊億(嗣法廣慧璉)侍郎楊傑(嗣法天衣懷)",
    "X87n1620_001:0179c14": "簽判劉經臣(嗣法智海逸)清獻公趙忭(嗣法蔣山泉)",
    "X87n1620_001:0179c15": "丞相張商英(嗣法兜率悅)侍郎李彌遜(嗣法昭覺勤)",
    "X87n1620_001:0179c16": "給事馮楫(嗣法龍門遠)侍郎張九成(嗣法徑山杲)",
    "X87n1620_001:0179c17": "知府葛郯(嗣法佛海遠)放牛居士(嗣法無門開)",
    "X87n1620_001:0179c18": "卷三",
    "X87n1620_001:0179c19": "侍郎白居易(嗣法佛光滿)刺史李翱(嗣法藥山儼)",
    "X87n1620_001:0179c20": "張拙秀才(嗣法石霜諸)相國陸希聲(謁仰山寂)",
    "X87n1620_001:0179c21": "太傅王延彬(嗣法長慶稜)真人呂巖(嗣法黃龍機)",
    "X87n1620_001:0179c22": "丞相王隨(嗣法首山念)英公夏竦(嗣法谷隱聰)",
    "X87n1620_001:0179c23": "節使李端愿(嗣法金山頴)太傅高世則(嗣法芙蓉楷)",
    "X87n1620_001:0179c24": "太守許式(嗣法洞山聰)修撰曾會(嗣法雪竇顯)",
    "X87n1620_001:0180a01": "丞相富弼(嗣法投子顒)衛州王大夫(嗣法元豐滿)",
    "X87n1620_001:0180a02": "太史黃廷堅(嗣法黃龍心)觀文王韶(嗣法黃龍心)",
    "X87n1620_001:0180a03": "秘書吳恂(嗣法黃龍心)內翰蘇軾(嗣法東林總)",
    "X87n1620_001:0180a04": "參政蘇轍(嗣法上藍順)寺丞戴道純(嗣法黃龍清)",
    "X87n1620_001:0180a05": "文定胡安國(嗣法上封秀)左丞范冲(嗣法圓通旻)",
    "X87n1620_001:0180a06": "諫議彭汝霖(嗣法圓通旻)左司都貺(嗣法圓通旻)",
    "X87n1620_001:0180a07": "比部孫居士(嗣法楊岐會)提刑郭祥正(嗣法白雲端)",
    "X87n1620_001:0180a08": "郡王趙令衿(嗣法昭覺勤)樞密徐俯(嗣法昭覺勤)",
    "X87n1620_001:0180a09": "尚書莫將(嗣法大隨靜)龍圖王蕭(嗣法大隨靜)",
    "X87n1620_001:0180a10": "參政李邴(嗣法徑山杲)寶學劉彥修(嗣法徑山杲)",
    "X87n1620_001:0180a11": "提刑吳偉明(嗣法徑山杲)門司黃彥節(嗣法徑山杲)",
    "X87n1620_001:0180a12": "參政錢端禮(嗣法護國元)內翰曾開(嗣法靈隱遠)",
    "X87n1620_001:0180a13": "侍制潘良貴(嗣法佛燈珣)侍郎李浩(嗣法天童華)",
    "X87n1620_001:0180a14": "吳十三道人(嗣法開善謙)",
    "X87n1620_001:0180a15": "卷四(問法)",
    "X87n1620_001:0180a16": "太守楊衒之(問達磨)使者宋雲(問達磨)",
    "X87n1620_001:0180a17": "向居士(問二祖)崔趙公(問國一欽)",
    "X87n1620_001:0180a18": "中使楊光庭(問本淨禪師)相國杜鴻漸(問無住禪師)",
    "X87n1620_001:0180a19": "鄴侯李泌(問懶殘)張濆行者(問忠國師)",
    "X87n1620_001:0180a20": "魚軍容(問忠國師)刺史李渤(問歸宗常)",
    "X87n1620_001:0180a21": "相國崔羣(問東寺會)相國于頔(問紫玉通藥山儼)",
    "X87n1620_001:0180a22": "文公韓愈(問大顛通)燕王(訪趙州諗)",
    "X87n1620_001:0180a23": "趙王王鎔(問趙州諗)馬大夫(問趙州諗)",
    "X87n1620_001:0180a24": "周員外(問趙州諗)劉相公(問趙州諗)",
    "X87n1620_001:0180b01": "竺尚書(問長沙岑)李軍容(參溈山祐)",
    "X87n1620_001:0180b02": "劉侍御(問仰山寂)朱行軍(請際上座)",
    "X87n1620_001:0180b03": "尚書溫造(問圭峰密)史山人(問圭峰密)",
    "X87n1620_001:0180b04": "相國宋齊丘(訪慧覺禪師)閩王王審知(禮雪峰存玄沙備)",
    "X87n1620_001:0180b05": "王延鈞(延羅山和尚夢筆和尚)陳尚書(問雲門)",
    "X87n1620_001:0180b06": "韋監軍(謁玄沙備)陳尚書(問洞山)",
    "X87n1620_001:0180b07": "節度使成汭(問雲居膺)劉禹端(問雲居膺)",
    "X87n1620_001:0180b08": "張覇遷(問疎山仁)劉翁(謁青林虔)",
    "X87n1620_001:0180b09": "鍾司徒(問安鐵胡)給事陶穀(禮常覺禪師)",
    "X87n1620_001:0180b10": "李相公(問福巖承)李王(禮清涼益)",
    "X87n1620_001:0180b11": "宋令公(對大寧寺僧)相國馮延巳(問游鍾山僧)",
    "X87n1620_001:0180b12": "樞密李崇矩(問圓明禪師)歐陽文忠公修(延浮山遠)",
    "X87n1620_001:0180b13": "丞相呂許公(謁志言大士)王質(問法華言)",
    "X87n1620_001:0180b14": "助教徐岳(問法華言)相國王安石(禮吳山端)",
    "X87n1620_001:0180b15": "武昌劉居士(對雲居舜)李端愿(禮宗本禪師)",
    "X87n1620_001:0180b16": "葉清臣蔣侍郎(禮政黃牛)陳瓘(問宗道者)",
    "X87n1620_001:0180b17": "太尉陳良弼(禮淨因)李朝請(謁道場琳)",
    "X87n1620_001:0180b18": "相國錢象祖(參此菴元)",
    "X87n1620_001:0180b19": "卷五(無名宰官居士)",
    "X87n1620_001:0180b20": "洪州廉使俗士問天堂地獄",
    "X87n1620_001:0180b21": "歸宗因官人來問儒者問三教",
    "X87n1620_001:0180b22": "行者問即心即佛丹霞逢老人與童子",
    "X87n1620_001:0180b23": "丹霞會留守百丈政路逢官人",
    "X87n1620_001:0180b24": "趙州與官人遊園官人問趙州",
    "X87n1620_001:0180c01": "官人問趙州燒木佛俗官問趙州",
    "X87n1620_001:0180c02": "秀才乞拄杖秀才問趙州",
    "X87n1620_001:0180c03": "俗士獻袈裟趙州勘行者",
    "X87n1620_001:0180c04": "秀才問長沙岑普化見步使",
    "X87n1620_001:0180c05": "天使問睦州秀才訪睦州",
    "X87n1620_001:0180c06": "睦州問秀才閩帥問壽山年多少",
    "X87n1620_001:0180c07": "有俗士舉手俗士問殺牛",
    "X87n1620_001:0180c08": "仰山問推官行者問霍山",
    "X87n1620_001:0180c09": "洞山行脚遇官人官人問洞山",
    "X87n1620_001:0180c10": "投子赴檀越齋有官人問壽州",
    "X87n1620_001:0180c11": "閩王問雪峰存閩王封柑橘至雪峰",
    "X87n1620_001:0180c12": "廣主請雲門開堂常侍問雲門",
    "X87n1620_001:0180c13": "官人問雲門閩王送玄沙上船",
    "X87n1620_001:0180c14": "泉守請玄沙登樓閩帥請辨驗聲明三藏",
    "X87n1620_001:0180c15": "閩帥問鼓山晏行者至菴",
    "X87n1620_001:0180c16": "童子見鏡清俗士問靜上座",
    "X87n1620_001:0180c17": "俗士獻畵障子老人參桐峰",
    "X87n1620_001:0180c18": "儒者謁南院牧主請風穴陞座",
    "X87n1620_001:0180c19": "提刑問璉三生工部問三交嵩",
    "X87n1620_001:0180c20": "提刑問楊岐會俗士投五祖出家",
    "X87n1620_001:0180c21": "居士往五祖齋僧俗士問雲峰悅",
    "X87n1620_001:0180c22": "太守問九頂侍郎問九僊",
    "X87n1620_001:0180c23": "益州辭知府巡檢問黃龍明",
    "X87n1620_001:0180c24": "俗士問歸仁官人問興陽",
    "X87n1620_001:0181a01": "居士官人問天平居士問東山雲頂",
    "X87n1620_001:0181a02": "童子上經洪塘橋官人問僧",
    "X87n1620_001:0181a03": "賣鹽翁騎牛公子",
    "X87n1620_001:0181a04": "跨驢人道流背佛而坐",
    "X87n1620_001:0181a05": "行者向佛而唾魚浮水上",
    "X87n1620_001:0181a06": "佛殿鴿子廣南國主出獵",
    "X87n1620_001:0181a07": "官人入鎮州天王院官人作無鬼論",
    "X87n1620_001:0181a08": "官人問無揀僧",
    "X87n1620_001:0181a10": "先覺宗乘目錄(終)",
    "X87n1620_001:0181a16": "先覺宗乘卷一",
    "X87n1620_001:0181a18": "徑山語風老人　圓信　較定",
    "X87n1620_001:0181a19": "無地地主人　郭凝之　彚編",
    "X87n1620_001:0181a20": "維摩大士",
    "X87n1620_001:0181a21": "維摩會上。三十二菩薩。各說不二法門。文殊曰。我於",
    "X87n1620_001:0181a22": "一切法。無言無說。無示無識。離諸問答。是為菩薩入",
    "X87n1620_001:0181a23": "不二法門。於是文殊又問維摩。仁者當說。何等是菩",
    "X87n1620_001:0181a24": "薩入不二法門。維摩默然。文殊讚曰。乃至無有語言",
    "X87n1620_001:0181b01": "文字。是菩薩真入不二法門(雪竇舉此。至仁者當說何等是菩薩入不二法",
    "X87n1620_001:0181b02": "門。不舉維摩默然。便云。維摩道甚麼。又云。勘破了也。復頌云。咄這維摩老。悲生空懊惱。臥疾毗耶離。全身太枯",
    "X87n1620_001:0181b03": "槁。七佛祖師來。一室且頻掃。請問不二門。當時便靠倒。不靠倒。金毛獅子無處討。圜悟勤云。如今禪和子。便道",
    "X87n1620_001:0181b04": "無語是靠倒。且莫錯認定盤星　白雲端頌云。一箇兩箇百千萬。屈指尋文數不辦。暫時放在暗牕前。明日與",
    "X87n1620_001:0181b05": "君重計筭)。",
    "X87n1620_001:0181b06": "梁雙林善慧大士傅翕",
    "X87n1620_001:0181b07": "善慧大士者。婺州義烏縣人也。齊明帝建武四年丁",
    "X87n1620_001:0181b08": "丑。五月八日。降於雙林鄉傅宣慈家。本名翕。年十六",
    "X87n1620_001:0181b09": "納劉氏女。名妙光。生普建普成二子。梁普通元年。年",
    "X87n1620_001:0181b10": "二十四。與里人稽亭浦摝魚。獲已。沉籠水中。祝曰。去",
    "X87n1620_001:0181b11": "者適。止者留。人或謂之愚。會有天竺僧嵩頭陀。引之",
    "X87n1620_001:0181b12": "臨水觀影。見圓光寶葢。法從甚盛。翕笑而悟。乃至松",
    "X87n1620_001:0181b13": "山頂。結庵雙檮樹間。自號雙林善慧大士。種植蔬果。",
    "X87n1620_001:0181b14": "為人傭作。晝作夜歸。與妻敷演佛法。苦行七年。大士",
    "X87n1620_001:0181b15": "欲導羣品。令弟子奉書詣闕。稱武帝為國主救世菩",
    "X87n1620_001:0181b16": "薩。帝預勅鎻門。以觀其意。大士袖出木槌一扣。諸門",
    "X87n1620_001:0181b17": "盡開。直入見帝於善言殿上。御榻對語。帝問師事從",
    "X87n1620_001:0181b18": "誰。答曰。從無所從。師無所師。事無所事。大士三至京",
    "X87n1620_001:0181b19": "師。以度道俗。不可數計。帝召見壽光殿。共論真諦。大",
    "X87n1620_001:0181b20": "士曰。息而不滅。帝請講金剛經。大士纔陞座。以尺揮",
    "X87n1620_001:0181b21": "案一下。便下座。帝愕然。聖師曰。陛下還會麼。帝曰。不",
    "X87n1620_001:0181b22": "會。聖師曰。大士講經竟。又一日講經次。帝至。眾皆起。",
    "X87n1620_001:0181b23": "大士端坐不動。眾報聖駕臨此何不起。大士曰。法地",
    "X87n1620_001:0181b24": "若動。一切不安。大士一日披衲頂冠靸履朝見。帝問。",
    "X87n1620_001:0181c01": "是僧耶。大士以手指冠。是道耶。大士以手指履。是俗",
    "X87n1620_001:0181c02": "耶。大士以手指衲衣。陳宣帝大建元年入涅槃。壽七",
    "X87n1620_001:0181c03": "十三。甞著心王銘曰。觀心空王。玄妙難測。無形無相。",
    "X87n1620_001:0181c04": "有大神力。能滅千災。成就萬德。體性雖空。能施法則。",
    "X87n1620_001:0181c05": "觀之無形。呼之有聲。為大法將。心戒傳經。水中鹽味。",
    "X87n1620_001:0181c06": "色裏膠青。決定是有。不見其形。心王亦爾。身內居停。",
    "X87n1620_001:0181c07": "面門出入。應物隨情。自在無礙。所作皆成。了本識心。",
    "X87n1620_001:0181c08": "識心見佛。是心是佛。是佛是心。念念佛心。佛心念佛。",
    "X87n1620_001:0181c09": "欲得早成。戒心自律。淨律淨心。心即是佛。除此心王。",
    "X87n1620_001:0181c10": "更無別佛。欲求成佛。莫染一物。心性雖空。貪嗔體實。",
    "X87n1620_001:0181c11": "入此法門。端坐成佛。到彼岸已。得波羅蜜。慕道真士。",
    "X87n1620_001:0181c12": "自觀自心。知佛在內。不向外尋。即心即佛。即佛即心。",
    "X87n1620_001:0181c13": "心明識佛。曉了識心。離心非佛。離佛非心。非佛莫測。",
    "X87n1620_001:0181c14": "無所堪任。執空滯寂。於此漂沉。諸佛菩薩。非此安心。",
    "X87n1620_001:0181c15": "明心大士。悟此玄音。身心性妙。用無更改。是故智者。",
    "X87n1620_001:0181c16": "放心自在。莫言心王。空無體性。能使色身。作邪作正。",
    "X87n1620_001:0181c17": "非有非無。隱顯不定。心性離空。能凡能聖。是故相勸。",
    "X87n1620_001:0181c18": "好生防慎。剎那造作。還復漂沉。清淨心智。如世黃金。",
    "X87n1620_001:0181c19": "般若法藏。並在身心。無為法寶。非淺非深。諸佛菩薩。",
    "X87n1620_001:0181c20": "了此本心。有緣遇者。非去來今。有偈曰。夜夜抱佛眠。",
    "X87n1620_001:0181c21": "朝朝還共起。起坐鎮相隨。語默同居止。纖毫不相離。",
    "X87n1620_001:0181c22": "如身影相似。欲識佛去處。祇這語聲是。(保寧勇云。大眾。傅大士此",
    "X87n1620_001:0181c23": "頌。古今不墜。一切人知。向此瞥地者固多。錯會者不少。玄沙云。大小傅大士。只認得箇昭昭靈靈。洞山聰云。且",
    "X87n1620_001:0181c24": "道衲僧家。日裏還曾睡也無。此兩轉語。誰言世上無仙客。須信壺中別有天。保寧亦有一頌。要眠時即眠。要起",
    "X87n1620_001:0182a01": "時即起。水洗面皮光。啜茶濕却嘴。大海紅塵處。平地波濤起。呵呵阿呵呵。囉哩囉囉哩)又曰。空",
    "X87n1620_001:0182a02": "手把鋤頭。步行騎水牛。人從橋上過。橋流水不流。(斷橋",
    "X87n1620_001:0182a03": "倫頌云。狗走抖擻口。猴愁樓搜頭。瑞巖門外水。自古向西流)。(張無盡見皓布裩舉大士此頌。皓曰。此頌得法",
    "X87n1620_001:0182a04": "身邊事。頌不得法身向上事。無盡曰。請和尚頌。皓遂應聲頌曰。昨夜雨霶亨。打倒葡萄棚。知事普請。行者人力。",
    "X87n1620_001:0182a05": "拄底拄撑底撑。撑撑拄拄到天明。依舊可憐生)又曰。有物先天地。無形本寂",
    "X87n1620_001:0182a06": "寥。能為萬象主。不逐四時凋。",
    "X87n1620_001:0182a07": "唐龐蘊居士(嗣法馬祖一)",
    "X87n1620_001:0182a08": "囊州居士龐蘊。衡州衡陽縣人也。字道玄。世本儒業。",
    "X87n1620_001:0182a09": "少悟塵勞。志求真諦。唐貞元初。謁石頭遷禪師。問不",
    "X87n1620_001:0182a10": "與萬法為侶者是甚麼人。石頭以手掩其口。豁然有",
    "X87n1620_001:0182a11": "省。後與丹霞為友。一日石頭問曰。子見老僧以來。日",
    "X87n1620_001:0182a12": "用事作麼生。居士曰。若問日用事。即無開口處。乃呈",
    "X87n1620_001:0182a13": "偈曰。日用事無別。唯吾自偶諧。頭頭非取捨。處處沒",
    "X87n1620_001:0182a14": "張乖。朱紫誰為號。丘山絕點埃。神通并妙用。運水及",
    "X87n1620_001:0182a15": "搬柴。石頭然之。曰子以緇邪素邪。居士曰。願從所慕。",
    "X87n1620_001:0182a16": "遂不剃染。後參馬祖。問不與萬法為侶者。是甚麼人。",
    "X87n1620_001:0182a17": "馬祖曰。待汝一口吸盡西江水。即向汝道。居士於言",
    "X87n1620_001:0182a18": "下。頓領玄旨。(東林珪老頌云。大海波濤淺。小人方寸深。海枯終見底。人死不知心　雲門杲",
    "X87n1620_001:0182a19": "頌云。一口吸盡西江水。甲乙丙丁庚戊己。咄咄咄。囉囉哩)。(白雲端頌云。一口吸盡西江水。萬古千今無一滴。",
    "X87n1620_001:0182a20": "要須黨理不黨親。馬祖可惜口門窄)乃留駐。參承二載。居士一日問馬",
    "X87n1620_001:0182a21": "祖曰。如水無筋骨。能勝萬斛舟。此理如何。馬祖曰。遮",
    "X87n1620_001:0182a22": "裏無水亦無舟。說甚麼筋骨。居士又問馬祖曰。不昧",
    "X87n1620_001:0182a23": "本來人。請師高著眼。祖直下覷。居士曰。一種沒絃琴。",
    "X87n1620_001:0182a24": "惟師彈得妙。祖直上覷。居士廼作禮。馬祖歸方丈。居",
    "X87n1620_001:0182b01": "士隨後入曰。弄巧成拙。(妙喜曰。馬師覷上覷下。即不無。爭柰昧却本來人。居士雖",
    "X87n1620_001:0182b02": "然禮拜。渾崙吞箇棗。馬祖歸方丈。士隨後入云。弄巧成拙。救得一半)居士有偈曰。有男",
    "X87n1620_001:0182b03": "不婚。有女不嫁。大家團欒頭。共說無生話。(徑山杲示羅快然云。",
    "X87n1620_001:0182b04": "昔龐居士有言。有男不婚。有女不嫁。大家團欒頭。共說無生話。後來元豐間。有箇士人。謂之無為居士。姓楊。名",
    "X87n1620_001:0182b05": "傑。字次公。嘗參前輩。於宗門中。有真實得力處。曾和龐公此偈云。男大須婚。女大須嫁。討甚閒工夫。更說無生",
    "X87n1620_001:0182b06": "話。這兩箇俗漢子。將他十方常住一片田地。不向官中印契。各自分疆列界道。我知有。而時時向無佛處稱尊。",
    "X87n1620_001:0182b07": "當時亦有箇不平底。謂之海印信禪師。時住蘇州定慧。因見無為此偈。亦有一偈曰。我無男婚。我無女嫁。困來",
    "X87n1620_001:0182b08": "便打眠。誰管無生話。這三箇老漢。說此三偈。快然居士。開眼也著。合眼也著。不開不合也著。妙喜只得冷地看。",
    "X87n1620_001:0182b09": "看即不無。畢竟快然居士。向開眼處著到耶。合眼處著到耶。不開不合處著到耶。若向開眼處著到。則落在龐",
    "X87n1620_001:0182b10": "公圈[袖由+貴]裏。在合眼處著到。則落在楊無為圈[袖由+貴]裏。在不開不合處著到。則落在海印禪師圈[袖由+貴]裏。快然見恁麼",
    "X87n1620_001:0182b11": "說。定道總不恁麼。若總不恁麼。又落在妙喜圈[袖由+貴]裏。要出三老圈[袖由+貴]則易。要出妙喜圈[袖由+貴]則難。快然畢竟如何",
    "X87n1620_001:0182b12": "出得。待歸延平嫁了女。却緩緩地來。為你說破)自爾機辯迅捷。諸方嚮之。因",
    "X87n1620_001:0182b13": "至藥山。(藥山和尚。石頭法嗣)藥山問曰。一乘中還著得這箇事",
    "X87n1620_001:0182b14": "麼。居士曰。某甲祇管日求升合。不知還著得麼。藥山",
    "X87n1620_001:0182b15": "曰。道居士不見石頭得麼。居士曰。拈一放一。未為好",
    "X87n1620_001:0182b16": "手。藥山曰。老僧住持事繁。居士珍重便出。藥山曰。拈",
    "X87n1620_001:0182b17": "一放一的是好手。居士曰。好箇一乘問宗。今日失却",
    "X87n1620_001:0182b18": "也。藥山曰。是是。因辭藥山。藥山命十禪客。相送至門",
    "X87n1620_001:0182b19": "首。居士乃指空中雪曰。好雪片片不落別處。有全禪",
    "X87n1620_001:0182b20": "客曰。落在甚處。居士遂與一掌。全曰。也不得草草。居",
    "X87n1620_001:0182b21": "士曰。恁麼稱禪客。閻羅老子未放你在。全曰。居士作",
    "X87n1620_001:0182b22": "麼生。居士又掌曰。眼見如盲。口說如啞。丹霞和尚。(法嗣",
    "X87n1620_001:0182b23": "石頭)一日來訪居士。見女子靈照洗菜次。霞問。居士在",
    "X87n1620_001:0182b24": "否。靈照放下菜籃。斂手而立。霞又問。居士在否。靈照",
    "X87n1620_001:0182c01": "提籃便行。歸舉似居士。居士曰。赤土搽牛嬭。丹霞乃",
    "X87n1620_001:0182c02": "隨後入見居士。居士見來。不起亦不言。霞乃竪起拂",
    "X87n1620_001:0182c03": "子。居士竪起槌子。霞曰。祇恁麼。更別有。居士曰。這回",
    "X87n1620_001:0182c04": "見師不似於前。霞曰。不妨減人聲價。居士曰。比來折",
    "X87n1620_001:0182c05": "你一下。霞曰。恁麼則瘂却天然口也。居士曰。你瘂由",
    "X87n1620_001:0182c06": "本分。累我亦瘂。霞便擲下拂子而去。居士召曰。然闍",
    "X87n1620_001:0182c07": "棃。然闍棃。霞不顧。居士曰。不惟患瘂。兼更患聾。丹霞",
    "X87n1620_001:0182c08": "一日訪居士曰。昨日相見。何似今日。居士曰。如法舉",
    "X87n1620_001:0182c09": "昨日事來。作箇宗眼。霞曰。祇如宗眼。還著得龐公麼。",
    "X87n1620_001:0182c10": "居士曰。我在你眼裏。霞曰。某甲眼窄。何處安身。居士",
    "X87n1620_001:0182c11": "曰。是眼何窄。是身何安。霞休去。居士曰。更道取一句。",
    "X87n1620_001:0182c12": "便得此話圓。霞亦不對。居士曰。就中這一句。無人道",
    "X87n1620_001:0182c13": "得。一日居士向丹霞前。叉手立。少時即出去。霞不顧。",
    "X87n1620_001:0182c14": "居士却來坐。霞却向居士前。叉手立。少時便入方丈。",
    "X87n1620_001:0182c15": "居士曰。汝入我出。未有事在。霞曰。這老翁出出入入。",
    "X87n1620_001:0182c16": "有甚了期。居士曰。却無些子慈悲心。霞曰。引得這漢。",
    "X87n1620_001:0182c17": "到這田地。居士曰。把甚麼引。霞廼拈起居士幞頭曰。",
    "X87n1620_001:0182c18": "却似一箇老師僧。居士却將幞頭安霞頭上曰。一似",
    "X87n1620_001:0182c19": "箇少年俗人。霞應喏三聲。居士曰。猶有昔時氣息在。",
    "X87n1620_001:0182c20": "霞乃拋下幞頭曰。大似一箇烏紗巾。居士廼應喏三",
    "X87n1620_001:0182c21": "聲。霞曰。昔時氣息爭忘得。居士彈指三下曰。動天動",
    "X87n1620_001:0182c22": "地。一日丹霞見居士來。便作走勢。居士曰。猶是拋身",
    "X87n1620_001:0182c23": "勢。怎生是嚬呻勢。霞便坐。居士乃向前。以拄杖畫地",
    "X87n1620_001:0182c24": "作七字。霞於下面。書箇一字。居士曰。因七見一。見一",
    "X87n1620_001:0183a01": "忘七。霞曰。這裏著語。居士乃哭三聲而去。一日居士",
    "X87n1620_001:0183a02": "與丹霞出行。見江水澄碧。居士指水曰。得恁麼也。還",
    "X87n1620_001:0183a03": "辨不出。霞曰。的箇辨不出。居士以手戽水潑霞三遍。",
    "X87n1620_001:0183a04": "霞曰。莫恁麼。莫恁麼。却以水潑居士。居士曰。當恁麼",
    "X87n1620_001:0183a05": "時。堪作箇甚麼。霞曰。無物外。居士曰。得便宜人少。得",
    "X87n1620_001:0183a06": "便宜人少。霞無對。居士曰。誰不落便宜。又一日訪居",
    "X87n1620_001:0183a07": "士。至門首相見。乃問居士在不。居士曰。饑不擇食。丹",
    "X87n1620_001:0183a08": "霞曰。龐老在否。居士曰。蒼天蒼天。便入宅去。丹霞曰。",
    "X87n1620_001:0183a09": "蒼天蒼天。便回。居士一日訪長髭和尚。(法嗣石頭)師陞座。",
    "X87n1620_001:0183a10": "眾集定。居士出曰。各請自撿好。却於禪牀右立。時有",
    "X87n1620_001:0183a11": "僧問。不觸主人翁。請師答話。長髭曰。識龐公麼。曰不",
    "X87n1620_001:0183a12": "識。居士便搊住曰。苦哉苦哉。僧無對。居士便拓開。師",
    "X87n1620_001:0183a13": "少間却問。適來這僧。還喫棒否。居士曰。待伊甘始得。",
    "X87n1620_001:0183a14": "長髭曰。居士祇見錐頭利。不見鑿頭方。居士曰。恁麼",
    "X87n1620_001:0183a15": "說話。某甲即得。外人聞之。要且不好。長髭曰。不好箇",
    "X87n1620_001:0183a16": "甚麼。居士曰。阿師祇見錐頭尖。不見鑿頭利。(應菴華云。風行",
    "X87n1620_001:0183a17": "草偃。水到渠成。覿面提持。斬釘截鐵。龐居士打開無盡寶藏。運出自己家珍。要且只解自家富貴。安能富貴別",
    "X87n1620_001:0183a18": "人。長髭久經陣敵。慣戴作家。至險至危處。愈見八面玲瓏。歸宗大眾集定。其間設有一個半個。善能自撿。便與",
    "X87n1620_001:0183a19": "趕出。何故。家無白澤之圖。豈有如是妖恠)大同普濟和尚。(法嗣石頭)一日問居",
    "X87n1620_001:0183a20": "士曰。是箇言語。今古少人避得唇舌。只如翁避得麼。",
    "X87n1620_001:0183a21": "居士應喏。普濟再舉前話。居士曰。甚麼處去來。普濟",
    "X87n1620_001:0183a22": "又舉前話。居士曰。什麼處去來。普濟曰。非但如今。古",
    "X87n1620_001:0183a23": "人亦有此語句。居士作舞而去。普濟曰。這風顛漢。自",
    "X87n1620_001:0183a24": "過教誰點撿。一日普濟訪居士。居士曰。憶在母胎時。",
    "X87n1620_001:0183b01": "有一則語。舉似阿師。不得作道理主持。普濟曰。猶是",
    "X87n1620_001:0183b02": "隔生也。居士曰。向道不得作道理。普濟曰。驚人之句。",
    "X87n1620_001:0183b03": "爭得不怕。居士曰。如師見解。可謂驚人。普濟曰。不作",
    "X87n1620_001:0183b04": "道理。却成道理。居士曰。不但隔一生兩生。普濟曰。粥",
    "X87n1620_001:0183b05": "飯底僧。一任撿責。居士鳴指三下。普濟一日見居士",
    "X87n1620_001:0183b06": "來。便掩却門曰。多知老翁。莫與相見。居士曰。獨坐獨",
    "X87n1620_001:0183b07": "語。過在阿誰。普濟乃開門。居士把住曰。是師多知。是",
    "X87n1620_001:0183b08": "我多知。普濟曰。多知且置。閉門與開門。卷舒爭幾許。",
    "X87n1620_001:0183b09": "居士曰。祇此一問。氣急殺人。普濟默然。居士曰。弄巧",
    "X87n1620_001:0183b10": "成拙。一日見普濟。居士拈起手中笊籬曰。大同師。大",
    "X87n1620_001:0183b11": "同師。普濟不應。居士曰。石頭一宗。到師處氷消瓦解。",
    "X87n1620_001:0183b12": "普濟曰。不得龐翁舉灼然如此。居士拋下笊籬曰。寧",
    "X87n1620_001:0183b13": "知不直一文錢。普濟曰。雖不直一文錢。欠他又爭得。",
    "X87n1620_001:0183b14": "居士作舞而去。普濟提起笊籬曰。居士。居士回首。普",
    "X87n1620_001:0183b15": "濟作舞而去。居士撫掌曰。歸去來。歸去來。大梅和尚。",
    "X87n1620_001:0183b16": "(法嗣馬祖)居士聞之。欲驗師實。特去相訪。纔相見。居士便",
    "X87n1620_001:0183b17": "問。久嚮大梅。未審梅子熟也未。大梅曰。熟也。你向甚",
    "X87n1620_001:0183b18": "麼處下口。居士曰。百雜碎。大梅伸手曰。還我核子來。",
    "X87n1620_001:0183b19": "居士便去。訪芙蓉太毓。(法嗣馬祖)因行食。到居士前。居士",
    "X87n1620_001:0183b20": "擬接。毓乃縮手曰。生心受施。淨名蚤訶。去此一機。居",
    "X87n1620_001:0183b21": "士還甘否。居士曰。當時善現豈不作家。毓曰。非關他",
    "X87n1620_001:0183b22": "事。居士曰。食到口邊。被他奪却。毓乃下食。居士曰。不",
    "X87n1620_001:0183b23": "消一句子。(圓悟勤云。善現作家。芙蓉奇特。盡被龐居士一時領過了也。只如龐居士道不消一",
    "X87n1620_001:0183b24": "句子。且道是那一句。端坐受供養。施主蒙安樂。頌云。淨明呵善現。芙蓉勘龐老。彼此不相饒。峻機無處討。雲行",
    "X87n1620_001:0183c01": "雨施。雷奔電掃。殺虎陷虎。出草入草。毗婆尸佛早留心。直至如今不得妙)又問。馬大師著",
    "X87n1620_001:0183c02": "實為人處。還分付吾師否。毓曰。某甲尚未見他。作麼",
    "X87n1620_001:0183c03": "生知他著實處。居士曰。祇此見知。也無討處。毓曰。居",
    "X87n1620_001:0183c04": "士也不得一向言說。居士曰。一向言說。師又失宗。若",
    "X87n1620_001:0183c05": "作兩向三向。師還開得口否。毓曰。直是開口不得。可",
    "X87n1620_001:0183c06": "謂實也。居士撫掌而出。本谿和尚。(法嗣馬祖)因居士問。丹",
    "X87n1620_001:0183c07": "霞打侍者意在何所。本谿曰。大老翁見人長短在。居",
    "X87n1620_001:0183c08": "士曰。為我與師同參。方敢借問。本谿曰。若恁麼。從頭",
    "X87n1620_001:0183c09": "舉來。共你商量。居士曰。老大翁不可共你說人是非。",
    "X87n1620_001:0183c10": "本谿曰。念翁年老。居士曰。罪過罪過。一日本谿見居",
    "X87n1620_001:0183c11": "士來。乃目示多時。居士廼將杖子。畫一圓相。本豁便",
    "X87n1620_001:0183c12": "近前。以脚踏。居士曰。是甚麼。是甚麼。却於居士前。畫",
    "X87n1620_001:0183c13": "一圓相。居士亦以脚踏却。本豁曰。來時有。去時無。居",
    "X87n1620_001:0183c14": "士抱杖子而立。本谿曰。來時有。去時無。居士曰。幸自",
    "X87n1620_001:0183c15": "圓成。徒勞目視。本谿拍手曰。奇時一無所得。居士拈",
    "X87n1620_001:0183c16": "杖子。點點而去。本谿曰。看路看路。居士曰。是甚麼。是",
    "X87n1620_001:0183c17": "甚麼。石林和尚。(法嗣馬祖)見居士來。乃竪起拂子曰。不落",
    "X87n1620_001:0183c18": "丹霞機。試道一句子。居士奪却拂子。却自竪起拳。石",
    "X87n1620_001:0183c19": "林曰。正是丹霞機。居士曰。與我不落看。石林曰。丹霞",
    "X87n1620_001:0183c20": "患瘂。龐公患聾。居士曰。恰是。石林無語。居士曰。向道",
    "X87n1620_001:0183c21": "偶爾。又一日問居士。某甲有箇借問。居士莫惜言語。",
    "X87n1620_001:0183c22": "居士曰。便請舉來。石林曰。元來惜言語。居士曰。這箇",
    "X87n1620_001:0183c23": "問訊。不覺落他便宜。石林乃掩耳。居士曰。作家作家。",
    "X87n1620_001:0183c24": "石林一日自下茶與居士。居士纔接茶。石林乃抽身",
    "X87n1620_001:0184a01": "退後曰。何似生。居士曰。有口道不得。石林曰。須是恁",
    "X87n1620_001:0184a02": "麼始得。居士拂袖而去曰。也大無端。石林曰。識得龐",
    "X87n1620_001:0184a03": "翁也。居士却回。石林曰。也大無端。居士無語。石林曰。",
    "X87n1620_001:0184a04": "也解無語去。又訪齊峯和尚。(法嗣馬祖)齊峯曰。俗人頻頻",
    "X87n1620_001:0184a05": "入僧院。討箇甚麼。居士廻顧兩邊曰。誰恁麼道。齊峯",
    "X87n1620_001:0184a06": "乃咄之。居士曰。在這裏。齊峯曰。莫是當陽道麼。居士",
    "X87n1620_001:0184a07": "曰。背後底聻。齊峯回首曰。看看。居士曰。草賊大敗。齊",
    "X87n1620_001:0184a08": "峯無語。一日齊峯與居士並行。居士廼前行一步曰。",
    "X87n1620_001:0184a09": "我強如師一步。齊峯曰。無背向。老翁要爭先在。居士",
    "X87n1620_001:0184a10": "曰。苦中苦。未是此一句。齊峯曰。怕翁不甘。居士曰。老",
    "X87n1620_001:0184a11": "翁若不堪。齊峰堪作箇甚麼。齊峯曰。若有棒在手。打",
    "X87n1620_001:0184a12": "不解倦。居士便行一摑曰。不多好。齊峯始拈棒。被居",
    "X87n1620_001:0184a13": "士把住曰。這賊今日一場敗闕。齊峯笑曰。是我拙。是",
    "X87n1620_001:0184a14": "公巧。居士乃撫掌出曰。平交平交。居士又問。此去峯",
    "X87n1620_001:0184a15": "頂有幾里。齊峯曰。甚麼處去來。居士曰。可謂峻硬。不",
    "X87n1620_001:0184a16": "得問著。齊峯曰。是多少。居士曰。一二三。齊峯曰。四五",
    "X87n1620_001:0184a17": "六。居士曰。何不道七。齊峯曰。纔道七。便有八。居士曰。",
    "X87n1620_001:0184a18": "住得也。齊峯曰。一任添取。居士喝便出去。齊峯隨後",
    "X87n1620_001:0184a19": "亦喝。居士曰。不得堂堂道。齊峯曰。還我恁麼時龐公",
    "X87n1620_001:0184a20": "主人翁來。居士曰。少神作麼。齊峯曰。好箇問訊。問不",
    "X87n1620_001:0184a21": "著人。居士曰。好來好來。(應菴華云。發大機。顯大用。且非電光石火。疾燄過風。要須",
    "X87n1620_001:0184a22": "平地上嶮崖。孤峻處平坦。看他二老深入虎穴。透徹淵源。至於結角羅紋。游刃磅礴。得大自在。因甚麼峰頂未",
    "X87n1620_001:0184a23": "曾到。只如齊峰云。還我恁麼時龐老主人公來。士云。少神作麼。歸宗向這裏。擬着箇眼。也要諸人瞥地。良久云。",
    "X87n1620_001:0184a24": "竹影掃堦塵不動。月穿潭底水無痕)。又訪百靈和尚。(法嗣馬祖)路次相逢。百",
    "X87n1620_001:0184b01": "靈便問。南嶽得力句。還曾舉向人也無。居士曰。曾舉",
    "X87n1620_001:0184b02": "來。百靈曰。舉向甚麼人。居士以手自指曰。龐公。百靈",
    "X87n1620_001:0184b03": "曰。直是妙德空生。也讚歎不及。居士却問。阿師得力",
    "X87n1620_001:0184b04": "句。是誰得知。百靈戴笠子便行。居士曰。善為道路。百",
    "X87n1620_001:0184b05": "靈更不回首。(徑山杲云。這箇話端。若不是龐公。幾乎錯舉似人。雖然如是。百靈輸他龐老一",
    "X87n1620_001:0184b06": "着。何故。當時不得箇破笠頭。遮却髑髏。有甚面目。見他龐公。楚石琦云。百靈戴笠便去。得力句分明舉似來。因",
    "X87n1620_001:0184b07": "甚麼妙喜老人道。百靈有甚面目見他龐公。也是扶強不扶弱。有人與妙喜作主。要問作麼生是得力句。速道",
    "X87n1620_001:0184b08": "速道。擬議不來。劈脊便棒)一日百靈問曰。道得道不得。俱未免。汝",
    "X87n1620_001:0184b09": "且道未免箇甚麼。居士以目瞬之。百靈曰。奇特更無",
    "X87n1620_001:0184b10": "此也。居士曰。師錯許人。百靈曰。誰不恁麼。誰不恁麼。",
    "X87n1620_001:0184b11": "居士珍重而去。一日百靈在方丈內坐。居士入來。百",
    "X87n1620_001:0184b12": "靈把住曰。今人道。古人道。居士作麼生道。居士打百",
    "X87n1620_001:0184b13": "靈一摑。百靈曰。不得不道。居士曰。道即有過。百靈曰。",
    "X87n1620_001:0184b14": "還我一摑來。居士近前曰。試下手看。百靈便珍重。一",
    "X87n1620_001:0184b15": "日居士問百靈曰。是這箇眼目。免得人口麼。百靈曰。",
    "X87n1620_001:0184b16": "作麼免得。居士曰。情知情知。百靈曰。棒不打無事人。",
    "X87n1620_001:0184b17": "居士轉身曰。打打。百靈方拈棒起。被居士把住曰。與",
    "X87n1620_001:0184b18": "我免看。百靈無語。又訪松山和尚。(法嗣馬祖)同居士喫茶。",
    "X87n1620_001:0184b19": "居士舉起橐子曰。人人盡有分。為甚麼道不得。松山",
    "X87n1620_001:0184b20": "曰。祇為人人盡有。所以道不得。居士曰。阿兄為甚麼",
    "X87n1620_001:0184b21": "却道得。松山曰。不可無言也。居士曰。灼然灼然。松山",
    "X87n1620_001:0184b22": "便喫茶。居士曰。阿兄喫茶。為甚麼不揖客。松山曰誰。",
    "X87n1620_001:0184b23": "居士曰龐公。松山曰。何須更揖。後丹霞聞。乃曰。若不",
    "X87n1620_001:0184b24": "是松山。幾被箇老翁惑亂一上。居士聞之。乃令人傳",
    "X87n1620_001:0184c01": "語丹霞曰。何不會取未舉橐子時。一日松山與居士",
    "X87n1620_001:0184c02": "看耕牛。居士指牛曰。是伊時中更安樂。只是未知有。",
    "X87n1620_001:0184c03": "松山曰。若非龐公。又爭識伊。居士曰。阿師道。渠未知",
    "X87n1620_001:0184c04": "有箇甚麼。松山曰。未見石頭。不妨道不得。居士曰。見",
    "X87n1620_001:0184c05": "後作麼生。松山撫掌三下。一日居士訪松山。見松山",
    "X87n1620_001:0184c06": "携箇杖子。便曰。手中是箇甚麼。松山曰。老僧年邁。闕",
    "X87n1620_001:0184c07": "伊一步不得。居士曰。雖然如是。壯力猶存。松山便打。",
    "X87n1620_001:0184c08": "居士曰。放却手中杖子。致將一問來。松山拋下杖子。",
    "X87n1620_001:0184c09": "居士曰。這老漢。前言不付後語。松山便喝。居士曰。蒼",
    "X87n1620_001:0184c10": "天中更有怨苦。一日松山與居士行次。見僧擇菜。松",
    "X87n1620_001:0184c11": "山曰。黃葉即去。青葉即留。居士曰。不落黃葉。又怎生。",
    "X87n1620_001:0184c12": "松山曰道取。居士曰。不為賓主大難。松山曰。只為強",
    "X87n1620_001:0184c13": "作主宰。居士曰。誰不恁麼。松山曰。不是不是。居士曰。",
    "X87n1620_001:0184c14": "青黃不留處。就中難道。松山曰。也解恁麼去。居士珍",
    "X87n1620_001:0184c15": "重大眾。松山曰。大眾放你落機處。居士便行。一日松",
    "X87n1620_001:0184c16": "山與居士話次。倐拈起案上尺子曰。還見這箇麼。居",
    "X87n1620_001:0184c17": "士曰見。松山曰。見箇甚麼。居士曰。松山松山。松山曰。",
    "X87n1620_001:0184c18": "不得不道。居士曰。爭得松山。乃拋下尺子。居士曰。有",
    "X87n1620_001:0184c19": "頭無尾得人憎。松山曰。不是公今日還道不及。居士",
    "X87n1620_001:0184c20": "曰。不及箇甚麼。松山曰。有頭無尾。居士曰。強中得弱",
    "X87n1620_001:0184c21": "即有。弱中得強即無。松山抱住居士曰。這箇老子。就",
    "X87n1620_001:0184c22": "中無話處。又訪則川和尚。(法嗣馬祖)則川曰。還記得見石",
    "X87n1620_001:0184c23": "頭時道理否。居士曰。猶得阿師重舉在。則川曰。情知",
    "X87n1620_001:0184c24": "久參事慢。居士曰。阿師老耄。不啻龐公。則川曰。二彼",
    "X87n1620_001:0185a01": "同時。又爭幾許。居士曰。龐公鮮徤。且勝阿師。則川曰。",
    "X87n1620_001:0185a02": "不是勝我。祇欠汝箇幞頭。居士拈卜幞頭曰。恰與師",
    "X87n1620_001:0185a03": "相似。川大笑而已。川摘茶次。居士曰。法界不容身。師",
    "X87n1620_001:0185a04": "還見我否。則川曰。不是老僧。洎答公話。居士曰。有問",
    "X87n1620_001:0185a05": "有答。葢是尋常。則川乃摘茶不聽。居士曰。莫怪適來",
    "X87n1620_001:0185a06": "容易借問。川亦不顧。居士喝曰。這無禮儀老漢。待我",
    "X87n1620_001:0185a07": "一一舉向明眼人。則川乃拋却茶籃。便歸方丈。(雪竇云。則",
    "X87n1620_001:0185a08": "川只解把定封疆。不能同生同死。當時好與捋下幞頭。誰敢喚作龐居士)一日則川在方",
    "X87n1620_001:0185a09": "丈內坐。居士見曰。只知端坐方丈。不覺僧到參時。則",
    "X87n1620_001:0185a10": "川垂下一足。居士便出三兩步却回。則川却收足。居",
    "X87n1620_001:0185a11": "士曰。可謂自由自在。則川曰。爭柰主人何。居士曰。阿",
    "X87n1620_001:0185a12": "師只知有主。不知有客。則川喚侍者點茶。居士乃作",
    "X87n1620_001:0185a13": "舞而出。居士到仰山。(法嗣溈山)問久嚮仰山。到來為甚麼",
    "X87n1620_001:0185a14": "却覆。仰山竪起拂子。居士曰恰是。仰山曰。是仰是覆。",
    "X87n1620_001:0185a15": "居士乃打露柱曰。雖然無人。也要露柱證明。仰山擲",
    "X87n1620_001:0185a16": "下拂子曰。若到諸方。一任舉似。(白雲端頌云。兩箇八文為十六。從頭數過",
    "X87n1620_001:0185a17": "猶不足。拿來亂撒向堦前。滿地團團春蘚綠)。又訪洛浦和尚。(法嗣夾山)居士拜",
    "X87n1620_001:0185a18": "起曰。仲夏毒熱。孟冬薄寒。洛浦曰莫錯。居士曰。龐翁",
    "X87n1620_001:0185a19": "年老。洛浦曰。何不寒時道寒。熱時道熱。居士曰。患聾",
    "X87n1620_001:0185a20": "作麼。洛浦曰。放你二十棒。居士曰。瘂却我口。塞却你",
    "X87n1620_001:0185a21": "眼。(應菴華云龐居士雖是煅了底金。要且未經本分鉗鎚。洛浦雖輕放過歸宗。不免賊過後張弓。當時待他",
    "X87n1620_001:0185a22": "道。仲夏毒熱。孟冬薄寒。便與趕出。何故。車不橫推。理無曲斷)。居士一日訪谷隱道",
    "X87n1620_001:0185a23": "者。谷隱問曰。誰。居士竪起杖子。谷隱曰。莫是上上機",
    "X87n1620_001:0185a24": "麼。居士拋下杖子。谷隱無語。居士曰。只知上上機。不",
    "X87n1620_001:0185b01": "覺上上事。谷隱曰。作麼生是上上事。居士拈起杖子。",
    "X87n1620_001:0185b02": "谷隱曰。不得草草。居士曰。可憐強作主宰。谷隱曰。有",
    "X87n1620_001:0185b03": "一機人。不要拈搥竪拂。亦不用對答言辭。居士若逢。",
    "X87n1620_001:0185b04": "如何則是。居士曰。何處逢。谷隱把住居士。乃曰莫這",
    "X87n1620_001:0185b05": "便是否。居士驀面便唾。谷隱無語。居士與一頌曰。焰",
    "X87n1620_001:0185b06": "水無魚下底鈎。覔魚無處笑君愁。可憐谷隱孜禪伯。",
    "X87n1620_001:0185b07": "被唾如今見亦羞。居士甞遊講肆。隨喜金剛經。至無",
    "X87n1620_001:0185b08": "我無人處。致問曰。座主既無我無人。是誰講誰聽。座",
    "X87n1620_001:0185b09": "主無對。居士曰。某甲雖是俗人。粗知信向。座主曰。祇",
    "X87n1620_001:0185b10": "如居士。意作麼生。居士以偈答曰。無我復無人。作麼",
    "X87n1620_001:0185b11": "有踈親。勸君休歷座。不似直求真。金剛般若性。外絕",
    "X87n1620_001:0185b12": "一纖塵。我聞并信受。總是假名陳。座主聞偈。欣然仰",
    "X87n1620_001:0185b13": "歎。居士因在床上臥看經。有僧見云。居士看經。須具",
    "X87n1620_001:0185b14": "威儀。居士翹起一足。僧無語。居士一日在洪州。市內",
    "X87n1620_001:0185b15": "賣笊籬。見一僧緣化。乃將一文錢問曰。不辜負信施",
    "X87n1620_001:0185b16": "道理。還道得麼。若道得即捨。僧無語。居士曰。你問。我",
    "X87n1620_001:0185b17": "與你道。便問。不辜負信施道理作麼生。居士曰。少人",
    "X87n1620_001:0185b18": "聽。又曰會麼。僧曰不會。居士曰。是誰不會。居士一日",
    "X87n1620_001:0185b19": "見牧童。乃問。路從甚麼處去。童曰。路也不識。居士曰。",
    "X87n1620_001:0185b20": "這看牛兒。童曰。這畜生。居士曰。今日甚麼時也。童曰。",
    "X87n1620_001:0185b21": "插田時也。居士大笑。居士所至之處。老宿多往復問",
    "X87n1620_001:0185b22": "醻。皆隨機應響。非格量軌轍之可拘也。元和中。北遊",
    "X87n1620_001:0185b23": "襄漢。隨處而居。有女名靈照。常鬻竹漉籬。以供朝夕。",
    "X87n1620_001:0185b24": "居士甞有偈曰。十方同聚會。箇箇學無為。此是選佛",
    "X87n1620_001:0185c01": "場。心空及第歸。又曰。心如境亦如。無實亦無虗。有亦",
    "X87n1620_001:0185c02": "不管。無亦不拘。不是聖賢。了事凡夫。(妙喜拈云。白的的。清寥寥。水不",
    "X87n1620_001:0185c03": "能濡。火不能燒。是箇甚麼。切不得問着。問著則瞎却你眼。以拄杖擊香臺一下)。(楚石琦拈云。要作了事凡夫。",
    "X87n1620_001:0185c04": "更須進前三步)。易復易。即此五蘊有真智。十方世界一乘同。",
    "X87n1620_001:0185c05": "無相法身豈有二。若捨煩惱入菩提。不知何方有佛",
    "X87n1620_001:0185c06": "地。護生須是殺。殺盡始安居。會得箇中意。鐵船水上",
    "X87n1620_001:0185c07": "浮。(圜悟勤舉此偈云。且道殺箇甚麼。殺眾生物命。凡夫見解。殺六賊煩惱。座主見解。殺佛殺祖。大闡提人見",
    "X87n1620_001:0185c08": "解。衲僧分上。畢竟殺箇甚麼。試定當看。僧問。未審殺箇甚麼。師曰。大有人疑着。曰學人到這裡。直得步步絕行",
    "X87n1620_001:0185c09": "蹤時如何。悟曰。未有金剛王寶劒在。圜悟又云。只如護生須用殺。且道殺箇甚麼。便有禪和子道。不是殺物命。",
    "X87n1620_001:0185c10": "只是殺無明賊。殺煩惱賊。殺六根六塵賊。殺爭人爭我賊。雖然一期也似。要且未夢見衲僧脚跟頭。既是護生。",
    "X87n1620_001:0185c11": "須是明殺意。如何是殺意。嶮。若向箇裏辨得出。便可放一線道。浩浩之中。管取坐斷天下人舌頭。然後始殺得",
    "X87n1620_001:0185c12": "盡。然雖如是。釋迦老子也殺不盡。迦葉也殺不盡。西天。二十八祖也殺不盡。唐土六祖也殺不盡。要明不盡底。",
    "X87n1620_001:0185c13": "須是放却從前已後見解。明暗玄妙理性。殊勝奇特。潔淨剗除。不留毫末。也不到極盡處。只如正盡處。合作麼",
    "X87n1620_001:0185c14": "生。還委悉麼。深山大澤無人到。聚頭正好共商量)。(中峰本云。莫是殺生與護生。一念平等麼。恁麼商量。瞎人",
    "X87n1620_001:0185c15": "眼目)。居士與行婆靈照坐次。居士曰。難難難。十石油麻",
    "X87n1620_001:0185c16": "樹上攤。婆曰。易易易。百草頭上祖師意。靈照曰。也不",
    "X87n1620_001:0185c17": "難。也不易。饑來喫飯困來睡。(妙喜云。此三人同行不同步。同得不同失。若以",
    "X87n1620_001:0185c18": "心意識。摶量卜度。非獨不見三人落著處。十二時中。亦自昧却本地風光。不見本來面目。未免被難易不難易",
    "X87n1620_001:0185c19": "牽挽。不得自在。欲得自在。將此三人道底。作一句看。妙喜已是拖泥帶水。下注脚了也)居士曰。",
    "X87n1620_001:0185c20": "祇如道明明百草頭。明明祖師意。如何會。靈照曰。老",
    "X87n1620_001:0185c21": "老大大。作這箇語話。居士曰。你作麼生。靈照曰。明明",
    "X87n1620_001:0185c22": "百草頭。明明祖師意。居士乃大笑。(徑山杲云。龐居士先行不到。靈照女",
    "X87n1620_001:0185c23": "末後太過。直饒齊行齊到。若到雲門。一坑埋却。且道過在甚麼處。明明百草頭。明明祖師意)。(楚石琦云。明明",
    "X87n1620_001:0185c24": "百草頭。明明祖師意。龐公只解拋磚。靈照何曾瞥地。從教千古萬古黑漫漫。填溝塞壑沒人會)偶同",
    "X87n1620_001:0186a01": "賣漉籬。下橋喫撲。靈照見亦倒地。居士曰。你作甚麼。",
    "X87n1620_001:0186a02": "靈照曰。見爺倒地。某甲相扶。居士將入滅。謂靈照曰。",
    "X87n1620_001:0186a03": "視日早晚。及午以報。照遽報日已中矣。而有蝕也。居",
    "X87n1620_001:0186a04": "士出戶觀次。靈照即登父座。合掌坐亡。居士笑曰。我",
    "X87n1620_001:0186a05": "女鋒捷矣。於是更延七日。州牧于公頔問疾次。居士",
    "X87n1620_001:0186a06": "謂之曰。但願空諸所有。慎勿實諸所無。好住世間。皆",
    "X87n1620_001:0186a07": "如影響。言訖。枕于公膝而化。遺命焚棄。江湖緇白傷",
    "X87n1620_001:0186a08": "悼。謂禪門龐居士。即毗耶淨名。有詩偈三百餘篇。傳",
    "X87n1620_001:0186a09": "於世(鑒咦氏云。余覽居士臨終偈。有空華落影。陽焰翻波等語。大都居士一門。皆再來人也。特以慈",
    "X87n1620_001:0186a10": "悲示現。為在家標榜故。嘗抵襄過罐子灘。問狀聞居士。有感驢自言債啇債事。便謂布施本欲集福。翻以貽禍。",
    "X87n1620_001:0186a11": "因棄家財云。則已入不住法門矣。乃居士遷化去。長子適徃田間。婆急以告其子。應聲未了。忽倚钁頭而逝。豈",
    "X87n1620_001:0186a12": "惟女捷于機哉。及婆收諸靈骨已。直向鹿門絕壁。震威一喝。谺然中開。遂投壁。與身俱隱。畢竟是所有空。為復",
    "X87n1620_001:0186a13": "是所無空。若也緇素得出。許伊把手龐公。其或不爾。且莫寐語)。",
    "X87n1620_001:0186a15": "先覺宗乘卷一雙髻釋頓讓訂閱"
}