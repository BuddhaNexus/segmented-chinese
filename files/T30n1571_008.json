{
    "T30n1571_008:0229c23": "大乘廣百論釋論卷第八",
    "T30n1571_008:0229c25": "聖天菩薩本 護法菩薩釋",
    "T30n1571_008:0229c26": "三藏法師玄奘奉 詔譯",
    "T30n1571_008:0229c27": "破邊執品第六",
    "T30n1571_008:0229c28": "[0229c28] 如是已辨根境皆虛。復為滌除非真句義邊",
    "T30n1571_008:0229c29": "執垢穢。故說頌曰。",
    "T30n1571_008:0230a01": " 諸法若實有  應不依他成",
    "T30n1571_008:0230a02": " 既必依他成  定知非實有",
    "T30n1571_008:0230a03": "[0230a03] 論曰。若一切法性相實有。應不依他而得成",
    "T30n1571_008:0230a04": "立。既色等法必依他成。如此彼岸定非實有。",
    "T30n1571_008:0230a05": "鵂鶹所執實等句義。有等為因而得顯了。有",
    "T30n1571_008:0230a06": "等句義復因實等。為自所依方可了別。又色",
    "T30n1571_008:0230a07": "等法待自因緣。及光明等而得顯現。不見少",
    "T30n1571_008:0230a08": "法自體為依。故色等塵皆非實有。若言相待",
    "T30n1571_008:0230a09": "雖立別名而此彼岸其體實有。即色等故。同",
    "T30n1571_008:0230a10": "喻不成。此說不然。色等相待體相無異。此彼",
    "T30n1571_008:0230a11": "兩岸相待有殊。故此彼岸非即色等。其體非",
    "T30n1571_008:0230a12": "實。同喻得成。又彼所宗實等句義。若無因立。",
    "T30n1571_008:0230a13": "應似空花。若有因成。應同幻事。故不可執其",
    "T30n1571_008:0230a14": "體實有。數論宗中色等諸法。不離樂等依樂",
    "T30n1571_008:0230a15": "等成。樂等亦應依他而立。若不爾者。轉變應",
    "T30n1571_008:0230a16": "無。有因無因類同前說。是故色等其體非真。",
    "T30n1571_008:0230a17": "復次諸外道宗執有瓶等。即色離色皆不得",
    "T30n1571_008:0230a18": "成。以必依他瓶等可了。如前同喻。其體非真。",
    "T30n1571_008:0230a19": "不可說言。瓶等即色瓶依色了。故不依他。所",
    "T30n1571_008:0230a20": "以者何。故次頌曰。",
    "T30n1571_008:0230a21": " 非即色有瓶",
    "T30n1571_008:0230a22": "[0230a22] 論曰。非即色體可立有瓶。聲等亦成瓶自性",
    "T30n1571_008:0230a23": "故。色非聲等為其自性。如何可立色即是瓶。",
    "T30n1571_008:0230a24": "聲等亦應非即瓶體。義同色破。故不別論。又",
    "T30n1571_008:0230a25": "一一瓶多法為體。色等不爾。如何即瓶。色等",
    "T30n1571_008:0230a26": "即瓶應如瓶一。瓶即色等應如彼多。故不可",
    "T30n1571_008:0230a27": "言瓶。與色等體俱實有相即而成。若謂色體",
    "T30n1571_008:0230a28": "散時。體非瓶聚即轉為瓶。亦應色體散時。體",
    "T30n1571_008:0230a29": "是色聚轉成非色。若色聚時亦瓶亦色。是則",
    "T30n1571_008:0230b01": "一法應有二相。此前已破體應成多。是故瓶",
    "T30n1571_008:0230b02": "等非即色等。有作是說。離色有瓶。德實異故。",
    "T30n1571_008:0230b03": "應無此失。瓶依有等方可了知。是假非真已",
    "T30n1571_008:0230b04": "如前說。又不可執離色有瓶。所以者何。故次",
    "T30n1571_008:0230b05": "頌曰。",
    "T30n1571_008:0230b06": " 非離色有瓶",
    "T30n1571_008:0230b07": "[0230b07] 論曰。非離色等別有實句。瓶衣等物為色等",
    "T30n1571_008:0230b08": "依。所以者何。瓶衣等物若非色等。應如空等",
    "T30n1571_008:0230b09": "非色等依。是則應無瓶衣等物。以不共德無",
    "T30n1571_008:0230b10": "故如意。意必是無。非無常故。如先所破我",
    "T30n1571_008:0230b11": "虛空等。是故瓶等非離色等。若即若離。義既",
    "T30n1571_008:0230b12": "不成。瓶等皆虛。理應成立。",
    "T30n1571_008:0230b13": "[0230b13] 復次瓶等色等互相依成。理俱不然。故次頌",
    "T30n1571_008:0230b14": "曰。",
    "T30n1571_008:0230b15": " 非依瓶有色  非有瓶依色",
    "T30n1571_008:0230b16": "[0230b16] 論曰。瓶等色等體皆非實。如何定立能依所",
    "T30n1571_008:0230b17": "依。此中依言或表因義。欲顯實德。因果不成。",
    "T30n1571_008:0230b18": "鵂鶹子執依瓶等因有色等果。此違比量。謂",
    "T30n1571_008:0230b19": "非色等瓶等為因。是色等聲所詮表故。取色",
    "T30n1571_008:0230b20": "等心所緣境故。如色性等常故無因。數論師",
    "T30n1571_008:0230b21": "執依色等因有瓶等果。亦違比量。謂非瓶等",
    "T30n1571_008:0230b22": "色等為因。不離彼故。樂等性故。即如色等彼",
    "T30n1571_008:0230b23": "執色等。與其有性非即非離。非即有故。應如",
    "T30n1571_008:0230b24": "兔角。非瓶等因。若言色等即是有性。應同有",
    "T30n1571_008:0230b25": "性體無差別。若言色等樂等為性。既許體同。",
    "T30n1571_008:0230b26": "無斯過者。此亦不然。違汝自宗根境別故。復",
    "T30n1571_008:0230b27": "大過失。樂苦癡三有性亦同。應無異故。若",
    "T30n1571_008:0230b28": "言樂等非是有性。應如兔角。其體都無。色等",
    "T30n1571_008:0230b29": "亦應同彼非有。不相離故。如樂等三是即一",
    "T30n1571_008:0230c01": "切皆非實有。故非色等為瓶等因。",
    "T30n1571_008:0230c02": "[0230c02] 復次勝論者言。彼立同性與諸法一。有斯過",
    "T30n1571_008:0230c03": "者。我立同性與諸法異。由相異故。應無此失。",
    "T30n1571_008:0230c04": "諸法相望有同有異。法體局別。所以名異。有",
    "T30n1571_008:0230c05": "性該通。所以名同。通局既殊。故相有異。由相",
    "T30n1571_008:0230c06": "異故。異外有同。若如是者。同異句義。應異性",
    "T30n1571_008:0230c07": "外別立有同。有同異故。如所同法。若言不爾。",
    "T30n1571_008:0230c08": "此同異性。境界異故。異外無同。其所同法。境",
    "T30n1571_008:0230c09": "界一故。法外有同。若爾諸法應有異性。所以",
    "T30n1571_008:0230c10": "者何。故次頌曰。",
    "T30n1571_008:0230c11": " 若見二相異  謂離瓶有同",
    "T30n1571_008:0230c12": " 二相既有殊  應離瓶有異",
    "T30n1571_008:0230c13": "[0230c13] 論曰。若見諸法同異相異。即於法外別立有",
    "T30n1571_008:0230c14": "同。既見諸法同異相殊。應於法外別立有異。",
    "T30n1571_008:0230c15": "同異二相俱遍諸法。異應如同離法別有。設",
    "T30n1571_008:0230c16": "許法外有異有同。此復應有餘同異性。如是",
    "T30n1571_008:0230c17": "展轉同異無窮。則不可知二相差別。二皆遍",
    "T30n1571_008:0230c18": "故。俱無窮故。異應如同名同非異。同應如異",
    "T30n1571_008:0230c19": "名異非同。是故法外無別同異。又若實等與",
    "T30n1571_008:0230c20": "有性別。應不能知實等是有。帶別相智不能",
    "T30n1571_008:0230c21": "審知。餘別相法。前已具辨。如何世間於非",
    "T30n1571_008:0230c22": "有性實等法上起有智耶。若言實等雖非有",
    "T30n1571_008:0230c23": "性與有合故起有智者。則實等法假名為有。",
    "T30n1571_008:0230c24": "體非真有。應說為無。如邊鄙人立&#x98E1;立溺。",
    "T30n1571_008:0230c25": "便痢不洗。不嚼楊枝。假號為牛。非真牛犢。",
    "T30n1571_008:0230c26": "實等亦爾。假有真無。又汝應言。何者真有餘",
    "T30n1571_008:0230c27": "與有合。假說有耶。若言有性是真有者。其理",
    "T30n1571_008:0230c28": "不然。無差別故。有與實等齊有智緣。如何可",
    "T30n1571_008:0230c29": "言一真一假。又真有假有應非一。智緣真假",
    "T30n1571_008:0231a01": "相別故。如王與王使。又言實等其體各異。有",
    "T30n1571_008:0231a02": "性是同。故與有別。此亦不然。實等真體亦無",
    "T30n1571_008:0231a03": "有異。但可功能相等有別。有性亦爾。功用有",
    "T30n1571_008:0231a04": "殊。云何定執有異實等。所以者何。俱所知故。",
    "T30n1571_008:0231a05": "&#x7ADD;非無故。同有用故。應互相似皆異皆同。是",
    "T30n1571_008:0231a06": "故有性非離實等。",
    "T30n1571_008:0231a07": "[0231a07] 復次今應問彼。法外有性以何為喻知實有",
    "T30n1571_008:0231a08": "耶。若言如一所依實等。其相各別不生數智。",
    "T30n1571_008:0231a09": "一數是同能生數智。法與數合名一瓶等。由",
    "T30n1571_008:0231a10": "相異故。實等非一有與法殊。此為同喻。若爾",
    "T30n1571_008:0231a11": "瓶等非一智知。體非一故。如二三等。若言瓶",
    "T30n1571_008:0231a12": "等體雖非一而一合故名為一者。是則此一",
    "T30n1571_008:0231a13": "雖非瓶等與瓶等合。應名瓶等。為顯此義。故",
    "T30n1571_008:0231a14": "次頌曰。",
    "T30n1571_008:0231a15": " 若一不名瓶  瓶應不名一",
    "T30n1571_008:0231a16": "[0231a16] 論曰。譬如一數與實等合。不名實等。如是實",
    "T30n1571_008:0231a17": "等雖與一合。應不名一。更互相合義無別故。",
    "T30n1571_008:0231a18": "世間不應名一瓶等。或復實等與一合時。為",
    "T30n1571_008:0231a19": "成一相。為當不爾。若成一相應捐實等。一數",
    "T30n1571_008:0231a20": "相非實等體故。若捐實等。一數應無。以數必",
    "T30n1571_008:0231a21": "依實等成故。若言實等不成一相。應非一智",
    "T30n1571_008:0231a22": "一言所了。雖與彼合。體非彼故。如空合人智",
    "T30n1571_008:0231a23": "言各別。若如槊等與人合故。雖與人異而得",
    "T30n1571_008:0231a24": "人名。其理不然。彼假說故。若言實等名為一",
    "T30n1571_008:0231a25": "者。亦是假說。理又不然。無真一故。若言一",
    "T30n1571_008:0231a26": "數是真一者。理亦不然。智言同故。若言一數",
    "T30n1571_008:0231a27": "遍該實等。實等不爾。故非真一。理亦不然。前",
    "T30n1571_008:0231a28": "已破故。謂不應為一智所緣。實等亦應非真",
    "T30n1571_008:0231a29": "有異。於實等上起數智言。既說為假。於其",
    "T30n1571_008:0231b01": "數上實等智言。例亦應爾。相待智言二無別",
    "T30n1571_008:0231b02": "故。如何可說一假一真。故立量言。所執實等",
    "T30n1571_008:0231b03": "非真實等。數智數言所行境故。如一二等。所",
    "T30n1571_008:0231b04": "執一等非真數體。實等智言所行境故。猶如",
    "T30n1571_008:0231b05": "實等。是故一切其體非真。又數與實曾無合",
    "T30n1571_008:0231b06": "時。云何乃言瓶與一合。說瓶為一。所以者何。",
    "T30n1571_008:0231b07": "故次頌曰。",
    "T30n1571_008:0231b08": " 瓶一曾無合  瓶應無一名",
    "T30n1571_008:0231b09": "[0231b09] 論曰。實居空處一在實中。處既不同。豈得名",
    "T30n1571_008:0231b10": "合。則應一數不表一瓶。由處不同如二等數。",
    "T30n1571_008:0231b11": "若作是說。能依所依體互相遍。故名為合。此",
    "T30n1571_008:0231b12": "亦不然。故次頌曰。",
    "T30n1571_008:0231b13": " 若色遍於實  色應得大名",
    "T30n1571_008:0231b14": " 敵論若非他  應申自宗義",
    "T30n1571_008:0231b15": "[0231b15] 論曰。若色等德遍所依實。應如實體亦得大",
    "T30n1571_008:0231b16": "名。地等處廣既得大名。色等亦然。如何非大。",
    "T30n1571_008:0231b17": "又色等德應有形礙。稱地等故。猶如地等。是",
    "T30n1571_008:0231b18": "則色等不依他成。有形礙故。如所依實俱有",
    "T30n1571_008:0231b19": "形礙。處應不同。實之與德應非因果。如是等",
    "T30n1571_008:0231b20": "類。過失眾多。汝所立宗。便為散壞。若言色等",
    "T30n1571_008:0231b21": "德句所攝故無形礙。此亦不然。敵論非他。應",
    "T30n1571_008:0231b22": "申宗義。對他敵論自敘唐捐。我佛法中聰叡",
    "T30n1571_008:0231b23": "勇猛。見真理者。於汝所宗六種句義。如狂",
    "T30n1571_008:0231b24": "寱語無承敬心。徒引何益。或復色等依地等",
    "T30n1571_008:0231b25": "時。為一分轉。猶如樂等。為遍轉耶。若一分",
    "T30n1571_008:0231b26": "轉。應一實上有德無德有青無青。如是等過。",
    "T30n1571_008:0231b27": "若言遍轉。色等諸德應亦名大。與實處同猶",
    "T30n1571_008:0231b28": "如地等。實在空中德居實上。所據各別。如何",
    "T30n1571_008:0231b29": "處同。我意不言。同依一處。但言德實其體",
    "T30n1571_008:0231c01": "相遍據空量等。故說處同。德若名大。應更有",
    "T30n1571_008:0231c02": "德。然德無德。故不名大。敵論非他。應申宗",
    "T30n1571_008:0231c03": "義。對他敵論自敘唐捐。或復此中言雖難德。",
    "T30n1571_008:0231c04": "同實名大而意難實。同德無形以其處同。猶",
    "T30n1571_008:0231c05": "如色等。我宗地等。皆有形質如何同德。無形",
    "T30n1571_008:0231c06": "礙耶敵論非他。應申宗義。對他敵論自敘唐",
    "T30n1571_008:0231c07": "捐。或復色等與其果實同依因實和合而生。",
    "T30n1571_008:0231c08": "諸因實中果體皆遍。處無別故。德應如實。亦",
    "T30n1571_008:0231c09": "立大名。實應如德不立大稱。若言我宗實大",
    "T30n1571_008:0231c10": "非德不可相類。其理不然。敵論非他。應申宗",
    "T30n1571_008:0231c11": "義。對他敵論自敘唐捐。或復彼宗極微量小。",
    "T30n1571_008:0231c12": "眾微和合起&#x9E81;果時。&#x9E81;果與因處無別故。極",
    "T30n1571_008:0231c13": "微與色應成&#x9E81;大。色與&#x9E81;果應成極微。若言",
    "T30n1571_008:0231c14": "我宗因小果大色無形量。理亦不然。敵論非",
    "T30n1571_008:0231c15": "他。應申宗義。對他敵論自敘唐捐。",
    "T30n1571_008:0231c16": "[0231c16] 如是已說有。數色等離實有體多。諸過難其",
    "T30n1571_008:0231c17": "同異性如有應遮共。德如數餘。不共德及業",
    "T30n1571_008:0231c18": "差別。如色等破。於諸實中各別轉故。勝論所",
    "T30n1571_008:0231c19": "執唯有爾所為心言因顯諸法有。以理推究。",
    "T30n1571_008:0231c20": "皆不得成。故不應執。又說頌曰。",
    "T30n1571_008:0231c21": " 有數等能相  顯所相不成",
    "T30n1571_008:0231c22": " 除此更無因  故諸法非有",
    "T30n1571_008:0231c23": "[0231c23] 論曰。已辨有性數及色等不能顯有自所依",
    "T30n1571_008:0231c24": "法。除此無有餘決定因。可證諸法其體實有。",
    "T30n1571_008:0231c25": "不可無因立有諸法。勿有所立一切皆成。故",
    "T30n1571_008:0231c26": "不可言諸法實有。應隨世俗假說非無。唯此",
    "T30n1571_008:0231c27": "無愆堪任推究。異此違越世俗己宗。鵂鶹所",
    "T30n1571_008:0231c28": "宗實等非有。非有性故。猶若空花。有性亦無。",
    "T30n1571_008:0231c29": "非實等故。猶如兔角。是故皆虛。",
    "T30n1571_008:0232a01": "[0232a01] 復次數論者言。諸法不待有性數等而可了",
    "T30n1571_008:0232a02": "知。故先諸失於我無過。為破彼言。復說頌",
    "T30n1571_008:0232a03": "曰。",
    "T30n1571_008:0232a04": " 離別相無瓶  故瓶體非一",
    "T30n1571_008:0232a05": " 一一非瓶故  瓶體亦非多",
    "T30n1571_008:0232a06": "[0232a06] 論曰。色香味等體相不同。別根所行非餘根",
    "T30n1571_008:0232a07": "境。離彼諸法無別有瓶。故如色等瓶體非一。",
    "T30n1571_008:0232a08": "既不許一瓶體應多。一一非瓶如何多體。色",
    "T30n1571_008:0232a09": "等性相展轉不同。豈得各成一類瓶體。若一",
    "T30n1571_008:0232a10": "一法其體皆瓶。共和合時。可名多體。既無此",
    "T30n1571_008:0232a11": "義。瓶體非多。亦不應言。瓶體實有。而不可說",
    "T30n1571_008:0232a12": "為一為多。兔角龜毛非實有故。豈不色等合",
    "T30n1571_008:0232a13": "成軍林。說名一多。瓶亦應爾。此唯世俗假說",
    "T30n1571_008:0232a14": "軍林。其中都無軍林實體。若執實有。應如瓶",
    "T30n1571_008:0232a15": "破。汝亦不說別有軍林。又色香等無共合義。",
    "T30n1571_008:0232a16": "故不可說和合為瓶。所以者何。故次頌曰。",
    "T30n1571_008:0232a17": " 非無有觸體  與有觸體合",
    "T30n1571_008:0232a18": " 故色等諸法  不可合為瓶",
    "T30n1571_008:0232a19": "[0232a19] 論曰。合謂其體展轉相觸。此唯有觸。謂地水",
    "T30n1571_008:0232a20": "等色聲香味。非觸所攝。如何相觸或觸觸耶。",
    "T30n1571_008:0232a21": "既無有觸。合義不成。如無觸思。終無合義。若",
    "T30n1571_008:0232a22": "言色等有相觸義。應觸所攝。猶如地等則唯",
    "T30n1571_008:0232a23": "觸體同類相合色等諸塵。定無合理。合則便",
    "T30n1571_008:0232a24": "失。色等性故。設許色等聚集名合。而色等",
    "T30n1571_008:0232a25": "性終非實瓶。所以者何。故次頌曰。",
    "T30n1571_008:0232a26": " 色是瓶一分  故色體非瓶",
    "T30n1571_008:0232a27": " 有分既為無  一分如何有",
    "T30n1571_008:0232a28": "[0232a28] 論曰。色等聚集總說為瓶。色唯一分。理非瓶",
    "T30n1571_008:0232a29": "體。不可以瓶為瓶一分。如是聲等例亦應然。",
    "T30n1571_008:0232b01": "一一非瓶。皆瓶分故。如是瓶分。理亦不成。",
    "T30n1571_008:0232b02": "[0232b02] 有分既無。分為誰分。色等一一其體非瓶。除",
    "T30n1571_008:0232b03": "此更無真實瓶體。瓶體無故。瓶分亦無。豈色",
    "T30n1571_008:0232b04": "等塵實為瓶分。軍林等物假說為有。分與有",
    "T30n1571_008:0232b05": "分即離難思。應隨世間所見而說。不可委細",
    "T30n1571_008:0232b06": "推究其真。又若色等體實是瓶。一切應瓶。故",
    "T30n1571_008:0232b07": "次頌曰。",
    "T30n1571_008:0232b08": " 一切色等性  色等相無差",
    "T30n1571_008:0232b09": " 唯一類是瓶  餘非有何理",
    "T30n1571_008:0232b10": "[0232b10] 論曰。瓶衣車等所依事中。色等能依性相無",
    "T30n1571_008:0232b11": "別。若色等體皆實是瓶。衣等亦應皆是瓶體。",
    "T30n1571_008:0232b12": "即色等故。如共許瓶。或所執瓶應非瓶體。即",
    "T30n1571_008:0232b13": "色等故。如衣車等。色等不應同而有異。依之",
    "T30n1571_008:0232b14": "建立瓶等類殊。汝宗更無同異性故。不由細",
    "T30n1571_008:0232b15": "分安布差別。令其瓶等其相有異。同以色等",
    "T30n1571_008:0232b16": "為自性故。瓶等不應異於色等。違自所執因",
    "T30n1571_008:0232b17": "果一故。如瓶衣等有不異失。色等亦然。即",
    "T30n1571_008:0232b18": "一瓶故。又不應說色異味等不異瓶等。故次",
    "T30n1571_008:0232b19": "頌曰。",
    "T30n1571_008:0232b20": " 若色異味等  不異於瓶等",
    "T30n1571_008:0232b21": " 瓶等即味等  色何即瓶等",
    "T30n1571_008:0232b22": "[0232b22] 論曰。瓶等即用味等為體。應如味等與色有",
    "T30n1571_008:0232b23": "異。故不可言色異味等。不異瓶等理相違故。",
    "T30n1571_008:0232b24": "亦不應言味等一一與色等異不異瓶等瓶等",
    "T30n1571_008:0232b25": "即用。色等諸法以為自體。無別性故。如是已",
    "T30n1571_008:0232b26": "辨色等諸法與瓶等一其義不成。今當顯說",
    "T30n1571_008:0232b27": "與瓶等異理亦不成。故次頌曰。",
    "T30n1571_008:0232b28": " 瓶等既無因  體應不成果",
    "T30n1571_008:0232b29": " 故若異色等  瓶等定為無",
    "T30n1571_008:0232c01": "[0232c01] 論曰。地等大體攬色等成。故五大因即五唯",
    "T30n1571_008:0232c02": "量。謂攬聲量成於空大。更加觸量成於風大。",
    "T30n1571_008:0232c03": "復加色量成於火大。又加味量成於水大。總",
    "T30n1571_008:0232c04": "攬五量成於地大。大望瓶等同體相成。如量",
    "T30n1571_008:0232c05": "能成。同類果故。若異色等。瓶等無因。既無",
    "T30n1571_008:0232c06": "有因。體應非果。以一切果待因成故。是故若",
    "T30n1571_008:0232c07": "言瓶等異色。即應瓶等非果非因。非色等故。",
    "T30n1571_008:0232c08": "如龜毛等。又非根境。非因果故。色根所行無",
    "T30n1571_008:0232c09": "非因果。此非因果根所不行。或復應無瓶等",
    "T30n1571_008:0232c10": "諸法。非因果故。如石女兒。自性許因思我許",
    "T30n1571_008:0232c11": "果。根所顯故。無不定失。如是數論所立瓶等。",
    "T30n1571_008:0232c12": "若一若異皆不得成。",
    "T30n1571_008:0232c13": "[0232c13] 復次勝論者言。瓦等細分生瓶等故。瓶等有",
    "T30n1571_008:0232c14": "因。既有其因。體即是果。有因是果。其體非",
    "T30n1571_008:0232c15": "無。此亦不然。故次頌曰。",
    "T30n1571_008:0232c16": " 瓶等因若有  可為瓶等因",
    "T30n1571_008:0232c17": " 瓶等因既無  如何生瓶等",
    "T30n1571_008:0232c18": "[0232c18] 論曰。瓦等細分依餘法成。何能為因生於瓶",
    "T30n1571_008:0232c19": "等。不見世間依他而立。非自有法能作他因。",
    "T30n1571_008:0232c20": "豈不種等雖依他立而能為因生於芽等。此",
    "T30n1571_008:0232c21": "同有難。非救前失。世所共知何容致難。汝之",
    "T30n1571_008:0232c22": "所執異世所知。故於此中同彼有難。世所知",
    "T30n1571_008:0232c23": "法。依他生已。不復重生。不依他立。由自有",
    "T30n1571_008:0232c24": "力。能作他因。汝執不然。依他成法乃至未滅。",
    "T30n1571_008:0232c25": "恒依他住。因若滅無果即隨滅。故汝所執異",
    "T30n1571_008:0232c26": "世所知。無體無能豈生他果。或有因法有體",
    "T30n1571_008:0232c27": "有能。可能生他餘有因法。汝執瓦等極微為",
    "T30n1571_008:0232c28": "因。或餘為因此&#x7ADD;非有。以無因故。瓦等體",
    "T30n1571_008:0232c29": "無。無體無力何能生果。彼論宗中。因有二種。",
    "T30n1571_008:0233a01": "俱能生果。謂常無常諸無常因。必依常立常",
    "T30n1571_008:0233a02": "非有故。無常亦無。無無常因。果由何有。故彼",
    "T30n1571_008:0233a03": "因果皆不得成。",
    "T30n1571_008:0233a04": "[0233a04] 復次有作是言。瓶等瓦等諸和合物。從本以",
    "T30n1571_008:0233a05": "來同類因果展轉相續隨類不同。其體實有",
    "T30n1571_008:0233a06": "一而可見。此亦不然。諸和合物漸次分析歸",
    "T30n1571_008:0233a07": "於色等。色等如前已辨非有。云何依彼有和",
    "T30n1571_008:0233a08": "合物。此和合物一及可見皆如前破。不應重",
    "T30n1571_008:0233a09": "執。又色等法共和合時無有一體。故次頌",
    "T30n1571_008:0233a10": "曰。",
    "T30n1571_008:0233a11": " 色等和合時  終不成香等",
    "T30n1571_008:0233a12": " 故和合一體  應如瓶等無",
    "T30n1571_008:0233a13": "[0233a13] 論曰。色等合時。終不展轉變成香等。故雖和",
    "T30n1571_008:0233a14": "合不成一體。勿捨別相失色等名。由是因緣",
    "T30n1571_008:0233a15": "和合一體應如瓶等。其體實無。謂如瓶等離",
    "T30n1571_008:0233a16": "色等法無別體故。一體不成和合亦然。非離",
    "T30n1571_008:0233a17": "色等有別體故。體不成一。又和合時一一細",
    "T30n1571_008:0233a18": "分非和合故。應如未合不合成一細分。不應",
    "T30n1571_008:0233a19": "各名和合。勿一合內有多合體。是故和合體",
    "T30n1571_008:0233a20": "非實有。又和合物必依色成。色體尚無和合",
    "T30n1571_008:0233a21": "焉有。色體無者。如次頌曰。",
    "T30n1571_008:0233a22": " 如離於色等  瓶體實為無",
    "T30n1571_008:0233a23": " 色體亦應然  離風等非有",
    "T30n1571_008:0233a24": "[0233a24] 論曰。應知。此中四大造色俱名為色變壞相",
    "T30n1571_008:0233a25": "故。變壞色相大造合成故。離大造無實有性。",
    "T30n1571_008:0233a26": "不可此中唯一是色。勿唯此一變壞非餘。又",
    "T30n1571_008:0233a27": "亦不應一切是色。勿一切色皆同一體。體若",
    "T30n1571_008:0233a28": "有殊應失色性。不可一性有眾多體。勿一切",
    "T30n1571_008:0233a29": "法皆同一性。是故色名無實有體。唯依風等",
    "T30n1571_008:0233b01": "假立色名。如色體虛。受等亦爾。領納等相推",
    "T30n1571_008:0233b02": "體實無。唯有世間虛假名相。若無大造。如何",
    "T30n1571_008:0233b03": "世間有火等物燒煮等用。又若一切皆無所",
    "T30n1571_008:0233b04": "有。諸所安立應不得成。我不言無諸法體用。",
    "T30n1571_008:0233b05": "但說汝論所立皆無。謂世所知色受等體燒",
    "T30n1571_008:0233b06": "煮等用。一切非無。若諸愚夫分別倒見所執",
    "T30n1571_008:0233b07": "體用。我說為無。非諸聖人見此為有。妄情所",
    "T30n1571_008:0233b08": "執都無有故。",
    "T30n1571_008:0233b09": "[0233b09] 復次勝論者說。火是能燒。地是所燒。其體真",
    "T30n1571_008:0233b10": "實燒煮等用。亦真實有熟變色等。現可知故。",
    "T30n1571_008:0233b11": "今應詰問。火何所燒。為煖為餘。汝應審答。&#x7ADD;",
    "T30n1571_008:0233b12": "許何失二俱不然。所以者何。故次頌曰。",
    "T30n1571_008:0233b13": " 煖即是火性  非煖如何燒",
    "T30n1571_008:0233b14": " 故薪體為無  離此火非有",
    "T30n1571_008:0233b15": "[0233b15] 論曰。煖非所燒即火性故。於自有用現事相",
    "T30n1571_008:0233b16": "違。又汝宗中所燒非煖。故不應執煖為所燒。",
    "T30n1571_008:0233b17": "亦不應言所燒是地。非煖性故。猶如水風薪",
    "T30n1571_008:0233b18": "是所燒。所燒無故。薪體非有。薪體既無。火",
    "T30n1571_008:0233b19": "依何立。火必依薪而得生起。所燒薪盡。火便",
    "T30n1571_008:0233b20": "無故。能燒所燒既&#x7ADD;非有。熟變色等豈實有",
    "T30n1571_008:0233b21": "耶。故執實有能燒所燒燒煮等用。皆不應理。",
    "T30n1571_008:0233b22": "有說此頌不唯破彼勝論外道地是所燒。但",
    "T30n1571_008:0233b23": "總破言地等諸法。非煖性故。非所煖體。此",
    "T30n1571_008:0233b24": "說不然。非煖性故。既無同喻。應不成因。不可",
    "T30n1571_008:0233b25": "說言。如未燒位。地等色聚。非是所燒。於彼聚",
    "T30n1571_008:0233b26": "中常有煖性。異相隨故。亦名所燒。苦樂等法",
    "T30n1571_008:0233b27": "隨所依身。由火變異亦名所燒。無色界法前",
    "T30n1571_008:0233b28": "世下地所牽引故。亦名所燒。故非此因所引",
    "T30n1571_008:0233b29": "同喻。設為同喻。理亦不然。燒非燒名。唯有觸",
    "T30n1571_008:0233c01": "物。世間共許。非餘法故。此非燒名。雖通餘法",
    "T30n1571_008:0233c02": "而局同類。如非實言。又小乘人不執實有所",
    "T30n1571_008:0233c03": "燒等法。何用破為。若言破彼世俗所燒。便違",
    "T30n1571_008:0233c04": "世間。何成比量。",
    "T30n1571_008:0233c05": "[0233c05] 復次離繫外道作如是言。地大極微及餘果",
    "T30n1571_008:0233c06": "物。雖非是火而與火合。由雜火故。似煖相現。",
    "T30n1571_008:0233c07": "然彼地等真實非燒。異煖性故。亦非非燒。似",
    "T30n1571_008:0233c08": "煖相故。雖俱不可說而實是所燒。此亦不",
    "T30n1571_008:0233c09": "然。故次頌曰。",
    "T30n1571_008:0233c10": " 餘煖雜故成  如何不成火",
    "T30n1571_008:0233c11": " 若餘不成煖  由火法應無",
    "T30n1571_008:0233c12": "[0233c12] 論曰。若地大等由火雜故真成煖性。應令成",
    "T30n1571_008:0233c13": "火。煖觸攝故。如實火大。若彼火雜不成煖性。",
    "T30n1571_008:0233c14": "由火為因所生熟變。異觸諸法亦應無有。如",
    "T30n1571_008:0233c15": "火不能生餘煖觸。若無熟變色等諸法誰能",
    "T30n1571_008:0233c16": "燒煮燒煮於誰。故燒煮等皆非實。有火非實",
    "T30n1571_008:0233c17": "能燒。觸所攝故。如地大等。地非實所燒。觸所",
    "T30n1571_008:0233c18": "攝故。如火大等。能煮所煮准此應破。故彼所",
    "T30n1571_008:0233c19": "執。其理不成。",
    "T30n1571_008:0233c20": "[0233c20] 復次應重審問。食米齊宗諸火極微為有薪",
    "T30n1571_008:0233c21": "不。無且非理。故次頌曰。",
    "T30n1571_008:0233c22": " 若火微無薪  應離薪有火",
    "T30n1571_008:0233c23": "[0233c23] 論曰。若火極微離薪而有。&#x9E81;火同彼應不託",
    "T30n1571_008:0233c24": "薪。若不託薪即應無有燒煮等用。如火極微。",
    "T30n1571_008:0233c25": "若爾即應失於火性。無燒煮用。如地水風。不",
    "T30n1571_008:0233c26": "見世間有如是火無燒煮用及離於薪。故火",
    "T30n1571_008:0233c27": "極微必依薪有。如現見火依附於薪。或應信",
    "T30n1571_008:0233c28": "知極微非火。無火用故。猶若龜毛。有亦不",
    "T30n1571_008:0233c29": "然。故次頌曰。",
    "T30n1571_008:0234a01": " 火微有薪者  應無火極微",
    "T30n1571_008:0234a02": "[0234a02] 論曰。若火極微恒與薪合應名&#x9E81;火。何謂極",
    "T30n1571_008:0234a03": "微。於一切時與薪合故。應如&#x9E81;火失極微性。",
    "T30n1571_008:0234a04": "地與彼合亦不成微。餘亦應然。種類同故。則",
    "T30n1571_008:0234a05": "應決定無一極微。色法既然心法亦爾。心與",
    "T30n1571_008:0234a06": "心法俱生滅故。又一切法一體不成。所以者",
    "T30n1571_008:0234a07": "何。故次頌曰。",
    "T30n1571_008:0234a08": " 審觀諸法時  無一體實有",
    "T30n1571_008:0234a09": "[0234a09] 論曰。諸有為法待因緣成。積集而生。積集而",
    "T30n1571_008:0234a10": "滅。無有一法其體獨存。於一體中復漸分析。",
    "T30n1571_008:0234a11": "乃至極細猶有眾分。若諸法體非一應多。此",
    "T30n1571_008:0234a12": "亦不然。故次頌曰。",
    "T30n1571_008:0234a13": " 一體既非有  多體亦應無",
    "T30n1571_008:0234a14": "[0234a14] 論曰。要先有一。後積成多。一體尚無。多體焉",
    "T30n1571_008:0234a15": "有。又汝執一藉緣生多。一體既無。多體豈有。",
    "T30n1571_008:0234a16": "一體非有。前已具論。是故定無真實多體。雖",
    "T30n1571_008:0234a17": "彼所執一我獨存。而體周圓與多我合。又多",
    "T30n1571_008:0234a18": "法合一體不成。一既不成。多由何立。豈不空",
    "T30n1571_008:0234a19": "等獨一無二。世咸共了是一體耶。世共所知。",
    "T30n1571_008:0234a20": "是假非實。汝所執實非世所知。如何得知空",
    "T30n1571_008:0234a21": "等一體。唯是假有。故次頌曰。",
    "T30n1571_008:0234a22": " 若法更無餘  汝謂為一體",
    "T30n1571_008:0234a23": " 諸法皆三性  故一體為無",
    "T30n1571_008:0234a24": "[0234a24] 論曰。若謂諸法更無餘伴唯一獨存。說名為",
    "T30n1571_008:0234a25": "一。空等諸法一一體上皆有三性。謂有一物。",
    "T30n1571_008:0234a26": "有謂大有。一謂一數。物謂物類。即實德業三",
    "T30n1571_008:0234a27": "中隨一。故虛空等一一法上皆有三性。若不",
    "T30n1571_008:0234a28": "爾者。虛空等上有一智言。應不得起。由是無",
    "T30n1571_008:0234a29": "有一法獨存。如何可言實有一體。若言有一",
    "T30n1571_008:0234b01": "皆表實等。故唯實等名有一物。是則有一無",
    "T30n1571_008:0234b02": "有一故。應不能起有一智言。若言假說無斯",
    "T30n1571_008:0234b03": "過者。此亦不然。前已破故。謂智言等誰假誰",
    "T30n1571_008:0234b04": "真。應&#x7ADD;為真。或俱是假。又一切法其相雖殊。",
    "T30n1571_008:0234b05": "應得實名或德或業。是故假說。其過彌深。終",
    "T30n1571_008:0234b06": "不能除。一成三失。一有三性一體不成。一既",
    "T30n1571_008:0234b07": "不成三亦非有。是故諸法非一非多。而言一",
    "T30n1571_008:0234b08": "多是假非實。或有異釋。一法成三。謂一法言",
    "T30n1571_008:0234b09": "簡異非一非一極略。所謂二種。簡二及前即",
    "T30n1571_008:0234b10": "成二性。根本法體以為第三。故一切法皆有",
    "T30n1571_008:0234b11": "三性。今應徵問。簡二取一。乃是自心分別",
    "T30n1571_008:0234b12": "有異。如何令法。成三性耶。又簡前二彌成其",
    "T30n1571_008:0234b13": "一。非二非多名為一故。是則立一反破其",
    "T30n1571_008:0234b14": "三。何名以三而破其一。復有異釋一法成三。",
    "T30n1571_008:0234b15": "簡去來今三非有故。如無君等簡異立名。此",
    "T30n1571_008:0234b16": "簡三無故成三性。此釋非理。所以者何。異類",
    "T30n1571_008:0234b17": "無邊豈唯三種。簡無立有。無不唯三。簡有立",
    "T30n1571_008:0234b18": "名有過千數。如何但說一法成三。又相簡別。",
    "T30n1571_008:0234b19": "唯在自心。或在名言。何關法體。是故此釋於",
    "T30n1571_008:0234b20": "破無能。復有釋言。常先已破。今此唯破執有",
    "T30n1571_008:0234b21": "無常。所執無常皆有三性。謂生住滅。顯在諸",
    "T30n1571_008:0234b22": "經。此亦不然。生住滅相。時分各異。如苦樂捨",
    "T30n1571_008:0234b23": "必不同時。時既不同。體相亦別。何名一法其",
    "T30n1571_008:0234b24": "性有三。又若說生無間即滅。應言二性。何得",
    "T30n1571_008:0234b25": "論三。又生滅時前後各異。如去來世不名一",
    "T30n1571_008:0234b26": "法。如何難言一法二性。是故此釋理亦不成。",
    "T30n1571_008:0234b27": "復有釋言。諸有為法極於一念。於一念中有",
    "T30n1571_008:0234b28": "多剎那時分性故。如臘縛等。言三性者。顯性",
    "T30n1571_008:0234b29": "非一。不唯有三。此亦不然。時分前後非一法",
    "T30n1571_008:0234c01": "故。如何可說一法有三。是故如前釋為最勝。",
    "T30n1571_008:0234c02": "諸法一一非一非多。隨世俗言有多有一。世",
    "T30n1571_008:0234c03": "俗諸法隨世俗情。假立為有。不任推究。諸有",
    "T30n1571_008:0234c04": "智人於世俗法。應隨說有勿固尋思。若有尋",
    "T30n1571_008:0234c05": "思世俗諸法。求其性相不異有人。手執燈炬",
    "T30n1571_008:0234c06": "入於闇室。求闇性相。所以者何。世俗諸法猶",
    "T30n1571_008:0234c07": "如幻闇。眾緣所成不任思求。求即散壞。",
    "T30n1571_008:0234c08": "[0234c08] 復次為顯世間所執諸法皆非真實。及顯外",
    "T30n1571_008:0234c09": "道所執不同。故次頌曰。",
    "T30n1571_008:0234c10": " 有非有俱非  一非一雙泯",
    "T30n1571_008:0234c11": " 隨次應配屬  智者達非真",
    "T30n1571_008:0234c12": "[0234c12] 論曰。一切世間色等句義。名言所表。心慧所",
    "T30n1571_008:0234c13": "知。情執不同。略有四種。謂有非有俱許俱非。",
    "T30n1571_008:0234c14": "隨次應知。配四邪執。謂一非一雙許雙非。數",
    "T30n1571_008:0234c15": "論外道執有等性。與諸法一即當有句。此執",
    "T30n1571_008:0234c16": "非真。所以者何。若青等色與色性一。應如色",
    "T30n1571_008:0234c17": "性其體皆同。五樂等聲與聲性一。應如聲性",
    "T30n1571_008:0234c18": "其體皆同。香味觸等類亦應爾。眼等諸根與",
    "T30n1571_008:0234c19": "根性一。應如根性其體皆同。應一一根取一",
    "T30n1571_008:0234c20": "切境。應一一境對一切根。又一切法與有性",
    "T30n1571_008:0234c21": "一。應如有性其體皆同。又樂苦癡及與思我。",
    "T30n1571_008:0234c22": "與有性一。應如有性其體皆同。是則汝宗所",
    "T30n1571_008:0234c23": "立差別皆不成就。故彼所執決定非真。勝論",
    "T30n1571_008:0234c24": "外道說有等性。與法非一當非有句。此亦非",
    "T30n1571_008:0234c25": "真。所以者何。若青等色與色性異。應如聲等",
    "T30n1571_008:0234c26": "非眼所行。聲等亦然。異聲等性應如色等。非",
    "T30n1571_008:0234c27": "耳等境。又一切法非有性者。應如兔角。其體",
    "T30n1571_008:0234c28": "本無。是則應同空無我論。或同餘道邪見師",
    "T30n1571_008:0234c29": "宗。豈不有性非即諸法。法雖非有而有有耶。",
    "T30n1571_008:0235a01": "所依法無。能依豈有。又有性上無別有性。應",
    "T30n1571_008:0235a02": "不名有所餘諸法。雖有有性非有性故。其體",
    "T30n1571_008:0235a03": "應無。是則一切所立句義。皆不得成。便同撥",
    "T30n1571_008:0235a04": "無邪見外道。故彼所執決定非真。無慚外道",
    "T30n1571_008:0235a05": "執有等性。與彼諸法亦一亦異。當於亦有亦",
    "T30n1571_008:0235a06": "非有句。此亦非真。所以者何。若有等性與色",
    "T30n1571_008:0235a07": "等一。同數論過。與色等異。同勝論失一異二",
    "T30n1571_008:0235a08": "種。性相相違而言體同。理不成立。一應非一。",
    "T30n1571_008:0235a09": "即異故如異。異應非異。即一故如一。一異既",
    "T30n1571_008:0235a10": "不成。有非有焉立。一異相異而言體同。則一",
    "T30n1571_008:0235a11": "切法皆應無異。異相既無一相何有。一異二",
    "T30n1571_008:0235a12": "相相待立故。若謂一法待對不同名一異者。",
    "T30n1571_008:0235a13": "即應一異二&#x7ADD;非真。或隨一假一法二相。互",
    "T30n1571_008:0235a14": "相乖違。俱言是真。必不應理。故彼所執決定",
    "T30n1571_008:0235a15": "非真。邪命外道執有等性。與彼諸法非一非",
    "T30n1571_008:0235a16": "異。當於非有非非有句。此亦非真。所以者何。",
    "T30n1571_008:0235a17": "若有等性與法非一。同勝論過。與法非異。同",
    "T30n1571_008:0235a18": "數論失。又一異相世共知有。汝獨撥無違世",
    "T30n1571_008:0235a19": "間失。又汝所說非一異言。為但是遮為偏有",
    "T30n1571_008:0235a20": "表。若偏有表應不雙非。若但是遮應無所",
    "T30n1571_008:0235a21": "執。有遮有表理互相違。無表無遮言成戲論。",
    "T30n1571_008:0235a22": "汝執諸法性相非空。而說雙非。但為避過此",
    "T30n1571_008:0235a23": "雙非語。亦不應論。違汝所宗法性相故。若諸",
    "T30n1571_008:0235a24": "法性一一俱非。此俱非言亦不應說。舉言必",
    "T30n1571_008:0235a25": "有俱非性故。是則汝曹應常結舌。發言便壞",
    "T30n1571_008:0235a26": "自論所宗。默亦不成。以俱非故。語默俱失。一",
    "T30n1571_008:0235a27": "何苦哉。誰有智人而不悲愍。故彼所執決定",
    "T30n1571_008:0235a28": "非真。如是世間四種外道。邪論惡見擾壞其",
    "T30n1571_008:0235a29": "心。虛妄推尋諸法性相。皆不中理競執紛紜。",
    "T30n1571_008:0235b01": "於諸法中起四種謗。謂有非有雙許雙非。增",
    "T30n1571_008:0235b02": "益損減相違戲論。是故世間所執非實。",
    "T30n1571_008:0235b03": "[0235b03] 復次外道餘乘弊魔惡友邪論惡見擾壞其",
    "T30n1571_008:0235b04": "心。於其世間虛偽諸法。種種思搆妄執為真。",
    "T30n1571_008:0235b05": "於相續假謂是真常。積集假中執為實有。為",
    "T30n1571_008:0235b06": "顯此義。復說頌曰。",
    "T30n1571_008:0235b07": " 於相續假法  惡見謂真常",
    "T30n1571_008:0235b08": " 積集假法中  邪執言實有",
    "T30n1571_008:0235b09": "[0235b09] 論曰。有為諸行前滅後生。無始時來展轉相",
    "T30n1571_008:0235b10": "續。生滅變異微細難知。因果連綿其狀如",
    "T30n1571_008:0235b11": "一。愚夫惡見謂是真常。邪執&#x7CFA;紛遞相誹斥。",
    "T30n1571_008:0235b12": "色等諸法恃託因緣。虛假集成都無實體。微",
    "T30n1571_008:0235b13": "細積聚密合難分。眾分和同冥然似一。愚夫",
    "T30n1571_008:0235b14": "僻執言有實體。各據一途互興諍論。又於相",
    "T30n1571_008:0235b15": "續積集假中。不達諸門分位假有。橫計種種",
    "T30n1571_008:0235b16": "義類不同。執一法中有多實性。如是所迷自",
    "T30n1571_008:0235b17": "性差別。皆由惡見邪執而生。緣此輪迴諸趣",
    "T30n1571_008:0235b18": "諸有。備受眾苦未有出期。是故應除惡見邪",
    "T30n1571_008:0235b19": "執。信解諸法因緣集成。是假非真。無顛倒",
    "T30n1571_008:0235b20": "理。",
    "T30n1571_008:0235b21": "[0235b21] 復次為顯諸法眾緣所成。非一非常無我無",
    "T30n1571_008:0235b22": "法。猶如幻化。情有理無。是俗非真。復說頌",
    "T30n1571_008:0235b23": "曰。",
    "T30n1571_008:0235b24": " 諸法眾緣成  性羸無自在",
    "T30n1571_008:0235b25": " 虛假依他立  故我法皆無",
    "T30n1571_008:0235b26": "[0235b26] 論曰。諸法虛假眾緣所成。起住依他體無自",
    "T30n1571_008:0235b27": "在。念念生滅眾分集成。非一非常猶如幻化。",
    "T30n1571_008:0235b28": "愚夫執有。智者達無。故於其中無我無法。一",
    "T30n1571_008:0235b29": "切外道及所餘乘。計一計常為我為法。一常",
    "T30n1571_008:0235c01": "非有我法定無。故辨緣成顯二無我。",
    "T30n1571_008:0235c02": "[0235c02] 復次有作是言。字名句合詮表自心。所欲說",
    "T30n1571_008:0235c03": "義一一各別。雖不能詮而和合時。能有所表。",
    "T30n1571_008:0235c04": "若義非有。詮亦應無。既有能詮。定應有義。為",
    "T30n1571_008:0235c05": "破彼執。故次頌曰。",
    "T30n1571_008:0235c06": " 果眾緣合成  離緣無別果",
    "T30n1571_008:0235c07": " 如是合與果  諸聖達皆無",
    "T30n1571_008:0235c08": "[0235c08] 論曰。此頌意言。諸無為法非緣成故。猶若空",
    "T30n1571_008:0235c09": "花。體用都無。如前廣說。諸有為法眾緣所",
    "T30n1571_008:0235c10": "成。如幻所為無實體用。緣合成果果不離緣。",
    "T30n1571_008:0235c11": "如樹成林林非異樹。攬緣成果順世俗言。勝",
    "T30n1571_008:0235c12": "義理中無如是事。故諸聖者了達皆無。所以",
    "T30n1571_008:0235c13": "者何。名之與句&#x7ADD;字所成。字復攬於眾分為",
    "T30n1571_008:0235c14": "體。字一一分多剎那成。前後剎那無和合義。",
    "T30n1571_008:0235c15": "要前念滅後念方生。生有滅無其理決定。無",
    "T30n1571_008:0235c16": "之與有合義不成。前後二時有亦不合。時分",
    "T30n1571_008:0235c17": "異故。猶如去來。合義既無。字分焉有。尚無字",
    "T30n1571_008:0235c18": "分。字體豈成。字體既無。名句非有。無字名",
    "T30n1571_008:0235c19": "句。合義不成。如何可言字名句合能詮表義。",
    "T30n1571_008:0235c20": "然諸世間隨自心變。謂有眾字和合為名。復",
    "T30n1571_008:0235c21": "謂眾名和合為句。謂此名句能有所詮。能詮",
    "T30n1571_008:0235c22": "所詮皆自心變。諸心所變情有理無。聖者於",
    "T30n1571_008:0235c23": "中如實知見。云何知見。謂見彼法皆是愚夫",
    "T30n1571_008:0235c24": "虛妄識心分別所作假而非實俗有真無。隨",
    "T30n1571_008:0235c25": "順世間權說為有。是故一切能詮所詮。俗有",
    "T30n1571_008:0235c26": "真無不應固執。",
    "T30n1571_008:0235c27": "[0235c27] 復次於諸所緣空無我見。能速成辦自利利",
    "T30n1571_008:0235c28": "他。所以者何。愚夫於境執我我所。生死輪迴。",
    "T30n1571_008:0235c29": "聖者於中達空無我。速證常樂。能巧利他。是",
    "T30n1571_008:0236a01": "故應修空無我見。令自利滿妙用無窮。為顯",
    "T30n1571_008:0236a02": "此見是利自他正真要道。故說頌曰。",
    "T30n1571_008:0236a03": " 識為諸有種  境是識所行",
    "T30n1571_008:0236a04": " 見境無我時  諸有種皆滅",
    "T30n1571_008:0236a05": "[0236a05] 論曰。識能發生諸煩惱業。由此三有生死輪",
    "T30n1571_008:0236a06": "迴。故說識心為諸有種。能牽後有得識食名。",
    "T30n1571_008:0236a07": "如是識心緣色等起。無所緣境識必不生。若",
    "T30n1571_008:0236a08": "能正觀境為無我。所緣無故能緣亦無。能所",
    "T30n1571_008:0236a09": "既亡眾苦隨滅。證寂無影清涼涅槃。至此位",
    "T30n1571_008:0236a10": "時名自利滿。諸有本願為利益他。住此位中",
    "T30n1571_008:0236a11": "化用無盡。亦令有識證此涅槃。是故欲求自",
    "T30n1571_008:0236a12": "他勝利真方便者。應正勤修空無我見。復有",
    "T30n1571_008:0236a13": "別釋。識為諸有種者。謂宅識中種種熏成諸",
    "T30n1571_008:0236a14": "業習氣無明有愛所隨增故。能感三有生死",
    "T30n1571_008:0236a15": "輪迴。識為所依。故說為識。境是識所行者。識",
    "T30n1571_008:0236a16": "中習氣由執色等境界熏成隨縛境界。是所",
    "T30n1571_008:0236a17": "依故。名曰所行。見境無我時者。謂無我見觀",
    "T30n1571_008:0236a18": "一切境性相空時。諸有種皆滅者。由無我見",
    "T30n1571_008:0236a19": "永斷一切無明有愛二種隨眠。由此二種是",
    "T30n1571_008:0236a20": "發業因。及能潤業令生果故。斷此二種業果",
    "T30n1571_008:0236a21": "不生。爾時所有諸戲論事及煩惱事。種子俱",
    "T30n1571_008:0236a22": "斷。故名皆滅。非一切種識等皆無。所以者何。",
    "T30n1571_008:0236a23": "由聖道起但滅一切虛妄分別戲論習氣。令",
    "T30n1571_008:0236a24": "有漏法畢竟不生。一類有情。諸無漏法無所",
    "T30n1571_008:0236a25": "依故。亦皆斷滅。一類有情。由本願力所任",
    "T30n1571_008:0236a26": "持故。無漏諸識相續不斷。能為殊勝廣大甚",
    "T30n1571_008:0236a27": "深無礙辯等無邊功德所依止處。又由識等",
    "T30n1571_008:0236a28": "增上力故。圓滿究竟神通作用。窮未來際任",
    "T30n1571_008:0236a29": "運相續。如是皆由本願行力所引發故。自利",
    "T30n1571_008:0236b01": "利他功德無盡。令諸有情成熟解脫。盡未",
    "T30n1571_008:0236b02": "來際妙用無窮。是故應修空無我觀捨諸邊",
    "T30n1571_008:0236b03": "執。"
}