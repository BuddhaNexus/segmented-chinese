{
    "T32n1668_007:0646b05": "釋摩訶衍論卷第七",
    "T32n1668_007:0646b07": "龍樹菩薩造",
    "T32n1668_007:0646b08": "姚秦三藏筏提摩多奉　詔譯",
    "T32n1668_007:0646b09": "已說對治邪執正解門。次說分別發趣道相",
    "T32n1668_007:0646b10": "門。",
    "T32n1668_007:0646b11": "本曰。分別發趣道相者。謂一切諸佛所證",
    "T32n1668_007:0646b12": "之道。一切菩薩發心修行趣向義故。略說發",
    "T32n1668_007:0646b13": "心有三種。云何為三。一者信成就發心。二",
    "T32n1668_007:0646b14": "者解行發心。三者證發心。信成就發心者。依",
    "T32n1668_007:0646b15": "何等人修何等行。得信成就堪能發心。所",
    "T32n1668_007:0646b16": "謂依不定聚眾生。有熏習善根力故。信",
    "T32n1668_007:0646b17": "業果報能起十善。厭生死苦欲求無上菩",
    "T32n1668_007:0646b18": "提。得值諸佛親承供養修行信心。經一萬",
    "T32n1668_007:0646b19": "劫信心成就故。諸佛菩薩教令發心。或以",
    "T32n1668_007:0646b20": "大悲故能自發心。或因正法欲滅。以護法",
    "T32n1668_007:0646b21": "因緣故能自發心。如是信心成就得發心",
    "T32n1668_007:0646b22": "者。入正定聚畢竟不退。名住如來種中正",
    "T32n1668_007:0646b23": "因相應。若有眾生善根微少。久遠已來煩惱",
    "T32n1668_007:0646b24": "深厚。雖值於佛亦得供養。然起人天種子。",
    "T32n1668_007:0646b25": "或起二乘種子。設有求大乘者。根則不定。",
    "T32n1668_007:0646b26": "若進若退。或有供養諸佛。未經一萬劫。於",
    "T32n1668_007:0646b27": "中遇緣亦有發心。所謂見佛色相而發其",
    "T32n1668_007:0646b28": "心。或因供養眾僧而發其心。或因二乘之",
    "T32n1668_007:0646b29": "人教令發心。或學他發心。如是等發心悉",
    "T32n1668_007:0646c01": "皆不定。遇惡因緣或便退失墮二乘地。復",
    "T32n1668_007:0646c02": "次信成就發心者。發何等心。略說有三種。",
    "T32n1668_007:0646c03": "云何為三。一者直心。正念真如法故。二者",
    "T32n1668_007:0646c04": "深心。樂集一切諸善行故。三者大悲心。欲",
    "T32n1668_007:0646c05": "拔一切眾生苦故。問曰。上說法界一相佛",
    "T32n1668_007:0646c06": "體無二。何故不唯念真如。復假求學諸善",
    "T32n1668_007:0646c07": "之行。答曰。譬如大摩尼寶體性明淨而有鑛",
    "T32n1668_007:0646c08": "穢之垢。若人雖念寶性。不以方便種種磨",
    "T32n1668_007:0646c09": "鍊終無得淨。如是眾生真如之法體性空",
    "T32n1668_007:0646c10": "淨。而有無量煩惱垢染。若人雖念真如。",
    "T32n1668_007:0646c11": "不以方便種種修習亦無得淨。以垢無",
    "T32n1668_007:0646c12": "量遍一切法。故修一切善行以為對治。",
    "T32n1668_007:0646c13": "若人修行一切善法。自然歸順真如法故。",
    "T32n1668_007:0646c14": "略說方便有四種。云何為四。一者行根本方",
    "T32n1668_007:0646c15": "便。謂觀一切法自性無生離於妄見。不住",
    "T32n1668_007:0646c16": "生死。觀一切法因緣和合業果不失。起於大",
    "T32n1668_007:0646c17": "悲修諸福德。攝化眾生不住涅盤。以隨",
    "T32n1668_007:0646c18": "順法性無住故。二者能止方便。謂慚愧悔",
    "T32n1668_007:0646c19": "過。能止一切惡法不令增長。以隨順法",
    "T32n1668_007:0646c20": "性離諸過故。三者發起善根增長方便。謂懃",
    "T32n1668_007:0646c21": "供養禮拜三寶。讚歎隨喜勸請諸佛。以愛",
    "T32n1668_007:0646c22": "敬三寶淳厚心故。信得增長。乃能志求無",
    "T32n1668_007:0646c23": "上之道。又因佛法僧力所護故。能消業障",
    "T32n1668_007:0646c24": "善根不退。以隨順法性離癡障故。四者大",
    "T32n1668_007:0646c25": "願平等方便。所謂發願盡於未來。化度一",
    "T32n1668_007:0646c26": "切眾生使無有餘。皆令究竟無餘涅盤。",
    "T32n1668_007:0646c27": "以隨順法性無斷絕故。法性廣大遍一切",
    "T32n1668_007:0646c28": "眾生平等無二。不念彼此究竟寂滅故。菩",
    "T32n1668_007:0646c29": "薩發是心故。則得少分見於法身以見法",
    "T32n1668_007:0647a01": "身故。隨其願力能現八種利益眾生。所",
    "T32n1668_007:0647a02": "謂從兜率天退。入胎住胎出胎出家成道。",
    "T32n1668_007:0647a03": "轉法輪入於涅槃。然是菩薩未名法身。以",
    "T32n1668_007:0647a04": "其過去無量世來。有漏之業未能決斷。隨",
    "T32n1668_007:0647a05": "其所生與微苦相應。亦非業繫。以有大",
    "T32n1668_007:0647a06": "順自在力故。如修多羅中或說有退墮惡",
    "T32n1668_007:0647a07": "趣者。非其實退。但為初學菩薩未入正位。",
    "T32n1668_007:0647a08": "而懈怠者恐怖令使勇猛故。又是菩薩一",
    "T32n1668_007:0647a09": "發心後遠離怯弱。畢竟不畏墮二乘地。若",
    "T32n1668_007:0647a10": "聞無量無邊阿僧祇劫。勤苦難行乃得涅槃。",
    "T32n1668_007:0647a11": "亦不怯弱。以信知一切法從本已來自涅",
    "T32n1668_007:0647a12": "槃故。解行發心者。當知轉勝。以是菩薩從",
    "T32n1668_007:0647a13": "初正信已來。於第一阿僧祇劫將欲滿故。",
    "T32n1668_007:0647a14": "於真如法中深解現前所修離相。以知法",
    "T32n1668_007:0647a15": "性體無慳貪故。隨順修行檀波羅蜜。以知",
    "T32n1668_007:0647a16": "法性無染離五欲過故。隨願修行尸波羅",
    "T32n1668_007:0647a17": "蜜。以知法性無苦離瞋惱故。隨順修行羼",
    "T32n1668_007:0647a18": "提波羅蜜。以知法性無身心相離慢怠故。",
    "T32n1668_007:0647a19": "隨順修行毘梨耶波羅蜜。以知法性常定體",
    "T32n1668_007:0647a20": "無亂故。隨順修行禪波羅蜜。以知法性體",
    "T32n1668_007:0647a21": "明離無明故。隨順修行般若波羅蜜。證發",
    "T32n1668_007:0647a22": "心者。從淨心地乃至菩薩究竟地證何境",
    "T32n1668_007:0647a23": "界。所謂真如。以依轉識說為境界。而此證",
    "T32n1668_007:0647a24": "者無有境界。唯真如智名為法身。是菩薩",
    "T32n1668_007:0647a25": "於一念頃。能至十方無餘世界。供養諸佛",
    "T32n1668_007:0647a26": "請轉法輪。唯為開導利益眾生不依文",
    "T32n1668_007:0647a27": "字。或示超地速成正覺。以為怯弱眾生",
    "T32n1668_007:0647a28": "故。或說我於無量阿僧祇劫當成佛道。以",
    "T32n1668_007:0647a29": "為懈慢眾生故。能示如是無數方便不可",
    "T32n1668_007:0647b01": "思議。而實菩薩種性根等。發心則等所證亦",
    "T32n1668_007:0647b02": "等。無有超過之法。以一切菩薩皆經三阿",
    "T32n1668_007:0647b03": "僧祇劫故。但隨眾生世界不同。所見所聞。",
    "T32n1668_007:0647b04": "根欲性異。故示所行亦有差別。又是菩薩",
    "T32n1668_007:0647b05": "發心相者。有三種心微細之相。云何為三。",
    "T32n1668_007:0647b06": "一者真心。無分別故。二者方便心。自然遍行",
    "T32n1668_007:0647b07": "利益眾生故。三者業識心。微細起滅故。又",
    "T32n1668_007:0647b08": "是菩薩功德成滿。於色究竟處。示一切世間",
    "T32n1668_007:0647b09": "最高大身。謂以一念相應慧無明頓盡。名",
    "T32n1668_007:0647b10": "一切種智。自然而有不思議業。能現十方",
    "T32n1668_007:0647b11": "利益眾生。問曰。虛空無邊故世界無邊。世界",
    "T32n1668_007:0647b12": "無邊故眾生無邊。眾生無邊故心行差別亦",
    "T32n1668_007:0647b13": "復無邊。如是境界不可分齊。難知難解。若",
    "T32n1668_007:0647b14": "無明斷無有心想。云何能了名一切種智。",
    "T32n1668_007:0647b15": "答曰一切境界本來一心離於想念。以眾生",
    "T32n1668_007:0647b16": "妄見境界故。心有分齊。以妄起想念不",
    "T32n1668_007:0647b17": "稱法性故。不能了知。諸佛如來離於見",
    "T32n1668_007:0647b18": "想無所不遍。心真實故。即是諸法之性。自",
    "T32n1668_007:0647b19": "體顯照一切妄法。有大智用無量方便。隨",
    "T32n1668_007:0647b20": "諸眾生所應得解。皆能開示種種法義。是",
    "T32n1668_007:0647b21": "故得名一切種智。問曰。若諸佛有自然業。",
    "T32n1668_007:0647b22": "能現一切處利益眾生者。一切眾生若見",
    "T32n1668_007:0647b23": "其身若覩神變。若聞其說無不得利。云",
    "T32n1668_007:0647b24": "何世間多不能見。答曰諸佛如來法身。平等",
    "T32n1668_007:0647b25": "遍一切處無有作意。故說自然。但依眾生",
    "T32n1668_007:0647b26": "心現。眾生心者猶如於鏡。鏡若有垢色像",
    "T32n1668_007:0647b27": "不現。如是眾生心若有垢。法身不現故。",
    "T32n1668_007:0647b28": "論曰。即此文中自有二門。云何為二。一者",
    "T32n1668_007:0647b29": "總標總說門。二者別釋散說門。是名為二。第",
    "T32n1668_007:0647c01": "二門中自有三門。云何為三。一者三種發心",
    "T32n1668_007:0647c02": "分剖門。二者發起問答決疑門。三者因論生",
    "T32n1668_007:0647c03": "論問答門。是名為三。說相可觀。言總標總",
    "T32n1668_007:0647c04": "說門者。為欲顯示即此分別發趣道相門",
    "T32n1668_007:0647c05": "中。無量無邊三世諸佛。所誓願海所行因海。",
    "T32n1668_007:0647c06": "所證果海所化徒海。無量無邊三世一切諸",
    "T32n1668_007:0647c07": "菩薩眾。如是如是如如隨踐順行應轉。如",
    "T32n1668_007:0647c08": "其次第不超數量不過位地趣入義故。復",
    "T32n1668_007:0647c09": "次為欲顯示如一切諸佛無趣向則。一",
    "T32n1668_007:0647c10": "切菩薩於彼無有趣向則中如如行故。",
    "T32n1668_007:0647c11": "如本分別發趣道相者謂一切諸佛所證之",
    "T32n1668_007:0647c12": "道。一切菩薩發心修行趣向義故故。已說",
    "T32n1668_007:0647c13": "總標總說門。次說別釋散說門。此中三門。",
    "T32n1668_007:0647c14": "如其次第應審思擇。就第一三種發心分",
    "T32n1668_007:0647c15": "剖門中即有三種故。自有三種門。云何為",
    "T32n1668_007:0647c16": "三。一者信成就發心門。二者解行發心門。三",
    "T32n1668_007:0647c17": "者證得發心門。是名為三。如本略說發心",
    "T32n1668_007:0647c18": "有三種。云何為三。一者信成就發心。二者",
    "T32n1668_007:0647c19": "解行發心。三者證發心故。就初門中即有",
    "T32n1668_007:0647c20": "三門。云何為三。一者發起開問總標門。二者",
    "T32n1668_007:0647c21": "顯示答釋廣說門。三者發起問答決疑門。是",
    "T32n1668_007:0647c22": "名為三。第一二門有二種重。應審觀察。就",
    "T32n1668_007:0647c23": "第一發起開問總標門中即有四意。云何為",
    "T32n1668_007:0647c24": "四。一者假者意。問能修人故。二者行相意。",
    "T32n1668_007:0647c25": "問所修行故。三者自分意。問得成就故。四",
    "T32n1668_007:0647c26": "者向上意。問勝進相故。是名為四。如本信",
    "T32n1668_007:0647c27": "成就發心者。依何等人。修何等行。得信成",
    "T32n1668_007:0647c28": "就堪能發心故。",
    "T32n1668_007:0647c29": "已說發起開問總標門。次說顯示答釋廣說",
    "T32n1668_007:0648a01": "門。就此門中即有二門。云何為二。一者隨",
    "T32n1668_007:0648a02": "問次第答釋門。二者舉劣顯勝生解門。是名",
    "T32n1668_007:0648a03": "為二。就隨問次第答釋門中即有六門。云",
    "T32n1668_007:0648a04": "何為六。一者顯示修行假者門。二者自然本",
    "T32n1668_007:0648a05": "有熏習門。三者顯示修行功能門。四者信心",
    "T32n1668_007:0648a06": "成就時量門。五者顯示發心因緣門。六者顯",
    "T32n1668_007:0648a07": "示得益位勝門。是名為六。言顯示修行假者",
    "T32n1668_007:0648a08": "門者。謂雖所化眾生無量無邊。而今此處中",
    "T32n1668_007:0648a09": "且取不定聚攝十信眾生故。所以者何。為",
    "T32n1668_007:0648a10": "欲令使化不定聚三品眾生。十種信心具",
    "T32n1668_007:0648a11": "足成就。決定安立十住菩薩初發心住。金剛",
    "T32n1668_007:0648a12": "不變之位中故。如本所謂依不定聚眾生",
    "T32n1668_007:0648a13": "故。言自然本有熏習門者。謂如是眾生相",
    "T32n1668_007:0648a14": "續中。從無始世來。常有本覺藏佛。眾生善",
    "T32n1668_007:0648a15": "根常恒熏習令增長故。如本有熏習善根",
    "T32n1668_007:0648a16": "力故。言顯示修行功能門者。謂不定聚",
    "T32n1668_007:0648a17": "種種眾生。信因業果報似有不空因緣和合",
    "T32n1668_007:0648a18": "之道理故。知十惡過失。起不應作意。觀十",
    "T32n1668_007:0648a19": "善功德。起當應作意。厭繫縛地求解脫",
    "T32n1668_007:0648a20": "城。漸漸出離向菩提故。如本信業果報能",
    "T32n1668_007:0648a21": "起十善厭生死苦欲求無上菩提得值",
    "T32n1668_007:0648a22": "諸佛親承供養修行信心故。言信心成就",
    "T32n1668_007:0648a23": "時量門者。謂顯示其信心成就。時節遠近差",
    "T32n1668_007:0648a24": "別相故。即此門中十五契經各各異說。云何",
    "T32n1668_007:0648a25": "名為十五異說。一者一切諸法因緣無主契",
    "T32n1668_007:0648a26": "經中作如是說。爾時文殊師利即白佛言。",
    "T32n1668_007:0648a27": "尊者從具縛地入不定聚。一切行者經幾",
    "T32n1668_007:0648a28": "時節。十種信心具足成就。漸漸轉勝定不退",
    "T32n1668_007:0648a29": "位。於是尊者告文殊師利言。善男子諦聽",
    "T32n1668_007:0648b01": "諦聽善思念之。我當為汝解說信成就時",
    "T32n1668_007:0648b02": "節分際。善男子一切行者從具縛地入不定",
    "T32n1668_007:0648b03": "聚經一萬三千劫已訖。即便成就十種信",
    "T32n1668_007:0648b04": "心。決定菩薩初發心住。二者攝無量大乘契",
    "T32n1668_007:0648b05": "經中作如是說。復次佛子信地假名菩薩。六",
    "T32n1668_007:0648b06": "萬四千劫量已滿。即便成就十愛樂心定金",
    "T32n1668_007:0648b07": "剛地。三者慧明陀羅尼契經中作。如是說。不",
    "T32n1668_007:0648b08": "定聚眾生多經八萬一千五十劫已訖。信心",
    "T32n1668_007:0648b09": "成就決定不退。四者法門名字契經中作如",
    "T32n1668_007:0648b10": "是說。復次信樂地位毛頭凡夫。經二萬六千",
    "T32n1668_007:0648b11": "劫已訖。便信成就無所闕失。五者清淨三",
    "T32n1668_007:0648b12": "昧契經中作如是說。若有眾生入難角地",
    "T32n1668_007:0648b13": "修行信心。當九萬劫滿足已訖信品成就。六",
    "T32n1668_007:0648b14": "者金剛陀羅尼契經中作如是說。信成就量",
    "T32n1668_007:0648b15": "四萬八千六十劫量。七者大智慧光明契經",
    "T32n1668_007:0648b16": "中作如是說。復次善男子。若有眾生為欲",
    "T32n1668_007:0648b17": "成就功德善根父母天地。當經十剎那量",
    "T32n1668_007:0648b18": "已訖。即便信地平坦無草。八者實相本際決",
    "T32n1668_007:0648b19": "定不動契經中作如是說。信位成就。信心發",
    "T32n1668_007:0648b20": "起初剎那中。十種信心具足圓滿。九者文殊",
    "T32n1668_007:0648b21": "師利圓滿因海大總持契經中作如是說。三",
    "T32n1668_007:0648b22": "阿僧祇大無量劫經過已訖。即便信位具足",
    "T32n1668_007:0648b23": "成立。十者甚深菩提因緣契經中作如是說。",
    "T32n1668_007:0648b24": "建立信地唯三萬劫。十一者大方便智善巧",
    "T32n1668_007:0648b25": "契經中作如是說。信行菩薩九千劫量。決",
    "T32n1668_007:0648b26": "定成就清淨信心其思極樂。十二者菩薩光",
    "T32n1668_007:0648b27": "明遍照契經中作如是說。爾時金剛慧菩薩",
    "T32n1668_007:0648b28": "摩訶薩即白佛言。世尊無上菩提初種子地。",
    "T32n1668_007:0648b29": "經幾時節決定淳熟。菩提之芽出生增長。佛",
    "T32n1668_007:0648c01": "言若為成就初種子地。當經七萬五千六",
    "T32n1668_007:0648c02": "十劫。初種子地具足建立。十三者授記平等",
    "T32n1668_007:0648c03": "契經中作如是說。信心成就非遠非近非",
    "T32n1668_007:0648c04": "無非有。非高非下非本非末。非去非來",
    "T32n1668_007:0648c05": "非大非小。非三世非非三世非位非地。",
    "T32n1668_007:0648c06": "非善非惡非非非是。言語道斷心行處滅。",
    "T32n1668_007:0648c07": "是故名為真實信心。十四者如來藏本識契",
    "T32n1668_007:0648c08": "經中作如是說。爾時地藏菩薩摩訶薩即白",
    "T32n1668_007:0648c09": "佛言。世尊云何名為廣大圓滿功德父母信",
    "T32n1668_007:0648c10": "地品耶。佛言。十信十信十解十信。十行十信",
    "T32n1668_007:0648c11": "十向十信。十地十信佛地十信。乃至具縛惡",
    "T32n1668_007:0648c12": "種子地。及一切二乘皆悉十信。無量無邊一",
    "T32n1668_007:0648c13": "切諸法。無一一法而非十信。以此義故名",
    "T32n1668_007:0648c14": "為廣大圓滿信地。十五者菩薩纓絡大本業",
    "T32n1668_007:0648c15": "契經中作如是說。信想菩薩於十千劫行",
    "T32n1668_007:0648c16": "十善法。決定安立信成就處。是名十五異",
    "T32n1668_007:0648c17": "說契經。如是諸經以何義故如是差別。謂",
    "T32n1668_007:0648c18": "眾生心無量無邊各差別故。隨其心品說信",
    "T32n1668_007:0648c19": "行相如是不同。應審思擇。今此文中且依",
    "T32n1668_007:0648c20": "本業解釋而已。如本經一萬劫信心成就",
    "T32n1668_007:0648c21": "故故。言顯示發心因緣門者。謂已信心成就",
    "T32n1668_007:0648c22": "行者。為欲發起第一住心。當待緣力而發",
    "T32n1668_007:0648c23": "起故。於此文中自有三種。云何為三。一者",
    "T32n1668_007:0648c24": "勸請因緣。二者救度因緣。三者護法因緣。是",
    "T32n1668_007:0648c25": "名為三。言勸請因緣者。所謂無量無邊一",
    "T32n1668_007:0648c26": "切諸佛及大菩薩眾。出現種種勝妙教法契",
    "T32n1668_007:0648c27": "經之海。信位行者勸請教化。超不定地。決",
    "T32n1668_007:0648c28": "定安立不動域故。如本諸佛菩薩教令發",
    "T32n1668_007:0648c29": "心故言救度因緣者。所謂緣無量無邊種",
    "T32n1668_007:0649a01": "種眾生之一切苦海。以之為因發起金剛不",
    "T32n1668_007:0649a02": "退廣大清淨大慈悲心故。如本或以大悲",
    "T32n1668_007:0649a03": "故能自發心故。言護法因緣者。所謂諸佛",
    "T32n1668_007:0649a04": "教法欲破滅時。以種種方便隨宜隨應隨",
    "T32n1668_007:0649a05": "當。隨時隨處不惜身命。救護佛法大因",
    "T32n1668_007:0649a06": "緣之力故。自能發起金剛不退廣大清淨大",
    "T32n1668_007:0649a07": "久住心故。如本或因正法欲滅以護法因",
    "T32n1668_007:0649a08": "緣故能自發心故。言顯示得益位勝門者。",
    "T32n1668_007:0649a09": "所謂信成就得解行者。具足十名無退失",
    "T32n1668_007:0649a10": "故。云何為十。一者名為無憂惱人。遠離退",
    "T32n1668_007:0649a11": "還墮於凡夫具縛煩惱地怖畏心故。二者",
    "T32n1668_007:0649a12": "名為大富貴人。蠲除煩惱之荒。收藏涅盤",
    "T32n1668_007:0649a13": "之果故。三者名為種性高勝人。遠離凡夫",
    "T32n1668_007:0649a14": "之下劣種。已入如來尊高種性中故。四者名",
    "T32n1668_007:0649a15": "為手足具備人。執般若炬遊行法界廣大",
    "T32n1668_007:0649a16": "庭故。五者名為作大江水人。無礙直流入",
    "T32n1668_007:0649a17": "薩婆若之大海中故。六者名為宮殿建立人。",
    "T32n1668_007:0649a18": "已超不定地決定安住如來家中故。七者",
    "T32n1668_007:0649a19": "名為真實佛子人。遠離凡胎已入聖胎故。",
    "T32n1668_007:0649a20": "八者名為大福田人。出離煩惱獨清淨故。",
    "T32n1668_007:0649a21": "九者名為徒眾無量人。法界眾生皆悉以為",
    "T32n1668_007:0649a22": "自眷屬故。十者名為無障礙人。隨心轉故。",
    "T32n1668_007:0649a23": "是名為十。如本如是信心成就得發心者",
    "T32n1668_007:0649a24": "入正定聚畢竟不退名住如來種中正因",
    "T32n1668_007:0649a25": "相應故。",
    "T32n1668_007:0649a26": "已說隨問次第答釋門。次說舉劣顯勝生解",
    "T32n1668_007:0649a27": "門。就此門中即有二門。云何為二。一者舉",
    "T32n1668_007:0649a28": "劣顯劣形相門。二者舉勝顯勝形相門。是名",
    "T32n1668_007:0649a29": "為二。言舉劣顯劣形相門者。所謂善根微",
    "T32n1668_007:0649b01": "薄煩惱深厚凡夫眾生。雖值摩訶衍之因緣。",
    "T32n1668_007:0649b02": "而起小善根種子故。如本若有眾生善根",
    "T32n1668_007:0649b03": "微少久遠已來煩惱深厚雖值於佛亦得供",
    "T32n1668_007:0649b04": "養然起人天種子或起二乘種子故。言舉",
    "T32n1668_007:0649b05": "勝顯勝形相門者。所謂若有眾生求摩訶",
    "T32n1668_007:0649b06": "衍之甚深微妙法門。其心即便不能決定。",
    "T32n1668_007:0649b07": "值順因緣恍惚若進。遇逆因緣自然若退。",
    "T32n1668_007:0649b08": "無定心故。如本設有求大乘者根則不定",
    "T32n1668_007:0649b09": "若進若退故。若不能定。云何名為勝高人",
    "T32n1668_007:0649b10": "耶。雖不能定。而所望法極最高故復次",
    "T32n1668_007:0649b11": "望起天人二乘之種子故。自此已下顯示信",
    "T32n1668_007:0649b12": "心成就無定時。解釋十四經之大意焉。所",
    "T32n1668_007:0649b13": "謂若有眾生供養諸佛。信心成就其時不定。",
    "T32n1668_007:0649b14": "或極極遠。或極極近。或中間故。所以者何。",
    "T32n1668_007:0649b15": "隨緣有無信熟生故。如本或有供養諸佛",
    "T32n1668_007:0649b16": "未經一萬劫於中遇緣亦有發心故。自",
    "T32n1668_007:0649b17": "此已下造作別釋。顯示發心因緣之相。於",
    "T32n1668_007:0649b18": "此文中即有四種發心因緣。云何為四。一",
    "T32n1668_007:0649b19": "者見佛因緣。因見如來妙色之身。而能發",
    "T32n1668_007:0649b20": "起廣大心故。如本所謂見佛色相而發其",
    "T32n1668_007:0649b21": "心故。二者供僧因緣。以種種具供養眾僧。",
    "T32n1668_007:0649b22": "因此因緣而能發起廣大心故。如本或因",
    "T32n1668_007:0649b23": "供養眾僧而發其心故。三者慚愧因緣。見",
    "T32n1668_007:0649b24": "聞二乘之人教法慚愧其劣。因此因緣而",
    "T32n1668_007:0649b25": "能發起廣大心故。如本或因二乘之人教",
    "T32n1668_007:0649b26": "令發心故。四者隨兼因緣。隨他兼心。因此",
    "T32n1668_007:0649b27": "因緣。而能發起廣大心故。如本或學他發",
    "T32n1668_007:0649b28": "心故。是名為四。自此已下作其因緣。顯示",
    "T32n1668_007:0649b29": "十種信心不定聚形相。及總結前所說之十",
    "T32n1668_007:0649c01": "信決釋分焉。以何義故十種信品立不定",
    "T32n1668_007:0649c02": "稱。所謂若值順當因緣隨向善趣。若遇",
    "T32n1668_007:0649c03": "逆違因緣應趣惡道。譬如經毛隨風所吹",
    "T32n1668_007:0649c04": "東西轉故。如本如是等發心悉皆不定遇",
    "T32n1668_007:0649c05": "惡因緣或便退失墮二乘地故。",
    "T32n1668_007:0649c06": "已說第一重二種門。次說第二重二種門。",
    "T32n1668_007:0649c07": "言復次信成就發心者發何等心者。即是發",
    "T32n1668_007:0649c08": "起開問總標門。謂發開問總問所為故。略",
    "T32n1668_007:0649c09": "說有三種者。即是總標總答焉歟。云何為",
    "T32n1668_007:0649c10": "三者。即是總舉總問焉歟。自此已下直明",
    "T32n1668_007:0649c11": "顯示答釋廣說門。就此門中即有三種。云",
    "T32n1668_007:0649c12": "何為三。一者正智方便門。二者福德具足門。",
    "T32n1668_007:0649c13": "三者安樂成就門。是名為三。於此三中初",
    "T32n1668_007:0649c14": "通二利。中唯自利。後唯利他。復次初二唯自",
    "T32n1668_007:0649c15": "利分。後一利他。復次三種皆通二故。皆悉",
    "T32n1668_007:0649c16": "各各具足標釋。應審思擇。言正智方便門",
    "T32n1668_007:0649c17": "者直心。為正體智有作方便故。如本一者",
    "T32n1668_007:0649c18": "直心正念真如法故故。言福德具足門者",
    "T32n1668_007:0649c19": "深心。為一切功德有作方便故。如本二者",
    "T32n1668_007:0649c20": "深心樂集一切諸善行故故。言安樂成就",
    "T32n1668_007:0649c21": "門者悲心。能善救度一切眾生無量苦惱。令",
    "T32n1668_007:0649c22": "得安穩廣大樂故。如本三者大悲心欲拔",
    "T32n1668_007:0649c23": "一切眾生苦故故。",
    "T32n1668_007:0649c24": "已說第二重二種門。次說發起問答決疑門。",
    "T32n1668_007:0649c25": "就此門中即有二門。云何為二。一者前後",
    "T32n1668_007:0649c26": "相違難問門。二者開通會釋消難門。是名為",
    "T32n1668_007:0649c27": "二。言前後相違難問門者。謂舉上下之二",
    "T32n1668_007:0649c28": "文相違。難其差別相故。云何相違。謂上文",
    "T32n1668_007:0649c29": "中作如是說。所言覺義者謂心體離念相",
    "T32n1668_007:0650a01": "離念相者等虛空界無所不遍法界一相",
    "T32n1668_007:0650a02": "即是如來平等法身依此法身說名本覺。",
    "T32n1668_007:0650a03": "於下文中作如是說。二者深心樂集一切",
    "T32n1668_007:0650a04": "諸善行故。上下二文如是相違。是故發問",
    "T32n1668_007:0650a05": "難其異相。應審思擇如本問曰上說法界",
    "T32n1668_007:0650a06": "一相佛體無二何故不唯念真如復假求",
    "T32n1668_007:0650a07": "學諸善行故。",
    "T32n1668_007:0650a08": "已說前後相違難問門。次說開通會釋消難",
    "T32n1668_007:0650a09": "門。就此門中即有七門。云何為七。一者正",
    "T32n1668_007:0650a10": "答決斷彼難門。二者修善行者得益門。三者",
    "T32n1668_007:0650a11": "修行善巧方便門。四者顯示發心功德門。五",
    "T32n1668_007:0650a12": "者揀擇上下顯異門。六者通契經文決疑門。",
    "T32n1668_007:0650a13": "七者讚歎發心功德門。是名為七。就初門",
    "T32n1668_007:0650a14": "中即有三門。云何為三。一者開示譬喻善",
    "T32n1668_007:0650a15": "巧門。二者合說契當安立門。三者顯示法說",
    "T32n1668_007:0650a16": "生解門。是名為三。就譬喻門中即有四種。",
    "T32n1668_007:0650a17": "云何為四。一者寶喻。二者性淨喻。三者垢染",
    "T32n1668_007:0650a18": "喻。四者人眾喻。是名為四。言寶喻者。謂即",
    "T32n1668_007:0650a19": "大摩尼珠之寶。如是珠寶當有何處。如是",
    "T32n1668_007:0650a20": "珠寶當有黃石。如是珠寶其色如何。謂深",
    "T32n1668_007:0650a21": "黃色。其身形相當如何耶。謂如方座。無長",
    "T32n1668_007:0650a22": "短。故大小之相其量云何。謂一丈故。如是珠",
    "T32n1668_007:0650a23": "寶諸黃石中皆悉具足無有黃石而無摩尼。",
    "T32n1668_007:0650a24": "其止住相次第如何。謂第一珠。第二黃金。第",
    "T32n1668_007:0650a25": "三石體。此摩尼珠一丈量者。彼諸黃石或有",
    "T32n1668_007:0650a26": "極小或有極大。各各差別。豈可得言皆遍",
    "T32n1668_007:0650a27": "一切。此摩尼珠有殊勝力雖一丈量。遍於",
    "T32n1668_007:0650a28": "大中小中無餘無所障礙。亦可得說遍",
    "T32n1668_007:0650a29": "一切處。於彼石中有此寶故。其石色黃應",
    "T32n1668_007:0650b01": "審觀察。是名寶喻。如本答曰譬如大摩尼",
    "T32n1668_007:0650b02": "寶故。言性淨喻者。如是珠寶其體性甚極",
    "T32n1668_007:0650b03": "明白。遠離塵累故。是名為性淨喻。如本體",
    "T32n1668_007:0650b04": "性明淨故。言垢染喻者。如是珠寶能為金",
    "T32n1668_007:0650b05": "石等之所障。不能出現明白相故。是名",
    "T32n1668_007:0650b06": "為垢染喻。如本而有鑛穢之垢故。言人眾",
    "T32n1668_007:0650b07": "喻者。謂極窮貧極懈怠故。不求寶人。并及",
    "T32n1668_007:0650b08": "精進樂求寶人故。是名為人眾喻。如本若",
    "T32n1668_007:0650b09": "人雖念寶性不以方便種種磨鍊終無得",
    "T32n1668_007:0650b10": "淨故。",
    "T32n1668_007:0650b11": "已說開示譬喻善巧門。次說合說契當安立",
    "T32n1668_007:0650b12": "門。寶喻中言大摩尼珠者。當喻何法。喻本",
    "T32n1668_007:0650b13": "覺佛性故。所以者何。本覺佛性隱藏眾生相",
    "T32n1668_007:0650b14": "續身中。似彼珠故。言黃石者當喻何法。",
    "T32n1668_007:0650b15": "喻一切眾生相續故。所以者何諸眾生身藏",
    "T32n1668_007:0650b16": "裹佛性似彼石故。言色黃者當喻何法。",
    "T32n1668_007:0650b17": "喻彼佛性不變義故。所以者何真如佛性堅",
    "T32n1668_007:0650b18": "固不改似彼金故。言如方座無長短者。",
    "T32n1668_007:0650b19": "當喻何法。喻真如法平等無增減故。所以",
    "T32n1668_007:0650b20": "者何。此真如法一味平等。無有差別似彼",
    "T32n1668_007:0650b21": "座故。言一丈者當喻何法。喻真如法具足",
    "T32n1668_007:0650b22": "圓滿無闕失故。所以者何。真如法身具足",
    "T32n1668_007:0650b23": "萬德無所闕失。似彼丈故。言如是珠寶",
    "T32n1668_007:0650b24": "得黃石中皆悉具足。無有黃石而無摩尼",
    "T32n1668_007:0650b25": "者當喻何法。喻真如性遍諸眾生種種身",
    "T32n1668_007:0650b26": "中。無有眾生而無真如本覺性故。所以者",
    "T32n1668_007:0650b27": "何。此真如性離不遍過似彼珠故。言第一",
    "T32n1668_007:0650b28": "珠第二黃金第三石體者。當喻何法。喻俱",
    "T32n1668_007:0650b29": "有次第法漸漸麁現故。所以者何。從本覺",
    "T32n1668_007:0650c01": "智流轉。建立四相海時。如其次第漸漸麁",
    "T32n1668_007:0650c02": "現似彼三故。言此摩尼珠有殊勝力雖一",
    "T32n1668_007:0650c03": "丈量。遍於大中小中無餘者。當喻何法。",
    "T32n1668_007:0650c04": "喻真如本覺有不思議業。遍蚊龍等小大身",
    "T32n1668_007:0650c05": "中無妨難故。所以者何。此真如法其性平",
    "T32n1668_007:0650c06": "等。遍凡聖中似彼珠故。言於彼石中有",
    "T32n1668_007:0650c07": "此寶故其石色黃者。當喻何法。喻諸眾生",
    "T32n1668_007:0650c08": "悉有本覺有心相故。所以者何。一切眾生",
    "T32n1668_007:0650c09": "有覺心故有了別識似彼石故。",
    "T32n1668_007:0650c10": "已說寶喻合說契當門。次說淨喻合說契當",
    "T32n1668_007:0650c11": "門。言如是珠寶其體性甚極明白遠離塵",
    "T32n1668_007:0650c12": "累者。當喻何法。喻性淨本覺清淨明白離",
    "T32n1668_007:0650c13": "垢故。",
    "T32n1668_007:0650c14": "已說淨喻合說契當門。次說染喻合說契當",
    "T32n1668_007:0650c15": "門。言如是珠寶能為金石等之所障不能",
    "T32n1668_007:0650c16": "出現明白相者。當喻何法。喻自性清淨心。",
    "T32n1668_007:0650c17": "為無明之沂隱覆。不能出現無漏性德",
    "T32n1668_007:0650c18": "故。",
    "T32n1668_007:0650c19": "已說染喻合說契當門。次說人喻合說契當",
    "T32n1668_007:0650c20": "門。言二種人者當喻何法。喻求佛法寶",
    "T32n1668_007:0650c21": "極精進人極懈怠人故。如本如是眾生故。",
    "T32n1668_007:0650c22": "已說合說契當安立門。次說顯示法說生解",
    "T32n1668_007:0650c23": "門。於此門中如其次第。法說合喻生行",
    "T32n1668_007:0650c24": "者解應審思釋。文相明故不須別釋。如本",
    "T32n1668_007:0650c25": "真如之法體性空淨而有無量煩惱染垢。若",
    "T32n1668_007:0650c26": "人雖念真如不以方便種種修習亦無得",
    "T32n1668_007:0650c27": "淨以垢無量無邊遍一切法故修一切善",
    "T32n1668_007:0650c28": "行以為對治故。",
    "T32n1668_007:0650c29": "已說正答決斷彼難門。次說修善行者得",
    "T32n1668_007:0651a01": "益門。謂若有眾生斷一切惡修一切善。自",
    "T32n1668_007:0651a02": "然自在得真如三昧照達無明之闇夜。無",
    "T32n1668_007:0651a03": "所疑畏故。如本若人修行一切善法自然",
    "T32n1668_007:0651a04": "歸順真如法故故。",
    "T32n1668_007:0651a05": "已說修善行者得益門。次說修行善巧方便",
    "T32n1668_007:0651a06": "門。就此門中故有四門。云何為四。一者一",
    "T32n1668_007:0651a07": "切修行根本門。二者制伏惡業不生門。三者",
    "T32n1668_007:0651a08": "出生善根增長門。四者誓願無邊平等門。是",
    "T32n1668_007:0651a09": "名為四。如本略說方便有四種故。就第",
    "T32n1668_007:0651a10": "一門中即有二門。云何為二。一者般若成",
    "T32n1668_007:0651a11": "就無住門。二者大悲成就無住門。是名為二。",
    "T32n1668_007:0651a12": "言般若成就無住門者。所謂觀察一切諸",
    "T32n1668_007:0651a13": "法。從本已來不生不滅。畢竟寂滅皆無所",
    "T32n1668_007:0651a14": "有。不住生死故。如本云何為四一者行根",
    "T32n1668_007:0651a15": "本方便謂觀一切法自性無生離於妄見不",
    "T32n1668_007:0651a16": "住生死故。言大悲成就無住門者。所謂",
    "T32n1668_007:0651a17": "觀察一切諸法因緣和合故。因果不空業報",
    "T32n1668_007:0651a18": "亦有。緣無量無邊眾生界之海。為究竟取",
    "T32n1668_007:0651a19": "攝不住涅盤故。如本觀一切法因緣和合",
    "T32n1668_007:0651a20": "業果不失起於大悲修諸福德攝化眾生",
    "T32n1668_007:0651a21": "不住涅盤故以隨順法性無住故者。即是",
    "T32n1668_007:0651a22": "示緣及結兩種不住道行。修行法門雖無有",
    "T32n1668_007:0651a23": "量。而不住道其最根本。是故說言行根本方",
    "T32n1668_007:0651a24": "便焉。",
    "T32n1668_007:0651a25": "已說一切修行根本門。次說制伏惡業不生",
    "T32n1668_007:0651a26": "門。此門為明何義。為欲顯示行者當發起",
    "T32n1668_007:0651a27": "慚愧等清淨心品。防止一切無量惡作。漸漸",
    "T32n1668_007:0651a28": "損滅不令增長故。如本二者能止方便謂",
    "T32n1668_007:0651a29": "慚愧悔過能止一切惡法不令增長故以",
    "T32n1668_007:0651b01": "隨順法性離諸過故者。總結其緣。",
    "T32n1668_007:0651b02": "已說制伏惡業不生門。次說出生善根增長",
    "T32n1668_007:0651b03": "門。此門為明何義。為欲顯示行者當一切",
    "T32n1668_007:0651b04": "三寶恭敬供養。禮拜讚歎隨喜勸請。增長信",
    "T32n1668_007:0651b05": "心消除業障。志求無上大菩提故。如本三",
    "T32n1668_007:0651b06": "者發起善根增長方便謂勤供養禮拜三寶",
    "T32n1668_007:0651b07": "讚歎隨喜勸請諸佛以愛敬三寶淳厚心",
    "T32n1668_007:0651b08": "故信得增長乃能志求無上之道又因佛",
    "T32n1668_007:0651b09": "法僧力所護故能消業障善根不退故。以",
    "T32n1668_007:0651b10": "隨順法性離癡障故者。總結其緣。",
    "T32n1668_007:0651b11": "已說出生善根增長門。次說誓願無邊平等",
    "T32n1668_007:0651b12": "門。此門為明何義。為欲顯示行者當發起",
    "T32n1668_007:0651b13": "十方世界之塵數廣大誓願海。修習十方世",
    "T32n1668_007:0651b14": "界之塵數行因海。攝取十方世界之塵數眾",
    "T32n1668_007:0651b15": "生海。成就十方世界之塵數果滿海。一切皆",
    "T32n1668_007:0651b16": "悉無有餘故。如本四者大願平等方便所",
    "T32n1668_007:0651b17": "謂發願盡於未來化度一切眾生使無有",
    "T32n1668_007:0651b18": "餘皆令究竟無餘涅盤故。以隨順法性無",
    "T32n1668_007:0651b19": "斷絕故者。總結其緣。自此已下顯示隨順",
    "T32n1668_007:0651b20": "殊勝之相。以何義故。四門結中皆悉通名",
    "T32n1668_007:0651b21": "隨順法性。為欲顯示法性虛空。其體性廣",
    "T32n1668_007:0651b22": "大圓滿無有邊際。其相用無礙自在無有",
    "T32n1668_007:0651b23": "始終。修彼四門一切行者。亦復如是順順",
    "T32n1668_007:0651b24": "如如。其阿世耶廣大圓滿無分際故。如本",
    "T32n1668_007:0651b25": "法性廣大遍一切眾生平等無二不念彼",
    "T32n1668_007:0651b26": "此究竟寂滅故故。",
    "T32n1668_007:0651b27": "已說修行善巧方便門。次說顯示發心功德",
    "T32n1668_007:0651b28": "門。此文為明何義。為欲顯示初發心住菩",
    "T32n1668_007:0651b29": "薩。起隨順法界性中廣大圓滿心故。相似",
    "T32n1668_007:0651c01": "觀智見法性身。見法身故願力自在。由願",
    "T32n1668_007:0651c02": "力故緣無量無邊法界之眾生而起大悲",
    "T32n1668_007:0651c03": "心。由大悲心極甚深故。出現八種安樂化",
    "T32n1668_007:0651c04": "相。隨時隨處隨宜隨應。順順如如利益安",
    "T32n1668_007:0651c05": "樂故。如本菩薩發是心故則得少分見於",
    "T32n1668_007:0651c06": "法身以見法身故隨其願力能現八種",
    "T32n1668_007:0651c07": "利益眾生所謂從兜率天退入胎住胎出",
    "T32n1668_007:0651c08": "胎出家成道轉法輪入於涅盤故。",
    "T32n1668_007:0651c09": "已說顯示發心功德門。次說揀擇上下顯",
    "T32n1668_007:0651c10": "異門。就此門中即有二門。云何為二。一者",
    "T32n1668_007:0651c11": "揀異地上門。二者揀異具縛門。是名為二。",
    "T32n1668_007:0651c12": "言揀異地上門者。謂發心住菩薩。唯名幻",
    "T32n1668_007:0651c13": "化影相身。不得名真如法身菩薩故。所以",
    "T32n1668_007:0651c14": "者何。此菩薩無始餘業猶未出離。隨受生",
    "T32n1668_007:0651c15": "處與微細苦相應不離。地上菩薩此相違。",
    "T32n1668_007:0651c16": "故如本然是菩薩未名法身以其過去無",
    "T32n1668_007:0651c17": "量世來有漏之業未能決斷隨其所生與",
    "T32n1668_007:0651c18": "微苦相應故故。言揀異具縛門者。所謂",
    "T32n1668_007:0651c19": "初發心住菩薩。無繫縛俱轉業因相。無繫縛",
    "T32n1668_007:0651c20": "受生果報故。所以者何。大願方便具足轉故。",
    "T32n1668_007:0651c21": "如本亦非業繫以有大願自在力故故。",
    "T32n1668_007:0651c22": "已說揀擇上下顯異門。次說通契經文決疑",
    "T32n1668_007:0651c23": "門。就此門中自有五種各說契經。云何為",
    "T32n1668_007:0651c24": "五。一者文殊師利歡喜陀羅尼契經中作如",
    "T32n1668_007:0651c25": "是說。爾時文殊師利即白佛言。世尊常大眾",
    "T32n1668_007:0651c26": "中唱如是言。五十子心莊嚴果海行因之",
    "T32n1668_007:0651c27": "本。一切行者當經此道成等正覺。如是五",
    "T32n1668_007:0651c28": "十子心中。幾是退分幾是定分。唯願世尊為",
    "T32n1668_007:0651c29": "我解說。於是世尊即告文殊師利菩薩言。",
    "T32n1668_007:0652a01": "諦聽諦聽善思念之。我今為汝分別解說。善",
    "T32n1668_007:0652a02": "男子十種真地名為金剛般若住地。前四十心",
    "T32n1668_007:0652a03": "名為頗梨珠隨轉迴向地。汝當應如是知應",
    "T32n1668_007:0652a04": "如是觀。今此經文為明何義。為欲顯示大",
    "T32n1668_007:0652a05": "士十地。已得真證域名不退分。自此已前",
    "T32n1668_007:0652a06": "四十種心。未得證智名為退分故。二者本",
    "T32n1668_007:0652a07": "覺大悲自然熏習契經中作如是說。復次佛",
    "T32n1668_007:0652a08": "子。汝前所問云何名為節退相者。此事殊勝",
    "T32n1668_007:0652a09": "不思議中不思議故。愚癡凡夫初發意菩薩等",
    "T32n1668_007:0652a10": "之所不能知爾時大明菩薩至心勸請。佛即",
    "T32n1668_007:0652a11": "告大明言。善男子言節退相者。謂信心。發",
    "T32n1668_007:0652a12": "心住。淨心地。金剛心之此四處皆名為退分。",
    "T32n1668_007:0652a13": "各彼中間皆名為不退分。是故說言節退相",
    "T32n1668_007:0652a14": "焉。今此經文為明何義。為欲顯示佛法大",
    "T32n1668_007:0652a15": "海。廣大圓滿無邊際故。三者大證得陀羅尼",
    "T32n1668_007:0652a16": "契經中作如是說。十種安心決定不退無退",
    "T32n1668_007:0652a17": "失理。今此經文為明何義。為欲顯示十住",
    "T32n1668_007:0652a18": "菩薩。發起隨順法界性中廣大善根故。決",
    "T32n1668_007:0652a19": "定安住金剛位故。四者五明契經中作如",
    "T32n1668_007:0652a20": "是說。十種定心非退非進。非來非去非出",
    "T32n1668_007:0652a21": "非入。圓滿萬德無所闕失。是故說言自然",
    "T32n1668_007:0652a22": "住心。今此經文為明何義。為欲顯示十住",
    "T32n1668_007:0652a23": "位中果德已滿。更無所進復無所退。自然",
    "T32n1668_007:0652a24": "常住無闕事故。五者菩薩纓絡大本業契經",
    "T32n1668_007:0652a25": "中作如是說。諸善男子。若一劫二劫乃至十",
    "T32n1668_007:0652a26": "劫。修行十信得入十住。是人爾時從初一",
    "T32n1668_007:0652a27": "住乃至第六住中。若修第六般若波羅蜜。",
    "T32n1668_007:0652a28": "正觀現在前。復值諸佛菩薩善知識所護。",
    "T32n1668_007:0652a29": "出到第七住常住不退。自此七住已前名",
    "T32n1668_007:0652b01": "為退分。今此經文為明何義。為欲顯示",
    "T32n1668_007:0652b02": "勸策下劣懈怠眾生。為令增長勇猛心故。",
    "T32n1668_007:0652b03": "今此論中且據本業而作會通。應審觀察。",
    "T32n1668_007:0652b04": "如本如修多羅中或說有退墮惡趣者",
    "T32n1668_007:0652b05": "非其實退。但為初學菩薩未入正位而懈",
    "T32n1668_007:0652b06": "怠者恐怖令使勇猛故故。",
    "T32n1668_007:0652b07": "已說通契經文決疑門。次說讚歎發心功德",
    "T32n1668_007:0652b08": "門。此門為明何義。為欲顯示發心菩薩遠",
    "T32n1668_007:0652b09": "離二怖畏。其心決定不動故。云何名為二種",
    "T32n1668_007:0652b10": "怖畏。一者下生怖畏。生下劣道極怖畏故。",
    "T32n1668_007:0652b11": "二者上生怖畏。聞殊勝境其心怯弱極怖畏",
    "T32n1668_007:0652b12": "故。離此二怖。是故名為發心功德。如本又",
    "T32n1668_007:0652b13": "是菩薩一發心後遠離怯弱。畢竟不畏墮",
    "T32n1668_007:0652b14": "二乘地若聞無量無邊阿僧祇劫勤苦難行",
    "T32n1668_007:0652b15": "乃得涅盤亦不怯弱故。以信知一切法從",
    "T32n1668_007:0652b16": "本已來自涅盤故者。即是總結二種功德之",
    "T32n1668_007:0652b17": "因緣焉。從上已來信成就發心決擇分已焉。",
    "T32n1668_007:0652b18": "自此已下種種諸門。文相明故不須重釋。",
    "T32n1668_007:0652b19": "釋摩訶衍論卷第七"
}