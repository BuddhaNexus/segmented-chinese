{
    "T26n1542_007:0717c21": "阿毘達磨品類足論卷第七",
    "T26n1542_007:0717c23": "尊者世友造",
    "T26n1542_007:0717c24": "三藏法師玄奘奉　詔譯",
    "T26n1542_007:0717c25": "辯攝等品第六之三",
    "T26n1542_007:0717c26": "身業云何？謂身表及無表。語業云何？謂語表",
    "T26n1542_007:0717c27": "及無表。意業云何？謂思。善業云何？謂善身語",
    "T26n1542_007:0717c28": "業及善思。不善業云何？謂不善身語業及不",
    "T26n1542_007:0717c29": "善思。無記業云何？謂無記身語業及無記思。",
    "T26n1542_007:0718a01": "學業云何？謂學身語業及學思。無學業云何？",
    "T26n1542_007:0718a02": "謂無學身語業及無學思。非學非無學業云",
    "T26n1542_007:0718a03": "何？謂有漏身語業及有漏思。見所斷業云何？",
    "T26n1542_007:0718a04": "謂若業隨信隨法行現觀邊忍所斷。此復云",
    "T26n1542_007:0718a05": "何？謂見所斷八十八隨眠相應思。修所斷業",
    "T26n1542_007:0718a06": "云何？謂若業學見迹修所斷。此復云何？謂修",
    "T26n1542_007:0718a07": "所斷十隨眠相應思，及彼等起身語業，并不",
    "T26n1542_007:0718a08": "染污有漏業。非所斷業云何？謂無漏身語業",
    "T26n1542_007:0718a09": "及無漏思。順現法受業云何？謂若業此生造",
    "T26n1542_007:0718a10": "作增長，彼業即於此生受異熟非餘生，是名",
    "T26n1542_007:0718a11": "順現法受業。順次生受業云何？謂若業此生",
    "T26n1542_007:0718a12": "造作增長，彼業隨第二生受異熟非餘生，是",
    "T26n1542_007:0718a13": "名順次生受業。順後次受業云何？謂若業此",
    "T26n1542_007:0718a14": "生造作增長，彼業或隨第三生、或隨第四生、",
    "T26n1542_007:0718a15": "或復過此受異熟非餘生，是名順後次受業。",
    "T26n1542_007:0718a16": "順樂受業云何？謂欲界繫善業及色界繫，乃",
    "T26n1542_007:0718a17": "至第三靜慮地善業。順苦受業云何？謂不善",
    "T26n1542_007:0718a18": "業。順不苦不樂受業云何？謂第四靜慮地繫",
    "T26n1542_007:0718a19": "善業，及無色界繫善業。",
    "T26n1542_007:0718a20": "身念住云何？謂十有色處及法處所攝色。受",
    "T26n1542_007:0718a21": "念住云何？謂六受身，即眼觸所生受乃至意",
    "T26n1542_007:0718a22": "觸所生受。心念住云何？謂六識身，即眼識乃",
    "T26n1542_007:0718a23": "至意識。法念住云何？謂受所不攝非色法處。",
    "T26n1542_007:0718a24": "復次身增上所起善有漏無漏道，是名身念",
    "T26n1542_007:0718a25": "住。受增上所起善有漏無漏道，是名受念住。",
    "T26n1542_007:0718a26": "心增上所起善有漏無漏道，是名心念住。法",
    "T26n1542_007:0718a27": "增上所起善有漏無漏道，是名法念住。復次",
    "T26n1542_007:0718a28": "緣身所起善有漏無漏慧，是名身念住。緣受",
    "T26n1542_007:0718a29": "所起善有漏無漏慧，是名受念住。緣心所起",
    "T26n1542_007:0718b01": "善有漏無漏慧，是名心念住。緣法所起善有",
    "T26n1542_007:0718b02": "漏無漏慧，是名法念住。為令已生惡不善法",
    "T26n1542_007:0718b03": "得永斷故勤修正斷云何？謂為令已生惡不",
    "T26n1542_007:0718b04": "善法永斷，增上所起善有漏無漏道。為令未",
    "T26n1542_007:0718b05": "生惡不善法永不生故勤修正斷云何？謂為",
    "T26n1542_007:0718b06": "令未生惡不善法不生，增上所起善有漏無",
    "T26n1542_007:0718b07": "漏道。為令未生善法生故勤修正斷云何？謂",
    "T26n1542_007:0718b08": "為令未生善法得生，增上所起善有漏無漏",
    "T26n1542_007:0718b09": "道。為令已生善法堅住不忘修滿倍復增廣",
    "T26n1542_007:0718b10": "智作證故勤修正斷云何？謂為令已生善法",
    "T26n1542_007:0718b11": "堅住不忘修滿倍復增廣智證，增上所起善",
    "T26n1542_007:0718b12": "有漏無漏道。欲三摩地斷行成就神足云何？",
    "T26n1542_007:0718b13": "謂欲增上所起善有漏無漏道。勤三摩地斷",
    "T26n1542_007:0718b14": "行成就神足云何？謂勤增上所起善有漏無",
    "T26n1542_007:0718b15": "漏道。心三摩地斷行成就神足云何？謂心增",
    "T26n1542_007:0718b16": "上所起善有漏無漏道。觀三摩地斷行成就",
    "T26n1542_007:0718b17": "神足云何？謂觀增上所起善有漏無漏道。",
    "T26n1542_007:0718b18": "初靜慮云何？謂初靜慮所攝善五蘊。第二靜",
    "T26n1542_007:0718b19": "慮云何？謂第二靜慮所攝善五蘊。第三靜慮",
    "T26n1542_007:0718b20": "云何？謂第三靜慮所攝善五蘊。第四靜慮云",
    "T26n1542_007:0718b21": "何？謂第四靜慮所攝善五蘊。苦聖諦云何？謂",
    "T26n1542_007:0718b22": "五取蘊。集聖諦云何？謂有漏因。滅聖諦云何？",
    "T26n1542_007:0718b23": "謂擇滅。道聖諦云何？謂學無學法。慈無量云",
    "T26n1542_007:0718b24": "何？謂慈及慈相應受想行識，若彼等起身語",
    "T26n1542_007:0718b25": "業、若彼等起心不相應行，是名慈無量。悲無",
    "T26n1542_007:0718b26": "量云何？謂悲及悲相應受想行識，若彼等起",
    "T26n1542_007:0718b27": "身語業、若彼等起心不相應行，是名悲無量。",
    "T26n1542_007:0718b28": "喜無量云何？謂喜及喜相應受想行識，若彼",
    "T26n1542_007:0718c01": "等起身語業、若彼等起心不相應行，是名喜",
    "T26n1542_007:0718c02": "無量。捨無量云何？謂捨及捨相應受想行識，",
    "T26n1542_007:0718c03": "若彼等起身語業、若彼等起心不相應行，是",
    "T26n1542_007:0718c04": "名捨無量。空無邊處云何？此有二種：一定、二",
    "T26n1542_007:0718c05": "生，此中所有受想行識，是名空無邊處。識無",
    "T26n1542_007:0718c06": "邊處云何？此有二種：一定、二生，此中所有受",
    "T26n1542_007:0718c07": "想行識，是名識無邊處。無所有處云何？此有",
    "T26n1542_007:0718c08": "二種：一定、二生，此中所有受想行識，是名",
    "T26n1542_007:0718c09": "無所有處。非想非非想處云何？此有二種：一",
    "T26n1542_007:0718c10": "定、二生，此中所繫受想行識，是名非想非非",
    "T26n1542_007:0718c11": "想處。",
    "T26n1542_007:0718c12": "隨所得衣喜足聖種云何？謂隨所得衣喜足",
    "T26n1542_007:0718c13": "增上所起善有漏無漏道，是名隨所得衣喜",
    "T26n1542_007:0718c14": "足聖種。隨所得食喜足聖種云何？謂隨所得",
    "T26n1542_007:0718c15": "食喜足增上所起善有漏無漏道，是名隨所",
    "T26n1542_007:0718c16": "得食喜足聖種。隨所得臥具喜足聖種云何？",
    "T26n1542_007:0718c17": "謂隨所得臥具喜足增上所起善有漏無漏",
    "T26n1542_007:0718c18": "道，是名隨所得臥具喜足聖種。樂斷樂修聖",
    "T26n1542_007:0718c19": "種云何？謂樂斷樂修增上所起善有漏無漏",
    "T26n1542_007:0718c20": "道，是名樂斷樂修聖種。預流果云何？此有二",
    "T26n1542_007:0718c21": "種：一有為、二無為。有為預流果云何？謂證預",
    "T26n1542_007:0718c22": "流果所有學法，已正當得。無為預流果云何？",
    "T26n1542_007:0718c23": "謂證預流果所有結斷，已正當得。是名預流",
    "T26n1542_007:0718c24": "果。一來果云何？此有二種：一有為、二無為。有",
    "T26n1542_007:0718c25": "為一來果云何？謂證一來果所有學法，已正",
    "T26n1542_007:0718c26": "當得。無為一來果云何？謂證一來果所有結",
    "T26n1542_007:0718c27": "斷，已正當得。是名一來果。不還果云何？此有",
    "T26n1542_007:0718c28": "二種：一有為、二無為。有為不還果云何？謂證",
    "T26n1542_007:0719a01": "不還果所有學法，已正當得。無為不還果云",
    "T26n1542_007:0719a02": "何？謂證不還果所有結斷，已正當得。是名不",
    "T26n1542_007:0719a03": "還果。阿羅漢果云何？此有二種：一有為、二無",
    "T26n1542_007:0719a04": "為。有為阿羅漢果云何？謂證阿羅漢果所有",
    "T26n1542_007:0719a05": "無學法，已正當得。無為阿羅漢果云何？謂證",
    "T26n1542_007:0719a06": "阿羅漢果所有結斷，已正當得。是名阿羅漢",
    "T26n1542_007:0719a07": "果。法智、苦智等二種四智，如前應知。法無礙",
    "T26n1542_007:0719a08": "解云何？謂於名句文身所有不退智。義無礙",
    "T26n1542_007:0719a09": "解云何？謂於勝義所有不退智。詞無礙解云",
    "T26n1542_007:0719a10": "何？謂於言詞所有不退智。辯無礙解云何？謂",
    "T26n1542_007:0719a11": "於無滯應理言詞及於等持自在顯示所有",
    "T26n1542_007:0719a12": "不退智。",
    "T26n1542_007:0719a13": "因緣云何？謂一切有為法。等無間緣云何？謂",
    "T26n1542_007:0719a14": "除過去現在阿羅漢命終時心心所法，諸餘",
    "T26n1542_007:0719a15": "過去現在心心所法。所緣緣及增上緣云何？",
    "T26n1542_007:0719a16": "謂一切法。段食云何？謂緣段食，諸根長養、大",
    "T26n1542_007:0719a17": "種增益，資助隨資助、充悅隨充悅、護隨護、轉",
    "T26n1542_007:0719a18": "隨轉、益隨益，是名段食。觸食云何？謂緣有漏",
    "T26n1542_007:0719a19": "觸，諸根長養、大種增益，資助隨資助、充悅隨",
    "T26n1542_007:0719a20": "充悅、護隨護、轉隨轉、益隨益，是名觸食。意",
    "T26n1542_007:0719a21": "思食云何？謂緣有漏思，諸根長養、大種增益，",
    "T26n1542_007:0719a22": "資助隨資助、充悅隨充悅、護隨護、轉隨轉、益",
    "T26n1542_007:0719a23": "隨益，是名意思食。識食云何？謂緣有漏識，諸",
    "T26n1542_007:0719a24": "根長養、大種增益，資助隨資助、充悅隨充悅、",
    "T26n1542_007:0719a25": "護隨護、轉隨轉、益隨益，是名識食。",
    "T26n1542_007:0719a26": "欲瀑流云何？謂除欲界繫見及無明，諸餘欲",
    "T26n1542_007:0719a27": "界繫結、縛、隨眠、隨煩惱、纏，是名欲瀑流。有",
    "T26n1542_007:0719a28": "瀑流云何？謂除色無色界繫見及無明，諸餘",
    "T26n1542_007:0719a29": "色無色界繫結、縛、隨眠、隨煩惱、纏，是名有瀑",
    "T26n1542_007:0719b01": "流。見瀑流云何？謂三界五見，即有身見、邊",
    "T26n1542_007:0719b02": "執見、邪見、見取、戒禁取，是名見瀑流。無明",
    "T26n1542_007:0719b03": "瀑流云何？謂三界無智。四扼亦爾。欲取云",
    "T26n1542_007:0719b04": "何？謂除欲界繫五見，諸餘欲界繫結、縛、隨眠、",
    "T26n1542_007:0719b05": "隨煩惱、纏，是名欲取。見取云何？謂四見，即有",
    "T26n1542_007:0719b06": "身見、邊執見、邪見、見取，是名見取。戒禁取云",
    "T26n1542_007:0719b07": "何？謂如有一取戒言戒能清淨、能解脫、能出",
    "T26n1542_007:0719b08": "離、能超苦樂至超苦樂處；取禁言禁能清淨、",
    "T26n1542_007:0719b09": "能解脫、能出離、能超苦樂至超苦樂處；取戒禁",
    "T26n1542_007:0719b10": "言戒禁能清淨、能解脫、能出離、能超苦樂至超",
    "T26n1542_007:0719b11": "苦樂處。是名戒禁取。我語取云何？謂除色無",
    "T26n1542_007:0719b12": "色界繫五見，諸餘色無色界繫結、縛、隨眠、隨",
    "T26n1542_007:0719b13": "煩惱、纏，是名我語取。過去法云何？謂過去五",
    "T26n1542_007:0719b14": "蘊。未來法云何？謂未來五蘊。現在法云何？謂",
    "T26n1542_007:0719b15": "現在五蘊。非過去非未來非現在法云何？謂",
    "T26n1542_007:0719b16": "無為法。欲界繫法云何？謂欲界繫五蘊。色界",
    "T26n1542_007:0719b17": "繫法云何？謂色界繫五蘊。無色界繫法云何？",
    "T26n1542_007:0719b18": "謂無色界四蘊。不繫法云何？謂一切無漏法。",
    "T26n1542_007:0719b19": "善為因法云何？謂善有為法及善法異熟。不",
    "T26n1542_007:0719b20": "善為因法云何？謂欲界繫染污及不善法異",
    "T26n1542_007:0719b21": "熟。無記為因法云何？謂無記有為及不善法。",
    "T26n1542_007:0719b22": "非善為因非不善為因非無記為因法云何？",
    "T26n1542_007:0719b23": "謂無為法。緣有所緣法云何？謂緣心、心所法、",
    "T26n1542_007:0719b24": "意識及相應法。緣無所緣法云何？謂五識身",
    "T26n1542_007:0719b25": "及相應法，并緣色、無為、心不相應行、意識及",
    "T26n1542_007:0719b26": "相應法。緣有所緣緣無所緣法云何？謂緣心、",
    "T26n1542_007:0719b27": "心所法、色、無為、心不相應行、意識及相應法。",
    "T26n1542_007:0719b28": "非緣有所緣非緣無所緣法云何？謂色、無為、",
    "T26n1542_007:0719b29": "心不相應行。",
    "T26n1542_007:0719c01": "五蘊、五取蘊如前說。捺落迦趣云何？謂那落",
    "T26n1542_007:0719c02": "迦諸有情類，同性同類同眾同分，依得事得",
    "T26n1542_007:0719c03": "處得，生彼有情無覆無記色受想行識，是名",
    "T26n1542_007:0719c04": "捺落迦趣。傍生趣云何？謂傍生諸有情類，同",
    "T26n1542_007:0719c05": "性同類同眾同分，依得事得處得，生彼有情，",
    "T26n1542_007:0719c06": "無覆無記色受想行識，是名傍生趣。鬼趣云",
    "T26n1542_007:0719c07": "何？謂鬼諸有情類，同性同類同眾同分，依得",
    "T26n1542_007:0719c08": "事得處得，生彼有情無覆無記色受想行識，",
    "T26n1542_007:0719c09": "是名鬼趣。人趣云何？謂人諸有情類，同性同",
    "T26n1542_007:0719c10": "類同眾同分，依得事得處得，生彼有情無覆",
    "T26n1542_007:0719c11": "無記色受想行識，是名人趣。天趣云何？謂天",
    "T26n1542_007:0719c12": "諸有情類，同性同類同眾同分，依得事得處",
    "T26n1542_007:0719c13": "得，生彼有情無覆無記色受想行識，是名天",
    "T26n1542_007:0719c14": "趣。見苦所斷煩惱部云何？謂有煩惱部隨信",
    "T26n1542_007:0719c15": "隨法行苦現觀邊忍所斷。此復云何？謂見苦",
    "T26n1542_007:0719c16": "所斷二十八隨眠，及彼相應諸煩惱眾。見集",
    "T26n1542_007:0719c17": "所斷煩惱部云何？謂有煩惱部隨信隨法行",
    "T26n1542_007:0719c18": "集現觀邊忍所斷。此復云何？謂見集所斷十",
    "T26n1542_007:0719c19": "九隨眠，及彼相應諸煩惱眾。見滅所斷煩惱",
    "T26n1542_007:0719c20": "部云何？謂有煩惱部隨信隨法行滅現觀邊",
    "T26n1542_007:0719c21": "忍所斷。此復云何？謂見滅所斷十九隨眠，及",
    "T26n1542_007:0719c22": "彼相應諸煩惱眾。見道所斷煩惱部云何？謂",
    "T26n1542_007:0719c23": "有煩惱部隨信隨法行道現觀邊忍所斷。此",
    "T26n1542_007:0719c24": "復云何？謂見道所斷二十二隨眠，及彼相應",
    "T26n1542_007:0719c25": "諸煩惱眾。修所斷煩惱部云何？謂有煩惱部",
    "T26n1542_007:0719c26": "學見迹修所斷。此復云何？謂修所斷十隨眠，",
    "T26n1542_007:0719c27": "及彼相應煩惱眾。色等五法如前說。",
    "T26n1542_007:0719c28": "地等六界如前說。見苦所斷法云何？謂若法",
    "T26n1542_007:0719c29": "隨信隨法行苦現觀邊忍所斷。此復云何？謂",
    "T26n1542_007:0720a01": "見苦所斷二十八隨眠，及彼相應法，并彼等",
    "T26n1542_007:0720a02": "起心不相應行，是名見苦所斷法。見集所斷",
    "T26n1542_007:0720a03": "法云何？謂若法隨信隨法行集現觀邊忍所",
    "T26n1542_007:0720a04": "斷。此復云何？謂見集所斷十九隨眠，及彼相",
    "T26n1542_007:0720a05": "應法，并彼等起心不相應行，是名見集所斷",
    "T26n1542_007:0720a06": "法。見滅所斷法云何？謂若法隨信隨法行滅",
    "T26n1542_007:0720a07": "現觀邊忍所斷。此復云何？謂見滅所斷十九",
    "T26n1542_007:0720a08": "隨眠，及彼相應法，并彼等起心不相應行，是",
    "T26n1542_007:0720a09": "名見滅所斷法。見道所斷法云何？謂若法隨",
    "T26n1542_007:0720a10": "信隨法行道現觀邊忍所斷。此復云何？謂見",
    "T26n1542_007:0720a11": "道所斷二十二隨眠，及彼相應法，并彼等起",
    "T26n1542_007:0720a12": "心不相應行，是名見道所斷法。修所斷法云",
    "T26n1542_007:0720a13": "何？謂若法學見迹修所斷。此復云何？謂修所",
    "T26n1542_007:0720a14": "斷十隨眠，及彼相應法，若彼等起身語業、若",
    "T26n1542_007:0720a15": "彼等起心不相應行、若不染污諸有漏法，是",
    "T26n1542_007:0720a16": "名修所斷法。非所斷法云何？謂諸無漏法。欲",
    "T26n1542_007:0720a17": "貪隨眠云何？謂於諸欲諸貪等貪，執藏防護",
    "T26n1542_007:0720a18": "耽著愛樂。瞋隨眠云何？謂於有情心懷憤恚、",
    "T26n1542_007:0720a19": "欲為損害，根裁對礙、憎怒凶悖、猛烈暴惡，已",
    "T26n1542_007:0720a20": "正當瞋，令諸有情互相違害。有貪隨眠云",
    "T26n1542_007:0720a21": "何？謂於色無色諸貪等貪，執藏防護耽著愛",
    "T26n1542_007:0720a22": "樂。慢隨眠云何？謂慢已慢當慢，心高舉、心恃",
    "T26n1542_007:0720a23": "篾。無明隨眠云何？謂三界無智。見隨眠云",
    "T26n1542_007:0720a24": "何？謂五染污見。疑隨眠云何？謂於諦猶豫。初",
    "T26n1542_007:0720a25": "識住云何？謂有色有情，身異想異，如人一分",
    "T26n1542_007:0720a26": "天，是初識住。此中初者，謂隨算數漸次順",
    "T26n1542_007:0720a27": "次相續次第，此最在初。彼繫諸色受想行識，",
    "T26n1542_007:0720a28": "總名識住。第二識住云何？謂有色有情，身異",
    "T26n1542_007:0720a29": "想一，如梵眾天劫初時，是第二識住。此中第",
    "T26n1542_007:0720b01": "二者，謂隨算數漸次順次相續次第，此居第",
    "T26n1542_007:0720b02": "二。彼繫諸色受想行識，總名識住。第三識住",
    "T26n1542_007:0720b03": "云何？謂有色有情，身一想異，如極光淨天，是",
    "T26n1542_007:0720b04": "第三識住。此中第三者，謂隨算數漸次順次",
    "T26n1542_007:0720b05": "相續次第，此居第三。彼繫諸色受想行識，總",
    "T26n1542_007:0720b06": "名識住。第四識住云何？謂有色有情，身一想",
    "T26n1542_007:0720b07": "一，如遍淨天，是第四識住。此中第四者，謂隨",
    "T26n1542_007:0720b08": "算數漸次順次相續次第，此居第四。彼繫諸",
    "T26n1542_007:0720b09": "色受想行識，總名識住。第五識住云何？謂無",
    "T26n1542_007:0720b10": "色有情，超一切色想、滅有對想，不思惟種種",
    "T26n1542_007:0720b11": "想入無邊空，空無邊處具足住，如空無邊處",
    "T26n1542_007:0720b12": "天，是第五識住。此中第五者，謂隨算數漸次",
    "T26n1542_007:0720b13": "順次相續次第，此居第五。彼繫諸受想行識，",
    "T26n1542_007:0720b14": "總名識住。第六識住云何？謂無色有情，超一",
    "T26n1542_007:0720b15": "切空無邊處入無邊識，識無邊處具足住，如",
    "T26n1542_007:0720b16": "識無邊處天，是第六識住。此中第六者，謂隨",
    "T26n1542_007:0720b17": "算數漸次順次相續次第，此居第六。彼繫諸",
    "T26n1542_007:0720b18": "受想行識，總名識住。第七識住云何？謂無色",
    "T26n1542_007:0720b19": "有情，超一切識無邊處入無所有，無所有處",
    "T26n1542_007:0720b20": "具足住，如無所有處天，是第七識住。此中第",
    "T26n1542_007:0720b21": "七者，謂隨算數漸次順次相續次第，此居第",
    "T26n1542_007:0720b22": "七。彼繫諸受想行識，總名識住。",
    "T26n1542_007:0720b23": "念等覺支云何？謂聖弟子等，於苦思惟苦、於",
    "T26n1542_007:0720b24": "集思惟集、於滅思惟滅、於道思惟道，無漏作",
    "T26n1542_007:0720b25": "意相應，諸念隨念別念憶念、不忘不失不遺",
    "T26n1542_007:0720b26": "不漏，不忘法性、心明記性，是名念等覺支。擇",
    "T26n1542_007:0720b27": "法等覺支云何？謂聖弟子等，於苦思惟苦、於",
    "T26n1542_007:0720b28": "集思惟集、於滅思惟滅、於道思惟道，無漏作",
    "T26n1542_007:0720b29": "意相應，於法簡擇極簡擇最極簡擇、解了等",
    "T26n1542_007:0720c01": "了遍了近了，機黠通達、審察聰叡，覺明慧行、",
    "T26n1542_007:0720c02": "毘般舍那，決擇法性，是名擇法等覺支。精進",
    "T26n1542_007:0720c03": "等覺支云何？謂聖弟子等，於苦思惟苦、於集",
    "T26n1542_007:0720c04": "思惟集、於滅思惟滅、於道思惟道，無漏作意",
    "T26n1542_007:0720c05": "相應，諸勤精進、勇健勢猛、熾盛難制、勵意不",
    "T26n1542_007:0720c06": "息，心勇悍性，是名精進等覺支。喜等覺支云",
    "T26n1542_007:0720c07": "何？謂聖弟子等，於苦思惟苦、於集思惟集、於",
    "T26n1542_007:0720c08": "滅思惟滅、於道思惟道，無漏作意相應，心欣",
    "T26n1542_007:0720c09": "極欣現前極欣、欣性欣類、適意悅意、喜性喜",
    "T26n1542_007:0720c10": "類、樂和合不別離、歡欣悅豫，有堪任性、踊躍",
    "T26n1542_007:0720c11": "踊躍性、歡喜歡喜性，是名喜等覺支。輕安等",
    "T26n1542_007:0720c12": "覺支云何？謂聖弟子等，於苦思惟苦、於集思",
    "T26n1542_007:0720c13": "惟集、於滅思惟滅、於道思惟道，無漏作意相",
    "T26n1542_007:0720c14": "應，身輕安、心輕安、已輕安、輕安類，是名輕安",
    "T26n1542_007:0720c15": "等覺支。定等覺支云何？謂聖弟子等，於苦思",
    "T26n1542_007:0720c16": "惟苦、於集思惟集、於滅思惟滅、於道思惟道，",
    "T26n1542_007:0720c17": "無漏作意相應，諸令心住等住安住近住堅",
    "T26n1542_007:0720c18": "住、不亂不散攝止等持，心一境性，是名定等",
    "T26n1542_007:0720c19": "覺支。捨等覺支云何？謂聖弟子等，於苦思惟",
    "T26n1542_007:0720c20": "苦、於集思惟集、於滅思惟滅、於道思惟道，無",
    "T26n1542_007:0720c21": "漏作意相應，心平等性，心正直性，心無警覺",
    "T26n1542_007:0720c22": "寂靜住性，是名捨等覺支。",
    "T26n1542_007:0720c23": "初解脫云何？謂有色觀諸色，是初解脫。此中",
    "T26n1542_007:0720c24": "初者，謂隨算數漸次順次相續次第，此最在",
    "T26n1542_007:0720c25": "初。又隨入定漸次順次相續次第，此最在初。",
    "T26n1542_007:0720c26": "如是定中所有善色受想行識，是名解脫。第",
    "T26n1542_007:0720c27": "二解脫云何？謂內無色想觀外色，是第二解",
    "T26n1542_007:0720c28": "脫。此中第二者，謂隨算數漸次順次相續次",
    "T26n1542_007:0720c29": "第，此居第二。又隨入定漸次順次相續次第，",
    "T26n1542_007:0721a01": "此居第二。如是定中所有善色受想行識，是",
    "T26n1542_007:0721a02": "名解脫。第三解脫云何？謂淨解脫身作證具",
    "T26n1542_007:0721a03": "足住，是第三解脫。此中第三者，謂隨算數漸",
    "T26n1542_007:0721a04": "次順次相續次第，此居第三。又隨入定漸次",
    "T26n1542_007:0721a05": "順次相續次第，此居第三。如是定中所有善",
    "T26n1542_007:0721a06": "色受想行識，是名解脫。第四解脫云何？謂超",
    "T26n1542_007:0721a07": "一切色想、滅有對想，不思惟種種想入無邊",
    "T26n1542_007:0721a08": "空，空無邊處具足住，是第四解脫。此中第四",
    "T26n1542_007:0721a09": "者，謂隨算數漸次順次相續次第，此居第四。",
    "T26n1542_007:0721a10": "又隨入定漸次順次相續次第，此居第四。如",
    "T26n1542_007:0721a11": "是定中所有善受想行識，是名解脫。第五解",
    "T26n1542_007:0721a12": "脫云何？謂超一切空無邊處入無邊識，識無",
    "T26n1542_007:0721a13": "邊處具足住，是第五解脫。此中第五者，謂隨",
    "T26n1542_007:0721a14": "算數漸次順次相續次第，此居第五。又隨入",
    "T26n1542_007:0721a15": "定漸次順次相續次第，此居第五。如是定中",
    "T26n1542_007:0721a16": "所有善受想行識，是名解脫。第六解脫云何？",
    "T26n1542_007:0721a17": "謂超一切識無邊處入無所有，無所有處具",
    "T26n1542_007:0721a18": "足住，是第六解脫。此中第六者，謂隨算數漸",
    "T26n1542_007:0721a19": "次順次相續次第，此居第六。又隨入定漸次",
    "T26n1542_007:0721a20": "順次相續次第，此居第六。如是定中所有善",
    "T26n1542_007:0721a21": "受想行識，是名解脫。第七解脫云何？謂超一",
    "T26n1542_007:0721a22": "切無所有處，入非想非非想處具足住，是第",
    "T26n1542_007:0721a23": "七解脫。此中第七者，謂隨算數漸次順次相",
    "T26n1542_007:0721a24": "續次第，此居第七。又隨入定漸次順次相續",
    "T26n1542_007:0721a25": "次第，此居第七。如是定中所有善受想行識，",
    "T26n1542_007:0721a26": "是名解脫。第八解脫云何？謂超一切非想非",
    "T26n1542_007:0721a27": "非想處，入想受滅身作證具足住，是第八解",
    "T26n1542_007:0721a28": "脫。此中第八者，謂隨算數漸次順次相續次",
    "T26n1542_007:0721a29": "第，此居第八。又隨入定漸次順次相續次第，",
    "T26n1542_007:0721b01": "此居第八。如是定中，諸解脫、勝解脫、異極解",
    "T26n1542_007:0721b02": "脫。復次若法想微細為因、想微細為等無間，",
    "T26n1542_007:0721b03": "是與想不俱義，非不成就義，是名解脫。",
    "T26n1542_007:0721b04": "初勝處云何？謂內有色想觀外色少，若好顯",
    "T26n1542_007:0721b05": "色、若惡顯色，於彼諸色勝知勝見，具如是想，",
    "T26n1542_007:0721b06": "是初勝處。此中初者，謂隨算數漸次順次相",
    "T26n1542_007:0721b07": "續次第，此最在初。又隨入定漸次順次相續",
    "T26n1542_007:0721b08": "次第，此最在初。如是定中所有善色受想行",
    "T26n1542_007:0721b09": "識，是名勝處。第二勝處云何？謂內有色想觀",
    "T26n1542_007:0721b10": "外色多，若好顯色、若惡顯色，於彼諸色勝知",
    "T26n1542_007:0721b11": "勝見，具如是想，是第二勝處。此中第二者，謂",
    "T26n1542_007:0721b12": "隨算數漸次順次相續次第，此居第二。又隨",
    "T26n1542_007:0721b13": "入定漸次順次相續次第，此居第二。如是定",
    "T26n1542_007:0721b14": "中所有善色受想行識，是名勝處。第三勝處",
    "T26n1542_007:0721b15": "云何？謂內無色想觀外色少，若好顯色、若惡",
    "T26n1542_007:0721b16": "顯色，於彼諸色勝知勝見，具如是想，是第三",
    "T26n1542_007:0721b17": "勝處。此中第三者，謂隨算數漸次順次相續",
    "T26n1542_007:0721b18": "次第，此居第三。又隨入定漸次順次相續次",
    "T26n1542_007:0721b19": "第，此居第三。如是定中所有善色受想行識，",
    "T26n1542_007:0721b20": "是名勝處。第四勝處云何？謂內無色想觀外",
    "T26n1542_007:0721b21": "色多，若好顯色、若惡顯色，於彼諸色勝知勝",
    "T26n1542_007:0721b22": "見，具如是想，是第四勝處。此中第四者，謂隨",
    "T26n1542_007:0721b23": "算數漸次順次相續次第，此居第四。又隨入",
    "T26n1542_007:0721b24": "定漸次順次相續次第，此居第四。如是定中",
    "T26n1542_007:0721b25": "所有善色受想行識，是名勝處。第五勝處云",
    "T26n1542_007:0721b26": "何？謂內無色想觀外諸色，若青青顯青現青",
    "T26n1542_007:0721b27": "光，猶如烏莫迦花，或如婆羅痆斯深染青衣，",
    "T26n1542_007:0721b28": "若青青顯青現青光。內無色想觀外諸色，若",
    "T26n1542_007:0721b29": "青青顯青現青光，亦復如是。於彼諸色勝知",
    "T26n1542_007:0721c01": "勝見，具如是想，是第五勝處。此中第五者，謂",
    "T26n1542_007:0721c02": "隨算數漸次順次相續次第，此居第五。又隨",
    "T26n1542_007:0721c03": "入定漸次順次相續次第，此居第五。如是定",
    "T26n1542_007:0721c04": "中所有善色受想行識，是名勝處。第六勝處",
    "T26n1542_007:0721c05": "云何？謂內無色想觀外諸色，若黃黃顯黃現",
    "T26n1542_007:0721c06": "黃光，猶如羯尼迦花，或如婆羅痆斯深染黃",
    "T26n1542_007:0721c07": "衣，若黃黃顯黃現黃光。內無色想觀外諸色，",
    "T26n1542_007:0721c08": "若黃黃顯黃現黃光，亦復如是。於彼諸色勝",
    "T26n1542_007:0721c09": "知勝見，具如是想，是第六勝處。此中第六者，",
    "T26n1542_007:0721c10": "謂隨算數漸次順次相續次第，此居第六。又",
    "T26n1542_007:0721c11": "隨入定漸次順次相續次第，此居第六。如是",
    "T26n1542_007:0721c12": "定中所有善色受想行識，是名勝處。第七勝",
    "T26n1542_007:0721c13": "處云何？謂內無色想觀外諸色，若赤赤顯赤",
    "T26n1542_007:0721c14": "現赤光，猶如槃豆時縛迦花，或如婆羅痆斯",
    "T26n1542_007:0721c15": "深染赤衣，若赤赤顯赤現赤光。內無色想觀",
    "T26n1542_007:0721c16": "外諸色，若赤赤顯赤現赤光，亦復如是。於彼",
    "T26n1542_007:0721c17": "諸色勝知勝見，具如是想，是第七勝處。此中",
    "T26n1542_007:0721c18": "第七者，謂隨算數漸次順次相續次第，此居",
    "T26n1542_007:0721c19": "第七。又隨入定漸次順次相續次第，此居第",
    "T26n1542_007:0721c20": "七。如是定中所有善色受想行識，是名勝處。",
    "T26n1542_007:0721c21": "第八勝處云何？謂內無色想觀外諸色，若白",
    "T26n1542_007:0721c22": "白顯白現白光，猶如烏殺斯星，或如婆羅痆",
    "T26n1542_007:0721c23": "斯極鮮白衣，若白白顯白現白光。內無色想",
    "T26n1542_007:0721c24": "觀外諸色，若白白顯白現白光，亦復如是。於",
    "T26n1542_007:0721c25": "彼諸色勝知勝見，具如是想，是第八勝處。此",
    "T26n1542_007:0721c26": "中第八者，謂隨算數漸次順次相續次第，此",
    "T26n1542_007:0721c27": "居第八。又隨入定漸次順次相續次第，此居",
    "T26n1542_007:0721c28": "第八。如是定中所有善色受想行識，是名勝",
    "T26n1542_007:0721c29": "處。",
    "T26n1542_007:0722a01": "說一切有部品類足論卷第七"
}