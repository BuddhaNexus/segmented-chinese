{
    "X25n0500_001:0657c17": " 序",
    "X25n0500_001:0657c19": "金剛般若波羅蜜經者。乃斷疑生信。絕相超宗之玅",
    "X25n0500_001:0657c20": "諦也。誠所謂言思道斷。心智路絕。本來具足之理。聖",
    "X25n0500_001:0657c21": "凡平等。無假旁參外求者。又何庸為之銓註哉。但因",
    "X25n0500_001:0657c22": "根器不等。信解各別。故登高必自卑。行遠必自邇。不",
    "X25n0500_001:0657c23": "有梯航。何由跋涉。所以躋須彌之峻。探覺海之淵者。",
    "X25n0500_001:0657c24": "必籍循於經疏。始得聞思修證斷惑之階。以漸臻於",
    "X25n0500_001:0658a01": "不可思議之果德也。今",
    "X25n0500_001:0658a02": "西天禪寺武林元公。(師原名妙德。先習賢首宗乘。乃京都懷師之嗣。後謁金山天濤",
    "X25n0500_001:0658a03": "雲師。得授磬山心印。因避香林叔諱。故別稱曰元峯)幼而頴慧。(師八歲雖依父習儒。敏慧達文。",
    "X25n0500_001:0658a04": "絕無染世之見)長而慈明。立四願之弘誓。究一經之苦心。(師每",
    "X25n0500_001:0658a05": "日恒究宗泐金剛斷疑文一卷為事)探討淵賾。辨論圓通。爰取諸家金",
    "X25n0500_001:0658a06": "剛註疏。參考互證。審詳法眼。一切無如宗泐大師所",
    "X25n0500_001:0658a07": "註之為諦當也。於是膏晷相繼。不間寒暑。分科釋義。",
    "X25n0500_001:0658a08": "一部宗註。總以　泐師斷疑文意之旨。而為其證也。",
    "X25n0500_001:0658a09": "俾經眉目了然。宗旨不昧。無非欲令後進者常如視",
    "X25n0500_001:0658a10": "掌。得以有所究明。而同歸於　金剛心印法也。有志",
    "X25n0500_001:0658a11": "高賢。於斯樂修者。因註疏而漸通經旨。因經旨而頓",
    "X25n0500_001:0658a12": "悟佛性。則速得斷障證真。咸達　最上一乘。庶幾不",
    "X25n0500_001:0658a13": "虗元師精持廣利。一片婆心也。是為序。",
    "X25n0500_001:0658a14": "旹在",
    "X25n0500_001:0658a15": "乾隆歲次乙未中秋日謹識於淨意軒中",
    "X25n0500_001:0658a16": "石城俞兆龍熏沐和南",
    "X25n0500_001:0658a22": " 九祖來源敘",
    "X25n0500_001:0658a24": "夫道本無名。法本無說。即斯　金剛般若尊經者。乃",
    "X25n0500_001:0658b01": "　諸佛之心印。法藏之本源。雖則　華嚴主伴等經。",
    "X25n0500_001:0658b02": "(華嚴為主餘經為伴)其寔皆不越乎　金剛般若心印之法也。",
    "X25n0500_001:0658b03": "是以　釋迦本師。於燃燈佛前。得授心印。頓入無生。",
    "X25n0500_001:0658b04": "以至圓極菩提。歸無所得。而又復示善現尊者。傳流",
    "X25n0500_001:0658b05": "法海。若非",
    "X25n0500_001:0658b06": "我祖彌勒大士。當補法王之位。得佛心印者。豈能宣",
    "X25n0500_001:0658b07": "傳八十行妙偈。解釋斯經者乎。是以　彌勒之偈。授",
    "X25n0500_001:0658b08": "於　無著。無著又授于　世親。親因得斯妙偈之旨。",
    "X25n0500_001:0658b09": "以分二十七段。疑文頓掃。十地等妙二覺。脩證斷惑",
    "X25n0500_001:0658b10": "之見。方得露彰　金剛心印之道。由是西域流傳。盡",
    "X25n0500_001:0658b11": "闡斯義。自後六朝諸師翻譯。唯　羅什大師譯本。其",
    "X25n0500_001:0658b12": "文義方妙。然震旦諸師註釋。總未得其旨歸。而只有",
    "X25n0500_001:0658b13": "唐時　圭峰大師。得斯精要。故述　彌勒無著世親",
    "X25n0500_001:0658b14": "等諸偈論。以證經旨。為之纂要。然斯纂疏。其旨也淵。",
    "X25n0500_001:0658b15": "其文也簡。故　長水大師。乃　圭峯之裔孫。循照纂",
    "X25n0500_001:0658b16": "要文義。分科細釋。為之刊定記。文合成四卷。後之學",
    "X25n0500_001:0658b17": "者。又謂其記文繁義廣。難以一時便學。故諸師婆切。",
    "X25n0500_001:0658b18": "總要辭便義近。俱依三十二分之文。註釋本經。殊不",
    "X25n0500_001:0658b19": "知即將彌勒等語之要旨。漸皆昧矣。幸　明初洪武",
    "X25n0500_001:0658b20": "年間。有宗泐大師。為海內法將之首領。奉　太祖帝",
    "X25n0500_001:0658b21": "詔命。閱大藏。愽究諸宗。集彌勒等祖之要旨。所謂言",
    "X25n0500_001:0658b22": "簡義豐。語近旨遠。猶杲日麗天。理足圓備者。至矣。然",
    "X25n0500_001:0658b23": "此師註釋斷疑之文。雖則清而且徹。無非略其要旨。",
    "X25n0500_001:0658b24": "故辭文易讀。而妙旨淵淵。即淺識之者。難以探其幽",
    "X25n0500_001:0658c01": "閫。故余不揣固陋之見。乃利他切。分科釋義。欲令來",
    "X25n0500_001:0658c02": "學。視如指掌。倘有錯謬半句之義。即沾鑪鑊之咎。亦",
    "X25n0500_001:0658c03": "無恨矣。今將註釋",
    "X25n0500_001:0658c04": "金剛九祖聖號。以冠其緒。令諸學者。知有來源。以發",
    "X25n0500_001:0658c05": "　其端云序。",
    "X25n0500_001:0658c06": "第一祖特授釋迦心印燃燈古佛",
    "X25n0500_001:0658c07": "第二祖得授心印本師釋迦牟尼文佛",
    "X25n0500_001:0658c08": "第三祖得佛心印宣傳妙偈彌勒尊佛",
    "X25n0500_001:0658c09": "第四祖得授妙偈造十八住論無著大士",
    "X25n0500_001:0658c10": "第五祖傳授妙偈分疑釋論世親大士",
    "X25n0500_001:0658c11": "第六祖翻譯本經不謬佛意羅什大士",
    "X25n0500_001:0658c12": "第七祖纂集論偈證經義旨圭峯大師",
    "X25n0500_001:0658c13": "第八祖分科釋疏纂要義記長水大師",
    "X25n0500_001:0658c14": "第九祖普攝諸祖要義註釋不謬宗泐大師",
    "X25n0500_001:0658c15": "以上(九祖聖號。凡諷誦講演者。必要拈香禮敬。冥祈護念。成就自行。四辨智。其為師者。",
    "X25n0500_001:0658c16": "方不謬佛意。祈　高賢者一一奉行。故稽首云爾)。",
    "X25n0500_001:0658c17": "乾隆歲次乙未仲秋月　　　日傳",
    "X25n0500_001:0658c18": "臨濟宗三十七世兼演　慈賢二宗武林後學沙",
    "X25n0500_001:0658c19": "門性起元峰氏謹識于西天丈室",
    "X25n0500_001:0659a03": "金剛般若波羅蜜經註疏卷上",
    "X25n0500_001:0659a05": "清西天禪寺後學沙門　性起　述",
    "X25n0500_001:0659a06": "石城居士　俞兆龍　校閱敬刊",
    "X25n0500_001:0659a07": "　如來大仙道　　微妙難可知　　離垢聰慧人",
    "X25n0500_001:0659a08": "　淨眼乃明見　　我承佛力持　　疏釋冥佛意",
    "X25n0500_001:0659a09": "　普令諸異生　　得法眼清淨",
    "X25n0500_001:0659a10": "原夫道本無名。非名言而莫入。法本無說。非疏釋",
    "X25n0500_001:0659a11": "而莫傳。故今以無說中而宣說之。即斯經文。疏釋",
    "X25n0500_001:0659a12": "為二。初註釋名題。次銷釋文義。今先釋名題者。一",
    "X25n0500_001:0659a13": "總釋。二別釋。云總釋者。梵語具名拔折囉般若波",
    "X25n0500_001:0659a14": "羅蜜脩多羅。此方云金剛智慧到彼岸經。金剛是",
    "X25n0500_001:0659a15": "喻。般若等是法。是法喻雙彰之名目也。又經之一",
    "X25n0500_001:0659a16": "字。是通稱。金剛等七字。是別稱。即總別為名耳。二",
    "X25n0500_001:0659a17": "別釋者。分七義釋。一目三般若。二從體起用。三攝",
    "X25n0500_001:0659a18": "用歸體。四獨顯中道。五攝受餘名。六攝歸一心。七",
    "X25n0500_001:0659a19": "聞名得益。今初目三般若者。夫金剛本具堅利明",
    "X25n0500_001:0659a20": "三義。謂堅喻實相。利如觀照。明如文字。即順修證",
    "X25n0500_001:0659a21": "斷障之旨。何以故。由聽文字般若。剎那省悟。得入",
    "X25n0500_001:0659a22": "觀照。了蘊處界法本來寂滅。斷十障證十如。而窮",
    "X25n0500_001:0659a23": "源實相金剛智慧到彼岸故。又即法身(即金剛二字)即",
    "X25n0500_001:0659a24": "般若。(即轉識成智)即解脫。(即斷障證真到彼岸故耳)是三德密藏故。",
    "X25n0500_001:0659b01": "一即三。三即一。三一存亡。不縱不橫不並不別耳。",
    "X25n0500_001:0659b02": "第二從體起用者。金剛是體。以妙體常恒不變易",
    "X25n0500_001:0659b03": "故。智慧是金剛性中相。以轉八識而成四智。得有",
    "X25n0500_001:0659b04": "為無漏自他受用妙體相故。波羅蜜是金剛性中",
    "X25n0500_001:0659b05": "妙用。以自性中念念流出八萬四千諸度行門。自",
    "X25n0500_001:0659b06": "他俱益到彼岸故。故論云一體大。謂一切法真如",
    "X25n0500_001:0659b07": "平等不增減故。二相大。謂具足無量性功德故。三",
    "X25n0500_001:0659b08": "用大。能生一切世間出世間善因果故。又云一切",
    "X25n0500_001:0659b09": "諸佛本所乘故。一切菩薩皆乘此法到如來地故。",
    "X25n0500_001:0659b10": "第三攝用歸體者。謂諸菩薩念念求證菩提自修",
    "X25n0500_001:0659b11": "化彼斷障證真轉識成智。得入金剛心到彼岸時。",
    "X25n0500_001:0659b12": "逈無異熟之相。似心月孤圓。究竟絕言詮故。四獨",
    "X25n0500_001:0659b13": "顯中道者。夫金剛心印法中。本具體相用三。無二",
    "X25n0500_001:0659b14": "法故。由妙體應用隨緣不異相故。故得攝用歸體。",
    "X25n0500_001:0659b15": "夫攝用即體離諸相。體離諸相。即金剛心印逈無",
    "X25n0500_001:0659b16": "異相。名為佛故。五攝受餘名者。金剛般若心法。原",
    "X25n0500_001:0659b17": "為三世佛母諸藏本源。從一名流出諸名。所謂真",
    "X25n0500_001:0659b18": "如涅槃菩提實相常住真性楞嚴大定等持王三",
    "X25n0500_001:0659b19": "昧。金光明心地觀諸典之名。盡從金剛般若到彼",
    "X25n0500_001:0659b20": "岸七字妙義中一一流出。是以諸典之名。不出本",
    "X25n0500_001:0659b21": "題之目。本題之目。流出諸藏之名。直至溯流窮源。",
    "X25n0500_001:0659b22": "唯證乃知。實言語道斷。心行處滅。以文字性空究",
    "X25n0500_001:0659b23": "竟無所說故。六攝歸自心者。夫金剛心印之法。一",
    "X25n0500_001:0659b24": "切眾生身心之本體也。自他本具。物我無虧。從本",
    "X25n0500_001:0659c01": "以來靈明廓徹廣大恢弘。昭昭乎在心目間而相",
    "X25n0500_001:0659c02": "不可覔。晃晃乎在聲色內而理不可分。大而無外。",
    "X25n0500_001:0659c03": "小而無內。非徹法之慧目。離念之智燈。不能徹見",
    "X25n0500_001:0659c04": "自心如此之靈通也。故古德云。祇自本來舊相識。",
    "X25n0500_001:0659c05": "等閒舉著便訛訛。夜來一陣狂風起。吹落桃花知",
    "X25n0500_001:0659c06": "幾多。故臨濟纔未入室。即刻打出。若不被大愚舉",
    "X25n0500_001:0659c07": "破。濟未得徹。因舉破。濟言下坐斷心意識。得入金",
    "X25n0500_001:0659c08": "剛心印法耳。七聞名利益者。夫金剛心之法。雖生",
    "X25n0500_001:0659c09": "佛本具。須假熏習。若不熏習成種。奚得斷惑證真",
    "X25n0500_001:0659c10": "轉識成智。故熏有漏善。成有漏種。熏無漏法。成無",
    "X25n0500_001:0659c11": "漏種。所謂金剛種入心。瓜豆云何得錯。故清凉云。",
    "X25n0500_001:0659c12": "見聞成種。八難超十地之堦。解行在躬。一生圓曠",
    "X25n0500_001:0659c13": "劫之果。是以尊者暫聞名即非名。頓悟大圓覺地。",
    "X25n0500_001:0659c14": "鳥聽色空無二。轉報疾證無生。可為功不多施。即",
    "X25n0500_001:0659c15": "得頓超妙果。一念淨信得法圓成。是以釋迦歷事",
    "X25n0500_001:0659c16": "供佛尚不能喻。累修餘行豈可及哉。是故勉諸來",
    "X25n0500_001:0659c17": "學。痛發善心。若得手捧目觀。非宿緣種。粉身求法。",
    "X25n0500_001:0659c18": "豈偶遇斯。嗟乎。方今之際。見而不能持。持而不解。",
    "X25n0500_001:0659c19": "解而不能修者。如人終日數寶。自無半錢。則何益",
    "X25n0500_001:0659c20": "哉。裴休相國云。諸天纔樂。修羅方嗔。餓鬼飢渴。畜",
    "X25n0500_001:0659c21": "生愚迷。惟人道修得聞正法。故人而不修者。則吾",
    "X25n0500_001:0659c22": "未如之何也已矣。以上總釋名題一科已竟。",
    "X25n0500_001:0659c23": "△第二別釋文義者。夫經非疏而不解。疏非經而",
    "X25n0500_001:0659c24": "不彰。經疏兩全。文融義貫。更互彰明。所謂疏經而",
    "X25n0500_001:0660a01": "辭不取茂。疏太略而又恐理不暢明。是以義不敢",
    "X25n0500_001:0660a02": "略。文不敢繁。文質彬彬方敢註釋。今將照古分科",
    "X25n0500_001:0660a03": "裂為三分。一序分。二正宗分。三流通分。今初序分",
    "X25n0500_001:0660a04": "又二。一證信序。二發起序。今初證信序。",
    "X25n0500_001:0660a05": "如是我聞一時佛在舍衛國(至)千二百五十人俱。",
    "X25n0500_001:0660a06": "疏。宗泐師云。如是者。即信順之辭。指一經所聞法",
    "X25n0500_001:0660a07": "體。即信成就義。阿難謂如是之法我從佛聞。即聞",
    "X25n0500_001:0660a08": "成就義。一時者。即佛說法應機之時。所謂曾子避",
    "X25n0500_001:0660a09": "席夫子示孝。乃師資道合擊叩冥會之時。即時成",
    "X25n0500_001:0660a10": "就義。佛者覺也。即三覺具圓。萬德悉成。乃稱至極",
    "X25n0500_001:0660a11": "之聖。故名為佛。即說法主成就義。舍衛國祇樹給",
    "X25n0500_001:0660a12": "孤獨園者。梵語舍衛。此云豐德。或曰名聞。謂彼國",
    "X25n0500_001:0660a13": "中五塵甚妙。人多解脫。恒出智賢故。五天竺國多",
    "X25n0500_001:0660a14": "聞其名。祇樹等者。即祇陀太子所施之樹。給孤獨",
    "X25n0500_001:0660a15": "長者。以金磚墁地買太子園。請佛並同供養故。祇",
    "X25n0500_001:0660a16": "樹云云等。然園該在前。樹應在次。長者是波斯匿",
    "X25n0500_001:0660a17": "王之臣。祇陀即匿王太子。由君臣之別故。樹供以",
    "X25n0500_001:0660a18": "佔其先也。即如來說法之處。即處成就義。言大比",
    "X25n0500_001:0660a19": "丘者梵語。此云乞士。或曰怖魔。或曰破惡。即應供",
    "X25n0500_001:0660a20": "殺賊無生之因名耳。今比丘云大者有三義簡。一",
    "X25n0500_001:0660a21": "簡初戒。二簡未證果者。三簡無妙辯。故今無此三",
    "X25n0500_001:0660a22": "種。唯果證已具。辯才無量。敷揚佛化。名大比丘。千",
    "X25n0500_001:0660a23": "二百五十人俱者。優樓五百。伽耶三百。那提二百。",
    "X25n0500_001:0660a24": "三迦葉等。共合一千。舍利等具二百五十人共來",
    "X25n0500_001:0660b01": "歸佛。初遇見佛果證。感佛恩義。故常隨事。即聽法",
    "X25n0500_001:0660b02": "之眾成就義耳。從初如是信成。師資機合。說聽時",
    "X25n0500_001:0660b03": "成。佛主說法處在舍衛。祇桓精舍。眾成就等。名為",
    "X25n0500_001:0660b04": "六種成就。即為證信序。證信來學。事事憑據。冠於",
    "X25n0500_001:0660b05": "諸經之首。通該俱有。名為通序。故阿難問佛一切",
    "X25n0500_001:0660b06": "經前。當安何語。佛言當安如是我聞等。非但我法",
    "X25n0500_001:0660b07": "如是。三世諸佛法皆如是。△二發起序。",
    "X25n0500_001:0660b08": "爾時世尊食時著衣(至)收衣鉢洗足已敷座而座。",
    "X25n0500_001:0660b09": "疏。發起序者。亦名為別序。夫諸經皆有發起。今此",
    "X25n0500_001:0660b10": "以乞食為發起者。葢表一切眾生依食而住。即一",
    "X25n0500_001:0660b11": "切諸佛依餐般若法住。爾時者當是時也。世尊者",
    "X25n0500_001:0660b12": "超三賢之上。越十地之聖。三乘共仰。九界同歸。故",
    "X25n0500_001:0660b13": "曰世尊。食時者。清旦之時也。著衣者。三衣中之大",
    "X25n0500_001:0660b14": "衣。即二十五條福田衣也。持鉢者。梵語鉢多羅。此",
    "X25n0500_001:0660b15": "云應量器。有大小升數之別。今云鉢者略梵語。即",
    "X25n0500_001:0660b16": "天王所奉之鉢也。次第乞者。佛心平等不擇貧富",
    "X25n0500_001:0660b17": "均利檀那。故次第而乞也。本處者。即還祇樹給孤",
    "X25n0500_001:0660b18": "獨園中精舍之處也。洗足者。食訖而洗足也。問佛",
    "X25n0500_001:0660b19": "本無垢。何洗足乎。答生本不迷逐妄故迷。今表破",
    "X25n0500_001:0660b20": "妄歸真。斷疑生信。故洗足去塵以表之也。敷座而",
    "X25n0500_001:0660b21": "坐者。佛本具四威儀相。今云敷座者。即阿難敷尼",
    "X25n0500_001:0660b22": "師檀之坐具。如來結跏敷坐之時。即四儀中之一",
    "X25n0500_001:0660b23": "相耳。夫如來為淨法界身。本無出沒。大悲願力示",
    "X25n0500_001:0660b24": "現受生。故若來若去。似潭清而月現。若出若沒。若",
    "X25n0500_001:0660c01": "孤雁以履空。故金剛藏讚佛偈云。如來大仙道。微",
    "X25n0500_001:0660c02": "妙難可知。非念離諸念。求見不可得。又云寂滅佛",
    "X25n0500_001:0660c03": "所行。言說莫能及等偈云云。所謂未舉足前大城",
    "X25n0500_001:0660c04": "早至。未動心志而已轉法輪。奚待善現申請佛示",
    "X25n0500_001:0660c05": "妙音。以談般若也哉。以上釋證信發起序一科已",
    "X25n0500_001:0660c06": "竟。",
    "X25n0500_001:0660c07": "△二正宗分四。初當機申請。二如來讚許。三當機",
    "X25n0500_001:0660c08": "佇聞。四如來正說。初當機申請二。初修敬讚佛。二",
    "X25n0500_001:0660c09": "正陳所問。初修敬讚佛。",
    "X25n0500_001:0660c10": "時長老須菩提在大眾中(至)善付囑諸菩薩。",
    "X25n0500_001:0660c11": "疏。長老須菩提。乃此經發起之人。稱長老者。以其",
    "X25n0500_001:0660c12": "德長年老也。梵語須菩提。華言空生。亦名善現。從",
    "X25n0500_001:0660c13": "座起至恭敬。乃請法之敬儀。座起者。從本座起立",
    "X25n0500_001:0660c14": "而至佛座前也。偏袒右肩者。尊者搭僧伽黎衣。面",
    "X25n0500_001:0660c15": "上于佛。表師資道合無二體也。右膝著地者。右邊",
    "X25n0500_001:0660c16": "膝葢著地跪佛名為胡跪。西域外國。如此方滿禮",
    "X25n0500_001:0660c17": "無二。合掌者。合十指掌無二念也。恭敬者。內懷敬",
    "X25n0500_001:0660c18": "佛之心。外有三業陳肅之表。希有者。即讚佛之辭",
    "X25n0500_001:0660c19": "也。以上具陳三業儀表。善護念者。為護念現在根",
    "X25n0500_001:0660c20": "熟菩薩。與智慧力。令其成就自行。與教化力。令其",
    "X25n0500_001:0660c21": "攝受眾生也。善付囑者。為付囑未來根熟菩薩已",
    "X25n0500_001:0660c22": "得大乘者。令其不捨。未得大乘者。令其勝進也。護",
    "X25n0500_001:0660c23": "念付囑即希有事也。佛德之大無過度生。然雖注",
    "X25n0500_001:0660c24": "意般若度生。必待請問。故善現覩相知意。即首稱",
    "X25n0500_001:0661a01": "歎希有。而後請問也。△二正陳所問。",
    "X25n0500_001:0661a02": "世尊善男子善女人(至)應云何住云何降伏其心。",
    "X25n0500_001:0661a03": "宗泐師云。此發問之端也。阿耨多羅等者。華云無",
    "X25n0500_001:0661a04": "上正等正覺也。問意以如來護念付囑現在未來",
    "X25n0500_001:0661a05": "菩薩令成佛果。是菩薩雖發道心誓度眾生。求成",
    "X25n0500_001:0661a06": "佛道。其心云何安住大乘。云何降伏其心。使至佛",
    "X25n0500_001:0661a07": "果而不退失耶。文中云善男女者。具五位人。一資",
    "X25n0500_001:0661a08": "糧位。二加行位。三通達位。四修習位。五究意位今",
    "X25n0500_001:0661a09": "此經者。正攝資糧。及加行二位菩薩。漸入通達至",
    "X25n0500_001:0661a10": "究竟位耳。△二如來讚許。",
    "X25n0500_001:0661a11": "佛言善哉善哉(至)應如是住如是降伏其心。",
    "X25n0500_001:0661a12": "疏。善現既實請問。稱佛妙心。故印可善哉。當為汝",
    "X25n0500_001:0661a13": "說。而又誡約云。應如是住。如是降伏其心者。即佛",
    "X25n0500_001:0661a14": "心傳意授之辭。在佇聞中辨。△三當機佇聞。",
    "X25n0500_001:0661a15": "唯然世尊願樂欲聞。",
    "X25n0500_001:0661a16": "疏。由佛示如是二字。意含得無住心。名為佛住。了",
    "X25n0500_001:0661a17": "障即真。名降伏其心。故善現即會佛意。故曰唯然",
    "X25n0500_001:0661a18": "世尊。而應諾之也。如孔子示門弟子一貫。曾子曰",
    "X25n0500_001:0661a19": "唯。頓徹仲尼心印之法。今尊者於佛言下。廓徹心",
    "X25n0500_001:0661a20": "源。如下文云。剎那淨信得法圓成。故尊者啟請。欲",
    "X25n0500_001:0661a21": "佛細說博施於眾。故云願樂欲聞。願樂欲者。屬信",
    "X25n0500_001:0661a22": "慧。聞即聞慧。所謂不依文字。而求真諦者。即真聞",
    "X25n0500_001:0661a23": "慧耳。△四如來正說二。初正答所問。二躡跡斷疑。",
    "X25n0500_001:0661a24": "初正答所問二。初答伏心。又二。初標。",
    "X25n0500_001:0661b01": "佛告須菩提諸菩薩摩訶薩應如是降伏其心。",
    "X25n0500_001:0661b02": "疏。菩薩者梵語。此方云。覺有情。謂深悟佛性煩惱",
    "X25n0500_001:0661b03": "未淨。名覺有情。摩訶薩者。此方云大生。即大道心",
    "X25n0500_001:0661b04": "眾生。是菩薩中之大菩薩也所謂信大乘。解大法",
    "X25n0500_001:0661b05": "修大行。證大果。故名大士稱耳。△二釋分四。初廣",
    "X25n0500_001:0661b06": "大心。二第一心。三常心。四不顛倒心。今初廣大心。",
    "X25n0500_001:0661b07": "所有一切眾生之類(至)若非有想非無想。",
    "X25n0500_001:0661b08": "疏。宗泐師云。人與傍生具通四生。諸天。地獄。中陰",
    "X25n0500_001:0661b09": "三名化生。鬼通胎化。皆係欲界。若有色即色界。四",
    "X25n0500_001:0661b10": "禪天也。若無色即無色界。四空天也。今云有想即",
    "X25n0500_001:0661b11": "四空中識處天也。無想。即四空中無所有處天也",
    "X25n0500_001:0661b12": "若非有想非無想者。四空天中有至極頂處。此天",
    "X25n0500_001:0661b13": "由四禪四空八定之力。如水成氷。渰諸魚草。使勿",
    "X25n0500_001:0661b14": "流動。諸識暫息亦復如是。所謂前轉識俱盡。唯留",
    "X25n0500_001:0661b15": "賴耶識性。若計若亡。若計粗想雖滅。細想未除。若",
    "X25n0500_001:0661b16": "亡。識性忽然不現由細想未除故在此天妄計涅",
    "X25n0500_001:0661b17": "槃以為自得。諸世間人無如我者。故云生大我慢",
    "X25n0500_001:0661b18": "故在無明我愛住地。生死未脫。報盡還墮淪趣。菩",
    "X25n0500_001:0661b19": "薩見之生大悲心。三界無量眾生欲度脫盡。是為",
    "X25n0500_001:0661b20": "廣大心耳。△二第一心。",
    "X25n0500_001:0661b21": "我皆令入無餘涅槃而滅度之。",
    "X25n0500_001:0661b22": "疏。涅槃梵語。此云圓寂。或曰滅度。涅槃有四。一自",
    "X25n0500_001:0661b23": "性涅槃。二無住涅槃。三有餘涅槃。四無餘涅槃。初",
    "X25n0500_001:0661b24": "凡聖共有。次諸佛應化。三小果。只斷三界見思。未",
    "X25n0500_001:0661c01": "脫無明。四已脫盡。故曰無餘。然諸大士欲度生者。",
    "X25n0500_001:0661c02": "乃以何法即以涅槃法而滅度之。然雖涅槃。非大",
    "X25n0500_001:0661c03": "涅槃則度生何益。今欲令一切眾生悉入無餘大",
    "X25n0500_001:0661c04": "涅槃故。方為菩薩第一心耳。△三常心。",
    "X25n0500_001:0661c05": "如是滅度無量無數無邊眾生實無眾生得滅度者。",
    "X25n0500_001:0661c06": "疏。請大士雖發殊勝之心。欲令一切眾生入涅槃",
    "X25n0500_001:0661c07": "者。由恐自他生見未空。故修止觀二門。謂念念度",
    "X25n0500_001:0661c08": "生時。實無眾生得滅度者。念念度生。了生即幻。非",
    "X25n0500_001:0661c09": "幻不生。即是假觀。念念寔無生度。即是空觀。所謂",
    "X25n0500_001:0661c10": "空有不住。二諦雙忘。了生佛于一如。鑑自他於不",
    "X25n0500_001:0661c11": "二。諸見自除。法法本來常寂滅故。是則名為常住",
    "X25n0500_001:0661c12": "心耳。△四不顛倒心。",
    "X25n0500_001:0661c13": "何以故須菩提若菩薩(至)壽者相即非菩薩。",
    "X25n0500_001:0661c14": "疏。若有四相。謂之四倒。宗泐師云。若一切眾生不",
    "X25n0500_001:0661c15": "令滅度及見眾生實滅度者。則未能了達本源。遂",
    "X25n0500_001:0661c16": "有我人眾生壽者四相。不名菩薩。我者於五蘊中",
    "X25n0500_001:0661c17": "妄計有我我所。人者。妄計我生人中。異於餘趣。眾",
    "X25n0500_001:0661c18": "生者。妄計五蘊和合而生。壽者。妄計我受一期果",
    "X25n0500_001:0661c19": "報。一期果報若長若短壽命也。此皆顛倒妄想。亦",
    "X25n0500_001:0661c20": "名四見。大士用無生般若妙智。了蘊處界等本來",
    "X25n0500_001:0661c21": "寂滅無諸相故。名降伏其心。則無顛倒心耳。否。則",
    "X25n0500_001:0661c22": "非菩薩也。△次答安住妙行三。初正答無住。次顯",
    "X25n0500_001:0661c23": "益。三總結。今初正答無住。",
    "X25n0500_001:0661c24": "復次須菩提(至)菩薩應如是布施不住於相。",
    "X25n0500_001:0662a01": "疏。應無所住者。謂心不住六塵境緣相想而行施",
    "X25n0500_001:0662a02": "等諸度者。以念念恒習妙理真如寂滅行故。夫施",
    "X25n0500_001:0662a03": "行之義。原係具該六度之行。故慈氏偈云。檀義攝",
    "X25n0500_001:0662a04": "於六。資生無畏法。此中一二三。名為修行住。初資",
    "X25n0500_001:0662a05": "生施。即攝初度。二無畏施。即攝中二度謂持戒不",
    "X25n0500_001:0662a06": "惱眾生。忍辱不報有冤。三法施。即攝後三度。謂精",
    "X25n0500_001:0662a07": "進不倦說法。禪定不錯機說法。智慧不顛倒說法",
    "X25n0500_001:0662a08": "然三種施度不越六塵境緣。資生無畏。了達內外",
    "X25n0500_001:0662a09": "中間三輪體空。故不住六塵之增。以了能取所取",
    "X25n0500_001:0662a10": "心境諸法悉無我者。自性本不生空性圓寂故。法",
    "X25n0500_001:0662a11": "施者。以師說法之時不取於相如如不動故。由菩",
    "X25n0500_001:0662a12": "薩不住六塵相想心無取著三輪空寂妙理行故",
    "X25n0500_001:0662a13": "故偈曰。是名修行住。由修妙理止觀二門。斷十障",
    "X25n0500_001:0662a14": "證十如。故名為住行。又菩薩不因為自身而行施",
    "X25n0500_001:0662a15": "行。不為報恩而行施行。不為果報而行施行。由恐",
    "X25n0500_001:0662a16": "菩薩於六塵法中。起貪起嗔起癡起愛。成分段生",
    "X25n0500_001:0662a17": "死障。及變易生死障諸異事故。故佛復示空生曰",
    "X25n0500_001:0662a18": "菩薩應如是布施。不住於相。△二顯益斷疑。",
    "X25n0500_001:0662a19": "何以故若菩薩不住相(至)亦復如是不可思量。",
    "X25n0500_001:0662a20": "疏。宗泐師云。此段恐入疑云。既無住相行施等行",
    "X25n0500_001:0662a21": "者。即離相行。則無福報。故佛破疑云。離相之施其",
    "X25n0500_001:0662a22": "福轉多。葢由不住相施等諸行契合性空。故性空",
    "X25n0500_001:0662a23": "寂滅。施福離相亦無際故。故十方虗空尚難為喻",
    "X25n0500_001:0662a24": "也。論云。虗空諸喻其義有三。一遍一切。二寬廣高",
    "X25n0500_001:0662b01": "大。三究竟不窮。此三輪喻。義兼法體。亦具含三義",
    "X25n0500_001:0662b02": "耳。△三結益應住。",
    "X25n0500_001:0662b03": "須菩提菩薩但應如所教住。",
    "X25n0500_001:0662b04": "疏。如所教住者。如我上來示不住相想度等諸行",
    "X25n0500_001:0662b05": "深契無相妙理之性。所謂斷障證真。是菩薩真住",
    "X25n0500_001:0662b06": "耳以上答降伏安住一科已竟。",
    "X25n0500_001:0662b07": "△疏。二攝跡斷疑。文分二十七段疑義。恐菩薩修",
    "X25n0500_001:0662b08": "諸妙行時墮有為無為諸見異事取相心故。故文",
    "X25n0500_001:0662b09": "中節節斷疑掃却諸見。彌勒偈云。調伏彼事中。遠",
    "X25n0500_001:0662b10": "離取相心。及斷種種疑。亦防生成心。今初斷求佛",
    "X25n0500_001:0662b11": "行施取相疑。此疑從前文不住相布施意而來。文",
    "X25n0500_001:0662b12": "三。初探疑反詰。",
    "X25n0500_001:0662b13": "須菩提於意云何可以身相見如來不。",
    "X25n0500_001:0662b14": "疏。斷疑云。佛恐尊者生疑。意云。前既修無住相行",
    "X25n0500_001:0662b15": "施。是無相因行。云何今日。見佛成道。又感有相果",
    "X25n0500_001:0662b16": "耶。故拈此辭。而探詰尊者云。可以身相見云云不。",
    "X25n0500_001:0662b17": "△二斷疑了見。",
    "X25n0500_001:0662b18": "不也世尊不可以身相(至)如來所說身相即非身相。",
    "X25n0500_001:0662b19": "疏。由尊者。暫聽探辭即領會佛意。非住乎身相而",
    "X25n0500_001:0662b20": "見如來也。以了達相即非相。則見佛法體耳。△三",
    "X25n0500_001:0662b21": "重釋顯真。",
    "X25n0500_001:0662b22": "佛告須菩提凡所有相(至)若見諸相非相即見如來。",
    "X25n0500_001:0662b23": "佛又恐尊者。雖悟無相之旨未得徹淨疑種。故重",
    "X25n0500_001:0662b24": "示斷疑文曰。爾凡所見者。皆屬徧計性也。若觸見",
    "X25n0500_001:0662c01": "逢真。以了相即非相。即見真寔之相。所謂依他無",
    "X25n0500_001:0662c02": "性即圓成體。故云山河大地。全是妙明真性中之",
    "X25n0500_001:0662c03": "影像耳。綠水長天彰法身故。即兼依法相宗。而釋",
    "X25n0500_001:0662c04": "之也。若純依法性宗釋。彌勒偈云。分別有為體防",
    "X25n0500_001:0662c05": "彼。成就得三。相異體故離。彼是如來謂。諸有為法",
    "X25n0500_001:0662c06": "中。不出生住異滅四相。故諸菩薩修習中道觀時。",
    "X25n0500_001:0662c07": "求佛真淨法體。恐墮生滅四相有為分別法中。故",
    "X25n0500_001:0662c08": "云。離彼是如來。即前修離相妙因。今異熟果盡即",
    "X25n0500_001:0662c09": "證成離相果耳。",
    "X25n0500_001:0662c10": "△二斷因果俱深難信疑四。初無信為疑。二遮疑",
    "X25n0500_001:0662c11": "顯信。三深詳信因。四結歸離相。今初無信為疑(此疑",
    "X25n0500_001:0662c12": "從前無住行施無相見佛。兩叚經意而來)。",
    "X25n0500_001:0662c13": "須菩提白佛言世尊(至)言說章句生實信不。",
    "X25n0500_001:0662c14": "疏。宗泐師云。無住相行施。因深也。無相見佛。果深",
    "X25n0500_001:0662c15": "也因果之法既深。疑現未在迷鈍根眾生。難以領",
    "X25n0500_001:0662c16": "悟不能如是生寔信心。誠恐傍無機者。故尊者發",
    "X25n0500_001:0662c17": "言白佛。而請詰之。△二遮疑顯信。",
    "X25n0500_001:0662c18": "佛告須菩提莫作是說(至)能生信心以此為實。",
    "X25n0500_001:0662c19": "疏。宗泐師云。佛答非但現在有信。而且未來末世",
    "X25n0500_001:0662c20": "自有具福慧者。聞此般若能生寔信。後五百歲者",
    "X25n0500_001:0662c21": "大集經云。正法一千年。兩個五百歲。恒修解脫。以",
    "X25n0500_001:0662c22": "禪戒堅固故。次像法一千年。亦兩個五百歲。即多",
    "X25n0500_001:0662c23": "聞修福堅固故。三末法一萬年。謂初五百年。即多",
    "X25n0500_001:0662c24": "是非。以鬪諍堅固故。戒定不修。多貪利養。多甚怠",
    "X25n0500_001:0663a01": "惰。故爭名奪利而為事也。況聞正法而修之者乎。",
    "X25n0500_001:0663a02": "今佛示尊者。到此末世萬年初中。尚具宿根有人",
    "X25n0500_001:0663a03": "深信況現在及正像二季法乎。又持戒者戒也。修",
    "X25n0500_001:0663a04": "福者定也。聞章寔信者慧也。故彌勒偈云。說因果",
    "X25n0500_001:0663a05": "深義。於彼惡世時。不空以有寔。菩薩三德備。三德",
    "X25n0500_001:0663a06": "者。即具戒定慧三學也。故知法不礙信。時不礙機。",
    "X25n0500_001:0663a07": "△三深詳信因二。初善根深遠。二慧福圓滿。今初",
    "X25n0500_001:0663a08": "善根深遠。",
    "X25n0500_001:0663a09": "當知是人不於一佛二佛(至)乃至一念生淨信者。",
    "X25n0500_001:0663a10": "宗泐云。若論寔信之由。從多佛所已種善根。聞此",
    "X25n0500_001:0663a11": "大乘之法則能生實信者。至於一念少時生信。亦",
    "X25n0500_001:0663a12": "從佛所種諸善根而然也所謂非十信位滿即資",
    "X25n0500_001:0663a13": "糧加行。進通達位也。問。何以謂之一念寔信答直",
    "X25n0500_001:0663a14": "心正念真如法體。觸境無生逢緣不動。了生滅本",
    "X25n0500_001:0663a15": "無生滅。不墮情識。息心達本源耳。△二福慧圓具",
    "X25n0500_001:0663a16": "二。初佛智明鑑。次離我法執。今初佛智明鑑。",
    "X25n0500_001:0663a17": "須菩提如來悉知悉見是諸眾生得如是無量福德。",
    "X25n0500_001:0663a18": "疏。信心生一念。諸佛盡皆知。凡有眾生聞是章句。",
    "X25n0500_001:0663a19": "乃至一念淨信。佛智眼圓無不明鑑生悟妙圓本",
    "X25n0500_001:0663a20": "性。得進通達遊十地果圓之處。所以得福無量。△",
    "X25n0500_001:0663a21": "二離我法執二。初遣二邊執。次轉破二見所以。今",
    "X25n0500_001:0663a22": "初遣二邊執。",
    "X25n0500_001:0663a23": "何以故是諸眾生無復我相人相眾生相壽者相(生空",
    "X25n0500_001:0663a24": "見也)無法相(即法空也)亦無非法相(又遣除無相見)。",
    "X25n0500_001:0663b01": "宗泐云。此順釋生信得福之故。該乎生法二空。論",
    "X25n0500_001:0663b02": "云。有智慧者。了知生法二無我故。言無復我人眾",
    "X25n0500_001:0663b03": "生壽者四相。此生空也。言無法相亦無非法相者。",
    "X25n0500_001:0663b04": "遣掃有無二邊見也。△二轉破二見所以。",
    "X25n0500_001:0663b05": "何以故是諸眾生若心取相(至)即著我人眾生壽者。",
    "X25n0500_001:0663b06": "宗泐云。此顯違經非福。言心取相等。即我執見也。",
    "X25n0500_001:0663b07": "今破我執見故。心不取相想。若取法相者。此法執",
    "X25n0500_001:0663b08": "見也。若不取之。則空法執見也。何以故若取非法",
    "X25n0500_001:0663b09": "等者云大士雖空我法二見毀相泯心。又恐咬傷",
    "X25n0500_001:0663b10": "慧命。墮無為坑見不得超中道心印之法豈得圓",
    "X25n0500_001:0663b11": "妙福乎。△四結歸離相。",
    "X25n0500_001:0663b12": "是故不應取法不應取非法(至)法尚應捨何況非法。",
    "X25n0500_001:0663b13": "是故者。承前契後之義。不應取下文中。本缺一句。",
    "X25n0500_001:0663b14": "具說者。不應取心。不應取法等。謂內不取心。覔心",
    "X25n0500_001:0663b15": "了不可得故。外不取法相。了境本空故。以觸境無",
    "X25n0500_001:0663b16": "生。非生滅故。不應取非法者恐諸大士初心入般",
    "X25n0500_001:0663b17": "若者。若心境既除。何法修證。故雖見無為實際。即",
    "X25n0500_001:0663b18": "不住無為見。是故念念勤修妙行。淨佛國土成就",
    "X25n0500_001:0663b19": "眾生。故云不應取非法耳以是義故等者。謂佛常",
    "X25n0500_001:0663b20": "示諸比丘眾。我常示有示無。總掃眾生執見。汝不",
    "X25n0500_001:0663b21": "可隨我文字而轉。取有取無取非有非無之見。我",
    "X25n0500_001:0663b22": "常示說如人度筏。於語言文字。莫生住見想故。又",
    "X25n0500_001:0663b23": "如以指示月。莫以指上而作月想。無非樹搖風動",
    "X25n0500_001:0663b24": "舉扇類月云耳。法尚應捨何況非法者。謂實相心",
    "X25n0500_001:0663c01": "印之法捨却。尚不取見。況取非法斷滅見者。若取",
    "X25n0500_001:0663c02": "著法非法見。總成外道見也。故彌勒偈云。彼不住",
    "X25n0500_001:0663c03": "隨順。於法中證智。如人捨船筏。法中義亦然。證智",
    "X25n0500_001:0663c04": "者。以智了如。如相不可得。以如冥智。智相不可得。",
    "X25n0500_001:0663c05": "如不可得。徧法界而週圓。智不可得。應用全而彰",
    "X25n0500_001:0663c06": "于心目。所謂寂寂然。用繁興以恒如。靈靈然。智週",
    "X25n0500_001:0663c07": "鑑而常淨。得法自性。唯證者方知耳。",
    "X25n0500_001:0663c08": "△三斷無相云何得說疑。(此疑從前第一疑中不可以身相得見如來意",
    "X25n0500_001:0663c09": "而來分二)初問答斷疑。二校量顯勝。(初章又二。初約疑處為問。二順理實",
    "X25n0500_001:0663c10": "答今)初疑處為問。",
    "X25n0500_001:0663c11": "須菩提於意云何如來得阿耨(至)如來有所說法耶。",
    "X25n0500_001:0663c12": "疏。因果不可得。故示無有相。云何得道果。菩提樹",
    "X25n0500_001:0663c13": "下說。故恐尊者疑。反問而徵詰。△二順理實答二。",
    "X25n0500_001:0663c14": "初略標正意。二究竟根由。今略標正意。",
    "X25n0500_001:0663c15": "須菩提言如我解佛所說義(至)無有定法如來可說。",
    "X25n0500_001:0663c16": "疏。尊者會佛意。我解佛法體。不得定有無。中道亦",
    "X25n0500_001:0663c17": "不計。了了寂滅果。故無定法體。法體本自無生。言",
    "X25n0500_001:0663c18": "辭相寂滅故。△二究竟由二。初示法不可取。次因",
    "X25n0500_001:0663c19": "名句出聖。今初示法不可取。",
    "X25n0500_001:0663c20": "何以故如來所說法皆不可取不可說非法非非法。",
    "X25n0500_001:0663c21": "疏。偈云。應化非真佛。亦非說法者。由應化非真。故",
    "X25n0500_001:0663c22": "所說語言文字無取著故。又不可以作有取。故云",
    "X25n0500_001:0663c23": "非法。不可以作無取。故云非非法。△次因名句出",
    "X25n0500_001:0663c24": "聖。",
    "X25n0500_001:0664a01": "所以者何一切賢聖皆以無為法而有差別。",
    "X25n0500_001:0664a02": "疏。雖本文字性空寂滅。無所取著。由斯寔相妙音",
    "X25n0500_001:0664a03": "隨大小乘。三賢十聖機宜差別之見。差別之證。直",
    "X25n0500_001:0664a04": "至等妙二覺之聖。由斯妙音。剎那暫聞。流入大圓",
    "X25n0500_001:0664a05": "覺海。故淨名經云。佛以一音演說法。眾生隨類各",
    "X25n0500_001:0664a06": "得解。所謂於一乘法。分別說三。其猶水無深淺。因",
    "X25n0500_001:0664a07": "機有差別耳。△二較量顯勝二。初示離相福妙。二",
    "X25n0500_001:0664a08": "持法轉勝。今初示離相福妙。",
    "X25n0500_001:0664a09": "須菩提於意云何(至)是故如來說福德多。",
    "X25n0500_001:0664a10": "疏。佛雖徵示有為七寶滿大千世界而用施者。意",
    "X25n0500_001:0664a11": "指無為福勝。所以福勝者。菩薩以無住相想而行",
    "X25n0500_001:0664a12": "施等諸行。即修離相福行。今尊者領會佛意。即答",
    "X25n0500_001:0664a13": "離相之福。寔果勝耳。何以故下。重徵福勝所以。是",
    "X25n0500_001:0664a14": "福德性者。即離相福德之性。同真際等法性。是故",
    "X25n0500_001:0664a15": "佛說福德之性。最為多耳。△二持法轉勝。",
    "X25n0500_001:0664a16": "若復有人於此經中(至)所謂佛法者即非佛法。",
    "X25n0500_001:0664a17": "疏。佛重示上離相之福而不及持行演說之福。言",
    "X25n0500_001:0664a18": "乃至四句偈者。舉少以況多也。然持經福勝者。葢",
    "X25n0500_001:0664a19": "諸佛及所證法。無不從此般若而生。故稱佛母。良",
    "X25n0500_001:0664a20": "有以也。彌勒偈云。於寔為了因。亦為餘生因。釋曰。",
    "X25n0500_001:0664a21": "了因者。成法身體。餘生因者。成報化體。謂佛示上",
    "X25n0500_001:0664a22": "文離相行施不及者。只成報化果德。然斯離相因",
    "X25n0500_001:0664a23": "行由持般若悟性之力。始得離相而成報佛。故為",
    "X25n0500_001:0664a24": "餘生因耳。今持法演說得成法身者為了因。故又",
    "X25n0500_001:0664b01": "偈曰。唯獨諸佛法。福成第一體。佛又恐尊者。取著",
    "X25n0500_001:0664b02": "法見墮智障中。故云所謂佛法者即非佛法。圓極",
    "X25n0500_001:0664b03": "菩提歸無所得。即斯義故。",
    "X25n0500_001:0664b04": "△四斷聲聞得果是取疑。(此疑從上無為法。不可取說而來。分二)初",
    "X25n0500_001:0664b05": "斷四果無我證。二斷智障不取證。(初又四。初破我見證預流。二斷",
    "X25n0500_001:0664b06": "二果障。三斷三果惑。四斷四果惑盡)今初破我見障。",
    "X25n0500_001:0664b07": "須菩提於意云何(至)須陀洹是名須陀洹。",
    "X25n0500_001:0664b08": "宗泐師云。梵云須陀洹。華言入流。亦名預流果。此",
    "X25n0500_001:0664b09": "聲聞所證初果也。已斷十種見惑。離四趣生。預入",
    "X25n0500_001:0664b10": "聖人之流。故名入流。言無所入者。因破我見之惑。",
    "X25n0500_001:0664b11": "故不著我證。入流果。又不著於六塵境界。故言不",
    "X25n0500_001:0664b12": "入也。△二斷二果障。",
    "X25n0500_001:0664b13": "須菩提於意云何斯陀含(至)是名斯陀含。",
    "X25n0500_001:0664b14": "疏。宗泐師云。梵語斯陀含。華言一來果。此聲聞第",
    "X25n0500_001:0664b15": "二果。葢欲界九品思惑。前六品已斷。後三品未斷。",
    "X25n0500_001:0664b16": "更須欲界一度受生。故云一來。實無往來者。謂不",
    "X25n0500_001:0664b17": "著於往來之相也。△三斷三果惑。",
    "X25n0500_001:0664b18": "須菩提於意云何阿那含(至)是名阿那含。",
    "X25n0500_001:0664b19": "疏。宗泐師云。梵語阿那含。華言不來。此聲聞第三",
    "X25n0500_001:0664b20": "果也。斷欲界思惑盡。不來欲界受生。故曰不來。言",
    "X25n0500_001:0664b21": "實無不來者。謂不著於不來之相也。△四斷四果",
    "X25n0500_001:0664b22": "惑盡。",
    "X25n0500_001:0664b23": "須菩提於意云何阿羅漢(至)即為著我人眾生壽者。",
    "X25n0500_001:0664b24": "疏。宗泐師云。梵語阿羅漢。華言無學。此聲聞等四",
    "X25n0500_001:0664c01": "果也。此位斷三界煩惱俱盡。究竟真理。無法可學。",
    "X25n0500_001:0664c02": "故名無學。言實無有法名阿羅漢者。謂無無學證",
    "X25n0500_001:0664c03": "之相也。若言有證即著四相耳。已上四果聲聞因",
    "X25n0500_001:0664c04": "破我見得證。論云向說無佛果可證。無佛法可說。",
    "X25n0500_001:0664c05": "云何四果各取所證而說。恐起此疑。故佛約此而",
    "X25n0500_001:0664c06": "問。善現皆答以離著。深會佛之意也。△二斷智障",
    "X25n0500_001:0664c07": "不取證。",
    "X25n0500_001:0664c08": "世尊佛說我得無諍(至)而名須菩提是樂阿蘭那行。",
    "X25n0500_001:0664c09": "疏。宗泐師云。此乃善現引自己所證離著。令人生",
    "X25n0500_001:0664c10": "信也。然善現所證之果。不過無學。而世尊特稱其",
    "X25n0500_001:0664c11": "第一者。以無諍故也。梵語阿蘭那行。華言無諍行。",
    "X25n0500_001:0664c12": "無諍者。謂離二障。一者惑障。見思惑盡。二者智障。",
    "X25n0500_001:0664c13": "則不計取涅槃性見。故無諍也。若云我自證。則墮",
    "X25n0500_001:0664c14": "凡夫性。以寔無所得。印我證寂靜。△五斷釋迦燃",
    "X25n0500_001:0664c15": "燈取說疑(此疑亦從第三疑中不可取不可說而來)。",
    "X25n0500_001:0664c16": "佛告須菩提於意云何(至)於法實無所得。",
    "X25n0500_001:0664c17": "此段斷釋迦然燈授受之疑。善現述己所證離著",
    "X25n0500_001:0664c18": "固已得矣。而如來又恐善現疑佛。若受然燈之記。",
    "X25n0500_001:0664c19": "於法實有所得。故興此問。而探尊者曰。如來於然",
    "X25n0500_001:0664c20": "燈佛前有法得不。善現會以實無所得是無疑矣。",
    "X25n0500_001:0664c21": "夫無得者。非墮斷滅見故。唯識母頌云。若時所緣",
    "X25n0500_001:0664c22": "智無所得。爾時住唯識。離二取相故。夫離二取者。",
    "X25n0500_001:0664c23": "得唯識真勝義性。是故法不得有無。始證無生際。",
    "X25n0500_001:0664c24": "△六斷嚴土違於不取疑(此疑亦從第三疑中不可取而來)。",
    "X25n0500_001:0665a01": "須菩提於意云何(至)應無所住而生其心。",
    "X25n0500_001:0665a02": "疏。疑意。法不究竟取。諸菩薩云何修諸萬行復取",
    "X25n0500_001:0665a03": "淨土耶。佛恐有此疑反問而詰之曰。菩薩莊嚴佛",
    "X25n0500_001:0665a04": "土不。佛一徵問。尊者即會佛意云。莊嚴佛土者。即",
    "X25n0500_001:0665a05": "非莊嚴。是名莊嚴耳。夫修六度妙行。本離諸相。銷",
    "X25n0500_001:0665a06": "歸唯識真勝義性。本自淨耳。故云隨其心淨。即佛",
    "X25n0500_001:0665a07": "土淨。是故諸菩薩摩訶薩應如是生清淨心者。警",
    "X25n0500_001:0665a08": "誡初心大士切不可墮于聲色之處。故不應住色",
    "X25n0500_001:0665a09": "等六塵緣影之境。以無所住而生其心也。夫生心",
    "X25n0500_001:0665a10": "者。以無所住心念念行施度等行。念念了施度等",
    "X25n0500_001:0665a11": "相不可得故。由不可得即生滅相而無生滅。唯一",
    "X25n0500_001:0665a12": "真如。所謂斷障證真。如十五夜中之月漸漸圓明。",
    "X25n0500_001:0665a13": "下文云。信心清淨即生實相。至佛果地實相分證",
    "X25n0500_001:0665a14": "究竟方圓。名為生心者耳。偈云智習唯識性。如是",
    "X25n0500_001:0665a15": "取淨土。即寂光真境之淨土。故無取為取也。△七",
    "X25n0500_001:0665a16": "斷得受報身是取疑。(此疑亦從第三疑中不取而來。分二)初問斷疑。",
    "X25n0500_001:0665a17": "二較量顯勝。今初問斷疑。",
    "X25n0500_001:0665a18": "須菩提譬如有人(至)佛說非身是名大身。",
    "X25n0500_001:0665a19": "疏。佛又恐尊者起疑曰。法既不可云自取自證。故",
    "X25n0500_001:0665a20": "諸聲聞及諸菩薩雖聞法音果證不可計云取證。",
    "X25n0500_001:0665a21": "又諸菩薩修淨土行。亦不可云取云證。云何諸菩",
    "X25n0500_001:0665a22": "薩至果菩提。又取證法王身相耶。故拈此譬而探",
    "X25n0500_001:0665a23": "問尊者曰。譬如有人身如須彌山。王分別自身我",
    "X25n0500_001:0665a24": "為大不。尊者即深悟佛意云。謂諸菩薩轉識成智。",
    "X25n0500_001:0665b01": "得有為無漏。頓空色心二法。決無分別自取。我今",
    "X25n0500_001:0665b02": "得受報身果證。若剎那有自取相心。即墮凡夫限",
    "X25n0500_001:0665b03": "量分際。決不冥同實際。由不取故冥同寔際。故尊",
    "X25n0500_001:0665b04": "者答云甚大。猶如須彌山王住世間中。最高最大。",
    "X25n0500_001:0665b05": "終不取自相故。菩薩亦爾。得受報身之時。終不云",
    "X25n0500_001:0665b06": "自取證。得受大報身相。因無自身相故。以無得為",
    "X25n0500_001:0665b07": "得。無受為受。離諸相故。同真際等法性。故云佛說",
    "X25n0500_001:0665b08": "非身是名大身。故彌勒偈云。如山王無取。受報亦",
    "X25n0500_001:0665b09": "復然。遠離於諸漏。及有為法故。又云證無漏無為。",
    "X25n0500_001:0665b10": "非身是大身。夫佛菩提者。息心達本。萬慮都捐。智",
    "X25n0500_001:0665b11": "離中際。寧得有無。故前文佛示法不可取。辭不可",
    "X25n0500_001:0665b12": "得。是故尊者亡證。迦文亡取。取證寂然。以如如智。",
    "X25n0500_001:0665b13": "證如如性。故依正二報冥同寔際。息却心意識耳。",
    "X25n0500_001:0665b14": "△二較量勝二。初外財顯勝。二內財顯勝(初又二。初正校",
    "X25n0500_001:0665b15": "顯勝。二別顯經勝)今初又二。(初彰漏福至勝。二特顯法勝)今初彰漏福",
    "X25n0500_001:0665b16": "至勝。",
    "X25n0500_001:0665b17": "須菩提如恒河中所有沙數(至)須菩提言甚多世尊。",
    "X25n0500_001:0665b18": "疏。宗泐師云。恒河西竺之河。周四十里。其河中沙",
    "X25n0500_001:0665b19": "最多最細。佛多近此說法。故取為喻。夫說一大千",
    "X25n0500_001:0665b20": "世界七寶布施福尚殊勝。況今拈一恒河中沙。重",
    "X25n0500_001:0665b21": "數多多恒河。而多多恒河中沙。復數多多大千世",
    "X25n0500_001:0665b22": "界。即此多多大千世界滿中七寶徧施益眾。其有",
    "X25n0500_001:0665b23": "漏因果福德寔無可喻。所謂等空界而為量。徧三",
    "X25n0500_001:0665b24": "世以無盡。斯為佛借喻義。以彰法勝耳。△二特顯",
    "X25n0500_001:0665c01": "法勝。",
    "X25n0500_001:0665c02": "佛告須菩提若善男子(至)而此福德勝前福德。",
    "X25n0500_001:0665c03": "疏。夫得一句義。能破異熟二障。所謂蕩五蘊而非",
    "X25n0500_001:0665c04": "有。洗凡聖眼而入一心。圓極菩提歸無所得。況四",
    "X25n0500_001:0665c05": "句偈得法圓妙者哉。故今周徧恒沙廣施益眾。未",
    "X25n0500_001:0665c06": "破五蘊終有漏故。云此無漏之福勝前有漏之福。",
    "X25n0500_001:0665c07": "所以越過恒沙。未足奇也。△二別顯經勝四。初尊",
    "X25n0500_001:0665c08": "處讚人。二約義辨名。三施福劣塵。四感果離相。今",
    "X25n0500_001:0665c09": "初尊處讚人。",
    "X25n0500_001:0665c10": "復次須菩提隨說是經(至)即為有佛若尊重弟子。",
    "X25n0500_001:0665c11": "宗泐云。藏佛舍利之處謂之塔。奉佛形像之處謂",
    "X25n0500_001:0665c12": "之廟。隨說此經四句偈處。天人固當敬之如佛塔",
    "X25n0500_001:0665c13": "廟。況能具足持誦者乎。成就最上第一希有之法",
    "X25n0500_001:0665c14": "者。成無上佛果菩提也。若是經典等者。經典所在",
    "X25n0500_001:0665c15": "即佛之所在。持說之人即佛弟子。因法乃尊也。△",
    "X25n0500_001:0665c16": "二約義辨名。",
    "X25n0500_001:0665c17": "爾時須菩提白佛言(至)白佛言世尊如來無所說。",
    "X25n0500_001:0665c18": "宗泐云。善現既聞持經成就希有之法。故問此經",
    "X25n0500_001:0665c19": "何名。我等云何受持。佛答此經名金剛般若波羅",
    "X25n0500_001:0665c20": "蜜。能斷一切疑破一切執。斷十障證十如。金剛妙",
    "X25n0500_001:0665c21": "智到彼岸耳。汝當奉持。奉持有三。一者見道分持。",
    "X25n0500_001:0665c22": "謂聞文字般若章句。圓覺妙心廓然開悟。頓忘人",
    "X25n0500_001:0665c23": "法而了真空。直至了無所了息心達本源者。是為",
    "X25n0500_001:0665c24": "得見道分。奉而持之者也。二者以觀照般若妙利",
    "X25n0500_001:0666a01": "之智。念念照常理。心心息幻塵。徧觀諸法性。無假",
    "X25n0500_001:0666a02": "亦無真。所謂一空一切空。一假一切假。一中一切",
    "X25n0500_001:0666a03": "中。以無分別智。無證分別如。能所冥合。頓入第一",
    "X25n0500_001:0666a04": "義諦者。名為得修道分。奉而持之者也。三者斷障",
    "X25n0500_001:0666a05": "證真。無明永別。息却心意識種淨盡無餘。真寂滅",
    "X25n0500_001:0666a06": "場大阿蘭若者。名為得證道分。奉而持之者也。前",
    "X25n0500_001:0666a07": "屬初心。次屬地位。後屬佛果。然破執斷疑。雖用般",
    "X25n0500_001:0666a08": "若之智以了于如。而如智之相了不可得。故云即",
    "X25n0500_001:0666a09": "非般若波羅蜜也。故心經云。無智亦無得。如來又",
    "X25n0500_001:0666a10": "慮尊者。既無知智可得。云何又言。以文字三般若",
    "X25n0500_001:0666a11": "等斷障證真耶。故又徵詰般若有可說耶。無可說",
    "X25n0500_001:0666a12": "耶。尊者答云。以文字性空寂滅無所說故。法華云。",
    "X25n0500_001:0666a13": "是法不可示言辭相寂滅耳。△三施福劣塵。",
    "X25n0500_001:0666a14": "須菩提於意云何(至)世界非世界是名世界。",
    "X25n0500_001:0666a15": "疏。由前云。無量恒沙徧施益眾。無非轉報異熟果",
    "X25n0500_001:0666a16": "福至廣至大。雖斯有情異熟福果。由成貪等煩惱",
    "X25n0500_001:0666a17": "障性。不及微塵世界是無情無記。不生貪等惱性",
    "X25n0500_001:0666a18": "不落損益之記。夫修有漏善。因通善惡。果唯無記。",
    "X25n0500_001:0666a19": "故修善得益記。造惡得損記。今微塵世界。是唯無",
    "X25n0500_001:0666a20": "記。既無善惡之因。焉屬異熟苦樂損益之果。故無",
    "X25n0500_001:0666a21": "染心煩惱。由是較量徧施有情。不及塵界無情無",
    "X25n0500_001:0666a22": "記之論。今名句文身。在二十四個不相應中。亦屬",
    "X25n0500_001:0666a23": "無記。然斯無記。超勝於前無記。所以超勝者。由前",
    "X25n0500_001:0666a24": "無記。只不落損益。今茲名句。雖是無記。是無漏妙",
    "X25n0500_001:0666b01": "法。若人得聞開悟。能斷煩惱。能證菩提。成無漏妙",
    "X25n0500_001:0666b02": "果。是故超勝。由故非微塵。由故非也界也。謂微塵",
    "X25n0500_001:0666b03": "是因。世界是果。又世界散而為塵。微塵聚而為世",
    "X25n0500_001:0666b04": "界。由故有散有聚無有定性。以喻金剛自性異熟",
    "X25n0500_001:0666b05": "果空。永斷生滅非生滅之相。則非因非果。證入大",
    "X25n0500_001:0666b06": "圓覺耳。又前是有漏無記。今此斷障證旨是無漏",
    "X25n0500_001:0666b07": "無記。故所展轉較量斯經宗旨。乃勝中之勝矣。△",
    "X25n0500_001:0666b08": "四感果離相。",
    "X25n0500_001:0666b09": "須菩提於意云何(至)是名三十二相。",
    "X25n0500_001:0666b10": "宗泐師云。三十二相者應身相也。非相者法身相",
    "X25n0500_001:0666b11": "也。是名三十二相者。應全是法。法全是應。不妨說",
    "X25n0500_001:0666b12": "三十二相也。言施寶之福縱能成佛身相。但是應",
    "X25n0500_001:0666b13": "身。不及持說功德能成法身。故云感果離相耳。△",
    "X25n0500_001:0666b14": "二內財顯勝二。初正較量。二別顯殊勝。今初正較",
    "X25n0500_001:0666b15": "量。",
    "X25n0500_001:0666b16": "須菩提若有善男子善女人(至)為他人說其福甚多。",
    "X25n0500_001:0666b17": "宗泐云。七寶布施外財也。身命布施內財也。身施",
    "X25n0500_001:0666b18": "者。如尸毗王代鴿是也。命施者。如薩埵飼虎是也。",
    "X25n0500_001:0666b19": "以輕重較之。則外財易而內財難。然斯二施皆有",
    "X25n0500_001:0666b20": "為有漏因果。總不如持說四句能取菩提之妙果",
    "X25n0500_001:0666b21": "也。△二別顯殊勝四。初泣歎法深。二今信得益。三",
    "X25n0500_001:0666b22": "當信同佛。四聞信不怖。(以上四科。總顯法勝。離相得益。超佛果地)今初",
    "X25n0500_001:0666b23": "泣歎法深。",
    "X25n0500_001:0666b24": "爾時須菩提聞說是經(至)未曾得聞如是之經。",
    "X25n0500_001:0666c01": "宗泐師云。善現聽捨內外二財。重重較量。節節斷",
    "X25n0500_001:0666c02": "疑。搜盡窮源。總不及持經功德之勝。故尊者深領",
    "X25n0500_001:0666c03": "佛旨。於內外根境蕩然清淨。頓入二空心印之法。",
    "X25n0500_001:0666c04": "故尊者歎云。希有佛說甚深旨趣。我從昔來所得",
    "X25n0500_001:0666c05": "慧眼。未曾得悟如是實相深妙之經。夫尊者慧眼。",
    "X25n0500_001:0666c06": "非大乘之慧眼。即證小乘之慧眼也。故尊者前得",
    "X25n0500_001:0666c07": "小乘慧眼。今聞佛深旨。頓悟圓明。得法眼淨。已入",
    "X25n0500_001:0666c08": "通達位。至近八地得分證真如矣。或有教說。尊者",
    "X25n0500_001:0666c09": "是青龍陀佛一轉。今權示小乘。故己未曉。啟請如",
    "X25n0500_001:0666c10": "來般若妙門重重詳究。節節窮源。俾令在會之眾",
    "X25n0500_001:0666c11": "住小乘者。見尊者一悟。即入回心向道。頓捨小乘。",
    "X25n0500_001:0666c12": "又令初心菩薩。生其慚愧。永不退轉。頓證無生。小",
    "X25n0500_001:0666c13": "乘尚以聞悟。況大乘乎。若已證無生忍者。即一生",
    "X25n0500_001:0666c14": "當得阿耨菩提。向下尊者。故慶現未眾機。必深悟",
    "X25n0500_001:0666c15": "實相。決記無生忍耳。△二今信得益。文二。(初由信得益。次",
    "X25n0500_001:0666c16": "得益所以)今初由信得益。",
    "X25n0500_001:0666c17": "世尊若復有人得聞是經信心清淨即生實相。",
    "X25n0500_001:0666c18": "尊者慶現在生信心者。即頓忘人法了真空故。是",
    "X25n0500_001:0666c19": "入通達位也。生寔相者。即得斷障。得分證真如。是",
    "X25n0500_001:0666c20": "入修習位也。以至寔相圓成。得究竟位也。下文云。",
    "X25n0500_001:0666c21": "離一切相即諸佛也。又云。應無所住而生其心。即",
    "X25n0500_001:0666c22": "生如是寔相心也。△次得益所以。",
    "X25n0500_001:0666c23": "當知是人成就第一(至)是故如來說名實相。",
    "X25n0500_001:0666c24": "疏。夫因生信。得證如是妙實相地。故云成就第一",
    "X25n0500_001:0667a01": "希有功德至超彼岸云耳。世尊是實相下。由證彼",
    "X25n0500_001:0667a02": "岸得越相即非相。是名真實相也。△三慶當信同",
    "X25n0500_001:0667a03": "佛。",
    "X25n0500_001:0667a04": "世尊我今得聞如是經典(至)離一切諸相即名諸佛。",
    "X25n0500_001:0667a05": "疏。尊者前慶現機得益希有。次慶未來之機。若聞",
    "X25n0500_001:0667a06": "此經更稱希有。所以稱希有者。宗泐師云。我今值",
    "X25n0500_001:0667a07": "佛獲聽此經。(信解受持不以為難)而未來眾生得聞是經。若",
    "X25n0500_001:0667a08": "能依此而修是為真修。依此而證是為真證。所以",
    "X25n0500_001:0667a09": "然者。若人剎那生信。即得見道分。修道分。證道分。",
    "X25n0500_001:0667a10": "頓破我人四相。離此諸相即成正覺。故名為佛。是",
    "X25n0500_001:0667a11": "故云希有中之希有。△四聞信不怖三。初印證尊",
    "X25n0500_001:0667a12": "者。次獲法離怖。三超第一彼岸。今初印證尊者。",
    "X25n0500_001:0667a13": "佛告須菩提如是如是。",
    "X25n0500_001:0667a14": "佛印如是又如是者。有二義。一印尊者自悟。得法",
    "X25n0500_001:0667a15": "眼淨。二印現未二機。得證實相之語。故印如是中",
    "X25n0500_001:0667a16": "之如是耳。△次獲法離怖。",
    "X25n0500_001:0667a17": "若復有人得聞是經(至)當知是人甚為希有。",
    "X25n0500_001:0667a18": "疏。不驚者。謂小乘權教二機。聞此真空實相妙旨",
    "X25n0500_001:0667a19": "決生驚疑。今決不生者。故稱希有。得入通達見道",
    "X25n0500_001:0667a20": "分也。次不怖不畏者。謂入初地時。頓悟聲色圓明。",
    "X25n0500_001:0667a21": "捨異生障。證一分徧行真如。徧行者。即周徧一切",
    "X25n0500_001:0667a22": "妙行。盡入真如大海更無餘法。所謂了六度而即",
    "X25n0500_001:0667a23": "一心。悟萬行而即一體。始證一切色。無非佛色。證",
    "X25n0500_001:0667a24": "一切相。無非佛相。所以永離怖畏。漸證真如大海。",
    "X25n0500_001:0667b01": "故稱希有。得第一彼岸。△三超第一彼岸。",
    "X25n0500_001:0667b02": "何以故須菩提如來說第一(至)是名第一波羅蜜。",
    "X25n0500_001:0667b03": "疏。佛雖示般若第一彼岸者。然法本無說。慮恐初",
    "X25n0500_001:0667b04": "地位機。又生般若智障。故又掃云。佛雖示般若第",
    "X25n0500_001:0667b05": "一。然而又切不可以住般若智見。若生般若智見。",
    "X25n0500_001:0667b06": "而後地諸障。決不能斷。妙圓覺海。決難證耳。",
    "X25n0500_001:0667b07": "△八斷行說未脫苦果疑二。(此疑從上捨身布施而來)初證無",
    "X25n0500_001:0667b08": "相以為忍。二勸離相以修忍。今初又二。初略標忍",
    "X25n0500_001:0667b09": "體。二舉行釋成。今初略標忍體。",
    "X25n0500_001:0667b10": "須菩提忍辱波羅蜜(至)是名忍辱波羅蜜。",
    "X25n0500_001:0667b11": "忍辱者。六度之一也。安受曰忍。毀害曰辱。前云捨",
    "X25n0500_001:0667b12": "身命之福報。是生死苦因。不及持說之福。此之行",
    "X25n0500_001:0667b13": "忍亦捨身命。不成苦因者何也。佛恐尊者有此疑",
    "X25n0500_001:0667b14": "意。故佛示斷疑文曰。須菩提。由忍行心。方到彼岸。",
    "X25n0500_001:0667b15": "佛示忍辱即非忍辱行耳。所以非忍辱者。了內外",
    "X25n0500_001:0667b16": "心境不可得故。由不可得。故云忍辱。即非忍行心。",
    "X25n0500_001:0667b17": "夫忍辱者。有二義。一生忍。內有能忍之心。外有所",
    "X25n0500_001:0667b18": "忍之境。未除。二法忍者。不見有少法可生。少法可",
    "X25n0500_001:0667b19": "滅。生滅心相廓徹清淨。故證離相行耳。△二舉行",
    "X25n0500_001:0667b20": "釋成。",
    "X25n0500_001:0667b21": "何以故須菩提如我昔為(至)無眾生相無壽者相。",
    "X25n0500_001:0667b22": "宗泐師云。如是忍行佛昔曾行。故引歌利王。割截",
    "X25n0500_001:0667b23": "苦行之事。以證明之。梵語歌利。華言極惡。佛累宿",
    "X25n0500_001:0667b24": "世作仙人時。山中修道。王因畋獵。忽睡片時。宮妃",
    "X25n0500_001:0667c01": "女等。遊玩深山。忽覩仙人。端坐入定。而回繞之。仙",
    "X25n0500_001:0667c02": "人即生慈念。而開導之。王睡忽省。見侍從不在。即",
    "X25n0500_001:0667c03": "生惱怖而尋訪之。見自侍從回繞仙人。王即生惱。",
    "X25n0500_001:0667c04": "怒而問之曰。爾可所作已辦否。答曰。未辦。又問。可",
    "X25n0500_001:0667c05": "生貪愛不。仙人答曰。不生貪愛。王言不信。又問。爾",
    "X25n0500_001:0667c06": "道修行以何為本。答曰。以持戒忍辱為本。王曰。爾",
    "X25n0500_001:0667c07": "既忍辱。吾當割截耳鼻。仙人凝然不動。侍從即止",
    "X25n0500_001:0667c08": "王曰。此聖人也。王曰。他既聖人。更再割截。去其手",
    "X25n0500_001:0667c09": "足看其動否。仙人又凝然不動。而仙人護法神眾。",
    "X25n0500_001:0667c10": "即生惱怒。空中大石。如雨而下。王即懺悔。求救曰。",
    "X25n0500_001:0667c11": "願求大士。莫生嗔恨。答曰。我無嗔恨。爾無果報。王",
    "X25n0500_001:0667c12": "曰。實難信也。答曰。我有嗔恨無慈愍爾者。我身割",
    "X25n0500_001:0667c13": "截不得如故。我若決無嗔恨。反有慈忍爾者。我身",
    "X25n0500_001:0667c14": "還復如故。仙人立誓。大石即止身體如故。由我昔",
    "X25n0500_001:0667c15": "得無生智力。能除我人等四相。了五蘊相本來空",
    "X25n0500_001:0667c16": "故。佛又引於五百世。作忍辱仙人。我於爾時亦離",
    "X25n0500_001:0667c17": "我人等四相。凡有一切來毀我者。我亦無生智力",
    "X25n0500_001:0667c18": "而破除之。反以悲心而拔濟之。是故恒習悲智二",
    "X25n0500_001:0667c19": "心雙運之力。證非一生妙行。況一世乎。故彌勒偈",
    "X25n0500_001:0667c20": "云。離我及恚相。實無於苦惱。共樂有慈悲。如是苦",
    "X25n0500_001:0667c21": "行果。又云。為忍波羅蜜。習彼能學心。能學心者。即",
    "X25n0500_001:0667c22": "悲智雙運。隨順無住法性。以不住生死及涅槃故。",
    "X25n0500_001:0667c23": "乃習如是妙行心耳。△二勸初心離相以運悲智。",
    "X25n0500_001:0667c24": "分三。初正勸示離相。二勸雙運悲智。三示離諸相。",
    "X25n0500_001:0668a01": "今初。正勸示離相。",
    "X25n0500_001:0668a02": "是故須菩提菩薩應離(至)若心有住即為非住。",
    "X25n0500_001:0668a03": "宗泐師云。佛累世行忍。以無我故。得成菩提。故勸",
    "X25n0500_001:0668a04": "示初心大士。應離諸相。離相者。即不住色聲香味",
    "X25n0500_001:0668a05": "觸法六塵心也。所以不住六塵心者。以了諸法從",
    "X25n0500_001:0668a06": "本來常自寂滅相。是故菩提不住六塵不離六塵。",
    "X25n0500_001:0668a07": "應生無所住心。設有一法。勝過一法。亦不取之。所",
    "X25n0500_001:0668a08": "謂魔佛並遣。青天也須喫棒。故經云。若心有住則",
    "X25n0500_001:0668a09": "為非住佛道矣。△二勸雙運悲智。",
    "X25n0500_001:0668a10": "是故佛說菩薩心不應住色布施(至)應如是布施。",
    "X25n0500_001:0668a11": "是故者。承前契後之辭。前示佛行忍行。皆以悲智",
    "X25n0500_001:0668a12": "雙運忘我離相之力。今佛勸示離相之後。亦勸示",
    "X25n0500_001:0668a13": "以悲智雙運之力。而成就菩提。分二義。一先示菩",
    "X25n0500_001:0668a14": "薩不應住色布施者。運智也。宗泐師云。夫色為六",
    "X25n0500_001:0668a15": "塵之首。施為六度之初。今舉其初即攝其後。不住",
    "X25n0500_001:0668a16": "色等六塵而行施等行者。菩薩以無生般若妙智。",
    "X25n0500_001:0668a17": "了施無施相。達五蘊內外三輪空寂。即不住生死",
    "X25n0500_001:0668a18": "際也。次佛又示尊者。菩薩為利益一切眾生應如",
    "X25n0500_001:0668a19": "是布施者。運悲也。謂菩薩雖以般若照空離相。但",
    "X25n0500_001:0668a20": "恐若無悲心。則墮無為坑見。懶修萬行不度生耳。",
    "X25n0500_001:0668a21": "故菩薩為利生脫苦忘己。念念而行財施法施無",
    "X25n0500_001:0668a22": "畏施等。利諸生也。則菩薩不墮涅槃見也。問。既已",
    "X25n0500_001:0668a23": "離諸相。奚得又運悲心耶。答雖以離相。則證素法",
    "X25n0500_001:0668a24": "身也。今運其悲。方得萬德莊嚴而成菩提。故古德",
    "X25n0500_001:0668b01": "云。眾生度盡恒沙佛。諸佛何曾度一生。是故以悲",
    "X25n0500_001:0668b02": "心不墮涅槃。以智力不墮生死。故下文復示離相",
    "X25n0500_001:0668b03": "寂滅。方得平等。△三示離相證真。",
    "X25n0500_001:0668b04": "如來說一切諸相(至)一切眾生即非眾生。",
    "X25n0500_001:0668b05": "前示悲智雙運。又恐菩薩仍墮偏愛之見。故重示",
    "X25n0500_001:0668b06": "文曰。夫諸相寂滅本是清淨。何假修為。何假造作。",
    "X25n0500_001:0668b07": "況一切眾生。即涅槃相無生可度。故示相即非相",
    "X25n0500_001:0668b08": "生即非生耳。是故總彰離相。始得證真斷惑云爾。",
    "X25n0500_001:0668b09": "△九斷能證無體非因疑(此疑從上文為利生行施而來)。",
    "X25n0500_001:0668b10": "須菩提如來是真語者(至)所得法此法無實無虗。",
    "X25n0500_001:0668b11": "宗泐師云。如來所得菩提妙果。如理而證。離於言",
    "X25n0500_001:0668b12": "說。何故累稱持說功德。勝餘布施等福耶。然佛無",
    "X25n0500_001:0668b13": "所證而證。無所說而說。即所證所說。無不當理。佛",
    "X25n0500_001:0668b14": "恐善現未達此意。故又告云。是真實等語。真語者。",
    "X25n0500_001:0668b15": "說佛菩提也。實語者。說小乘法也。如語者。說大乘",
    "X25n0500_001:0668b16": "法也。不異語者。說授記事也。不誑語者。不誑眾生",
    "X25n0500_001:0668b17": "也。古謂無此一句。今本有之。如來所證之法。本離",
    "X25n0500_001:0668b18": "言說。故曰無實。對機有說。故曰無虗。夫無實者。因",
    "X25n0500_001:0668b19": "內證真如。了無一性。故所言無實也。雖本無實。對",
    "X25n0500_001:0668b20": "機示無虗者。謂如來海印定中流出名句文身。示",
    "X25n0500_001:0668b21": "三乘四諦十二因緣六度等法。能令眾生得聲聞",
    "X25n0500_001:0668b22": "乘。得緣覺乘。得菩薩乘。決無差耳。故云一切聖賢。",
    "X25n0500_001:0668b23": "皆以無為而有差別。又云若持句法藏。即超佛妙",
    "X25n0500_001:0668b24": "地。",
    "X25n0500_001:0668c01": "△十斷真如遍有得無得疑。(此疑從前不住相而來)分二。初",
    "X25n0500_001:0668c02": "喻斷疑。二贊經功德。今初喻斷疑。",
    "X25n0500_001:0668c03": "須菩提若菩薩心住於法(至)日光明照見種種色。",
    "X25n0500_001:0668c04": "宗泐師云。聖人以無為法真如得名。然真如之體",
    "X25n0500_001:0668c05": "徧一切時。徧一切處。何故眾生有得者。有不得者。",
    "X25n0500_001:0668c06": "葢心有住法。不住法之異耳。住者。著也。謂總然凡",
    "X25n0500_001:0668c07": "情已斷聖見未脫。皆為繫著。設聖見已除。倘真如",
    "X25n0500_001:0668c08": "現量體中。有絲毫能所未斷。種子未淨。皆為有住。",
    "X25n0500_001:0668c09": "直至金剛道後。異熟果空。如淨滿月。獨無伴侶。名",
    "X25n0500_001:0668c10": "無住也。故大士施行法中。有毫釐生滅心相。未曾",
    "X25n0500_001:0668c11": "捨盡。名為有住。不成檀度波羅蜜也。如入暗中。則",
    "X25n0500_001:0668c12": "無所見。暗者。即無明也。謂初地進二地三地四地",
    "X25n0500_001:0668c13": "五六地等不明。俱屬無明暗也。故云如人入暗。無",
    "X25n0500_001:0668c14": "淨眼見也。設如菩薩行檀度施行時。永捨內外二",
    "X25n0500_001:0668c15": "財。了無取相。假如真如一法。更又勝過真如法者。",
    "X25n0500_001:0668c16": "亦不取之。所謂捨到無可捨處。證到無可證處。能",
    "X25n0500_001:0668c17": "證所證。一切俱忍。方為菩薩不住心法而行布施。",
    "X25n0500_001:0668c18": "永斷無明。如人有目。日光明照。見種種色。見種種",
    "X25n0500_001:0668c19": "色者。即喻親見如來寶所。不求自得。成就如來大",
    "X25n0500_001:0668c20": "檀波羅密也。問既云。無法可見可住。云何又見寶",
    "X25n0500_001:0668c21": "所成檀度耶。答夫寶所者。即大圓覺寂光性也。以",
    "X25n0500_001:0668c22": "無得為得。無見為見。無成就中而成就耳。△二讚",
    "X25n0500_001:0668c23": "經功德分七。初與佛智分齊。二校捨命不及。三餘",
    "X25n0500_001:0668c24": "乘不測。四在處如塔勝。五離障得果勝。六超事多",
    "X25n0500_001:0669a01": "佛勝。七具說驚人勝。今初與佛智分齊。",
    "X25n0500_001:0669a02": "須菩提當來之世(至)皆得成就無量無邊功德。",
    "X25n0500_001:0669a03": "言未來世中。若有受持讀誦者。佛眼佛智。悉知悉",
    "X25n0500_001:0669a04": "見。既行勝因。必成妙果。勝因者。入通達位也。妙果",
    "X25n0500_001:0669a05": "者。超十地得妙圓覺海之果也。故曰。成就無量無",
    "X25n0500_001:0669a06": "邊功德。△二校捨命不及。",
    "X25n0500_001:0669a07": "須菩提若有善男子善女人(至)受持讀誦為人解說。",
    "X25n0500_001:0669a08": "初日分者。寅卯辰時也。中日分者。巳午未時也。後",
    "X25n0500_001:0669a09": "日分者。申酉戌時也。如是一日三時。捨身無量。身",
    "X25n0500_001:0669a10": "歷無量劫而行布施。然世間固無此事。今佛說此",
    "X25n0500_001:0669a11": "喻。以示權教菩薩。乃累劫住相行施。終無利益。若",
    "X25n0500_001:0669a12": "人得聞此經。剎那生信。即得頓超累劫。隨順自性",
    "X25n0500_001:0669a13": "不逆果證。故曰其福超勝。何況書寫受持誦說耶。",
    "X25n0500_001:0669a14": "信力曰受。念力曰持。對文曰讀。背文曰誦。所謂書",
    "X25n0500_001:0669a15": "寫受持讀誦者。自行也。為人解說者。化他也。△三",
    "X25n0500_001:0669a16": "餘乘不測。",
    "X25n0500_001:0669a17": "須菩提以要言之(至)不能聽受讀誦為人解說。",
    "X25n0500_001:0669a18": "宗泐師云。此般若之體。本絕言思。其功德廣大。不",
    "X25n0500_001:0669a19": "可得而稱量也。非樂小乘者所可得聞。故曰為發",
    "X25n0500_001:0669a20": "大乘者說。為發最上乘者說。發大乘者。指資糧加",
    "X25n0500_001:0669a21": "行二位之人。令入通達。得見道分也。最上乘者。指",
    "X25n0500_001:0669a22": "修習位。及究竟位人說也。若約機宜。總指終頓圓",
    "X25n0500_001:0669a23": "三機之人。餘者權教。取相菩薩及小乘之機。皆不",
    "X25n0500_001:0669a24": "能攝也。如是大根之人。修此法者。則成就不可思",
    "X25n0500_001:0669b01": "議功德。故能荷擔無上大菩提。故彼小乘者。不能",
    "X25n0500_001:0669b02": "聽受讀誦為人解說。為著四見故也。△四在處如",
    "X25n0500_001:0669b03": "塔勝。",
    "X25n0500_001:0669b04": "須菩提在在處處若有此經(至)以諸華香而散其處。",
    "X25n0500_001:0669b05": "宗泐師云。塔為藏佛舍利之處。若天人修羅。固當",
    "X25n0500_001:0669b06": "敬事。此般若經卷。所在之處。是真法身舍利寶塔。",
    "X25n0500_001:0669b07": "可不敬乎。△五離障得果勝。",
    "X25n0500_001:0669b08": "復次須菩提善男子(至)當得阿耨多羅三藐三菩提。",
    "X25n0500_001:0669b09": "宗泐師云。持誦此經。人當恭敬。而反被人輕賤者。",
    "X25n0500_001:0669b10": "何也。以宿罪業。合招惡報。由經力故。轉重報而成",
    "X25n0500_001:0669b11": "輕報。但被輕賤。被輕賤故。其罪消滅。當得無上菩",
    "X25n0500_001:0669b12": "提。所謂煩惱所知二障。無不斷也。持經功德。可為",
    "X25n0500_001:0669b13": "大矣。△六超事多佛勝。",
    "X25n0500_001:0669b14": "須菩提我念過去(至)乃至筭數譬喻所不能及。",
    "X25n0500_001:0669b15": "宗泐師云。阿僧祇。翻無數時。那由他者。十億為洛",
    "X25n0500_001:0669b16": "叉。十洛叉為俱胝。十俱胝為那由他。如來於過去",
    "X25n0500_001:0669b17": "然燈佛前。供養無數諸佛。其功德。可謂深且大矣。",
    "X25n0500_001:0669b18": "乃言不及末世持經功德者。葢持經能生妙解。得",
    "X25n0500_001:0669b19": "證菩提。供佛雖感福報。但是事相。故持經功德。千",
    "X25n0500_001:0669b20": "百萬億分中。不及一分也。又言筭數譬喻所不能",
    "X25n0500_001:0669b21": "及者。葢事相之福。是可思議之法。而般若妙智。忘",
    "X25n0500_001:0669b22": "能所。絕對待。不可得而思議者也。△七具說驚人",
    "X25n0500_001:0669b23": "勝。",
    "X25n0500_001:0669b24": "須菩提若善男子善女人(至)果報亦不可思議。",
    "X25n0500_001:0669c01": "疏。此經非大乘根器。不能持誦。而持誦所感功德。",
    "X25n0500_001:0669c02": "豈常人可聞。聞必狐疑不信。故不具說。葢此經之",
    "X25n0500_001:0669c03": "義趣。與其果報。皆不可思議故也。",
    "X25n0500_001:0669c05": "金剛般若波羅蜜經註疏卷上"
}