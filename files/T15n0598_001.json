{
    "T15n0598_001:0131c07": "No. 598",
    "T15n0598_001:0131c08": "佛說海龍王經卷第一",
    "T15n0598_001:0131c10": "西晉月氏國三藏竺法護譯",
    "T15n0598_001:0131c11": "行品第一",
    "T15n0598_001:0131c12": "[0131c12] 聞如是：[0131c12] 一時佛遊王舍城靈鷲山，與大比",
    "T15n0598_001:0131c13": "丘眾俱，比丘八千，菩薩萬二千，一切大聖",
    "T15n0598_001:0131c14": "十方來會——眾德具足，得諸總持；無所不博，",
    "T15n0598_001:0131c15": "辯才至真；決一切疑，入大神通；分剖慧義諸",
    "T15n0598_001:0131c16": "度無極，濟於彼岸究暢開士，定意正受諸佛",
    "T15n0598_001:0131c17": "諮嗟；普遊殊域，神足飛行，降化眾魔；分別",
    "T15n0598_001:0131c18": "諸法，知如本諦，&#x89A9;見一切眾生之原；積累道",
    "T15n0598_001:0131c19": "品，於世八法而無所著，以大慈哀嚴身口意；",
    "T15n0598_001:0131c20": "被無極鎧過大精進，於無數劫而不厭惓；為",
    "T15n0598_001:0131c21": "師子吼開化外道，以不退轉印如印之；曉了",
    "T15n0598_001:0131c22": "諸佛深要法藏——其名曰：山光菩薩、惠山菩",
    "T15n0598_001:0131c23": "薩、大明菩薩、總持山剛菩薩、山鎧王菩薩、",
    "T15n0598_001:0131c24": "山頂菩薩、山幢菩薩、山王菩薩、石磨王菩",
    "T15n0598_001:0131c25": "薩、雷音菩薩、雨王菩薩、寶雨菩薩、寶",
    "T15n0598_001:0131c26": "英菩薩、寶首菩薩、寶藏菩薩、寶明菩薩、寶",
    "T15n0598_001:0131c27": "幢菩薩、寶頂菩薩、寶印手菩薩、寶暢菩薩、",
    "T15n0598_001:0131c28": "寶嚴菩薩、寶水菩薩、寶光菩薩、寶鎧菩薩、",
    "T15n0598_001:0131c29": "寶現菩薩、寶造菩薩、樂嚴法菩薩、淨王菩",
    "T15n0598_001:0132a01": "薩、嚴頂相菩薩、金光飾菩薩、寶髻菩薩、天",
    "T15n0598_001:0132a02": "冠菩薩、千光菩薩、原嶮菩薩、照昧菩薩、",
    "T15n0598_001:0132a03": "月辯菩薩、發意轉法輪菩薩、金光淨菩薩、",
    "T15n0598_001:0132a04": "常施無畏菩薩。萬二千菩薩，德皆如是。是",
    "T15n0598_001:0132a05": "賢劫中大士彌勒、軟首等六十大聖，不可思",
    "T15n0598_001:0132a06": "議、解縛等十六正士，帝釋、四天王與忉利天",
    "T15n0598_001:0132a07": "人俱；焰天、兜術天、不憍樂天、化自在天、",
    "T15n0598_001:0132a08": "魔子道師、梵天王、梵淨天王、善梵天王、",
    "T15n0598_001:0132a09": "梵具足天王、大神妙天、淨居天、離垢光天，",
    "T15n0598_001:0132a10": "乃至一善天、燕居無善神王，各與眷屬",
    "T15n0598_001:0132a11": "六萬，山樹神王四萬二千，力士神王，一名",
    "T15n0598_001:0132a12": "持華，三萬二千，與香音神俱；無焚龍王與",
    "T15n0598_001:0132a13": "七萬二千諸龍俱；四方金翅鳥王，及餘一切",
    "T15n0598_001:0132a14": "諸大尊神、天龍鬼神、無善神、鳳凰神王、",
    "T15n0598_001:0132a15": "山樹神王、甜柔神等，各與眷屬來詣佛所。",
    "T15n0598_001:0132a16": "稽首畢，一面住。比丘、比丘尼、清信士、清信女",
    "T15n0598_001:0132a17": "前為佛作禮，各坐一面。[0132a17] 彼時佛與若干百千",
    "T15n0598_001:0132a18": "之眾營從圍遶，佛處諸天嚴淨師子高廣之",
    "T15n0598_001:0132a19": "座，為四部眾而普說法。佛在眾中如安明山",
    "T15n0598_001:0132a20": "王現于大海，德超諸天，世無雙比；光明巍",
    "T15n0598_001:0132a21": "巍，靡所不照。如來威變，應時空中化有寶蓋，",
    "T15n0598_001:0132a22": "眾珍雜珓，遍覆四方。無數百千垂珠瓔珞，",
    "T15n0598_001:0132a23": "青黃赤白無垢寶珠，照虛空珠，光從珠出，其",
    "T15n0598_001:0132a24": "色無量不可稱計。雨諸香華，華至于膝，虛空",
    "T15n0598_001:0132a25": "之中出大雷音，雨眾名香。[0132a25] 於是賢者大目犍",
    "T15n0598_001:0132a26": "連，承佛聖旨，前問佛言：「今所感動，未曾見聞，",
    "T15n0598_001:0132a27": "此何瑞應？」[0132a27] 佛告目連：「今海龍王欲來見佛，故",
    "T15n0598_001:0132a28": "先現瑞。」[0132a28] 佛語未竟，尋時龍王與七十二億婇",
    "T15n0598_001:0132a29": "女、八十四億眷屬，皆齎香華、幢幡、寶蓋、百千",
    "T15n0598_001:0132b01": "伎樂，往詣佛所。前稽首畢，遶佛七匝，各以",
    "T15n0598_001:0132b02": "所持用散佛上，伎樂供養，與中宮眷屬俱住",
    "T15n0598_001:0132b03": "佛前，以偈讚曰：",
    "T15n0598_001:0132b04": "「慈施愍傷俗，  示現與世眼，",
    "T15n0598_001:0132b05": " 雖生於世俗，  無著如蓮華。",
    "T15n0598_001:0132b06": " 施俗之安隱，  在世照三世，",
    "T15n0598_001:0132b07": " 解法如日光，  稽首世最上。",
    "T15n0598_001:0132b08": " 十力超施戒，  自調成眷屬，",
    "T15n0598_001:0132b09": " 燒除塵勞冥，  御眾如調馬。",
    "T15n0598_001:0132b10": " 施與七大財，  恩慈加眾生，",
    "T15n0598_001:0132b11": " 為一切父母，  稽首最福田。",
    "T15n0598_001:0132b12": " 眉間相光曜，  如日白雪光，",
    "T15n0598_001:0132b13": " 梵天人在上，  無能見其頂。",
    "T15n0598_001:0132b14": " 佛面出大光，  蒙光獲安隱，",
    "T15n0598_001:0132b15": " 普照百千國，  至于無擇獄。",
    "T15n0598_001:0132b16": " 柔軟言無極，  解決眾疑結，",
    "T15n0598_001:0132b17": " 音遍天世間，  清淨無垢穢。",
    "T15n0598_001:0132b18": " 除婬怒癡冥，  照以智慧光，",
    "T15n0598_001:0132b19": " 施安令歡喜，  為示現解脫。",
    "T15n0598_001:0132b20": " 無礙達三世，  求比無等倫，",
    "T15n0598_001:0132b21": " 知人群萌行，  了善惡所趣。",
    "T15n0598_001:0132b22": " 觀察人根原，  一時咸能&#x89A9;，",
    "T15n0598_001:0132b23": " 開心令解脫，  稽首諸慧上。",
    "T15n0598_001:0132b24": " 百千億諸魔，  詣樹求佛便，",
    "T15n0598_001:0132b25": " 至德願威神，  降化伏邪心。",
    "T15n0598_001:0132b26": " 不瞋不厭惓，  導以慈哀力，",
    "T15n0598_001:0132b27": " 供養世之尊，  孰敢懈慢者。",
    "T15n0598_001:0132b28": " 觀法無所有，  譬之如虛空，",
    "T15n0598_001:0132b29": " 猶電霧泡沫，  幻化及野馬。",
    "T15n0598_001:0132c01": " 本空緣相與，  計之無吾我，",
    "T15n0598_001:0132c02": " 照示生死法，  是故莫不供。",
    "T15n0598_001:0132c03": " 所以無數劫，  勤行億那術，",
    "T15n0598_001:0132c04": " 供養億萬&#x59DF;，  不可計諸佛。",
    "T15n0598_001:0132c05": " 布施及戒忍，  精進禪智慧，",
    "T15n0598_001:0132c06": " 尊願已具足，  稽首大聖雄。」",
    "T15n0598_001:0132c07": "[0132c07] 於是海龍王說此偈讚佛已，前白佛言：「願",
    "T15n0598_001:0132c08": "欲有所問，儻肯聽者乃敢宣陳！」[0132c08] 佛言：「在汝",
    "T15n0598_001:0132c09": "所問。若有疑者，如來當為具發遣之！」[0132c09] 龍王見",
    "T15n0598_001:0132c10": "聽，喜踊問曰：「何謂菩薩除諸惡趣？何謂菩薩",
    "T15n0598_001:0132c11": "超出諸難？何謂菩薩生天上人間？何謂菩薩",
    "T15n0598_001:0132c12": "不離諸佛？何謂菩薩得值善友？何謂菩薩常",
    "T15n0598_001:0132c13": "在安隱？何謂菩薩常懷篤信？何謂菩薩多所",
    "T15n0598_001:0132c14": "悅護？何謂菩薩濟眾因緣？何謂菩薩長益善",
    "T15n0598_001:0132c15": "法？何謂菩薩喜造德本？何謂菩薩常樂於義？",
    "T15n0598_001:0132c16": "何謂菩薩不著五陰？何謂菩薩常好於法？何",
    "T15n0598_001:0132c17": "謂菩薩樂於法樂？何謂菩薩所聞無厭？何謂",
    "T15n0598_001:0132c18": "菩薩請益觀義？何謂菩薩聞能奉行？何謂菩",
    "T15n0598_001:0132c19": "薩具出家德？何謂菩薩離居順戒？何謂菩薩",
    "T15n0598_001:0132c20": "棄於重擔？何謂菩薩常處樹下？何謂菩薩樂",
    "T15n0598_001:0132c21": "處閑居？何謂菩薩而獨燕處？何謂菩薩離諸",
    "T15n0598_001:0132c22": "諛諂？何謂菩薩具出家慧？何謂菩薩入深要",
    "T15n0598_001:0132c23": "法？何謂菩薩觀法如幻？何謂菩薩不墮滅見？",
    "T15n0598_001:0132c24": "何謂菩薩不墮常見？何謂菩薩超因緣法？何",
    "T15n0598_001:0132c25": "謂菩薩離諸邪見？何謂菩薩神通自樂？何謂",
    "T15n0598_001:0132c26": "菩薩而得六通？何謂菩薩而得慧通？何謂菩",
    "T15n0598_001:0132c27": "薩漏盡神通？何謂菩薩現無蓋慈？何謂菩",
    "T15n0598_001:0132c28": "薩所見無礙？何謂菩薩曉了眾生心之所行？",
    "T15n0598_001:0132c29": "何謂菩薩行無厭足？何謂菩薩分別所受教",
    "T15n0598_001:0133a01": "化之言？何謂菩薩降伏魔怨？何謂菩薩離諸",
    "T15n0598_001:0133a02": "恐懼？何謂菩薩御退轉者？何謂菩薩得不退",
    "T15n0598_001:0133a03": "轉？何謂菩薩逮不起忍？何謂菩薩過於諸淨？",
    "T15n0598_001:0133a04": "何謂菩薩諸行清淨？何謂菩薩世尊授決？」",
    "T15n0598_001:0133a05": "[0133a05] 佛言：「善哉，善哉！海龍王！乃問如來如此之",
    "T15n0598_001:0133a06": "義。諦聽，諦聽！善思念之！」[0133a06] 龍王曰：「唯然，世尊！",
    "T15n0598_001:0133a07": "願樂欲聞！」[0133a07] 佛言：「菩薩有四事棄諸惡趣。何",
    "T15n0598_001:0133a08": "等為四？菩薩無害心於眾生，常護十德，不說",
    "T15n0598_001:0133a09": "人短亦不輕慢，自省己過不訟彼穢；是為四。",
    "T15n0598_001:0133a10": "復有四事超出諸難。何等為四？常歎三寶佛、",
    "T15n0598_001:0133a11": "法、聖眾，有樂法者而不嬈亂，不造人疑，有",
    "T15n0598_001:0133a12": "猶豫者悉開導之；是為四。復有四事生天上",
    "T15n0598_001:0133a13": "人間。何等四？不捨道心，又教他人亦不毀",
    "T15n0598_001:0133a14": "戒，心願清淨，為人說經而發大哀；是為四事。",
    "T15n0598_001:0133a15": "復有八事不離諸佛。何等八？常念諸佛，供",
    "T15n0598_001:0133a16": "養如來，嗟歎世尊，作佛像形，勸化眾生使",
    "T15n0598_001:0133a17": "見如來，其所向方聞佛之名，願生彼國志不",
    "T15n0598_001:0133a18": "怯弱，常樂微妙佛之正慧；是為八事。復有",
    "T15n0598_001:0133a19": "四事得值善友。何謂四？不慢無諂，常加恭",
    "T15n0598_001:0133a20": "敬，柔和順言而不自大，常受言教；是為四。",
    "T15n0598_001:0133a21": "復有三事常在隱處。何等三？不剛不[革*卬]而",
    "T15n0598_001:0133a22": "不諛諂，除諸貪嫉，見人得供代其歡喜；是",
    "T15n0598_001:0133a23": "為三。復有五事常懷篤信。何等五？曉樂脫",
    "T15n0598_001:0133a24": "力，積功德力，入報應力，遵道心力，將御",
    "T15n0598_001:0133a25": "法力；是為五。復有二事多所悅護。何等二？",
    "T15n0598_001:0133a26": "不捨歡喜，不在瞋恨；是為二。復有二十事",
    "T15n0598_001:0133a27": "護眾因緣。何等二十？常信佛教，不著他緣，",
    "T15n0598_001:0133a28": "所作自護，他作他受，法法相應，法法相照，",
    "T15n0598_001:0133a29": "善惡報應，無亂不順，心無想念，無我無",
    "T15n0598_001:0133b01": "人，都無所有，亦無往來，無所歸趣，除因緣",
    "T15n0598_001:0133b02": "報，由罪福安危，將護諸緣，諸佛、世尊皆",
    "T15n0598_001:0133b03": "由清淨而成道德，除眾惡事，以故吾等修行",
    "T15n0598_001:0133b04": "善本；是為二十。復有二事長益善法。何等",
    "T15n0598_001:0133b05": "二？知於三品，行無放逸；是為二。復有二事。",
    "T15n0598_001:0133b06": "何等二？喜造德本，亦不想報；是為二。復有",
    "T15n0598_001:0133b07": "五事常樂於義。何等五？不著色、聲、香、味、識；",
    "T15n0598_001:0133b08": "是為五。復有五事常好於法。何等為五？不",
    "T15n0598_001:0133b09": "貪色、痛，志得智、慧，擁護一切；是為五。復有",
    "T15n0598_001:0133b10": "六事常樂於法。何等六？樂於五根，不樂五欲；",
    "T15n0598_001:0133b11": "常樂法會，不樂世談；樂講說經，不樂衣食；常",
    "T15n0598_001:0133b12": "樂觀法，不樂不淨；樂遵修法，不樂文字；樂於",
    "T15n0598_001:0133b13": "佛法，不樂聲聞、緣覺法；是為六。復有八事樂",
    "T15n0598_001:0133b14": "於法樂。何等八？樂講佛道，不樂卑賤；樂度無",
    "T15n0598_001:0133b15": "極，不樂聲聞、緣覺道；樂讚四恩，不樂非法；樂",
    "T15n0598_001:0133b16": "大慈哀，不樂世事；樂說大道，不樂終始；樂講",
    "T15n0598_001:0133b17": "深法緣起之本，不樂常、無常、我、人、壽命；樂空、",
    "T15n0598_001:0133b18": "無想、無願真諦之法，不樂調戲，離放逸想；",
    "T15n0598_001:0133b19": "樂嚴佛國，不樂觀滅；是為八。",
    "T15n0598_001:0133b20": "[0133b20] 「復有五事所聞無厭。何等五？博聞智慧，利於",
    "T15n0598_001:0133b21": "明達，聞無厭足；普聽不懈，決諸狐疑，聞無厭",
    "T15n0598_001:0133b22": "足；因聞覺了塵勞恚恨，故無厭足；因聞斷欲",
    "T15n0598_001:0133b23": "而除一切眾生垢著，故無厭足；因聞勇猛決",
    "T15n0598_001:0133b24": "一切疑，故無厭足；是為五。復有二事觀義求",
    "T15n0598_001:0133b25": "聞不惓。何等二？興於賢聖正見之行，得無",
    "T15n0598_001:0133b26": "礙辯總持之要；是為二。復有十事聞能奉行。",
    "T15n0598_001:0133b27": "何等十？利知厭足，在於閑居；身口心寂，進止",
    "T15n0598_001:0133b28": "安詳；所聞觀淨；獨處少事，不樂眾&#x9599;；初夜",
    "T15n0598_001:0133b29": "後夜常觀精進；敬重善友；志懷羞恥；常以",
    "T15n0598_001:0133c01": "大哀護於一切；等賢聖禪；至德具足，以惠",
    "T15n0598_001:0133c02": "救護天上世間；是為十。復有五事具出家德。",
    "T15n0598_001:0133c03": "何等五？所作已成，不復忘失；滅除塵結；其",
    "T15n0598_001:0133c04": "心當捨一切諸著；諸佛、世尊不訟其短；已",
    "T15n0598_001:0133c05": "得解脫，見諸縛者為說脫法；是為五。復有",
    "T15n0598_001:0133c06": "五出家順戒。何等五？救順禁法救濟毀戒，",
    "T15n0598_001:0133c07": "順諸所聞救濟&#x5C20;聞，順所定意救濟亂心，",
    "T15n0598_001:0133c08": "順所智慧救濟惡智，順所度知立於眾人",
    "T15n0598_001:0133c09": "安隱無為；是為五。復有五棄。何等五？棄",
    "T15n0598_001:0133c10": "於重擔而除五陰，斷恩愛結及諸所習，常以",
    "T15n0598_001:0133c11": "寂定捨於寂滅，入于道德奉行八道，入於聖",
    "T15n0598_001:0133c12": "諦立一切人於正諦法；是為五。復有四法常",
    "T15n0598_001:0133c13": "處樹下。何等四？不惜身命，奉行一切諸德",
    "T15n0598_001:0133c14": "善法，發神通慧，行寂然事天人欣悅；是為",
    "T15n0598_001:0133c15": "四。復有四事樂處閑居。何等四？發大哀以",
    "T15n0598_001:0133c16": "處閑居，諸佛所歎；欲救眾生，無偏邪行；坐成",
    "T15n0598_001:0133c17": "佛時，莊嚴自由，不為塵勞；學餘菩薩究竟之",
    "T15n0598_001:0133c18": "行，積閑居德，入於郡國、縣邑、聚落為眾說法；",
    "T15n0598_001:0133c19": "是為四。復有三事而習燕坐，最尊無上功",
    "T15n0598_001:0133c20": "德微妙為賢聖行。何等三？不習憎愛亦無所",
    "T15n0598_001:0133c21": "慕；自在離欲，心無縛著；行步自由，等心一切，",
    "T15n0598_001:0133c22": "疾得定意；是為三。復有三事離諸諛諂：其",
    "T15n0598_001:0133c23": "心質直而無恚恨，已住於行，眾結便斷；是",
    "T15n0598_001:0133c24": "為三。復有八事具出家德。何等八？賢聖知",
    "T15n0598_001:0133c25": "足在於獨處，得知限節，逮諸博聞，棄恨忍",
    "T15n0598_001:0133c26": "辱，不捨道心，行四意止，專精定意而應智",
    "T15n0598_001:0133c27": "慧，一切所興以行為要；是為八。復有十事",
    "T15n0598_001:0133c28": "入深要法。何等十？見身自然諸法自然，身入",
    "T15n0598_001:0133c29": "於淨一切法淨，見已無吾諸法無我，自觀身",
    "T15n0598_001:0134a01": "空不疑諸法空，己身無聲諸法如響，察身寂",
    "T15n0598_001:0134a02": "寞諸法靜默，我者審諦觀諸法諦，我志深",
    "T15n0598_001:0134a03": "妙見諸法奧，己身無聞諸法如聾，吾無所受",
    "T15n0598_001:0134a04": "見一切法無可取者；是為十。復有十事：諸",
    "T15n0598_001:0134a05": "法如幻，興誑詐相；諸法如夢，所見無實；諸法",
    "T15n0598_001:0134a06": "如野馬，起顛倒想，見不諦故；諸法如影，所作",
    "T15n0598_001:0134a07": "因緣無以為樂；諸法如水月，捉不可得，其相",
    "T15n0598_001:0134a08": "離行；諸法如響，本末悉空；諸法如電，晃現",
    "T15n0598_001:0134a09": "隨滅；諸法如畫，離婬怒癡；諸法本淨，不為客",
    "T15n0598_001:0134a10": "垢之所沾污；諸法如虛空，適起尋滅，無有處",
    "T15n0598_001:0134a11": "所；是為十。復有二事不墮滅見。何等為二？",
    "T15n0598_001:0134a12": "隨時之慧入於罪福，了別諸佛聖智之明；是",
    "T15n0598_001:0134a13": "為二。復有二事不墮常見。何等為二？一切",
    "T15n0598_001:0134a14": "說無常慧，適起便滅意無永存；是為二。復",
    "T15n0598_001:0134a15": "有四事超因緣法。何等為四？無黠之習入生",
    "T15n0598_001:0134a16": "死習，無黠已滅生死便除，不墮滅見，不住",
    "T15n0598_001:0134a17": "常觀；是為四。復有四事離諸邪見。何等四？",
    "T15n0598_001:0134a18": "曉空慧不見彼我，解無相不見壽命，了無願",
    "T15n0598_001:0134a19": "不見三處，分別緣起離常無常；是為四。復",
    "T15n0598_001:0134a20": "有六事以諸神通而自娛樂。何等六？不以惡",
    "T15n0598_001:0134a21": "眼視於眾生，得天眼淨；聞惡聲音則能忍辱，",
    "T15n0598_001:0134a22": "逮天耳淨；其心不亂，&#x89A9;他心淨；殖眾德本",
    "T15n0598_001:0134a23": "則識過事；如口所語身行亦爾，獲神足淨；修",
    "T15n0598_001:0134a24": "行諸敬，不欺法師，盡諸漏淨；是為六。復有",
    "T15n0598_001:0134a25": "六事得六通。何等六？以然燈故，得天眼",
    "T15n0598_001:0134a26": "淨；施諸音樂，得天耳淨；施無悕望，了眾",
    "T15n0598_001:0134a27": "生心；殖眾德本，知過去事；&#x5374;諸陰蓋，決",
    "T15n0598_001:0134a28": "眾狐疑，逮神足淨；以法布施，盡諸漏淨；是為",
    "T15n0598_001:0134a29": "六。復有六事而得通慧。何等六？適見如來，",
    "T15n0598_001:0134b01": "得天眼淨；合會說法，得天耳淨；制伏其心，",
    "T15n0598_001:0134b02": "見眾生意；常習六念，得識宿命；棄諸貪濁，逮",
    "T15n0598_001:0134b03": "成神足，輕舉能飛；遵修諸法，得盡諸漏；是",
    "T15n0598_001:0134b04": "為六。」",
    "T15n0598_001:0134b05": "[0134b05] 佛復告龍王：「以有神通而自娛樂：聲聞、緣",
    "T15n0598_001:0134b06": "覺及外道、神仙、天、龍、鬼、神、無善神、鳳凰神",
    "T15n0598_001:0134b07": "王、山神王、甜柔神、人與非人，所有天眼，計",
    "T15n0598_001:0134b08": "菩薩眼，最上無極清淨明徹，除如來眼，菩薩",
    "T15n0598_001:0134b09": "之眼無所不見，天人光色諸法之本，無所罣",
    "T15n0598_001:0134b10": "礙。又聲聞、緣覺及天、龍、神、人與非人，計菩",
    "T15n0598_001:0134b11": "薩耳，最上無極清淨明徹，除如來耳，菩",
    "T15n0598_001:0134b12": "薩之耳無所不聞，天、人音聲諸法之講，無所",
    "T15n0598_001:0134b13": "罣礙。聞諸音聲知三達事，皆了一切眾生之",
    "T15n0598_001:0134b14": "心，所行造念因緣報應往來之想，淨不淨，著",
    "T15n0598_001:0134b15": "不著，若干種心：若逆心，若順心、縛心、解心、",
    "T15n0598_001:0134b16": "依心、不依心、惑心、定心、有處心、無處心，若",
    "T15n0598_001:0134b17": "興衰心，已曉了之，悉見人根如應說法，以",
    "T15n0598_001:0134b18": "識宿命知彼我本，終始所起無所不達。至誠",
    "T15n0598_001:0134b19": "不虛，神足無猗，無所不現，是為菩薩五神",
    "T15n0598_001:0134b20": "通。又心自在所作具足，是為娛樂。示現佛",
    "T15n0598_001:0134b21": "身而般泥洹，不永滅度。何謂菩薩漏盡神通？",
    "T15n0598_001:0134b22": "菩薩超越聲聞、緣覺，所得解脫猗於佛慧，曉",
    "T15n0598_001:0134b23": "了眾生一切本淨，不盡諸漏而不取證，為一",
    "T15n0598_001:0134b24": "切人讚諸漏盡。是為六神通。復有四事見無",
    "T15n0598_001:0134b25": "蓋慧。何等四？遵修慧德，致此五通；行大慈",
    "T15n0598_001:0134b26": "大哀，知四解行；奉善權慧，逮四無礙；定意",
    "T15n0598_001:0134b27": "正受空、無相、無願，致三十七道品之法；是為",
    "T15n0598_001:0134b28": "四。」[0134b28] 佛復告龍王：「何謂所見無蓋？諸有塵勞",
    "T15n0598_001:0134b29": "除一切垢；所有罣礙現生死本，導御泥洹；現",
    "T15n0598_001:0134c01": "聲聞、緣覺乘，化至道場；隨勸習俗，示人行寂。",
    "T15n0598_001:0134c02": "是謂無蓋。復有無蓋：現一切數至無所",
    "T15n0598_001:0134c03": "有，現滅諸數逮無所著，雖在有數諸行之",
    "T15n0598_001:0134c04": "事，於無數法無所罣礙，彼無陰蓋得至無為，",
    "T15n0598_001:0134c05": "於有為法亦無罣礙，是謂菩薩現無礙慧。復",
    "T15n0598_001:0134c06": "有四事曉了眾生心之所行：隨習俗慧，正受",
    "T15n0598_001:0134c07": "明了識意所為，善權方便，於諸法自在；是",
    "T15n0598_001:0134c08": "為四。復有五事行無厭足。何等為五？已",
    "T15n0598_001:0134c09": "獲大安令眾生安，大哀堅強，視一切人如",
    "T15n0598_001:0134c10": "己骨髓，隨人所行而示現行，立於極上奇",
    "T15n0598_001:0134c11": "特之德；是為五。復有六事分別所受教化",
    "T15n0598_001:0134c12": "之言。何等六？逮得總持，心立寂然，入審諦",
    "T15n0598_001:0134c13": "淨，心入諸慧，辯才無著無止，方便之慧次第",
    "T15n0598_001:0134c14": "解脫；是為六。復有八事降伏魔怨。何等八？",
    "T15n0598_001:0134c15": "曉了五陰，譬若如幻，離貪見塵而行空事；",
    "T15n0598_001:0134c16": "知一切法皆無所生，隨其所生如開導之；不",
    "T15n0598_001:0134c17": "捨道意，堅強精進；不捨佛道，不畏三界；離於",
    "T15n0598_001:0134c18": "所有，觀於人物；求審諦慧，觀無常相；積德不",
    "T15n0598_001:0134c19": "厭；合集智慧，不樂聲聞、緣覺之智；是為八。",
    "T15n0598_001:0134c20": "復有十事離諸恐懼，行菩薩事。何等十？行於",
    "T15n0598_001:0134c21": "布施，以莊嚴想；立于禁戒，斷諸惡趣；遊於忍",
    "T15n0598_001:0134c22": "辱，諸根不亂；堅強精進，種善不惓；修行禪定，",
    "T15n0598_001:0134c23": "其心不荒；成于智慧而離塵勞；善權方便",
    "T15n0598_001:0134c24": "曉了無邊聖智之願，得分別事；解知法義，辯",
    "T15n0598_001:0134c25": "才隨順；逮得總持，決除眾生諸所狐疑；得住",
    "T15n0598_001:0134c26": "佛住，護一切法；是為十。復有八事御退轉",
    "T15n0598_001:0134c27": "者。何等八？言行相應；自省己過，不說彼闕；",
    "T15n0598_001:0134c28": "寧失身命不造輕重；獲利不喜，無利不慼；心",
    "T15n0598_001:0134c29": "不懷害，誘導一切興眾祐意；等敷禁戒，不捨",
    "T15n0598_001:0135a01": "師法；安悅眾人，不自求安；一切所愛施而不",
    "T15n0598_001:0135a02": "悔；是為八。復有五事得不退轉於無上正真",
    "T15n0598_001:0135a03": "道。何等五？善權方便成諸度無疑；入深妙",
    "T15n0598_001:0135a04": "法，了審諦義；神通無礙，見眾生根分別諸慧；",
    "T15n0598_001:0135a05": "行無所著，行不可盡；遊於緣起，不盡一切諸",
    "T15n0598_001:0135a06": "漏之證；是為五。復有三事逮不起忍。何等",
    "T15n0598_001:0135a07": "三？察人清淨而無吾我，法淨寂寞，慧淨無",
    "T15n0598_001:0135a08": "著；是為三。復有三事過諸清淨：過去清淨",
    "T15n0598_001:0135a09": "諸法常盡，當來清淨法無所起，今現清淨",
    "T15n0598_001:0135a10": "法無所住；是為三。復有三事：身行清淨功",
    "T15n0598_001:0135a11": "德熾盛，口言清淨智慧巍巍，意念清淨定而",
    "T15n0598_001:0135a12": "不轉；是為三。復有四事為佛世尊所見授",
    "T15n0598_001:0135a13": "決。何等四？情性和順，奉遵于法；具足諸行，",
    "T15n0598_001:0135a14": "觀清白行；逮得慧力，解一切心；了諸法本",
    "T15n0598_001:0135a15": "淨，不起不滅，所由不亂。」[0135a15] 佛告龍王：「是為四法",
    "T15n0598_001:0135a16": "菩薩所行，為佛、世尊所見授決。」",
    "T15n0598_001:0135a17": "分別品第二",
    "T15n0598_001:0135a18": "[0135a18] 佛說是已，十二億百千諸天、龍、神、香音神、人",
    "T15n0598_001:0135a19": "與非人，皆發無上正真道意；七萬二千菩薩",
    "T15n0598_001:0135a20": "得不起法忍；百四十萬眾得法眼淨，遠塵離",
    "T15n0598_001:0135a21": "垢；八千比丘漏盡意解；五千天子得離愛欲。",
    "T15n0598_001:0135a22": "三千大千世界六返震動，其大光明普照世",
    "T15n0598_001:0135a23": "界，空中自然而雨天華。諸天在上鼓百千伎",
    "T15n0598_001:0135a24": "樂，共歎頌曰：「今者如來所說經法，為再轉",
    "T15n0598_001:0135a25": "法輪；在波羅奈所轉法輪，今說斯經復加增",
    "T15n0598_001:0135a26": "倍。所以者何？於此經者，為無央數不可計",
    "T15n0598_001:0135a27": "人開導利義。若人聞此，德本不忘，何況受",
    "T15n0598_001:0135a28": "持能奉行者！善得人身，快見如來，諦聞此法。",
    "T15n0598_001:0135a29": "聞此法已，便發無上正真道者，閉塞惡趣，開",
    "T15n0598_001:0135b01": "天人&#x8FF9;。當觀此比，如獲滅度！」[0135b01] 於是世尊讚",
    "T15n0598_001:0135b02": "諸天子曰：「善哉，善哉！快說此言！聞斯經法歡",
    "T15n0598_001:0135b03": "喜信者，佛所建立，開化大乘，是等之類逮如",
    "T15n0598_001:0135b04": "來慧，不退轉印而以印之，終不餘趣，順至佛",
    "T15n0598_001:0135b05": "道，超諸苦難。」[0135b05] 於是龍王聞說斯經，欣然喜踊，",
    "T15n0598_001:0135b06": "善心生焉。有摩尼珠，名曰立海清淨寶嚴普",
    "T15n0598_001:0135b07": "明，價直三千大千世界，以奉世尊。其珠之光",
    "T15n0598_001:0135b08": "覆蔽日月之明，一切眾會得未曾有，禮佛而",
    "T15n0598_001:0135b09": "住，同音而歎：「佛興難值既興於世，乃現若茲",
    "T15n0598_001:0135b10": "未曾有法！」[0135b10] 時海龍王獻寶珠已，而白佛言：",
    "T15n0598_001:0135b11": "「以是德本逮得無礙佛身光明，令其光明普",
    "T15n0598_001:0135b12": "照十方諸佛國土。若人蒙光，除諸塵勞。如今",
    "T15n0598_001:0135b13": "如來眉間光明，令我如是蠲&#x5374;眾冥，逮平等",
    "T15n0598_001:0135b14": "覺，其入邪者令立正道。」",
    "T15n0598_001:0135b15": "六度品第三",
    "T15n0598_001:0135b16": "[0135b16] 海龍王白佛：「何謂菩薩蠲&#x5374;眾冥？」[0135b16] 佛語龍",
    "T15n0598_001:0135b17": "王：「菩薩智慧殊異，手執慧燈，分明智慧，",
    "T15n0598_001:0135b18": "智慧最勝。持智慧劍，有所興造，皆以智慧建",
    "T15n0598_001:0135b19": "立智慧，而以布施、持戒、忍辱、精進、禪思、智慧",
    "T15n0598_001:0135b20": "建立智慧。修行於戒、忍辱、精進、一心，普觀",
    "T15n0598_001:0135b21": "諸法，建立智慧，開化眾生。菩薩何謂建立智",
    "T15n0598_001:0135b22": "慧而行布施？等於布施。布施已等，等於吾我；",
    "T15n0598_001:0135b23": "吾我已等，便等於人；已等於人，諸法得等；諸",
    "T15n0598_001:0135b24": "法已等，得諸佛等。雖有所施，不捨是等。既所",
    "T15n0598_001:0135b25": "施者，不隨塵勞，而以施時捨一切塵，亦復",
    "T15n0598_001:0135b26": "如是。捨一切生則一切施。離諸住見，棄諸所",
    "T15n0598_001:0135b27": "有，是為菩薩建立智慧而以施彼。[0135b27] 「何謂菩薩",
    "T15n0598_001:0135b28": "建立智慧而奉禁戒？見身意寂，斯護禁戒。不",
    "T15n0598_001:0135b29": "倚身口意，不倚今世後世，亦無內外，不倚",
    "T15n0598_001:0135c01": "陰蓋四大諸入，不倚覺意，不倚滅度，於一",
    "T15n0598_001:0135c02": "切法亦無所倚，則為護戒。不以戒戲，亦不",
    "T15n0598_001:0135c03": "放逸，是為菩薩建立慧戒。[0135c03] 「彼行忍辱亦不得",
    "T15n0598_001:0135c04": "我，亦不得人，亦不得我人；不住吾所，不住",
    "T15n0598_001:0135c05": "我所我，淨人淨，我淨人淨；見一切法淨，是為",
    "T15n0598_001:0135c06": "行忍。彼雖行忍於法無作，於法不起不滅。",
    "T15n0598_001:0135c07": "彼雖行忍，於諸法無寂不寂。彼雖行忍，見",
    "T15n0598_001:0135c08": "人空寂而無吾我，亦不恐怖。彼雖行忍，亦",
    "T15n0598_001:0135c09": "不得身口意。彼雖壞身段節解之，自觀其身",
    "T15n0598_001:0135c10": "如草木牆壁，則為忍辱。彼聞惡言、罵言、自",
    "T15n0598_001:0135c11": "在言、不可取言、清淨言，無處所曉了所言，",
    "T15n0598_001:0135c12": "則為忍辱。彼雖亂心，心無所結。本無之心各",
    "T15n0598_001:0135c13": "各無實，須臾滅盡，以觀如此則為忍辱。是為",
    "T15n0598_001:0135c14": "菩薩建立慧忍。[0135c14] 「彼修精進，長諸善法，觀其",
    "T15n0598_001:0135c15": "法界不增不減，等御法界，察一切法，不見諸",
    "T15n0598_001:0135c16": "法，立成就者，觀猗世者，由從不實顛倒而",
    "T15n0598_001:0135c17": "興。彼以清淨智慧之明，觀一切法不隨諸法，",
    "T15n0598_001:0135c18": "不捨諸法，不&#x89A9;諸法之所積聚，不見去來，何",
    "T15n0598_001:0135c19": "所從來，何所從去。曉了諸法，遵法如是，分別",
    "T15n0598_001:0135c20": "苦諦顛倒之事，為人說法修行精進。彼諸眾",
    "T15n0598_001:0135c21": "生無實無諦，若人無得，一切諸法亦不可得。",
    "T15n0598_001:0135c22": "所以者何？人不離法，法不離人。如人自然，吾",
    "T15n0598_001:0135c23": "我自然；吾我自然，諸法自然；諸法自然，佛法",
    "T15n0598_001:0135c24": "自然。其以如是求諸佛法，如自然者解自然",
    "T15n0598_001:0135c25": "已，便逮佛法。其有求者，若已求者，甫當求",
    "T15n0598_001:0135c26": "者，彼求此已求無所得，是為菩薩建立智慧",
    "T15n0598_001:0135c27": "精進之行。[0135c27] 「彼於禪定而以正受，不壞平等，亦",
    "T15n0598_001:0135c28": "不成就。彼於禪定而以正受，諸法無思，亦無",
    "T15n0598_001:0135c29": "所捨，亦不合會。於諸境界行無著禪，立諸",
    "T15n0598_001:0136a01": "禪法，於諸法等亦無錯亂，非身非心，思惟",
    "T15n0598_001:0136a02": "禪定志性，無所應行，不以禪行。等於本無，",
    "T15n0598_001:0136a03": "而以正受，於本淨法而致平等，等一切人",
    "T15n0598_001:0136a04": "則致平等。諸法本淨，等無有色，不以三昧，",
    "T15n0598_001:0136a05": "所行如應。心而不住內，亦不起遊外，識",
    "T15n0598_001:0136a06": "無所住，度於一切墮顛倒者，超外五通、聲聞、",
    "T15n0598_001:0136a07": "緣覺禪定正受。彼以禪定出智慧上，除塵勞",
    "T15n0598_001:0136a08": "見；彼以禪定志願于道，開化眾生。是則如來",
    "T15n0598_001:0136a09": "常一禪定至于滅度，是為菩薩建立慧定。[0136a09] 「彼",
    "T15n0598_001:0136a10": "觀諸法以慧眼察，亦非肉眼，亦不天眼，觀",
    "T15n0598_001:0136a11": "諸法已，見諸法寂，觀諸法默。諸法寂寞，無",
    "T15n0598_001:0136a12": "行無處；諸法澹然，無所成就。普觀諸法皆",
    "T15n0598_001:0136a13": "已如是。如是觀者，是為法觀。法觀如是，不",
    "T15n0598_001:0136a14": "見諸法之所歸趣。其有見法而不觀者，不以",
    "T15n0598_001:0136a15": "見法而成觀也。無求無曉，不知不見，是為",
    "T15n0598_001:0136a16": "見法。無我、無人、無壽、無命是為見法。假使",
    "T15n0598_001:0136a17": "菩薩觀法如此，見人顛倒益於眾生，而發",
    "T15n0598_001:0136a18": "大哀，法淨如是，眾人猗著。於是菩薩發弘大",
    "T15n0598_001:0136a19": "志，欲度群萌。是群萌者，常無萌類，是為菩",
    "T15n0598_001:0136a20": "薩建立慧法。」",
    "T15n0598_001:0136a21": "無盡藏品第四",
    "T15n0598_001:0136a22": "[0136a22] 佛告龍王：「何謂菩薩建立智慧，為人說法，不",
    "T15n0598_001:0136a23": "見有人？人者無我，無人非身，人者寂寞，人",
    "T15n0598_001:0136a24": "無所有，人者本淨，人者音聲，人者名耳，人",
    "T15n0598_001:0136a25": "空、無相、無願，人非有數，人而審諦，人無",
    "T15n0598_001:0136a26": "所生，人不有起。為人說法，講人清淨，不懷",
    "T15n0598_001:0136a27": "吾我，無壽無命，不滅自然，不滅所有，隨人",
    "T15n0598_001:0136a28": "本行而為說法。何況眾生本淨自然，無我自",
    "T15n0598_001:0136a29": "然，無形自然，則人自然。設人自然，以此自",
    "T15n0598_001:0136b01": "然諸法自然；設諸法自然，一切佛法亦復",
    "T15n0598_001:0136b02": "自然。是謂一切諸法悉為佛法。一切諸法但",
    "T15n0598_001:0136b03": "假名耳，因號有名，設說諸法則講非法。所",
    "T15n0598_001:0136b04": "以者何？如法所言，非法亦然；如呼法音，則",
    "T15n0598_001:0136b05": "非法音。所以者何？諸法法界及與本淨不可",
    "T15n0598_001:0136b06": "言說，亦無所得。法界本淨，亦無所持。一切",
    "T15n0598_001:0136b07": "法界諸法本淨，壞一切法何所成就？是為諸",
    "T15n0598_001:0136b08": "佛法、為說經法。以是因緣寂寞如是，不有",
    "T15n0598_001:0136b09": "諸佛法聲之化識也！佛法無教而不可處有",
    "T15n0598_001:0136b10": "為、無為。所以者何？不離有為、無為而以解脫。",
    "T15n0598_001:0136b11": "寧有異法，可計數乎？」[0136b11] 龍王答曰：「不也。世尊！",
    "T15n0598_001:0136b12": "諸法無數，如來無數。」[0136b12] 佛言：「如是，如是！如仁",
    "T15n0598_001:0136b13": "所言，諸法無數，如來無數，則無有二。於龍王",
    "T15n0598_001:0136b14": "意云何，無數之言有處所乎？」[0136b14] 答曰：「不也。世",
    "T15n0598_001:0136b15": "尊！」[0136b15] 佛言：「何以故？當知當作斯觀，佛法無",
    "T15n0598_001:0136b16": "處無言。如佛法無言無處，一切諸法無處",
    "T15n0598_001:0136b17": "無言亦復如是！龍王觀視如來大哀巍巍，若",
    "T15n0598_001:0136b18": "茲開化眾生，令立堅固。又一切法無處無教，",
    "T15n0598_001:0136b19": "說因緣教：是法有漏，是法無漏，是有世，是",
    "T15n0598_001:0136b20": "度世事，有著無著，有數無數，有為無為，塵勞",
    "T15n0598_001:0136b21": "瞋恨，習是捨是，凡法、聖法、學法、不學法，聲",
    "T15n0598_001:0136b22": "聞法、緣覺法、菩薩法、佛法。」[0136b22] 佛言：「龍王！如來",
    "T15n0598_001:0136b23": "如是為人說法，講其處所，亦不見法，無諸法",
    "T15n0598_001:0136b24": "想。譬如有人虛空無色無見，欲以諸色畫於",
    "T15n0598_001:0136b25": "虛空，而作天像及諸人像、象馬、步乘，彼人畫",
    "T15n0598_001:0136b26": "是，寧難不乎？」[0136b26] 答曰：「甚難，甚難！至未曾有。天",
    "T15n0598_001:0136b27": "中之天！」[0136b27] 佛言：「龍王！如來所為甚難，於彼諸",
    "T15n0598_001:0136b28": "法無色無取而不可見，亦無文字，亦無所得，",
    "T15n0598_001:0136b29": "而為一切講說言教，示現文字，設以方便此",
    "T15n0598_001:0136c01": "乃甚難。其有信入如是像法，是等諸人多",
    "T15n0598_001:0136c02": "所成辦。若有受此深妙義者，不為諸魔之所",
    "T15n0598_001:0136c03": "得便。憶念我過世，龍王！更見供事無央數",
    "T15n0598_001:0136c04": "佛，恒輒捨家，淨修梵行。彼如來等未曾為吾",
    "T15n0598_001:0136c05": "說深妙法，應病如講布施、持戒學道之法，聽",
    "T15n0598_001:0136c06": "聞忍辱仁和之教，燕居靜處止足功德。所",
    "T15n0598_001:0136c07": "以者何？行德未了。了行德已，從大殊曜，",
    "T15n0598_001:0136c08": "如來即得聞斯深妙之法，應時逮成柔順法",
    "T15n0598_001:0136c09": "忍。以是之故，當知此義，當作是觀，聞是深",
    "T15n0598_001:0136c10": "法功德具足。從過去正覺受此深經，無想",
    "T15n0598_001:0136c11": "無名眾穢因緣，無我、無人、無壽、無命，信樂受",
    "T15n0598_001:0136c12": "持諷誦，為他人說，其福甚多。若有菩薩愍傷一",
    "T15n0598_001:0136c13": "切，欲令安隱，使三千大千世界一一眾生皆",
    "T15n0598_001:0136c14": "得所安，諸天人民合集此德，施與一人，於",
    "T15n0598_001:0136c15": "龍王意云何，菩薩寧為眾生加無極安不乎？」",
    "T15n0598_001:0136c16": "[0136c16] 答曰：「甚多，甚多！天中天！」[0136c16] 佛言：「其有菩薩施",
    "T15n0598_001:0136c17": "諸眾生若干安隱，若為人說一句無常、苦、空、",
    "T15n0598_001:0136c18": "非身之義，空、無相、無願，無我、無人、無壽、無",
    "T15n0598_001:0136c19": "命、不生不起之事，則是施安福難稱量。所以",
    "T15n0598_001:0136c20": "者何？有為之安眾生皆更，無為之安未曾",
    "T15n0598_001:0136c21": "歷也。彼其以此深妙之法而暢音聲，於無為",
    "T15n0598_001:0136c22": "安以為服食。是故菩薩欲自立義具世人願，",
    "T15n0598_001:0136c23": "當學深妙之法。若有菩薩所在會坐，捨深妙",
    "T15n0598_001:0136c24": "法，說雜句飾，則為斷絕正法之化。所以者何？",
    "T15n0598_001:0136c25": "是深妙法布閻浮利而不沒盡，人所聽受，樂",
    "T15n0598_001:0136c26": "於法者，不足言耳，非人最多。假使法師藏深",
    "T15n0598_001:0136c27": "妙法，讀雜句者不樂深法，天則不歡悅：『是",
    "T15n0598_001:0136c28": "族姓子！隨世所樂而說俗事。嗚呼痛哉！此",
    "T15n0598_001:0136c29": "眾會中無說法者。』心懷悁慼，而退捨去。」[0136c29] 時",
    "T15n0598_001:0137a01": "海龍王白世尊曰：「布施、持戒學道之法是俗",
    "T15n0598_001:0137a02": "事耶？棄家出學、淨修梵行非佛法耶？」[0137a02] 世尊答",
    "T15n0598_001:0137a03": "曰：「諸佛興已，起無起法，於三界行有所救",
    "T15n0598_001:0137a04": "護，皆是俗事，非是佛語。彼則何謂？四禪、四",
    "T15n0598_001:0137a05": "等心、四無色定、五通、十善之行，布施、持戒、",
    "T15n0598_001:0137a06": "忍辱、精進、一心、智慧、書疏校計、經卷體醫、",
    "T15n0598_001:0137a07": "方藥巧工技術、身想衣食財物、所愛禪",
    "T15n0598_001:0137a08": "定，在三界行皆是俗事，非為佛言。」[0137a08] 佛告龍",
    "T15n0598_001:0137a09": "王：「佛興於世間，未曾所聞非常之苦、非我",
    "T15n0598_001:0137a10": "之寂。除於苦義，斷乎習義，證於盡義，",
    "T15n0598_001:0137a11": "遵修道義，入乎空義，度於無想，導御無願，",
    "T15n0598_001:0137a12": "於諸眾行不生不起，義意止、意斷、根、力、神足、",
    "T15n0598_001:0137a13": "覺意觀、八寂路，求真諦本淨，如無所起陰",
    "T15n0598_001:0137a14": "種諸入，為空寂義。所由諸義，不壞諸法，不",
    "T15n0598_001:0137a15": "壞非法，解一切法不生不長，皆無所起。不",
    "T15n0598_001:0137a16": "計有常無常，由因緣起得無所生，還於本",
    "T15n0598_001:0137a17": "淨而離色欲，現無數法入於道法，在於道法，",
    "T15n0598_001:0137a18": "無想不想，無應不應，捨於一切念、淨不淨想，",
    "T15n0598_001:0137a19": "無舉無下，陰幽冥門自然如空，得平等行。",
    "T15n0598_001:0137a20": "於想等想、無想，於想離想，均於一想離",
    "T15n0598_001:0137a21": "一切想，無所觀見，寂然諸所見，現諸顛倒一",
    "T15n0598_001:0137a22": "切平等。謂得果跡皆音聲耳，彼無所得，亦無",
    "T15n0598_001:0137a23": "不得，不受不捨。」[0137a23] 佛語龍王：「是所先說諸法之",
    "T15n0598_001:0137a24": "御，所得不可稱說！至於聲聞，獲聲聞乘；至",
    "T15n0598_001:0137a25": "於緣覺，獲緣覺乘。菩薩逮得不起法忍，成於",
    "T15n0598_001:0137a26": "如來無上正真道，為最正覺。斯謂佛言。是所",
    "T15n0598_001:0137a27": "言者，隨習俗教，皆是佛法教於真諦。佛道無",
    "T15n0598_001:0137a28": "文，佛言無言；佛教無跡，佛教無想；佛教無歎，",
    "T15n0598_001:0137a29": "佛教無化；佛教無正，佛教無名，佛教無思，",
    "T15n0598_001:0137b01": "佛無心意識，亦無所念，是謂佛教，而不",
    "T15n0598_001:0137b02": "可說，亦無言教，不可指現。」[0137b02] 佛語龍王：「如是",
    "T15n0598_001:0137b03": "比教乃為佛言。如來不以文義說法，無文字",
    "T15n0598_001:0137b04": "教而為說法，是故無文則為佛教。佛所說法",
    "T15n0598_001:0137b05": "不有所逮，滅一切得佛所說法，是故無得",
    "T15n0598_001:0137b06": "為佛所言。佛所說經曾無言教，寂滅言教，",
    "T15n0598_001:0137b07": "以故言曰無教佛言。說法無取，法無猗法、",
    "T15n0598_001:0137b08": "無放逸法、不想法、無起法、無壞法、無究竟",
    "T15n0598_001:0137b09": "法、無所得法、無所志法、無所念法、無所行",
    "T15n0598_001:0137b10": "法、無分別法、無有想法、無所至法、無所推",
    "T15n0598_001:0137b11": "法。」[0137b11] 佛語龍王：「如來為人說法，未曾有行、有",
    "T15n0598_001:0137b12": "所證也！吾之所言一切本淨，法無形色。是故",
    "T15n0598_001:0137b13": "龍王！諸法無像，是名佛言。又復何謂號為佛",
    "T15n0598_001:0137b14": "言？解一切音，無所不達，故曰佛言。察去來",
    "T15n0598_001:0137b15": "今，無所罣礙，故曰佛言。覺了眾言，故曰佛言。",
    "T15n0598_001:0137b16": "報答諸問，故曰佛言。一切所說因緣有言無",
    "T15n0598_001:0137b17": "所不博，故曰佛言。覺諸所說如呼聲響，故曰",
    "T15n0598_001:0137b18": "佛言。無字無說，故曰佛言。諸所字說亦皆",
    "T15n0598_001:0137b19": "佛言。所以者何？是諸文字，去、來、今佛所說。",
    "T15n0598_001:0137b20": "今佛所說者、已說之者、當來說者，以是",
    "T15n0598_001:0137b21": "之故，一切文字諸所言教皆名佛言。入如此",
    "T15n0598_001:0137b22": "比，曉了眾慧，是謂菩薩分別道義，故曰文字",
    "T15n0598_001:0137b23": "言說皆號佛言。不壞法界，志一味慧，是謂",
    "T15n0598_001:0137b24": "菩薩分別經本，故曰文字言說皆號佛言。其",
    "T15n0598_001:0137b25": "有如應順于法慧，是謂菩薩分別順寂，故曰",
    "T15n0598_001:0137b26": "文字言說皆號佛言。其有說慧無處無著，是",
    "T15n0598_001:0137b27": "謂菩薩分別曉了。是故，龍王！一切諸法莫",
    "T15n0598_001:0137b28": "不歸此，分別四義。菩薩解四義者，文字言",
    "T15n0598_001:0137b29": "說諸所歸趣，身有所在莫不誘進皆入佛",
    "T15n0598_001:0137c01": "教，是故無著、本無所住，於百千劫有所言",
    "T15n0598_001:0137c02": "說，無能制者。所以者何？是名曰無盡之",
    "T15n0598_001:0137c03": "藏總持門也！[0137c03] 「假使菩薩逮斯持者，說無盡句，",
    "T15n0598_001:0137c04": "善順於教，棄去來瑕，如應無猗，莊嚴百千真",
    "T15n0598_001:0137c05": "妙之句，忍於本淨，將護不亂，尊卑之義曉了",
    "T15n0598_001:0137c06": "平等，光曜所有塵勞、瞋恚，入一切行而順",
    "T15n0598_001:0137c07": "解脫，八萬四千諸根尋如所應，善講本性而",
    "T15n0598_001:0137c08": "為說法。不盡八難音聲諸法，亦無有盡，及譬",
    "T15n0598_001:0137c09": "喻慧三世無盡，及報應果願可盡耶？經典順",
    "T15n0598_001:0137c10": "普可盡耶？心之所入可盡耶？因緣愚跡可盡",
    "T15n0598_001:0137c11": "耶？順在愛欲可盡耶？發于所持可盡耶？",
    "T15n0598_001:0137c12": "說乘所處可盡耶？分別法處可盡耶？深妙雜",
    "T15n0598_001:0137c13": "句可盡耶？至於究竟可盡耶？逆順之言可盡",
    "T15n0598_001:0137c14": "耶？名字之訓可盡耶？歎佛法眾可盡耶？說",
    "T15n0598_001:0137c15": "正諦可盡耶？佛道法品可盡耶？罪福所應可",
    "T15n0598_001:0137c16": "盡耶？講度無極可盡耶？」[0137c16] 佛語龍王：「是名曰",
    "T15n0598_001:0137c17": "所說無盡故，號無盡法藏為總持門也！」"
}