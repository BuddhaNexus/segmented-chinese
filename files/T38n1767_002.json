{
    "T38n1767_002:0047c12": "大般涅槃經疏卷第二",
    "T38n1767_002:0047c14": "隋章安頂法師撰",
    "T38n1767_002:0047c15": "唐天台沙門湛然再治",
    "T38n1767_002:0047c16": "序品下",
    "T38n1767_002:0047c17": "三人中之龍去明位。人中龍者出方便位。位",
    "T38n1767_002:0047c18": "階十地者住真實位。安住不動者本際常寂。",
    "T38n1767_002:0047c19": "方便現身者遍下地法界化益。四其名曰下。",
    "T38n1767_002:0047c20": "列名。一恒沙眾但列二人。海德者如大集中",
    "T38n1767_002:0047c21": "海慧菩薩。亦如下文大涅槃海八不思議。從",
    "T38n1767_002:0047c22": "此立名名為海德(云云)。無盡意者大集中此菩",
    "T38n1767_002:0047c23": "薩自說其名。舉八十種法門明無盡意(云云)。五",
    "T38n1767_002:0047c24": "其心皆悉下歎德。文為三先單歎上求。次約",
    "T38n1767_002:0047c25": "四弘兼下化。三結上求下化。初文敬重者此",
    "T38n1767_002:0047c26": "約理論。如下文云諸佛所師所謂法也。大品",
    "T38n1767_002:0047c27": "云。佛初成道觀誰可敬無過般若。我當敬重。",
    "T38n1767_002:0047c28": "即其義也。安住者此約證論。下文云一切眾",
    "T38n1767_002:0047c29": "生及以諸佛悉皆安住祕密藏中。即其義也。",
    "T38n1767_002:0048a01": "深解者此約智論。下文云。能生菩薩深廣智",
    "T38n1767_002:0048a02": "慧。如函大蓋大井深綆長。即其義也。愛樂者",
    "T38n1767_002:0048a03": "約事行論。如下文云。雪山八字不以為難。日",
    "T38n1767_002:0048a04": "割三兩未曾稱苦。即其義也。守護者此約教",
    "T38n1767_002:0048a05": "論。如下文中仙豫行誅覺德破陣。即其義也。",
    "T38n1767_002:0048a06": "諸菩薩上求心大至此如海。略舉五義以示",
    "T38n1767_002:0048a07": "其相。次從善能隨順去。歎下化德。初總歎四",
    "T38n1767_002:0048a08": "弘。次別歎。菩薩已階十地安住不動不證涅",
    "T38n1767_002:0048a09": "槃寧入生死。憶本誓願隨順世間以大悲隨",
    "T38n1767_002:0048a10": "順起兩弘誓。以大慈隨順起兩弘誓。即總歎",
    "T38n1767_002:0048a11": "意也。次作是誓言去別歎。未度者度別歎。初",
    "T38n1767_002:0048a12": "誓已於過去持戒。戒是罪垢對治。以對治故",
    "T38n1767_002:0048a13": "垢縛得脫故。言解未解者。別歎第二誓。紹三",
    "T38n1767_002:0048a14": "寶種者是法門無量。別歎第三誓。若言刻檀",
    "T38n1767_002:0048a15": "鑄寶書修多羅剃頭染衣。此但事中相從三",
    "T38n1767_002:0048a16": "寶不絕。若發菩提心名佛寶。體解大道名法",
    "T38n1767_002:0048a17": "寶。事理和融名僧寶。此即理性三寶不絕。小",
    "T38n1767_002:0048a18": "般若云。經卷所在即有佛及尊重弟子。下文",
    "T38n1767_002:0048a19": "云。若知常住當知此家即為有佛。以此而推",
    "T38n1767_002:0048a20": "三寶不絕。即是無量法門。於未來世去。是無",
    "T38n1767_002:0048a21": "上佛道誓願成。別歎第四誓。三以大莊嚴去。",
    "T38n1767_002:0048a22": "是總結四弘。亦是雙結上求下化故言大莊",
    "T38n1767_002:0048a23": "嚴。若作別結第四誓者。未來作佛相好嚴身。",
    "T38n1767_002:0048a24": "十力無畏以莊嚴心。名大莊嚴。大品多用六",
    "T38n1767_002:0048a25": "度三十七品以為莊嚴。小般若中以無莊嚴",
    "T38n1767_002:0048a26": "而為莊嚴。下文以六度福德十地智慧為二",
    "T38n1767_002:0048a27": "莊嚴。六成就下結又二。先總次別。初總結上",
    "T38n1767_002:0048a28": "求下化福德智慧。次等觀眾生如一子下。即",
    "T38n1767_002:0048a29": "是別結下化四弘也。次亦於晨朝去。是奉光",
    "T38n1767_002:0048b01": "召。次舉身毛竪去。是順光召。存身意略口善",
    "T38n1767_002:0048b02": "及三障等。顯發去奉順聲召。為諸眾生去奉",
    "T38n1767_002:0048b03": "順地動召。釋如上(云云)。三二恒河沙下列雜眾",
    "T38n1767_002:0048b04": "為三。初二十一眾增數。次八眾同數。三一眾",
    "T38n1767_002:0048b05": "無數。初二恒河文為三(云云)。初所召中亦有數",
    "T38n1767_002:0048b06": "類名歎結。初二恒數也。非世所知故以恒量",
    "T38n1767_002:0048b07": "之。優婆塞下次類也。舍利弗毘曇云。離欲男",
    "T38n1767_002:0048b08": "女。正法華云。清信士女。大哀經云。勳士勳",
    "T38n1767_002:0048b09": "女。或云。善宿男女。雖有多種通名在家二眾。",
    "T38n1767_002:0048b10": "若別說者形雖在俗元未婚娶常隨如來。為",
    "T38n1767_002:0048b11": "二眾者此是離欲二眾。若曾婚娶今持五戒",
    "T38n1767_002:0048b12": "永斷俗法則於佛法有功名曰勳士。若俗法",
    "T38n1767_002:0048b13": "不虧而持五戒加復八齋名善宿男女。復次",
    "T38n1767_002:0048b14": "直三歸者名無分優婆塞。若一若二名少分。",
    "T38n1767_002:0048b15": "若三若四名多分。若具持五名滿分。經言具",
    "T38n1767_002:0048b16": "足即是滿分。又具持五戒近求人天即無分。",
    "T38n1767_002:0048b17": "兼畏生死。若志求涅槃是少分。若為眾生是",
    "T38n1767_002:0048b18": "多分。若知戒是法界攝一切法專為佛道是",
    "T38n1767_002:0048b19": "滿分。威儀具足者有威儀恒與禮俱。恒與戒",
    "T38n1767_002:0048b20": "俱。恒與無常俱。恒與慈悲俱。恒與實相俱。恒",
    "T38n1767_002:0048b21": "在首楞嚴定能種種示現。遍十界像。舉足下",
    "T38n1767_002:0048b22": "足皆具佛法。婬舍酒肆無非正道。住佛威儀",
    "T38n1767_002:0048b23": "乃名具足。當知五戒與威儀有本有迹。能於",
    "T38n1767_002:0048b24": "本不動普現眾迹。是名具足戒威儀。問優婆",
    "T38n1767_002:0048b25": "塞義若此聲聞菩薩佛復云何。答義理必然",
    "T38n1767_002:0048b26": "未見名教。惑者不信。今試言之。四善根是無",
    "T38n1767_002:0048b27": "分。聲聞初果是少分。二三果是多分。無學是",
    "T38n1767_002:0048b28": "滿分。又此四分若於大乘俱是無分。若斷塵",
    "T38n1767_002:0048b29": "沙是少分。若斷無明一兩品是多分。若盡無",
    "T38n1767_002:0048c01": "明是滿分。故法華云。我等今日真是聲聞。以",
    "T38n1767_002:0048c02": "佛道聲令一切聞即多分聲聞。若乾慧性地",
    "T38n1767_002:0048c03": "是無分菩薩。若八人至六地斷惑與羅漢齊",
    "T38n1767_002:0048c04": "是少分。七地修方便道是多分。八地道觀雙",
    "T38n1767_002:0048c05": "流是滿分。又三十心是無分。初地二地是少",
    "T38n1767_002:0048c06": "分。三地至九地是多分。十地是滿分。又十信",
    "T38n1767_002:0048c07": "是無分。十住是少分。行向是多分。十地是滿",
    "T38n1767_002:0048c08": "分。又通教十地別三十心是無分。別十地圓",
    "T38n1767_002:0048c09": "十住是少分。圓十行十回向是多分。圓十地",
    "T38n1767_002:0048c10": "是滿分。一切眾生皆有佛性而無見用即無",
    "T38n1767_002:0048c11": "分佛。初住初地能百界作佛即少分佛。二住",
    "T38n1767_002:0048c12": "二地已上是多分佛。妙覺是滿分佛。以是義",
    "T38n1767_002:0048c13": "故。一一法門皆有權實本迹。即此義也。問蛣",
    "T38n1767_002:0048c14": "蜣蝮蠆義復云何。答夫一善法即有四分。例",
    "T38n1767_002:0048c15": "一惡法亦應如是。未見名教置而不論。且就",
    "T38n1767_002:0048c16": "權者言之。小菩薩所作是無分。蝮蠆初地初",
    "T38n1767_002:0048c17": "住所作是少分。乃至十地十住等所作是多",
    "T38n1767_002:0048c18": "分。如來所作是滿分。是故得有權實之眾。實",
    "T38n1767_002:0048c19": "召權請故稱召請。其名曰下。三列名但列二",
    "T38n1767_002:0048c20": "人。無垢稱王者。或是維摩羅詰彈斥八千訶",
    "T38n1767_002:0048c21": "詰五百。即其人也。善德者或是父舍。設施會",
    "T38n1767_002:0048c22": "者。即其人也。即二恒之上首。深樂觀察下。四",
    "T38n1767_002:0048c23": "歎德。先歎後結。歎有上求下化。從十三對治",
    "T38n1767_002:0048c24": "去。是歎上求。舊云。以苦為藥治於樂病。常無",
    "T38n1767_002:0048c25": "常等亦復如是。今明此乃初教非今經意。舊",
    "T38n1767_002:0048c26": "又云。此諸對治是六行觀。引下文云。無常者",
    "T38n1767_002:0048c27": "即是生死。常者即大涅槃。無我者聲聞緣覺。",
    "T38n1767_002:0048c28": "我者如來法身。苦者一切外道。樂者謂大涅",
    "T38n1767_002:0048c29": "槃。不淨者有為諸法。淨者。佛菩薩所有正法。",
    "T38n1767_002:0049a01": "而復料簡此六行觀前來未說。至第二卷方",
    "T38n1767_002:0049a02": "乃說之。於鳥喻中始明雙游。不應以此歎優",
    "T38n1767_002:0049a03": "婆塞德。此是經家取後大意向前而歎。興皇",
    "T38n1767_002:0049a04": "並云。諸比丘初來之時悉未是羅漢。經家將",
    "T38n1767_002:0049a05": "後悟無學向前歎之。比丘不然俗眾豈爾。當",
    "T38n1767_002:0049a06": "知佛同行人久達斯觀所以歎耳。又料揀一",
    "T38n1767_002:0049a07": "者藥病相主可是對治六行雙游豈是對治。",
    "T38n1767_002:0049a08": "解云。藥病相主病去藥存。是偏對治。六行雙",
    "T38n1767_002:0049a09": "游互為藥病。病去藥亡。是圓對治。若爾者佛",
    "T38n1767_002:0049a10": "同行人久通六觀歎則非疑餘實行者復云何",
    "T38n1767_002:0049a11": "耶。權引於實亦得有之。如下文云。稟前教者",
    "T38n1767_002:0049a12": "以無常藥對治常病。常病雖去復執無常。聞",
    "T38n1767_002:0049a13": "常住藥破無常病。即是今教之所用。下文三",
    "T38n1767_002:0049a14": "修以勝破劣。即此義也。二者元不稟前教以",
    "T38n1767_002:0049a15": "大涅槃次第而修。先修無常治常。次修常治",
    "T38n1767_002:0049a16": "無常。破二十五有得二十五三昧。住大涅槃。",
    "T38n1767_002:0049a17": "是為大涅槃海。漸漸轉深。是即備有兩種對",
    "T38n1767_002:0049a18": "治。云何推一是前教一是後教說耶。三者復",
    "T38n1767_002:0049a19": "有一行是如來行。具足常無常亦常亦無常",
    "T38n1767_002:0049a20": "非常非無常。圓修六觀雙治常無常。更互藥",
    "T38n1767_002:0049a21": "病病去藥亡病治俱捨。所以稱此為對治門。",
    "T38n1767_002:0049a22": "若論一行一切行如聖行明。若論雙游如鳥",
    "T38n1767_002:0049a23": "喻說。諸優婆塞具此德行。前二猶淺後一則",
    "T38n1767_002:0049a24": "深。文云。深樂觀察諸對治門。即歎第三意也。",
    "T38n1767_002:0049a25": "五十二眾根性不同不出三種。權者同實引",
    "T38n1767_002:0049a26": "向涅槃。得入涅槃尚無一種。況復三耶。則是",
    "T38n1767_002:0049a27": "真對治門義。亦是顯發如來方便密教意。文",
    "T38n1767_002:0049a28": "中正歎權引於實若無實行權何所引。若無",
    "T38n1767_002:0049a29": "權者實無所軌。既歎於權亦旁歎實。云何判",
    "T38n1767_002:0049b01": "在前後教耶。若歷句分別。應言味俗為苦沈",
    "T38n1767_002:0049b02": "真為樂。沈真為苦分別為樂。常我淨等亦復",
    "T38n1767_002:0049b03": "如是。又沈空為苦大涅槃為樂。沈空為樂大",
    "T38n1767_002:0049b04": "涅槃為苦。乃至增上非增上亦復如是。問恒",
    "T38n1767_002:0049b05": "與常何異。答不從因緣為常。始終不異為恒。",
    "T38n1767_002:0049b06": "此等皆是二邊之病互為藥病。名之為門通",
    "T38n1767_002:0049b07": "入中道。非藥非病亡邊亡中。樂聞者。即前敬",
    "T38n1767_002:0049b08": "重大乘意也。如海納流如空容色。能為他說",
    "T38n1767_002:0049b09": "者。知智在說巧智解深亦兼下化。齊此是以",
    "T38n1767_002:0049b10": "理為大乘意也。渴仰大乘者。即上安住充足。",
    "T38n1767_002:0049b11": "餘渴仰者。意兼下化。善能攝取者。即上深解。",
    "T38n1767_002:0049b12": "愛樂如上約事。守護如上約教。善能隨順即",
    "T38n1767_002:0049b13": "歎下化。總別歎四弘誓願。具如上說。以大莊",
    "T38n1767_002:0049b14": "嚴者結歎文也。如上說。悉能下五結如文。次",
    "T38n1767_002:0049b15": "亦於晨朝下奉光召。但明奉召之時即是見",
    "T38n1767_002:0049b16": "聞覺三召。為欲闍毘是順聲召。何者上文顯",
    "T38n1767_002:0049b17": "發密教。此云闍毘如何融會。上出家眾直言",
    "T38n1767_002:0049b18": "顯發。此在家眾因事表理。藉財通法。闍毘此",
    "T38n1767_002:0049b19": "言燒然。辦香木者因然以顯不然。寄滅以明",
    "T38n1767_002:0049b20": "不滅。顯非滅非不滅。辦供獻食。因食以明不",
    "T38n1767_002:0049b21": "食。顯非食非不食。則方便得開密教獲願是",
    "T38n1767_002:0049b22": "奉聲召。香木有種種莊嚴者。因滅明不滅非",
    "T38n1767_002:0049b23": "滅非不滅。有種種妙法食。有三德六味。寶蓋",
    "T38n1767_002:0049b24": "寶座悉皆嚴好。此表慈悲弘濟。理中亦具種",
    "T38n1767_002:0049b25": "種法門。從諸優婆塞各作是念去是順動召。",
    "T38n1767_002:0049b26": "上云。為諸眾生調伏因緣。此中明檀攝眾生。",
    "T38n1767_002:0049b27": "令其調伏意同也。從是優婆塞等皆已安住",
    "T38n1767_002:0049b28": "去。是順光召。應蠲三障。今但生三業之善。並",
    "T38n1767_002:0049b29": "如文。次從各各齎持去。是獻供。亦成順召之",
    "T38n1767_002:0049c01": "文。次三恒河眾文為三(云云)。所召為四。謂數",
    "T38n1767_002:0049c02": "類名歎。初三恒是數。次優婆夷下是類。如上",
    "T38n1767_002:0049c03": "釋。三壽德下列三人名。以壽為德即常等也。",
    "T38n1767_002:0049c04": "有人言。德鬘是勝鬘。勝鬘是王夫人類。不應",
    "T38n1767_002:0049c05": "在此。舍佉是三十二卵之母。從悉能堪任去。",
    "T38n1767_002:0049c06": "是歎德。歎文為兩。一略歎上求下化。二廣歎",
    "T38n1767_002:0049c07": "上求下化。初堪任護持即略歎上求。護者護",
    "T38n1767_002:0049c08": "正法之教。如上守護大乘。持者持於正法事",
    "T38n1767_002:0049c09": "理。如上敬重大乘乃至愛樂大乘。為度百千",
    "T38n1767_002:0049c10": "者弘誓緣由。現為女身者弘誓所作。故指此",
    "T38n1767_002:0049c11": "為略歎之文。次從訶責家法去。廣歎上求下",
    "T38n1767_002:0049c12": "化。還是廣於護持之意。於廣歎中三。先上求。",
    "T38n1767_002:0049c13": "次下化。三雙結上求下化。初上求文為二。初",
    "T38n1767_002:0049c14": "論事觀。次結成功德。事觀為二。初標事境。",
    "T38n1767_002:0049c15": "次出五門。初訶責家法者即觀境也。若只以",
    "T38n1767_002:0049c16": "箕帚婦禮為家法者太局。若三界輪迴為家法",
    "T38n1767_002:0049c17": "者太奢。今以五陰為家法果報。卷局籠檻繫",
    "T38n1767_002:0049c18": "閉凡愚之所保養。聖賢之所鄙棄。故言訶責。",
    "T38n1767_002:0049c19": "次自觀己身下。初是苦觀。四大相害諸蟲復",
    "T38n1767_002:0049c20": "啑。四大互殘身為苦藪。是身臭穢者是不淨",
    "T38n1767_002:0049c21": "觀。即五種不淨也。貪欲縛者薄皮覆之謂之為",
    "T38n1767_002:0049c22": "淨。纏著無已故名欲縛。死狥者究竟不淨。九",
    "T38n1767_002:0049c23": "孔當流者自相不淨。如城去是空觀。瓦木土",
    "T38n1767_002:0049c24": "石假緣虛立。三毒惡鬼止住其中。外誑內諂",
    "T38n1767_002:0049c25": "是故名空。是身不堅者是無我觀。是身無常",
    "T38n1767_002:0049c26": "者是無常觀。麁細兩觀如文。次從寧以牛迹",
    "T38n1767_002:0049c27": "去。結其功德。結其事觀合為七。一舉譬結其",
    "T38n1767_002:0049c28": "事觀。觀知此身過患彌廣。次舉三三昧結其",
    "T38n1767_002:0049c29": "事觀。道理深微。因緣者事觀。即是內外推求",
    "T38n1767_002:0050a01": "檢不可得故空。空無陰相亦無空相。以無相",
    "T38n1767_002:0050a02": "故所以無作。釋論云。二乘緣真觀三三昧。菩",
    "T38n1767_002:0050a03": "薩緣實相觀三三昧(云云)。三舉大乘結其事觀。",
    "T38n1767_002:0050a04": "與修多羅合。四舉能說結其上求不失下化",
    "T38n1767_002:0050a05": "事觀。即是教他之法。五護持下舉護持結其",
    "T38n1767_002:0050a06": "事觀。即是理觀不動本地。六毀訾下舉其訶",
    "T38n1767_002:0050a07": "毀之事迹也。即菩薩之本結其事觀。是願力",
    "T38n1767_002:0050a08": "所為。七結其事觀即是正觀。能壞生死。在文",
    "T38n1767_002:0050a09": "可見(云云)。此意咸是優婆塞章對治之門。男性",
    "T38n1767_002:0050a10": "剛直但論對治。女性愛染故備五門。五門同",
    "T38n1767_002:0050a11": "緣緣於實相。即事而理是妙對治。於菩薩章",
    "T38n1767_002:0050a12": "中是深樂大乘。守護大乘與上同也。雖現女",
    "T38n1767_002:0050a13": "身實是菩薩。是上安住大乘。次從善能隨順",
    "T38n1767_002:0050a14": "去歎下化德。如上釋(云云)。三以大莊嚴去。雙",
    "T38n1767_002:0050a15": "結上求下化也。釋如上(云云)。亦於晨朝者奉召",
    "T38n1767_002:0050a16": "也。各相謂言去是順召。宜應者宜順三召。獻",
    "T38n1767_002:0050a17": "供敬儀(云云)。次四恒河眾為二(云云)。所召有數",
    "T38n1767_002:0050a18": "類歎名。初四恒數也。次毘舍離城等類也。毘",
    "T38n1767_002:0050a19": "舍離翻為好道。肇師翻廣嚴。什師翻廣博。皆",
    "T38n1767_002:0050a20": "是國巷華整從此得名。離車亦黎昌亦彌離",
    "T38n1767_002:0050a21": "楚夏不同。此云邊地主。或云傳集國政。觀師",
    "T38n1767_002:0050a22": "云。其國義讓。五百長者遞為國主故言傳集",
    "T38n1767_002:0050a23": "國政。罷政即出外為邊地主(云云)。諸王眷屬者",
    "T38n1767_002:0050a24": "是諸離車皆更互為王。即有皇枝外戚等還",
    "T38n1767_002:0050a25": "屬王類。三為求正法下歎德為二。初歎後結。",
    "T38n1767_002:0050a26": "歎為二。初為求法故一句明上求。次三雙是",
    "T38n1767_002:0050a27": "下化。一戒施。二折攝。三聽說如文。文似下化",
    "T38n1767_002:0050a28": "而兼上求。次從皆悉成就去結如文。列名如",
    "T38n1767_002:0050a29": "文。二如是等各相謂言去。是順召。若無奉召",
    "T38n1767_002:0050b01": "何得有順。舉順即知有奉順召。但明順動召。",
    "T38n1767_002:0050b02": "餘可知。次獻供敬儀如文。七多羅樹者。王性",
    "T38n1767_002:0050b03": "剛高不居物下佛力接之高七樹也。或云只",
    "T38n1767_002:0050b04": "是隨宜耳。次五恒大臣長者。文為二。所召順",
    "T38n1767_002:0050b05": "召。所召有數類歎名。數類如文。歎中有上求",
    "T38n1767_002:0050b06": "下化如文。列名(云云)。從所設供具去是順召。",
    "T38n1767_002:0050b07": "設具中因食開常是順聲召。詣雙樹間是順",
    "T38n1767_002:0050b08": "動召。心懷憂惱是順光召(云云)。次列舍離既言",
    "T38n1767_002:0050b09": "六倍勝。前應是六恒。但王數可數。但除阿闍",
    "T38n1767_002:0050b10": "一人。餘者不須恒量。故數不言耳。文為三。所",
    "T38n1767_002:0050b11": "召奉召順召。初所中有類有名。類中簡闍王",
    "T38n1767_002:0050b12": "者。此王在後列名如文。嚴四兵去即是順召。",
    "T38n1767_002:0050b13": "是諸王等是歎德。具有上求下化歎德。而不",
    "T38n1767_002:0050b14": "次第者顯其無定。次亦於晨朝是奉召。三持",
    "T38n1767_002:0050b15": "甘膳等是順召。次七恒夫人眾。上列當世夫",
    "T38n1767_002:0050b16": "人。此列寡嬪淑等。文為二。所召順召。所召有",
    "T38n1767_002:0050b17": "數類名歎也。類中簡世王。又出本是三三昧",
    "T38n1767_002:0050b18": "迹為女儀。悉是權類。列名如文。悉皆安住歎",
    "T38n1767_002:0050b19": "德也。上求下化悉如文。各相謂言者順召如",
    "T38n1767_002:0050b20": "文。次八恒天女眾文為三(云云)。所召有數類名",
    "T38n1767_002:0050b21": "歎。初如文。次天女類也。此中多是三光。已上",
    "T38n1767_002:0050b22": "四埵已下天女之類。三列名如文。四作如是",
    "T38n1767_002:0050b23": "言下歎德為三。先歎報得天眼所見。次是諸",
    "T38n1767_002:0050b24": "下歎上求。三善能下歎下化。初如文。次歎上",
    "T38n1767_002:0050b25": "求中。欲聞大乘是深解大乘。威儀具足是安",
    "T38n1767_002:0050b26": "住大乘。餘如文。三善能隨順下。是下化。釋如",
    "T38n1767_002:0050b27": "前。亦於晨朝者是奉召。各取天木香者是順",
    "T38n1767_002:0050b28": "召。如文(云云)。次九恒龍眾亦為三(云云)。所召。有",
    "T38n1767_002:0050b29": "數類名。奉召如文。設諸供具下是順召。如文。",
    "T38n1767_002:0050c01": "次十恒鬼神王眾。文為二。所召有數類名。此",
    "T38n1767_002:0050c02": "應是同名。後列者是正四王仁等速詣是順",
    "T38n1767_002:0050c03": "召。供具如文(云云)。次二十恒鳥王增數至千億",
    "T38n1767_002:0050c04": "恒沙鬼神至白濕王。但略列數語類出名而",
    "T38n1767_002:0050c05": "已。其中或有歎德皆可解。是為增數。前二十",
    "T38n1767_002:0050c06": "一眾意從復有十萬億恒河沙天子風神雨",
    "T38n1767_002:0050c07": "神。是三眾同數。復有二十恒沙象王至二十",
    "T38n1767_002:0050c08": "恒沙仙人凡五眾同數。同數文竟。閻浮提中",
    "T38n1767_002:0050c09": "一切螽王者是無數眾。第二列中間眾。閻浮",
    "T38n1767_002:0050c10": "提是一邊。無量世界是一邊。其中間又為二。",
    "T38n1767_002:0050c11": "一結前列後。二悲近召遠。結前者結前三十",
    "T38n1767_002:0050c12": "四眾。簡出二眾者有事有顯。事者迦葉入滅",
    "T38n1767_002:0050c13": "定。定所持故不來。阿難為魔所羂故不來。有",
    "T38n1767_002:0050c14": "所顯者迦葉為顯不捨細戒故。迦葉最長子",
    "T38n1767_002:0050c15": "方持佛法。佛若臨滅應赦細戒。告阿難言。我",
    "T38n1767_002:0050c16": "滅度後諸微細戒能持者善。不能者捨。迦葉",
    "T38n1767_002:0050c17": "後問何等是微細戒。阿難言不知。即訶阿難",
    "T38n1767_002:0050c18": "云。汝面受佛旨。今言不知。可捨不可捨。又為",
    "T38n1767_002:0050c19": "外道所譏。師所制戒滅後皆捨。復不可捨。迦",
    "T38n1767_002:0050c20": "葉若來寧得執正此事。阿難為顯最後佛稱",
    "T38n1767_002:0050c21": "歎付囑顯神呪力。阿難若來則不顧問亦不",
    "T38n1767_002:0050c22": "稱歎。亦復不使文殊持呪解羂。二眾不來其",
    "T38n1767_002:0050c23": "意顯此。問佛令捨細戒迦葉不許。師弟相拒",
    "T38n1767_002:0050c24": "何也。答不然佛為利根隨有利益。迦葉為鈍",
    "T38n1767_002:0050c25": "根還令如故。故非違拒。次列後為三。初人天。",
    "T38n1767_002:0050c26": "次山神。三河海神。初文者。即是諸四天上下",
    "T38n1767_002:0050c27": "之人天也。經言中間。中間何所不收。文雖不",
    "T38n1767_002:0050c28": "云三天下及百億四天下義推應有。何者他",
    "T38n1767_002:0050c29": "方遠國尚復能來。東弗西瞿何緣不至。十方",
    "T38n1767_002:0051a01": "尚來。百億四天何意不來。若推中間之言眾",
    "T38n1767_002:0051a02": "最應多。唯可意知不可文載(云云)。次及諸山神",
    "T38n1767_002:0051a03": "下。他云山神山形此未必爾。樹神示半身不",
    "T38n1767_002:0051a04": "作樹形。山神不必為山形也。直是神道附山",
    "T38n1767_002:0051a05": "而已。先列眾山。次談其相。後明詣佛。海神",
    "T38n1767_002:0051a06": "亦爾。如文。熙連者相傳云。只跋提是熙連。今",
    "T38n1767_002:0051a07": "言不爾。跋提大熙連小。或言廣四丈或八丈",
    "T38n1767_002:0051a08": "在城北。跋提在城南相去百里。佛居其間涅",
    "T38n1767_002:0051a09": "槃。為散華所及。熙連未見翻。次其林變白下",
    "T38n1767_002:0051a10": "是悲近召遠。已集者悲未集者召。又為二。先",
    "T38n1767_002:0051a11": "悲近次召遠。初悲近者。凡現三相。娑羅如前",
    "T38n1767_002:0051a12": "釋。此林榮茂忽然變白。猶如白鶴。林中有鶴。",
    "T38n1767_002:0051a13": "當林變時與鶴無別。此有所表。榮若定榮不",
    "T38n1767_002:0051a14": "應忽變。枯若定枯不應如鶴。枯既如鶴則枯",
    "T38n1767_002:0051a15": "非枯。榮既忽變則榮非榮。非榮非枯中間涅",
    "T38n1767_002:0051a16": "槃者。表不生不滅而現生滅。雙林一變隨類",
    "T38n1767_002:0051a17": "各解。上達其本。下悲其迹。中根在悲達之間。",
    "T38n1767_002:0051a18": "現病品云。下愚凡見言必涅槃。唯諸菩薩文",
    "T38n1767_002:0051a19": "殊師利等。能知如來常住不變。即此義也。次",
    "T38n1767_002:0051a20": "虛空堂閣綺飾分明者。表佛身相。天上天下",
    "T38n1767_002:0051a21": "最為第一。今身緣已謝。無上智慧不復居御",
    "T38n1767_002:0051a22": "下士所悲。又堂本地架而今處空則空中有",
    "T38n1767_002:0051a23": "堂而彫文刻鏤綺飾分明。不動不墮妙麗莊",
    "T38n1767_002:0051a24": "嚴表空中藏。具足無減中士所尚。又華堂嚴",
    "T38n1767_002:0051a25": "整光悅利益是其有也。高處虛空無人受用。",
    "T38n1767_002:0051a26": "是其無也。若有無事訖當收此空有。歸非空",
    "T38n1767_002:0051a27": "有。此上士所達。下悲上達中士悲達季孟之",
    "T38n1767_002:0051a28": "間。三堂下多有流泉浴池者。表佛身口。赴下",
    "T38n1767_002:0051a29": "流出無量言教。猶如浴池。浴池有二。一能滌",
    "T38n1767_002:0051b01": "垢穢。二除熱悶。表於佛教。能令客塵外盡無",
    "T38n1767_002:0051b02": "明內除。有妙蓮華者。表遵佛教。即是修因。因",
    "T38n1767_002:0051b03": "逾世果故引兩處為喻。化緣將訖如堂高。舉",
    "T38n1767_002:0051b04": "言教流潤如清泉在池。論其本體非去非留。",
    "T38n1767_002:0051b05": "語其利益故言去留。文云。咸覩如來涅槃之",
    "T38n1767_002:0051b06": "相者。一往是下士所見。若具足論應有上達下",
    "T38n1767_002:0051b07": "悲。具如前說。此之三相前後雖異而意同前。",
    "T38n1767_002:0051b08": "前以大聲勸問。問則祕密教顯如今堂下清",
    "T38n1767_002:0051b09": "泉流出利益多人。前面門放光五色遍照除",
    "T38n1767_002:0051b10": "三障生三善。令立行升進如今高堂。逈出去",
    "T38n1767_002:0051b11": "下陵空綺飾分明種種莊嚴。校前動地動水",
    "T38n1767_002:0051b12": "表於翻倒見性。今變林況鶴使不滯榮枯歸",
    "T38n1767_002:0051b13": "中會。極物之難悟。再更抵掌悲近召遠。相雖",
    "T38n1767_002:0051b14": "復異而意同前。但再令開曉。從四天王下即",
    "T38n1767_002:0051b15": "是召遠。若從前開文即第三召上界眾。凡有",
    "T38n1767_002:0051b16": "五章。初欲界天。先明四王。即是類也。各相謂",
    "T38n1767_002:0051b17": "言者奉召。良由聞見聲光即以天眼觀他。獻",
    "T38n1767_002:0051b18": "供而自營辦。來至佛所即順召也。釋天但有",
    "T38n1767_002:0051b19": "所召順召(云云)。乃至第六天其間三天略不出",
    "T38n1767_002:0051b20": "之。上至有頂此應是色頂。加列大梵王如文。",
    "T38n1767_002:0051b21": "料揀三頂(云云)。前論佛力應徹三種頂。此中",
    "T38n1767_002:0051b22": "論供具只明色頂(云云)。次列修羅王舍脂父正",
    "T38n1767_002:0051b23": "報劣天依報相亞。言光勝者此是大菩薩光",
    "T38n1767_002:0051b24": "故可言勝。次魔眾魔名殺者。波旬名為惡中",
    "T38n1767_002:0051b25": "之惡。住六天頂為欲界主。文為三。一類數二",
    "T38n1767_002:0051b26": "開恩赦下。三辦供上獻。上獻為兩。一奉呪。二",
    "T38n1767_002:0051b27": "奉供佛受呪不受供。問魔既弊惡寧得好呪。",
    "T38n1767_002:0051b28": "答此呪是先佛之法偶爾得之。譬如有人在",
    "T38n1767_002:0051b29": "國遇寶還奉國王。他解。呪是鬼神名聞。名不",
    "T38n1767_002:0051c01": "得為害。如盜者伺財財主知名。覺喚其名盜",
    "T38n1767_002:0051c02": "則不行。次云呪是鬼神王名。若喚主名主勸",
    "T38n1767_002:0051c03": "其黨亦不為害。三云呪如霹靂鬼神畏威不",
    "T38n1767_002:0051c04": "敢為害。四云呪是密語如軍中號相應即放",
    "T38n1767_002:0051c05": "不應則治。鬼神亦爾。順況則護不順頭破。五",
    "T38n1767_002:0051c06": "云呪是佛勅無敢違者。有人彈云。呪是明呪",
    "T38n1767_002:0051c07": "大明呪無等等呪。若是鬼名等。五云何令人",
    "T38n1767_002:0051c08": "得悟道果。今解不爾。若一向解不能契道。應",
    "T38n1767_002:0051c09": "作法門解之。諸煩惱是鬼名。無明是鬼王。善",
    "T38n1767_002:0051c10": "能破惡猶如霹靂。即事而真是為密語。第一",
    "T38n1767_002:0051c11": "義諦為佛所勅。依此法門必能得道。又是通",
    "T38n1767_002:0051c12": "別四悉檀意。前四別後一通。此解無妨。次大",
    "T38n1767_002:0051c13": "自在天即魔醯首羅。居色界頂主大千界。十",
    "T38n1767_002:0051c14": "地菩薩迹現其中。若法華中列世界主梵天",
    "T38n1767_002:0051c15": "王者此意云何。若言娑婆世界主者。正是首",
    "T38n1767_002:0051c16": "羅。若言尸棄大梵等者。更舉二禪等收三四",
    "T38n1767_002:0051c17": "禪梵王耳。又云。若言為世界主者。其實只領",
    "T38n1767_002:0051c18": "小千而已。經家美之故言世界主。私謂此是",
    "T38n1767_002:0051c19": "大千之中得為大千之主降此不得。文為二。",
    "T38n1767_002:0051c20": "一與同類是所召。二獻供是順召如文。次爾",
    "T38n1767_002:0051c21": "時東方下召他土眾。或云聲光不至彼。彼佛",
    "T38n1767_002:0051c22": "自遣命至此土。若依前文光遍照此三千世",
    "T38n1767_002:0051c23": "界。乃至十方亦復如是。豈非光召。又彼佛遣",
    "T38n1767_002:0051c24": "文三召意足。香飯奉佛此光召也。往彼禮敬",
    "T38n1767_002:0051c25": "此動召也。請決所疑聲召意也。文為二。初明",
    "T38n1767_002:0051c26": "一方。次例三方。東方為三雙。初彼佛說此佛。",
    "T38n1767_002:0051c27": "此眾見彼眾。次此間大眾以不思議不見而",
    "T38n1767_002:0051c28": "見。見彼無邊身。無邊身以不思議不來而來。",
    "T38n1767_002:0051c29": "三復以彼供奉此佛。此佛不受彼佛之供。如",
    "T38n1767_002:0052a01": "此三相還是經初三種之瑞。彼佛說此。此眾",
    "T38n1767_002:0052a02": "見彼。即是聲瑞。此眾見彼彼眾來此。即動地",
    "T38n1767_002:0052a03": "瑞。彼供獻此此佛不受。即是光瑞。初雙中初",
    "T38n1767_002:0052a04": "彼佛說此佛。文為四。一明遠近二彼佛說此。",
    "T38n1767_002:0052a05": "三發來。四現瑞如文。次此眾見彼眾亦為四。",
    "T38n1767_002:0052a06": "一驚怖。二安慰。三見彼眾。四唱苦哉。然大眾",
    "T38n1767_002:0052a07": "見佛應生歡喜何以唱苦。聞彼佛說此佛應",
    "T38n1767_002:0052a08": "當入於涅槃。還是前聲瑞。覺地動戰慓還是",
    "T38n1767_002:0052a09": "前地動瑞。見如鏡之光還是前光瑞。聞見是",
    "T38n1767_002:0052a10": "已彼佛為此作涅槃相是故唱苦。問此眾皆",
    "T38n1767_002:0052a11": "是佛同行人何因驚怖。答今論實者意不在",
    "T38n1767_002:0052a12": "權。又十地位有上下品。上品所作下品不知。",
    "T38n1767_002:0052a13": "佛力所作佛借神力昆蟲能知。不借神力則不",
    "T38n1767_002:0052a14": "能知。此無邊身承佛神力而現此瑞。首羅驚",
    "T38n1767_002:0052a15": "怖復何所疑。次第二雙。初從大眾見無邊身",
    "T38n1767_002:0052a16": "一一毛孔。明此菩薩示不思議不見而見。明",
    "T38n1767_002:0052a17": "一毛道即是見小。容七萬八千城莊嚴巨麗",
    "T38n1767_002:0052a18": "即是見大。然其身量同等虛空。空非大小安",
    "T38n1767_002:0052a19": "可說。盡而復不妨從彼而來。巨細相容毛孔",
    "T38n1767_002:0052a20": "不闊城亦不小。復聞歡娛受樂之聲。復聞唱",
    "T38n1767_002:0052a21": "言苦哉之聲。復聞純說大乘之聲。即是非苦",
    "T38n1767_002:0052a22": "非樂不相障閡。菩薩所以現此事者。表於今",
    "T38n1767_002:0052a23": "佛入般涅槃亦不可思議。次從爾時無邊身",
    "T38n1767_002:0052a24": "菩薩與無量菩薩。是彼菩薩以不可思議不",
    "T38n1767_002:0052a25": "來而來。次第三雙中初供佛。次不受如文。次",
    "T38n1767_002:0052a26": "例餘三方悉如文。問身既無邊此土他土俱",
    "T38n1767_002:0052a27": "在毛端。那忽從彼以來於此。是即彼邊而來",
    "T38n1767_002:0052a28": "此邊。此間大眾見從彼來。即是此邊見於彼",
    "T38n1767_002:0052a29": "邊。舊云。少分無邊故有來去。此不應爾。既言",
    "T38n1767_002:0052b01": "量同虛空。虛空豈有少分多分。既言少分則",
    "T38n1767_002:0052b02": "不同空。今明菩薩不思議色即邊無邊。無邊",
    "T38n1767_002:0052b03": "即邊。非邊非無邊。邊即無邊量同虛空。無邊",
    "T38n1767_002:0052b04": "即邊自彼之此此見彼來。雖邊無邊非邊非",
    "T38n1767_002:0052b05": "無邊。而能邊無邊故稱不可思議。若有定者",
    "T38n1767_002:0052b06": "非不思議。例如丈六梵不見頂。非見非不見。",
    "T38n1767_002:0052b07": "能見能不見。譬如帶鏡身邊身在鏡裏。裏而",
    "T38n1767_002:0052b08": "非裏。非裏而裏。又如日不下池水不上升而",
    "T38n1767_002:0052b09": "影現水。頑閡之色尚復難思。況不思議寧以",
    "T38n1767_002:0052b10": "情取。從娑羅雙樹去。大段第三結召請中二。",
    "T38n1767_002:0052b11": "初結眾集。次結瑞相。瑞本集眾。眾既已集瑞",
    "T38n1767_002:0052b12": "亦隨竟。故須兩結。初結眾集又為二。先明其",
    "T38n1767_002:0052b13": "處不可思議。次明其人不可思議。初文者三",
    "T38n1767_002:0052b14": "十二由旬能容五十二眾長旛大蓋人無妨閡",
    "T38n1767_002:0052b15": "供具無傷。又鍼鋒微塵容無邊身已不思議。",
    "T38n1767_002:0052b16": "況受四方十方微塵無邊身菩薩。復有幾許",
    "T38n1767_002:0052b17": "眷屬。供具人無障閡具無損傷。此是處不思",
    "T38n1767_002:0052b18": "議。次人為四。初從十方下結他方眾集在鍼",
    "T38n1767_002:0052b19": "鋒及閻浮者。結此土眾集在雙樹。此是人不",
    "T38n1767_002:0052b20": "可思議。二簡應集不集不應集而集。應集即",
    "T38n1767_002:0052b21": "迦葉等三眾。不應集毒蟲惡人惡鬼等三眾。",
    "T38n1767_002:0052b22": "此明集不集俱不可思議。三明眾集利益。謂集",
    "T38n1767_002:0052b23": "不集眾等起慈心。集不集處等皆嚴淨。羅那",
    "T38n1767_002:0052b24": "婆神者是集眾。三千大千眾生是不集眾。又揀",
    "T38n1767_002:0052b25": "除慈不慈。不慈者一闡提是不生慈心。慈不",
    "T38n1767_002:0052b26": "慈者皆不思議。從爾時三千世界以佛力故",
    "T38n1767_002:0052b27": "下重明處。三千是眾集處。十方世界是不集",
    "T38n1767_002:0052b28": "處。等皆嚴淨如極樂土。故言十方亦復如是。",
    "T38n1767_002:0052b29": "以眾集故致此利益。不集處不集眾不發心",
    "T38n1767_002:0052c01": "尚不思議。況復如來示生示滅寧可思議。此",
    "T38n1767_002:0052c02": "是結眾集竟。次從如來面門下結瑞相竟。從",
    "T38n1767_002:0052c03": "前至此總有九瑞。共成三意。但作一收。所以",
    "T38n1767_002:0052c04": "然者。聲光及風皆從口出。若收光入口風聲",
    "T38n1767_002:0052c05": "例然。收聲則息教。疑者問誰此表師去。收光",
    "T38n1767_002:0052c06": "則息照三障闇於道三業善不。生此表主去。",
    "T38n1767_002:0052c07": "收風則息神變顛倒無由得轉此表親去。大",
    "T38n1767_002:0052c08": "眾見一解三見收聲入口知必失師。是故嗚",
    "T38n1767_002:0052c09": "呼而哭唱言不受人天供養此哭失。由悲無",
    "T38n1767_002:0052c10": "法食見收光入口知必失主。是故哭言聖慧",
    "T38n1767_002:0052c11": "日光從今永滅。三障誰除三善誰發。見收風",
    "T38n1767_002:0052c12": "入口知必失親。是故哭言法船沈沒誰破無",
    "T38n1767_002:0052c13": "明此岸度到涅槃彼岸。三種之哭。哭主親師。",
    "T38n1767_002:0052c14": "嗚呼是意慟。號哭是口哀。戰動是身苦。三業",
    "T38n1767_002:0052c15": "悲戀乃至於此。",
    "T38n1767_002:0052c16": "大般涅槃經疏卷第二(終)"
}