{
    "T14n0489_015:0741a03": "佛說除蓋障菩薩所問經卷第十",
    "T14n0489_015:0741a04": "五",
    "T14n0489_015:0741a05": "西天譯經三藏朝散大夫試鴻臚",
    "T14n0489_015:0741a06": "卿傳梵大師賜紫沙門臣法護等",
    "T14n0489_015:0741a07": "奉　詔譯",
    "T14n0489_015:0741a08": "「復次，善男子！云何是菩薩於諸過患善能除",
    "T14n0489_015:0741a09": "斷？謂若菩薩於自身中所有過患勤行除斷，",
    "T14n0489_015:0741a10": "若他身中有諸過患教令斷滅，不堪任者即當",
    "T14n0489_015:0741a11": "捨離。何等是過患？所謂於佛法僧不生尊重，",
    "T14n0489_015:0741a12": "及於戒學并諸聖人，同梵行者上中下位，於",
    "T14n0489_015:0741a13": "是等處不生尊重，自生我慢輕易於他，順諸",
    "T14n0489_015:0741a14": "愛境逆背涅槃，起於我見，有情、壽者、士夫、養",
    "T14n0489_015:0741a15": "者、補特伽羅等見，執空斷見執常無常。不樂",
    "T14n0489_015:0741a16": "諸聖親附愚人，遠離清淨持戒之者，尊重供",
    "T14n0489_015:0741a17": "養破戒之者，隨逐惡友棄捨善友，毀謗如來",
    "T14n0489_015:0741a18": "甚深經典。復於深經而生驚怖，懶墮懈怠輕",
    "T14n0489_015:0741a19": "賤己身，志性下劣無有威光，亦無辯才非處",
    "T14n0489_015:0741a20": "造惡，不應疑處乃生疑惑，所應疑處而不能",
    "T14n0489_015:0741a21": "疑，蓋障纏縛諂誑隨逐，惛沈睡眠之所覆蔽。",
    "T14n0489_015:0741a22": "「樂著利養貪愛種族眷屬國土，起諸愛見貪",
    "T14n0489_015:0741a23": "愛眾會，復常習近外道典籍，厭離正法破毀",
    "T14n0489_015:0741a24": "誓願。慣習修作不善之法，於諸善法而不慣",
    "T14n0489_015:0741a25": "習，親洽於彼非出家人，又復親洽男子、女人、",
    "T14n0489_015:0741a26": "童男、童女及諸外道。不樂阿蘭若處，食不知",
    "T14n0489_015:0741a27": "量，而不親附師尊長宿，凡所習誦亦不知時。",
    "T14n0489_015:0741a28": "「又復，不知所行方處，微細戒學亦不尊敬，觀",
    "T14n0489_015:0741a29": "其小罪不生怖畏，於其癡暗根性之者計為",
    "T14n0489_015:0741b01": "寂靜，於其高勝利根之者，倨傲而行起諸邪",
    "T14n0489_015:0741b02": "執，常出惡言。於諸可愛及不可愛色相之中",
    "T14n0489_015:0741b03": "隨順執著，見瞋恚者不起慈心，見苦惱者不",
    "T14n0489_015:0741b04": "生悲慜，見疾病者不起厭離，見彼死者不懷",
    "T14n0489_015:0741b05": "驚怖。於火宅中不求出離，不能審細伺察其",
    "T14n0489_015:0741b06": "身，不觀戒行。何者已作？何者當作？何者現",
    "T14n0489_015:0741b07": "作？而悉不能審細伺察。不應思惟而起思惟，",
    "T14n0489_015:0741b08": "不應計度而起計度，不應追求而起追求，非",
    "T14n0489_015:0741b09": "出離中計出離想，非道之中計正道想，未得",
    "T14n0489_015:0741b10": "所證計已得想。「世俗所作專一其心，非所作",
    "T14n0489_015:0741b11": "中而生勤勇，廣大善法常所遠離，毀謗大乘",
    "T14n0489_015:0741b12": "之法，稱讚聲聞乘法，毀謗深信大乘之人，稱",
    "T14n0489_015:0741b13": "讚修行聲聞道人，常與他人而共言訟，常興",
    "T14n0489_015:0741b14": "鬪諍惡口麁言。為性高倨自恃胸臆，磣毒暴",
    "T14n0489_015:0741b15": "惡恣其貪婪，語無誠信輕毀他人，非說而說",
    "T14n0489_015:0741b16": "言多虛妄，愛樂計著諸有戲論。此等是為種",
    "T14n0489_015:0741b17": "種過患。「菩薩善斷如是過患已，離諸戲論勤",
    "T14n0489_015:0741b18": "修空觀。菩薩雖復多修空觀，然於處處其心",
    "T14n0489_015:0741b19": "流散有所樂住。菩薩即時於諸境處遍求自",
    "T14n0489_015:0741b20": "性，皆悉是空了不可得。由境空故，觀察彼心",
    "T14n0489_015:0741b21": "亦悉是空，心境空故能觀察智，而亦是空了",
    "T14n0489_015:0741b22": "不可得。菩薩又復勤行觀察諸相皆空，菩薩",
    "T14n0489_015:0741b23": "雖觀無相，猶有彼彼諸相現前而為對礙，是",
    "T14n0489_015:0741b24": "故乃觀無有內相，無內相故身不可得，及身",
    "T14n0489_015:0741b25": "念住亦不可得，亦不繫心於身亦無外相可",
    "T14n0489_015:0741b26": "得，亦無外相念住可得，心不繫著，外相離故",
    "T14n0489_015:0741b27": "身相亦離。「由內諸相得斷滅已，勤行發起修",
    "T14n0489_015:0741b28": "習意樂，由多修習諸觀行故，能常勤修於奢",
    "T14n0489_015:0741b29": "摩他毘鉢舍那，所修之行中無間斷。所謂心",
    "T14n0489_015:0741c01": "一境性是奢摩他，如實觀察諸法自性是毘",
    "T14n0489_015:0741c02": "鉢舍那。由心一境性住奢摩他故，即於三摩",
    "T14n0489_015:0741c03": "呬多心歡喜無悔。何以故？若戒清淨及戒具",
    "T14n0489_015:0741c04": "足，是即菩薩瑜伽之行。以戒具足故增長瑜",
    "T14n0489_015:0741c05": "伽，戒具足故修習瑜伽，此說名為修瑜伽行。",
    "T14n0489_015:0741c06": "善男子！菩薩若修如是十種法者，善修瑜伽",
    "T14n0489_015:0741c07": "之行。「又，善男子！菩薩若修十種法者，能持如",
    "T14n0489_015:0741c08": "來修多羅教。何等為十？一者、為護正法故聽",
    "T14n0489_015:0741c09": "聞受持，不為資財；二者、為守護教故聽聞受",
    "T14n0489_015:0741c10": "持，不為利養；三者、令三寶種得不斷故聽聞受",
    "T14n0489_015:0741c11": "持，不為求他恭敬；四者、為欲攝受安住大乘",
    "T14n0489_015:0741c12": "諸有情故聽聞受持，不為名稱；五者、為利益",
    "T14n0489_015:0741c13": "無依無救諸有情故聽聞受持；六者、為令苦",
    "T14n0489_015:0741c14": "惱有情得安樂故聽聞受持；七者、為令無慧",
    "T14n0489_015:0741c15": "眼者得慧眼故聽聞受持；八者、為彼住聲聞",
    "T14n0489_015:0741c16": "乘者說示聲聞道故聽聞受持；九者、為彼住大",
    "T14n0489_015:0741c17": "乘者說示大乘法故聽聞受持；十者、為自取證",
    "T14n0489_015:0741c18": "無上智故聽聞受持，不為求彼下劣乘故。善",
    "T14n0489_015:0741c19": "男子！菩薩若修如是十種法者，能持如來修",
    "T14n0489_015:0741c20": "多羅教。「又，善男子！菩薩若修十種法者，能持",
    "T14n0489_015:0741c21": "律教。何等為十？一者、善知於律；二者、善知律",
    "T14n0489_015:0741c22": "之儀範；三者、善知律甚深義；四者、善知律微",
    "T14n0489_015:0741c23": "細相；五者、善知應作不應作；六者、善知自性",
    "T14n0489_015:0741c24": "違犯；七者、善知施設違犯；八者、善知波羅提",
    "T14n0489_015:0741c25": "木叉所起因緣；九者、善知聲聞律法；十者、善",
    "T14n0489_015:0741c26": "知菩薩律法。善男子！菩薩若修如是十種法",
    "T14n0489_015:0741c27": "者，善持律教。「又，善男子！菩薩若修十種法者，",
    "T14n0489_015:0741c28": "善解軌則所行境界威儀具足。何等為十？一",
    "T14n0489_015:0741c29": "者、善學聲聞學處；二者、善學緣覺學處；三者、",
    "T14n0489_015:0742a01": "善學菩薩學處；四者、於彼一切學處修習具",
    "T14n0489_015:0742a02": "足；五者、於所行軌則得具足已，而能遠離非",
    "T14n0489_015:0742a03": "沙門行；六者、以是因緣故，菩薩不於非處非",
    "T14n0489_015:0742a04": "方非時所行；七者、於其沙門軌則所行得具",
    "T14n0489_015:0742a05": "足已，不為諸沙門或婆羅門非理譏毀；八者、",
    "T14n0489_015:0742a06": "令他亦如是學；九者、所行軌則得具足故，容",
    "T14n0489_015:0742a07": "相端嚴威儀寂靜；十者、具足威儀而無詐異。",
    "T14n0489_015:0742a08": "善男子！菩薩若修如是十種法者，善解軌則",
    "T14n0489_015:0742a09": "所行境界威儀具足。「又，善男子！菩薩若修十",
    "T14n0489_015:0742a10": "種法者，能離慳嫉。何等為十？一者、自為施主；",
    "T14n0489_015:0742a11": "二者、教他行施；三者、讚歎布施；四者、見他施",
    "T14n0489_015:0742a12": "時心生隨喜；五者、令餘施主慶快利喜；六者、",
    "T14n0489_015:0742a13": "見施他時，不應生念：『此應施我勿施於他，我",
    "T14n0489_015:0742a14": "族應得他族非得。』七者、菩薩發如是心，令諸",
    "T14n0489_015:0742a15": "有情一切皆得濟命資具悉獲安樂；八者、令諸",
    "T14n0489_015:0742a16": "有情悉能成就勝出世間最上安樂；九者、菩",
    "T14n0489_015:0742a17": "薩作如是念：『我常勤修利有情事。』十者、菩薩",
    "T14n0489_015:0742a18": "作如是念：『我終不起慳嫉之心。』善男子！菩薩",
    "T14n0489_015:0742a19": "若修如是十種法者，能離慳嫉。「又，善男子！菩",
    "T14n0489_015:0742a20": "薩若修十種法者，能於一切有情住平等心。",
    "T14n0489_015:0742a21": "何等為十？一者、於一切有情起平等方便；二",
    "T14n0489_015:0742a22": "者、於一切有情起無障礙心；三者、於一切有",
    "T14n0489_015:0742a23": "情起無瞋惱心；四者、為一切有情廣行布施；",
    "T14n0489_015:0742a24": "五者、守護戒行；六者、修持忍辱；七者、發勤精",
    "T14n0489_015:0742a25": "進；八者、安住禪定；九者、修習勝慧；十者、積集",
    "T14n0489_015:0742a26": "彼一切智，菩薩如是依無二心之所積集。何",
    "T14n0489_015:0742a27": "以故？菩薩於一切有情平等積集故，以一切",
    "T14n0489_015:0742a28": "有情為所緣境而積集故，如是速能普令一",
    "T14n0489_015:0742a29": "切證得法性，菩薩自能出離大火宅已，復令",
    "T14n0489_015:0742b01": "他人亦悉出離，以其安住平等心故心無高",
    "T14n0489_015:0742b02": "下。「善男子！譬如長者有其六子，而一一子",
    "T14n0489_015:0742b03": "稱可父意，慈愛怜惜而悉同等，是等諸子幼",
    "T14n0489_015:0742b04": "無所識復不明了，其父同以方便訓育。一時",
    "T14n0489_015:0742b05": "父舍欻然火起，而彼諸子各各異處。善男子！",
    "T14n0489_015:0742b06": "於汝意云何？時彼長者可作是念：『此諸子等",
    "T14n0489_015:0742b07": "令同出邪？前後出邪？』」除蓋障菩薩白佛言：「不",
    "T14n0489_015:0742b08": "也。世尊！何以故？而彼長者以平等心怜愛無",
    "T14n0489_015:0742b09": "異，是時諸子雖各異處，以等愛心俱時令出。」",
    "T14n0489_015:0742b10": "佛言：「善男子！菩薩亦復如是，一切有情悉",
    "T14n0489_015:0742b11": "是愚夫而非聖者。久處生死大火宅中，愚癡",
    "T14n0489_015:0742b12": "無識復不明了，各各散在諸趣之中。菩薩為",
    "T14n0489_015:0742b13": "救度故，隨以方便俱時令出彼大火宅，出火",
    "T14n0489_015:0742b14": "宅已，普令安住寂靜界中。善男子！菩薩若修",
    "T14n0489_015:0742b15": "如是十種法者，能於一切有情住平等心。「又，",
    "T14n0489_015:0742b16": "善男子！菩薩若修十種法者，善能承事供養",
    "T14n0489_015:0742b17": "如來。何等為十？一者、以法供養是為承事供",
    "T14n0489_015:0742b18": "養如來非財供養；二者、如說修行，是為供養；",
    "T14n0489_015:0742b19": "三者、為諸有情作利樂事，是為供養；四者、攝",
    "T14n0489_015:0742b20": "受有情，是為供養；五者、為諸有情隨順所行，",
    "T14n0489_015:0742b21": "是為供養；六者、不捨誓願，是為供養；七者、不",
    "T14n0489_015:0742b22": "捨菩薩事業，是為供養；八者、如說能行，是為",
    "T14n0489_015:0742b23": "供養；九者、諸有所作不生懈倦，是為供養；十",
    "T14n0489_015:0742b24": "者不捨菩提心，是為承事供養如來非財供",
    "T14n0489_015:0742b25": "養。何以故？善男子！法身即是如來，是故以法",
    "T14n0489_015:0742b26": "供養即為供養如來。又積集如來所說，是即",
    "T14n0489_015:0742b27": "如說修行；發起諸利樂事，是即利樂有情；施",
    "T14n0489_015:0742b28": "作有情事業，是即攝受有情。「善男子！若不能",
    "T14n0489_015:0742b29": "作利有情事，誓願微劣棄捨菩薩事業之者，",
    "T14n0489_015:0742c01": "即不能順有情行增長誓願，堅固菩薩事業。",
    "T14n0489_015:0742c02": "又若起虛妄語志意缺減，即不能如說能行。",
    "T14n0489_015:0742c03": "又若生其懈倦，即不能於諸所作不生懈倦。",
    "T14n0489_015:0742c04": "又若於菩提心有所退失而無所證，即不能",
    "T14n0489_015:0742c05": "不捨菩提之心。何以故？善男子！菩薩於阿耨",
    "T14n0489_015:0742c06": "多羅三藐三菩提，本無所得亦無所證，是故",
    "T14n0489_015:0742c07": "汝今應如是知，以法供養，是為承事供養如",
    "T14n0489_015:0742c08": "來非財供養。善男子！菩薩若修如是十種法",
    "T14n0489_015:0742c09": "者，善能承事供養如來。「又，善男子！菩薩若修",
    "T14n0489_015:0742c10": "十種法者，能摧伏我慢。何等為十？一者、菩薩",
    "T14n0489_015:0742c11": "捨家出家，離諸親友、眷屬、知識，猶如死故摧",
    "T14n0489_015:0742c12": "伏我慢；二者、毀己形好被服壞色，隨順正法",
    "T14n0489_015:0742c13": "故摧我慢；三者、剃除鬚髮執持應器，巡家行",
    "T14n0489_015:0742c14": "乞故摧我慢；四者、為乞食因緣卑下其心，與",
    "T14n0489_015:0742c15": "旃陀羅童子而無有異故摧我慢；五者、常作",
    "T14n0489_015:0742c16": "是念：『我從他乞，我之身命繫屬於他。』故摧",
    "T14n0489_015:0742c17": "我慢；六者、我所受食以清淨故，諸佛所許故",
    "T14n0489_015:0742c18": "摧我慢；七者、為欲親近阿闍梨、師長、聖眾故",
    "T14n0489_015:0742c19": "摧我慢；八者、我具威儀軌則所行如法，欲令",
    "T14n0489_015:0742c20": "同梵行者見皆歡喜，故摧我慢；九者、於諸未",
    "T14n0489_015:0742c21": "具佛法之者願當得具，故摧我慢；十者、於彼",
    "T14n0489_015:0742c22": "忿恚惱害諸有情中，我當常行忍辱之行故",
    "T14n0489_015:0742c23": "摧我慢。善男子！菩薩若修如是十種法者，能",
    "T14n0489_015:0742c24": "摧我慢。「又，善男子！菩薩若修十種法者，能生",
    "T14n0489_015:0742c25": "淨信。何等為十？一者、福行成辦；二者、具正因",
    "T14n0489_015:0742c26": "故得宿世善根圓滿；三者、不起邪信故而具",
    "T14n0489_015:0742c27": "正見；四者、不依邪師故得意樂具足；五者、離",
    "T14n0489_015:0742c28": "諂誑故得正行無曲；六者、根性利故而得勝",
    "T14n0489_015:0742c29": "慧；七者、相續清淨故得離諸障；八者、遠離惡",
    "T14n0489_015:0743a01": "知識故常得親近諸善知識；九者、常求諸善",
    "T14n0489_015:0743a02": "說故而能除彼增上慢心；十者、於佛所說法",
    "T14n0489_015:0743a03": "中具大信故而能離諸邪執，了知如來廣大",
    "T14n0489_015:0743a04": "威德。善男子！菩薩若修如是十種法者，能生",
    "T14n0489_015:0743a05": "淨信。」",
    "T14n0489_015:0743a06": "佛說除蓋障菩薩所問經卷第十五"
}