{
    "T10n0282_001:0451a03": "諸菩薩求佛本業經一卷",
    "T10n0282_001:0451a05": "西晉優婆塞聶道真譯",
    "T10n0282_001:0451a06": "若那師利菩薩問文殊師利菩薩：「菩薩何因，",
    "T10n0282_001:0451a07": "身有所行不令他人得長短、口所言不令他",
    "T10n0282_001:0451a08": "人得長短、心所念不令他人得長短？何緣身",
    "T10n0282_001:0451a09": "不法他人長短、口不說他人長短、心不念他",
    "T10n0282_001:0451a10": "人長短？「持是身所行、口所言、心所念，眾阿羅",
    "T10n0282_001:0451a11": "漢、辟支佛，及諸天、人世間人民，所不能及知。",
    "T10n0282_001:0451a12": "「身所行、口所言、心所念無能逮者、無有能",
    "T10n0282_001:0451a13": "動轉者；身所行、口所言、心所念無有能害",
    "T10n0282_001:0451a14": "者；身所行、口所言、心所念皆成就遂意。「身所",
    "T10n0282_001:0451a15": "行事淨潔、口所言淨潔、心所念淨潔；身所",
    "T10n0282_001:0451a16": "行無瑕穢、口所言無瑕穢、心所念無瑕穢；身",
    "T10n0282_001:0451a17": "所行智慧在上頭、口所言智慧在上頭、心所",
    "T10n0282_001:0451a18": "念智慧在上頭。「生時端正、生時智慧、生時布",
    "T10n0282_001:0451a19": "施、生時種類中好、生時於尊貴家、生時面色",
    "T10n0282_001:0451a20": "好、生時善相與眾異。「意所念皆強，多所護持",
    "T10n0282_001:0451a21": "不忘，無所愛惜。高才猛健，猛中尊、猛中貴、",
    "T10n0282_001:0451a22": "猛中勇、猛中勇猛、猛中無有比。「所識為無",
    "T10n0282_001:0451a23": "有能斟量者，所議無有央數、所議為不可計，",
    "T10n0282_001:0451a24": "無有邊幅、無有能勝者，慈愛於佛經，皆前世",
    "T10n0282_001:0451a25": "筋力行所致。「多所出入語者人皆信用之，無",
    "T10n0282_001:0451a26": "有不敬附者；身所行無有不淨潔者；諸所視",
    "T10n0282_001:0451a27": "經無有不了知者。「一心降意，思惟明曉。迴",
    "T10n0282_001:0451a28": "念入禪，出入五音中、入於四事中、入於三",
    "T10n0282_001:0451a29": "事中、入於十二事中、過去當來今現在所出生",
    "T10n0282_001:0451b01": "福祐功德中、入於七覺意中、入於虛空無常",
    "T10n0282_001:0451b02": "無所罣礙中、入於六波羅蜜經中。「悉具足念",
    "T10n0282_001:0451b03": "善慈愛愍傷等，心悉無所憎愛。入於十種力",
    "T10n0282_001:0451b04": "慧中，為諸天、梵釋、阿須輪、鬼神、龍所供養。「悉",
    "T10n0282_001:0451b05": "愛護十方人——諸有驚怖者皆歸仰得解，諸有",
    "T10n0282_001:0451b06": "恐懼急緣者無不得安隱者——明於十方，如燈",
    "T10n0282_001:0451b07": "火、如炬火、如大火、如日月；過度諸世間人，如",
    "T10n0282_001:0451b08": "船佐、如船中人。「有尊師於諸天、世間人民、",
    "T10n0282_001:0451b09": "蜎飛蠕動之類，極善極豪，都於大眾中最獨",
    "T10n0282_001:0451b10": "尊，雄中復重雄，極上無有與等者。「如是法當",
    "T10n0282_001:0451b11": "何以致之？」文殊師利菩薩謂若那師利菩",
    "T10n0282_001:0451b12": "薩言：「善哉，善哉！佛子所問乃爾，極大慈愛、多",
    "T10n0282_001:0451b13": "所度脫，乃作是發意問。所問者皆有佛子菩",
    "T10n0282_001:0451b14": "薩身所行、有口所言、有心所念。有意所念道，",
    "T10n0282_001:0451b15": "諸所施行功德悉可得，未曾增減。「佛經時，過",
    "T10n0282_001:0451b16": "去當來今現在佛悉受得之，皆從是起成、皆",
    "T10n0282_001:0451b17": "使世間人民悉安隱、諸所說經悉諦受、諸所",
    "T10n0282_001:0451b18": "有宿命惡悉消盡、諸經悉受得之、諸所有皆",
    "T10n0282_001:0451b19": "快、諸所有皆好，無有與等者。「如是，佛子！行",
    "T10n0282_001:0451b20": "於大道者悉皆得之。",
    "T10n0282_001:0451b21": "「菩薩居家法，心念言：『十方天下人皆使莫為",
    "T10n0282_001:0451b22": "愛欲所拘繫，悉入虛空法中。』「菩薩孝順供養",
    "T10n0282_001:0451b23": "父母時，心念言：『十方天下人皆使早得佛道，",
    "T10n0282_001:0451b24": "以當度脫十方天下人。』「菩薩妻子共居時，心",
    "T10n0282_001:0451b25": "念言：『十方天下人皆使諸有愛欲悉消去。』「菩",
    "T10n0282_001:0451b26": "薩居家有所思時，心念言：『十方天下人皆",
    "T10n0282_001:0451b27": "使脫於愛欲中，得道極過度。』「菩薩居家相娛",
    "T10n0282_001:0451b28": "樂作音樂時，心念言：『十方天下人皆使聽",
    "T10n0282_001:0451b29": "受諸經，悉得聞如是作音樂時欲聽聞。』「菩薩",
    "T10n0282_001:0451c01": "著七寶時，心念言：『十方天下人皆使脫於",
    "T10n0282_001:0451c02": "重擔去，悉得止休息。』「菩薩在婇女中相娛樂",
    "T10n0282_001:0451c03": "時，心念言：『十方天下人皆使悉入佛經中，拔",
    "T10n0282_001:0451c04": "棄於婬泆。』「菩薩在樓上時，心念言：『十方天",
    "T10n0282_001:0451c05": "下人皆使上佛經講堂上，悉受諸經，無有與",
    "T10n0282_001:0451c06": "等者。』「菩薩布施時，心念言：『十方天下人皆",
    "T10n0282_001:0451c07": "使諸所有但欲施與人，無有貪愛者。』「菩薩與",
    "T10n0282_001:0451c08": "妻子恩愛時，心念言：『十方天下人皆使早脫",
    "T10n0282_001:0451c09": "去，於婬泆惡露悉棄捐，令覺知入虛空中。』「菩",
    "T10n0282_001:0451c10": "薩患厭家中時，心念言：『十方天下人皆使早",
    "T10n0282_001:0451c11": "得脫解，無所復拘著。』「菩薩棄家行學道時，",
    "T10n0282_001:0451c12": "心念言：『十方天下人皆使得出去，莫復還入",
    "T10n0282_001:0451c13": "愛欲中，無所復貪。』「若菩薩到佛寺時，心念",
    "T10n0282_001:0451c14": "言：『十方天下人皆使但念佛，悉入諸經中，無",
    "T10n0282_001:0451c15": "所復罣礙。』「菩薩至師和上所時，心念言：『十",
    "T10n0282_001:0451c16": "方天下人皆使心所念善無有不得者，悉",
    "T10n0282_001:0451c17": "入正經中。』「菩薩索作沙門時，心念言：『十方天",
    "T10n0282_001:0451c18": "下人皆使所至到，悉令得成就，莫復中悔止。』",
    "T10n0282_001:0451c19": "「菩薩去白衣時，心念言：『十方天下人皆使極",
    "T10n0282_001:0451c20": "照明於功德中，莫令有懈怠。』「菩薩受袈裟",
    "T10n0282_001:0451c21": "時，心念言：『十方天下人皆使無所沾污，持",
    "T10n0282_001:0451c22": "心如佛。』「菩薩剃頭髮時，心念言：『十方天下人",
    "T10n0282_001:0451c23": "皆使垢濁悉除去，莫復與共會。』「菩薩作大沙",
    "T10n0282_001:0451c24": "門時，心念言：『十方天下人皆使還漚和拘",
    "T10n0282_001:0451c25": "舍羅波羅蜜悉得經。』「菩薩作沙門時，心念言：",
    "T10n0282_001:0451c26": "『十方天下人皆使作沙門時，令如佛悉度十",
    "T10n0282_001:0451c27": "方天下人。』「菩薩持戒時，心念言：『十方天下人",
    "T10n0282_001:0451c28": "皆使護持禁戒，莫令犯如法。』「菩薩受和上時，",
    "T10n0282_001:0451c29": "心念言：『十方天下人皆使念所知禪極過",
    "T10n0282_001:0452a01": "度，無所一罣礙。』「菩薩受師時，心念言：『十方",
    "T10n0282_001:0452a02": "天下人皆使所作悉為狎習，如所教法持不",
    "T10n0282_001:0452a03": "失。』「菩薩自歸於佛時，心念言：『十方天下人皆",
    "T10n0282_001:0452a04": "使無不歡樂於佛法，悉生極好處。』「菩薩自歸",
    "T10n0282_001:0452a05": "於經時，心念言：『十方天下人皆使無不得",
    "T10n0282_001:0452a06": "深經藏，所得智慧如大海。』「菩薩自歸於僧時，",
    "T10n0282_001:0452a07": "心念言：『十方天下人皆使無不得依度，如比",
    "T10n0282_001:0452a08": "丘僧有所依度，樂於佛道德。』「菩薩開戶時，心",
    "T10n0282_001:0452a09": "念言：『十方天下人皆使早開天門、入佛經門，",
    "T10n0282_001:0452a10": "莫復厭還者，及自到佛泥洹道。』「菩薩入室中",
    "T10n0282_001:0452a11": "時，心念言：『十方天下人皆使得度脫，所居止",
    "T10n0282_001:0452a12": "處早如佛所止處；早逮得深經，眾阿羅漢、辟",
    "T10n0282_001:0452a13": "支佛所不能及。』「菩薩閉戶時，心念言：『十方天",
    "T10n0282_001:0452a14": "下人皆使早閉塞惡道門，諸所有宿命惡悉",
    "T10n0282_001:0452a15": "燒盡。』「菩薩敷床時，心念言：『十方天下人皆使",
    "T10n0282_001:0452a16": "早入至深經中，悉視十方人虛空。』「菩薩坐時，",
    "T10n0282_001:0452a17": "心念言：『十方天下人皆使坐安，如佛坐於師",
    "T10n0282_001:0452a18": "子座上時，莫令心有所著。』「菩薩正坐時，心念",
    "T10n0282_001:0452a19": "言：『十方天下人皆使入正功德中，無令有狐",
    "T10n0282_001:0452a20": "疑增減佛經中。』「菩薩喘息時，心念言：『十方天",
    "T10n0282_001:0452a21": "下人皆使喘息定，成止足。』「菩薩佪念觀時，",
    "T10n0282_001:0452a22": "心念言：『十方天下人皆使當作是念：「見無常",
    "T10n0282_001:0452a23": "法。」』「菩薩起坐時，心念言：『十方天下人皆使",
    "T10n0282_001:0452a24": "所見虛空法無有不了知者。』「菩薩足蹈地時，",
    "T10n0282_001:0452a25": "心念言：『十方天下人皆使住安隱，不復動搖。』",
    "T10n0282_001:0452a26": "「菩薩著泥洹僧時，心念言：『十方天下人皆使",
    "T10n0282_001:0452a27": "撿持功德，悉愧於世間諸所有，早令得佛道。』",
    "T10n0282_001:0452a28": "「菩薩繫帶時，心念言：『十方天下人皆使結諸",
    "T10n0282_001:0452a29": "功德悉令堅。』「菩薩被安和時，心念言：『十方天",
    "T10n0282_001:0452b01": "下人皆使重益得諸功德，悉入諸經中，極過",
    "T10n0282_001:0452b02": "度去。』「菩薩被震越時，心念言：『十方天下人皆",
    "T10n0282_001:0452b03": "使常樂喜於佛經，未曾有離時。』「菩薩持楊枝",
    "T10n0282_001:0452b04": "時，心念言：『十方天下人皆使學諸經，悉淨潔",
    "T10n0282_001:0452b05": "得。』「菩薩漱齒洗口時，心念言：『十方天下人",
    "T10n0282_001:0452b06": "皆使諸垢濁悉淨潔，去清淨住。』「菩薩左右時，",
    "T10n0282_001:0452b07": "心念言：『十方天下人皆使棄眾惡，斷絕婬泆、",
    "T10n0282_001:0452b08": "瞋恚、愚癡。』「菩薩行至水時，心念言：『十方天下",
    "T10n0282_001:0452b09": "人皆使上佛經悉淨潔。』「菩薩持水行時，心",
    "T10n0282_001:0452b10": "念言：『十方天下人皆使無不謹勅，軟好心淨",
    "T10n0282_001:0452b11": "潔。』「菩薩澡手時，心念言：『十方天下人皆",
    "T10n0282_001:0452b12": "使軟好手取諸經道法。』「菩薩洗面時，心念言：",
    "T10n0282_001:0452b13": "『十方天下人皆使入佛經道，面門莫令有瑕",
    "T10n0282_001:0452b14": "穢。』「菩薩向出門時，心念言：『十方天下人皆使",
    "T10n0282_001:0452b15": "逮所求索悉疾得，無所復罣礙。』「菩薩向道時，",
    "T10n0282_001:0452b16": "心念言：『十方天下人皆使早得佛，莫復令還。』",
    "T10n0282_001:0452b17": "「菩薩行道時，心念言：『十方天下人皆使入無",
    "T10n0282_001:0452b18": "底經中，悉深入經，淨潔身體，無所罣礙。』「菩薩",
    "T10n0282_001:0452b19": "行道上坂時，心念言：『十方天下人皆使喜樂",
    "T10n0282_001:0452b20": "佛經，無有厭極時。』「菩薩行道下坂時，心念言：",
    "T10n0282_001:0452b21": "『十方天下人皆使入佛大道中，悉貫諸智慧。』",
    "T10n0282_001:0452b22": "「菩薩行曲道中時，心念言：『十方天下人皆使",
    "T10n0282_001:0452b23": "莫有邪念，無令有惡口。』「菩薩行直道中時，心",
    "T10n0282_001:0452b24": "念言：『十方天下人皆使心念正道，無令有",
    "T10n0282_001:0452b25": "諛諂。』「菩薩見揚塵滿道時，心念言：『十方天",
    "T10n0282_001:0452b26": "下人皆使諸欲去，常得明經。』「菩薩見淹塵",
    "T10n0282_001:0452b27": "滿道時，心念言：『十方天下人皆使常柔軟心，",
    "T10n0282_001:0452b28": "悉得諸慈哀。』「菩薩見陰涼樹時，心念言：『十方",
    "T10n0282_001:0452b29": "天下人皆使諸所惡法悉除去，通利入佛經",
    "T10n0282_001:0452c01": "中悉覺知。』「菩薩見講堂精舍時，心念言：『十方",
    "T10n0282_001:0452c02": "天下人皆使聽受諸經悉入中。』「菩薩見林大",
    "T10n0282_001:0452c03": "樹時，心念言：『十方天下人皆使無不歸仰供",
    "T10n0282_001:0452c04": "養者，天上世間皆悉然。』「菩薩見山時，心念",
    "T10n0282_001:0452c05": "言：『十方天下人皆使心念高才，明諸功德",
    "T10n0282_001:0452c06": "法，無有能勝者。』「菩薩見棘樹時，心念言：『十方",
    "T10n0282_001:0452c07": "天下人皆使疾遠離於婬泆、瞋怒、愚癡。』「菩薩",
    "T10n0282_001:0452c08": "見葉樹時，心念言：『十方天下人皆使道覆蓋",
    "T10n0282_001:0452c09": "得禪，迴入三昧。』「菩薩見華樹時，心念言：『十",
    "T10n0282_001:0452c10": "方天下人皆使莊身得三十二相。』「菩薩見實",
    "T10n0282_001:0452c11": "樹時，心念言：『十方天下人皆使得華實，悉具",
    "T10n0282_001:0452c12": "足於佛經中。』「菩薩見流水時，心念言：『十方天",
    "T10n0282_001:0452c13": "下人皆使入佛經流淵中，悉得佛智。』「菩薩見",
    "T10n0282_001:0452c14": "井時，心念言：『十方天下人皆使早開經門，一",
    "T10n0282_001:0452c15": "味無有異。』「菩薩見汲水時，心念言：『十方天",
    "T10n0282_001:0452c16": "下人皆使所道智悉具足，開入功德法中。』「菩",
    "T10n0282_001:0452c17": "薩見泉水時，心念言：『十方天下人皆使所問",
    "T10n0282_001:0452c18": "慧者多所解，悉會於佛經道中。』「菩薩見大水",
    "T10n0282_001:0452c19": "時，心念言：『十方天下人皆使悉重持諸功德",
    "T10n0282_001:0452c20": "法無有盡[歹*斯]，時無有能過者。』「菩薩見橋梁",
    "T10n0282_001:0452c21": "時，心念言：『十方天下人皆使得諸經極過度",
    "T10n0282_001:0452c22": "人，如橋梁過人，無有極止時。』「菩薩見宅舍時，",
    "T10n0282_001:0452c23": "心念言：『十方天下人皆使遠離於愛欲，十方",
    "T10n0282_001:0452c24": "人心所念者皆悉知。』「菩薩見園時，心念言：『十",
    "T10n0282_001:0452c25": "方天下人皆使心無所拘著，不樂於五音樂、",
    "T10n0282_001:0452c26": "五所思。』「菩薩見果園時，心念言：『十方天下人",
    "T10n0282_001:0452c27": "皆使心無所愁憂，悉得深智本根。』「菩薩見戲",
    "T10n0282_001:0452c28": "園時，心念言：『十方天下人皆使無不精進者，",
    "T10n0282_001:0452c29": "莫令離於佛諸經。』「菩薩見莊嚴大眾出時，心",
    "T10n0282_001:0453a01": "念言：『十方天下人皆使莊嚴，於三十二相悉",
    "T10n0282_001:0453a02": "逮得。』「菩薩見人愁憂時，心念言：『十方天下人",
    "T10n0282_001:0453a03": "皆使莫復愁憂。』「菩薩見人樂時，心念言：『十",
    "T10n0282_001:0453a04": "方天下人皆使樂喜深經。』「菩薩見人不樂時，",
    "T10n0282_001:0453a05": "心念言：『十方天下人皆使恩愛無所著。』「菩薩",
    "T10n0282_001:0453a06": "見人安隱時，心念言：『十方天下人皆使安隱，",
    "T10n0282_001:0453a07": "逮得如佛安隱。』「菩薩見人勤苦時，心念言：『十",
    "T10n0282_001:0453a08": "方天下人皆使滅[歹*斯]諸勤苦，悉見正真道。』",
    "T10n0282_001:0453a09": "「菩薩見人強健時，心念言：『十方天下人皆使",
    "T10n0282_001:0453a10": "強健，如佛時身強健。』「菩薩見人病時，心念",
    "T10n0282_001:0453a11": "言：『十方天下人皆使念無常，悉入虛空中，盡",
    "T10n0282_001:0453a12": "究竟於佛經莫復還。』「菩薩見端正人時，心念",
    "T10n0282_001:0453a13": "言：『十方天下人皆使愛樂於佛經。』「菩薩見",
    "T10n0282_001:0453a14": "醜人時，心念言：『十方天下人皆使莫墮醜惡",
    "T10n0282_001:0453a15": "中。』「菩薩見報恩時，心念言：『十方天下人皆",
    "T10n0282_001:0453a16": "使報恩於諸菩薩。』「菩薩見不報恩人時，心念",
    "T10n0282_001:0453a17": "言：『十方天下人皆使無有慳貪，悉示人於正",
    "T10n0282_001:0453a18": "道。』「菩薩見沙門時，心念言：『十方天下人皆使",
    "T10n0282_001:0453a19": "受諸經，悉究竟得。』「菩薩見異道人時，心念言：",
    "T10n0282_001:0453a20": "『十方天下人皆使諸惡根本悉消盡儩，究竟",
    "T10n0282_001:0453a21": "諸經。』「菩薩見仙人時，心念言：『十方天下人皆",
    "T10n0282_001:0453a22": "使所求願盡悉得，所作為皆成足。』「菩薩見被",
    "T10n0282_001:0453a23": "鎧人時，心念言：『十方天下人皆使受鎧，悉具",
    "T10n0282_001:0453a24": "足於佛經。』「菩薩見愚鈍時，心念言：『十方天下",
    "T10n0282_001:0453a25": "人皆使黠健，所作為莫墮眾惡中。』「菩薩見講",
    "T10n0282_001:0453a26": "經時，心念言：『十方天下人皆使所聞知無不",
    "T10n0282_001:0453a27": "解慧者。』「菩薩見帝王時，心念言：『十方天下人",
    "T10n0282_001:0453a28": "皆使自致為經中王，自然轉經，說道無有休",
    "T10n0282_001:0453a29": "絕時。』「菩薩見太子時，心念言：『十方天下人",
    "T10n0282_001:0453b01": "皆使作佛子，常化生於經中。』「菩薩見公卿時，",
    "T10n0282_001:0453b02": "心念言：『十方天下人皆使明於深經中，所問",
    "T10n0282_001:0453b03": "慧莫不解遣承用者。』「菩薩見旁臣長吏時，心",
    "T10n0282_001:0453b04": "念言：『十方天下人皆使念正，莫用有惡，無",
    "T10n0282_001:0453b05": "令遠離於諸菩薩。』「菩薩見城時，心念言：『十方",
    "T10n0282_001:0453b06": "天下人皆使身體無有與等者，悉令人善無",
    "T10n0282_001:0453b07": "有能過者。』「菩薩見宮闕時，心念言：『十方天",
    "T10n0282_001:0453b08": "下人皆使樂明於心，常念與善功德相值。』「菩",
    "T10n0282_001:0453b09": "薩見持錫杖時，心念言：『十方天下人皆使常",
    "T10n0282_001:0453b10": "作善，為人所仰，常欲施與人，教人為善法。』「菩",
    "T10n0282_001:0453b11": "薩持鉢時，心念言：『十方天下人皆使多所饋",
    "T10n0282_001:0453b12": "遺，悉受所供養，皆入於無底功德中。』「菩薩行",
    "T10n0282_001:0453b13": "分越時，心念言：『十方天下人皆使入佛法處，",
    "T10n0282_001:0453b14": "無有忘誤時。』「菩薩至人家門時，心念言：『十",
    "T10n0282_001:0453b15": "方天下人皆使至佛經門。』「菩薩入門內時，心",
    "T10n0282_001:0453b16": "念言：『十方天下人皆使入佛智慧內。』「菩薩未",
    "T10n0282_001:0453b17": "受飯食時，心念言：『十方天下人皆使無有逆",
    "T10n0282_001:0453b18": "難，悉入般若波羅蜜經中。』「菩薩未得飯時，心",
    "T10n0282_001:0453b19": "念言：『十方天下人皆使莫復墮泥犁、禽獸、",
    "T10n0282_001:0453b20": "薜荔、監樓、惡道中。』「菩薩見空鉢時，心念言：",
    "T10n0282_001:0453b21": "『十方天下人皆使空於愛欲中。』「菩薩見滿鉢",
    "T10n0282_001:0453b22": "時，心念言：『十方天下人皆使滿諸功德中。』「菩",
    "T10n0282_001:0453b23": "薩見受飯鉢時，心念言：『十方天下人皆使奉",
    "T10n0282_001:0453b24": "行佛道事。』「菩薩見慚愧人時，心念言：『十方天",
    "T10n0282_001:0453b25": "下人皆使無不慚愧於愛欲者。』「菩薩見不慚",
    "T10n0282_001:0453b26": "愧人時，心念言：『十方天下人皆使心所念惡",
    "T10n0282_001:0453b27": "悉棄捐，莫不慈哀者。』「菩薩得美食時，心念言：",
    "T10n0282_001:0453b28": "『十方天下人皆使所願無不悉得者，心無沾",
    "T10n0282_001:0453b29": "污。』「菩薩得麁飯食時，心念言：『十方天下人",
    "T10n0282_001:0453c01": "皆使柔軟心，無不愍傷者。』「菩薩飯時，心念言：",
    "T10n0282_001:0453c02": "『十方天下人皆使如禪食足，常飽於經。』「菩薩",
    "T10n0282_001:0453c03": "食味時，心念言：『十方天下人皆使飽味，如佛",
    "T10n0282_001:0453c04": "喉咽所化味時，悉令逮得於甘露名經。』「菩薩",
    "T10n0282_001:0453c05": "飽已時，心念言：『十方天下人皆使所作為",
    "T10n0282_001:0453c06": "悉成足，入佛經極過去。』「菩薩說經呪願時，心",
    "T10n0282_001:0453c07": "念言：『十方天下人皆說所道無有盡時，悉",
    "T10n0282_001:0453c08": "入佛諸深經中。』「菩薩說經呪願已出去時，心",
    "T10n0282_001:0453c09": "念言：『十方天下人皆使出於三處色無常空",
    "T10n0282_001:0453c10": "中，悉受得佛智慧。』「菩薩入水時，心念言：『十",
    "T10n0282_001:0453c11": "方天下人皆使入佛智慧中，過去當來今現",
    "T10n0282_001:0453c12": "在悉平等。』「菩薩浴時，心念言：『十方天下人皆",
    "T10n0282_001:0453c13": "使洗除心垢，悉令去明極照至邊。』「菩薩見熱",
    "T10n0282_001:0453c14": "時，心念言：『十方天下人皆使遠離於熱，極過",
    "T10n0282_001:0453c15": "度去。』「菩薩見寒時，心念言：『十方天下人皆使",
    "T10n0282_001:0453c16": "作人中將，得極明涼好處。』「菩薩見誦經時，心",
    "T10n0282_001:0453c17": "念言：『十方天下人皆使解於諸經處，盡求索",
    "T10n0282_001:0453c18": "智，悉攬持諸慧。』「菩薩見佛時，心念言：『十方天",
    "T10n0282_001:0453c19": "下人皆使與諸佛共會，心無所罣礙。』「菩薩上",
    "T10n0282_001:0453c20": "向視佛時，心念言：『十方天下人皆使眼所視",
    "T10n0282_001:0453c21": "無所罣礙，見無極處。』「菩薩為佛禮拜頭腦",
    "T10n0282_001:0453c22": "著地時，心念言：『十方天下人皆使無有能逮",
    "T10n0282_001:0453c23": "見佛頭上者，天上天下。』「菩薩拜起正視佛時，",
    "T10n0282_001:0453c24": "心念言：『十方天下人皆使行經無有與等",
    "T10n0282_001:0453c25": "者。』「菩薩繞佛一匝時，心念言：『十方天下人皆",
    "T10n0282_001:0453c26": "使繞極善所作，為皆究竟賜經明。』「菩薩繞佛",
    "T10n0282_001:0453c27": "三匝時，心念言：『十方天下人皆使所作為心",
    "T10n0282_001:0453c28": "常勇，未甞遠離於佛道。』「菩薩稱譽佛功德",
    "T10n0282_001:0453c29": "威神時，心念言：『十方天下人皆使所作為功",
    "T10n0282_001:0454a01": "德不可計、威神不可計，功中極過度。』「菩薩洗",
    "T10n0282_001:0454a02": "足時，心念言：『十方天下人皆使悉得佛神足",
    "T10n0282_001:0454a03": "念飛，無所復罣礙，悉入具。』「菩薩稱譽佛相",
    "T10n0282_001:0454a04": "時，心念言：『十方天下人皆使身體悉具足，",
    "T10n0282_001:0454a05": "如佛經身。』「菩薩臥坐時，心念言：『十方天下",
    "T10n0282_001:0454a06": "人皆使不復繫於愛欲，勤苦中悉淨潔。』「菩薩覺起時，心念言：『十方天下人皆使得佛智慧、得十力。』「是為菩薩常所",
    "T10n0282_001:0454a07": "行道。」",
    "T10n0282_001:0454a08": "是釋迦文佛剎凡有百億釋提桓因坻，皆忉",
    "T10n0282_001:0454a09": "利天上，悉各思想欲請佛。諸釋提桓因坻皆",
    "T10n0282_001:0454a10": "為佛於紫紺正殿上，施七寶師子座，以天所",
    "T10n0282_001:0454a11": "有名好劫波育雜色、若干種絕殊好，皆敷著",
    "T10n0282_001:0454a12": "座上，皆施絕好交露帳、皆各於適已。佛即悉",
    "T10n0282_001:0454a13": "知之。佛便分身威神，悉皆在百億忉利天上",
    "T10n0282_001:0454a14": "釋提桓因坻外門。一一釋提桓因坻皆有一",
    "T10n0282_001:0454a15": "佛，凡有百億佛，皆與諸菩薩等俱。諸釋提桓",
    "T10n0282_001:0454a16": "因坻皆大歡喜，悉出迎，為佛作禮，請佛入。",
    "T10n0282_001:0454a17": "佛即與諸菩薩等俱入，至紫紺正殿上帳中",
    "T10n0282_001:0454a18": "坐。諸菩薩等悉各於一一七寶蓮華師子",
    "T10n0282_001:0454a19": "座交露帳中坐。佛續在是百億小國土與諸",
    "T10n0282_001:0454a20": "菩薩共坐，威神不動。十方諸菩薩大復來",
    "T10n0282_001:0454a21": "會——",
    "T10n0282_001:0454a22": "曇昧摩提菩薩、復有曇昧摩提菩薩、師利摩",
    "T10n0282_001:0454a23": "提菩薩、俱那摩提菩薩、墮夜摩提菩薩、沙頭",
    "T10n0282_001:0454a24": "摩提菩薩、若那摩提菩薩、沙遮摩提菩薩、",
    "T10n0282_001:0454a25": "阿迦摩提菩薩、沙羅摩提菩薩、薩和摩提菩",
    "T10n0282_001:0454a26": "薩。",
    "T10n0282_001:0454a27": "諸菩薩求佛本業經"
}