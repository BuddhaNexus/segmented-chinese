{
    "T32n1646_010:0314b02": "成實論卷第十",
    "T32n1646_010:0314b04": "訶梨跋摩造",
    "T32n1646_010:0314b05": "姚秦三藏鳩摩羅什譯",
    "T32n1646_010:0314b06": "◎憍慢品第一百二十八",
    "T32n1646_010:0314b07": "[0314b07] 問曰。已說三煩惱是生死根本。為更有不。",
    "T32n1646_010:0314b08": "答曰。有。名為慢。問曰。云何為慢。答曰。以",
    "T32n1646_010:0314b09": "邪心自高名慢。是慢多種。若於卑自高名",
    "T32n1646_010:0314b10": "慢。於等計等亦名為慢。以此中有取相",
    "T32n1646_010:0314b11": "我心過故。於等自高名為大慢。於勝自高",
    "T32n1646_010:0314b12": "是名慢慢。於五陰中取我相。名為我慢。",
    "T32n1646_010:0314b13": "我慢二種。示相不示相。示相是凡夫我慢。謂",
    "T32n1646_010:0314b14": "見色是我見有色是我。見我中色見色中",
    "T32n1646_010:0314b15": "我。乃至識亦如是。示是二十分故名示相。",
    "T32n1646_010:0314b16": "不示相是學人我慢。如長老差摩伽說。不",
    "T32n1646_010:0314b17": "說色是我。不說受想行識是我。但五陰中",
    "T32n1646_010:0314b18": "有我慢我欲我使。未斷未盡是名我慢。若",
    "T32n1646_010:0314b19": "未得須陀洹等諸果功德。自謂為得名增",
    "T32n1646_010:0314b20": "上慢。問曰。若未得何故生得心耶。答曰。於",
    "T32n1646_010:0314b21": "習禪中得少味故。能遮結使不行於心",
    "T32n1646_010:0314b22": "中。故生此慢。又聞思慧力。常近善師樂",
    "T32n1646_010:0314b23": "遠離行。少知五陰相。故生須陀洹等果想。",
    "T32n1646_010:0314b24": "名增上慢。問曰。增上慢有何等咎。答曰。後",
    "T32n1646_010:0314b25": "當憂惱。如經中說。若比丘言我斷疑得道。",
    "T32n1646_010:0314b26": "即應現前說甚深因緣出世間法。若是比丘",
    "T32n1646_010:0314b27": "實不得道。聞是法時則生悔惱。故應勤",
    "T32n1646_010:0314b28": "斷此增上慢。又增上慢人。諸佛世尊有大",
    "T32n1646_010:0314b29": "慈悲。猶尚捨遠不為說法。是故應斷。又增",
    "T32n1646_010:0314c01": "上慢人住邪法。故無實功德。猶如賈客",
    "T32n1646_010:0314c02": "深入大海而貪偽珠。是人亦爾。入佛法",
    "T32n1646_010:0314c03": "海得少禪悅。謂為真道而生貪著。又增上",
    "T32n1646_010:0314c04": "慢人。後老死時不任受道。故當勤求真實",
    "T32n1646_010:0314c05": "智慧。又增上慢人。自失己利亦增益愚癡。",
    "T32n1646_010:0314c06": "以實未得想謂得故。是故不應自誑其身。",
    "T32n1646_010:0314c07": "當速棄捨。若於大勝人謂少不如。名不",
    "T32n1646_010:0314c08": "如慢。是人自高亦自下身。若人無德自高名",
    "T32n1646_010:0314c09": "為邪慢。又以惡法自高亦名邪慢。若於善",
    "T32n1646_010:0314c10": "人及所尊中。不肯禮敬名為傲慢。如是等",
    "T32n1646_010:0314c11": "名為憍慢相。問曰慢云何生。答曰。不知諸",
    "T32n1646_010:0314c12": "陰實相則憍慢生。如經中說。若人以無常",
    "T32n1646_010:0314c13": "色自念是上是中是下。是人正以不知如",
    "T32n1646_010:0314c14": "實相故。乃至識亦如是。若知陰相則無憍",
    "T32n1646_010:0314c15": "慢。又善修身念則無憍慢。如牛恃角則",
    "T32n1646_010:0314c16": "為暴慢。若去其角則不能也。身為不淨九",
    "T32n1646_010:0314c17": "孔流惡。何有智者恃此自高。以如是等",
    "T32n1646_010:0314c18": "念身因緣。則無憍慢。又智者知一切眾生若",
    "T32n1646_010:0314c19": "貧若富若貴若賤。皆以骨肉筋脈五臟糞穢",
    "T32n1646_010:0314c20": "合而成身。俱有生老病死憂悲苦惱。亦有",
    "T32n1646_010:0314c21": "貪恚等諸煩惱罪福等諸業。及地獄等諸惡",
    "T32n1646_010:0314c22": "道分。云何當起憍慢。又見內外心從因",
    "T32n1646_010:0314c23": "緣生。知念念滅則無憍慢。又善修空心",
    "T32n1646_010:0314c24": "則無憍慢。所以者何。隨逐相故則憍慢生。",
    "T32n1646_010:0314c25": "若無相者何處起慢。又智慧者。若實有戒",
    "T32n1646_010:0314c26": "等功德則不生慢。所以者何。戒等功德皆",
    "T32n1646_010:0314c27": "為盡此諸煩惱故。若無功德。何有智者。",
    "T32n1646_010:0314c28": "於無事中而起憍慢。又觀無常等相則滅",
    "T32n1646_010:0314c29": "憍慢。何有智者。以無常苦不淨之物而為",
    "T32n1646_010:0315a01": "憍慢。問曰。憍慢有何等過。答曰。從慢有身。",
    "T32n1646_010:0315a02": "從身生一切苦。如經中佛說。若我弟子不",
    "T32n1646_010:0315a03": "能如實知慢相者。我與受記當生某",
    "T32n1646_010:0315a04": "處。以有餘慢不斷故。又一切煩惱皆隨取",
    "T32n1646_010:0315a05": "相。我是相中之大。故知從慢有身。又此憍",
    "T32n1646_010:0315a06": "慢即是癡分。所以者何。以眼見色謂我能",
    "T32n1646_010:0315a07": "見。又此憍慢生不以道理。所以者何。一切",
    "T32n1646_010:0315a08": "世間皆無常苦無我。云何以此而生憍慢。是",
    "T32n1646_010:0315a09": "故於貪恚癡最無道理。又從慢起業亦利",
    "T32n1646_010:0315a10": "亦重。以貪著深故從貪起業。不能如是。",
    "T32n1646_010:0315a11": "又憍慢力故貪等熾盛。即此貪得種姓等慢",
    "T32n1646_010:0315a12": "則增長熾盛。又我慢因緣生卑賤家。亦於",
    "T32n1646_010:0315a13": "師子虎狼中生。從此因緣則墮地獄。憍慢",
    "T32n1646_010:0315a14": "有如是等無量過咎。問曰。云何名多憍慢",
    "T32n1646_010:0315a15": "相。答曰。是人所執堅固難可與語。無恭敬",
    "T32n1646_010:0315a16": "心少於怖畏。喜自在行自大難教。所有薄",
    "T32n1646_010:0315a17": "少自以為多。喜輕蔑人此過難除。故有",
    "T32n1646_010:0315a18": "智者。所不應行此慢。為破一切功德故",
    "T32n1646_010:0315a19": "生。",
    "T32n1646_010:0315a20": "疑品第一百二十九",
    "T32n1646_010:0315a21": "[0315a21] 論者言。疑名於實法中心不決定。謂有解",
    "T32n1646_010:0315a22": "脫耶。無解脫耶。有善不善耶。無耶。有三",
    "T32n1646_010:0315a23": "寶耶。無耶。是名為疑。問曰。若於樹杌生",
    "T32n1646_010:0315a24": "疑。杌耶人耶。於土塊生疑。塊耶鴿耶。於",
    "T32n1646_010:0315a25": "蜂生疑。蜂耶閻浮果耶。於蛇生疑。蛇耶繩",
    "T32n1646_010:0315a26": "耶。於野馬生疑。光耶水耶。如是等疑因眼",
    "T32n1646_010:0315a27": "識生。於聲生疑。孔雀聲耶為人作耶。於",
    "T32n1646_010:0315a28": "香生疑。憂&#x9262;香耶為和香耶。於味生疑。",
    "T32n1646_010:0315a29": "為肉味耶似肉味耶。於觸生疑。為生繒",
    "T32n1646_010:0315b01": "耶為熟繒耶。意識則種種生疑。如疑是法",
    "T32n1646_010:0315b02": "有陀羅驃耶但求那耶。有神耶無神耶。",
    "T32n1646_010:0315b03": "如是等是疑不耶。答曰。若杌人等中疑則非",
    "T32n1646_010:0315b04": "煩惱。此不能為後身因緣。以漏盡人亦起",
    "T32n1646_010:0315b05": "此故。問曰。是疑云何生。答曰。若見聞知二",
    "T32n1646_010:0315b06": "種法故疑生。所以者何。先見二種立物。一",
    "T32n1646_010:0315b07": "杌二人。於後遙見與人等物則生疑。杌耶",
    "T32n1646_010:0315b08": "人耶。土等亦爾。二種聞者。若聞說有罪福",
    "T32n1646_010:0315b09": "後世。亦聞說無。是故生疑。二種知者。如天",
    "T32n1646_010:0315b10": "大雨而溝渠漫溢。若堰水時渠亦漫溢。如",
    "T32n1646_010:0315b11": "天欲雨蟻子運卵。若人發掘亦移卵去。",
    "T32n1646_010:0315b12": "如孔雀鳴人亦能作實事可見。如瓶不實",
    "T32n1646_010:0315b13": "事亦可見。如旋火輪實事不可見。如樹根",
    "T32n1646_010:0315b14": "地下水非實事亦不可見。如第二頭第三",
    "T32n1646_010:0315b15": "手。如是等二種見聞知法故生疑。又不審",
    "T32n1646_010:0315b16": "見故疑生。如遠等八因緣。又二信故疑生。",
    "T32n1646_010:0315b17": "如有人言有後世。有人言無。俱信二人。",
    "T32n1646_010:0315b18": "是故疑生。又於此可疑事中乃至不見異",
    "T32n1646_010:0315b19": "相。是故疑生。若見異相此疑則無。問曰。云",
    "T32n1646_010:0315b20": "何名見異相。答曰。見聞知決定故則無有",
    "T32n1646_010:0315b21": "疑。於佛法中隨以身證法實相時。畢竟",
    "T32n1646_010:0315b22": "無疑。如菩薩坐道場時說精進。婆羅門得",
    "T32n1646_010:0315b23": "深法現前見知諸緣盡。疑網即斷滅。又若得",
    "T32n1646_010:0315b24": "有道理慧。此疑則斷。如智者聞行因緣識。",
    "T32n1646_010:0315b25": "即決定知生死無始如是等。問曰。疑有何",
    "T32n1646_010:0315b26": "過。答曰。若多疑者。一切世間出世間事皆不",
    "T32n1646_010:0315b27": "能成。所以者何。疑人不能起發事業。若發",
    "T32n1646_010:0315b28": "則劣故不能成。又經中說。疑是心之栽蘗。",
    "T32n1646_010:0315b29": "猶如荒田多栽蘗。故異草尚不得生。況稻",
    "T32n1646_010:0315c01": "穀等。心亦如是。為疑根所壞。於邪事中",
    "T32n1646_010:0315c02": "尚不能定。況能正定。又佛說。疑名闇聚。闇",
    "T32n1646_010:0315c03": "聚三種。過去闇聚未來闇聚現在闇聚。此闇",
    "T32n1646_010:0315c04": "聚是諸我見生處。又此人設得定心則是邪",
    "T32n1646_010:0315c05": "定。若離佛法則無能為說正定者。又多眾",
    "T32n1646_010:0315c06": "生懷疑至死。如說阿&#x54A4;伽等五通仙人亦",
    "T32n1646_010:0315c07": "抱疑而死。又此疑者。若為施等福德。或無",
    "T32n1646_010:0315c08": "果報或少得報。所以者何。是諸福業皆從心",
    "T32n1646_010:0315c09": "起。是人心常為疑所濁。故無善福。又經中",
    "T32n1646_010:0315c10": "說。疑心布施於邊地受報。所以者何。是多",
    "T32n1646_010:0315c11": "疑者不能一心。隨時手與不能種種生恭",
    "T32n1646_010:0315c12": "敬心。故於邊地受少果報。如波耶綏等小",
    "T32n1646_010:0315c13": "王。問曰。無此疑也。所以者何。疑名心數",
    "T32n1646_010:0315c14": "法。諸心數法念念生滅。若是非疑若非亦非",
    "T32n1646_010:0315c15": "疑。一心不得有是有非。故知無也。答曰。",
    "T32n1646_010:0315c16": "我不說念念中有疑。不決定心相續名疑。",
    "T32n1646_010:0315c17": "爾時心不決了是杌是人。是相續心以不",
    "T32n1646_010:0315c18": "信故濁。亦以邪見故不信。疑時或有或無。",
    "T32n1646_010:0315c19": "是不信二種。一從疑生。二從邪見生。從疑",
    "T32n1646_010:0315c20": "生則輕。從邪見生則重。信亦二種。一從正",
    "T32n1646_010:0315c21": "見生。二從聞生。從正見生信則堅固。從",
    "T32n1646_010:0315c22": "聞生者不能如是。◎",
    "T32n1646_010:0315c23": "◎身見品第一百三十",
    "T32n1646_010:0315c24": "[0315c24] 五陰中我心名為身見。實無我故說緣五",
    "T32n1646_010:0315c25": "陰。五陰名身。於中生見名為身見。於無我",
    "T32n1646_010:0315c26": "中而取我相。故名為見。問曰。於五陰中",
    "T32n1646_010:0315c27": "作我名字有何咎耶。如瓶等物各自有",
    "T32n1646_010:0315c28": "相。是中無過。我亦如是。又若說離陰",
    "T32n1646_010:0315c29": "有我。是應有咎。答曰。雖不離陰說我。",
    "T32n1646_010:0316a01": "是亦有過。所以者何。諸外道輩說。我是常。",
    "T32n1646_010:0316a02": "以今世起業後受報故。若如是說。五陰應",
    "T32n1646_010:0316a03": "即是常。又說我者以我為一。然則五陰即",
    "T32n1646_010:0316a04": "應是一。是名為過。又我即是過。所以者何。",
    "T32n1646_010:0316a05": "以我心故有我所。有我所故起貪恚等一",
    "T32n1646_010:0316a06": "切煩惱。故知我心是煩惱生處。又此人雖不",
    "T32n1646_010:0316a07": "離陰說我。以取陰相故不行於空。不行",
    "T32n1646_010:0316a08": "於空故生煩惱。從煩惱生業。從業生苦。",
    "T32n1646_010:0316a09": "如是生死相續不斷。又是人以計我故。尚",
    "T32n1646_010:0316a10": "不能得&#x9E81;分別身頭目手足。況能分別諸",
    "T32n1646_010:0316a11": "陰。以受我一我常故。若不分別何能入空。",
    "T32n1646_010:0316a12": "又若見我則畏泥洹。以我當無故。如經中",
    "T32n1646_010:0316a13": "說。凡夫聞空無我。生大怖畏。以我當無故",
    "T32n1646_010:0316a14": "都無所得。如是凡夫乃至貪求癩野干身。",
    "T32n1646_010:0316a15": "不用泥洹。若得空智則不復畏也。如憂",
    "T32n1646_010:0316a16": "波斯那經說。清淨持戒人善修八聖道。命",
    "T32n1646_010:0316a17": "終時心喜猶如破毒器。又若說有我即墮",
    "T32n1646_010:0316a18": "邪見。若我是常則苦樂不變。若不變則無",
    "T32n1646_010:0316a19": "罪福。若我無常則無後世。自然解脫亦無罪",
    "T32n1646_010:0316a20": "福。故知身見是重罪也。又身見者名為甚癡。",
    "T32n1646_010:0316a21": "一切凡夫皆以身見亂心。深著有故往來",
    "T32n1646_010:0316a22": "生死。若見無我往來則斷。問曰。若五陰無",
    "T32n1646_010:0316a23": "我。眾生何故於中生我心耶。答曰。若聞人",
    "T32n1646_010:0316a24": "天男女名相。想分別故則生我心。亦以非",
    "T32n1646_010:0316a25": "因似因故生我心。所謂若無我者。誰受苦",
    "T32n1646_010:0316a26": "樂威儀語言。起罪福等受果報耶。又於",
    "T32n1646_010:0316a27": "無始生死久集我相。則成其使如瓶等相。",
    "T32n1646_010:0316a28": "故生我心。又於諸受陰中我心生。非不受",
    "T32n1646_010:0316a29": "中。故謂生我心處。此中有我。所以者何。",
    "T32n1646_010:0316b01": "不一切處生我心故。又以愚癡故生我心。",
    "T32n1646_010:0316b02": "猶如盲人得瓦石等生金玉想。又是人未",
    "T32n1646_010:0316b03": "得分別空智。癡故見我。如於幻夢乾闥",
    "T32n1646_010:0316b04": "婆城火輪等中而生有想。問曰。現見色身髮",
    "T32n1646_010:0316b05": "毛爪等諸分各異。云何智者以之為我。答",
    "T32n1646_010:0316b06": "曰。有人見神。如麥如芥子等住於心中。婆",
    "T32n1646_010:0316b07": "羅門神白。剎利神黃。違舍神赤。首陀羅神黑。",
    "T32n1646_010:0316b08": "又韋陀中說。冥初時大丈夫神色如日光。若",
    "T32n1646_010:0316b09": "人知此能度生死。更無餘道。小人則小。大",
    "T32n1646_010:0316b10": "人則大。住身窟中。有坐禪人得光明相。",
    "T32n1646_010:0316b11": "見身中神如淨珠中縷。如是等人計色為",
    "T32n1646_010:0316b12": "我。&#x9E81;思惟者說受是我。以木石等中無受",
    "T32n1646_010:0316b13": "故。可知受即是我。中思惟者說想是我。以",
    "T32n1646_010:0316b14": "苦樂雖過猶有想我心故。細思惟者說行為",
    "T32n1646_010:0316b15": "我以瓶等想雖過猶有思我心故。深細思",
    "T32n1646_010:0316b16": "者說識為我。知思亦&#x9E81;。是思雖過猶故有",
    "T32n1646_010:0316b17": "識我心故。又於五陰中生我心。是人不能",
    "T32n1646_010:0316b18": "分別受等諸陰。於色心中合生我想。如",
    "T32n1646_010:0316b19": "於色等四法總生瓶想。以色等差別有",
    "T32n1646_010:0316b20": "二十分。見色是我。所以者何。色是我了法。",
    "T32n1646_010:0316b21": "受等所依。此諸受等繫在於色。故謂色為",
    "T32n1646_010:0316b22": "我。有人見色住受等中。受等是不了法故。",
    "T32n1646_010:0316b23": "色所依止如虛空不了故。地等依止如是。",
    "T32n1646_010:0316b24": "二十分皆由癡生。問曰。眼等中何故不說",
    "T32n1646_010:0316b25": "我分。答曰。亦有。如經中說。若人說眼是",
    "T32n1646_010:0316b26": "我。是則不然。所以者何。眼是生滅。若眼是",
    "T32n1646_010:0316b27": "我我則生滅。又眼等各各相別。若說眼是",
    "T32n1646_010:0316b28": "我耳等非我。是則不然。若耳等復是則一",
    "T32n1646_010:0316b29": "人多我。色等中有差別故。可得說色是我",
    "T32n1646_010:0316c01": "而非受等。問曰。若說無我亦是邪見。此事",
    "T32n1646_010:0316c02": "云何。答曰。有二諦。若說第一義諦。有我是",
    "T32n1646_010:0316c03": "為身見。若說世諦無我是為邪見。若說世",
    "T32n1646_010:0316c04": "諦故有我。第一義諦故無我。是為正見。又第",
    "T32n1646_010:0316c05": "一義諦故說無。世諦故說有。不墮見中。如",
    "T32n1646_010:0316c06": "是有無二言皆通。如虎啗子。若急則傷。若",
    "T32n1646_010:0316c07": "緩則失。如是若定說我則墮身見。定說無",
    "T32n1646_010:0316c08": "我則墮邪見。又過與不及二俱有過。若定",
    "T32n1646_010:0316c09": "說無是則為過。若定說有我是名不及。故",
    "T32n1646_010:0316c10": "經中說。應捨二邊。若第一義諦故說無。",
    "T32n1646_010:0316c11": "世諦故說有。名捨二邊行於中道。又佛法",
    "T32n1646_010:0316c12": "名不可諍勝。若說第一義諦故無。則智者",
    "T32n1646_010:0316c13": "不勝。若說世諦故有。則凡夫不諍。又佛法",
    "T32n1646_010:0316c14": "名清淨中道非常非斷。第一義諦無故非常。",
    "T32n1646_010:0316c15": "世諦有故非斷。問曰。若法第一義諦故無。便",
    "T32n1646_010:0316c16": "應是無。何為復說世諦故有。答曰。一切世",
    "T32n1646_010:0316c17": "間所有言說。謂業及業報若縛若解等。皆",
    "T32n1646_010:0316c18": "從癡生。所以者何。是五陰空如幻如炎。",
    "T32n1646_010:0316c19": "相續生故。欲度凡夫故隨順說有。若不說",
    "T32n1646_010:0316c20": "者凡夫迷悶。若墮斷滅。若不說諸陰則不",
    "T32n1646_010:0316c21": "可化。以罪福等業若縛若解皆不能成。若",
    "T32n1646_010:0316c22": "破此癡語則自能入空。爾時無諸邪見。是",
    "T32n1646_010:0316c23": "故後說第一義諦。如初教觀身破男女相。",
    "T32n1646_010:0316c24": "故次以髮毛爪等分別身相。但有五陰。後",
    "T32n1646_010:0316c25": "以空相滅五陰相。滅五陰相名第一義諦。",
    "T32n1646_010:0316c26": "又若說世諦故有。則不須復說第一義無。",
    "T32n1646_010:0316c27": "又經中說。若知諸法無自體性。則能入空。",
    "T32n1646_010:0316c28": "故知五陰亦無。又第一義空。經中說。眼等以",
    "T32n1646_010:0316c29": "第一義諦故無。世諦故有。大空經中說。若言",
    "T32n1646_010:0317a01": "是老死。若言是人老死。若外道言身即是",
    "T32n1646_010:0317a02": "神。若言身異神異。是事義一而名異。若言",
    "T32n1646_010:0317a03": "身即是神。身異神異。是非梵行者。若遮是",
    "T32n1646_010:0317a04": "人老死即說無我。若遮是老死。即破老死",
    "T32n1646_010:0317a05": "乃至無明。故知第一義中無老死等。言生緣",
    "T32n1646_010:0317a06": "老死皆以世諦故說。是名中道。又羅陀經",
    "T32n1646_010:0317a07": "中說。佛語羅陀。色散壞破裂令滅不現。乃",
    "T32n1646_010:0317a08": "至識亦如是如石壁等。以不實故可令",
    "T32n1646_010:0317a09": "不現。諸陰不現。亦以第一義無故。隨諸陰",
    "T32n1646_010:0317a10": "相在則我心不畢竟斷。以因緣不滅故。如",
    "T32n1646_010:0317a11": "樹雖剪伐焚燒乃至灰炭。樹想猶隨。若此",
    "T32n1646_010:0317a12": "灰炭風吹水漂樹想乃滅。如是若破裂散壞。",
    "T32n1646_010:0317a13": "滅五陰相。爾時乃名空相具足。又如經說。",
    "T32n1646_010:0317a14": "羅陀汝破裂散壞分析眾生。令不現在。是",
    "T32n1646_010:0317a15": "經中說五陰無常眾生空。無先經中說。五陰",
    "T32n1646_010:0317a16": "散滅是為法空。",
    "T32n1646_010:0317a17": "邊見品第一百三十一",
    "T32n1646_010:0317a18": "[0317a18] 若說諸法或斷或常。是名邊見。有論師言。",
    "T32n1646_010:0317a19": "若人說我若斷若常。是名邊見。非一切法。",
    "T32n1646_010:0317a20": "所以者何。現見外物有斷滅故。經中說。有",
    "T32n1646_010:0317a21": "見名常無見名斷。又身即是神名為斷見。",
    "T32n1646_010:0317a22": "身異神異是名常見。又死後不作名曰斷",
    "T32n1646_010:0317a23": "見。死後還作名為常見。死後亦作亦不作。是",
    "T32n1646_010:0317a24": "中所有作者名常。所不作者名斷。非作",
    "T32n1646_010:0317a25": "非不作亦如是。問曰。是第四不應名見。",
    "T32n1646_010:0317a26": "答曰。是人於世諦中亦無人法。故名為見。",
    "T32n1646_010:0317a27": "常無常邊無邊等四句亦如是。又經中說。六",
    "T32n1646_010:0317a28": "觸入盡滅。有異餘即為常。無異餘即名",
    "T32n1646_010:0317a29": "斷。又若見我先作後當更作。是名常見。",
    "T32n1646_010:0317b01": "我先不作後不更作。是為斷見。又邪見經",
    "T32n1646_010:0317b02": "說。人身七分地水火風苦樂壽命。若其死時。",
    "T32n1646_010:0317b03": "四大歸本根歸虛空。又說。以刀輪害眾",
    "T32n1646_010:0317b04": "生。積為肉聚無殺生罪。是名斷見。及梵網",
    "T32n1646_010:0317b05": "經中說斷見相。若言有後世作者即是受",
    "T32n1646_010:0317b06": "者。是名常見。問曰。斷常見云何生。答曰。隨",
    "T32n1646_010:0317b07": "以何因緣說死後還作是因緣。故生常邊",
    "T32n1646_010:0317b08": "見。隨以何因緣說死後不作是因緣。故",
    "T32n1646_010:0317b09": "生斷滅見。問曰。此見云何斷。答曰。正修習",
    "T32n1646_010:0317b10": "空則無我見。我見無故則無二邊。如炎摩",
    "T32n1646_010:0317b11": "伽經中說。若一一陰非人。和合陰亦非人。",
    "T32n1646_010:0317b12": "離陰亦非人。現在如是不可得。云何當說",
    "T32n1646_010:0317b13": "阿羅漢死後不作。故知人不可得。人不可得",
    "T32n1646_010:0317b14": "故。我見及斷常見亦無。又見諸法從眾緣",
    "T32n1646_010:0317b15": "生。則無二邊。又如說見世間集則滅無",
    "T32n1646_010:0317b16": "見。見世間滅則滅有見。又行中道故則滅",
    "T32n1646_010:0317b17": "二邊。所以者何。見諸法相續生則滅斷見。",
    "T32n1646_010:0317b18": "見念念滅則滅常見。又說。五陰非即是",
    "T32n1646_010:0317b19": "人。亦不離陰是人。故知非常非斷。能得",
    "T32n1646_010:0317b20": "異身故不得為一。俱是眾生故不得為",
    "T32n1646_010:0317b21": "異。又五陰相續故有眾生生死。是中不得",
    "T32n1646_010:0317b22": "言即。以是相續異故亦不得言異。以相",
    "T32n1646_010:0317b23": "續中可說一故。又從此陰彼陰異故不",
    "T32n1646_010:0317b24": "得言常。從自相續因緣力生。故不得言",
    "T32n1646_010:0317b25": "斷。",
    "T32n1646_010:0317b26": "邪見品第一百三十二",
    "T32n1646_010:0317b27": "[0317b27] 若實有法而生無心。是名邪見。如言無四",
    "T32n1646_010:0317b28": "諦三寶等。經中說。邪見謂無施無祠無燒",
    "T32n1646_010:0317b29": "無善無惡無善惡業報無今世無後世",
    "T32n1646_010:0317c01": "無父母。無眾生受生世間。無阿羅漢正行",
    "T32n1646_010:0317c02": "正至。自明了證此世後世。知我生盡梵行",
    "T32n1646_010:0317c03": "已成所作已辦。從此身已更無餘身者。施",
    "T32n1646_010:0317c04": "名為利他故與。祠名以韋陀語言因天故",
    "T32n1646_010:0317c05": "祠。燒名於天祠中燒蘇等物。善名能得",
    "T32n1646_010:0317c06": "愛果三種善業。惡名得不愛果三種惡業。",
    "T32n1646_010:0317c07": "善惡業報名今世善惡名等。及天身等後世",
    "T32n1646_010:0317c08": "報。今世名現在後世名未來。父母名能生。",
    "T32n1646_010:0317c09": "眾生受生名從今世至後世。阿羅漢名",
    "T32n1646_010:0317c10": "盡煩惱者。謂無此事故名邪見。又眾生垢",
    "T32n1646_010:0317c11": "淨有知見無知見。皆無因緣。又無力無勇",
    "T32n1646_010:0317c12": "及此果等。名為邪見。取要言之。所有倒心",
    "T32n1646_010:0317c13": "皆名邪見。如無常常想苦為樂想。不淨淨",
    "T32n1646_010:0317c14": "想無我我想。非勝勝想勝非勝想。淨道非",
    "T32n1646_010:0317c15": "淨想。非淨道淨想。無中有想有中無想。",
    "T32n1646_010:0317c16": "如是等諸顛倒心。謂阿毘曇中五見。梵網經",
    "T32n1646_010:0317c17": "中六十二見。皆名邪見問曰。是邪見云何生。",
    "T32n1646_010:0317c18": "答曰。以癡故生。染著非因以因。故邪見生。",
    "T32n1646_010:0317c19": "又以染著樂因故說無苦。又失空道故",
    "T32n1646_010:0317c20": "說無苦。以無受苦者故。若說世間萬物",
    "T32n1646_010:0317c21": "無因無緣。或說因自在等不因於愛。是",
    "T32n1646_010:0317c22": "名無集。隨以何因緣說無泥洹。或異說",
    "T32n1646_010:0317c23": "泥洹是名無滅。若無泥洹道何所至耶。",
    "T32n1646_010:0317c24": "或說更有異解脫道。謂斷食等。是名無道。",
    "T32n1646_010:0317c25": "無佛者是人言。諸法無量云何一人能盡知",
    "T32n1646_010:0317c26": "耶。或生是念。佛為人中之尊。以無人故。",
    "T32n1646_010:0317c27": "當知無佛無煩惱盡。故名無法。無有正",
    "T32n1646_010:0317c28": "行得此法者。故曰無僧。以布施現果不",
    "T32n1646_010:0317c29": "可得故。謂無布施。又有經書說無布",
    "T32n1646_010:0318a01": "施。比知亦不決定。世間有好布施者而",
    "T32n1646_010:0318a02": "更貧窮。有慳貪者而得富貴。以是等因故",
    "T32n1646_010:0318a03": "說無施。無祠無燒亦如是。若火燒物為",
    "T32n1646_010:0318a04": "灰。是中有何等果。無善惡無善惡業報",
    "T32n1646_010:0318a05": "者言。若神是常則無善惡。若神無常則無後",
    "T32n1646_010:0318a06": "世。無後世故則無善惡。無善惡業報。無今",
    "T32n1646_010:0318a07": "世者分析諸法終歸都無。無後世者。隨以",
    "T32n1646_010:0318a08": "死後不作因緣故。謂無後世。無父母者。亦",
    "T32n1646_010:0318a09": "以分分析之令盡。又說。如因糞生虫糞",
    "T32n1646_010:0318a10": "非虫父母。又頭等身分非即父母身分。又",
    "T32n1646_010:0318a11": "諸法念念滅故。以何為父母耶。無眾生受",
    "T32n1646_010:0318a12": "生者。眾生法無故今世尚無。況能受身。又",
    "T32n1646_010:0318a13": "思惟言。是眾生為是身耶。為非身耶。若是",
    "T32n1646_010:0318a14": "身者。眼見此身。埋則為土燒則成灰。虫食",
    "T32n1646_010:0318a15": "為糞故無受生非身則有二種。若心若離",
    "T32n1646_010:0318a16": "心。若是心者。心法生滅念念不住。況至後",
    "T32n1646_010:0318a17": "身。若離心則不計我。於他心中尚不計",
    "T32n1646_010:0318a18": "我。況無心處。是故無受生者。無阿羅漢",
    "T32n1646_010:0318a19": "者。是人見一切人。飢則求食寒則求溫。熱",
    "T32n1646_010:0318a20": "則求涼。毀害則瞋。敬養則喜。故無有能盡",
    "T32n1646_010:0318a21": "煩惱者。又經書或說。無阿羅漢。隨逐此經",
    "T32n1646_010:0318a22": "故生是見。垢淨等無因緣者。是人見此垢",
    "T32n1646_010:0318a23": "法自然而生。又有垢者即體是垢。故說無",
    "T32n1646_010:0318a24": "因。知見無知見亦如是。無力無勇者。見一",
    "T32n1646_010:0318a25": "切眾生皆假因緣。或有言。由自在天能有",
    "T32n1646_010:0318a26": "所作。又見眾生屬業因緣不自在故。說無",
    "T32n1646_010:0318a27": "力無勇及此果。無常常想者。隨以何因緣",
    "T32n1646_010:0318a28": "破念念滅。以是因緣故生常見。又說。諸法",
    "T32n1646_010:0318a29": "滅時。還為微塵。或言。還歸本性。又諸法雖",
    "T32n1646_010:0318b01": "滅。以憶想故能受苦樂。則生常想。又說",
    "T32n1646_010:0318b02": "神是常音聲亦常。以是等緣故生常想。苦",
    "T32n1646_010:0318b03": "謂樂者。隨以何因緣說言有樂。如先三受",
    "T32n1646_010:0318b04": "品中說。以是因緣故生樂想。不淨淨想者。",
    "T32n1646_010:0318b05": "以染著身故。眼見不淨而生淨想。或作",
    "T32n1646_010:0318b06": "是念。我得人根見此人身不淨。更有眾",
    "T32n1646_010:0318b07": "生以之為淨。如是等緣故生淨想。無我我",
    "T32n1646_010:0318b08": "想者。見陰相續生。而取一相。以之為我。",
    "T32n1646_010:0318b09": "又如先生身見因緣。以是因緣故生我想。",
    "T32n1646_010:0318b10": "非勝勝想者。是人於富蘭那等外道師中。",
    "T32n1646_010:0318b11": "而生勝想。又梵王自說我是大梵天王造萬",
    "T32n1646_010:0318b12": "物者。如是等。有人言。若人具足受五欲樂。",
    "T32n1646_010:0318b13": "是名勝法。又言。若人離欲入初禪乃至四",
    "T32n1646_010:0318b14": "禪。是最勝法。又說。世間現見眾生中。婆羅",
    "T32n1646_010:0318b15": "門為尊。非現見眾生中天為最尊。是非勝",
    "T32n1646_010:0318b16": "勝想。勝非勝想者。一切眾生中佛為最勝。有",
    "T32n1646_010:0318b17": "人於中不生勝想。作如是言。是剎利種。又",
    "T32n1646_010:0318b18": "學道日淺。又謂。佛法言不巧妙。文辭煩重不",
    "T32n1646_010:0318b19": "如韋陀。此不名勝。眾僧中有四品人。是",
    "T32n1646_010:0318b20": "故不勝。如是等勝中生非勝想。非淨道",
    "T32n1646_010:0318b21": "中淨道想者。若人言以灰水等洗令人清",
    "T32n1646_010:0318b22": "淨。又說。生死盡訖名清淨道。又但貪著持",
    "T32n1646_010:0318b23": "戒梵行供養天等。亦說。由自在天故得清",
    "T32n1646_010:0318b24": "淨。或說苦行本業盡故名清淨道。又斷",
    "T32n1646_010:0318b25": "葷辛及蘇酪等。故得清淨。又淨洗浴以",
    "T32n1646_010:0318b26": "韋陀語&#x546A;。然後飲食名清淨道。以如是",
    "T32n1646_010:0318b27": "等種種邪道而得解脫。不以八直為清",
    "T32n1646_010:0318b28": "淨道。有中生無想者。若法世諦中有亦說",
    "T32n1646_010:0318b29": "為無。無中生有想者。若說有陀羅驃有",
    "T32n1646_010:0318c01": "有分者。亦說有數量等求那。亦說總相別相",
    "T32n1646_010:0318c02": "及集。亦說世性等無物為有。如是等因緣",
    "T32n1646_010:0318c03": "生顛倒心皆名邪見。於此邪見中別四種",
    "T32n1646_010:0318c04": "見。餘殘重者皆名邪見。問曰。是邪見云何",
    "T32n1646_010:0318c05": "斷。答曰。經中佛說。正見能消邪見。問曰。",
    "T32n1646_010:0318c06": "正見云何生。答曰。若見聞比知。正決定故則",
    "T32n1646_010:0318c07": "正見生。又善修正定則正見生。如經說。攝",
    "T32n1646_010:0318c08": "心能如實知非散心也。問曰。是邪見有何",
    "T32n1646_010:0318c09": "等過。答曰。一切過咎及諸衰惱皆由邪見。",
    "T32n1646_010:0318c10": "此人謂無罪福及善惡業報。故現在無諸",
    "T32n1646_010:0318c11": "好事。況未來世。如是破善惡人名斷善根。",
    "T32n1646_010:0318c12": "決定當墮阿鼻地獄。如阿毘曇六足中說。",
    "T32n1646_010:0318c13": "殺是人罪輕殺虫蟻。又此邪見人污染世",
    "T32n1646_010:0318c14": "間。為多減損眾生故。生如毒樹生為惱",
    "T32n1646_010:0318c15": "害故。又此人所起身口意業。皆為惡報。如",
    "T32n1646_010:0318c16": "經中說。邪見人所起身口意業欲瞋思念。",
    "T32n1646_010:0318c17": "皆為惡報。如種苦瓠拘賒毒枝必害蔓",
    "T32n1646_010:0318c18": "陀樹種是中。所有地種水火風種皆為苦味。",
    "T32n1646_010:0318c19": "以種苦故。如是邪見人諸餘心心數法。以",
    "T32n1646_010:0318c20": "邪見故皆得惡報。是故此人。雖有施等",
    "T32n1646_010:0318c21": "終無好果。以先為邪見心所壞故。是人所",
    "T32n1646_010:0318c22": "作不善皆是增上。以久集惡心故。又以",
    "T32n1646_010:0318c23": "戒法故能制非法。是人無善惡故無所",
    "T32n1646_010:0318c24": "禁忌。深為放逸行不善法。定破慚愧二種",
    "T32n1646_010:0318c25": "白法。與畜生無異。又若人言無善惡。是人",
    "T32n1646_010:0318c26": "心中常懷不善。又是人無有能受善法因",
    "T32n1646_010:0318c27": "緣。所以者何。是人不能親近善人。不聞",
    "T32n1646_010:0318c28": "善法。惡心易起。善心難生。以易起惡故無",
    "T32n1646_010:0318c29": "善因緣。如是漸積則斷善根。又此邪見",
    "T32n1646_010:0319a01": "人名在難處。如地獄眾生不任得道。如",
    "T32n1646_010:0319a02": "此人雖生中國具足六根能別好醜。亦不",
    "T32n1646_010:0319a03": "任得道。又此邪見人無惡不造不忌輕重。",
    "T32n1646_010:0319a04": "又少作不善亦墮地獄。以重罪心起是業",
    "T32n1646_010:0319a05": "故。如業品中解地獄業。以是因緣此人所",
    "T32n1646_010:0319a06": "作皆為地獄。又此人不能盡罪惡業。以不",
    "T32n1646_010:0319a07": "善法常在心故。又此人展轉地獄難得解",
    "T32n1646_010:0319a08": "脫。所以者何。斷善根人若善根未相續間。",
    "T32n1646_010:0319a09": "終不脫地獄。是人邪見在心中故。善根",
    "T32n1646_010:0319a10": "云何得相續耶。又邪見人名不可治。猶如",
    "T32n1646_010:0319a11": "病人死相已現。雖有良醫不能復治。是人",
    "T32n1646_010:0319a12": "亦爾。無餘善故。乃至諸佛亦不能治。是故",
    "T32n1646_010:0319a13": "必墮阿鼻地獄。",
    "T32n1646_010:0319a14": "二取品第一百三十三",
    "T32n1646_010:0319a15": "[0319a15] 於非實事中生決定心。但是事實。餘皆妄",
    "T32n1646_010:0319a16": "語。是名見取。及先說非勝法中定生勝想。",
    "T32n1646_010:0319a17": "亦名見取。問曰。見取有何過。答曰。是人得",
    "T32n1646_010:0319a18": "少功德自以為足。又是人唐勞其功。所以",
    "T32n1646_010:0319a19": "者何。是人於非善事中生妙善想。勤加精",
    "T32n1646_010:0319a20": "進。以是因緣後則心悔。又是人為智者所",
    "T32n1646_010:0319a21": "笑。以非勝中生勝想故。又若人非勝謂",
    "T32n1646_010:0319a22": "勝是愚癡相。猶如盲人於瓦礫中生金銀",
    "T32n1646_010:0319a23": "想。為有目者之所輕笑。見取有如是等",
    "T32n1646_010:0319a24": "過。若人捨智。以洗浴等戒。望得清淨名",
    "T32n1646_010:0319a25": "為戒取。問曰。不以戒故得清淨耶。答曰。",
    "T32n1646_010:0319a26": "以智慧得清淨戒。為智慧根本。問曰。戒取",
    "T32n1646_010:0319a27": "有何過。答曰。所說見取之過。以下事為",
    "T32n1646_010:0319a28": "足等。皆是此過。又戒取因緣唐受諸苦。謂",
    "T32n1646_010:0319a29": "受寒熱臥灰土木刺棘等上。投淵赴火自",
    "T32n1646_010:0319b01": "墜高等。後世亦受劇苦果報。如經中說。持",
    "T32n1646_010:0319b02": "牛戒若成則還為牛。若不能成則墮地獄。",
    "T32n1646_010:0319b03": "又此人從冥入冥。以受此法現世得苦後",
    "T32n1646_010:0319b04": "亦苦。故又此人得深重罪。所以者何。以非",
    "T32n1646_010:0319b05": "法為法毀壞真法。亦謗行正法者。令多眾",
    "T32n1646_010:0319b06": "生背真淨法。墮罪中故。積集大罪。故受阿",
    "T32n1646_010:0319b07": "鼻地獄果報。寧止不行勿行邪道。所以者",
    "T32n1646_010:0319b08": "何。若本不行易令行道。邪行敗心故難入",
    "T32n1646_010:0319b09": "道。又雖是怨賊不能令人衰惱如生邪",
    "T32n1646_010:0319b10": "見。所以者何。怨賊不能污人。如隨逐邪",
    "T32n1646_010:0319b11": "見。受外道所行種種邪戒裸形無恥。灰土",
    "T32n1646_010:0319b12": "塗身拔髮等故。又此邪見人皆失世間一",
    "T32n1646_010:0319b13": "切利樂。現在失五欲樂。後失生善處樂。及",
    "T32n1646_010:0319b14": "泥洹樂。若人求樂得苦。求解得縛。不名",
    "T32n1646_010:0319b15": "狂耶。所以者何。以施一&#x98E1;因緣可得生",
    "T32n1646_010:0319b16": "天。此人行邪行故。雖施身命無所利",
    "T32n1646_010:0319b17": "益。",
    "T32n1646_010:0319b18": "隨煩惱品第一百三十四",
    "T32n1646_010:0319b19": "[0319b19] 心重欲眠名睡。心攝離覺名眠。心散諸塵",
    "T32n1646_010:0319b20": "名掉。心懷憂結名悔。所謂不應作而作。",
    "T32n1646_010:0319b21": "應作而不作。曲心詐善名諂。諂心事成名",
    "T32n1646_010:0319b22": "誑。自作惡不羞名無慚。眾中為惡不羞",
    "T32n1646_010:0319b23": "不戁名無愧。心隨不善名放逸。實無功",
    "T32n1646_010:0319b24": "德示相令人謂有名詐。現奇特為利養",
    "T32n1646_010:0319b25": "故。口悅人意名羅波那。欲得他物表欲",
    "T32n1646_010:0319b26": "得相。如言此物好等名為現相。若為呰",
    "T32n1646_010:0319b27": "毀此人故稱讚餘人。如言汝父精進汝不",
    "T32n1646_010:0319b28": "及也。名為憿切。若以施求施。言是施物",
    "T32n1646_010:0319b29": "從某邊得。如是等名以利求利。若人有",
    "T32n1646_010:0319c01": "喜睡病。名單致利。若得好處行道因緣具",
    "T32n1646_010:0319c02": "足。而常愁憂名為不喜。若人頻申身不調",
    "T32n1646_010:0319c03": "適。為睡眠因緣名為頻申。若人不知調適",
    "T32n1646_010:0319c04": "飲食多少。名初不調。若不堪精進名為",
    "T32n1646_010:0319c05": "退心。若諸尊長有所言說。不敬不畏名不",
    "T32n1646_010:0319c06": "敬肅。喜樂惡人名樂惡友如是等名隨煩",
    "T32n1646_010:0319c07": "惱。從煩惱生故。",
    "T32n1646_010:0319c08": "不善根品第一百三十五",
    "T32n1646_010:0319c09": "[0319c09] 三不善根謂貪恚癡。問曰。憍慢等亦應是不",
    "T32n1646_010:0319c10": "善根。何故但說三耶。答曰。一切煩惱皆是",
    "T32n1646_010:0319c11": "三種煩惱分。慢等是癡分故不別說。又",
    "T32n1646_010:0319c12": "三種煩惱多在眾生心中。慢等不爾。又一",
    "T32n1646_010:0319c13": "切未離欲者乃至蚊蟻。是三煩惱皆在心中。",
    "T32n1646_010:0319c14": "憍慢等不如是。又貪是瞋不善根。違失所",
    "T32n1646_010:0319c15": "貪則隨生瞋。癡為二本。所以者何。若人無",
    "T32n1646_010:0319c16": "癡則不貪瞋。又經中說。十不善業有三種。",
    "T32n1646_010:0319c17": "從貪瞋癡生。不說從慢等生。又有三種",
    "T32n1646_010:0319c18": "受。更無第四。是三受中三煩惱使。若別有",
    "T32n1646_010:0319c19": "慢等於何受中使。是事實不可說。當知",
    "T32n1646_010:0319c20": "此三是諸煩惱本。問曰。何故樂受中貪使。",
    "T32n1646_010:0319c21": "對曰。現見此中生故。如經中說。人得樂觸",
    "T32n1646_010:0319c22": "生喜。若觸則不喜。是人於諸受中集滅味",
    "T32n1646_010:0319c23": "過出。不如實知故。不苦不樂受中無明使",
    "T32n1646_010:0319c24": "使。所以者何。是人於無色界繫諸陰相續",
    "T32n1646_010:0319c25": "不如實知故。則於是中生寂滅想若解",
    "T32n1646_010:0319c26": "脫想若不苦不樂想若我想。是故說不苦不",
    "T32n1646_010:0319c27": "樂中癡生。問曰。是諸使為法中使。眾生",
    "T32n1646_010:0319c28": "中使耶。答曰。因法生眾生心。隨眾生心則",
    "T32n1646_010:0319c29": "受諸受隨諸受貪等煩惱使。故知因法生",
    "T32n1646_010:0320a01": "使而使眾生。何以知之。若眾生未斷此使。",
    "T32n1646_010:0320a02": "則此使使。若斷則不復使。若法中使。法常有",
    "T32n1646_010:0320a03": "故使應常使。常不應斷。又非眾生數亦應",
    "T32n1646_010:0320a04": "有使。若然者。若以人使故壁等有使。以",
    "T32n1646_010:0320a05": "人識故壁等亦應有識。是事實無。然則無",
    "T32n1646_010:0320a06": "阿羅漢。餘人使故有使。問曰。是使未斷則",
    "T32n1646_010:0320a07": "使。斷則不使。答曰。二種使使。一緣使。二相",
    "T32n1646_010:0320a08": "應使。是使若斷若不斷。即是緣及相應。何故",
    "T32n1646_010:0320a09": "說斷則不使。若爾更應說第三使相。以不",
    "T32n1646_010:0320a10": "可說故當知無也。又使能緣異地而不",
    "T32n1646_010:0320a11": "使。故知但眾生中使。非法中也。問曰。二",
    "T32n1646_010:0320a12": "種使使。一緣使。二相應使。是眾生諸使非緣",
    "T32n1646_010:0320a13": "非相應。云何當使。答曰。是事先答。諸使因",
    "T32n1646_010:0320a14": "法生而使眾生。如阿毘曇身中說欲界眾生",
    "T32n1646_010:0320a15": "幾使使等。若不使眾生云何有如是問。",
    "T32n1646_010:0320a16": "問曰。若使使眾生。經中說樂受中貪使。此",
    "T32n1646_010:0320a17": "則相違。答曰。是不盡語。應言樂受中生貪",
    "T32n1646_010:0320a18": "而使眾生。問曰。是貪亦因色等生。此中何",
    "T32n1646_010:0320a19": "故但說因樂受生。答曰。以憶想分別歡喜",
    "T32n1646_010:0320a20": "等故貪生。非但從色等生。問曰。因苦受",
    "T32n1646_010:0320a21": "亦生貪。如說樂者不求苦者多求。何故但",
    "T32n1646_010:0320a22": "說從樂受生。答曰。不以苦受故貪生。是",
    "T32n1646_010:0320a23": "人為苦所惱。故於樂受中生貪。問曰。不苦",
    "T32n1646_010:0320a24": "不樂受中亦貪使使。何故但說樂受中耶。答",
    "T32n1646_010:0320a25": "曰。是人以不苦不樂受為樂故貪生。故說",
    "T32n1646_010:0320a26": "樂受中貪使。以此三受中三煩惱使。故但說",
    "T32n1646_010:0320a27": "三。◎",
    "T32n1646_010:0320a28": "◎雜煩惱品第一百三十六",
    "T32n1646_010:0320a29": "[0320a29] 問曰。經中說三漏。欲漏．有漏．無明漏。何者",
    "T32n1646_010:0320b01": "是。答曰。欲界中除無明。餘一切煩惱名為",
    "T32n1646_010:0320b02": "欲漏。色無色界有漏亦如是。三界無明名無",
    "T32n1646_010:0320b03": "明漏。問曰。諸漏云何增長。答曰。以下中上",
    "T32n1646_010:0320b04": "法故。漸次增長。又得色等勝緣故諸漏增",
    "T32n1646_010:0320b05": "長。問曰。是三漏云何說為七漏。答曰。實漏",
    "T32n1646_010:0320b06": "有二種。見諦斷是諸漏根本。思惟斷是諸漏",
    "T32n1646_010:0320b07": "果。五助漏因緣合說為七。即此煩惱。佛隨",
    "T32n1646_010:0320b08": "義故說三漏四流四縛四取四結等。問曰。四",
    "T32n1646_010:0320b09": "流。欲流有流見流無明流。何者是。答曰。除",
    "T32n1646_010:0320b10": "見及無明。餘欲界一切煩惱是名欲流。色",
    "T32n1646_010:0320b11": "無色界有流亦如是。諸見名見流。無明名",
    "T32n1646_010:0320b12": "無明流。問曰。流中何故別說見流。漏中不",
    "T32n1646_010:0320b13": "說耶。答曰。外道多為見所漂流。是故流中",
    "T32n1646_010:0320b14": "別說。以能漂沒故名為流。能繫三有故名",
    "T32n1646_010:0320b15": "為縛。問曰。四取。欲取見取戒取我語取。何者",
    "T32n1646_010:0320b16": "是。答曰。無我故但取是語名我語取。若人",
    "T32n1646_010:0320b17": "有我見即生二邊。是我若常若無常。若定",
    "T32n1646_010:0320b18": "言無常則取五欲。以無後世故染著現",
    "T32n1646_010:0320b19": "在樂。若定言常。鈍根者則取持戒望後世",
    "T32n1646_010:0320b20": "樂。小利根者作如是念。若神是常則苦樂",
    "T32n1646_010:0320b21": "不變則無罪福。故起邪見。如是但因我語",
    "T32n1646_010:0320b22": "故生四取。問曰。四結。貪嫉身結。瞋恚身結。",
    "T32n1646_010:0320b23": "戒取身結。貪著是實取身結。何者是。答曰。",
    "T32n1646_010:0320b24": "貪嫉他物他人不與則生瞋心。以鞭杖等",
    "T32n1646_010:0320b25": "取。是在家人&#x9B2A;諍根本。亦名隨樂邊。若人",
    "T32n1646_010:0320b26": "持戒欲以此戒而得清淨。即謂是實餘妄",
    "T32n1646_010:0320b27": "語。是見則隨。是出家人諍訟根本。亦名隨苦",
    "T32n1646_010:0320b28": "邊。五陰名身。是四結要須身口成。故名為",
    "T32n1646_010:0320b29": "身結。又有人言。是四法能繫縛生死。故名為",
    "T32n1646_010:0320c01": "結。問曰。五蓋。貪欲瞋恚睡眠掉悔疑。是事",
    "T32n1646_010:0320c02": "云何。答曰。人貪著諸欲故瞋恚隨逐。如經",
    "T32n1646_010:0320c03": "中說。從愛生恚及嫉&#x59AC;等煩惱鞭杖等惡業。",
    "T32n1646_010:0320c04": "皆以貪欲故生。是人身心為貪恚所壞。多",
    "T32n1646_010:0320c05": "事疲勞則欲睡眠。是人睡眠小息。貪恚還來",
    "T32n1646_010:0320c06": "散亂其心。不得禪定心。隨外緣故生掉",
    "T32n1646_010:0320c07": "戲。不淨業人心常憂悔。以散心悔心故心常",
    "T32n1646_010:0320c08": "生疑。有解脫不如王子語阿夷羅曰沙彌。",
    "T32n1646_010:0320c09": "問曰。何故名蓋。答曰。貪欲瞋恚能覆戒品。",
    "T32n1646_010:0320c10": "掉悔能覆定品。睡眠能覆慧品。有人為除",
    "T32n1646_010:0320c11": "此蓋故。說是善是不善。是人於中生疑。為",
    "T32n1646_010:0320c12": "有為無。此疑成故能覆三品。是五蓋三法",
    "T32n1646_010:0320c13": "力強。故獨名為蓋。二蓋力薄故二法合成。又",
    "T32n1646_010:0320c14": "此二蓋生因緣俱。是故合說。睡眠因緣五法。",
    "T32n1646_010:0320c15": "謂單致利不喜頻申食不調心退沒。掉悔因",
    "T32n1646_010:0320c16": "緣四法。謂親里覺國土覺不死覺。憶念先",
    "T32n1646_010:0320c17": "所戲樂言笑。是名生因。藥亦同故。睡眠以",
    "T32n1646_010:0320c18": "慧為藥。掉悔以定為藥。覆亦同故。二合為",
    "T32n1646_010:0320c19": "蓋。此五法或是蓋或非蓋。欲界繫不善名為",
    "T32n1646_010:0320c20": "蓋。餘不名蓋。五下分結。貪欲瞋恚戒取。",
    "T32n1646_010:0320c21": "以墮下故名為下分。如持牛戒成則為",
    "T32n1646_010:0320c22": "牛。不成則入地獄。礙障離欲身見。是四",
    "T32n1646_010:0320c23": "根本。是名為五。又以貪恚故不出欲界。身",
    "T32n1646_010:0320c24": "見不出我心。戒取不出下法。疑不出凡",
    "T32n1646_010:0320c25": "夫。又貪欲瞋恚故不過欲界。若過還為所",
    "T32n1646_010:0320c26": "牽。餘三不過凡夫。故名下分。五上分者。",
    "T32n1646_010:0320c27": "掉戲壞禪定故心不寂滅。是掉戲隨取相",
    "T32n1646_010:0320c28": "憍慢故生。是取相心從無明生。故有色",
    "T32n1646_010:0320c29": "染無色染。此五結學人以之為上行。故",
    "T32n1646_010:0321a01": "名上分。是五結於學心中說。不為凡夫。",
    "T32n1646_010:0321a02": "問曰。掉戲何故於色無色界說名為結。欲",
    "T32n1646_010:0321a03": "界中不說耶。答曰。彼中無&#x9E81;煩惱故掉戲",
    "T32n1646_010:0321a04": "明了。又此掉戲於壞定有力。故說為結。斷",
    "T32n1646_010:0321a05": "此上分則得解脫。有人色無色中生解脫",
    "T32n1646_010:0321a06": "想。為遮此故說有上結。五慳者。住處慳家",
    "T32n1646_010:0321a07": "慳施慳稱讚慳法慳。住處慳者。獨我住此不",
    "T32n1646_010:0321a08": "用餘人。家慳者。獨我入出此家不用餘",
    "T32n1646_010:0321a09": "人。設有餘人我於中勝。施慳者。我於此",
    "T32n1646_010:0321a10": "中獨得布施。勿與餘人。設有餘人勿令",
    "T32n1646_010:0321a11": "過我。稱讚慳者。獨稱讚我勿讚餘人。",
    "T32n1646_010:0321a12": "設讚餘人亦勿令勝我。法慳者。獨我知",
    "T32n1646_010:0321a13": "十二部經義。又知深義祕而不說。問曰。",
    "T32n1646_010:0321a14": "是五慳有何等過。答曰。是住處等多人共",
    "T32n1646_010:0321a15": "有。是人既捨自家。於共有中更生慳&#x608B;。",
    "T32n1646_010:0321a16": "是弊煩惱。又此人於解脫中終無有分。所",
    "T32n1646_010:0321a17": "以者何。是人於共有法尚不能捨。何況能",
    "T32n1646_010:0321a18": "捨自五陰耶。又此人墮餓鬼等諸惡處生。",
    "T32n1646_010:0321a19": "又此人以利養覆心。則生憍慢輕餘善人。",
    "T32n1646_010:0321a20": "故墮地獄。又壞他施故。若得人身則為",
    "T32n1646_010:0321a21": "貧窮。又以慳心斷施者功德受者施物。故",
    "T32n1646_010:0321a22": "得重罪。若慳&#x608B;法得盲等罪。所謂生盲及",
    "T32n1646_010:0321a23": "多惡中生。不得自在退失聖胎。三世十",
    "T32n1646_010:0321a24": "方諸佛怨賊往來生死。常為愚癡。善人遠",
    "T32n1646_010:0321a25": "離。離善人故無惡不起。惡名三種惡。惡大",
    "T32n1646_010:0321a26": "惡惡中惡。惡名殺盜等。大惡名自殺亦教",
    "T32n1646_010:0321a27": "人殺自慳亦教人慳。惡中惡名自&#x608B;法亦",
    "T32n1646_010:0321a28": "教人&#x608B;法。是人&#x608B;法令多人墮惡。亦是滅",
    "T32n1646_010:0321a29": "佛法道。如經中說。住處慳有五過。未來善",
    "T32n1646_010:0321b01": "比丘不欲令來。已來則頻蹙不喜。念欲令",
    "T32n1646_010:0321b02": "去藏僧施物。於僧施物生我所心。家慳有",
    "T32n1646_010:0321b03": "五過。以貪著家故則與白衣共同憂喜。",
    "T32n1646_010:0321b04": "斷白衣為福受者得施。斷此二故即生此",
    "T32n1646_010:0321b05": "家為廁中鬼。施慳有五過。常乏資生破二",
    "T32n1646_010:0321b06": "人利。訾毀善人心常憂惱。稱讚慳有五過。",
    "T32n1646_010:0321b07": "聞讚餘人心常擾濁。於百千世常無淨心。",
    "T32n1646_010:0321b08": "呵毀善人自高己身。卑下他人常被惡名。",
    "T32n1646_010:0321b09": "又一切慳總有斯過。謂積聚多物畏怖大",
    "T32n1646_010:0321b10": "眾。多人憎惡心常擾濁。身常孤煢生下賤",
    "T32n1646_010:0321b11": "家。如是無量是五慳過。五心栽。疑佛疑法",
    "T32n1646_010:0321b12": "疑戒疑教化。若有比丘。為佛及諸大人所",
    "T32n1646_010:0321b13": "稱讚者。是人則以惡口讒刺。是名為五。疑",
    "T32n1646_010:0321b14": "佛者作如是念。佛為大。富蘭那等為大耶。",
    "T32n1646_010:0321b15": "疑法者。佛法為勝。違陀等為勝耶。疑戒",
    "T32n1646_010:0321b16": "者。佛所說戒為勝。&#x9DC4;狗等戒為勝耶。疑教",
    "T32n1646_010:0321b17": "化者。阿那波那等教法為能至泥洹不。讒刺",
    "T32n1646_010:0321b18": "者。以瞋恚心無畏敬心侵惱善人。是人以",
    "T32n1646_010:0321b19": "此五法敗壞其心。不任種諸善根。故名心",
    "T32n1646_010:0321b20": "栽。問曰。是人何故於佛等生疑。答曰。是人",
    "T32n1646_010:0321b21": "不能多聞。是故生疑。若多聞者疑則薄少。",
    "T32n1646_010:0321b22": "此人愚癡無智不知分別佛法異法。是故",
    "T32n1646_010:0321b23": "生疑。又此人於法不能得味。是故生疑。",
    "T32n1646_010:0321b24": "又不聞不讀違陀等經。聞人稱讚故生",
    "T32n1646_010:0321b25": "貴心。又是人世世邪疑偏多。心常濁故。於",
    "T32n1646_010:0321b26": "佛等疑。如佛侍者蘇那剎多羅。又此人與",
    "T32n1646_010:0321b27": "多邪見人共同事業。故令生疑。又此人讀",
    "T32n1646_010:0321b28": "誦違伽陀和羅那等邪見經。故壞正智慧。",
    "T32n1646_010:0321b29": "是故生疑。又此人於諸法義喜生邪念。",
    "T32n1646_010:0321c01": "不能得造經者意。是故生疑。又此人始終",
    "T32n1646_010:0321c02": "不能得自利功德。以此緣故於佛等生",
    "T32n1646_010:0321c03": "疑。五心縛。若人不離身欲故貪著。身不離",
    "T32n1646_010:0321c04": "五欲故貪著欲。又與在家出家人和合。於",
    "T32n1646_010:0321c05": "聖語義中心不喜樂。得少利事自以為足。",
    "T32n1646_010:0321c06": "是中四縛因貪欲起。若人不離內身欲故。",
    "T32n1646_010:0321c07": "於外色等欲中生著。是故樂與眾鬧和",
    "T32n1646_010:0321c08": "合。以樂憒鬧故。於聖語義示寂滅法中。心",
    "T32n1646_010:0321c09": "不喜樂。是故於持戒多聞及禪定等少利事",
    "T32n1646_010:0321c10": "中。自以為足。以貪著此少利事故亡",
    "T32n1646_010:0321c11": "失大利。智者不應貪著小事以妨大利。是",
    "T32n1646_010:0321c12": "人若離八難得人身難。故應一心勤加精",
    "T32n1646_010:0321c13": "進。又凡夫法不可信也。若離此具足因緣",
    "T32n1646_010:0321c14": "或有餘緣。終不復能得入聖道。又不貪",
    "T32n1646_010:0321c15": "小利則能得出家果報。亦死時不悔。亦能",
    "T32n1646_010:0321c16": "自利利他。又此人於功德中尚不貪著。何",
    "T32n1646_010:0321c17": "況惡法。故名正行。又凡夫過咎所不能染。",
    "T32n1646_010:0321c18": "問曰。何謂凡夫過耶。答曰。經中說。凡夫應",
    "T32n1646_010:0321c19": "二十種自折伏心。應作是念。我但形服異",
    "T32n1646_010:0321c20": "俗空無所得。我當以不善而死。當墮大怖",
    "T32n1646_010:0321c21": "畏海。當之畏處。不知無畏處亦不知道。",
    "T32n1646_010:0321c22": "不得禪定數受身苦。難離八難怨賊常",
    "T32n1646_010:0321c23": "隨。諸道皆開未脫惡道。常為無量諸見所",
    "T32n1646_010:0321c24": "縛。於五逆罪未能防制。無始生死未有",
    "T32n1646_010:0321c25": "邊際。不作不得罪福。善惡不得相伐。不",
    "T32n1646_010:0321c26": "為善法終無安隱。所作善惡終不亡失。",
    "T32n1646_010:0321c27": "我當以不調至死。是二十法所不能污。",
    "T32n1646_010:0321c28": "又所應作者是人已作。故心不悔。若貪著",
    "T32n1646_010:0321c29": "者。則不能成在家及出家法。是故不應",
    "T32n1646_010:0322a01": "貪著小利。七使。問曰。諸煩惱何故名使。答",
    "T32n1646_010:0322a02": "曰。生死相續中常隨眾生。故名為使。猶如",
    "T32n1646_010:0322a03": "乳母常隨小兒。如瘧病未脫。如負債日息。",
    "T32n1646_010:0322a04": "如鼠毒未除。如熱鐵黑相。如穀子牙。如",
    "T32n1646_010:0322a05": "自要奴券。如斷事證人。如智慧漸積。如業",
    "T32n1646_010:0322a06": "常集。如焰常續。如是次第相續增長。故名",
    "T32n1646_010:0322a07": "為使。問曰。是使為心相應。為不相應。答曰。",
    "T32n1646_010:0322a08": "心相應。所以者何。所說貪等使相。是諸使相",
    "T32n1646_010:0322a09": "與喜相應。若喜心不相應。是事不然。是喜",
    "T32n1646_010:0322a10": "若在樂受中名為貪使。又貪名染著。心不",
    "T32n1646_010:0322a11": "相應中無染著義。故知諸使與心相應。問",
    "T32n1646_010:0322a12": "曰。不然。諸使非心相應。所以者何。經中說。",
    "T32n1646_010:0322a13": "小兒婬心尚無。況能婬欲。亦為欲使所使。",
    "T32n1646_010:0322a14": "又說。不思不分別。亦有緣識住故。又經中",
    "T32n1646_010:0322a15": "說。身見斷時諸使俱斷。又聖道煩惱不得",
    "T32n1646_010:0322a16": "一時。是故聖道生心不相應使斷。若不爾者。",
    "T32n1646_010:0322a17": "聖道何所斷耶。又若無心不相應使。凡夫學",
    "T32n1646_010:0322a18": "人若在善心無記心時。便應是阿羅漢。又使",
    "T32n1646_010:0322a19": "為纏因。從使生纏。得纏則使熾盛。故知",
    "T32n1646_010:0322a20": "諸使非心相應。又若人在善無記心。亦名",
    "T32n1646_010:0322a21": "有使。若無心不相應使者。何故名有使耶。",
    "T32n1646_010:0322a22": "故知諸使非心相應。答曰。不然。汝言小兒",
    "T32n1646_010:0322a23": "無欲亦有貪使。是事不然。小兒未得除貪",
    "T32n1646_010:0322a24": "藥。故貪欲未斷故為貪使使。如鬼病人",
    "T32n1646_010:0322a25": "雖不發時。亦名鬼病人。所以者何。以其未",
    "T32n1646_010:0322a26": "得&#x546A;術藥草斷病法故。亦如四日瘧病雖",
    "T32n1646_010:0322a27": "二日不發。亦名瘧病人。亦如鼠毒未差除。",
    "T32n1646_010:0322a28": "故雷聲則發。如是於何心中未得除使藥。",
    "T32n1646_010:0322a29": "故名為不斷。餘問亦以總答。汝言不思",
    "T32n1646_010:0322b01": "不分別亦有緣識住故者。亦以未斷使",
    "T32n1646_010:0322b02": "故。汝言身見與使俱斷者。汝以纏為心相",
    "T32n1646_010:0322b03": "應未生時亦斷。使亦如是。雖聖道時無亦",
    "T32n1646_010:0322b04": "名為斷。以得相違法故。汝言道與煩惱",
    "T32n1646_010:0322b05": "不一時者。亦以未斷故說言有。汝言凡夫",
    "T32n1646_010:0322b06": "學人。若在善無記心應是阿羅漢者。阿羅",
    "T32n1646_010:0322b07": "漢已斷。此人未斷故。如人不受斷肉法。雖",
    "T32n1646_010:0322b08": "不食肉不名斷肉。又有無明邪念邪思惟",
    "T32n1646_010:0322b09": "等故。所未斷煩惱則生。阿羅漢無此因故",
    "T32n1646_010:0322b10": "不同餘人。又汝言得纏使則熾盛。是事不",
    "T32n1646_010:0322b11": "然。諸煩惱以下中上法故熾盛。非得纏故。",
    "T32n1646_010:0322b12": "汝言人在善無記心名有使者。亦以未斷",
    "T32n1646_010:0322b13": "故名有使。以是等緣故知貪等諸使非不",
    "T32n1646_010:0322b14": "相應。八邪道邪見乃至邪定。以不如實知",
    "T32n1646_010:0322b15": "顛倒見故名為邪見乃至邪定。問曰。正命邪",
    "T32n1646_010:0322b16": "命不離身口業。何故別說。答曰。邪命出家",
    "T32n1646_010:0322b17": "人所難斷。是故別說。邪命者。以諂誑等五",
    "T32n1646_010:0322b18": "法能得利養。故曰邪命。取要言之。諸出家",
    "T32n1646_010:0322b19": "人所不應作資生之業。謂王使販賣活病",
    "T32n1646_010:0322b20": "等業。及所不應取眾生錢穀等。若取皆名",
    "T32n1646_010:0322b21": "邪命。又比尼所制以此自活皆名邪命。如",
    "T32n1646_010:0322b22": "經中說。優婆塞不應五種販賣。問曰。何以",
    "T32n1646_010:0322b23": "濟命。答曰。如法乞求。以此活命不應邪命。",
    "T32n1646_010:0322b24": "所以者何。以心不淨毀壞善法。不任修道",
    "T32n1646_010:0322b25": "故。又行道者應作是念。入佛法中為行",
    "T32n1646_010:0322b26": "道故。不為活命。是故樂善法者應行淨",
    "T32n1646_010:0322b27": "命。又比丘應住比丘法中。若行邪命非比",
    "T32n1646_010:0322b28": "丘法。",
    "T32n1646_010:0322b29": "九結品第一百三十七",
    "T32n1646_010:0322c01": "[0322c01] 愛等九結。問曰。何故於諸見中別說二取。",
    "T32n1646_010:0322c02": "答曰。戒取難免離故。猶如浮木入洄澓中",
    "T32n1646_010:0322c03": "難可得出。是人亦爾。作是念我以是持",
    "T32n1646_010:0322c04": "戒當生天上。為此故受投淵赴火自墜",
    "T32n1646_010:0322c05": "高等種種諸苦。又世間人於戒取中不見",
    "T32n1646_010:0322c06": "其過。故佛說為結。又依此戒取能捨八直",
    "T32n1646_010:0322c07": "聖道。又此非正道非清淨道。名隨苦邊。又",
    "T32n1646_010:0322c08": "戒取是出家人縛。諸欲是在家人縛。又戒取",
    "T32n1646_010:0322c09": "者雖復種種行出家法。空無所得。又戒取",
    "T32n1646_010:0322c10": "者。今不得樂後受大苦。如持牛戒成則為",
    "T32n1646_010:0322c11": "牛敗則墮地獄。又因此戒取能謗正道及",
    "T32n1646_010:0322c12": "行正道者。又戒取是諸外道起憍慢處。作",
    "T32n1646_010:0322c13": "如是念。我以是法能勝餘人。又以戒取故。",
    "T32n1646_010:0322c14": "九十六種有差別法。又戒取是&#x9E81;見故多眾",
    "T32n1646_010:0322c15": "生行。智慧道微妙難見。世間不知行之得",
    "T32n1646_010:0322c16": "利。又此見能牽人心。故愚癡者多行此法。",
    "T32n1646_010:0322c17": "又此名重惡見。以逆正道行非道故。見取",
    "T32n1646_010:0322c18": "者。所以貪著邪法不能捨離。是見取力。又",
    "T32n1646_010:0322c19": "以見取力故諸結堅固。問曰。帝釋問經中。",
    "T32n1646_010:0322c20": "何故但說天人有慳嫉二結。答曰。是二煩惱",
    "T32n1646_010:0322c21": "最是鄙弊。所以者何。見他眾生飢渴苦惱。",
    "T32n1646_010:0322c22": "以慳心故不能矜濟。見從他得亦生嫉",
    "T32n1646_010:0322c23": "&#x59AC;心懷惱熱。以是因緣墮貧賤醜陋無威",
    "T32n1646_010:0322c24": "德處。又釋提桓因。是二結偏多數來惱心。",
    "T32n1646_010:0322c25": "故佛為說。又此二結是重罪因緣。所以者何。",
    "T32n1646_010:0322c26": "因此二結起重惡業故。又三毒中貪恚能",
    "T32n1646_010:0322c27": "起重罪。貪恚盛故起此二結。又此二結能",
    "T32n1646_010:0322c28": "惱男女。又難捨離。所以者何。若深修善心",
    "T32n1646_010:0322c29": "乃能永斷嫉&#x59AC;。深修布施。然後盡斷慳心。",
    "T32n1646_010:0323a01": "以不見業報而能捨所重物。是為甚難。",
    "T32n1646_010:0323a02": "如人見子得勝己事心尚難喜。況於怨賊。",
    "T32n1646_010:0323a03": "以此二結依憎愛故深難除斷。以此等",
    "T32n1646_010:0323a04": "緣故佛獨說。◎"
}