{
    "T09n0276_001:0383b13": "No. 276",
    "T09n0276_001:0383b14": "無量義經序",
    "T09n0276_001:0383b16": "蕭齊荊州隱士劉&#x866C;作",
    "T09n0276_001:0383b17": "[0383b17] 無量義經者，取其無相一&#x704B;，廣生眾教，含義",
    "T09n0276_001:0383b18": "不貲，故曰無量。[0383b18] 夫三界群生，隨業而轉；一極",
    "T09n0276_001:0383b19": "正覺，任機而通。流轉起滅者，必在苦而希樂，",
    "T09n0276_001:0383b20": "此叩聖之感也；順通示現者，亦施悲而用慈，",
    "T09n0276_001:0383b21": "即救世之應也。根異教殊，其階成七。先為波",
    "T09n0276_001:0383b22": "利等說五戒，所謂人天善根一也；次為拘&#x96A3;",
    "T09n0276_001:0383b23": "等轉四諦，所謂授聲聞乘二也；次為中根演",
    "T09n0276_001:0383b24": "十二因緣，所謂授緣覺乘三也；次為上根舉",
    "T09n0276_001:0383b25": "六波羅蜜，所謂授以大乘四也。眾教宣融，群",
    "T09n0276_001:0383b26": "疑須導，次說無量義經。既稱得道差品，復云",
    "T09n0276_001:0383b27": "未顯真實，使發求實之冥機，用開一極之由",
    "T09n0276_001:0383b28": "緒五也。故法華接唱顯一除三，順彼求實之",
    "T09n0276_001:0383b29": "心，去此施權之名六也。雖權開而實現，猶掩",
    "T09n0276_001:0383c01": "常住之正義；在雙樹而臨崖，乃暢我淨之玄",
    "T09n0276_001:0383c02": "音七也。過此以往法門雖多，撮其大歸數盡",
    "T09n0276_001:0383c03": "於此；亦由眾聲不出五音之表，百氏&#x7ADD;在六",
    "T09n0276_001:0383c04": "家之內。[0383c04] 其無量義經，雖法華首戴其目，而中",
    "T09n0276_001:0383c05": "夏未&#x89A9;其說，每臨講肆，未嘗不廢談而歎想",
    "T09n0276_001:0383c06": "見斯文。忽有武當山比丘慧表，生自羌胄，偽",
    "T09n0276_001:0383c07": "帝姚略從子，國破之日，為晉軍何澹之所得。",
    "T09n0276_001:0383c08": "數歲聰黠，澹之字曰螟蛉，養為假子。俄放出",
    "T09n0276_001:0383c09": "家，便勤苦求道，南北遊尋，不擇夷險。以齊建",
    "T09n0276_001:0383c10": "元三年，復訪奇搜祕遠至嶺南，於廣州朝廷",
    "T09n0276_001:0383c11": "寺，遇中天竺沙門曇摩伽陀耶舍，手能隸書，",
    "T09n0276_001:0383c12": "口解齊言，欲傳此經未知所授。表便殷勤致",
    "T09n0276_001:0383c13": "請，心形俱至，淹歷旬朔僅得一本，仍還嶠北",
    "T09n0276_001:0383c14": "齎入武當。以今永明三年九月十八日，頂戴",
    "T09n0276_001:0383c15": "出山見校弘通，奉覿真文欣敬兼誠，詠歌不",
    "T09n0276_001:0383c16": "足手舞莫宣。輒虔訪宿解抽刷庸思，謹立序",
    "T09n0276_001:0383c17": "注云。[0383c17] 自極教應世與俗而差，神道救物稱感",
    "T09n0276_001:0383c18": "成異。玄圃已東，號曰太一；罽賓以西，字為正",
    "T09n0276_001:0383c19": "學。東國明殃，慶於百年；西域辯休，咎於三世。",
    "T09n0276_001:0383c20": "希無之與修空，其揆一也。有欲於無者，既無",
    "T09n0276_001:0383c21": "得無之分；施心於空者，豈有入空之照。而講",
    "T09n0276_001:0383c22": "求釋教者，或謂會理可漸，或謂入空必頓，請",
    "T09n0276_001:0383c23": "試言之，以筌幽寄。立漸者，以萬事之成，莫不",
    "T09n0276_001:0383c24": "有漸。堅&#x6C37;基於履霜，九仞成於累土。學人之",
    "T09n0276_001:0383c25": "入空也，雖未圓符；譬如斬木，去寸無寸，去尺",
    "T09n0276_001:0383c26": "無尺，三空稍登，寧非漸耶？立頓者，以希善之",
    "T09n0276_001:0383c27": "功，莫過觀法性。法性從緣，非有非無。忘慮於",
    "T09n0276_001:0383c28": "非有非無，理照斯一者，乃曰解空；存心於非",
    "T09n0276_001:0383c29": "有非無，境智猶二者，未免於有。有中伏結，非",
    "T09n0276_001:0384a01": "無日損之驗；空上論心，未有入理之&#x52B9;。而言",
    "T09n0276_001:0384a02": "納羅漢於一聽，判無生於終朝，是接誘之言，",
    "T09n0276_001:0384a03": "非稱實之說。妙得非漸，理固必然。既二談分",
    "T09n0276_001:0384a04": "路，兩意爭途；一去一取，莫之或正。[0384a04] 尋得旨之",
    "T09n0276_001:0384a05": "匠，起自支安。支公之論無生，以七住為道慧",
    "T09n0276_001:0384a06": "陰足，十住則群方與能。在&#x8FF9;斯異，語照則一。",
    "T09n0276_001:0384a07": "安公之辯異觀，三乘者，始簣之日稱；定慧者，",
    "T09n0276_001:0384a08": "終成之實錄。此謂始求可隨根而三，入解則",
    "T09n0276_001:0384a09": "其慧不二。譬喻亦云，大難既夷，乃無有三；險",
    "T09n0276_001:0384a10": "路既息，其化即亡。此則名一為三，非有三悟",
    "T09n0276_001:0384a11": "明矣。生公云，道品可以泥洹，非羅漢之名；六",
    "T09n0276_001:0384a12": "度可以至佛，非樹王之謂。斬木之喻，木存故",
    "T09n0276_001:0384a13": "尺寸可漸；無生之證，生盡故其照必頓。案三",
    "T09n0276_001:0384a14": "乘名教，皆以生盡照息，去有入空，以此為道，",
    "T09n0276_001:0384a15": "不得取像於形器也。今無量義亦以無相為",
    "T09n0276_001:0384a16": "本，若所證實異，豈曰無相；若入照必同，寧曰",
    "T09n0276_001:0384a17": "有漸。非漸而云漸，密筌之虛教耳。如來亦云：",
    "T09n0276_001:0384a18": "「空拳誑小兒，以此度眾生。」微文接&#x9E81;，漸說或",
    "T09n0276_001:0384a19": "允；忘象得意，頓義為長。聊舉大較，談者擇焉。",
    "T09n0276_001:0384a22": "無量義經德行品第一",
    "T09n0276_001:0384a24": "蕭齊天竺三藏曇摩伽陀耶舍譯",
    "T09n0276_001:0384a25": "[0384a25] 如是我聞：[0384a25] 一時，佛在王舍城耆闍崛山中，",
    "T09n0276_001:0384a26": "與大比丘眾萬二千人俱。菩薩摩訶薩八萬",
    "T09n0276_001:0384a27": "人，天、龍、夜叉、乾闥婆、阿修羅、迦樓羅、緊那羅、",
    "T09n0276_001:0384a28": "摩&#x777A;羅伽，諸比丘、比丘尼、優婆塞、優婆夷俱，",
    "T09n0276_001:0384a29": "大轉輪王、小轉輪王，金輪、銀輪、諸轉輪王，國",
    "T09n0276_001:0384b01": "王、王子、國臣、國民、國士、國女、國大長者，各與",
    "T09n0276_001:0384b02": "眷屬百千萬數而自圍遶，來詣佛所，頭面禮",
    "T09n0276_001:0384b03": "足，遶百千匝，燒香、散華，種種供養；供養佛已，",
    "T09n0276_001:0384b04": "退一面坐。[0384b04] 其菩薩名曰：文殊師利法王子、大",
    "T09n0276_001:0384b05": "威德藏法王子、無憂藏法王子、大辯藏法王",
    "T09n0276_001:0384b06": "子、彌勒菩薩、導首菩薩、藥王菩薩、藥上菩薩、",
    "T09n0276_001:0384b07": "花幢菩薩、花光幢菩薩、陀羅尼自在王菩",
    "T09n0276_001:0384b08": "薩、觀世音菩薩、大勢至菩薩、常精進菩薩、",
    "T09n0276_001:0384b09": "寶印手菩薩、寶積菩薩、寶杖菩薩、越三界",
    "T09n0276_001:0384b10": "菩薩、毘摩跋羅菩薩、香象菩薩、大香象菩",
    "T09n0276_001:0384b11": "薩、師子吼王菩薩、師子遊戲世菩薩、師子奮",
    "T09n0276_001:0384b12": "迅菩薩、師子精進菩薩、勇銳力菩薩、師子威",
    "T09n0276_001:0384b13": "猛伏菩薩、莊嚴菩薩、大莊嚴菩薩，如是等菩",
    "T09n0276_001:0384b14": "薩摩訶薩八萬人俱。是諸菩薩，莫不皆是法",
    "T09n0276_001:0384b15": "身大士，戒、定、慧、解脫、解脫知見之所成就。其",
    "T09n0276_001:0384b16": "心禪寂，常在三昧，恬安惔怕，無為無欲，顛倒、",
    "T09n0276_001:0384b17": "亂想不復得入，靜寂清澄，志玄虛漠，守之",
    "T09n0276_001:0384b18": "不動億百千劫，無量法門悉現在前；得大智",
    "T09n0276_001:0384b19": "慧，通達諸法，曉了、分別性相真實，有無長短，",
    "T09n0276_001:0384b20": "明現顯白；又能善知諸根性欲，以陀羅尼無",
    "T09n0276_001:0384b21": "礙辯才，請佛轉法輪，隨順能轉，微渧先",
    "T09n0276_001:0384b22": "墮，以淹欲塵，開涅槃門，扇解脫風，除世熱惱，",
    "T09n0276_001:0384b23": "致法清涼，次降甚深十二因緣，用灑無明老",
    "T09n0276_001:0384b24": "病死等，猛盛熾然苦聚日光。爾乃洪注無上",
    "T09n0276_001:0384b25": "大乘，潤漬眾生諸有善根，布善種子，遍功德",
    "T09n0276_001:0384b26": "田，普令一切發菩提萌，智慧日月，方便時節，",
    "T09n0276_001:0384b27": "扶&#x8E08;增長大乘事業，令眾疾成阿耨多羅三",
    "T09n0276_001:0384b28": "藐三菩提，常住快樂微妙真實。無量大悲救",
    "T09n0276_001:0384b29": "苦眾生，是諸眾生真善知識，是諸眾生大良",
    "T09n0276_001:0384c01": "福田，是諸眾生不請之師，是諸眾生安隱樂",
    "T09n0276_001:0384c02": "處，救處、護處、大依止處，處處為眾作大導師；",
    "T09n0276_001:0384c03": "能為生盲而作眼目，聾劓啞者作耳鼻舌，諸",
    "T09n0276_001:0384c04": "根毀缺能令具足，顛狂荒亂作大正念；船師、",
    "T09n0276_001:0384c05": "大船師，運載群生，渡生死河，置涅槃岸；醫王、",
    "T09n0276_001:0384c06": "大醫王，分別病相，曉了藥性，隨病授藥，令眾",
    "T09n0276_001:0384c07": "樂服；調御、大調御，無諸放逸行，猶如象馬師，",
    "T09n0276_001:0384c08": "能調無不調，師子勇猛威伏眾獸，難可沮壞。",
    "T09n0276_001:0384c09": "遊戲菩薩諸波羅蜜，於如來地堅固不動，安",
    "T09n0276_001:0384c10": "住願力，廣淨佛國，不久得成阿耨多羅三藐",
    "T09n0276_001:0384c11": "三菩提。是諸菩薩摩訶薩，皆有如是不思",
    "T09n0276_001:0384c12": "議功德。",
    "T09n0276_001:0384c13": "[0384c13] 其比丘名曰：大智舍利弗、神通目揵連、慧命",
    "T09n0276_001:0384c14": "須菩提、摩訶迦旃延、彌多羅尼子富樓那、阿",
    "T09n0276_001:0384c15": "若憍陳如等，天眼阿那律、持律憂波離、侍",
    "T09n0276_001:0384c16": "者阿難、佛子羅云、憂波難陀、離婆多、劫賓",
    "T09n0276_001:0384c17": "那、薄拘羅、阿周陀、莎伽陀、頭陀大迦葉、憂",
    "T09n0276_001:0384c18": "樓頻螺迦葉、伽耶迦葉、那提迦葉，如是等",
    "T09n0276_001:0384c19": "比丘萬二千人，皆阿羅漢，盡諸結漏，無復縛",
    "T09n0276_001:0384c20": "著，真正解脫。[0384c20] 爾時，大莊嚴菩薩摩訶薩遍觀",
    "T09n0276_001:0384c21": "眾坐，各定意已，與眾中八萬菩薩摩訶薩俱，",
    "T09n0276_001:0384c22": "從坐而起，來詣佛所，頭面禮足，遶百千匝，燒",
    "T09n0276_001:0384c23": "散天華、天香，天衣、天瓔珞、天無價寶，從于空",
    "T09n0276_001:0384c24": "中旋轉來下，四面雲集，而獻於佛；天&#x53A8;、天&#x9262;",
    "T09n0276_001:0384c25": "器、天百味充滿盈溢，見色、聞香自然飽足；天",
    "T09n0276_001:0384c26": "幢、天幡、天幰蓋、天妙樂具，處處安置；作天伎",
    "T09n0276_001:0384c27": "樂，娛樂於佛。即前[跍*月]跪，合掌，一心俱共，同",
    "T09n0276_001:0384c28": "聲說偈，讚言：",
    "T09n0276_001:0384c29": "「大哉大悟大聖主，  無垢無染無所著，",
    "T09n0276_001:0385a01": " 天人象馬調御師，  道風德香熏一切。",
    "T09n0276_001:0385a02": " 智恬情怕慮凝靜，  意滅識亡心亦寂，",
    "T09n0276_001:0385a03": " 永斷夢妄思想念，  無復諸大陰界入。",
    "T09n0276_001:0385a04": " 其身非有亦非無，  非因非緣非自他，",
    "T09n0276_001:0385a05": " 非方非圓非短長，  非出非沒非生滅，",
    "T09n0276_001:0385a06": " 非造非起非為作，  非坐非臥非行住，",
    "T09n0276_001:0385a07": " 非動非轉非閑靜，  非進非退非安危，",
    "T09n0276_001:0385a08": " 非是非非非得失，  非彼非此非去來，",
    "T09n0276_001:0385a09": " 非青非黃非赤白，  非紅非紫種種色。",
    "T09n0276_001:0385a10": " 戒定慧解知見生，  三明六通道品發，",
    "T09n0276_001:0385a11": " 慈悲十力無畏起，  眾生善業因緣出。",
    "T09n0276_001:0385a12": " 示為丈六紫金暉，  方整照曜甚明徹，",
    "T09n0276_001:0385a13": " 毫相月旋項日光，  旋髮紺青頂肉髻，",
    "T09n0276_001:0385a14": " 淨眼明照上下眴，  眉睫紺舒方口頰，",
    "T09n0276_001:0385a15": " 脣舌赤好若丹&#x83D3;，  白齒四十猶珂雪，",
    "T09n0276_001:0385a16": " 額廣鼻脩面門開，  胸表卍字師子臆，",
    "T09n0276_001:0385a17": " 手足柔軟具千輻，  腋掌合縵內外握，",
    "T09n0276_001:0385a18": " 臂脩肘長指直纖，  皮膚細軟毛右旋，",
    "T09n0276_001:0385a19": " 踝膝不現陰馬藏，  細筋鎖骨鹿膞腸，",
    "T09n0276_001:0385a20": " 表裏映徹淨無垢，  淨水莫染不受塵。",
    "T09n0276_001:0385a21": " 如是等相三十二，  八十種好似可見，",
    "T09n0276_001:0385a22": " 而實無相非相色，  一切有相眼對絕，",
    "T09n0276_001:0385a23": " 無相之相有相身，  眾生身相相亦然。",
    "T09n0276_001:0385a24": " 能令眾生歡喜禮，  虔心表敬誠慇懃，",
    "T09n0276_001:0385a25": " 因是自高我慢除，  成就如是妙色軀。",
    "T09n0276_001:0385a26": " 我等八萬之等眾，  俱共稽首咸歸命，",
    "T09n0276_001:0385a27": " 善滅思想心意識，  象馬調御無著聖。",
    "T09n0276_001:0385a28": " 稽首歸依法色身，  戒定慧解知見聚。",
    "T09n0276_001:0385a29": " 稽首歸依妙幢相。  稽首歸依難思議。",
    "T09n0276_001:0385b01": " 梵音雷震嚮八種，  微妙清淨甚深遠，",
    "T09n0276_001:0385b02": " 四諦六度十二緣，  隨順眾生心業轉，",
    "T09n0276_001:0385b03": " 有聞莫不心意開，  無量生死眾結斷。",
    "T09n0276_001:0385b04": " 有聞或得須陀洹，  斯陀阿那阿羅漢，",
    "T09n0276_001:0385b05": " 無漏無為緣覺處，  無生無滅菩薩地。",
    "T09n0276_001:0385b06": " 或得無量陀羅尼，  無礙樂說大辯才，",
    "T09n0276_001:0385b07": " 演說甚深微妙偈，  遊戲澡浴法清池。",
    "T09n0276_001:0385b08": " 或躍飛騰現神足，  出沒水火身自由，",
    "T09n0276_001:0385b09": " 如是法輪相如是，  清淨無邊難思議。",
    "T09n0276_001:0385b10": " 我等咸復共稽首，  歸依法輪轉以時。",
    "T09n0276_001:0385b11": " 稽首歸依梵音聲。  稽首歸依緣諦度。",
    "T09n0276_001:0385b12": " 世尊往昔無量劫，  懃苦修習眾德行，",
    "T09n0276_001:0385b13": " 為我人天龍神王，  普及一切諸眾生。",
    "T09n0276_001:0385b14": " 能捨一切諸難捨，  財寶妻子及國城，",
    "T09n0276_001:0385b15": " 於法內外無所&#x608B;，  頭目髓腦悉施人；",
    "T09n0276_001:0385b16": " 奉持諸佛清淨戒，  乃至失命不毀傷，",
    "T09n0276_001:0385b17": " 若人刀杖來加害，  惡口罵辱終不瞋；",
    "T09n0276_001:0385b18": " 歷劫挫身不倦惰，  晝夜攝心常在禪；",
    "T09n0276_001:0385b19": " 遍學一切眾道法，  智慧深入眾生根。",
    "T09n0276_001:0385b20": " 是故今得自在力，  於法自在為法王，",
    "T09n0276_001:0385b21": " 我等咸共俱稽首，  歸依能懃諸難懃。」",
    "T09n0276_001:0385b22": "無量義經說法品第二",
    "T09n0276_001:0385b23": "[0385b23] 爾時，大莊嚴菩薩摩訶薩與八萬菩薩摩訶",
    "T09n0276_001:0385b24": "薩說是偈讚佛已，俱白佛言：「世尊！我等八萬",
    "T09n0276_001:0385b25": "菩薩之眾，今者欲於如來法中有所諮問，不",
    "T09n0276_001:0385b26": "審世尊垂愍聽不？」[0385b26] 佛告大莊嚴菩薩及八萬",
    "T09n0276_001:0385b27": "菩薩言：「善哉！善哉！善男子！善知是時，恣汝所",
    "T09n0276_001:0385b28": "問。如來不久當般涅槃，涅槃之後，普令一切",
    "T09n0276_001:0385b29": "無復餘疑。欲何所問，便可說也。」[0385b29] 於是，大莊嚴",
    "T09n0276_001:0385c01": "菩薩與八萬菩薩即共同聲，白佛言：「世尊！菩",
    "T09n0276_001:0385c02": "薩摩訶薩欲得疾成阿耨多羅三藐三菩提，",
    "T09n0276_001:0385c03": "應當修行何等法門？何等法門能令菩薩",
    "T09n0276_001:0385c04": "摩訶薩疾成阿耨多羅三藐三菩提？」[0385c04] 佛告大",
    "T09n0276_001:0385c05": "莊嚴菩薩及八萬菩薩言：「善男子！有一法門",
    "T09n0276_001:0385c06": "能令菩薩疾得阿耨多羅三藐三菩提。若有",
    "T09n0276_001:0385c07": "菩薩學是法門者，則能疾得阿耨多羅三藐",
    "T09n0276_001:0385c08": "三菩提。」[0385c08] 「世尊！是法門者，號字何等？其義云何？",
    "T09n0276_001:0385c09": "菩薩云何修行？」[0385c09] 佛言：「善男子！是一法門，名為",
    "T09n0276_001:0385c10": "無量義。菩薩欲得修學無量義者，應當觀察",
    "T09n0276_001:0385c11": "一切諸法自本來今性相空寂，無大、無小，無",
    "T09n0276_001:0385c12": "生、無滅，非住、非動，不進、不退。猶如虛空無有",
    "T09n0276_001:0385c13": "二法，而諸眾生虛妄橫計，是此、是彼、是得、是",
    "T09n0276_001:0385c14": "失，起不善念，造眾惡業，輪迴六趣，備諸苦毒，",
    "T09n0276_001:0385c15": "無量億劫不能自出。菩薩摩訶薩如是諦觀，",
    "T09n0276_001:0385c16": "生憐愍心，發大慈悲，將欲救拔。又復深入一",
    "T09n0276_001:0385c17": "切諸法，法相如是，生如是法；法相如是，住如",
    "T09n0276_001:0385c18": "是法；法相如是，異如是法；法相如是，滅如是",
    "T09n0276_001:0385c19": "法。法相如是，能生惡法；法相如是，能生善法，",
    "T09n0276_001:0385c20": "住異滅者亦復如是。[0385c20] 「菩薩如是觀察四相始",
    "T09n0276_001:0385c21": "末，悉遍知已，次復諦觀一切諸法，念念不住，",
    "T09n0276_001:0385c22": "新新生滅。復觀即時生住異滅，如是觀已，而",
    "T09n0276_001:0385c23": "入眾生諸根性欲。性欲無量故，說法無量；說",
    "T09n0276_001:0385c24": "法無量，義亦無量。無量義者，從一法生；其",
    "T09n0276_001:0385c25": "一法者，即無相也。如是無相，無相不相，不",
    "T09n0276_001:0385c26": "相無相，名為實相。菩薩摩訶薩安住如是真",
    "T09n0276_001:0385c27": "實相已，所發慈悲明諦不虛，於眾生所，真能",
    "T09n0276_001:0385c28": "拔苦。苦既拔已，復為說法，令諸眾生受於",
    "T09n0276_001:0385c29": "快樂。[0385c29] 「善男子！菩薩若能如是修一法門無量",
    "T09n0276_001:0386a01": "義者，必得疾成阿耨多羅三藐三菩提。善男",
    "T09n0276_001:0386a02": "子！如是甚深無上大乘無量義經，文理真正，",
    "T09n0276_001:0386a03": "尊無過上，三世諸佛所共守護，無有眾魔群",
    "T09n0276_001:0386a04": "道得入，不為一切邪見生死之所壞敗。是故，",
    "T09n0276_001:0386a05": "善男子！菩薩摩訶薩若欲疾成無上菩提，應",
    "T09n0276_001:0386a06": "當修學如是甚深無上大乘無量義經。」[0386a06] 爾時，",
    "T09n0276_001:0386a07": "大莊嚴菩薩復白佛言：「世尊！世尊說法不可",
    "T09n0276_001:0386a08": "思議，眾生根性亦不可思議，法門解脫亦不",
    "T09n0276_001:0386a09": "可思議。我等於佛所說諸法，無復疑惑，而",
    "T09n0276_001:0386a10": "諸眾生生迷惑心，故重諮問。世尊！自從如來",
    "T09n0276_001:0386a11": "得道已來，四十餘年，常為眾生演說諸法四",
    "T09n0276_001:0386a12": "相之義，苦義、空義，無常、無我，無大、無小、無生、",
    "T09n0276_001:0386a13": "無滅，一切無相，法性、法相本來空寂，不來、不",
    "T09n0276_001:0386a14": "去、不出、不沒。若有聞者，或得煖法、頂法、世第",
    "T09n0276_001:0386a15": "一法；須陀洹果、斯陀含果、阿那含果、阿羅漢果；",
    "T09n0276_001:0386a16": "辟支佛道；發菩提心，登第一地、第二、第三、至",
    "T09n0276_001:0386a17": "第十地。往日所說諸法之義，與今所說有何",
    "T09n0276_001:0386a18": "等異，而言甚深無上大乘無量義經，菩薩修",
    "T09n0276_001:0386a19": "行必得疾成無上菩提？是事云何？唯願世尊",
    "T09n0276_001:0386a20": "慈愍一切，廣為眾生而分別之，普令現在及",
    "T09n0276_001:0386a21": "未來世有聞法者，無餘疑網。」[0386a21] 於是，佛告大莊",
    "T09n0276_001:0386a22": "嚴菩薩：「善哉！善哉！大善男子！能問如來如是",
    "T09n0276_001:0386a23": "甚深無上大乘微妙之義，當知汝能多所利",
    "T09n0276_001:0386a24": "益，安樂人天，拔苦眾生，真大慈悲，信實不虛。",
    "T09n0276_001:0386a25": "以是因緣，必得疾成無上菩提，亦令一切今",
    "T09n0276_001:0386a26": "世、來世諸有眾生得成無上菩提。[0386a26] 「善男子！自",
    "T09n0276_001:0386a27": "我道場菩提樹下，端坐六年，得成阿耨多羅",
    "T09n0276_001:0386a28": "三藐三菩提，以佛眼觀一切諸法不可宣說。",
    "T09n0276_001:0386a29": "所以者何？以諸眾生性欲不同。性欲不同，",
    "T09n0276_001:0386b01": "種種說法；種種說法，以方便力，四十餘年未",
    "T09n0276_001:0386b02": "曾顯實。是故，眾生得道差別，不得疾成無上",
    "T09n0276_001:0386b03": "菩提。善男子！法譬如水，能洗垢穢，若井、若池、",
    "T09n0276_001:0386b04": "若江、若河、溪、渠、大海，皆悉能洗諸有垢穢。其",
    "T09n0276_001:0386b05": "法水者，亦復如是，能洗眾生諸煩惱垢。善男",
    "T09n0276_001:0386b06": "子！水性是一，江、河、井、池、溪、渠、大海各各別異。",
    "T09n0276_001:0386b07": "其法性者，亦復如是，洗除塵勞等無差別，三",
    "T09n0276_001:0386b08": "法、四果、二道不一。善男子！水雖俱洗，而井非",
    "T09n0276_001:0386b09": "池，池非江、河，溪、渠非海，而如來世雄於法自",
    "T09n0276_001:0386b10": "在，所說諸法亦復如是。初、中、後說，皆能洗除",
    "T09n0276_001:0386b11": "眾生煩惱，而初非中，而中非後，初中後說，文",
    "T09n0276_001:0386b12": "辭雖一，而義各異。[0386b12] 「善男子！我起樹王，詣波羅",
    "T09n0276_001:0386b13": "奈鹿野園中，為阿若拘&#x96A3;等五人轉四諦法",
    "T09n0276_001:0386b14": "輪時，亦說諸法本來空寂，代謝不住，念念生",
    "T09n0276_001:0386b15": "滅；中間於此、及以處處，為諸比丘并眾菩薩",
    "T09n0276_001:0386b16": "辯演宣說十二因緣、六波羅蜜，亦說諸法本",
    "T09n0276_001:0386b17": "來空寂，代謝不住，念念生滅。今復於此，演說",
    "T09n0276_001:0386b18": "大乘無量義經，亦說諸法本來空寂，代謝不",
    "T09n0276_001:0386b19": "住，念念生滅。善男子！是故，初說、中說、今說，",
    "T09n0276_001:0386b20": "文辭是一，而義差異。義異故，眾生解異。解",
    "T09n0276_001:0386b21": "異故，得法、得果、得道亦異。[0386b21] 「善男子！初說四",
    "T09n0276_001:0386b22": "諦，為求聲聞人，而八億諸天來下聽法，發菩",
    "T09n0276_001:0386b23": "提心。中於處處演說甚深十二因緣，為求辟",
    "T09n0276_001:0386b24": "支佛人，而無量眾生發菩提心，或住聲聞。次",
    "T09n0276_001:0386b25": "說方等十二部經、摩訶般若、華嚴海雲，演",
    "T09n0276_001:0386b26": "說菩薩歷劫修行，而百千比丘、萬億人天無",
    "T09n0276_001:0386b27": "量得須陀洹、得斯陀含、得阿那含、得阿羅",
    "T09n0276_001:0386b28": "漢、住辟支佛因緣法中。善男子！以是義故，",
    "T09n0276_001:0386b29": "故知說同，而義別異。義異故，眾生解異。解異",
    "T09n0276_001:0386c01": "故，得法、得果、得道亦異。是故，善男子！自我得",
    "T09n0276_001:0386c02": "道，初起說法，至于今日，演說大乘無量義經，",
    "T09n0276_001:0386c03": "未曾不說苦、空、無常、無我，非真、非假、非大、非",
    "T09n0276_001:0386c04": "小，本來不然，今亦不滅，一切無相，法相、法",
    "T09n0276_001:0386c05": "性不來不去，而眾生四相所遷。[0386c05] 「善男子！以",
    "T09n0276_001:0386c06": "是義故，諸佛無有二言，能以一音，普應眾聲；",
    "T09n0276_001:0386c07": "能以一身，示百千萬億那由他無量無數恒河",
    "T09n0276_001:0386c08": "沙身；一一身中，又示若干百千萬億那由他",
    "T09n0276_001:0386c09": "阿僧祇恒河沙種種類形；一一形中，又示若",
    "T09n0276_001:0386c10": "干百千萬億那由他阿僧祇恒河沙形。善男",
    "T09n0276_001:0386c11": "子！是則諸佛不可思議甚深境界，非二乘所",
    "T09n0276_001:0386c12": "知，亦非十住菩薩所及，唯佛與佛乃能究了。",
    "T09n0276_001:0386c13": "[0386c13] 「善男子！是故，我說微妙甚深無上大乘無量",
    "T09n0276_001:0386c14": "義經，文理真正，尊無過上，三世諸佛所共守",
    "T09n0276_001:0386c15": "護，無有眾魔外道得入，不為一切邪見生死",
    "T09n0276_001:0386c16": "之所壞敗。菩薩摩訶薩若欲疾成無上菩提，",
    "T09n0276_001:0386c17": "應當修學如是甚深無上大乘無量義經。」[0386c17] 佛",
    "T09n0276_001:0386c18": "說是已，於是三千大千世界六種震動，自然",
    "T09n0276_001:0386c19": "空中雨種種花：天憂&#x9262;羅華、&#x9262;曇摩華、拘物",
    "T09n0276_001:0386c20": "頭華、分陀利華；又雨無數種種天香、天衣、天",
    "T09n0276_001:0386c21": "瓔珞、天無價寶，於上空中旋轉來下，供養於",
    "T09n0276_001:0386c22": "佛，及諸菩薩、聲聞大眾；天&#x53A8;、天&#x9262;器、天百味",
    "T09n0276_001:0386c23": "充滿盈溢；天幢、天幡、天幰蓋、天妙樂具處處",
    "T09n0276_001:0386c24": "安置，作天伎樂，歌歎於佛。又復六種震動，東",
    "T09n0276_001:0386c25": "方恒河沙等諸佛世界，亦雨天華、天香、天衣、",
    "T09n0276_001:0386c26": "天瓔珞、天無價寶，天&#x53A8;、天&#x9262;器、天百味、天幢、",
    "T09n0276_001:0386c27": "天幡、天幰蓋、天妙樂具，作天伎樂，歌歎彼佛，",
    "T09n0276_001:0386c28": "及彼菩薩、聲聞大眾；南西北方四維上下亦",
    "T09n0276_001:0386c29": "復如是。於是，眾中三萬二千菩薩摩訶薩得",
    "T09n0276_001:0387a01": "無量義三昧，三萬四千菩薩摩訶薩得無數",
    "T09n0276_001:0387a02": "無量陀羅尼門，能轉一切三世諸佛不退轉",
    "T09n0276_001:0387a03": "法輪，其諸比丘、比丘尼、優婆塞、優婆夷、天、龍、",
    "T09n0276_001:0387a04": "夜叉、乾闥婆、阿修羅、迦樓羅、緊那羅、摩&#x777A;羅",
    "T09n0276_001:0387a05": "伽、大轉輪王、小轉輪王、銀輪、鐵輪、諸轉輪王、",
    "T09n0276_001:0387a06": "國王、王子、國臣、國民、國士、國女、國大長者，及",
    "T09n0276_001:0387a07": "諸眷屬百千眾俱，聞佛如來說是經時，或得",
    "T09n0276_001:0387a08": "煖法、頂法、世間第一法、須陀洹果、斯陀含果、",
    "T09n0276_001:0387a09": "阿那含果、阿羅漢果、辟支佛果，又得菩薩無",
    "T09n0276_001:0387a10": "生法忍，又得一陀羅尼，又得二陀羅尼，又得",
    "T09n0276_001:0387a11": "三陀羅尼，又得四陀羅尼，五六七八九十陀",
    "T09n0276_001:0387a12": "羅尼，又得百千萬億陀羅尼，又得無量無數",
    "T09n0276_001:0387a13": "恒河沙阿僧祇陀羅尼，皆能隨順轉不退轉",
    "T09n0276_001:0387a14": "法輪，無量眾生發阿耨多羅三藐三菩提",
    "T09n0276_001:0387a15": "心。",
    "T09n0276_001:0387a16": "無量義經十功德品第三",
    "T09n0276_001:0387a17": "[0387a17] 爾時，大莊嚴菩薩摩訶薩復白佛言：「世尊！世",
    "T09n0276_001:0387a18": "尊說是微妙甚深無上大乘無量義經，真實",
    "T09n0276_001:0387a19": "甚深！甚深甚深！所以者何？於此眾中，諸菩薩",
    "T09n0276_001:0387a20": "摩訶薩及諸四眾，天、龍、鬼、神、國王、臣、民諸有眾",
    "T09n0276_001:0387a21": "生，聞是甚深無上大乘無量義經，無不獲得",
    "T09n0276_001:0387a22": "陀羅尼門、三法、四果、菩提之心。當知此經，",
    "T09n0276_001:0387a23": "文理真正，尊無過上，三世諸佛之所守護，無",
    "T09n0276_001:0387a24": "有眾魔群道得入，不為一切邪見生死之所壞",
    "T09n0276_001:0387a25": "敗。所以者何？一聞能持一切法故。若有眾生",
    "T09n0276_001:0387a26": "得聞是經，則為大利。所以者何？若能修行，",
    "T09n0276_001:0387a27": "必得疾成阿耨多羅三藐三菩提。其有眾生",
    "T09n0276_001:0387a28": "不得聞者，當知是等為失大利，過無量無邊",
    "T09n0276_001:0387a29": "不可思議阿僧祇劫，終不得成阿耨多羅三",
    "T09n0276_001:0387b01": "藐三菩提。所以者何？不知菩提大道直故，行",
    "T09n0276_001:0387b02": "於險徑，多留難故。世尊！是經典者不可思議。",
    "T09n0276_001:0387b03": "唯願世尊，廣為大眾慈哀，敷演是經甚深不",
    "T09n0276_001:0387b04": "思議事。世尊！是經典者，從何所來？去何所",
    "T09n0276_001:0387b05": "至？住何所住？乃有如是無量功德不思議力，",
    "T09n0276_001:0387b06": "令眾疾成阿耨多羅三藐三菩提？」[0387b06] 爾時，世尊",
    "T09n0276_001:0387b07": "告大莊嚴菩薩摩訶薩言：「善哉！善哉！善男子！",
    "T09n0276_001:0387b08": "如是，如是，如汝所言。善男子！我說是經，甚深",
    "T09n0276_001:0387b09": "甚深！真實甚深！所以者何？令眾疾成阿耨多",
    "T09n0276_001:0387b10": "羅三藐三菩提故，一聞能持一切法故，於諸",
    "T09n0276_001:0387b11": "眾生大利益故，行大直道，無留難故。善男",
    "T09n0276_001:0387b12": "子！汝問是經，從何所來、去至何所、住何所住",
    "T09n0276_001:0387b13": "者，當善諦聽。善男子！是經本從諸佛宮宅",
    "T09n0276_001:0387b14": "中來，去至一切眾生發菩提心，住諸菩薩所",
    "T09n0276_001:0387b15": "行之處。善男子！是經如是來、如是去、如是",
    "T09n0276_001:0387b16": "住。是故，此經能有如是無量功德不思議力，",
    "T09n0276_001:0387b17": "令眾疾成阿耨多羅三藐三菩提。善男子！汝",
    "T09n0276_001:0387b18": "寧欲聞，是經復有十不思議功德力不？」[0387b18] 大莊",
    "T09n0276_001:0387b19": "嚴言：「願樂欲聞。」[0387b19] 佛言：「善男子！第一，是經能",
    "T09n0276_001:0387b20": "令菩薩未發心者，發菩提心；無慈仁者，起於",
    "T09n0276_001:0387b21": "慈心；好殺戮者，起大悲心；生嫉&#x59AC;者，起隨喜",
    "T09n0276_001:0387b22": "心；有愛著者，起能捨心；諸慳貪者，起布施心；",
    "T09n0276_001:0387b23": "多憍慢者，起持戒心；瞋恚盛者，起忍辱心；生",
    "T09n0276_001:0387b24": "懈怠者，起精進心；諸散亂者，起禪定心；於愚",
    "T09n0276_001:0387b25": "癡者，起智慧心；未能度彼者，起度彼心；行十",
    "T09n0276_001:0387b26": "惡者，起十善心；樂有為者，志無為心；有退心",
    "T09n0276_001:0387b27": "者，作不退心；為有漏者，起無漏心；多煩惱者，",
    "T09n0276_001:0387b28": "起除滅心。善男子！是名是經第一功德不思",
    "T09n0276_001:0387b29": "議力。[0387b29] 「善男子！第二，是經不可思議功德力者，",
    "T09n0276_001:0387c01": "若有眾生得是經者，若一轉、若一偈、乃至一",
    "T09n0276_001:0387c02": "句，則能通達百千億義、無量數劫不能演說",
    "T09n0276_001:0387c03": "所受持法。所以者何？以其是法，義無量故。",
    "T09n0276_001:0387c04": "善男子！是經，譬如從一種子生百千萬，百千",
    "T09n0276_001:0387c05": "萬中一一復生百千萬數，如是展轉乃至無",
    "T09n0276_001:0387c06": "量。是經典者，亦復如是，從於一法生百千",
    "T09n0276_001:0387c07": "義，百千義中一一復生百千萬數，如是展轉，",
    "T09n0276_001:0387c08": "乃至無量無邊之義。是故，此經名無量義。善",
    "T09n0276_001:0387c09": "男子！是名是經第二功德不思議力。",
    "T09n0276_001:0387c10": "[0387c10] 「善男子！第三，是經不可思議功德力者，若有",
    "T09n0276_001:0387c11": "眾生得聞是經，若一轉、若一偈、乃至一句，通",
    "T09n0276_001:0387c12": "達百千萬億義已，雖有煩惱，如無煩惱，出生",
    "T09n0276_001:0387c13": "入死，無怖畏想，於諸眾生，生憐愍心，於一切",
    "T09n0276_001:0387c14": "法，得勇健想。如壯力士能擔、能持諸有重者；",
    "T09n0276_001:0387c15": "是持經人，亦復如是，能荷無上菩提重寶，擔",
    "T09n0276_001:0387c16": "負眾生出生死道，未能自度，已能度彼。猶如",
    "T09n0276_001:0387c17": "船師身嬰重病，四體不御，安止此岸，有好堅",
    "T09n0276_001:0387c18": "牢船舟，常辦諸度彼者之具，給與而去；是",
    "T09n0276_001:0387c19": "持經者，亦復如是，雖嬰五道諸有之身，百八",
    "T09n0276_001:0387c20": "重病常恒相纏，安止無明老死此岸，而有堅",
    "T09n0276_001:0387c21": "牢此大乘經無量義辦，能度眾生，能如說",
    "T09n0276_001:0387c22": "行者，得度生死。善男子！是名是經第三功德",
    "T09n0276_001:0387c23": "不思議力。",
    "T09n0276_001:0387c24": "[0387c24] 「善男子！第四，是經不可思議功德力者，若有",
    "T09n0276_001:0387c25": "眾生得聞是經，若一轉、若一偈、乃至一句，得",
    "T09n0276_001:0387c26": "勇健想，雖未自度而能度他，與諸菩薩以為",
    "T09n0276_001:0387c27": "眷屬，諸佛如來常向是人而演說法。是人聞",
    "T09n0276_001:0387c28": "已，悉能受持，隨順不逆，轉復為人隨宜廣說。",
    "T09n0276_001:0387c29": "善男子！是人譬如國王夫人新生王子，若一",
    "T09n0276_001:0388a01": "日、若二日、若至七日，若一月、若二月、若至七",
    "T09n0276_001:0388a02": "月，若一歲、若二歲、若至七歲，雖復不能領",
    "T09n0276_001:0388a03": "理國事，已為臣民之所宗敬，諸大王子以為",
    "T09n0276_001:0388a04": "伴侶，王及夫人愛心偏重，常與共語。所以者",
    "T09n0276_001:0388a05": "何？以稚小故。善男子！是持經者，亦復如是，諸",
    "T09n0276_001:0388a06": "佛國王，是經夫人，和合共生是菩薩子。若是",
    "T09n0276_001:0388a07": "菩薩得聞是經，若一句、若一偈，若一轉、若二",
    "T09n0276_001:0388a08": "轉，若十、若百、若千、若萬、若億萬億、若恒河",
    "T09n0276_001:0388a09": "沙無量無數轉，雖復不能體真理極，雖復不",
    "T09n0276_001:0388a10": "能震動三千大千國土，雷震梵音，轉大法輪，",
    "T09n0276_001:0388a11": "已為一切四眾、八部之所宗仰，諸大菩薩以",
    "T09n0276_001:0388a12": "為眷屬，深入諸佛祕密之法，所可演說無違",
    "T09n0276_001:0388a13": "無失，常為諸佛之所護念，慈愛偏覆，以新",
    "T09n0276_001:0388a14": "學故。善男子！是名是經第四功德不思議力。",
    "T09n0276_001:0388a15": "[0388a15] 「善男子！第五，是經不可思議功德力者，若善",
    "T09n0276_001:0388a16": "男子、善女人，若佛在世、若滅度後，其有受持、",
    "T09n0276_001:0388a17": "讀誦、書寫如是甚深無上大乘無量義經，是",
    "T09n0276_001:0388a18": "人雖復具縛煩惱，未能遠離諸凡夫事，而能",
    "T09n0276_001:0388a19": "示現大菩提道，延於一日以為百劫，百劫亦",
    "T09n0276_001:0388a20": "能促為一日，令彼眾生歡喜信伏。善男子！是",
    "T09n0276_001:0388a21": "善男子、善女人，譬如龍子始生七日，即能興",
    "T09n0276_001:0388a22": "雲，亦能降雨。善男子！是名是經第五功德不",
    "T09n0276_001:0388a23": "思議力。",
    "T09n0276_001:0388a24": "[0388a24] 「善男子！第六，是經不可思議功德力者，若善",
    "T09n0276_001:0388a25": "男子、善女人，若佛在世、若滅度後，受持、讀誦",
    "T09n0276_001:0388a26": "是經典者，雖具煩惱而為眾生說法，令得遠",
    "T09n0276_001:0388a27": "離煩惱、生死，斷一切苦。眾生聞已修行，得法、",
    "T09n0276_001:0388a28": "得果、得道，與佛如來等無差別。譬如王子，雖",
    "T09n0276_001:0388a29": "復稚小，若王遊巡及以疾病，委是王子領理",
    "T09n0276_001:0388b01": "國事。王子是時，依大王命，如法教令群寮百",
    "T09n0276_001:0388b02": "官，宣流正化，國土人民各隨其安，如大王治",
    "T09n0276_001:0388b03": "等無有異。持經善男子、善女人，亦復如是，若",
    "T09n0276_001:0388b04": "佛在世、若滅度後，是善男子雖未得住初不",
    "T09n0276_001:0388b05": "動地，依佛如是用說教法，而敷演之。眾生聞",
    "T09n0276_001:0388b06": "已，一心修行，斷除煩惱，得法、得果、乃至得道。",
    "T09n0276_001:0388b07": "善男子！是名是經第六功德不思議力。",
    "T09n0276_001:0388b08": "[0388b08] 「善男子！第七，是經不可思議功德力者，若善",
    "T09n0276_001:0388b09": "男子、善女人，於佛在世、若滅度後，得聞是",
    "T09n0276_001:0388b10": "經，歡喜、信樂，生希有心，受持、讀誦、書寫、解",
    "T09n0276_001:0388b11": "說，如法修行，發菩提心，起諸善根，興大悲意，",
    "T09n0276_001:0388b12": "欲度一切苦惱眾生，雖未修行六波羅蜜，六",
    "T09n0276_001:0388b13": "波羅蜜自然在前，即於是身得無生忍，生死",
    "T09n0276_001:0388b14": "煩惱一時斷壞，即昇第七地與大菩薩位。譬",
    "T09n0276_001:0388b15": "如健人為王除怨，怨既滅已，王大歡喜，賞賜",
    "T09n0276_001:0388b16": "半國之封，皆悉與之。持經男子女人，亦復如",
    "T09n0276_001:0388b17": "是，於諸行人最為勇健，六度法寶不求自至，",
    "T09n0276_001:0388b18": "生死怨敵自然散壞，證無生忍，半佛國寶封",
    "T09n0276_001:0388b19": "賞安樂。善男子！是名是經第七功德不思議",
    "T09n0276_001:0388b20": "力。",
    "T09n0276_001:0388b21": "[0388b21] 「善男子！第八，是經不可思議功德力者，若善",
    "T09n0276_001:0388b22": "男子、善女人，於佛在世、若滅度後，有人能得",
    "T09n0276_001:0388b23": "是經典者，敬信如視佛身，令等無異，愛樂是",
    "T09n0276_001:0388b24": "經，受持、讀誦、書寫、頂戴，如法奉行，堅固戒忍，",
    "T09n0276_001:0388b25": "兼行檀度，深發慈悲，以此無上大乘無量義",
    "T09n0276_001:0388b26": "經廣為人說。若人先來，都不信有罪福者，以",
    "T09n0276_001:0388b27": "是經示之，設種種方便，強化令信，以經威力",
    "T09n0276_001:0388b28": "故，發其人心，欻然得迴；信心既發，勇猛精",
    "T09n0276_001:0388b29": "進故，能得是經威德勢力，得道、得果。是故，善",
    "T09n0276_001:0388c01": "男子、善女人即於是身，得無生法忍，得至上",
    "T09n0276_001:0388c02": "地，與諸菩薩以為眷屬，速能成就眾生淨佛",
    "T09n0276_001:0388c03": "國土，不久得成無上菩提。善男子！是名是經",
    "T09n0276_001:0388c04": "第八功德不思議力。",
    "T09n0276_001:0388c05": "[0388c05] 「善男子！第九，是經不可思議功德力者，若善",
    "T09n0276_001:0388c06": "男子、善女人，若佛在世及滅度後，有得是經，",
    "T09n0276_001:0388c07": "歡喜踊躍得未曾有，受持、讀誦、書寫、供養，廣",
    "T09n0276_001:0388c08": "為眾人分別、解說是經義者，即得宿業餘罪、",
    "T09n0276_001:0388c09": "重障一時滅盡，便得清淨，逮得大辯，次第莊",
    "T09n0276_001:0388c10": "嚴諸波羅蜜，獲諸三昧、首楞嚴三昧，入大總",
    "T09n0276_001:0388c11": "持門，得懃精進力，速越上地，善能分身，散",
    "T09n0276_001:0388c12": "體遍十方國，拔濟一切二十五有極苦眾生，",
    "T09n0276_001:0388c13": "悉令解脫。是故，是經有如此力。善男子！是名",
    "T09n0276_001:0388c14": "是經第九功德不思議力。",
    "T09n0276_001:0388c15": "[0388c15] 「善男子！第十，是經不可思議功德力者，若善",
    "T09n0276_001:0388c16": "男子、善女人，若佛在世及滅度後，若得是經",
    "T09n0276_001:0388c17": "發大歡喜，生希有心，即自受持、讀誦、書寫、供",
    "T09n0276_001:0388c18": "養、如說修行，復能廣勸在家、出家人，受持、讀",
    "T09n0276_001:0388c19": "誦、書寫、供養、解說、如法修行，既令餘人修行，",
    "T09n0276_001:0388c20": "是經力故，得道、得果，皆由是善男子、善女人",
    "T09n0276_001:0388c21": "慈心懃化力故。是善男子、善女人，即於是身",
    "T09n0276_001:0388c22": "便逮無量諸陀羅尼門，於凡夫地自然初時，",
    "T09n0276_001:0388c23": "能發無數阿僧祇弘誓大願，深能發救一切",
    "T09n0276_001:0388c24": "眾生，成就大悲，廣能救苦，厚集善根，饒益一",
    "T09n0276_001:0388c25": "切，而演法澤，洪潤枯涸，以眾法藥練諸眾",
    "T09n0276_001:0388c26": "生，安樂一切，漸見超登，住法雲地，恩澤普潤，",
    "T09n0276_001:0388c27": "慈被無外，攝苦眾生，令入道&#x8FF9;。是故，此人不",
    "T09n0276_001:0388c28": "久得成阿耨多羅三藐三菩提。善男子！是名",
    "T09n0276_001:0388c29": "是經第十功德不思議力。",
    "T09n0276_001:0389a01": "[0389a01] 「善男子！如是無上大乘無量義經，極有大威",
    "T09n0276_001:0389a02": "神之力，尊無過上，能令諸凡夫皆成聖果，永",
    "T09n0276_001:0389a03": "離生死而得自在。是故，此經名無量義也。",
    "T09n0276_001:0389a04": "能令一切眾生於凡夫地，生起諸菩薩無量道",
    "T09n0276_001:0389a05": "芽，令功德樹蔚茂、扶&#x8E08;、增長。是故，此經號",
    "T09n0276_001:0389a06": "十不可思議功德力也。」",
    "T09n0276_001:0389a07": "[0389a07] 於是，大莊嚴菩薩摩訶薩及八萬菩薩摩訶",
    "T09n0276_001:0389a08": "薩同聲白佛言：「世尊！佛所說甚深微妙無上",
    "T09n0276_001:0389a09": "大乘無量義經，文理真正，尊無過上，三世諸",
    "T09n0276_001:0389a10": "佛所共守護，無有眾魔群道得入，不為一切",
    "T09n0276_001:0389a11": "邪見生死之所壞敗。是故，此經乃有如是十",
    "T09n0276_001:0389a12": "種功德不思議力，大饒益無量一切眾生，",
    "T09n0276_001:0389a13": "令一切諸菩薩摩訶薩各得無量義三昧，或",
    "T09n0276_001:0389a14": "得百千陀羅尼門，或令得菩薩諸地諸忍，或",
    "T09n0276_001:0389a15": "得緣覺、羅漢四道果證。世尊慈愍，快為我等",
    "T09n0276_001:0389a16": "說如是法，令我大獲法利，甚為奇特，未曾有",
    "T09n0276_001:0389a17": "也。世尊慈恩，實難可報。」[0389a17] 爾時，三千大千世界",
    "T09n0276_001:0389a18": "六種震動，於上空中復雨種種華：天憂&#x9262;",
    "T09n0276_001:0389a19": "羅華、&#x9262;曇摩華、拘物頭華、分陀利華；又雨無",
    "T09n0276_001:0389a20": "數種種天香、天衣、天瓔珞、天無價寶，於上空",
    "T09n0276_001:0389a21": "中旋轉來下，供養於佛及諸菩薩、聲聞大眾，",
    "T09n0276_001:0389a22": "天&#x53A8;、天&#x9262;器、天百味充滿盈溢，見色聞香，自",
    "T09n0276_001:0389a23": "然飽足，天幢、天幡、天幰蓋、天妙樂具處處安",
    "T09n0276_001:0389a24": "置，作天伎樂，歌歎於佛；又復六種震動，東方",
    "T09n0276_001:0389a25": "恒河沙等諸佛世界，亦雨天華、天香、天衣、天",
    "T09n0276_001:0389a26": "瓔珞、天無價寶，天&#x53A8;、天&#x9262;器、天百味，見色聞",
    "T09n0276_001:0389a27": "香，自然飽足，天幢、天幡、天幰蓋、天妙樂具，作",
    "T09n0276_001:0389a28": "天伎樂，歌歎彼佛及諸菩薩、聲聞大眾，南西",
    "T09n0276_001:0389a29": "北方四維上下亦復如是。[0389a29] 爾時，佛告大莊嚴",
    "T09n0276_001:0389b01": "菩薩摩訶薩及八萬菩薩摩訶薩言：「汝等當",
    "T09n0276_001:0389b02": "於此經，應深起敬心，如法修行，廣化一切，懃",
    "T09n0276_001:0389b03": "心流布，常當慇懃晝夜守護，普令眾生各獲",
    "T09n0276_001:0389b04": "法利。汝等真是大慈大悲，以立神通願力，守",
    "T09n0276_001:0389b05": "護是經，勿使疑滯，於當來世必令廣行閻浮",
    "T09n0276_001:0389b06": "提，令一切眾生使得見聞、讀誦、書寫、供養。以",
    "T09n0276_001:0389b07": "是之故，亦令汝等速得阿耨多羅三藐三菩",
    "T09n0276_001:0389b08": "提。」[0389b08] 是時，大莊嚴菩薩摩訶薩與八萬菩薩摩",
    "T09n0276_001:0389b09": "訶薩即從坐起，來詣佛所，頭面禮足，遶百",
    "T09n0276_001:0389b10": "千匝，即前胡跪，俱共同聲，白佛言：「世尊！我",
    "T09n0276_001:0389b11": "等快蒙世尊慈愍，為我等說是甚深微妙無",
    "T09n0276_001:0389b12": "上大乘無量義經。敬受佛&#x52C5;，於如來滅後，當",
    "T09n0276_001:0389b13": "廣令流布是經典者，普令一切受持、讀誦、書",
    "T09n0276_001:0389b14": "寫、供養。唯願世尊，勿垂憂慮。我等當以願",
    "T09n0276_001:0389b15": "力，普令一切眾生，使得見聞、讀誦、書寫、供養，",
    "T09n0276_001:0389b16": "得是經法威神之力。」[0389b16] 爾時，佛讚言：「善哉！善",
    "T09n0276_001:0389b17": "哉！諸善男子！汝等今者真是佛子，大慈大悲，",
    "T09n0276_001:0389b18": "深能拔苦救厄者矣。一切眾生之良福田，廣",
    "T09n0276_001:0389b19": "為一切作大良導，一切眾生大依止處，一切",
    "T09n0276_001:0389b20": "眾生之大施主，常以法利廣施一切。」[0389b20] 爾時，大",
    "T09n0276_001:0389b21": "會皆大歡喜，為佛作禮，受持而去。"
}