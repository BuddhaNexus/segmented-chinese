{
    "T11n0310_052:0303b18": "大寶積經卷第五十二",
    "T11n0310_052:0303b20": "大唐三藏法師玄奘奉 詔譯",
    "T11n0310_052:0303b21": "菩薩藏會第十二之十八般若波羅蜜多",
    "T11n0310_052:0303b22": "品第十一之三",
    "T11n0310_052:0303b23": "[0303b23] 「復次舍利子！云何菩薩摩訶薩依趣善巧？舍",
    "T11n0310_052:0303b24": "利子！菩薩摩訶薩修行般若波羅蜜多故，於",
    "T11n0310_052:0303b25": "四依趣善能具足。何等為四？所謂依趣於義",
    "T11n0310_052:0303b26": "不依趣文、依趣於智不依趣識、依趣於了義",
    "T11n0310_052:0303b27": "經不依趣不了義經、依趣於法不依趣數取",
    "T11n0310_052:0303b28": "趣者。舍利子！云何名為依趣於義不依趣文？",
    "T11n0310_052:0303b29": "復以何等為文為義？舍利子！所言文者，謂諸",
    "T11n0310_052:0303c01": "世間諸法作用傳習文詞。所言義者，謂所通",
    "T11n0310_052:0303c02": "達出世間法。所言文者，宣示可樂布施調順",
    "T11n0310_052:0303c03": "寂靜言詞。所言義者，謂所布施調順寂靜決",
    "T11n0310_052:0303c04": "定了知無朽壞智。所言文者，訶毀生死分別",
    "T11n0310_052:0303c05": "言詞。所言義者，生死不染徹見法性。所言文",
    "T11n0310_052:0303c06": "者，稱揚讚歎涅槃功德。所言義者，謂諸法性",
    "T11n0310_052:0303c07": "涅槃無分別性。所言文者，隨順諸乘建立言",
    "T11n0310_052:0303c08": "說。所言義者，一理趣法善通達智。所言文者，",
    "T11n0310_052:0303c09": "宣說捨離諸所有法。所言義者，謂是三輪究",
    "T11n0310_052:0303c10": "竟清淨。所言文者，宣說律儀身語意業受持",
    "T11n0310_052:0303c11": "學處杜多功德。所言義者，身語意業皆不可",
    "T11n0310_052:0303c12": "得，不由加行尸羅清淨。所言文者，宣說忍受",
    "T11n0310_052:0303c13": "瞋恚裁忿憍慢傲逸，能行是忍名善丈夫。所",
    "T11n0310_052:0303c14": "言義者，謂善證得無生法忍。所言文者，演諸",
    "T11n0310_052:0303c15": "善根發起精進。所言義者，無取無捨無住精",
    "T11n0310_052:0303c16": "進。所言文者，宣說靜慮解脫等持等至。所言",
    "T11n0310_052:0303c17": "義者，滅盡定智。所言文者，一切聞持諸慧根",
    "T11n0310_052:0303c18": "本。所言義者，不可說義。所言文者，謂能開示",
    "T11n0310_052:0303c19": "三十七覺分聖道正法。所言義者，證得菩提",
    "T11n0310_052:0303c20": "分法正行之果。所言文者，謂能開示苦集道",
    "T11n0310_052:0303c21": "諦。所言義者，於滅作證。所言文者，開示無明",
    "T11n0310_052:0303c22": "為初乃至老死。所言義者，謂無明滅故乃至",
    "T11n0310_052:0303c23": "老死亦滅。所言文者，宣說止觀資糧正法。所",
    "T11n0310_052:0303c24": "言義者，明解脫智。所言文者，宣說貪瞋及癡",
    "T11n0310_052:0303c25": "等分行法。所言義者，謂無分別心解脫智。所",
    "T11n0310_052:0303c26": "言文者，開示一切障礙之法。所言義者，謂無",
    "T11n0310_052:0303c27": "障礙解脫之智。所言文者，開示三寶稱讚功",
    "T11n0310_052:0303c28": "德。所言義者，離欲法性無為無著功德正行。",
    "T11n0310_052:0303c29": "所言文者，宣說菩薩從初發心乃至道場修",
    "T11n0310_052:0304a01": "學功德發起正行。所言義者，謂剎那心相應",
    "T11n0310_052:0304a02": "證覺一切智智。舍利子！舉要言之，如來所演",
    "T11n0310_052:0304a03": "八萬四千法藏聲教皆名為文，諸離一切言",
    "T11n0310_052:0304a04": "音文字理不可說是名為義。舍利子！是名菩",
    "T11n0310_052:0304a05": "薩摩訶薩修行般若波羅蜜多故，依趣於義",
    "T11n0310_052:0304a06": "不依趣文。[0304a06] 「復次舍利子！云何菩薩摩訶薩依",
    "T11n0310_052:0304a07": "趣於智不依趣識？舍利子！菩薩摩訶薩依般",
    "T11n0310_052:0304a08": "若波羅蜜多故，善巧了知諸有言教數取趣",
    "T11n0310_052:0304a09": "義，是名為識此不應依；諸有言教如法性義，",
    "T11n0310_052:0304a10": "即是於智此應依趣。又舍利子！是菩薩摩訶",
    "T11n0310_052:0304a11": "薩由二法善巧，便能修行般若波羅蜜多。何",
    "T11n0310_052:0304a12": "等為二？謂識及智。舍利子！何等為識？何等為",
    "T11n0310_052:0304a13": "智？舍利子！所言識者，謂四識住。何等為四？",
    "T11n0310_052:0304a14": "一者色趣識所依止，二者受趣識所依止，三",
    "T11n0310_052:0304a15": "者想趣識所依止，四者行趣識所依止。如是",
    "T11n0310_052:0304a16": "識住，是名為識不應依趣。所言智者，於五取",
    "T11n0310_052:0304a17": "蘊識不安住。諸蘊遍智，是名為智此應依",
    "T11n0310_052:0304a18": "趣。所言識者，謂能了知地界水界火界風界，",
    "T11n0310_052:0304a19": "如是了知則名為識不應依趣。若有說言四",
    "T11n0310_052:0304a20": "種識住識不安住，此則名為識之法性。若於",
    "T11n0310_052:0304a21": "法性不雜亂智，是名為智則可依趣。又復識",
    "T11n0310_052:0304a22": "者，所謂了別眼所識色、耳所識聲、鼻所識香、",
    "T11n0310_052:0304a23": "舌所識味、身所識觸、意所識法，如是了別是",
    "T11n0310_052:0304a24": "名為識。所言智者，若於內處心慮寂靜，若於",
    "T11n0310_052:0304a25": "外處尋伺不行，依趣於智不於一法而生分",
    "T11n0310_052:0304a26": "別，如是等相名之為智。又復識者，從所緣境",
    "T11n0310_052:0304a27": "而生於識、從諸作意而生於識、從遍分別而",
    "T11n0310_052:0304a28": "生於識，如是等相名之為識。所言智者，無取",
    "T11n0310_052:0304a29": "無執無緣無了別無所分別是名為智。又復",
    "T11n0310_052:0304b01": "識者，於諸一切有為行法識所依趣是名為",
    "T11n0310_052:0304b02": "識。所言智者，於無為法無識能行此無為智",
    "T11n0310_052:0304b03": "是名為智。又復識者，有生有滅有住之識，",
    "T11n0310_052:0304b04": "故名為識不應依趣。無生無滅亦無所住，是",
    "T11n0310_052:0304b05": "名為智此應依趣。舍利子！是名菩薩摩訶薩",
    "T11n0310_052:0304b06": "修行般若波羅蜜多故，依趣於智不依趣識。",
    "T11n0310_052:0304b07": "[0304b07] 「復次舍利子！云何名為菩薩摩訶薩不依趣",
    "T11n0310_052:0304b08": "不了義經依趣了義經？舍利子！諸菩薩等善",
    "T11n0310_052:0304b09": "能通達，即如先說所有廣文，是則名為不了",
    "T11n0310_052:0304b10": "義經，如是廣文不應依趣；即如先說所有廣",
    "T11n0310_052:0304b11": "義，是則名為了義經際，如是廣義則可依趣。",
    "T11n0310_052:0304b12": "又舍利子！何等經中以為了義？何等經中名",
    "T11n0310_052:0304b13": "不了義？舍利子！菩薩摩訶薩依般若波羅蜜",
    "T11n0310_052:0304b14": "多故善能分別，若諸經中宣說於道，如是言",
    "T11n0310_052:0304b15": "教名不了義；若諸經中宣說於果，如是言教",
    "T11n0310_052:0304b16": "名為了義。若諸經中說世俗諦，名不了義；說",
    "T11n0310_052:0304b17": "勝義諦，名為了義。若諸經中宣說作業煩惱",
    "T11n0310_052:0304b18": "惑染，名不了義；若有宣說煩惱業盡，是名了",
    "T11n0310_052:0304b19": "義。若諸經中宣說訶責染污之法，名不了義；",
    "T11n0310_052:0304b20": "若有宣說修治清淨，如是法者是名了義。若",
    "T11n0310_052:0304b21": "諸經中有所宣說厭背生死欣樂涅槃，名不",
    "T11n0310_052:0304b22": "了義；若有宣說生死涅槃二無差別，是名了",
    "T11n0310_052:0304b23": "義。若諸經中宣說種種文句差別，名不了義；",
    "T11n0310_052:0304b24": "若說甚深難見難覺，是名了義。若諸經中文",
    "T11n0310_052:0304b25": "句廣博能令眾生心意踊躍，名不了義；若有",
    "T11n0310_052:0304b26": "宣說文句及心皆同灰燼，是名了義。若諸經",
    "T11n0310_052:0304b27": "中宣說有我有情命者養者數取趣者意生摩",
    "T11n0310_052:0304b28": "納婆作者受者，又說立有種種受蘊無有主",
    "T11n0310_052:0304b29": "宰，如是言教名不了義不應依趣。若諸經中",
    "T11n0310_052:0304c01": "說空無相無願無生無起亦無出現，無有我",
    "T11n0310_052:0304c02": "無有情無命者無養者無數取趣者及三解脫",
    "T11n0310_052:0304c03": "門，如斯言教是名了義則可依趣。舍利子！是",
    "T11n0310_052:0304c04": "名菩薩摩訶薩修行般若波羅蜜多故，依趣",
    "T11n0310_052:0304c05": "了義不趣不了之義。",
    "T11n0310_052:0304c06": "[0304c06] 「復次舍利子！云何名為菩薩摩訶薩依趣於",
    "T11n0310_052:0304c07": "法不依趣數取者？舍利子！菩薩摩訶薩依般",
    "T11n0310_052:0304c08": "若波羅蜜多故，於諸經教善能分別，諸有宣",
    "T11n0310_052:0304c09": "說不了義經，即為補特伽羅義，如是言教不",
    "T11n0310_052:0304c10": "應依趣；諸有了義即如性法義，如是言教此",
    "T11n0310_052:0304c11": "應依趣。又舍利子！復以何等名為依法？云何",
    "T11n0310_052:0304c12": "名為數取趣者？舍利子！若有依止數取之見",
    "T11n0310_052:0304c13": "諸所緣法，如是之相名數取者；此數取見所",
    "T11n0310_052:0304c14": "緣法住性之法性，如是相者是名為法。言數",
    "T11n0310_052:0304c15": "取者，所謂凡夫數取。善凡夫數取，隨信行數",
    "T11n0310_052:0304c16": "取、隨法行數取、第八數取、預流數取、一來",
    "T11n0310_052:0304c17": "數取、不還數取、阿羅漢數取、獨覺數取、菩薩",
    "T11n0310_052:0304c18": "數取。舍利子！復有一數取者出現於世，利益",
    "T11n0310_052:0304c19": "安樂無量眾生，悲愍世間，為諸天人義利安",
    "T11n0310_052:0304c20": "樂。如是數取，所謂如來、應、正等覺。舍利子！如",
    "T11n0310_052:0304c21": "是一切數取名言，如來依世俗諦為眾生說。",
    "T11n0310_052:0304c22": "若有眾生於此言教起於執著，如是等類不",
    "T11n0310_052:0304c23": "應依趣。何以故？如來欲令於彼正依趣故，佛",
    "T11n0310_052:0304c24": "薄伽梵說如是法，汝等依趣諸法實性，無宜",
    "T11n0310_052:0304c25": "依趣彼數取者。舍利子！何等是為諸法實性？",
    "T11n0310_052:0304c26": "舍利子！所謂無有變異、無有增益、無作無不",
    "T11n0310_052:0304c27": "作、不住、無根本，如是之相是名法性。又復於",
    "T11n0310_052:0304c28": "一切處通照平等，諸平等中善住平等，不平",
    "T11n0310_052:0304c29": "等中善住平等，於諸平等不平等中妙善平",
    "T11n0310_052:0305a01": "等，如是等相是名法性。又法性者無有分別、",
    "T11n0310_052:0305a02": "無有所緣，於一切法證得決定究竟體相，如",
    "T11n0310_052:0305a03": "是名為諸法實性。舍利子！若有依趣法性之",
    "T11n0310_052:0305a04": "者，則諸法性無不依趣。菩薩摩訶薩由證入",
    "T11n0310_052:0305a05": "如是門故，於一切法依趣一切法性故。舍利",
    "T11n0310_052:0305a06": "子！如是名為菩薩摩訶薩四種依趣。若有菩",
    "T11n0310_052:0305a07": "薩摩訶薩於此法中能通達者，是則說名依",
    "T11n0310_052:0305a08": "趣善巧。舍利子！如是名為依趣善巧，菩薩摩",
    "T11n0310_052:0305a09": "訶薩為欲修行般若波羅蜜多故，精勤修習",
    "T11n0310_052:0305a10": "依趣善巧。",
    "T11n0310_052:0305a11": "[0305a11] 「復次舍利子！云何名為菩薩摩訶薩資糧善",
    "T11n0310_052:0305a12": "巧？舍利子！當知菩薩摩訶薩修行般若波羅",
    "T11n0310_052:0305a13": "蜜多故，善能通達二種資糧。何者是耶？謂福",
    "T11n0310_052:0305a14": "及智。舍利子！云何名為福德資糧？所謂布施",
    "T11n0310_052:0305a15": "體性福所作事、尸羅體性福所作事、諸修體",
    "T11n0310_052:0305a16": "性福所作事，及大慈定大悲方便，菩薩摩訶",
    "T11n0310_052:0305a17": "薩住福所作諸事業故，於諸善根若自若",
    "T11n0310_052:0305a18": "他，勵志奉修悉能興起，三世積集所有諸惡",
    "T11n0310_052:0305a19": "悉皆發露。又於一切眾生所有功德、一切學",
    "T11n0310_052:0305a20": "無學所有功德、一切獨覺所有功德、一切菩",
    "T11n0310_052:0305a21": "薩從初發心廣修諸行得不退轉繫屬一生，",
    "T11n0310_052:0305a22": "如是等無量無邊菩薩摩訶薩所有功德，菩",
    "T11n0310_052:0305a23": "薩普皆心生隨喜。又於去來現在一切諸佛",
    "T11n0310_052:0305a24": "薄伽梵所，一切善根菩薩亦皆心生隨喜。舍",
    "T11n0310_052:0305a25": "利子！是菩薩摩訶薩又復善能隨喜俱生福",
    "T11n0310_052:0305a26": "所作事，復能勸請一切諸佛轉妙法輪，及諸",
    "T11n0310_052:0305a27": "賢聖令演勝法勸請俱生福所作事，復能以",
    "T11n0310_052:0305a28": "諸善根迴向菩提、迴向俱生福所作事。是菩",
    "T11n0310_052:0305a29": "薩摩訶薩見有未發大菩提心諸菩薩等，方",
    "T11n0310_052:0305b01": "便教令發菩提心。若有已發菩提心者，說法",
    "T11n0310_052:0305b02": "示導教令成熟。諸貧窮者攝以財物，若疾病",
    "T11n0310_052:0305b03": "者施以醫藥、殷勤瞻視恭敬承事，於暴惡者",
    "T11n0310_052:0305b04": "心生忍受，所犯戒品無有覆藏、發露諸過善",
    "T11n0310_052:0305b05": "能除罪。已般涅槃諸佛世尊，於一切時常修",
    "T11n0310_052:0305b06": "供養。於鄔波柁耶及阿遮利耶敬如大師，",
    "T11n0310_052:0305b07": "於正法所發勤精進追尋請問，於說法師敬",
    "T11n0310_052:0305b08": "愛尊奉猶如事佛。有說法會，雖去己遠多百",
    "T11n0310_052:0305b09": "踰繕那，要往其所聽聞正法無有厭足。或有",
    "T11n0310_052:0305b10": "眾生來請疑滯，以無染心宣說淨法。於父母",
    "T11n0310_052:0305b11": "所承修供養，知恩了恩無有變悔。積集一切諸",
    "T11n0310_052:0305b12": "清淨福，修行建立情無厭倦。以諸律撿防護",
    "T11n0310_052:0305b13": "於身，身無詭詐；防護於語，發言和雅；防護於",
    "T11n0310_052:0305b14": "心，心無諂誑。欲攝梵福故，為諸如來營搆制",
    "T11n0310_052:0305b15": "多。令丈夫相具圓滿故，積集無遮大祠法會。",
    "T11n0310_052:0305b16": "為隨顯相令圓滿故，積集種種善根資糧。為",
    "T11n0310_052:0305b17": "莊嚴身故，捨離憍慢。為莊嚴語故，遠諸語過。",
    "T11n0310_052:0305b18": "為莊嚴心故，遠離一切憎嫉覺慧。為大莊嚴",
    "T11n0310_052:0305b19": "佛剎土故，化現神通轉變自在。為欲莊嚴諸",
    "T11n0310_052:0305b20": "法相故，無上妙智善勝清淨。為欲莊嚴大法",
    "T11n0310_052:0305b21": "眾故，遠離一切離間&#x9E81;惡破壞語言。為不取",
    "T11n0310_052:0305b22": "著一切法故，離妄分別。令說法者無憂慼故，",
    "T11n0310_052:0305b23": "歡喜授與善哉言詞。令說法者無唐捐故，遠",
    "T11n0310_052:0305b24": "離諸蓋恭敬聽法。為欲莊嚴菩提樹故，奉施",
    "T11n0310_052:0305b25": "諸佛清靜園林。為欲莊嚴佛道場故，備修善",
    "T11n0310_052:0305b26": "根無有退轉。為欲淨除生死法故，不染一切",
    "T11n0310_052:0305b27": "諸業煩惱。為欲獲得珍寶手故，修行布施一",
    "T11n0310_052:0305b28": "切珍寶。為欲獲得無盡之財及無盡藏故，所",
    "T11n0310_052:0305b29": "愛重物先用行施。為欲令諸眾生暫見便起清",
    "T11n0310_052:0305c01": "淨信故，舒顏先問遠諸嚬蹙。為欲獲得平掌",
    "T11n0310_052:0305c02": "相故，於諸眾生起平等照。為放無邊諸光網",
    "T11n0310_052:0305c03": "故，於不學識諸眾生所情不輕蔑又無捨置。",
    "T11n0310_052:0305c04": "為令受生得清淨故，常存積集清淨戒福。為",
    "T11n0310_052:0305c05": "令胎藏得清淨故，於諸毀犯善能清淨。為欲",
    "T11n0310_052:0305c06": "生於天人中故，修治清淨十善業道。遠離無",
    "T11n0310_052:0305c07": "知往還進止故，於諸教誡無妄分別。為得法",
    "T11n0310_052:0305c08": "財富逸自在故，於深奧法性無藏&#x608B;。為諸世",
    "T11n0310_052:0305c09": "間所瞻仰故，修治清淨增上欲解。為得廣大",
    "T11n0310_052:0305c10": "法勝解故，於微少行而不修證。為欲攝受一",
    "T11n0310_052:0305c11": "切福故，心恒思惟一切智者。為七聖財得圓",
    "T11n0310_052:0305c12": "滿故，於佛正法信為前導。為欲攝受諸淨法",
    "T11n0310_052:0305c13": "故，於己身命曾無顧錄。為諸世間所委任故，",
    "T11n0310_052:0305c14": "於先所許必令果遂。為令一切諸佛妙法得",
    "T11n0310_052:0305c15": "圓滿故，圓滿修習一切佛法。舍利子！若菩薩",
    "T11n0310_052:0305c16": "摩訶薩具足成就如是相者，是名菩薩摩訶",
    "T11n0310_052:0305c17": "薩福德資糧善巧。",
    "T11n0310_052:0305c18": "[0305c18] 「復次舍利子！云何菩薩摩訶薩智德資糧善",
    "T11n0310_052:0305c19": "巧？舍利子！是菩薩摩訶薩修行般若波羅蜜",
    "T11n0310_052:0305c20": "多時，由住如是如是因緣法故攝取於智，是",
    "T11n0310_052:0305c21": "故名曰智德資糧。舍利子！如是攝智，以何等",
    "T11n0310_052:0305c22": "法為因為緣？舍利子！當知菩薩摩訶薩欲",
    "T11n0310_052:0305c23": "無厭倦，精進尋求智隨行性親近善友，趣諸",
    "T11n0310_052:0305c24": "佛智不趣聲聞及獨覺智，於彼善友情無憍",
    "T11n0310_052:0305c25": "慢，恭敬愛重如愛大師。而是菩薩知彼善友",
    "T11n0310_052:0305c26": "具諸欲解，無有少分順智言說而不諮受彼善",
    "T11n0310_052:0305c27": "友者。又知菩薩是法器已，即為宣說中無暫",
    "T11n0310_052:0305c28": "斷。是諸菩薩聞說如是正法資糧相應之行，",
    "T11n0310_052:0305c29": "精進尋思方便修習。舍利子！諸如是相，此則",
    "T11n0310_052:0306a01": "名為智德資糧相應正行。",
    "T11n0310_052:0306a02": "[0306a02] 「復次舍利子！云何名為菩薩摩訶薩正法資",
    "T11n0310_052:0306a03": "糧相應正行？舍利子！正法資糧者，所謂菩薩",
    "T11n0310_052:0306a04": "摩訶薩具修正行故，嗜欲饕餮善能節儉，事",
    "T11n0310_052:0306a05": "緒緣務善能減約，言說談話善能遠離，於諸",
    "T11n0310_052:0306a06": "音聲善能棄捨，初夜後夜無有睡眠，精勤修",
    "T11n0310_052:0306a07": "習相應正行。是菩薩摩訶薩稱量理義鄭重",
    "T11n0310_052:0306a08": "尋思故，心無濁穢制伏諸蓋故，於所毀犯善",
    "T11n0310_052:0306a09": "知出離無有諂詐現除悔故，無所追求堅修",
    "T11n0310_052:0306a10": "正行故，隨順正法趣向正法俯臨正法於法",
    "T11n0310_052:0306a11": "勇猛常如救彼頭衣熾然故，勤求妙智無暫",
    "T11n0310_052:0306a12": "休息不處愚暗故，無有慢緩不棄善扼故，遠",
    "T11n0310_052:0306a13": "離憒&#x9599;常樂獨處故，宴默思惟聖種知足故，",
    "T11n0310_052:0306a14": "不捨杜多所有功德愛樂法樂故，常樂尋求",
    "T11n0310_052:0306a15": "出世間法不思寶玩隨順世間文章&#x546A;術故，",
    "T11n0310_052:0306a16": "成就正念無忘失故，備甚深義善隨行故，具",
    "T11n0310_052:0306a17": "足妙慧道隨順故，堅固勇猛防衛外緣故，內",
    "T11n0310_052:0306a18": "懷羞恥慚愧莊嚴故，隨行佛趣離非智故，捨",
    "T11n0310_052:0306a19": "愚癡膜慧眼清淨善覺悟故，覺慧寬廣於如",
    "T11n0310_052:0306a20": "是覺無狹劣故，妙覺明顯證現智故。舍利子！",
    "T11n0310_052:0306a21": "是菩薩摩訶薩所有功德不隨於他，於自功",
    "T11n0310_052:0306a22": "德無增上慢，於他功德不嫉不毀，善修行業",
    "T11n0310_052:0306a23": "不輕業報，由如是故具足成滿業清淨智。舍",
    "T11n0310_052:0306a24": "利子！如是等相具足圓備，是名菩薩摩訶薩",
    "T11n0310_052:0306a25": "智德資糧善巧之行。",
    "T11n0310_052:0306a26": "[0306a26] 「復次舍利子！菩薩摩訶薩復有智德資糧善",
    "T11n0310_052:0306a27": "巧，謂能具足四種施法便得成就智德資糧。",
    "T11n0310_052:0306a28": "何等為四？一者菩薩摩訶薩若見書寫如是",
    "T11n0310_052:0306a29": "經典，給施葉紙筆墨眾事。二者菩薩摩訶薩",
    "T11n0310_052:0306b01": "請說法者演深妙義。三者菩薩摩訶薩以諸",
    "T11n0310_052:0306b02": "利養恭敬名聞讚頌稱揚奉說法者。四者菩",
    "T11n0310_052:0306b03": "薩摩訶薩於說法師攝受正法，無有諂曲讚悅",
    "T11n0310_052:0306b04": "彼意，應施是言善哉善哉。舍利子！若有菩薩",
    "T11n0310_052:0306b05": "摩訶薩行是四種清淨布施，當知善能積集",
    "T11n0310_052:0306b06": "智德資糧善巧。",
    "T11n0310_052:0306b07": "[0306b07] 「復次舍利子！菩薩摩訶薩復有四種積集無",
    "T11n0310_052:0306b08": "盡智德資糧。何等為四？一者菩薩摩訶薩巧",
    "T11n0310_052:0306b09": "能守護說法者身。二者巧能守護所有眾善。",
    "T11n0310_052:0306b10": "三者巧能守護其所止處。四者巧能守護彼",
    "T11n0310_052:0306b11": "說法者所有徒眾。舍利子！是為菩薩摩訶薩",
    "T11n0310_052:0306b12": "四種積集智德資糧。",
    "T11n0310_052:0306b13": "[0306b13] 「復次舍利子！菩薩摩訶薩復有四種任持智",
    "T11n0310_052:0306b14": "德資糧善巧。何等為四？所謂菩薩摩訶薩於",
    "T11n0310_052:0306b15": "說法者以法任持、以智任持、以財任持、以菩",
    "T11n0310_052:0306b16": "提功德而用任持。舍利子！是為菩薩摩訶薩",
    "T11n0310_052:0306b17": "四種任持智德資糧。",
    "T11n0310_052:0306b18": "[0306b18] 「復次舍利子！菩薩摩訶薩復有五種勝力，能",
    "T11n0310_052:0306b19": "為智德資糧善巧。何等為五？所謂菩薩摩訶",
    "T11n0310_052:0306b20": "薩具足信力，為欲成就信解心故；具足進力，",
    "T11n0310_052:0306b21": "求善知識成多聞故；具足念力，令菩提心無",
    "T11n0310_052:0306b22": "忘失故；具足定力，審諦觀察平等覺故；具足",
    "T11n0310_052:0306b23": "慧力，由久修習多聞力故。舍利子！是名菩薩",
    "T11n0310_052:0306b24": "摩訶薩五力智德資糧善巧之行。",
    "T11n0310_052:0306b25": "[0306b25] 「復次舍利子！菩薩摩訶薩復有智德資糧善",
    "T11n0310_052:0306b26": "巧，謂具四種清淨尸羅，能善積集智德資糧。",
    "T11n0310_052:0306b27": "何等為四？所謂菩薩摩訶薩樂法尸羅、求法",
    "T11n0310_052:0306b28": "尸羅、觀法尸羅、迴向菩提尸羅。舍利子！菩薩",
    "T11n0310_052:0306b29": "摩訶薩若具如是四種清淨尸羅，能善積集",
    "T11n0310_052:0306c01": "智德資糧善巧之行。",
    "T11n0310_052:0306c02": "[0306c02] 「復次舍利子！菩薩摩訶薩復有智德資糧善",
    "T11n0310_052:0306c03": "巧，謂能具足四種忍法，能為智德資糧善巧。",
    "T11n0310_052:0306c04": "何等為四？一者菩薩摩訶薩勤求法時，善能",
    "T11n0310_052:0306c05": "忍受一切&#x9E81;惡非法言說。二者菩薩摩訶薩",
    "T11n0310_052:0306c06": "勤求法時，善能堪忍一切風日寒熱飢渴。三",
    "T11n0310_052:0306c07": "者菩薩摩訶薩勤求法時，於阿遮利耶、鄔波",
    "T11n0310_052:0306c08": "陀耶二勝師所，隨有訓誨頂戴領受。四者菩",
    "T11n0310_052:0306c09": "薩摩訶薩勤求法時，善能信解於空無相無",
    "T11n0310_052:0306c10": "願之法。舍利子！如是四種含受忍法能為智",
    "T11n0310_052:0306c11": "德資糧之行。",
    "T11n0310_052:0306c12": "[0306c12] 「復次舍利子！菩薩摩訶薩復有智德資糧善",
    "T11n0310_052:0306c13": "巧，謂能具足四種精進，能為智德資糧善巧。",
    "T11n0310_052:0306c14": "何等為四？所謂菩薩摩訶薩堅固精進聽聞",
    "T11n0310_052:0306c15": "正法、堅固精進任持正法、堅固精進演說正",
    "T11n0310_052:0306c16": "法、堅固精進修行正行。舍利子！如是四種堅",
    "T11n0310_052:0306c17": "固精進能為智德資糧之行。",
    "T11n0310_052:0306c18": "[0306c18] 「復次舍利子！菩薩摩訶薩復有智德資糧善",
    "T11n0310_052:0306c19": "巧，謂能具足四種靜慮，於法修習，能為智德",
    "T11n0310_052:0306c20": "資糧善巧。何等為四？一者菩薩常樂行遠離",
    "T11n0310_052:0306c21": "法，二者樂獨專一守靜山林，三者常樂尋求",
    "T11n0310_052:0306c22": "神通靜慮，四者常勤修行廣大佛智。舍利子！",
    "T11n0310_052:0306c23": "如是四種正法靜慮能為智德資糧之行。",
    "T11n0310_052:0306c24": "[0306c24] 「復次舍利子！菩薩摩訶薩復有智德資糧善",
    "T11n0310_052:0306c25": "巧，謂能具足四種正法智慧光明，能為智德",
    "T11n0310_052:0306c26": "資糧善巧。何等為四？所謂菩薩摩訶薩修行",
    "T11n0310_052:0306c27": "如是智慧光明，不住於斷、不說於常、不違緣",
    "T11n0310_052:0306c28": "起、信解無我。舍利子、如是四種諸慧光明",
    "T11n0310_052:0306c29": "能為智德資糧正行。",
    "T11n0310_052:0307a01": "[0307a01] 「復次舍利子！菩薩摩訶薩復有智德資糧善",
    "T11n0310_052:0307a02": "巧，謂能成就四種正法無上方便，能為智德",
    "T11n0310_052:0307a03": "資糧善巧。何等為四？所謂菩薩摩訶薩修行",
    "T11n0310_052:0307a04": "般若波羅蜜多故，隨順世間、隨順經典、隨順",
    "T11n0310_052:0307a05": "妙法、隨順淨智。舍利子！如是四種正法方便",
    "T11n0310_052:0307a06": "能為智德資糧正行。",
    "T11n0310_052:0307a07": "[0307a07] 「復次舍利子！菩薩摩訶薩復有智德資糧善",
    "T11n0310_052:0307a08": "巧，謂能進趣四種法道，能為智德資糧善巧。",
    "T11n0310_052:0307a09": "何等為四？所謂菩薩摩訶薩以依般若波羅",
    "T11n0310_052:0307a10": "蜜多故，具足修行到彼岸道、七覺分道、八聖",
    "T11n0310_052:0307a11": "支道、趣向一切智者智道。舍利子！如是四種",
    "T11n0310_052:0307a12": "正法之道能為智德資糧正行。",
    "T11n0310_052:0307a13": "[0307a13] 「復次舍利子！菩薩摩訶薩復有智德資糧善",
    "T11n0310_052:0307a14": "巧，謂具四種無厭足法，則能善集智德資糧。",
    "T11n0310_052:0307a15": "何等為四？所謂菩薩摩訶薩以修行般若波",
    "T11n0310_052:0307a16": "羅蜜多故，奉持正法無量聽聞無有厭足、為",
    "T11n0310_052:0307a17": "眾說法無有厭足、觀察理義無有厭足、智慧",
    "T11n0310_052:0307a18": "方便無有厭足。舍利子！如是四種無厭足法",
    "T11n0310_052:0307a19": "能集智德資糧正行。",
    "T11n0310_052:0307a20": "[0307a20] 「復次舍利子！菩薩摩訶薩如是智德資糧善",
    "T11n0310_052:0307a21": "巧，隨遍入於一切行處。何以故？舍利子！當知",
    "T11n0310_052:0307a22": "布施由智資糧而成就故，如是持戒忍辱精",
    "T11n0310_052:0307a23": "進靜慮正慧亦是智德資糧成就，乃至慈悲",
    "T11n0310_052:0307a24": "喜捨一切善法亦因智德資糧成就。何以故？",
    "T11n0310_052:0307a25": "舍利子！菩薩摩訶薩所有發起堅固正行皆",
    "T11n0310_052:0307a26": "依正智，彼一切行智為前導。由是菩薩具大",
    "T11n0310_052:0307a27": "智故，為諸無智之所歸趣，一切惡魔不得其",
    "T11n0310_052:0307a28": "便，諸佛如來所共加護，將得趣入一切智智。",
    "T11n0310_052:0307a29": "舍利子！是為菩薩智德資糧善巧之行。若",
    "T11n0310_052:0307b01": "諸菩薩摩訶薩成就如是福智二種資糧善",
    "T11n0310_052:0307b02": "巧，當知修行般若波羅蜜多故獲是資糧善",
    "T11n0310_052:0307b03": "巧之力。",
    "T11n0310_052:0307b04": "[0307b04] 「復次舍利子！云何菩薩摩訶薩念住善巧？舍",
    "T11n0310_052:0307b05": "利子！所謂菩薩摩訶薩修行般若波羅蜜多",
    "T11n0310_052:0307b06": "故，具足修習四種念住，則能成就方便善巧。",
    "T11n0310_052:0307b07": "舍利子！何等為四？一者於身隨身觀察修習",
    "T11n0310_052:0307b08": "念住，二者於受隨受觀察修習念住，三者於",
    "T11n0310_052:0307b09": "心隨心觀察修習念住，四者於法隨法觀察",
    "T11n0310_052:0307b10": "修習念住。舍利子！菩薩摩訶薩修行般若波",
    "T11n0310_052:0307b11": "羅蜜多故，云何於身隨身觀察修習念住？舍",
    "T11n0310_052:0307b12": "利子！菩薩於身住隨身念，觀察是身前際過",
    "T11n0310_052:0307b13": "咎，是菩薩摩訶薩作是思惟：『如是身者，顛倒",
    "T11n0310_052:0307b14": "業起因緣所生，本無主宰、無所攝受。如彼卉",
    "T11n0310_052:0307b15": "木叢林諸藥草等從因緣生，本無主宰、無所",
    "T11n0310_052:0307b16": "攝受。此身又如館舍所起，皆由草木牆塹眾",
    "T11n0310_052:0307b17": "緣所共合成。此身亦爾，但為蘊界處等之所",
    "T11n0310_052:0307b18": "攝持，而其本性空無有我無有我所、無常無",
    "T11n0310_052:0307b19": "恒無有堅住、非不變法。我今不應於是身分",
    "T11n0310_052:0307b20": "妄有所計，是故我今當以如是不堅之身用",
    "T11n0310_052:0307b21": "貿堅身。何等身者名為堅實？謂如來身是堅",
    "T11n0310_052:0307b22": "實身。我觀是身極為虛偽，要當成辦如來之",
    "T11n0310_052:0307b23": "身。何以故？如來身者即是法身、金剛之身、不",
    "T11n0310_052:0307b24": "可壞身、堅固之身、超於三界最勝之身。』又作",
    "T11n0310_052:0307b25": "是念：『我此身者無量過咎之所雜染，我當求",
    "T11n0310_052:0307b26": "證離諸過染如來之身。』舍利子！是菩薩摩訶",
    "T11n0310_052:0307b27": "薩以諸覺慧簡擇力故，觀察是身四大種攝，",
    "T11n0310_052:0307b28": "為諸隨眠所依窟宅，是故我今當以此身為",
    "T11n0310_052:0307b29": "諸眾生驅役給使。何以故？譬如世間外四大",
    "T11n0310_052:0307c01": "種，所謂地界水火風界，以種種門無量差別",
    "T11n0310_052:0307c02": "眾具資財，饒益養育一切眾生。我今亦爾，用",
    "T11n0310_052:0307c03": "此四大所合成身，以種種門無量差別境界",
    "T11n0310_052:0307c04": "資財，當為眾生之所受用。舍利子！是菩薩摩",
    "T11n0310_052:0307c05": "訶薩由依般若波羅蜜多觀察是身，有如是",
    "T11n0310_052:0307c06": "等大義用故，雖觀此身體性是苦而不厭患",
    "T11n0310_052:0307c07": "如是苦身，雖觀是身究竟盡性而不厭患流",
    "T11n0310_052:0307c08": "轉受生，雖觀是身其性無我而無厭倦成熟",
    "T11n0310_052:0307c09": "眾生，雖觀是身我寂滅性而不墮彼永捨寂",
    "T11n0310_052:0307c10": "滅，雖觀身空無相遠離而不墮於遠離邊際。",
    "T11n0310_052:0307c11": "舍利子！是菩薩摩訶薩於此身法住隨身觀，",
    "T11n0310_052:0307c12": "觀察是身無實無堅。又於內身住隨身觀隨",
    "T11n0310_052:0307c13": "內而行，於諸煩惱無復容受。又於外身住隨",
    "T11n0310_052:0307c14": "身觀隨外而行，於諸煩惱不與共住。舍利子！",
    "T11n0310_052:0307c15": "是菩薩摩訶薩成就如是身念住已，其身清",
    "T11n0310_052:0307c16": "淨無有染污，具足一切清淨身業，得清淨相",
    "T11n0310_052:0307c17": "莊嚴之身。既具如是莊嚴身故，為諸天人之",
    "T11n0310_052:0307c18": "所歸仰。舍利子！是名菩薩摩訶薩修行般若",
    "T11n0310_052:0307c19": "波羅蜜多故，於此身法隨身觀察修習念",
    "T11n0310_052:0307c20": "住。",
    "T11n0310_052:0307c21": "[0307c21] 「復次舍利子！菩薩摩訶薩修行般若波羅蜜",
    "T11n0310_052:0307c22": "多時，云何於受隨受觀察修習念住？舍利子！",
    "T11n0310_052:0307c23": "菩薩摩訶薩作是思惟：『諸所有受一切皆苦。",
    "T11n0310_052:0307c24": "我於今者具覺慧力，於如是受當善決擇，以",
    "T11n0310_052:0307c25": "智決擇、以慧決擇、方便決擇。』是菩薩摩訶薩",
    "T11n0310_052:0307c26": "既具如是勝決擇力，雖受於樂當樂觸時，即",
    "T11n0310_052:0307c27": "於一切善道眾生起大慈心，不為貪欲隨眠",
    "T11n0310_052:0307c28": "所惱。雖受於苦當苦觸時，即於一切惡道眾",
    "T11n0310_052:0307c29": "生起大悲心，不為瞋恚隨眠所惱。雖復受諸",
    "T11n0310_052:0308a01": "不苦不樂，當觸受時不為無明隨眠所惱。舍",
    "T11n0310_052:0308a02": "利子！是菩薩摩訶薩由依般若波羅蜜多具",
    "T11n0310_052:0308a03": "足如是觀解力故，隨受而行，修習念住所受",
    "T11n0310_052:0308a04": "諸受，若苦、若樂、不苦不樂，善能觀察諸受出",
    "T11n0310_052:0308a05": "離，又能令彼一切眾生證受遍智寂滅之法。",
    "T11n0310_052:0308a06": "又作是念：『此諸眾生具煩惱故無有智慧，不",
    "T11n0310_052:0308a07": "能了知諸受出離。何以故？若受樂時便生貪",
    "T11n0310_052:0308a08": "愛，若受苦時便生瞋恚，若受不苦不樂便起",
    "T11n0310_052:0308a09": "愚癡。而況我輩諸菩薩等隨智慧行，一切所",
    "T11n0310_052:0308a10": "受諸過失法皆已息滅，豈當於受更起煩惱？",
    "T11n0310_052:0308a11": "我於今者應具發起方便善巧及與大悲攝",
    "T11n0310_052:0308a12": "諸眾生，令於諸受皆得息滅。』舍利子！如是菩",
    "T11n0310_052:0308a13": "薩何因緣故，說於諸受而能不隨？舍利子！",
    "T11n0310_052:0308a14": "謂於諸受智慧簡擇，能引於樂不引於苦。舍",
    "T11n0310_052:0308a15": "利子！復以何等智慧簡擇？謂是菩薩觀察此",
    "T11n0310_052:0308a16": "中無能受者，若我、若有情、若命者、若數取",
    "T11n0310_052:0308a17": "等。於是觀察竟無能受，唯有受者。有何等受？",
    "T11n0310_052:0308a18": "所謂執受、攝受、取受、有得受、顛倒受、分別",
    "T11n0310_052:0308a19": "受、見隨眠受、眼想所生受乃至意想所生受、",
    "T11n0310_052:0308a20": "色想所生受乃至法想所生受，及彼種種眼",
    "T11n0310_052:0308a21": "觸所生受。如是廣說若內若外所有諸法，乃",
    "T11n0310_052:0308a22": "至諸觸緣所生受，若苦若樂不苦不樂，如是",
    "T11n0310_052:0308a23": "等相是名為受。",
    "T11n0310_052:0308a24": "[0308a24] 「復次舍利子！諸佛如來分別諸受無量諸門",
    "T11n0310_052:0308a25": "差別之相。舍利子！如來或時說為一受，所謂",
    "T11n0310_052:0308a26": "一心了別諸境。或說二受，謂內及外。或說三",
    "T11n0310_052:0308a27": "受，所謂過去了別、未來了別、現在了別。或說",
    "T11n0310_052:0308a28": "四受，所謂地水火風界別。或說五受，所謂",
    "T11n0310_052:0308a29": "思惟如是五蘊。或說六受，所謂分別如是六",
    "T11n0310_052:0308b01": "處。或說七受，謂七識住。或說八受，所謂八邪",
    "T11n0310_052:0308b02": "方便之相。或說九受，所謂九位眾生所居。或",
    "T11n0310_052:0308b03": "說十受，所謂十善業道等。舍利子！如是廣",
    "T11n0310_052:0308b04": "說乃至無量一切諸受，隨所緣境、隨所作意，",
    "T11n0310_052:0308b05": "限量分齊有爾所受。然諸如來說受無量。何",
    "T11n0310_052:0308b06": "以故？眾生無量故，隨有眾生各具如是無量",
    "T11n0310_052:0308b07": "諸受。舍利子！如是菩薩摩訶薩云何於受住",
    "T11n0310_052:0308b08": "隨受觀？舍利子！謂諸菩薩以清淨智，方便善",
    "T11n0310_052:0308b09": "攝一切眾生所有諸受生滅住異，及善了知",
    "T11n0310_052:0308b10": "一切眾生善不善等所有受智。若諸菩薩如",
    "T11n0310_052:0308b11": "是隨觀，是名於受具足觀察。舍利子！如是名",
    "T11n0310_052:0308b12": "為菩薩摩訶薩修行般若波羅蜜多故，於一",
    "T11n0310_052:0308b13": "切受隨受觀察修習念住。",
    "T11n0310_052:0308b14": "[0308b14] 「復次舍利子！菩薩摩訶薩修行般若波羅蜜",
    "T11n0310_052:0308b15": "多時，云何於心隨心觀察修習念住？舍利子！",
    "T11n0310_052:0308b16": "是諸菩薩摩訶薩無有忘念，密護防守離諸",
    "T11n0310_052:0308b17": "散亂，觀察於心生滅散壞念念不住，於內於",
    "T11n0310_052:0308b18": "外不住不轉，是名菩薩正觀於心。舍利子！是",
    "T11n0310_052:0308b19": "菩薩摩訶薩復作是念：『我憶最初曾所發心，",
    "T11n0310_052:0308b20": "如是諸心生已即滅、離散變壞，不可了知詣",
    "T11n0310_052:0308b21": "何方所。又我所有無量諸心積集善根，生已",
    "T11n0310_052:0308b22": "即滅，離散變壞無有方所。又我所有無量心",
    "T11n0310_052:0308b23": "相迴向菩提，而心體相不能自了。云何此心",
    "T11n0310_052:0308b24": "能作是念：「我當證覺阿耨多羅三藐三菩提",
    "T11n0310_052:0308b25": "耶？」何以故？以此心體不能了心、不能觀心、不",
    "T11n0310_052:0308b26": "能通達於自心故。』舍利子！是菩薩摩訶薩復",
    "T11n0310_052:0308b27": "作是念：『若菩提心由善根心無有失者，則善",
    "T11n0310_052:0308b28": "根心由迴向心無有迷失。若迴向心由菩提",
    "T11n0310_052:0308b29": "故無有失者，則阿耨多羅三藐三菩提為無",
    "T11n0310_052:0308c01": "有失。』是菩薩摩訶薩作是觀已，於無迷失不",
    "T11n0310_052:0308c02": "恐不怖。復作是念：『此緣起法因果不壞，雖復",
    "T11n0310_052:0308c03": "是心法性無有自性、無有作用、無有主宰，然",
    "T11n0310_052:0308c04": "此諸法依止因緣而得生起。我當隨其所欲",
    "T11n0310_052:0308c05": "積集善根，既積集已修相應行，終不捨離是",
    "T11n0310_052:0308c06": "心法性。』",
    "T11n0310_052:0308c07": "[0308c07] 「復次舍利子！菩薩摩訶薩云何此中積集之",
    "T11n0310_052:0308c08": "相？舍利子！是諸菩薩摩訶薩作如是觀積集",
    "T11n0310_052:0308c09": "之相，是心本性猶如幻化，無有一法而可施",
    "T11n0310_052:0308c10": "者。是心法性而能布施一切眾生，迴向積集",
    "T11n0310_052:0308c11": "莊嚴佛土，是則名為善根積集。又舍利子！是",
    "T11n0310_052:0308c12": "心本性如夢所見其相寂靜，是心法性而能",
    "T11n0310_052:0308c13": "積集守護尸羅皆為迴向神通作用，是則名",
    "T11n0310_052:0308c14": "為善根積集。又舍利子！是心本性猶如陽焰",
    "T11n0310_052:0308c15": "究竟盡滅，是心法性而能修習一切可樂忍",
    "T11n0310_052:0308c16": "辱之力迴向積集莊嚴菩提，是則名為善根",
    "T11n0310_052:0308c17": "積集。又舍利子！心本性者如水中月究竟遠",
    "T11n0310_052:0308c18": "離積集之相，是心法性而能發起一切正勤",
    "T11n0310_052:0308c19": "迴向成熟無量佛法，是則名為善根積集。又",
    "T11n0310_052:0308c20": "舍利子！心本性者不可取得、不可&#x89A9;見，是",
    "T11n0310_052:0308c21": "心法性而能修習一切靜慮解脫三摩地三摩",
    "T11n0310_052:0308c22": "&#x9262;底迴向諸佛勝三摩地，是則名為善根積",
    "T11n0310_052:0308c23": "集。又舍利子，觀此心性本非色相、無見無對、",
    "T11n0310_052:0308c24": "不可了知，是心法性而能修習一切慧句差",
    "T11n0310_052:0308c25": "別說智迴向圓滿諸佛智慧，是則名為善根",
    "T11n0310_052:0308c26": "積集。又舍利子！心無所緣無生無起，是心法",
    "T11n0310_052:0308c27": "性而能建立無量善法攝受色相，如是名為",
    "T11n0310_052:0308c28": "善根積集。又舍利子！心無所因亦無所生，是",
    "T11n0310_052:0308c29": "心法性而能攝受覺分法因，是則名為善根",
    "T11n0310_052:0309a01": "積集。又舍利子！心性遠離六種境界亦不生",
    "T11n0310_052:0309a02": "起，是心法性而能引發菩提境界因所生心，",
    "T11n0310_052:0309a03": "是則名為善根積集。舍利子！如是名為菩薩",
    "T11n0310_052:0309a04": "摩訶薩依般若波羅蜜多故，於一切心隨心",
    "T11n0310_052:0309a05": "觀察修習念住。",
    "T11n0310_052:0309a06": "[0309a06] 「復次舍利子！是菩薩摩訶薩又依般若波羅",
    "T11n0310_052:0309a07": "蜜多故，於一切心住隨心觀，為求證得勝神",
    "T11n0310_052:0309a08": "通故，繫縛其心修學通智。得神通已，但以一",
    "T11n0310_052:0309a09": "心而能善知一切心相。既了知已，依心自體",
    "T11n0310_052:0309a10": "宣說諸法。舍利子！如是住隨心觀菩薩摩訶",
    "T11n0310_052:0309a11": "薩，以大悲力制御其心，成熟眾生而無厭倦。",
    "T11n0310_052:0309a12": "由是菩薩住隨心觀故，不為心盡不為心滅",
    "T11n0310_052:0309a13": "安住於心，但為令心遠離生死相續結縛而",
    "T11n0310_052:0309a14": "安住心。又復以諸心念智力，安住諸法無生",
    "T11n0310_052:0309a15": "無起正決定性，而不退墮二乘地中。又以是",
    "T11n0310_052:0309a16": "力持心相續，乃至成滿一切佛法，一剎那心",
    "T11n0310_052:0309a17": "相應妙慧，覺悟阿耨多羅三藐三菩提。如是",
    "T11n0310_052:0309a18": "舍利子！是名菩薩摩訶薩依般若波羅蜜多，",
    "T11n0310_052:0309a19": "於一切心隨心觀察修習念住。",
    "T11n0310_052:0309a20": "[0309a20] 「復次舍利子！菩薩摩訶薩修行般若波羅蜜",
    "T11n0310_052:0309a21": "多時，云何於法隨法觀察修習念住？舍利子！",
    "T11n0310_052:0309a22": "是菩薩摩訶薩以聖慧眼觀見諸法，乃至坐",
    "T11n0310_052:0309a23": "於道場，於其中間無有迷失。是菩薩於一切",
    "T11n0310_052:0309a24": "法住隨法觀，不見少法遠離於空、遠離無相、",
    "T11n0310_052:0309a25": "遠離無願、遠離無生、遠離無起，及以遠離",
    "T11n0310_052:0309a26": "無加行者。又重觀察，不見少法遠離緣起。舍",
    "T11n0310_052:0309a27": "利子！是菩薩摩訶薩安住如是隨法觀故，不",
    "T11n0310_052:0309a28": "觀於法及以非法。此中何者以定為法？謂無",
    "T11n0310_052:0309a29": "我義是名法義，無有情義、無命者義、無數取",
    "T11n0310_052:0309b01": "趣義，如是等義是名為法。復以何等為非法",
    "T11n0310_052:0309b02": "義？所謂我見、有情見、命者見、數取趣見、斷",
    "T11n0310_052:0309b03": "見常見、有見無有見，如是等見是名非法。",
    "T11n0310_052:0309b04": "又舍利子！舉要而言，一切諸法或名為法或",
    "T11n0310_052:0309b05": "名非法。何以故？若能了知如是諸法皆空無",
    "T11n0310_052:0309b06": "相及以無願，即一切法並名為法。若有計著",
    "T11n0310_052:0309b07": "我及我所諸見隨眠，即一切法並名非法。舍",
    "T11n0310_052:0309b08": "利子！菩薩摩訶薩依般若波羅蜜多故住隨",
    "T11n0310_052:0309b09": "法觀已，不見一法而非佛法、而非是佛、而非",
    "T11n0310_052:0309b10": "是道、而非解脫、而非出離者。是菩薩摩訶薩",
    "T11n0310_052:0309b11": "了知諸法皆出離已，又復獲得無障大悲，觀",
    "T11n0310_052:0309b12": "諸眾生所有煩惱皆從虛假妄想而生，知諸",
    "T11n0310_052:0309b13": "煩惱體性自離。何以故？是諸煩惱等趣了義，",
    "T11n0310_052:0309b14": "無少煩惱可積可集。如是隨覺即是菩提，煩",
    "T11n0310_052:0309b15": "惱之性即菩提性。菩薩如是雖安住念而無",
    "T11n0310_052:0309b16": "所住，非憶非忘，而能了知念所安住。何以故？",
    "T11n0310_052:0309b17": "所安住念即名法界，若住法界即住有情界，",
    "T11n0310_052:0309b18": "若住有情界即住虛空界，由如是故說此諸",
    "T11n0310_052:0309b19": "法與虛空等。舍利子！如是住隨法觀菩薩摩",
    "T11n0310_052:0309b20": "訶薩依趣佛法故，信解諸法即是佛法。雖復",
    "T11n0310_052:0309b21": "發起如是盡智，而於無為盡滅之法能不作",
    "T11n0310_052:0309b22": "證。雖復發起無生之智，愍諸含識而現受生，",
    "T11n0310_052:0309b23": "又不捨離無生實際。舍利子！是菩薩摩訶薩",
    "T11n0310_052:0309b24": "於諸法中安住念故，遍能攝受二乘諸法。雖",
    "T11n0310_052:0309b25": "於一切假立諸法安住於念，而此正念無散",
    "T11n0310_052:0309b26": "無失，乃至後際於一切法隨法觀察修習念",
    "T11n0310_052:0309b27": "住，能以無量言說所說，不平等境平等趣入",
    "T11n0310_052:0309b28": "一切佛法，能令一切眾生心喜，能摧一切堅",
    "T11n0310_052:0309b29": "固魔軍，因是證得自然大智。舍利子！是名菩",
    "T11n0310_052:0309c01": "薩摩訶薩修行般若波羅蜜多故，於一切法",
    "T11n0310_052:0309c02": "隨法觀察修習念住。是則名為四種念住善",
    "T11n0310_052:0309c03": "巧之法。如是舍利子！菩薩摩訶薩欲得修行",
    "T11n0310_052:0309c04": "般若波羅蜜多者，應當修習念住善巧。"
}