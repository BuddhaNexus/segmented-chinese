{
    "T36n1736_090:0695a02": "大方廣佛華嚴經隨疏演義鈔卷",
    "T36n1736_090:0695a03": "第九十",
    "T36n1736_090:0695a05": "唐清涼山大華嚴寺沙門澄觀述",
    "T36n1736_090:0695a06": "(入第七十九經)疏然此六皆是悲智之中所有者。閣表",
    "T36n1736_090:0695a07": "悲智故。疏六乾城依空喻。然十喻中前六有",
    "T36n1736_090:0695a08": "合。七八九無。第十幻中一時總合從後倒合",
    "T36n1736_090:0695a09": "初以彌勒菩薩威神故合於幻師。二及不思議",
    "T36n1736_090:0695a10": "幻智力故。以合大海海印之義即智海故。三",
    "T36n1736_090:0695a11": "能以幻智知諸法故即合夜叉與人互不相",
    "T36n1736_090:0695a12": "見。以如幻故。四得諸菩薩自在力故。合於",
    "T36n1736_090:0695a13": "乾城依空無礙現自在故。以在幻後皆帶",
    "T36n1736_090:0695a14": "幻字。以有兩重之意。故有十喻差別不同。",
    "T36n1736_090:0695a15": "若不為此釋則謂經文繁不要也。疏前來",
    "T36n1736_090:0695a16": "得旨等者。前則以定為門。此則以用為門。",
    "T36n1736_090:0695a17": "動寂無二真入法界。疏從法智緣生者。疏中",
    "T36n1736_090:0695a18": "以初法智為緣釋。如是自性已下。經文明",
    "T36n1736_090:0695a19": "自性如幻是所現相。以後悉不成就。結成",
    "T36n1736_090:0695a20": "自性如幻夢等。初之一對是約依他即三論",
    "T36n1736_090:0695a21": "意。緣生故無性無性故從緣。從由不守自",
    "T36n1736_090:0695a22": "性下。一對約真實性辨即法性宗。真如不",
    "T36n1736_090:0695a23": "變隨緣之義。上釋悉不成就明性相雙寂。今",
    "T36n1736_090:0695a24": "云亦是性自具者。恒沙性德本來具足。非",
    "T36n1736_090:0695a25": "今新成云不成就疏莊嚴藏有二義者。前義",
    "T36n1736_090:0695a26": "約理融事。已是事事無礙。後更明心境互",
    "T36n1736_090:0695a27": "融。從故此門下仍上主門釋眷屬也。疏若",
    "T36n1736_090:0695a28": "先定有來處下。上約順明。此下反釋先有先",
    "T36n1736_090:0695a29": "無門會歸中道。從既離下結釋經文。疏此",
    "T36n1736_090:0695b01": "三即法報化下結成上義都有四重。然前之",
    "T36n1736_090:0695b02": "三重。三段疏中一一具足。如初云一約體",
    "T36n1736_090:0695b03": "是第一義。二實法身是第二義。三來即無來",
    "T36n1736_090:0695b04": "是第三義約理也。次二段對三亦然。其第四",
    "T36n1736_090:0695b05": "云又初唯理者。以義包含故。言中一具事",
    "T36n1736_090:0695b06": "理者。謂從大悲大慈等即約事也。從無動搖",
    "T36n1736_090:0695b07": "無取捨即約理也。以行兼事理故。疏摩羅",
    "T36n1736_090:0695b08": "提者。隨難解釋即化用中也。疏餘可思準者。",
    "T36n1736_090:0695b09": "疏唯釋五句以難見故。餘五易了故故但",
    "T36n1736_090:0695b10": "例之。然此十句一行因二行緣三行相此三",
    "T36n1736_090:0695b11": "疏已釋竟。四以願扶行。應云若發大願即",
    "T36n1736_090:0695b12": "生妙行。五化他謂若有悲心即行四攝。六",
    "T36n1736_090:0695b13": "觀理謂若觀妙理。即成般若。七隨事理謂若",
    "T36n1736_090:0695b14": "事理雙遊。是名大乘即方便善巧。八益物",
    "T36n1736_090:0695b15": "故疏云教化眾生即是覺他。九住果謂權實",
    "T36n1736_090:0695b16": "雙流。則證無生忍故。從有智慧故下是也。",
    "T36n1736_090:0695b17": "第十上順謂具修萬行合三世佛家。又上句",
    "T36n1736_090:0695b18": "亦通所生者翻將下句為能生行。謂上求下",
    "T36n1736_090:0695b19": "化名為菩薩。即得生於菩提心家。下經以",
    "T36n1736_090:0695b20": "菩提心為家故。則前七可通二解。後三必",
    "T36n1736_090:0695b21": "須依於前釋。故疏先明上句以為能生之",
    "T36n1736_090:0695b22": "行。後方翻例耳。疏一實智虛凝與陰俱靜者。",
    "T36n1736_090:0695b23": "此言本出莊子第五外篇天道章中。彼云故",
    "T36n1736_090:0695b24": "曰天樂者其生也。天行其死也。物化。靜而與",
    "T36n1736_090:0695b25": "陰同德。動而與陽同波。故知天樂者無",
    "T36n1736_090:0695b26": "天怨。無人非。無物累。無鬼責。故曰其動也。",
    "T36n1736_090:0695b27": "天其靜也。地一心定而王天下。其鬼不崇",
    "T36n1736_090:0695b28": "其魂不疲。一心定示萬物服。言以虛靜推",
    "T36n1736_090:0695b29": "於天地通於萬物也。此之謂天樂。今借其",
    "T36n1736_090:0695c01": "言況父母之為陰陽之儀。故易云先有天",
    "T36n1736_090:0695c02": "地然後有父母。疏先彰實報等周法界。亦",
    "T36n1736_090:0695c03": "同出現品無量三輪。疏拘吒聚落此云樓閣",
    "T36n1736_090:0695c04": "乃是一義。或云小舍或曰多家。故上經自",
    "T36n1736_090:0695c05": "譯為房舍聚落。今疏取一義耳。疏如蓮華",
    "T36n1736_090:0695c06": "有三義者。初一生行解。次一成果。後義見",
    "T36n1736_090:0695c07": "理皆因聞教則教理行果四法備矣。然疏但",
    "T36n1736_090:0695c08": "釋蓮華之言。而經云為欲教化釋迦如來所",
    "T36n1736_090:0695c09": "遣來者。今當說緣。案觀彌勒菩薩上生兜",
    "T36n1736_090:0695c10": "率天經。佛於舍衛國。說優波離問。佛答。此",
    "T36n1736_090:0695c11": "人從今十二年後二月十五日上生兜率天。",
    "T36n1736_090:0695c12": "歲數五十六億萬歲爾乃下生於閻浮提。佛",
    "T36n1736_090:0695c13": "滅度後我諸弟子。若有精勤修諸功德。威儀",
    "T36n1736_090:0695c14": "不缺掃塔塗地。以眾名香妙華供養。行眾",
    "T36n1736_090:0695c15": "三昧深入正受。讀誦經典如是等人。應當",
    "T36n1736_090:0695c16": "至心。雖不斷結如得六通應當繫念。念",
    "T36n1736_090:0695c17": "佛形像稱彌勒名。如是等輩若一念頃。受",
    "T36n1736_090:0695c18": "八戒齋修諸淨業。發弘誓願命終之後。譬",
    "T36n1736_090:0695c19": "如壯士屈伸臂頃。即得往生兜率陀天。於",
    "T36n1736_090:0695c20": "蓮華上結跏趺坐。百千天子作天伎樂。持",
    "T36n1736_090:0695c21": "天曼陀羅華摩訶曼陀羅華。以散其上讚言",
    "T36n1736_090:0695c22": "善哉善哉。又言如是等眾生。若淨諸業行",
    "T36n1736_090:0695c23": "六事法。必定無疑當得生於兜率天上值",
    "T36n1736_090:0695c24": "遇彌勒。亦隨彌勒下閻浮提第一聞法。於",
    "T36n1736_090:0695c25": "未來世值遇賢劫一切諸佛。又云得聞彌",
    "T36n1736_090:0695c26": "勒名者。聞已歡喜恭敬禮拜。此人命終如彈",
    "T36n1736_090:0695c27": "指頃即得往生。又云善男子善女人。犯諸",
    "T36n1736_090:0695c28": "禁戒造諸惡業。聞是菩薩大悲名字。五體",
    "T36n1736_090:0695c29": "投地誠心懺悔。是諸惡業速得清淨。未來世",
    "T36n1736_090:0696a01": "中諸眾生等。聞是菩薩大悲名稱。造立形",
    "T36n1736_090:0696a02": "像。香華衣服繒蓋幢旛禮拜繫念。此人命欲",
    "T36n1736_090:0696a03": "終時。彌勒菩薩放眉間白毫大人相光。與諸",
    "T36n1736_090:0696a04": "天子持天曼陀羅華來迎此人。此人須臾",
    "T36n1736_090:0696a05": "即得往生。值遇彌勒頭面禮敬。未舉頭頃",
    "T36n1736_090:0696a06": "便得聞法。於無上道得不退轉。於未來世",
    "T36n1736_090:0696a07": "得值恒河沙等諸佛如來。釋曰。此亦釋迦所",
    "T36n1736_090:0696a08": "遣來者。以行釋迦教故。若彌勒下生經羅什",
    "T36n1736_090:0696a09": "法師譯。無如是我聞直云大智舍利弗問佛。",
    "T36n1736_090:0696a10": "佛誡聽為說云舍利弗四大海水以漸減少三",
    "T36n1736_090:0696a11": "千由旬。是時閻浮提地長十千由旬。廣八千",
    "T36n1736_090:0696a12": "由旬平坦如鏡。名華軟草遍覆其地。廣說莊",
    "T36n1736_090:0696a13": "嚴等華藏品已引。次云城中有大婆羅門主",
    "T36n1736_090:0696a14": "名曰妙梵婆羅門。女名梵摩波提。彌勒託生",
    "T36n1736_090:0696a15": "為父母。身紫金色三十二相。身長千尺胸廣",
    "T36n1736_090:0696a16": "三十丈。面長十二丈四尺。肉眼清淨見千由",
    "T36n1736_090:0696a17": "旬。常光四照面百由旬。穰佉王奉七寶臺。",
    "T36n1736_090:0696a18": "彌勒受已施諸婆羅門。彌勒見其毀壞修",
    "T36n1736_090:0696a19": "無常想出家。學道於龍華菩提樹下。樹莖",
    "T36n1736_090:0696a20": "枝葉高五十里。即以出家日得阿耨多羅三",
    "T36n1736_090:0696a21": "藐三菩提。有無量人發心出家學道。爾時彌",
    "T36n1736_090:0696a22": "勒見諸大眾作是念言。今諸人等不以生天",
    "T36n1736_090:0696a23": "樂故。亦復不為今世樂故。來至我所但為",
    "T36n1736_090:0696a24": "得涅槃常樂因緣。是諸人等皆於佛法中",
    "T36n1736_090:0696a25": "種諸善根。釋迦牟尼佛遣來付我。是故今來",
    "T36n1736_090:0696a26": "皆至我所。我今受之是諸人等。或以讀誦",
    "T36n1736_090:0696a27": "分別決定修妬路毘奈耶阿毘達摩。修諸功",
    "T36n1736_090:0696a28": "德來至我所。廣敘布施持戒忍辱精進。結",
    "T36n1736_090:0696a29": "云善哉釋迦牟尼佛。善教化如是百千萬億",
    "T36n1736_090:0696b01": "眾生。今至我所彌勒如是三稱讚釋迦如",
    "T36n1736_090:0696b02": "來。然後說法言汝等眾生能為難事。於彼",
    "T36n1736_090:0696b03": "惡世貪欲瞋恚愚癡迷惑短命人中。能持戒",
    "T36n1736_090:0696b04": "行作諸功德甚為希有。善哉釋迦牟尼佛。",
    "T36n1736_090:0696b05": "以大悲心能於苦惱眾生之中。說誠實語",
    "T36n1736_090:0696b06": "示我當來度脫汝等。如是之師甚為難遇。",
    "T36n1736_090:0696b07": "深心憐愍惡世眾生。救濟苦惱令得安隱。",
    "T36n1736_090:0696b08": "釋迦牟尼佛如來為汝等故。以頭布施割",
    "T36n1736_090:0696b09": "截耳鼻手足支體受諸苦惱以利汝等。彌",
    "T36n1736_090:0696b10": "勒如是廣安慰已然後說法。其龍華樹園縱",
    "T36n1736_090:0696b11": "廣一百由旬大眾滿中。初會說法九十六億",
    "T36n1736_090:0696b12": "人得阿羅漢。第二會說法九十四億。第三會",
    "T36n1736_090:0696b13": "九十二億。更有諸本經大同小異可以意",
    "T36n1736_090:0696b14": "得。此經正明釋迦遣來。○第四智照無二相",
    "T36n1736_090:0696b15": "絕境智等者。謂一境智無二。二始末無二",
    "T36n1736_090:0696b16": "亦信智無二。三染靜無二。四智斷無二。五理",
    "T36n1736_090:0696b17": "事無二。由證理事無二義故染淨兩亡。惑",
    "T36n1736_090:0696b18": "性智性一性平等。始末無差能所齊融。亦不",
    "T36n1736_090:0696b19": "生二不二分別故。前經云心不稱量諸二",
    "T36n1736_090:0696b20": "法。但恒了達法無二。諸法若二若不二。於",
    "T36n1736_090:0696b21": "中必竟無所著方為真不二耳。疏或於一",
    "T36n1736_090:0696b22": "城值於多友者。如諸夜神多在佛會。言或",
    "T36n1736_090:0696b23": "求一友歷於多城者。如解脫處經十二年",
    "T36n1736_090:0696b24": "求於普眼經。歷城多等。此義勝前。疏初一",
    "T36n1736_090:0696b25": "總餘八別者。總即示教利喜。示謂顯示法門。",
    "T36n1736_090:0696b26": "教謂勸令修行。利謂覺悟成益。喜謂稱根",
    "T36n1736_090:0696b27": "令悅。經從具足無量下別句。疏隨難釋先",
    "T36n1736_090:0696b28": "出初句異於第六。二三四五並皆不釋。後",
    "T36n1736_090:0696b29": "釋七八二句而有二意。一當句釋屬於二",
    "T36n1736_090:0696c01": "人。二相合釋文殊能住。普賢道場是所住。故",
    "T36n1736_090:0696c02": "此亦義同示於後友者。亦安普賢行道場故。",
    "T36n1736_090:0696c03": "文無正示故云義同。疏。轉遇勝緣修行敬事",
    "T36n1736_090:0696c04": "者。疏文分三。初標二章二然此諸友下料",
    "T36n1736_090:0696c05": "揀。三又此諸友所得下指廣在餘。二中三。",
    "T36n1736_090:0696c06": "一近對前後釋。二又通論下通對諸友釋。",
    "T36n1736_090:0696c07": "三又前諸友下。玄門義理釋。大文第五顯因",
    "T36n1736_090:0696c08": "廣大相。先釋名。言隨一一因皆稱法性者。",
    "T36n1736_090:0696c09": "釋廣大義異前攝德成因未。說一一稱法",
    "T36n1736_090:0696c10": "界故。又前但因今明因徹果海故。文殊下",
    "T36n1736_090:0696c11": "對前辨異。攝相歸性事理無礙。祕密重重。",
    "T36n1736_090:0696c12": "事事無礙。疏。若以二聖下。後三聖相望辨",
    "T36n1736_090:0696c13": "其能所。疏。文中分三。初依下先釋文。後以",
    "T36n1736_090:0696c14": "是顯因下通辨文意。疏。今初初聞前人法等",
    "T36n1736_090:0696c15": "者。疏文有三。初生渴仰。二明修處。三正修",
    "T36n1736_090:0696c16": "觀。二中分三。初約表釋。二約事釋。三然此",
    "T36n1736_090:0696c17": "經下總釋文意。謂所以却就金剛場起觀",
    "T36n1736_090:0696c18": "者。何於中有二。先繁表出意。謂華嚴一切",
    "T36n1736_090:0696c19": "皆悉具十會亦應然。合有第十攝末歸本",
    "T36n1736_090:0696c20": "重會。覺場謂菩提場是根本會起。於中八名",
    "T36n1736_090:0696c21": "為末會。謂第十會攝前八會歸於初會。無",
    "T36n1736_090:0696c22": "不從此法界所流。無不還歸此法界故。",
    "T36n1736_090:0696c23": "後今且依文者。以明無十故就第九以明",
    "T36n1736_090:0696c24": "此三。一者本會。二者末會。三自普賢以為攝",
    "T36n1736_090:0696c25": "末歸本之會。本有二種逝多乃是此會之本。",
    "T36n1736_090:0696c26": "今歸覺場是諸會本。疏。一見瑞相十句五對。",
    "T36n1736_090:0696c27": "各前所依淨土等者。然其十句皆是淨土。而",
    "T36n1736_090:0696c28": "其後句意在眾生。如初對云見一切佛剎",
    "T36n1736_090:0696c29": "清淨一切如來成正覺即屬淨土。二云見一",
    "T36n1736_090:0697a01": "切佛剎清淨無諸惡道。無諸惡道即是住處",
    "T36n1736_090:0697a02": "眾生五對皆然。疏。又前麁此細者。前但云見",
    "T36n1736_090:0697a03": "一切佛剎。今一一塵中出一切世界故。此為",
    "T36n1736_090:0697a04": "細。言前體相此業用者。前但云見今塵中",
    "T36n1736_090:0697a05": "出故。然毛孔出生等廣如玄中。今更略示謂",
    "T36n1736_090:0697a06": "彼普賢遊入十方。略有十門。一入世界。法",
    "T36n1736_090:0697a07": "界緣起。互即入故。二入眾生界。生界佛界",
    "T36n1736_090:0697a08": "無二體故。三明供養一一供具皆稱真故。",
    "T36n1736_090:0697a09": "四明請法窮法界智無時不請。諸佛無時",
    "T36n1736_090:0697a10": "不雨法故。五大智攝生了生迷倒。而無眾",
    "T36n1736_090:0697a11": "生不礙化故。六明現通十方塵剎互入。重",
    "T36n1736_090:0697a12": "重震動現相而無息故。七常寂定未曾一念",
    "T36n1736_090:0697a13": "有起動故。八廣出生念念毛孔出現諸境",
    "T36n1736_090:0697a14": "無窮盡故。九者說法念念常雨無邊法雨",
    "T36n1736_090:0697a15": "雨一切故。十明總說。上之九義舉一全收",
    "T36n1736_090:0697a16": "無前後故廣說難盡餘廣如文。疏。於中有",
    "T36n1736_090:0697a17": "三世間者。菩薩亦是眾生亦為正覺餘二可",
    "T36n1736_090:0697a18": "知。疏。以沒現相如法性故者。斯則沒而無",
    "T36n1736_090:0697a19": "沒。現而無現真法性中無出沒故。此約事",
    "T36n1736_090:0697a20": "理無礙。下句云此彼相相即故者。即事事無",
    "T36n1736_090:0697a21": "礙法界。然相即有三。一約剎此剎即彼剎。",
    "T36n1736_090:0697a22": "一剎即多剎故。二約人此身即彼身。一步即",
    "T36n1736_090:0697a23": "多步故。三約劫一念即是無量劫故。又此彼",
    "T36n1736_090:0697a24": "相炳然具故。祕密隱顯俱時成故。此彼時處",
    "T36n1736_090:0697a25": "互相在故。帝網重重同時具足皆不動故。疏。",
    "T36n1736_090:0697a26": "故長行偈文因果綺互者。長行顯普賢因。偈",
    "T36n1736_090:0697a27": "頌顯善財果。故云綺互。疏。然通讚毘盧遮",
    "T36n1736_090:0697a28": "那十身圓滿二十一種殊勝功德者。通有兩",
    "T36n1736_090:0697a29": "重。一者近通通前法喻。二者遠通通取此卷",
    "T36n1736_090:0697b01": "末結德無盡二偈經文。良以二偈亦是最後",
    "T36n1736_090:0697b02": "無盡德故。其二十一德一經數節。出其名",
    "T36n1736_090:0697b03": "義文有隱顯。欲彰如來無盡德故。大體無",
    "T36n1736_090:0697b04": "異故復出之昇兜率品已廣分別。今皆略指。",
    "T36n1736_090:0697b05": "初二偈即於所知一向無障轉功德者。然此",
    "T36n1736_090:0697b06": "二偈含於總句妙悟皆滿妙悟即是妙覺智",
    "T36n1736_090:0697b07": "故。以無著論下不釋總句。疏略不明若欲",
    "T36n1736_090:0697b08": "明者初偈當之。今但顯別即當第一。然準",
    "T36n1736_090:0697b09": "上文二十一德皆有三節。一舉經名如此",
    "T36n1736_090:0697b10": "德經即二行永絕。二無著菩薩立功德名。即",
    "T36n1736_090:0697b11": "今疏。云於所知一向無障轉功德。三引二釋",
    "T36n1736_090:0697b12": "論解其本論。即今疏。云佛無礙智下文是",
    "T36n1736_090:0697b13": "也。是無性意即是智德故。經偈云佛智廣大",
    "T36n1736_090:0697b14": "初之二句即是德體。三及後偈即於所知無",
    "T36n1736_090:0697b15": "障轉也。謂即於其極遠時處品類皆知故。無",
    "T36n1736_090:0697b16": "有知及與不知之二相也。第四句了俗由",
    "T36n1736_090:0697b17": "於證真故。不起分別亦是真實離智障也。若",
    "T36n1736_090:0697b18": "親光釋不二現行云。謂凡夫二乘現行二",
    "T36n1736_090:0697b19": "障世尊無故。謂凡夫現行生死起諸雜染。",
    "T36n1736_090:0697b20": "二乘現行涅槃棄利樂事。今前偈唯了生",
    "T36n1736_090:0697b21": "死雜染。後偈唯證涅槃廣大利樂。疏。二有一",
    "T36n1736_090:0697b22": "偈者。約經即達無相法。疏中先引無著立",
    "T36n1736_090:0697b23": "名。後謂了真如下即無性釋意。故無動念是",
    "T36n1736_090:0697b24": "疏以經怗。然無性詺此為無住涅槃。既自",
    "T36n1736_090:0697b25": "入真如故不住生死。亦令他入故不住",
    "T36n1736_090:0697b26": "涅槃。今經三句即不住涅槃。第四句是不住",
    "T36n1736_090:0697b27": "生死。疏。三有三偈下。約經即住於佛住。疏",
    "T36n1736_090:0697b28": "中先依無著立功德名。後謂住佛下即無性",
    "T36n1736_090:0697b29": "釋。無性生起云為欲得上無住涅槃。故次",
    "T36n1736_090:0697c01": "明之即是恩德。謂佛雖遍聖天梵住而空。大",
    "T36n1736_090:0697c02": "悲偏善安住。由住空故不住生死。由住悲",
    "T36n1736_090:0697c03": "故不住涅槃。一切時中觀所調伏故隨物",
    "T36n1736_090:0697c04": "欲或見不同。疏。四有十五偈下。約經即得",
    "T36n1736_090:0697c05": "佛平等。疏中分四。先依無著立功德名。次",
    "T36n1736_090:0697c06": "謂由諸佛下即彼論釋諸佛有三事平等。即",
    "T36n1736_090:0697c07": "疏所引二同是也。次故前經云下。指經即離",
    "T36n1736_090:0697c08": "世間品初也。以彼具足二十一種功德名",
    "T36n1736_090:0697c09": "故。次亦同攝論下。引他論會釋。結云此釋",
    "T36n1736_090:0697c10": "已妙者。古來諸德不知此即二十一德。亦",
    "T36n1736_090:0697c11": "不知此是佛平等。但云如來隨機隱顯。忽",
    "T36n1736_090:0697c12": "列諸佛莫知其由。今云顯佛平等故廣列",
    "T36n1736_090:0697c13": "諸佛皆相遍耳。豈非妙耶。疏。今更下即就",
    "T36n1736_090:0697c14": "佛平等中。顯實是本師互遍。更過平等之",
    "T36n1736_090:0697c15": "意趣耳。於中文前有八。一總舉大意。二謂",
    "T36n1736_090:0697c16": "此文言下。引此經文。質成正義。三若言別",
    "T36n1736_090:0697c17": "讚下。遮其欲救彰其謬解。四況華藏下。引",
    "T36n1736_090:0697c18": "前經文成屬我師。五法華央掘下。引他經",
    "T36n1736_090:0697c19": "文成立今義。六故知法藏下。遮其引難為",
    "T36n1736_090:0697c20": "決他經。七以理推下。結成正義反質令見。",
    "T36n1736_090:0697c21": "八然此段下。辨其包含。重成本義。二中自",
    "T36n1736_090:0697c22": "有三意。一東方之佛云在此者。明阿閦即",
    "T36n1736_090:0697c23": "是本師。二阿彌陀充滿十方亦合遍此。同",
    "T36n1736_090:0697c24": "於本方即釋迦矣。三通取或見明是本師。或",
    "T36n1736_090:0697c25": "有見為阿閦彌陀諸佛異耳。三遮救中。恐",
    "T36n1736_090:0697c26": "外救云。今明阿閦彌陀遍等。自是別讚彌陀",
    "T36n1736_090:0697c27": "阿閦。何得引是本師佛耶。故今遮云若如",
    "T36n1736_090:0697c28": "此者。普賢本讚本師釋迦如來。今云東西",
    "T36n1736_090:0697c29": "諸佛遍此何成讚我本師耶。四中引華藏",
    "T36n1736_090:0698a01": "者。娑婆當中剎海種內第十三層。而有十三",
    "T36n1736_090:0698a02": "佛剎塵數世界圍繞。無量壽佛國。但言從此",
    "T36n1736_090:0698a03": "西方過十萬億佛土。尚未能滿一合之塵。",
    "T36n1736_090:0698a04": "況於一剎塵數。況十三佛剎塵數。其十三重",
    "T36n1736_090:0698a05": "內。皆是化境。況華藏世界剎海有十不可說",
    "T36n1736_090:0698a06": "佛剎微塵數世界種。一一種中有不可說佛",
    "T36n1736_090:0698a07": "剎微塵數世界。皆是本師之所嚴淨。其中",
    "T36n1736_090:0698a08": "皆是遮那如來分身化往。安養近在十重之",
    "T36n1736_090:0698a09": "內。何得非是本師釋迦。故云豈非是此佛",
    "T36n1736_090:0698a10": "耶。五引他經成立中。二經分身已如前引。",
    "T36n1736_090:0698a11": "既十方中皆是釋迦分身之佛。何得彌陀阿",
    "T36n1736_090:0698a12": "閦佛等近而非耶。六遮其引難者。謂外引",
    "T36n1736_090:0698a13": "二經。一引清淨平等覺經說法藏比丘。然",
    "T36n1736_090:0698a14": "大寶積第十七無量壽如來會。說名法處比",
    "T36n1736_090:0698a15": "丘。佛在耆闍崛山說。阿難起問白佛言。大",
    "T36n1736_090:0698a16": "德世尊色身諸根悉皆清淨。威光赫奕如融",
    "T36n1736_090:0698a17": "金聚。又如眼鏡凝照光輝。從昔已來初味",
    "T36n1736_090:0698a18": "曾見。喜得瞻仰生希有心。世尊。今者入大",
    "T36n1736_090:0698a19": "寂定。行如來行皆悉圓滿。善能建立大丈",
    "T36n1736_090:0698a20": "夫行思惟。現在去來諸佛。世尊何故住斯念",
    "T36n1736_090:0698a21": "也。佛讚聖知便為說。往昔過無邊阿僧祇",
    "T36n1736_090:0698a22": "無數大劫。有佛出現號曰然燈。此前展轉復",
    "T36n1736_090:0698a23": "舉諸佛。最後云世主佛。前無邊數劫有佛。",
    "T36n1736_090:0698a24": "出世號世間自在王。彼佛法中有一比丘名",
    "T36n1736_090:0698a25": "曰法處。有殊勝願詣如來所。以偈讚佛既",
    "T36n1736_090:0698a26": "讚佛已。佛為說二十一億清淨佛土具足莊",
    "T36n1736_090:0698a27": "嚴。彼比丘悉皆攝受。攝已滿足五劫。思惟修",
    "T36n1736_090:0698a28": "習便向彼佛。發四十八願發願已後。經多",
    "T36n1736_090:0698a29": "劫修行成就功德乃至成佛。後阿難問。此",
    "T36n1736_090:0698b01": "法處比丘成佛。為過去耶。未來耶。為今現",
    "T36n1736_090:0698b02": "在。佛告阿難。西方去此十萬億佛剎。彼有",
    "T36n1736_090:0698b03": "世界名曰極樂。法處比丘在彼成佛。號無",
    "T36n1736_090:0698b04": "量壽。今現在說法。然後廣說其土莊嚴。釋",
    "T36n1736_090:0698b05": "曰既如來說他昔因今果。何得判為即本",
    "T36n1736_090:0698b06": "師耶。二引法華經十六王子。即第三大通",
    "T36n1736_090:0698b07": "智勝佛。經云彼佛弟子十六沙彌。今皆得阿",
    "T36n1736_090:0698b08": "耨多羅三藐三菩提。於十方國土現在說",
    "T36n1736_090:0698b09": "法。有無量百千萬億菩薩聲聞以為眷屬。",
    "T36n1736_090:0698b10": "其二沙彌東方作佛。一名阿閦在歡喜國。",
    "T36n1736_090:0698b11": "二名須彌頂。東南方二佛。一名師子音。二",
    "T36n1736_090:0698b12": "名師子相。南方二佛。一名虛空住。二名常",
    "T36n1736_090:0698b13": "滅。西南方二佛。一名帝相。二名梵相。西方",
    "T36n1736_090:0698b14": "二佛。一名阿彌陀。二名度一切世間苦惱。",
    "T36n1736_090:0698b15": "西北方二佛。一名多摩羅跋栴檀香。二名須",
    "T36n1736_090:0698b16": "彌相。北方二佛。一名雲自在。二名雲自在",
    "T36n1736_090:0698b17": "王。東北方佛名壞一切世間怖畏。第十六我",
    "T36n1736_090:0698b18": "釋迦牟尼佛。於娑婆國土。得阿耨多羅三藐",
    "T36n1736_090:0698b19": "三菩提。釋曰既第一佛名曰阿閦。第九王子",
    "T36n1736_090:0698b20": "即為彌陀。十六釋迦。本因既殊。得佛又別。",
    "T36n1736_090:0698b21": "云何渾亂言皆本師。故疏。釋云皆是方便。",
    "T36n1736_090:0698b22": "復更問言。豈法華經判為方便。今當還引",
    "T36n1736_090:0698b23": "法華答之。法華壽量品云。於是中間。我說",
    "T36n1736_090:0698b24": "然燈佛等。又復言其入於涅槃。如是皆以",
    "T36n1736_090:0698b25": "方便分別。則等言已等十六王子。復應問",
    "T36n1736_090:0698b26": "言。然燈去今方一僧祇可為方便。自在王",
    "T36n1736_090:0698b27": "佛大通智勝。已經無量無邊不可思議阿僧",
    "T36n1736_090:0698b28": "祇劫豈為方便。故應答云。然燈雖已久矣。",
    "T36n1736_090:0698b29": "比之壽量劫數不多。謂說大通但磨三千",
    "T36n1736_090:0698c01": "大千地種以為其墨。過於東方千國土即",
    "T36n1736_090:0698c02": "下一點。以為校量彼佛滅度。但過是數無",
    "T36n1736_090:0698c03": "量百千阿僧祇劫。豈同壽量說成佛遠。經",
    "T36n1736_090:0698c04": "云。譬如五百萬億那由他阿僧祇三千大千",
    "T36n1736_090:0698c05": "世界。假使有人末為微塵。過於東方五百",
    "T36n1736_090:0698c06": "千萬億那由他阿僧祇國。乃下一塵。如是東",
    "T36n1736_090:0698c07": "行盡是微塵是諸世界。若著微塵及不著",
    "T36n1736_090:0698c08": "者。盡以為塵一塵一劫。我成佛以來復過於",
    "T36n1736_090:0698c09": "此。百千萬億那由他阿僧祇劫。釋曰。以此之",
    "T36n1736_090:0698c10": "喻方之大通。三千墨點非可類矣。自此劫",
    "T36n1736_090:0698c11": "來皆是方便。故然燈等言無不該也。是以昔",
    "T36n1736_090:0698c12": "人云。十六王子尚掩成道之初。斯言愜當。則",
    "T36n1736_090:0698c13": "知彌陀阿閦佛等。皆是本師成佛後事義無",
    "T36n1736_090:0698c14": "惑矣。自在王佛展轉多劫。但以數明劫。豈",
    "T36n1736_090:0698c15": "如末塵為劫耶。疏。以理推下。第七結成正",
    "T36n1736_090:0698c16": "義。十方諸佛皆我本師海印頓現。且法華分",
    "T36n1736_090:0698c17": "身有多淨土。如來何不指己淨土。而令別",
    "T36n1736_090:0698c18": "往彌陀妙喜。思之故知。賢首彌陀等佛皆本",
    "T36n1736_090:0698c19": "師矣。復何怪哉。言賢首者即壽量品中。過",
    "T36n1736_090:0698c20": "百萬阿僧祇剎。最後勝蓮華世界之如來也。",
    "T36n1736_090:0698c21": "經中偈云。或見蓮華勝妙剎賢首如來住其",
    "T36n1736_090:0698c22": "中。若此不是歎本師者。說他如來在他國",
    "T36n1736_090:0698c23": "土為何用也。且如總持教中。亦說三十七",
    "T36n1736_090:0698c24": "尊。皆是遮那一佛所現。謂毘盧遮那如來。內",
    "T36n1736_090:0698c25": "心證自受用。成於五智。從四智流四方如",
    "T36n1736_090:0698c26": "來。謂大圓鏡智流出東方阿閦如來。平等性",
    "T36n1736_090:0698c27": "智流出南方寶生如來。妙觀察智流出西方",
    "T36n1736_090:0698c28": "無量壽如來。成所作智流出北方不空成就",
    "T36n1736_090:0698c29": "如來。法界清淨智即自當毘盧遮那如來。言",
    "T36n1736_090:0699a01": "三十七者。五方如來各有四大菩薩。在於",
    "T36n1736_090:0699a02": "左右。復成二十。謂中方毘盧遮那如來四大",
    "T36n1736_090:0699a03": "菩薩者。一金剛波羅蜜菩薩。二寶波羅蜜菩",
    "T36n1736_090:0699a04": "薩。三法波羅蜜菩薩。四羯磨波羅蜜菩薩。東",
    "T36n1736_090:0699a05": "方阿閦如來四菩薩者。一金剛薩埵菩薩。二",
    "T36n1736_090:0699a06": "金剛王菩薩。三金剛愛菩薩。四金剛善哉菩",
    "T36n1736_090:0699a07": "薩。南方寶生如來四菩薩者。一金剛寶。二金",
    "T36n1736_090:0699a08": "剛威光。三金剛幢。四金剛笑。西方無量壽如",
    "T36n1736_090:0699a09": "來。亦名觀自在王如來。四菩薩者一金剛法。",
    "T36n1736_090:0699a10": "二金剛利。三金剛因。四金剛語。北方不空成",
    "T36n1736_090:0699a11": "就如來四菩薩者。一金剛業。二金剛法。三金",
    "T36n1736_090:0699a12": "剛藥叉。四金剛拳。已上總有二十五也。及",
    "T36n1736_090:0699a13": "四攝八供養故三十七。言四攝者即鉤索鎖",
    "T36n1736_090:0699a14": "鈴。八供養者即香華燈塗戲鬘歌舞。皆上有",
    "T36n1736_090:0699a15": "金剛下有菩薩。然此三十七尊各有種子。",
    "T36n1736_090:0699a16": "皆是本師智用流出。與今經中海印頓現大",
    "T36n1736_090:0699a17": "意同也。問若依此義豈不違於平等意趣。",
    "T36n1736_090:0699a18": "平等意趣云言即我者。依於平等意趣而",
    "T36n1736_090:0699a19": "說。非即我身如何皆說為本師耶。答平等",
    "T36n1736_090:0699a20": "之言乃是一義。唯識尚說。一切眾生中。有",
    "T36n1736_090:0699a21": "屬多佛多佛共化以為一佛。若屬一佛一",
    "T36n1736_090:0699a22": "佛能示現以為多身。十方如來一一皆爾。今",
    "T36n1736_090:0699a23": "正一佛能為多身。依此而讚方讚本師。疏。",
    "T36n1736_090:0699a24": "然此段下第八辨其兼含。此含第十七德。故",
    "T36n1736_090:0699a25": "至下文說相則少。所以此中兼此德者。有",
    "T36n1736_090:0699a26": "二意故一為類例義相似故。不欲繁文故",
    "T36n1736_090:0699a27": "現妙喜極樂等土。二者以第十七成於此",
    "T36n1736_090:0699a28": "段。全是今師由差別土皆是本師一佛現故",
    "T36n1736_090:0699a29": "不見此意。豈知經旨勿輕爾也。疏。文中",
    "T36n1736_090:0699b01": "有三。前二云同者順功德中平等德故。疏。",
    "T36n1736_090:0699b02": "五或見釋迦下。約經即到無障礙處。疏中先",
    "T36n1736_090:0699b03": "引無著立功德名。後謂一切時下。將釋論意",
    "T36n1736_090:0699b04": "以會經文。彼論具云謂已慣習一切煩惱。及",
    "T36n1736_090:0699b05": "所知障對治聖道即一切智。及定自性以為",
    "T36n1736_090:0699b06": "能治故。無著論詺為修治。又已到於永離",
    "T36n1736_090:0699b07": "一切障處故。經。名為到無障處。經中別說",
    "T36n1736_090:0699b08": "但明十度。而揭總云供養諸佛修行道。則無",
    "T36n1736_090:0699b09": "所不具。疏。有等言。疏。既云已經多劫。則",
    "T36n1736_090:0699b10": "不定始成者。即此段初半偈經云或見釋迦",
    "T36n1736_090:0699b11": "成佛道已經不可思議劫。所以疏中牒此言",
    "T36n1736_090:0699b12": "者。遮天台師之謬釋也。謂彼學者多云。華",
    "T36n1736_090:0699b13": "嚴雖則玄妙。而有二事不如法華一兼別",
    "T36n1736_090:0699b14": "義。是故不說聲聞作佛。二說如來始成正",
    "T36n1736_090:0699b15": "覺。不說本師壽量久成。故疏中指此經文。",
    "T36n1736_090:0699b16": "即是此經說久成處。若以此後不得該",
    "T36n1736_090:0699b17": "前則法華壽量不能該於我始坐道場者於",
    "T36n1736_090:0699b18": "三七日思惟等迹。就彼師以久成為本。始",
    "T36n1736_090:0699b19": "成為迹。今經之本則非古非今。若就迹門",
    "T36n1736_090:0699b20": "則能今能久。生公亦云是以極設長壽言。伽",
    "T36n1736_090:0699b21": "耶是之。若伽耶是者非復伽耶。伽耶既非。彼",
    "T36n1736_090:0699b22": "長安獨是乎。長短斯非則所以長短存焉。誠",
    "T36n1736_090:0699b23": "為妙悟。不說聲聞得作佛者。約不共義。",
    "T36n1736_090:0699b24": "既不厭捨曾何棄之。況一成一切成。無一",
    "T36n1736_090:0699b25": "眾生不具佛智。善須得意勿雜釋經。疏。",
    "T36n1736_090:0699b26": "六有三偈下。即經不可轉法。疏中先引論立",
    "T36n1736_090:0699b27": "名。後於中下便以論意釋經。彼論具云由",
    "T36n1736_090:0699b28": "有上德故。他不能轉。利有情事故次明",
    "T36n1736_090:0699b29": "之。謂教證二法皆不為他所轉動。故無",
    "T36n1736_090:0699c01": "有餘法勝過此。故言初二即教證二道者。",
    "T36n1736_090:0699c02": "二偈之中各含教證。初句證道次諸地句含",
    "T36n1736_090:0699c03": "於教證。次半偈唯教後偈之中。堪忍不退皆",
    "T36n1736_090:0699c04": "是證道餘即教道。疏。七或現兜率下。約經即",
    "T36n1736_090:0699c05": "所行無礙。疏中先出功德名。後於中下科文",
    "T36n1736_090:0699c06": "解釋。彼論具云顯示如來於所化之中。無",
    "T36n1736_090:0699c07": "高下礙故次明之。謂世法八風不能拘礙",
    "T36n1736_090:0699c08": "故。八風即利衰毀譽稱譏苦樂。降神處宮",
    "T36n1736_090:0699c09": "即是利也。棄榮離俗即是衰也。若生若滅有",
    "T36n1736_090:0699c10": "苦樂也。學異行者兼於苦樂多明苦也。坐",
    "T36n1736_090:0699c11": "道樹下示降魔毀也。正覺譽也。涅槃起塔亦",
    "T36n1736_090:0699c12": "為衰也。次三處天多明四順。次六巧化義",
    "T36n1736_090:0699c13": "兼逆順。疏。八如來住下。即經立不思議。疏",
    "T36n1736_090:0699c14": "中先依論立名後科文釋義。論云。由依前",
    "T36n1736_090:0699c15": "方便能作利益之事故次明之。謂十二分",
    "T36n1736_090:0699c16": "教名所安立。由深廣故不可思議釋經可",
    "T36n1736_090:0699c17": "知。疏。九具足下。即經普見三世。疏中初依",
    "T36n1736_090:0699c18": "論立名次謂記別下。是指論解。論云以上",
    "T36n1736_090:0699c19": "加行利有情事三世諸佛悉皆平等。故次明",
    "T36n1736_090:0699c20": "之。謂於三世平等性中。能隨解了過去未",
    "T36n1736_090:0699c21": "來曾當轉事。皆如現在而授記故。後從故",
    "T36n1736_090:0699c22": "云皆悉明見矣。是舉經帖。疏。十有四偈等",
    "T36n1736_090:0699c23": "者。約經即身恒充滿一切世間。疏中但出",
    "T36n1736_090:0699c24": "功德之名耳。無性詺云。顯上利益一切頓遍",
    "T36n1736_090:0699c25": "非次第作故。次明之。經中多分說變化身",
    "T36n1736_090:0699c26": "略無受用。疏。十一等者。約經即智恒明達",
    "T36n1736_090:0699c27": "一切諸法。無性釋云。以於上十六彼彼之",
    "T36n1736_090:0699c28": "處。作斷疑事故次明之。疏中先出功德名。",
    "T36n1736_090:0699c29": "後於一切下論釋於一切境。善決定故欲斷",
    "T36n1736_090:0700a01": "他疑。要須自斷方能斷他。經中既為世師",
    "T36n1736_090:0700a02": "內外兼了。故能斷疑。疏。十二有九偈等者。約",
    "T36n1736_090:0700a03": "經了一切行。疏中先出功德名。後謂遍了下",
    "T36n1736_090:0700a04": "論釋無性生起云。由所化生性有差別故次",
    "T36n1736_090:0700a05": "明之。離世間品。但名了一切行。若深密等。",
    "T36n1736_090:0700a06": "云於一切行成就大覺。無性云入種種行法",
    "T36n1736_090:0700a07": "成大覺故。經文中隨其心行現種種形。說種",
    "T36n1736_090:0700a08": "種法乃至為說覺分諸寶華諸聖功德。即是",
    "T36n1736_090:0700a09": "皆成大覺義也。疏。十三如來下。約經盡一切",
    "T36n1736_090:0700a10": "疑。十一是斷自疑。此斷他疑。疏中先出功",
    "T36n1736_090:0700a11": "德名。後謂佛智下解釋。彼論具云。由即於",
    "T36n1736_090:0700a12": "前所化。有能善巧別知故次辨之。謂聖聲",
    "T36n1736_090:0700a13": "聞。言此人全無少分善根。如來知彼善法",
    "T36n1736_090:0700a14": "當發現證。過去微少善根種子所隨故。故經",
    "T36n1736_090:0700a15": "文中無礙智見一切眾生。以無邊門皆令",
    "T36n1736_090:0700a16": "成熟。疏。十四下。即經無能測身。疏中先立",
    "T36n1736_090:0700a17": "功德名後謂隨解現身故即論釋也。若解深",
    "T36n1736_090:0700a18": "密。云凡所現身不可分別。不可分別即無能",
    "T36n1736_090:0700a19": "測。無性生起云由上云善巧別知故。此次云",
    "T36n1736_090:0700a20": "於前所化邪正及俱行中。無有分別。故今",
    "T36n1736_090:0700a21": "經中。情與非情萬類皆現。乃至云佛身功",
    "T36n1736_090:0700a22": "德海亦爾無垢無濁無邊際等。疏。十五下。即",
    "T36n1736_090:0700a23": "一切菩薩等所求智。疏。中先出功德名。後意",
    "T36n1736_090:0700a24": "云下。以論意釋。具足論云為欲引發不定",
    "T36n1736_090:0700a25": "種性聲聞。菩薩唯讚大乘故次明之。言等",
    "T36n1736_090:0700a26": "所求者無不求故。疏。十六如來下約經即",
    "T36n1736_090:0700a27": "到佛無二究竟彼岸。疏中先論立名。後釋經",
    "T36n1736_090:0700a28": "法身相。今初無性釋云。為遮所化於大師",
    "T36n1736_090:0700a29": "所疑一切智非一切智故次明之。由滿諸",
    "T36n1736_090:0700b01": "度是一切智。論云平等。釋經無二。平等有",
    "T36n1736_090:0700b02": "二。一法身平等。於法身滿中諸度故。二",
    "T36n1736_090:0700b03": "果位諸度無增減故名為平等。親光則以",
    "T36n1736_090:0700b04": "住於法身即是彼岸。無著則以彼岸是於",
    "T36n1736_090:0700b05": "法身所有。二義俱通。疏然同下二。釋法身",
    "T36n1736_090:0700b06": "相即第九論彼果分。中論云。諸佛法身以何",
    "T36n1736_090:0700b07": "為相。應知法身略有五相。一轉依為相。謂",
    "T36n1736_090:0700b08": "轉滅一切障離染分依他起性故。轉得解",
    "T36n1736_090:0700b09": "脫一切障於法自在轉。現前淨分依他起",
    "T36n1736_090:0700b10": "性故。故經云雖無所依。成離染依故也。",
    "T36n1736_090:0700b11": "無不住得淨分也。二白法所成為相。謂六",
    "T36n1736_090:0700b12": "波羅蜜圓滿得十自在故。故疏。云圓滿自",
    "T36n1736_090:0700b13": "在。三無二為相。謂有無無二為相。由一切",
    "T36n1736_090:0700b14": "無所有故。空所顯相是實有故。有即為二",
    "T36n1736_090:0700b15": "為相。業煩惱盡非所為故。自在示現有為",
    "T36n1736_090:0700b16": "相故。異一性無二為相。由一切佛所依無",
    "T36n1736_090:0700b17": "差別故。無量相續現等覺故。故經云其性",
    "T36n1736_090:0700b18": "非有非無故。正是初意。四常住為相。謂真如",
    "T36n1736_090:0700b19": "清淨相故。本願所引故。所應作事無竟期",
    "T36n1736_090:0700b20": "故。此有三身常義故。經雖無不至。即應化",
    "T36n1736_090:0700b21": "普周受用廣遍。二身常義。而不去者。自性身",
    "T36n1736_090:0700b22": "常不去。即不變常無不至。即相續不斷常耳。",
    "T36n1736_090:0700b23": "五不思議相。謂真如清淨自內證故。無有世",
    "T36n1736_090:0700b24": "間喻能喻故。非諸尋思所行處故。故經云",
    "T36n1736_090:0700b25": "一切三界無倫匹即無喻能喻。以出世間",
    "T36n1736_090:0700b26": "言語道故非尋思所行。而五相相融為法",
    "T36n1736_090:0700b27": "身體。疏。但略配故鈔委出。疏。或略不喻者。",
    "T36n1736_090:0700b28": "以案文釋空中之畫。若準新經乃有三喻",
    "T36n1736_090:0700b29": "謂如空白日。亦如夢則空可喻二。謂無所",
    "T36n1736_090:0700c01": "依及常住相。如白日喻喻白法為相。如夢一",
    "T36n1736_090:0700c02": "喻喻無二相。欲言其有覺竟無實。欲言",
    "T36n1736_090:0700c03": "其無夢境歷然。故非有無為無二相。其不",
    "T36n1736_090:0700c04": "思議後偈顯之疏。十七有一偈者。約經即具",
    "T36n1736_090:0700c05": "足如來平等解脫。疏中先立名。後既隨解而",
    "T36n1736_090:0700c06": "現下釋經。論云。以外人聞上平等謂同一",
    "T36n1736_090:0700c07": "性故。次說言不相間雜。謂一切如來十身",
    "T36n1736_090:0700c08": "體用各各別故。猶如冥室千光。結此一段差",
    "T36n1736_090:0700c09": "別佛土。上第四門已兼明竟。故此但略顯不",
    "T36n1736_090:0700c10": "思議故不可為喻。疏。十八下。即經證無中",
    "T36n1736_090:0700c11": "邊佛平等地。疏中但出功德名耳。無性云。",
    "T36n1736_090:0700c12": "由疑上如來妙智究竟非一非異其相云何",
    "T36n1736_090:0700c13": "故次明之。此無中邊等。常無常等皆二邊",
    "T36n1736_090:0700c14": "相。論立名中言方處者謂諸世界。無分限",
    "T36n1736_090:0700c15": "者。釋無中邊。無中邊言略有四義。一虛空",
    "T36n1736_090:0700c16": "無中邊。佛德如彼無有分限。二世界無中",
    "T36n1736_090:0700c17": "邊。諸佛十身即於其中。稱世界量平等遍",
    "T36n1736_090:0700c18": "滿。三此法身等於佛地中。平等遍滿無中",
    "T36n1736_090:0700c19": "無邊無有分限。四此法身等遍一切處。為",
    "T36n1736_090:0700c20": "諸眾生現作饒益。然非自性無中邊故。經",
    "T36n1736_090:0700c21": "中明身如摩尼具無量色。即第二充遍一",
    "T36n1736_090:0700c22": "切。然非色非非色為無中邊。即第三四義其",
    "T36n1736_090:0700c23": "隨現無住。亦第三義及第一義無分限故。親",
    "T36n1736_090:0700c24": "光詺此為真如相殊勝功德。義亦全同以其",
    "T36n1736_090:0700c25": "雙非復無住故。疏。十九一偈攝三種功德者。",
    "T36n1736_090:0700c26": "約經即極於法界等虛空界。窮未來際配三",
    "T36n1736_090:0700c27": "德名。疏文具之即以實際。配於經中窮未",
    "T36n1736_090:0700c28": "來際。然第十九功德。無性云。以上言無中",
    "T36n1736_090:0700c29": "邊相。云何無相故次明之。極於法界謂此法",
    "T36n1736_090:0701a01": "界最清淨故。離諸戲論是法界最清淨相。能",
    "T36n1736_090:0701a02": "起等流利益之事。極此法界無有盡期。第",
    "T36n1736_090:0701a03": "二十等虛空界無盡功德。無性云。謂上作利",
    "T36n1736_090:0701a04": "樂皆無盡故。此約自利無盡。故論云。謂如",
    "T36n1736_090:0701a05": "虛空經成壞劫性常無盡。如來一切真實功",
    "T36n1736_090:0701a06": "德亦復如是。其窮未來際。云究竟功德者。",
    "T36n1736_090:0701a07": "論云。如未來際無有盡期。如來利他功德",
    "T36n1736_090:0701a08": "亦復如是究竟無盡。然上二句無著但云無",
    "T36n1736_090:0701a09": "盡功德等不言開合。無性開二故但云第",
    "T36n1736_090:0701a10": "二十初有一生起。上來且欲將後二偈。以",
    "T36n1736_090:0701a11": "為總結故。配三德。理實後二正是等虛空",
    "T36n1736_090:0701a12": "界。窮未來際無盡功德。故疏。云亦是別顯無",
    "T36n1736_090:0701a13": "盡功德。疏。法性深廣下。即大文第四謙讚迴",
    "T36n1736_090:0701a14": "向。上半謙讚上句讚下句謙。下半迴向三處。",
    "T36n1736_090:0701a15": "初迴向實際。後二迴向眾生及迴向菩提。",
    "T36n1736_090:0701a16": "然迴向菩提復有二意。一自成佛菩提。二",
    "T36n1736_090:0701a17": "令他成。令他成者。義同迴向眾生。菩薩發",
    "T36n1736_090:0701a18": "心不期自為即以向他為自益耳。故令",
    "T36n1736_090:0701a19": "含識同證菩提。賢首法師發願偈云。",
    "T36n1736_090:0701a20": "　誓願見聞修習此　　圓融無礙普賢法",
    "T36n1736_090:0701a21": "　乃至失命終不離　　盡未來際願相應",
    "T36n1736_090:0701a22": "　以此善根等法性　　普潤無盡眾生界",
    "T36n1736_090:0701a23": "　一念多劫修普行　　盡成無上佛菩提",
    "T36n1736_090:0701a24": "大方廣佛華嚴經隨疏演義鈔卷第九十"
}