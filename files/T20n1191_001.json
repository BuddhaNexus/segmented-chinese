{
    "T20n1191_001:0835a03": "大方廣菩薩藏文殊師利根本儀",
    "T20n1191_001:0835a04": "軌經卷第一",
    "T20n1191_001:0835a06": "西天譯經三藏朝散大夫試鴻臚少卿",
    "T20n1191_001:0835a07": "明教大師臣天息災奉　詔譯",
    "T20n1191_001:0835a08": "序品第一",
    "T20n1191_001:0835a09": "如是我聞。一時世尊。住淨光天上未曾有不",
    "T20n1191_001:0835a10": "思議清淨菩薩眾集會菩提道場。是時世尊",
    "T20n1191_001:0835a11": "告淨光天子。今此菩薩未曾有不思議行最",
    "T20n1191_001:0835a12": "上神通變化三摩地解脫道場菩薩。以真",
    "T20n1191_001:0835a13": "言句利益一切眾生無病壽命。願一切眾生",
    "T20n1191_001:0835a14": "富貴圓滿。",
    "T20n1191_001:0835a15": "爾時彼淨光天子。合掌恭敬發如是言。世尊",
    "T20n1191_001:0835a16": "所說菩薩所行最上三摩地。坐金剛座降伏",
    "T20n1191_001:0835a17": "魔冤轉妙法輪。離一切世間貧病苦惱行。世",
    "T20n1191_001:0835a18": "間真言令使一切所願。圓滿如來一切言教。",
    "T20n1191_001:0835a19": "為作利益一切眾生。我今思惟是事如是。是",
    "T20n1191_001:0835a20": "時釋迦牟尼佛觀察淨光天上入三摩地。名",
    "T20n1191_001:0835a21": "清淨境界破暗光明。入彼定時。世尊眉間出",
    "T20n1191_001:0835a22": "大光明。名開華照。菩薩復出無數百千那",
    "T20n1191_001:0835a23": "由他俱胝光明遶佛三匝。遶已往三千大千",
    "T20n1191_001:0835a24": "世界。復過東北方百千恒河沙等世界。彼有",
    "T20n1191_001:0835a25": "世界名曰開華。彼佛世尊名開華王如來。彼",
    "T20n1191_001:0835a26": "有童子名妙吉祥。過去行大願力。與菩薩摩",
    "T20n1191_001:0835a27": "訶薩同住。彼見光明已面戴微笑。告彼菩薩",
    "T20n1191_001:0835a28": "眾言。佛子光照我等可共同去。",
    "T20n1191_001:0835a29": "爾時妙吉祥童子菩薩摩訶薩。熙怡觀察所",
    "T20n1191_001:0835b01": "有光明面向而住。爾時彼光復照彼開華世",
    "T20n1191_001:0835b02": "界及彼世尊開華王如來。復遶三匝。然後入",
    "T20n1191_001:0835b03": "妙吉祥童子頂上。",
    "T20n1191_001:0835b04": "爾時妙吉祥童子即從坐起。遶彼世尊開華",
    "T20n1191_001:0835b05": "王如來三匝。頭面作禮右膝著地。白開華王",
    "T20n1191_001:0835b06": "如來言。世尊釋迦牟尼如來應供正等正",
    "T20n1191_001:0835b07": "覺。放光召我。我今欲往娑婆世界釋迦牟尼",
    "T20n1191_001:0835b08": "佛所。恭敬頂禮。隨喜一切真言行成就結",
    "T20n1191_001:0835b09": "壇祕密儀軌畫幀加持。及一切如來灌頂",
    "T20n1191_001:0835b10": "祕密心印。能令一切眾生所願圓滿。如是說",
    "T20n1191_001:0835b11": "已。",
    "T20n1191_001:0835b12": "爾時開華王如來告妙吉祥童子言。汝今所",
    "T20n1191_001:0835b13": "有願樂之事。宜速往彼。若見彼佛釋迦牟尼。",
    "T20n1191_001:0835b14": "與我問訊起居。少病少惱起居輕利安樂行。",
    "T20n1191_001:0835b15": "不。",
    "T20n1191_001:0835b16": "爾時世尊開華王如來復告妙吉祥童子言。",
    "T20n1191_001:0835b17": "童子此百千恒河沙如來應供正等正覺。真",
    "T20n1191_001:0835b18": "言行結壇祕密儀軌灌頂心印畫像加持行",
    "T20n1191_001:0835b19": "護摩行。一切所願悉皆圓滿。一切眾生愛敬",
    "T20n1191_001:0835b20": "明珠品儀。過去未來現在智王自在受記真",
    "T20n1191_001:0835b21": "言。若有持誦國土安樂能伏他冤。此儀軌法",
    "T20n1191_001:0835b22": "品。一切世間出世間佛菩薩聲聞辟支佛",
    "T20n1191_001:0835b23": "菩薩地。令得受行說已復說。我亦如是願樂",
    "T20n1191_001:0835b24": "隨喜。妙吉祥童子所有今事隨汝所去。於釋",
    "T20n1191_001:0835b25": "迦佛前聞此正法。及為汝說此真言。",
    "T20n1191_001:0835b26": "曩謨三滿哆沒駄(引)喃(引)摩進怛野(二合引)鉢囉",
    "T20n1191_001:0835b27": "(二合)底賀哆舍(引)娑曩(引)喃(引)唵囉囉娑摩(二合)",
    "T20n1191_001:0835b28": "囉阿鉢囉(二合)底賀哆舍(引)娑曩俱摩囉嚕波",
    "T20n1191_001:0835b29": "馱(引)哩拏吽吽頗吒頗吒娑嚩(二合)賀",
    "T20n1191_001:0835c01": "此是妙吉祥童子根本真言。一切如來心一",
    "T20n1191_001:0835c02": "切如來同所宣說。我亦復說汝今當說。汝到",
    "T20n1191_001:0835c03": "娑婆世界。廣為解說能作一切佛事。復說釋",
    "T20n1191_001:0835c04": "迦如來所說內心真言。",
    "T20n1191_001:0835c05": "唵(引)嚩(引)吉也(二合)那曩莫",
    "T20n1191_001:0835c06": "復說外心真言。",
    "T20n1191_001:0835c07": "嚩吉也(二合)吽",
    "T20n1191_001:0835c08": "爾時開華王如來。為妙吉祥童子。說三摩地。",
    "T20n1191_001:0835c09": "名莊嚴一切菩薩行令得菩提。是時妙吉祥",
    "T20n1191_001:0835c10": "童子入此定時。四方無邊上下廣博。一切諸",
    "T20n1191_001:0835c11": "佛滿此世界。而復讚言善哉善哉。佛子汝能",
    "T20n1191_001:0835c12": "入此最上三摩地。一切聲聞辟支佛而不能",
    "T20n1191_001:0835c13": "入。乃至得入十地菩薩行者。亦不能入此三",
    "T20n1191_001:0835c14": "摩地。",
    "T20n1191_001:0835c15": "爾時開華王如來。彼佛世尊同說此妙吉祥",
    "T20n1191_001:0835c16": "童子內心祕密一切事成就真言。名一字",
    "T20n1191_001:0835c17": "內祕密。令一切眾生作最上事。於別真言行",
    "T20n1191_001:0835c18": "亦得成就最上事。",
    "T20n1191_001:0836a01": "爾時世尊開華王如來須臾默然。佛眼觀察",
    "T20n1191_001:0836a02": "一切世間一切諸佛。彼諸世尊慈意召請同",
    "T20n1191_001:0836a03": "說真言。",
    "T20n1191_001:0836a04": "曩嗼三滿哆沒馱(引)喃(引)[牟*含]",
    "T20n1191_001:0836a05": "此妙吉祥內心。能作一切事。爾時妙吉祥童",
    "T20n1191_001:0836a06": "子從彼三摩地起。如壯士屈伸臂頃。復得速",
    "T20n1191_001:0836a07": "疾智三摩地。名最上變化。以神通力於剎那",
    "T20n1191_001:0836a08": "間往娑婆世界。於淨光天上虛空中。坐大",
    "T20n1191_001:0836a09": "摩尼寶地。放大光明照彼淨光一切諸天。入",
    "T20n1191_001:0836a10": "三摩地名明珠莊嚴照。妙吉祥童子入此定",
    "T20n1191_001:0836a11": "時。現無數寶莊嚴樓閣無數寶蓋。縱廣百",
    "T20n1191_001:0836a12": "千由旬。天衣大衣諸寶瓔珞。清淨莊嚴",
    "T20n1191_001:0836a13": "天華幢幡。寶網鈴鐸出微妙音。復雨天",
    "T20n1191_001:0836a14": "香粖香。及不退位菩薩供養我世尊釋迦牟",
    "T20n1191_001:0836a15": "尼。爾時彼淨光天子。見彼菩薩神通變化。怪",
    "T20n1191_001:0836a16": "未曾有身毛皆竪。振動天宮迷悶驚怖。我今",
    "T20n1191_001:0836a17": "云何神通俱盡。思惟此相高聲唱言。我佛釋",
    "T20n1191_001:0836a18": "迦牟尼願垂救護。",
    "T20n1191_001:0836a19": "爾時世尊釋迦牟尼。告淨光諸天子言。勿生",
    "T20n1191_001:0836a20": "驚怖。彼聖者是妙吉祥童子菩薩摩訶薩。從",
    "T20n1191_001:0836a21": "開華王如來佛剎。來於我處恭敬禮拜。隨喜",
    "T20n1191_001:0836a22": "大事真言方廣未曾有甚深法句。",
    "T20n1191_001:0836a23": "爾時妙吉祥童子。遶世尊釋迦牟尼三匝。頭",
    "T20n1191_001:0836a24": "面禮足熙怡瞻仰。以微妙音而說讚言。",
    "T20n1191_001:0836a25": "　歸命調御大丈夫　　歸命無上大丈夫",
    "T20n1191_001:0836a26": "　歸命最上大丈夫　　能作一切事成就",
    "T20n1191_001:0836a27": "　歸命師子大丈夫　　能破一切諸惡事",
    "T20n1191_001:0836a28": "　歸命無畏大丈夫　　能破一切諸惡趣",
    "T20n1191_001:0836a29": "　歸命白蓮大丈夫　　福智馨香無邊際",
    "T20n1191_001:0836b01": "　歸命蓮華大丈夫　　清淨超過三界泥",
    "T20n1191_001:0836b02": "　歸命解脫大丈夫　　能離一切諸苦惱",
    "T20n1191_001:0836b03": "　歸命寂靜大丈夫　　能善調伏一切惡",
    "T20n1191_001:0836b04": "　歷命成就大丈夫　　善知一切真言語",
    "T20n1191_001:0836b05": "　歸命吉祥大丈夫　　一切不祥能吉祥",
    "T20n1191_001:0836b06": "　歸命佛陀大丈夫　　善知一切諸法藏",
    "T20n1191_001:0836b07": "　歸命如來一切法　　善入真實無戲論",
    "T20n1191_001:0836b08": "　歸命如來一切智　　一切智智離幻法",
    "T20n1191_001:0836b09": "　所有三乘無漏道　　令入涅槃而安住",
    "T20n1191_001:0836b10": "爾時妙吉祥童子。讚嘆歸命已而復告言。世",
    "T20n1191_001:0836b11": "尊我過東北方百千恒河沙世界。彼有佛剎",
    "T20n1191_001:0836b12": "名曰開華。彼有世尊名開華王如來應供正",
    "T20n1191_001:0836b13": "等覺明行足善逝世間解無上士調御丈夫",
    "T20n1191_001:0836b14": "天人師佛世尊。說法初善中善後善。其義深",
    "T20n1191_001:0836b15": "遠其語巧妙。純一無雜圓滿清白梵行之相。",
    "T20n1191_001:0836b16": "彼如是安住說法之相。乃至復說真言行義。",
    "T20n1191_001:0836b17": "修菩薩藏方便救度。令行三乘之道。獲得甚",
    "T20n1191_001:0836b18": "深安樂。為彼一切眾生如是宣說。我此來時",
    "T20n1191_001:0836b19": "開華王如來。令我致敬足下問訊起居。少病",
    "T20n1191_001:0836b20": "少惱起居輕利安樂行不。釋迦牟尼佛甚為",
    "T20n1191_001:0836b21": "希有。於末世時示生說法。於三乘道利樂人",
    "T20n1191_001:0836b22": "天。而皆平等行大精進斷三界苦。令彼有情",
    "T20n1191_001:0836b23": "於涅槃道得大安樂。我佛世尊如是知此佛",
    "T20n1191_001:0836b24": "心。童子復言云何能得不思議未曾有。佛世",
    "T20n1191_001:0836b25": "尊自在變化心智意行深入法相。百千那由",
    "T20n1191_001:0836b26": "他俱胝劫。說彼一切正法善破一切色相。究",
    "T20n1191_001:0836b27": "竟真實通達無相。如是行德世尊可知我不",
    "T20n1191_001:0836b28": "能知。",
    "T20n1191_001:0836b29": "爾時妙吉祥童子。以己神力化作大寶蓮華",
    "T20n1191_001:0836c01": "座。瞻仰釋迦世尊。",
    "T20n1191_001:0836c02": "爾時世尊釋迦牟尼。聞妙吉祥童子菩薩摩",
    "T20n1191_001:0836c03": "訶薩。種種言說開華王如來過去之事。所願",
    "T20n1191_001:0836c04": "演說菩薩行法深妙儀軌。以迦陵頻伽梵",
    "T20n1191_001:0836c05": "音聲相。巧應群機告妙吉祥童子言。善來妙",
    "T20n1191_001:0836c06": "吉祥。彼上人行法一切佛說。為一切菩薩。令",
    "T20n1191_001:0836c07": "得一切真言句祕密灌頂印壇儀軌。長命少",
    "T20n1191_001:0836c08": "病隨意自在。一切圓滿。皆得成就一切智智",
    "T20n1191_001:0836c09": "儀軌。過去未來現在略說。令一切眾生所願",
    "T20n1191_001:0836c10": "圓滿。若具戒德傳真言行令他愛敬。若求智",
    "T20n1191_001:0836c11": "慧若欲隱身。若行虛空足不履地。或復入地",
    "T20n1191_001:0836c12": "或降伏一切所欲皆得。若夜叉及夜叉女",
    "T20n1191_001:0836c13": "夜叉眷屬等。毘舍尼毘舍支一切部多悉",
    "T20n1191_001:0836c14": "皆降伏。若少年盛年耆年皆得長壽。略說一",
    "T20n1191_001:0836c15": "切意願圓滿。降伏增益息災之事。如有所作",
    "T20n1191_001:0836c16": "皆得成就。此菩薩藏大寶儀軌法品一切",
    "T20n1191_001:0836c17": "佛說。我令汝知此真言行儀軌法藏。能清",
    "T20n1191_001:0836c18": "淨人能利多人。天上人間一切眾生皆獲安",
    "T20n1191_001:0836c19": "樂。",
    "T20n1191_001:0836c20": "爾時妙吉祥童子入菩薩三摩地。名一切佛",
    "T20n1191_001:0836c21": "威德明珠莊嚴照。入此定時放大光明。照恒",
    "T20n1191_001:0836c22": "河沙等世界佛剎。及無數清淨菩薩。上至色",
    "T20n1191_001:0837a01": "究竟天。下至阿鼻地獄。所有一切罪苦眾生",
    "T20n1191_001:0837a02": "息除災患。照一切聲聞緣覺菩薩諸佛已。復",
    "T20n1191_001:0837a03": "入妙吉祥菩薩頂中。又照東方世界所有佛",
    "T20n1191_001:0837a04": "剎諸佛如來。為法集會。其名曰。",
    "T20n1191_001:0837a05": "善乾闥婆耀吉祥如來藥師光王如來。普",
    "T20n1191_001:0837a06": "照吉祥如來。出生王如來。娑羅王如來。",
    "T20n1191_001:0837a07": "仁王如來。無量壽如來。正等智王如來。",
    "T20n1191_001:0837a08": "無邊照王如來。最上光明王如來。如是等",
    "T20n1191_001:0837a09": "如來應供正等正覺。各有菩薩圍繞。皆來集",
    "T20n1191_001:0837a10": "會淨光天上。",
    "T20n1191_001:0837a11": "爾時釋迦牟尼如來應供正等正覺。欲為妙",
    "T20n1191_001:0837a12": "吉祥童子。說菩薩行真言句義儀軌品。時復",
    "T20n1191_001:0837a13": "有南方西方北方四維上下一切佛剎一切諸",
    "T20n1191_001:0837a14": "佛。其光普照亦來集會。彼一一佛各有菩薩",
    "T20n1191_001:0837a15": "聲聞侍從圍繞。各欲隨佛聽受如來無能勝",
    "T20n1191_001:0837a16": "教真言儀軌最上三摩地。所謂妙臂菩薩",
    "T20n1191_001:0837a17": "妙實菩薩。妙戒菩薩妙眼菩薩。妙樂菩",
    "T20n1191_001:0837a18": "薩妙法菩薩。一切義成就菩薩一切出生",
    "T20n1191_001:0837a19": "菩薩。法出生菩薩寶生菩薩。寶吉祥菩薩",
    "T20n1191_001:0837a20": "妙吉祥菩薩。不思議吉祥菩薩光明吉祥",
    "T20n1191_001:0837a21": "菩薩。光吉祥菩薩智吉祥菩薩。一切義",
    "T20n1191_001:0837a22": "吉祥菩薩一切寶手菩薩。寶髻菩薩寶手",
    "T20n1191_001:0837a23": "菩薩。妙幢手菩薩遍照藏菩薩。寶藏菩薩",
    "T20n1191_001:0837a24": "智藏菩薩。妙思議藏菩薩出法藏菩薩。",
    "T20n1191_001:0837a25": "幢幡菩薩妙幢菩薩。無邊幢菩薩光明幢",
    "T20n1191_001:0837a26": "菩薩。無垢幢菩薩無餘幢菩薩。虛空幢菩",
    "T20n1191_001:0837a27": "薩。寶幢菩薩。吼聲菩薩鼓音王菩薩。無",
    "T20n1191_001:0837a28": "邊照智王菩薩破一切黑暗王菩薩。破一",
    "T20n1191_001:0837a29": "切光王菩薩一切行深智王菩薩。仁王菩",
    "T20n1191_001:0837b01": "薩深意王菩薩。消除王菩薩無髻王菩薩。",
    "T20n1191_001:0837b02": "日王菩薩無性出生王菩薩。自性出生王",
    "T20n1191_001:0837b03": "菩薩無性自性出生王菩薩。不退地王菩",
    "T20n1191_001:0837b04": "薩自在光菩薩。福德光菩薩世間光菩薩。",
    "T20n1191_001:0837b05": "甘露光菩薩無邊光菩薩。天王光菩薩",
    "T20n1191_001:0837b06": "自性光菩薩。無性光菩薩隱身菩薩。無",
    "T20n1191_001:0837b07": "觸菩薩。無作菩薩不究竟菩薩無垢菩薩。",
    "T20n1191_001:0837b08": "無火菩薩須提菩薩。末底菩薩誐諦菩",
    "T20n1191_001:0837b09": "薩。安樂菩薩目佉菩薩。哩彌儞彌菩薩",
    "T20n1191_001:0837b10": "計都菩薩。歡喜菩薩。因光菩薩儞嚩菩",
    "T20n1191_001:0837b11": "薩天中天菩薩。曩鼻菩薩大車菩薩。世間",
    "T20n1191_001:0837b12": "菩薩息災菩薩。深喜菩薩鼓音菩薩。成",
    "T20n1191_001:0837b13": "就菩薩白光菩薩。最上菩薩淨天菩薩。",
    "T20n1191_001:0837b14": "能忍菩薩能降菩薩。難得菩薩遠行菩",
    "T20n1191_001:0837b15": "薩。遠離菩薩遠住菩薩。高菩薩極高菩",
    "T20n1191_001:0837b16": "薩。虛空明菩薩普照菩薩。自明菩薩仙",
    "T20n1191_001:0837b17": "人菩薩。光淨菩薩不樂菩薩。妙意菩薩",
    "T20n1191_001:0837b18": "大天菩薩。清淨菩薩離垢菩薩。調伏菩",
    "T20n1191_001:0837b19": "薩。自息菩薩。妙相菩薩白幢菩薩。伊彌",
    "T20n1191_001:0837b20": "菩薩。計彌菩薩。童子菩薩無涼菩薩。延",
    "T20n1191_001:0837b21": "壽菩薩妙生菩薩。暗幢菩薩幡幢菩薩。",
    "T20n1191_001:0837b22": "白幢菩薩妙幢天幢菩薩。安住菩薩大",
    "T20n1191_001:0837b23": "祖菩薩。父師菩薩善了菩薩。寶瓶菩薩世",
    "T20n1191_001:0837b24": "現菩薩。普現菩薩大現菩薩。增益菩薩",
    "T20n1191_001:0837b25": "深光菩薩。緊迦囉菩薩平等心菩薩。世",
    "T20n1191_001:0837b26": "間利菩薩日光菩薩。然燈菩薩多聞菩薩。",
    "T20n1191_001:0837b27": "一切義成菩薩得成就菩薩。開光菩薩",
    "T20n1191_001:0837b28": "照耀菩薩鼓音聲菩薩妙音菩薩。妙聲",
    "T20n1191_001:0837b29": "菩薩。無邊音菩薩。幢音菩薩。實仙人菩",
    "T20n1191_001:0838a01": "薩。如是等菩薩摩訶薩而來集會。",
    "T20n1191_001:0838a02": "復有七佛如來金仙人如來。羯拘村如來",
    "T20n1191_001:0838a03": "飲光如來。火頂如來作變化如來。勝觀",
    "T20n1191_001:0838a04": "如來能仁如來如是諸佛蒙光普照。來淨光",
    "T20n1191_001:0838a05": "天坐寶蓮華。亦有菩薩摩訶薩。具真實色相",
    "T20n1191_001:0838a06": "俱來會坐。所謂。",
    "T20n1191_001:0838a07": "寶手菩薩金剛手菩薩妙手菩薩。虛空",
    "T20n1191_001:0838a08": "手菩薩無邊手菩薩。地手菩薩世間手菩",
    "T20n1191_001:0838a09": "薩。深清淨菩薩妙積菩薩。多積菩薩摩",
    "T20n1191_001:0838a10": "尼寶積菩薩。寶象菩薩普象菩薩。香象菩",
    "T20n1191_001:0838a11": "薩妙行菩薩。清淨行菩薩世間行菩薩。",
    "T20n1191_001:0838a12": "速行菩薩無邊行菩薩。無邊稱菩薩妙",
    "T20n1191_001:0838a13": "稱菩薩。無垢稱菩薩行稱菩薩。離垢稱",
    "T20n1191_001:0838a14": "菩薩稱菩薩。稱尊菩薩無尊為尊菩薩。",
    "T20n1191_001:0838a15": "世尊菩薩普尊菩薩。慈菩薩無邊慈菩",
    "T20n1191_001:0838a16": "薩。平等慈菩薩慈氏菩薩。妙眼慈菩薩",
    "T20n1191_001:0838a17": "無量慈菩薩。三世慈菩薩真實菩薩。三",
    "T20n1191_001:0838a18": "寶慈菩薩三歸慈菩薩。三乘慈菩薩變化",
    "T20n1191_001:0838a19": "菩薩。妙意殊菩薩妙法自在菩薩。無性自",
    "T20n1191_001:0838a20": "在菩薩普遍自在菩薩。世間自在菩薩觀",
    "T20n1191_001:0838a21": "自在菩薩。妙觀自在菩薩勝觀自在菩薩。",
    "T20n1191_001:0838a22": "世間菩薩尊妙尊菩薩。鼓音吼菩薩清",
    "T20n1191_001:0838a23": "淨自在菩薩。心自在菩薩聖眾菩薩。妙相",
    "T20n1191_001:0838a24": "菩薩勝尊菩薩。名稱菩薩日光菩薩。光",
    "T20n1191_001:0838a25": "天菩薩善自在菩薩。善菩薩深善菩薩。",
    "T20n1191_001:0838a26": "無邊吉祥菩薩普遍吉祥菩薩。世吉祥菩",
    "T20n1191_001:0838a27": "薩虛空菩薩。虛空自在藏菩薩地自在",
    "T20n1191_001:0838a28": "菩薩。大自在菩薩大地菩薩。地藏菩薩",
    "T20n1191_001:0838a29": "除一切蓋障菩薩。普調伏普賢菩薩賢護",
    "T20n1191_001:0838b01": "菩薩。妙財菩薩妙息菩薩。妙華菩薩妙",
    "T20n1191_001:0838b02": "虛空菩薩。虛空藏菩薩一切義藏菩薩。一",
    "T20n1191_001:0838b03": "切出菩薩。不住菩薩。不住地滅罪菩薩不",
    "T20n1191_001:0838b04": "退菩薩。不退轉菩薩一切法不繼菩薩。如",
    "T20n1191_001:0838b05": "是等菩薩摩訶薩。同來淨光天上釋迦牟尼",
    "T20n1191_001:0838b06": "佛所。",
    "T20n1191_001:0838b07": "復有菩薩摩訶薩。行無量義變身為女人形。",
    "T20n1191_001:0838b08": "以世間法引導一切眾生。令心堅固不退道",
    "T20n1191_001:0838b09": "意。得不思議明句陀羅尼。或變種種飛禽",
    "T20n1191_001:0838b10": "形。夜叉形羅剎形。摩尼寶形人非人等",
    "T20n1191_001:0838b11": "形。如是所作殊異色相。隨意教化一切眾生。",
    "T20n1191_001:0838b12": "令入菩薩行於明王法隨順解了。若如來蓮",
    "T20n1191_001:0838b13": "華金剛法部。得入三昧一切世間出世間。不",
    "T20n1191_001:0838b14": "可違犯所言真實。安住三寶威德不斷。有大",
    "T20n1191_001:0838b15": "明王恒時守護。所謂佛頂明王。出生明王",
    "T20n1191_001:0838b16": "極高明王。白傘蓋明王。無邊蓋明王。普",
    "T20n1191_001:0838b17": "蓋明王最勝明王。世間高明王尊勝明",
    "T20n1191_001:0838b18": "王。蓮華光明明王金光明明王。白光明",
    "T20n1191_001:0838b19": "明王莊嚴尊勝明王。金積明王白積明",
    "T20n1191_001:0838b20": "王。光積明王寶積明王。普積明王稱",
    "T20n1191_001:0838b21": "稱明王。寶積明王真稱明王。無性自性",
    "T20n1191_001:0838b22": "積明王不虛誑稱明王。如是等尊勝明王",
    "T20n1191_001:0838b23": "入無邊法界。如我圓滿眾生之願。令得具",
    "T20n1191_001:0838b24": "足一切佛心。又此等尊勝明王。具足廣大不",
    "T20n1191_001:0838b25": "可思議無等法力。如虛空無涯。經百千那庾",
    "T20n1191_001:0838b26": "多俱胝劫說不能盡。今為汝等略而說之。又",
    "T20n1191_001:0838b27": "此復有明王眉明王眼明王睫明王。耳",
    "T20n1191_001:0838b28": "明王咽明王。無畏明王悲明王。慈明王",
    "T20n1191_001:0838b29": "愍明王。智慧明王光明明王。意明王光",
    "T20n1191_001:0839a01": "明王。無垢明王衣明王如是等明王變化",
    "T20n1191_001:0839a02": "無量無邊如來色相。所謂如來鉢如來法",
    "T20n1191_001:0839a03": "輪。如來臥具如來乘。如來照耀如來言。",
    "T20n1191_001:0839a04": "如來唇如來髀。如來垢如來幢。如來",
    "T20n1191_001:0839a05": "幡如來幖幟。如是等如來色相真言所說。",
    "T20n1191_001:0839a06": "復有忿怒明王。及諸緊迦囉緊迦哩。唧吒",
    "T20n1191_001:0839a07": "唧致。努多努底。藥叉藥叉尼。人非人",
    "T20n1191_001:0839a08": "等明王。得入最上法雲莊嚴三摩地。復有無",
    "T20n1191_001:0839a09": "量無邊百千俱胝眷屬圍繞。供養恭敬一切",
    "T20n1191_001:0839a10": "明王。如是等眾悉皆來會淨光天中。",
    "T20n1191_001:0839a11": "復有蓮華族大明王眾。所謂十二臂明王",
    "T20n1191_001:0839a12": "六臂明王。四臂明王賀羅賀羅明王。不",
    "T20n1191_001:0839a13": "空索明王馬首明王。無邊頸明王妙頸明",
    "T20n1191_001:0839a14": "王。青頸明王妙項明王。白項明王青項",
    "T20n1191_001:0839a15": "明王。世項明王光明明王。觀照明王觀",
    "T20n1191_001:0839a16": "自在明王。千光明王意明王。深意明王",
    "T20n1191_001:0839a17": "稱意明王。蓮華手明王意願明王。救度",
    "T20n1191_001:0839a18": "明王歡喜明王。妙髮明王赤髮明王。星",
    "T20n1191_001:0839a19": "明王。星王明王。深善明王善神調伏明",
    "T20n1191_001:0839a20": "王。如是等蓮華族尊勝大明王。得無量無邊",
    "T20n1191_001:0839a21": "法雲三摩地亦來在會。",
    "T20n1191_001:0839a22": "復有無數女身明王。得三摩地色相。端嚴如",
    "T20n1191_001:0839a23": "觀自在。所謂多羅明王蘇多羅明王。曩致",
    "T20n1191_001:0839a24": "明王部里俱胝明王。阿難哆致明王路迦",
    "T20n1191_001:0839a25": "致明王。部彌鉢囉播致明王尾左羅致明",
    "T20n1191_001:0839a26": "王。悉多濕嚩哆明王摩賀濕嚩哆明王。白",
    "T20n1191_001:0839a27": "衣明王世衣明王。無垢衣明王覺友衣明",
    "T20n1191_001:0839a28": "王。蓮華衣明王十方衣明王。稱意明王",
    "T20n1191_001:0839a29": "福德明王。大福德明王塢路迦明王。盡",
    "T20n1191_001:0839b01": "垢明王得清淨明王。普為明王盡苦明王。",
    "T20n1191_001:0839b02": "逼鬼明王吉祥明王。大吉祥明王塔吉",
    "T20n1191_001:0839b03": "祥明王。無邊吉祥明王世吉祥明王。名",
    "T20n1191_001:0839b04": "稱吉祥明王世母明王。普母明王佛母明",
    "T20n1191_001:0839b05": "王。婆詣儞明王婆詣囉體明王。蘇囉體明",
    "T20n1191_001:0839b06": "王囉他嚩諦明王。曩誐難多明王捺摩儞",
    "T20n1191_001:0839b07": "明王。部多嚩諦明王阿迦里沙尼明王。案",
    "T20n1191_001:0839b08": "部多囉濕彌明王蘇囉娑明王。蘇囉嚩諦",
    "T20n1191_001:0839b09": "明王鉢囉母捺明王。阿里唧嚩諦明王怛",
    "T20n1191_001:0839b10": "致明王。三滿多怛致明王光明明王。深善",
    "T20n1191_001:0839b11": "明王大善明王。孔雀明明王大財明王。",
    "T20n1191_001:0839b12": "施財明王大天明王。大世明王陽焰明",
    "T20n1191_001:0839b13": "明王。大火明王長壽明王。高聲明王妙",
    "T20n1191_001:0839b14": "吼明王。大地明王除病明王。離一切病明",
    "T20n1191_001:0839b15": "王無我明王。賢聖明王德稱明王。敬愛",
    "T20n1191_001:0839b16": "明王速作明王。無畏吉祥明王消除不吉",
    "T20n1191_001:0839b17": "明王。月明王妙月明王。大月明王鉢囉",
    "T20n1191_001:0839b18": "拏設嚩里明王。昝虞隷明王末曩細明王。",
    "T20n1191_001:0839b19": "努多明王努諦明王。唧吒明王唧致明王。",
    "T20n1191_001:0839b20": "緊迦囉明王緊迦里明王。夜叉明王夜",
    "T20n1191_001:0839b21": "剎明王。羅叉娑明王羅叉細明王。毘舍",
    "T20n1191_001:0839b22": "左明王毘舍旨明王。如是等女身明王。入",
    "T20n1191_001:0839b23": "蓮華族三昧妙觀無邊正法。自性湛然猶若",
    "T20n1191_001:0839b24": "虛空。行菩薩行愛樂變化。與清淨菩薩往詣",
    "T20n1191_001:0839b25": "淨光天上釋迦牟尼佛所。住立佛前恭敬供",
    "T20n1191_001:0839b26": "養。",
    "T20n1191_001:0839b27": "大方廣菩薩藏文殊師利根本儀軌經卷第一"
}