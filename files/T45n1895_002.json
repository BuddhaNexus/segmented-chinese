{
    "T45n1895_002:0846b15": "量處輕重儀末",
    "T45n1895_002:0846b17": "第十三衣盋坐具鍼筒盛衣貯器。及俱夜羅",
    "T45n1895_002:0846b18": "器(此方譯為隨盋器。即盋內所宬者也)剃刀律並斷輕(其例有三。初衣。二器。三",
    "T45n1895_002:0846b19": "革履。事通五眾)。",
    "T45n1895_002:0846b20": "一現成衣服(初明出家所服。後明非出家所服)謂三衣覆膊祇支",
    "T45n1895_002:0846b21": "裙衫帔服坐具諸雜衣裳等(其例有四)。",
    "T45n1895_002:0846b22": "已前一件隨身所服。名雖多別莫不障形故",
    "T45n1895_002:0846b23": "也。若依僧祇云。覆瘡衣雨浴衣漉水囊二種",
    "T45n1895_002:0846b24": "腰帶臥具入分。五分又云。劫具衣單敷衣[打丁+親]",
    "T45n1895_002:0846b25": "身衣。若被即臥具之異名也。若下衣。若舍勒",
    "T45n1895_002:0846b26": "(四分云涅槃僧。此名內衣。即舍勒也)是可分。物準上為斷。要是純",
    "T45n1895_002:0846b27": "色所成。若是五納之衣律本開用。五大上色",
    "T45n1895_002:0846b28": "作之。雖綺錯分明乃是山成自爾。既為聖道",
    "T45n1895_002:0846b29": "標式。宜從分之。若錦綺文成之衣。並如後斷。",
    "T45n1895_002:0846c01": "其下領袍[示*(專寸+(舄臼))]長袖褊袒祇支加覆苦覆膊增襻",
    "T45n1895_002:0846c02": "胸。如此雜類衣裳形名難具。亦並輕分。由體",
    "T45n1895_002:0846c03": "相乖俗色類不同。不名白衣所服。即開隨用",
    "T45n1895_002:0846c04": "之限。又偏袒裙衫震旦法衣。祇支覆膊天竺",
    "T45n1895_002:0846c05": "本制。將彼例此樣貌俱非。而猶同判在輕。曾",
    "T45n1895_002:0846c06": "無憚懾。若統收衣服相狀皆非本儀。故僧祇",
    "T45n1895_002:0846c07": "中。覆肩祇支皆長四肘二肘。今且約道俗兩",
    "T45n1895_002:0846c08": "分。故開輕重。若深取律制。裙衫亦非(故律中著脫法式。",
    "T45n1895_002:0846c09": "此方不委)如十誦中。褊袖衣複貯衣等。並不令服",
    "T45n1895_002:0846c10": "故。",
    "T45n1895_002:0846c11": "二隨衣所有。謂鉤帶腰繩等用銅鐵竹木鉛",
    "T45n1895_002:0846c12": "錫所成。并衣袋箱襆等。",
    "T45n1895_002:0846c13": "已前一件並隨衣入輕。又如五分。針綫囊入",
    "T45n1895_002:0846c14": "輕。衣袋前至齊後至腰者。亦入輕。準上諸袋",
    "T45n1895_002:0846c15": "襆等。若以綺錯所成。雖無文相。而同俗中被",
    "T45n1895_002:0846c16": "袋類者。不入分限。",
    "T45n1895_002:0846c17": "三成衣財具(謂布絹綾羅紬絁褐褺綿絮之屬。及錦綺繡斑雲霞之像等)。",
    "T45n1895_002:0846c18": "已前一件義通重輕。若布絹乃至綿絮之財。",
    "T45n1895_002:0846c19": "但非綺色分明者入分。若錦繡氍氀純同一",
    "T45n1895_002:0846c20": "色。相狀減於法衣者同上輕分。若以青黃赤",
    "T45n1895_002:0846c21": "白黑五大色染。并緋碧紅綠紫等上色染成",
    "T45n1895_002:0846c22": "者。無問多少輕重。並從衣財入分。若補方虎",
    "T45n1895_002:0846c23": "眼檳榔接正眾綵間錯者入重。故五分中。錦",
    "T45n1895_002:0846c24": "綺毛[旁*毛]若氈(謂廣長量如上大者)蚊厨入重故也。又不同",
    "T45n1895_002:0846c25": "綾羅之財。雖衣體交錯。而色相純同故。律開",
    "T45n1895_002:0846c26": "著細鵝文相衣也。義準綾羅絞梭入輕。律開",
    "T45n1895_002:0846c27": "受王大價衣及種種好衣。并開大價疎衣。即",
    "T45n1895_002:0846c28": "知紗葛之屬例分也。",
    "T45n1895_002:0846c29": "四能成縷綫(謂雜色諸綫無問絲布紵葛纑緝之類。及麻綟絲絢等)。",
    "T45n1895_002:0847a01": "已前準斷。如善見中。針綫入輕。則不論多",
    "T45n1895_002:0847a02": "少。並從分也。若有虫之繭。著芋之麻。並從重",
    "T45n1895_002:0847a03": "收。",
    "T45n1895_002:0847a04": "二是外道白衣之服。律無正斷。如下義分(其例",
    "T45n1895_002:0847a05": "自二)。",
    "T45n1895_002:0847a06": "初是外道之衣。律本云。繡衣樹皮衣樹葉衣",
    "T45n1895_002:0847a07": "珠瓔珞衣木鉢。及一切外道衣皮衣鳥毛衣",
    "T45n1895_002:0847a08": "人髮馬毛猫牛尾衣等欽跋羅衣。乃至唐國",
    "T45n1895_002:0847a09": "李老餘胤黃幆巾帔等。已前律制不著。義斷",
    "T45n1895_002:0847a10": "重科。由是異道標相非正之服故也。若有所",
    "T45n1895_002:0847a11": "施與亦開受之。若已壞其色相者。除樹皮毛",
    "T45n1895_002:0847a12": "髮。餘者準下入輕分也。",
    "T45n1895_002:0847a13": "二者是一切白衣所服。律無正斷。義須例準",
    "T45n1895_002:0847a14": "(其例自五)。",
    "T45n1895_002:0847a15": "初常所服用(謂士女袍襦襖子衫袴褌裳裙帔巾帽被矜氈褥靴履之屬)。",
    "T45n1895_002:0847a16": "已前義判須分二途。謂今昔兩判也。準昔解",
    "T45n1895_002:0847a17": "云。亡五眾生常服用同世軌儀者入重。故佛",
    "T45n1895_002:0847a18": "言。一切白衣服不得畜。為斷惡法次第。理從",
    "T45n1895_002:0847a19": "重收。今不同之。雖文令不服此非斷重也。犯",
    "T45n1895_002:0847a20": "捨財食生過極多。死尚開分。故非重攝。如後",
    "T45n1895_002:0847a21": "義判。若俗人奉施。僧得而未暇改正為法衣",
    "T45n1895_002:0847a22": "者。準斷入輕。有多義故。一佛開受施。二聽說",
    "T45n1895_002:0847a23": "淨。三聽改變如法受用。若色未改。相狀俗衣",
    "T45n1895_002:0847a24": "並入重收。為絕懷俗之心也。廣如鈔中。不同",
    "T45n1895_002:0847a25": "錦綺以體相同俗。必壞色相者聽分。此但相",
    "T45n1895_002:0847a26": "乖而堪附道服。故開改用。若有長髮沙門。心",
    "T45n1895_002:0847a27": "希名貫。衫袴隨俗都絕三衣。道在虛通。俗存",
    "T45n1895_002:0847a28": "我固。既思名繫將何為道。無問死活。俱不可",
    "T45n1895_002:0847a29": "分。余聞。戲女暫披法衣生生常在僧位。今則",
    "T45n1895_002:0847b01": "貪名樂於俗服。義必劫劫恒居背真理路顯",
    "T45n1895_002:0847b02": "然。豈在輕限。又諸律無斷重者。必緣障不許",
    "T45n1895_002:0847b03": "披法服者。縱著俗衣不須入輕。雖佛開著非",
    "T45n1895_002:0847b04": "久用故。如賊奪恐難之類。自餘巾帶等服",
    "T45n1895_002:0847b05": "定非道用。例準重收。氈蓐二件同上所判故",
    "T45n1895_002:0847b06": "也。",
    "T45n1895_002:0847b07": "二御暑雨之服(謂褐衣羊裝油帔梭[卄/衣]笠子障熱傘蓋等)。",
    "T45n1895_002:0847b08": "三御寒之服(謂皮裘貂瓔狐狢帽蓐耳手足諸擬宜者)。",
    "T45n1895_002:0847b09": "四莊飾之服(謂花釵纓絡環釧珮綬治身眾具。及鏡奩裝匣瑩飾)。",
    "T45n1895_002:0847b10": "五朝宗祭服(謂冠幘貂纓大袖裙褶革帶履舄等)。",
    "T45n1895_002:0847b11": "已前五件並是俗人所服。而比丘時有得者。",
    "T45n1895_002:0847b12": "須分判之。初一之中。羊裝褐衣全俗服類。如",
    "T45n1895_002:0847b13": "上非輕。第二皮服律正制止無宜有開。必是",
    "T45n1895_002:0847b14": "熟財。微供資下亦許分也。第三裝飾之具彌",
    "T45n1895_002:0847b15": "是所制。律本具之。俗態未除。理須除遣。尚不",
    "T45n1895_002:0847b16": "許捉。何得在輕。第四朝服雖非所應。然衫褶",
    "T45n1895_002:0847b17": "之類堪從改換。可入輕收。冠革之徒宜從重",
    "T45n1895_002:0847b18": "攝。餘者例之。",
    "T45n1895_002:0847b19": "二器具資。要律斷鉢器入輕。餘者隨事附見",
    "T45n1895_002:0847b20": "(其例有四)。",
    "T45n1895_002:0847b21": "初是正鉢。謂量是三斗已下斗半已上。體是",
    "T45n1895_002:0847b22": "瓦鐵色。唯熏治者是如法器。",
    "T45n1895_002:0847b23": "二是隨鉢。謂次鉢小鉢鍵[金*恣](鼻柰耶云小淺鐵鉢)并銅鍮",
    "T45n1895_002:0847b24": "盌盞(大小如前量也。及以七筋等總名俱夜羅器也)。",
    "T45n1895_002:0847b25": "三隨器所宬。謂函袋襆絡巾帊等。",
    "T45n1895_002:0847b26": "已前三件。若鉢器量體色依法者。律正斷輕。",
    "T45n1895_002:0847b27": "必體是竹木布帛。色是漆油棍鑒者入重。故",
    "T45n1895_002:0847b28": "僧祇云。過量白鉢瓷瓦鐵等入重。以體量不",
    "T45n1895_002:0847c01": "如故也。不同瓶罐等但令量如即堪從用。此",
    "T45n1895_002:0847c02": "是應量彌須準正。其餘隨鉢律本斷輕。而但",
    "T45n1895_002:0847c03": "云俱夜羅器。不顯其相(如五正蒲闍尼五非正佉闍尼等。而有總別二名者也)",
    "T45n1895_002:0847c04": "若準十誦云。小鉢半鉢鍵[金*咨]入分。其隨器袋",
    "T45n1895_002:0847c05": "襆律亦斷賞勞。理從輕限。故五分中鉢囊入",
    "T45n1895_002:0847c06": "分。亦有繡綵裝飾者。可單抽重收。事同繡錦",
    "T45n1895_002:0847c07": "之服。",
    "T45n1895_002:0847c08": "四鍼筒具。謂銅瓦木鐵鳥翮所成者。律斷賞",
    "T45n1895_002:0847c09": "勞。義非正重。",
    "T45n1895_002:0847c10": "已前一事乃是小緣人必有之。理須分處。中",
    "T45n1895_002:0847c11": "國多用牙角作者。律制打破。開畜如前。宜入",
    "T45n1895_002:0847c12": "輕分。或以氈作者。或錯綵莊嚴者。或繡纈結",
    "T45n1895_002:0847c13": "絡者。或作錯綺綵袋(號為針線袋也)並是華綺俱從重",
    "T45n1895_002:0847c14": "收。若純色氈袋并所[山/成]之鉢。無問銅鐵多少。",
    "T45n1895_002:0847c15": "並即分也(必積針擬貨亦準上通)。",
    "T45n1895_002:0847c16": "三資下之具。謂皮革屣鞋屩鞾襪巾布裹足。",
    "T45n1895_002:0847c17": "及隨有袋襆等巾帊裹束者。",
    "T45n1895_002:0847c18": "已前一件正律唯明革履一色。餘者不明。依",
    "T45n1895_002:0847c19": "僧祇五分斷。革屣及囊入分。必現有熟皮。準",
    "T45n1895_002:0847c20": "十誦中。繫革屣韋鞾韋鹿韋熟韋裏脚指韋",
    "T45n1895_002:0847c21": "應分。必有生皮理從重攝。然此神州都不服",
    "T45n1895_002:0847c22": "用。嶺表劒南時有著者。若南海諸國五竺道",
    "T45n1895_002:0847c23": "俗皆常所履服也。其形如此方摺屐狀。兼施",
    "T45n1895_002:0847c24": "後踵。邊耳全無。多以革皮作之。若以鞾履",
    "T45n1895_002:0847c25": "例準義亦開分。鞾履鞋屨時有三臺。龍鳳及",
    "T45n1895_002:0847c26": "錯綫綺繡刺成者。若非純色宜入重收。或有",
    "T45n1895_002:0847c27": "平鞾尖鞾。律無正斷。然五分中以靴[革*雍]太深",
    "T45n1895_002:0847c28": "為世所譏。理非懷道者所踐。平鞾異俗可入",
    "T45n1895_002:0847c29": "輕分。尖全乖道。準入重攝。若準天竺複羅形",
    "T45n1895_002:0848a01": "如皮鞾。面前決開。行則左右掩繫。必平尖二",
    "T45n1895_002:0848a02": "鞾似此相從。並準入輕。餘有短[革*雍]高頭類。列",
    "T45n1895_002:0848a03": "亦宜從履屨同斷。",
    "T45n1895_002:0848a04": "重之曰。上準律文例斷。出處的明。而神解不",
    "T45n1895_002:0848a05": "同。意用難約。理須分門逞路。以義相收。然重",
    "T45n1895_002:0848a06": "輕兩物罪相須知。必先究委定其綱致。則相",
    "T45n1895_002:0848a07": "種曉據。便處斷懍然。譬臨深履薄。詳而後述",
    "T45n1895_002:0848a08": "者。其在茲乎。然僧物乃多。或一部二部。或四",
    "T45n1895_002:0848a09": "種八種。今但約位就人。四科皆盡。故隨科條",
    "T45n1895_002:0848a10": "理。並如下引。",
    "T45n1895_002:0848a11": "一局限常住僧物。謂約界限不通餘寺。恒供",
    "T45n1895_002:0848a12": "別住。故云然也。物相如何。即田園房宇山",
    "T45n1895_002:0848a13": "林池澤人畜等是也。若盜損斯物罪科二重。",
    "T45n1895_002:0848a14": "有主望監治(即主掌者)無護通僧結。滿五皆擯棄。",
    "T45n1895_002:0848a15": "不至須眾治。有人言。盜僧物者唯結偷蘭。由",
    "T45n1895_002:0848a16": "體遍四方之僧。乃錢不滿五故也。如律中時",
    "T45n1895_002:0848a17": "有比丘。盜分僧物以為四分。但結偷蘭者。文",
    "T45n1895_002:0848a18": "成證也。余則謂之不然。何者律據暫遮僧也。",
    "T45n1895_002:0848a19": "初為在村行惡污染俗家。僧眾往檳。故生斯",
    "T45n1895_002:0848a20": "計。分物且屬四人僧。則住無安所。內財既",
    "T45n1895_002:0848a21": "不有損。外跡彌復澄消。以此遮僧。可為明略。",
    "T45n1895_002:0848a22": "然本非長永。故罪事不成。律據本情依情權",
    "T45n1895_002:0848a23": "結。所以身子目連深鑒緣據。還依本計明判",
    "T45n1895_002:0848a24": "不成。故使眾僧仍舊復用。若盜必結。正隨物",
    "T45n1895_002:0848a25": "多少雖罪階二位(謂滿五波羅夷。減五偷蘭遮也)莫非決屬也。",
    "T45n1895_002:0848a26": "若奪斯物。望主極刑。以損我故罰他。罪則究",
    "T45n1895_002:0848a27": "竟。若不損故還我。罪則方便。方便故可奪。彼",
    "T45n1895_002:0848a28": "此無瑕。究竟故屬他。自他同惱。出在僧祇。聖",
    "T45n1895_002:0848a29": "量明乎善見婆沙。故彼律云。時有知事比丘。",
    "T45n1895_002:0848b01": "以僧物為佛法兩用。佛言。波羅夷。此豈望四",
    "T45n1895_002:0848b02": "方而通方便也。必若疑於四方常住交雜重",
    "T45n1895_002:0848b03": "輕者。又彼文云。假使能集十方僧。共分此物",
    "T45n1895_002:0848b04": "亦不得也。故知通望一僧總為一主。畢竟無",
    "T45n1895_002:0848b05": "分此物也。如何約數言可分之。言可分者。謂",
    "T45n1895_002:0848b06": "四方現前及四方常住物耳。律本乃云。若僧",
    "T45n1895_002:0848b07": "若眾多人若一人。不應分此物賣此物。及自",
    "T45n1895_002:0848b08": "入己者。此據別時因過為言。若諸部相融分",
    "T45n1895_002:0848b09": "賣明顯。故律令迴易田地。論許轉貿房堂。開",
    "T45n1895_002:0848b10": "則坦然公行。制則為遮心過。必有須微奪者。",
    "T45n1895_002:0848b11": "不得不微。皆謂賊情猶豫未決也。今別屬已",
    "T45n1895_002:0848b12": "定。如何還奪。若故奪者。還及坐之。故律本",
    "T45n1895_002:0848b13": "云。時有奪劫者物。佛言波羅夷。是名賊復奪",
    "T45n1895_002:0848b14": "賊。正教如此。奪剝彌難。既令他犯盜。必須",
    "T45n1895_002:0848b15": "納現贓。贓既返收。罪便虛結。非為損物。盜則",
    "T45n1895_002:0848b16": "空來。若此任法司。便推繩酷濫九橫陳之。終",
    "T45n1895_002:0848b17": "古五枉更衍將來。余以凡語難依聖情易照。",
    "T45n1895_002:0848b18": "可依僧祇明斷隨物重輕。必五眾亡後。入重之",
    "T45n1895_002:0848b19": "財處斷或違。如下顯相。若當別主所護望主",
    "T45n1895_002:0848b20": "結其二罪(謹慎防守望僧結之。怠惰慢藏則望引護)若現僧共分同賣。",
    "T45n1895_002:0848b21": "皆望常住結之(謂滿五皆須棄。減者偷蘭遮也)並如大鈔隨相釋",
    "T45n1895_002:0848b22": "之。此則文據[怡台+畫]然。譬猶天分地裂形聲大矣。",
    "T45n1895_002:0848b23": "人誰惑哉。若昏冐未悛。乃抱昔習者。良以惡",
    "T45n1895_002:0848b24": "類卒而難屏故也。",
    "T45n1895_002:0848b25": "二者四方常住僧物。謂義通域外。事限坊中。",
    "T45n1895_002:0848b26": "故云然也。物相如何。即現熟僧供分噉之",
    "T45n1895_002:0848b27": "物是也。若盜此物罪亦兩科。主掌自偷罪便",
    "T45n1895_002:0848b28": "單結(謂望四方僧人無滿。五分唯結偷蘭遮。約體分三品故也)若有主守護望",
    "T45n1895_002:0848b29": "別結輕重(謂滿不滿故也)有人云。無問生熟食具。盜者",
    "T45n1895_002:0848c01": "偷蘭余亦謂之不然。謂物體通局也。前以人",
    "T45n1895_002:0848c02": "被四方法均凡聖故。罪分二品。並約根本究",
    "T45n1895_002:0848c03": "竟。今集僧分食。謂是可食者分之。及至撾",
    "T45n1895_002:0848c04": "繫鐘磐。何曾均行米麫。但以四方僧侶望剎",
    "T45n1895_002:0848c05": "為家。法食義通。臨時進飯。今若方中賦粟。理",
    "T45n1895_002:0848c06": "須饋造。若待成熟限期已過。終非急濟。豈曰",
    "T45n1895_002:0848c07": "當飢畫餅劇談驗之今矣。故佛令聲召八方",
    "T45n1895_002:0848c08": "依時通給。受者執鉢而仰請。授者歡心而俯",
    "T45n1895_002:0848c09": "施。皆即可進口。不待火成。若猶須搗炊。便應",
    "T45n1895_002:0848c10": "持釜鑊五熟之器。制必畜之。此則罪漲滔天。",
    "T45n1895_002:0848c11": "福流沈地。必若然者則自煮內煮纏附未央。",
    "T45n1895_002:0848c12": "壞生熟生卒難逃責。今以凡心叵禁。聖制易",
    "T45n1895_002:0848c13": "依。故僧祇中。時有盜將僧食還房。佛言偷蘭。",
    "T45n1895_002:0848c14": "此約四方僧不滿五也。善見論中。結重罪者",
    "T45n1895_002:0848c15": "為約守護為言耳。此則輕重明文。深有所以",
    "T45n1895_002:0848c16": "故結也。前達通收輕重者濫委彌彰。然教有",
    "T45n1895_002:0848c17": "開合。前後相融。若執現文俱須重斷。故薩婆",
    "T45n1895_002:0848c18": "多云。不打鐘而噉僧食者犯盜。善見論云。至",
    "T45n1895_002:0848c19": "空寺不擊磬。而食果者亦犯盜。此又正論明",
    "T45n1895_002:0848c20": "判。承古彌難。而文但言盜。故盜通大小也。故",
    "T45n1895_002:0848c21": "彼多見母等三論。並云隨直多少結。而不定",
    "T45n1895_002:0848c22": "罪名。準例如上。約判想無差貳也。由作法集",
    "T45n1895_002:0848c23": "僧但分可噉之食。則米麫穀麥不是僧分。若",
    "T45n1895_002:0848c24": "本由此等熟則可分。故入輕者。則田疇六畜",
    "T45n1895_002:0848c25": "園樹五行火調之器須分。百穀之糧均給。既",
    "T45n1895_002:0848c26": "飯時無此。正法唯指現噉科之。故知能熟眾",
    "T45n1895_002:0848c27": "具生舉儭糧。即是不分僧物。義同前段。重",
    "T45n1895_002:0848c28": "物有損結之極刑。文如本鈔所明。部別照鏡。",
    "T45n1895_002:0848c29": "以外五眾云歿。現成熟食宜同上律具解。通",
    "T45n1895_002:0849a01": "望四方不滿。但結一品偷蘭。必供濟別住義",
    "T45n1895_002:0849a02": "通事局。宜作白二羯磨分。上二物送給他寺",
    "T45n1895_002:0849a03": "者。佛正開之。",
    "T45n1895_002:0849a04": "三者四方現前僧物。謂情通內外。立法遮分。",
    "T45n1895_002:0849a05": "即道俗七眾為僧得之施。存亡五眾入分。輕",
    "T45n1895_002:0849a06": "物等是也。若據量罪相亦結兩途。主掌自偷",
    "T45n1895_002:0849a07": "則望四方僧不滿五。唯結偷蘭遮。若有別主",
    "T45n1895_002:0849a08": "望別結重。此謂未加法前故名僧財物。則望",
    "T45n1895_002:0849a09": "三千世界一化通僧。皆獲福利。反資施主。若",
    "T45n1895_002:0849a10": "盜此物望僧結之。而僧終難集。義須法約。故",
    "T45n1895_002:0849a11": "聖令羯磨遮制外來。若已加白二。物局現集",
    "T45n1895_002:0849a12": "之僧。而令通付一人。任其量數分給。若執掌",
    "T45n1895_002:0849a13": "自盜罪望現前結之。若盜者避守護人罪便",
    "T45n1895_002:0849a14": "兩結(謂專守望僧法。慢藏望守護結)故善生經云。亡比丘物未",
    "T45n1895_002:0849a15": "羯磨前取望十方僧罪輕(謂治輕。業重也)若已羯磨望",
    "T45n1895_002:0849a16": "現前僧罪重(謂現治雖重。未來業輕也)。",
    "T45n1895_002:0849a17": "四者當分現前僧物。謂供身眾具限分衣資",
    "T45n1895_002:0849a18": "也。猶事局別人。非望僧結。罪居兩位。大如上",
    "T45n1895_002:0849a19": "陳。皆望現前一身為財主。縱有多人同活通",
    "T45n1895_002:0849a20": "望俱一科之。猶財事既均故淨捨俱受。律本",
    "T45n1895_002:0849a21": "云。誰犯尼薩耆。佛言。若僧若眾多人若一人。",
    "T45n1895_002:0849a22": "準此一人說淨通皆不犯罪也。如僧祇云。若",
    "T45n1895_002:0849a23": "眾多人分得。分已中有善毘尼人。為說淨者",
    "T45n1895_002:0849a24": "一切不犯。若多人共財雖犯過限。而無有罪。",
    "T45n1895_002:0849a25": "以物雖現在情乖事別必須分破。方名入已。",
    "T45n1895_002:0849a26": "故彼律云。若多人共分未入手等。過日不犯",
    "T45n1895_002:0849a27": "捨墮。若盜此物望護主結之(即例囑授有勞仰而奪者)。",
    "T45n1895_002:0849a28": "余以輕重難分。隨事條緒雖物名具顯判決",
    "T45n1895_002:0849a29": "灼然。猶恐類聚繁多卒尋難曉。便私情斟酌。",
    "T45n1895_002:0849b01": "任意驅除。迴重從輕。便招極法。轉輕從重。亦",
    "T45n1895_002:0849b02": "陷刑科。或囑授未成。曲筆斷與。或負債漠",
    "T45n1895_002:0849b03": "落勇意付他。或前事實虛。或在緣難練。遂私",
    "T45n1895_002:0849b04": "懷賕納託勢。隨情迴換重輕。罔冒僧利。並皆",
    "T45n1895_002:0849b05": "重罪。懺脫難期。故重委格言前後唱示。既位",
    "T45n1895_002:0849b06": "非初果。抵債義難。必通濫始終。方可科擬。",
    "T45n1895_002:0849b07": "第二次用義門收束。顯開制所由出。處斷條",
    "T45n1895_002:0849b08": "緒雖與上門交映。而意在悟迷。前但約相用",
    "T45n1895_002:0849b09": "分。而未通輕重深意。今隨義曲解。以類統收。",
    "T45n1895_002:0849b10": "顯其聖教明文。拔其量處弘致。有殊途故分",
    "T45n1895_002:0849b11": "無爽。然五眾亡物大要有三。一制令畜物。謂",
    "T45n1895_002:0849b12": "不得不有。即衣鉢坐具等。此並入輕(謂輕可隨身資道要",
    "T45n1895_002:0849b13": "務故)二不制令畜物。謂畜便妨道。故制止之。即",
    "T45n1895_002:0849b14": "人畜寶物等。此斷在重(謂事資任重附俗心強。雖有疎緣始益終損也)三",
    "T45n1895_002:0849b15": "聽開畜物。謂畜不畜俱得。即供身眾具等。此",
    "T45n1895_002:0849b16": "通輕重(謂待緣及益。本懷據道。道在清虛。隨機開制故也)。",
    "T45n1895_002:0849b17": "次解第一制令畜物。初引文制畜。後引文斷",
    "T45n1895_002:0849b18": "輕。其例有三。",
    "T45n1895_002:0849b19": "一者三衣。謂僧伽梨(上衣也)欝多羅僧(中衣也)安陀",
    "T45n1895_002:0849b20": "會(此云下著衣)律本云。自今已去畜三衣。不得過。",
    "T45n1895_002:0849b21": "多論云。一切外道無此三名。佛自制立。阿含",
    "T45n1895_002:0849b22": "云。此名法衣也。",
    "T45n1895_002:0849b23": "二者鉢器。謂鉢多羅(此單翻為鉢也)律本云。自今應持",
    "T45n1895_002:0849b24": "鉢行用鐵泥作應量受。僧祇云。此恒沙佛標",
    "T45n1895_002:0849b25": "誌。經中名為應器也。",
    "T45n1895_002:0849b26": "三者坐具。謂尼師壇也(此翻為坐具。如世中所用坐者。亦名坐臥具。即三",
    "T45n1895_002:0849b27": "衣總名。亦為臥具。如世敷被之總名也)律本為身為衣為臥具故制",
    "T45n1895_002:0849b28": "必畜之。僧祇云。此是隨坐衣。不得惡用也。",
    "T45n1895_002:0849b29": "已前三件並入輕者。由資道正要。聖制令畜。",
    "T45n1895_002:0849c01": "止令隨身。不令欠減故佛言。所行之處與衣",
    "T45n1895_002:0849c02": "鉢俱無所顧戀。猶如飛鳥。以此文證所為處",
    "T45n1895_002:0849c03": "重。非不如法。故入輕收。由並制受持無緣輒",
    "T45n1895_002:0849c04": "捨。必有違離俱結正愆。故法衣以覆身。應器",
    "T45n1895_002:0849c05": "以資養。尼師壇具用以安坐。必若乖制並制",
    "T45n1895_002:0849c06": "有罪。",
    "T45n1895_002:0849c07": "次解第二制不聽畜物。初引文證制不許。後",
    "T45n1895_002:0849c08": "明斷在重意(其例自五)。",
    "T45n1895_002:0849c09": "初田園種植。律本中自種樹。若教他不為佛",
    "T45n1895_002:0849c10": "法僧者。名為行惡行。善見云。居士施田地。別",
    "T45n1895_002:0849c11": "人不得受。五分若施僧田宅聽受。使淨人知",
    "T45n1895_002:0849c12": "之。",
    "T45n1895_002:0849c13": "二養育人畜。律本中大小持戒犍度中云。沙",
    "T45n1895_002:0849c14": "門釋子不同餘外道廣畜人畜等(廣明制斷)僧祇云。",
    "T45n1895_002:0849c15": "施僧奴婢及諸畜生。一切別人不得自受。為",
    "T45n1895_002:0849c16": "料理僧故。受已付僧。",
    "T45n1895_002:0849c17": "三伎樂眾歡具。律本云。受十戒者。不應觀聽",
    "T45n1895_002:0849c18": "伎樂等。善見云。若施樂器者。不得捉。得賣。",
    "T45n1895_002:0849c19": "四五兵戎器。律本中不許比丘見諸兵戰乃",
    "T45n1895_002:0849c20": "至戲笑等。善見云。若施器仗者僧應打壞。不",
    "T45n1895_002:0849c21": "得賣。薩婆多云。若以似寶或作男子莊嚴具。",
    "T45n1895_002:0849c22": "如矛矟軍器樂器。不得手投。",
    "T45n1895_002:0849c23": "五錢穀七寶。律本云。有施錢寶者。付淨人掌",
    "T45n1895_002:0849c24": "云。此不淨物汝當知之。餘不開。僧祇中錢寶",
    "T45n1895_002:0849c25": "等入重。已成百一物者入輕。非謂金寶之器",
    "T45n1895_002:0849c26": "物也。謂似寶銅鐵作者。若不爾者豈有比丘",
    "T45n1895_002:0849c27": "執而受用。可上下求文。薩婆多云。若金銀",
    "T45n1895_002:0849c28": "摩尼真珠珊瑚車渠碼碯七寶捉者犯墮。若",
    "T45n1895_002:0849c29": "似寶銅鐵等及雜色珠。不入百一物數者。捉",
    "T45n1895_002:0850a01": "取得吉羅。不取如法說淨者得。準付淨主知",
    "T45n1895_002:0850a02": "之。僧祇中乃至知事人不得。捉三寶金銀錢",
    "T45n1895_002:0850a03": "等及形像者皆墮。善見云。比丘不得捉生種",
    "T45n1895_002:0850a04": "子。必有施者依多論。十日內說淨付俗人知",
    "T45n1895_002:0850a05": "之。",
    "T45n1895_002:0850a06": "已前五件通入重攝。並招譏障道之元首也。",
    "T45n1895_002:0850a07": "初田園務。俗鄙儒士尚不窺臨。況復出世五",
    "T45n1895_002:0850a08": "眾。理非身所監護。故智度論中云。下邪命",
    "T45n1895_002:0850a09": "者。謂耕田種植取利活命。離此經營方名正",
    "T45n1895_002:0850a10": "命。今親自執役。或教人裁種。污家惡行生過",
    "T45n1895_002:0850a11": "妨道。染謗尤深。故入重攝。第二制者人畜生",
    "T45n1895_002:0850a12": "命事待資給。比丘清舉高標濟遠。今人畜同",
    "T45n1895_002:0850a13": "聚。穢亂事深。世事尚為供承。何成入道津要。",
    "T45n1895_002:0850a14": "既勞斃兩用。故入僧中。留放多途如前諸判。",
    "T45n1895_002:0850a15": "第三制者。伎樂蕩逸之器。本非眼心所懷。聞",
    "T45n1895_002:0850a16": "音尚制有愆。何況眼觀無罪。正制不令身觸。",
    "T45n1895_002:0850a17": "為遣著心。今便親自鼓持。理由耽醉故。有",
    "T45n1895_002:0850a18": "涕零垂淚解體移神。俗士號為俳優。良有以",
    "T45n1895_002:0850a19": "也。既道禁彌塞過濫特深。理宜焚毀用旌懲",
    "T45n1895_002:0850a20": "革。然俗生歡美釋怒。除紛微有供福之緣。薄",
    "T45n1895_002:0850a21": "展歸依之相。必有宜將出賣便順正論通文。",
    "T45n1895_002:0850a22": "第四制者。其戎仗軍器本妨慈道。有國不獲",
    "T45n1895_002:0850a23": "已。而設用擬非虞。出道本厭。今欣彌成過本",
    "T45n1895_002:0850a24": "或。惡戒之數。或生刀兵之劫。現未俱損。義豈",
    "T45n1895_002:0850a25": "停留。宜打破焚除用傾踵惡。第五制者。金銀",
    "T45n1895_002:0850a26": "寶重。錢穀利深。能開不義之門。正塞清昇之",
    "T45n1895_002:0850a27": "道。故經律同悲滅法。道俗俱知穢心。準論差",
    "T45n1895_002:0850a28": "人棄之。顯強不淨之業。然律通時議。意在革",
    "T45n1895_002:0850a29": "愆。生則說淨付他俗人掌護。死則收入常住",
    "T45n1895_002:0850b01": "任委綱維。",
    "T45n1895_002:0850b02": "次解第三聽開畜物。律本廣張例如下述。",
    "T45n1895_002:0850b03": "已前一段之物名狹事寬光蓮張教釰。後方",
    "T45n1895_002:0850b04": "開例。並由報優降隨務退增。聖制被機意存",
    "T45n1895_002:0850b05": "據道。若心懷正觀。勵節拔群。而力志雄壯風",
    "T45n1895_002:0850b06": "霜未拘。其懷者則樹下坐。但三衣以覆之。乞",
    "T45n1895_002:0850b07": "食以充之。但中下之徒心同上士。而身報尫",
    "T45n1895_002:0850b08": "顇有願無施。雖勵力前求而道根後退者。權",
    "T45n1895_002:0850b09": "開華飾房宇綺靡衣資眾具緣。須隨機通給。",
    "T45n1895_002:0850b10": "本為增道。非止養身。故中含云。我開諸弟子",
    "T45n1895_002:0850b11": "畜諸衣物者。皆善法故。持世佛藏經云。若不",
    "T45n1895_002:0850b12": "除我倒隨事生著者。乃至不許飲一杯之水。",
    "T45n1895_002:0850b13": "服一納之衣。何況餘事。故知開意深重也。不",
    "T45n1895_002:0850b14": "獲已開之。律緣人情意存道業。經約心帶事",
    "T45n1895_002:0850b15": "起因。成全無貯畜。靜緣修道。故楞伽中寺內",
    "T45n1895_002:0850b16": "煙起者。如實行人不應食也。十誦亦云。寺絕",
    "T45n1895_002:0850b17": "淨地。涅槃經云。雖開受畜。如是之物要須淨",
    "T45n1895_002:0850b18": "施篤信檀越。等正教明斷。彌須謹依。然根器",
    "T45n1895_002:0850b19": "鈍羸卒難迴拔。還須隨機附教任事重輕。若",
    "T45n1895_002:0850b20": "據本開義須分取。但為財物擔累在無事則",
    "T45n1895_002:0850b21": "繁省閑要故。此一段類聚極多。義該二僧。事",
    "T45n1895_002:0850b22": "通輕重。若據律斷通令不分。以從多為論故",
    "T45n1895_002:0850b23": "也。今總收諸類。須三例分之。第一性輕性重。",
    "T45n1895_002:0850b24": "第二事輕事重。第三從用輕重(各分一半為三輕三重也)。",
    "T45n1895_002:0850b25": "先定三重之物。初名性重(由體相金石土木等所成重非隨道)二名",
    "T45n1895_002:0850b26": "事重(由非道要俗務所纏)三名用重(體是輕物附重難隨)。",
    "T45n1895_002:0850b27": "初性重之物有五。",
    "T45n1895_002:0850b28": "一房舍所有。謂窓戶[巾*兼]幕竿架枰閣鎖鑰床",
    "T45n1895_002:0850b29": "席枕蓐燈具火爐爐等。",
    "T45n1895_002:0850c01": "律本云。檀越為比丘令隨作房法一切聽與。",
    "T45n1895_002:0850c02": "事事具出如前猶多。阿難得別房開受。如僧",
    "T45n1895_002:0850c03": "殘中開造大小房。白二加法作之。又開給住",
    "T45n1895_002:0850c04": "房比丘大小繩床大小木床等。又若夜闇須",
    "T45n1895_002:0850c05": "燈器鐵斫鐵炷火爐燈籠者開之。",
    "T45n1895_002:0850c06": "二諸雜作具。律本云。時鐵作者出家。欲作鉢",
    "T45n1895_002:0850c07": "佛開作之。須鑪槌鉗棑囊錯鏃器。作帒盛之。",
    "T45n1895_002:0850c08": "懸杙上。亦開熏鉢調度。治鉢者給鑽鍱及木",
    "T45n1895_002:0850c09": "作等器開畜。縫衣患曲者。開繩墨赤土絣治",
    "T45n1895_002:0850c10": "尺度等。作桄張之。",
    "T45n1895_002:0850c11": "三開畜器皿。律本聽畜大小釜及蓋四瓫及",
    "T45n1895_002:0850c12": "杓并二瓶兩蓋尼開說淨。僧則隨順。終並隨",
    "T45n1895_002:0850c13": "於重輕不可以說淨。非重又開。煮藥銚鐵土",
    "T45n1895_002:0850c14": "三種釜瓶。煎餅鏊釣杓銅鐏。擣藥杵臼簸箕",
    "T45n1895_002:0850c15": "簁掃帚。煖水瓶。澍水筒澡罐盤斗秤等。諸裁",
    "T45n1895_002:0850c16": "衣皮之具。浣衣具。供給食具。押果汁具並開。",
    "T45n1895_002:0850c17": "又聽畜水瓶洗瓶盛水器。此並供給比丘。資",
    "T45n1895_002:0850c18": "道要用身所憑濟事不獲已。上士頭陀衣鉢",
    "T45n1895_002:0850c19": "如鳥。何用上物。大成擔累。餘有一切俗家",
    "T45n1895_002:0850c20": "器皿盤梡盞合匙筋幝巾酒泉食案膾刀肉",
    "T45n1895_002:0850c21": "机。凡非道用。無問大小多少。並入重收。以斷",
    "T45n1895_002:0850c22": "俗懷專務出道故。自餘有異於俗而是比丘",
    "T45n1895_002:0850c23": "要須者。若準十誦一切石物一切瓦物一切",
    "T45n1895_002:0850c24": "銅物。不應分器受二斗已上者。一切水精物",
    "T45n1895_002:0850c25": "貝物齒物角物。不應分半斗已上者(律文如此。而事雜重輕",
    "T45n1895_002:0850c26": "如前。約相斷中具明分不分法。必臨機正委不務籠通故也)。",
    "T45n1895_002:0850c27": "四助身之物。律本云。若老病不堪步涉。聽作",
    "T45n1895_002:0850c28": "步挽車。若輿若輦若車。隨事並給。除皮繩",
    "T45n1895_002:0850c29": "髮繩。不得使比丘擔牽。若道行恐毒虫嚙。當",
    "T45n1895_002:0851a01": "執錫杖搖。若筒盛碎石。若破竹作聲。若患熱",
    "T45n1895_002:0851a02": "者聽作種種蓋自遮。若作大扇。若轉關扇小",
    "T45n1895_002:0851a03": "扇等。又開如意唾壺。廣如四分雜房兩聚。五",
    "T45n1895_002:0851a04": "廟祀諸相。律本云。開五眾並得起塔廟。俱得",
    "T45n1895_002:0851a05": "致禮(謂依本夏次故)僧祇律云。律師法師營事比丘",
    "T45n1895_002:0851a06": "德望比丘死者應起塔。相輪懸施幡蓋。在屏",
    "T45n1895_002:0851a07": "處安置。不得在經行處多人行處。令僧和合",
    "T45n1895_002:0851a08": "已作之。既許營塔廟。理懷薦奉。饌羞雖通凡",
    "T45n1895_002:0851a09": "聖表心義一。故律本云。令上塔種種美食金",
    "T45n1895_002:0851a10": "寶為器盛之。設養食訖已與比丘沙彌憂婆",
    "T45n1895_002:0851a11": "塞經營塔作者。食之應使白衣伎樂供養。若",
    "T45n1895_002:0851a12": "有香華羅列基上欄上杙上簷前亦得。用香",
    "T45n1895_002:0851a13": "泥作輪像。乃至有餘。應泥地。增一中開比丘",
    "T45n1895_002:0851a14": "以香華散死屍上。僧祇中亦爾。",
    "T45n1895_002:0851a15": "已前性重之物。體是沈累根源。約事無宜。造",
    "T45n1895_002:0851a16": "修詳過。義須遮斷。但為人機弱劣隨事擁心",
    "T45n1895_002:0851a17": "故。曲順物情。權開通道。前事繁雜有累清神。",
    "T45n1895_002:0851a18": "生則接其身資。且聽服用。死則斷入常住。約",
    "T45n1895_002:0851a19": "絕踵前。又送終禮供之物。祭祀眾具所須。正",
    "T45n1895_002:0851a20": "教正開。用答恩造之德。順生順俗彌旌息慢",
    "T45n1895_002:0851a21": "之儀。若不具立影形。則瞻仰何寄若不薄申",
    "T45n1895_002:0851a22": "微供。則殷志寧生。必斷入重輕如上。如後具",
    "T45n1895_002:0851a23": "列。故第一房舍所有。律本正斷云。若多有別",
    "T45n1895_002:0851a24": "房及屬別房物燈臺床蓐。並入重收。第二作",
    "T45n1895_002:0851a25": "具。律本通列五種。謂鐵陶皮竹木作并斧鑿",
    "T45n1895_002:0851a26": "之器。並入重中。第三器皿之屬。律本通斷瓫",
    "T45n1895_002:0851a27": "瓶澡罐重物。皆在重限。未分大小量齊。可準",
    "T45n1895_002:0851a28": "十誦二斗已上入重。其斗量是非如前廣述。",
    "T45n1895_002:0851a29": "第四助身眾具。律本但有車輿杖扇入重。餘",
    "T45n1895_002:0851b01": "全不論。但是略無。義須例顯。並如上決。第五",
    "T45n1895_002:0851b02": "廟祀供養眾具。既有別屬。即非自專。還依本",
    "T45n1895_002:0851b03": "處。若自造擬死後可入重收。自外不盡之文",
    "T45n1895_002:0851b04": "義例自看上下。",
    "T45n1895_002:0851b05": "次明事重之物。其例自六。律斷無文。準如條",
    "T45n1895_002:0851b06": "顯。",
    "T45n1895_002:0851b07": "初內外經籍(律本中。時有比丘。盜他經卷。佛言。計紙墨得重。故知別人畜也。又開讀俗",
    "T45n1895_002:0851b08": "經書。為伏俗故。又為伏外道故。開讀外經。不依彼見故也)。",
    "T45n1895_002:0851b09": "右準斷云。其內典經書如上母論所判。其俗",
    "T45n1895_002:0851b10": "中九流傳集並可重收。以久習多著樂世法",
    "T45n1895_002:0851b11": "故。若有紙墨隨例重收。若本為法化須有鈔",
    "T45n1895_002:0851b12": "錄者。則同輕攝。",
    "T45n1895_002:0851b13": "二圖畫飾字(律本開裝嚴房內。文繡裝校并餘雜色人禽獸文者。僧祇中比丘作房。欲白壁五",
    "T45n1895_002:0851b14": "彩畫之。佛並開聽。唯除和合非法像。餘有山林人馬像並開)。",
    "T45n1895_002:0851b15": "右準斷入重。其餘彩色器具雜事及離壁素",
    "T45n1895_002:0851b16": "畫。並是重收。由久染耽著故也。",
    "T45n1895_002:0851b17": "三皮毛重服(律本邊方得敷羊鹿皮為三衣臥具。更有餘者開。不得畜師子虎豹獺皮及餘可惡",
    "T45n1895_002:0851b18": "十種皮。若覆床以下馬皮不得坐上。及一切皮衣皮帽不得著。氍氀毛過三指。長三肘廣五肘亦入重收)。",
    "T45n1895_002:0851b19": "右準斷氍氀成三衣相量者如前入輕。若至",
    "T45n1895_002:0851b20": "中土便從重攝。皮三衣者準上可知。厚大者",
    "T45n1895_002:0851b21": "入重。餘並不斷。義約云。既不許服用。便成體",
    "T45n1895_002:0851b22": "重所收。然以開於俗家邊地受用。未是通遮。",
    "T45n1895_002:0851b23": "故入事重中。伊梨三皮律不斷者。明是重攝。",
    "T45n1895_002:0851b24": "四白衣之服(律本云。汝等癡人避我所制。更作餘事。自今已去一切白衣服不得著。若著如法",
    "T45n1895_002:0851b25": "治白衣服者。襖褶袴行膝手衣等。十誦云。五大色衣一切毛皮衣褊袖衣複貯衣一切氈衣一切貫頭衣兩袖衣一",
    "T45n1895_002:0851b26": "切囊衣一切衫袴禪並不得著)。",
    "T45n1895_002:0851b27": "右準斷云。諸律斷中並無已上衣。而入重者",
    "T45n1895_002:0851b28": "今以義約。如律文中。王施大價衣。佛令應",
    "T45n1895_002:0851c01": "量者淨施。明知異俗王衣可同此土山龍華",
    "T45n1895_002:0851c02": "蟲日月紛米之服也。余聞施於冥告云。西土",
    "T45n1895_002:0851c03": "諸王多重佛教。外理國政則服俗衣。內遵法",
    "T45n1895_002:0851c04": "行便懷道服。咸著僧伽梨。同比丘所服者。其",
    "T45n1895_002:0851c05": "價極貴。或出萬金。故耆婆施佛一衣。價直",
    "T45n1895_002:0851c06": "十萬。而諸清信士女逮及菩薩在家咸著三",
    "T45n1895_002:0851c07": "衣。乃至色有諸天亦同此服。不同於王。此土",
    "T45n1895_002:0851c08": "王臣士女依經亦有服者。如梁陳時俗士等。",
    "T45n1895_002:0851c09": "咸著用。今以事用徵送教至。如梁高祖親依",
    "T45n1895_002:0851c10": "佛教。三衣錫杖而受持之。所以登座講說脫",
    "T45n1895_002:0851c11": "於帝服著於法衣。如簡文帝集中。高祖數賜",
    "T45n1895_002:0851c12": "納袈裟。表謝具明。又蕭瑀為大唐僕射。公事",
    "T45n1895_002:0851c13": "既了入靜院。著三法衣禮佛讀誦。以此為常。",
    "T45n1895_002:0851c14": "及薨後送衣入津梁寺。輕法羯磨。近貞觀中",
    "T45n1895_002:0851c15": "太宗以所著七條納施勝光寺僧珍法師。價",
    "T45n1895_002:0851c16": "直三萬。及終後還追入內。又以所著七條與",
    "T45n1895_002:0851c17": "恭宣二法師。令製詩先成者與之。及作一時",
    "T45n1895_002:0851c18": "成。令學士評其勝劣。俱云一等。因令市估價",
    "T45n1895_002:0851c19": "直六萬。乃進衣出絹人付百段。又賜玄奘法",
    "T45n1895_002:0851c20": "師一納。今現在。有買者酬十萬猶不與之。以",
    "T45n1895_002:0851c21": "此諸證故知。王著貴價三衣不謬矣。所以愛",
    "T45n1895_002:0851c22": "道在俗。佛出家後戀慕無已。手自成一金縷。",
    "T45n1895_002:0851c23": "貴價[疊*毛]衣擬奉世尊。後以獻佛令僧中行之。",
    "T45n1895_002:0851c24": "愛道不從。佛言。但僧中行具三寶。何者其人",
    "T45n1895_002:0851c25": "隨順我語供養佛也。為解脫故供養法也。眾",
    "T45n1895_002:0851c26": "僧受用供養僧也。若供佛者失餘二歸。便依",
    "T45n1895_002:0851c27": "行之。並不敢受。次至彌勒取而服之。威儀",
    "T45n1895_002:0851c28": "具足。言金縷者。非用金也。縷色同金。光綵殊",
    "T45n1895_002:0851c29": "異裝飾若金。豈有比丘服於金寶。據此法衣",
    "T45n1895_002:0852a01": "理充在輕。自餘一切白衣外道之服。並不許",
    "T45n1895_002:0852a02": "服。俱入重攝。以斷惡法修出道標。何得仍懷",
    "T45n1895_002:0852a03": "於俗事也。如瓦屋綿衣斬壞打破。絕流俗故。",
    "T45n1895_002:0852a04": "息貪競故。順知足故。不同不淨財食死後通",
    "T45n1895_002:0852a05": "分。食是非復畜煮。財即同諸三衣。今之僧服",
    "T45n1895_002:0852a06": "體狀全俗。著即滯情。故入重攝。若已改張。壞",
    "T45n1895_002:0852a07": "色失相。或異常俗如裙如襖。名雖含俗然相",
    "T45n1895_002:0852a08": "有殊。並可從輕。故褊袒祇支方裙正背俱非",
    "T45n1895_002:0852a09": "西梵所服。然異東華俗儀。故俯徒情事理義",
    "T45n1895_002:0852a10": "可通。俱從輕限。餘並例之以定二途。",
    "T45n1895_002:0852a11": "五外道之服(律本云。一切外道衣不得著。謂一切草衣皮衣樹皮衣葉衣鳥毛牛馬毛等衣。今",
    "T45n1895_002:0852a12": "亦有著紙衣者。此即是樹皮衣。亦有大德高望著青色千秋樹皮袈裟者。亦同外道衣也)。",
    "T45n1895_002:0852a13": "右準斷並重由體相既非若著壞心障道。又生",
    "T45n1895_002:0852a14": "世不信。必有輕服壞色相者。如白衣中分之。",
    "T45n1895_002:0852a15": "六文像綺服(律本云。不得著錦文衣繡衣。五分繡錦褥敷者吉羅)。",
    "T45n1895_002:0852a16": "右準如五分律斷。錦綺是不可分物。若純色",
    "T45n1895_002:0852a17": "者應分。由相類同於法衣故也。無問大小多",
    "T45n1895_002:0852a18": "少。俱在輕中。其例朝霞斑布毾[毯炎+登]之類。並入",
    "T45n1895_002:0852a19": "重也。",
    "T45n1895_002:0852a20": "已前六件並由事涉世譏。本非道服。宜通斷",
    "T45n1895_002:0852a21": "重。而事容大小。過起遲速。貯備延促未可該",
    "T45n1895_002:0852a22": "含。故隨條斷。並各如別。其俗衣兩斷義指如",
    "T45n1895_002:0852a23": "前。猶存俗相者深取後文。宜從輕限。",
    "T45n1895_002:0852a24": "次第三解從用重物(其例有四)。",
    "T45n1895_002:0852a25": "初以諸衣帛嚴飾房宇(律本開畜地敷等。即謂幄帳床帷承塵[巾*兼]幕等)。",
    "T45n1895_002:0852a26": "右準斷云。元作擬隨房宇。即任住處受用。要",
    "T45n1895_002:0852a27": "是隨時分。房者方可留之。若自擬改換權施",
    "T45n1895_002:0852a28": "受用者。可隨輕物入分。",
    "T45n1895_002:0852a29": "二以諸衣帛莊嚴飾車乘(律開畜車輿理有隨車衣物。前後[媲女+巾][巾*兼]覆幰調度)。",
    "T45n1895_002:0852b01": "三以諸衣帛盛裹重物(謂案帊床衣篋笥巾幞之覆)。",
    "T45n1895_002:0852b02": "右前二件之物。若元作屬車乘案几。亡後隨",
    "T45n1895_002:0852b03": "車必暫安非永。可隨事輕重兩分。",
    "T45n1895_002:0852b04": "四以諸衣帛隨身所障(律開畜蚊厨。五分云。敷經行處衣障壁虱衣單覆衣。",
    "T45n1895_002:0852b05": "謂床垂四角蚊厨是不可分)。",
    "T45n1895_002:0852b06": "右準斷如注入重。亦本為隨身常障。不容改",
    "T45n1895_002:0852b07": "換。若如五分氈亦在重。而不分大小。若論隨",
    "T45n1895_002:0852b08": "床所用無論厚大入重。必不定者準上衣量。",
    "T45n1895_002:0852b09": "氍氀量任其重輕。",
    "T45n1895_002:0852b10": "已前四件並是體非重分。理入輕收。但為擔",
    "T45n1895_002:0852b11": "累沈積繫縛纏深故從重斷。而義分四句。句",
    "T45n1895_002:0852b12": "圖度之。一以重宬重(即木匱板倉土廩等宬五穀錢寶等)二以重貯",
    "T45n1895_002:0852b13": "輕(謂木函柳箱用貯衣鉢)三以輕貯輕(即衣帛等帊收束帛絹等)四以輕宬",
    "T45n1895_002:0852b14": "輕重(如上四條文自分矣)初及第四入重。二三兩事入輕。",
    "T45n1895_002:0852b15": "大段第二。次定三輕之物。",
    "T45n1895_002:0852b16": "第一性輕之物(其例自三)。",
    "T45n1895_002:0852b17": "初是十種衣財(律中一一列名。一者絕衣。或名失利衣。不同此方者。二者劫貝衣。",
    "T45n1895_002:0852b18": "中國出之。緝花所作。如白褺之例。京師有也。三名麻衣已外諸衣。此無正翻。並皆中天之物。此方有無。",
    "T45n1895_002:0852b19": "麻紵葛蕉竹蒲毛草等經緯用成諸衣財等)。",
    "T45n1895_002:0852b20": "右準斷入輕。由體現交須即堪裁服。無問多",
    "T45n1895_002:0852b21": "少厚薄。若色非色若正不正。並入分之。有人",
    "T45n1895_002:0852b22": "云。真緋正紫既大色上染。佛斷不服著。得墮",
    "T45n1895_002:0852b23": "罪故須入重。今不同之。由體是應法即堪改",
    "T45n1895_002:0852b24": "轉。還類法衣。如律受淨。若以不許便入重者。",
    "T45n1895_002:0852b25": "五大上色之衣佛並通制。何為獨在緋紫。一",
    "T45n1895_002:0852b26": "開一制但出意言耶。若必擅遏不通者。如生",
    "T45n1895_002:0852b27": "財絹匹綿屯及餘雜段財帛。皆未染成。亦不",
    "T45n1895_002:0852b28": "許服。如何入輕。故知並由改轉可成壞色同",
    "T45n1895_002:0852c01": "布絹之白色也。又不同錦繡毾[毯炎+登]染則可得",
    "T45n1895_002:0852c02": "如法。未染體是斑文綺錯外相五彩分炳。又",
    "T45n1895_002:0852c03": "佛正斷在重無宜抑例通分。",
    "T45n1895_002:0852c04": "二是所成之縷。謂成前衣縷。即用糸麻毛綿",
    "T45n1895_002:0852c05": "現在經緯及雜。緝榮散績者。",
    "T45n1895_002:0852c06": "右準斷並輕。若麻[糸*留]糸絇如上已判。若雜重",
    "T45n1895_002:0852c07": "物亦準前斷。",
    "T45n1895_002:0852c08": "三是綿絮絓[糸*(虎儿+几)](謂已離繭[(殼一)/鳥]變成上相者)。",
    "T45n1895_002:0852c09": "右準斷云。若現成前列者入輕。若生熟蠶繭",
    "T45n1895_002:0852c10": "必害命。因隨彼屍入重。若蛾蟲自出[(殼一)/鳥]之繭",
    "T45n1895_002:0852c11": "者。準多論輕分。然蠶所出絲綿。計本深當性",
    "T45n1895_002:0852c12": "制。故乞綿臥具三衣。律斷斬剉塗埵。又憍奢",
    "T45n1895_002:0852c13": "耶繒綵涅槃正制不服。央掘許其轉來。且接",
    "T45n1895_002:0852c14": "小機。後云。不成悲者非大乘行。故五分云。有",
    "T45n1895_002:0852c15": "將綿來施者受以入僧。即非自己。四分云。若",
    "T45n1895_002:0852c16": "得已成者斬剉和泥。判非所服。由本損生害",
    "T45n1895_002:0852c17": "命而獲。何成慈悲法服也。正是懷道者所忌。",
    "T45n1895_002:0852c18": "尤當譏過者初元。今一方禪侶並不服之。皆",
    "T45n1895_002:0852c19": "以布艾為衣裳。可謂學大乘行之階漸也。余",
    "T45n1895_002:0852c20": "親問西來遊僧。五竺諸蕃無著蠶絹為三衣",
    "T45n1895_002:0852c21": "者。雖于闐國養之而無殺害。映前所言彌光",
    "T45n1895_002:0852c22": "大矣。",
    "T45n1895_002:0852c23": "已前三件號曰性輕。謂體是輕虛。資道正要。",
    "T45n1895_002:0852c24": "又隨身機濟深有事勞。今從本而定。輕名非",
    "T45n1895_002:0852c25": "在。多而入重也。類例並隨且斷。蹊逕炳然。而",
    "T45n1895_002:0852c26": "次第三件中絲綿所作者。意猶疑妨。何者由",
    "T45n1895_002:0852c27": "損害所利無宜在分。生得尚剉壞滅蹤。死後",
    "T45n1895_002:0852c28": "寧開分通計。若準此義誠難決之。且順央掘",
    "T45n1895_002:0852c29": "經中受者非悲。而不破戒。故在輕限。必更有",
    "T45n1895_002:0853a01": "部決。亦可從之。若正心學大道者。則從重例",
    "T45n1895_002:0853a02": "(今西梵諸釋並不以為袈裟意可見也)。",
    "T45n1895_002:0853a03": "次解第二事輕之物(其例自四)。",
    "T45n1895_002:0853a04": "初身所服衣(律開三衣外畜覆肩祇支泥洹僧。五約衣帽子腰帶櫬體衣氈被覆瘡衣雨浴衣氍氀",
    "T45n1895_002:0853a05": "衣。拭身拭面捫淚拭脚攝熱等巾。五分護髀膊踝頭衣針線帒。僧祇若性不忍寒苦者。斃故衣隨意重著)。",
    "T45n1895_002:0853a06": "右律斷三衣坐具入輕。五分舍勒下衣及被",
    "T45n1895_002:0853a07": "可分。應是三衣同臥具也。餘雖無文由。即用",
    "T45n1895_002:0853a08": "資強可從輕限。",
    "T45n1895_002:0853a09": "二宬衣之物(律本開以衣安囊中幞中)。",
    "T45n1895_002:0853a10": "三宅身之具(律制畜尼師壇)。",
    "T45n1895_002:0853a11": "右前二件之物並入輕收。初則從衣入分。後",
    "T45n1895_002:0853a12": "則當體兩斷(謂賞勞入輕也)時有金皮絡朱絛界緣或",
    "T45n1895_002:0853a13": "復角揲萬字蓮華散飾者。既律制不許畫鉢",
    "T45n1895_002:0853a14": "內為萬字。明知眾具通然。必有斯緣。可從重",
    "T45n1895_002:0853a15": "例。有相同跛闍之廣事。從說淨可入輕收。",
    "T45n1895_002:0853a16": "如法者入賞。",
    "T45n1895_002:0853a17": "四漉水袋。律令作漉水囊及漉瓶。",
    "T45n1895_002:0853a18": "右諸律入輕。亦有賞勞者此律不述。可即輕",
    "T45n1895_002:0853a19": "收。豫是宏槨袋覆者。亦相隨分也。",
    "T45n1895_002:0853a20": "已前四件亦號事輕。由即用要機更非改貿",
    "T45n1895_002:0853a21": "故也。必有文像綺飾可準上文斷之。並須前",
    "T45n1895_002:0853a22": "後相衘方可斷斯途路。",
    "T45n1895_002:0853a23": "次解第三從用輕物(其例自六)。",
    "T45n1895_002:0853a24": "初一隨衣之物(律中。若著三衣解脫形露者。可安帶及鉤衣[金*刮]鉤衣細等。又衣無安處。",
    "T45n1895_002:0853a25": "任箱函中盛之。若著內衣易脫應用腰繩繫。聽兩頭施玦紐。不得用寶作。當以銅鐵錫鑞等作之)。",
    "T45n1895_002:0853a26": "右準例從衣同斷入輕。",
    "T45n1895_002:0853a27": "二鉢器者(律令有鉢如上鉢量。若得七日藥應著鍵[金*咨]小鉢次鉢大鉢中。不作淨畜。若應量者須",
    "T45n1895_002:0853a28": "說淨。不者犯捨墮)。",
    "T45n1895_002:0853b01": "右律但斷鉢入輕。餘諸隨鉢之器。槃子盞子",
    "T45n1895_002:0853b02": "之徒。相從輕例。",
    "T45n1895_002:0853b03": "三隨物所屬(律中。若鉢難持作囊宬繫口絡肩上。若函盛亦開巾幞)。",
    "T45n1895_002:0853b04": "右律斷入輕。故亡人賞勞貯器之物相擬。若",
    "T45n1895_002:0853b05": "其多者。一則賞勞。隨受持者。餘則長攝。自入",
    "T45n1895_002:0853b06": "輕分。必有服飾裝嚴從本入分。不同香爐寶",
    "T45n1895_002:0853b07": "裝。由體自居重故也。",
    "T45n1895_002:0853b08": "四屣屨之屬(律開畜革屣。除錦文裝嚴者。若為補革屣故。開錐刀磨石毛縷箸綖。應以十種",
    "T45n1895_002:0853b09": "衣為帒盛之。不令迸散。并開裹革屣巾囊)。",
    "T45n1895_002:0853b10": "右律無正文斷。然資身正要準僧祇分之。自",
    "T45n1895_002:0853b11": "餘靴履之像綵裝者。亦如上輕重。",
    "T45n1895_002:0853b12": "五剃髮之器(律開畜剃刀及鞘。應以劫貝障勿壞。并開磨刀石內囊中。鈍者刮刃刀開之。及",
    "T45n1895_002:0853b13": "承髮器)。",
    "T45n1895_002:0853b14": "右準律斷輕。剪沐常要故也。必有寶鏤莊飾",
    "T45n1895_002:0853b15": "身鞘者入重。隨有木匣火皮分之。",
    "T45n1895_002:0853b16": "六助身眾具(律開針線刀子并線尺度用補衣也。開作針氈及筒安塞及鑷子剪爪刀刮汗篦摘齒",
    "T45n1895_002:0853b17": "物桃耳箄灌鼻筒禪帶錐子之屬。十誦澡鑵釜瓶香鑪熨斗禪鎮匕巵之屬也)。",
    "T45n1895_002:0853b18": "右並隨身要事。理斷從輕。故律制云。無針無",
    "T45n1895_002:0853b19": "漉器不得遊行。明知用資常有故也。又如僧",
    "T45n1895_002:0853b20": "祇云。受已制畜應法澡罐。豈非機務所須耶。",
    "T45n1895_002:0853b21": "故入分也。又薩婆多云。右似寶銅鐵雜色珠",
    "T45n1895_002:0853b22": "等入百一物數者得取。不須說淨。故知輕分",
    "T45n1895_002:0853b23": "為審。",
    "T45n1895_002:0853b24": "已前六件之事號曰隨用輕收。由物體沈重",
    "T45n1895_002:0853b25": "深非服用。然隨事趣要更無過者。故從時用",
    "T45n1895_002:0853b26": "例入輕收。既聖制開聽。故無定多少。律開刀",
    "T45n1895_002:0853b27": "鉢及餘眾器現在僧分。外雖不論準義必有。",
    "T45n1895_002:0853b28": "針縷刀尺足可成衣。鉤[金*刮]玦紐服常要具。香",
    "T45n1895_002:0853c01": "鑪澡罐之屬。匙箸鋺盞之流。文或顯晦。事",
    "T45n1895_002:0853c02": "義準酌並如前列。通斷在輕。時有或斯義者。",
    "T45n1895_002:0853c03": "便搆難重疊。容色奮發赫然張怒。詰余云。我",
    "T45n1895_002:0853c04": "聞正律明斷澡罐入重。剃刀入輕。今汝拒違。",
    "T45n1895_002:0853c05": "明非聖教。余答。教有開合。文通隱顯。律張",
    "T45n1895_002:0853c06": "四說。經列法依。澡罐從重大小未分。刀鉢在",
    "T45n1895_002:0853c07": "輕體量通混。今為計會諸部。抑有明文。理事",
    "T45n1895_002:0853c08": "含弘便定淆紊。約量據體宜如兩分。且決絕",
    "T45n1895_002:0853c09": "於臨機。何遲疑於文相。試為述其二三。足為",
    "T45n1895_002:0853c10": "事類聯璧。如剃刀有文入分。裁刀無文在重。",
    "T45n1895_002:0853c11": "鉢便三斗入輕。瓶則半斗在重。二文兩義雙",
    "T45n1895_002:0853c12": "皆俱違。情理天乖。事用同轍。何角張於正",
    "T45n1895_002:0853c13": "教自負罪於將來。今以當律無制量之文。此",
    "T45n1895_002:0853c14": "即未了之說。宜用外部通判便決滯於本條。",
    "T45n1895_002:0853c15": "至於剃刀截刀錐針之屬餘律在輕。雖文或",
    "T45n1895_002:0853c16": "左右而義類融會。自外細雜輕可隨身。即事",
    "T45n1895_002:0853c17": "交須。又無譏醜。律本文事缺斷。不可經停。宜",
    "T45n1895_002:0853c18": "從諸部明文並非重攝。余以亡物輕重抑斷",
    "T45n1895_002:0853c19": "寔難諸師傳授指訂非據。所以博觀中表。逖",
    "T45n1895_002:0853c20": "問嘉猷獲本眾多。口斷非一。覈其精瞻程節",
    "T45n1895_002:0853c21": "者希。余以不敏敢援前傑。輒抽直筆隨事殺",
    "T45n1895_002:0853c22": "青。言複義重。望光修撰。",
    "T45n1895_002:0853c23": "量處輕重儀。",
    "T45n1895_002:0853c24": "大唐貞觀十一年歲在丁酉春末。於隰州",
    "T45n1895_002:0853c25": "益詞谷中撰次。余以自古至今諸有綴述",
    "T45n1895_002:0853c26": "多埋名而顯相。少時代而開今。遂令披讀",
    "T45n1895_002:0853c27": "悶於人世。故分明昧。用表幽心。",
    "T45n1895_002:0853c28": "余自出家心存律部。經今五十餘載常懷介",
    "T45n1895_002:0853c29": "然。恨以教義未周臨機多擁。雖伏膺高座而",
    "T45n1895_002:0854a01": "以行事為先。涉歷炎涼亟經載紀。至於持犯",
    "T45n1895_002:0854a02": "深旨彌有憲章。輕重淺相情求路絕。亦有高",
    "T45n1895_002:0854a03": "彥盛德。常學律門。聞斷重輕便存緘口。目覩",
    "T45n1895_002:0854a04": "斯狀。又增倒懸。貞觀初年關表求解。晉魏",
    "T45n1895_002:0854a05": "中原號稱學府。即而請誨重增昔迷。獨有相",
    "T45n1895_002:0854a06": "州律師。制輕重相。言雖綸綜還類古蹤。由此",
    "T45n1895_002:0854a07": "意言遂出斯路。皆比擬於成教絕遲疑於古",
    "T45n1895_002:0854a08": "今。而以王著貴衣同於俗服。邊方毛皮臥具",
    "T45n1895_002:0854a09": "類等輕分此。則文義闕彰致令處斷斯咎。幸",
    "T45n1895_002:0854a10": "以天人交迹意存據道。云余所斷迷。故非違",
    "T45n1895_002:0854a11": "白衣諸服佛制嚴明。何得雷同如王衣例。且",
    "T45n1895_002:0854a12": "王衣邊服本是三衣迷名。同於臥具。悟則更",
    "T45n1895_002:0854a13": "張琴瑟。又云。諸佛大聖尚有後制過前。或復",
    "T45n1895_002:0854a14": "前開賒後。及論行事並以後教廢前。故稱智",
    "T45n1895_002:0854a15": "人名大覺也。昔雖立儀大存比擬。然非目驗。",
    "T45n1895_002:0854a16": "故有小違可改。白衣見成之服非輕。已壞色",
    "T45n1895_002:0854a17": "相全乖非重。故積念成佛。初念似是而非第",
    "T45n1895_002:0854a18": "二。反觀初則全非後是。如是前後沓觀皆前",
    "T45n1895_002:0854a19": "昧而後明。始自三賢終于十住。乃至彌勒大",
    "T45n1895_002:0854a20": "士猶有一觀未融。及至龍華道成方等十方",
    "T45n1895_002:0854a21": "妙覺。況今沈俗凡僧動恒相結結。既封執見",
    "T45n1895_002:0854a22": "結彌繁然。則凡力所資堪耐在此。至於不存",
    "T45n1895_002:0854a23": "心用何可而論。故知王衣邊服並是三衣。諸",
    "T45n1895_002:0854a24": "俗恒服宜從重攝。又云。比丘之法少欲知足",
    "T45n1895_002:0854a25": "為懷。故佛見頭陀開房同宿。諸有儲積同夏",
    "T45n1895_002:0854a26": "不前。良以少欲顯入道之初門。多積為恒俗",
    "T45n1895_002:0854a27": "之恥。故制白衣俗服。生絕禦之。死絕分之。令",
    "T45n1895_002:0854a28": "見存者絕於著用。意存道撿。不徒設也。如",
    "T45n1895_002:0854a29": "是勤勤囑累。余以其過遂敢改以後釋前。庶",
    "T45n1895_002:0854b01": "見此箴幸同遺寄。又云。言非助道雖是佛說",
    "T45n1895_002:0854b02": "亦違。縱是凡言雖非經文亦準。故佛言。雖非",
    "T45n1895_002:0854b03": "我制於餘方為清淨者。不得不行。此則佛自",
    "T45n1895_002:0854b04": "明言。何得相通輕攝。況不識王衣邊服之相。",
    "T45n1895_002:0854b05": "故準而入輕。前行迷而非過。後結悟而是福。",
    "T45n1895_002:0854b06": "用上諸誨。可不信歟。",
    "T45n1895_002:0854b07": "量處輕重儀末(終)"
}