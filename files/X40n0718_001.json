{
    "X40n0718_001:0305a03": " 四分戒本約義序",
    "X40n0718_001:0305a05": "昔庚辰歲。予在杭之真寂。欲效顰圭峯。挈毗尼之要",
    "X40n0718_001:0305a06": "以示晚學。卒以病阻迨今春。自鼓山來寶善。謝絕參",
    "X40n0718_001:0305a07": "請。但弘唱毗尼而已。諸人以戒本請註作新戒方便。",
    "X40n0718_001:0305a08": "予曰此宿志也。故諾之。發筆於仲秋初旬。輟筆於孟",
    "X40n0718_001:0305a09": "冬末旬。凡三閱月。三脫稿而後成。其中若事若義。悉",
    "X40n0718_001:0305a10": "採之四分律藏。所有開遮亦悉本佛制。非敢妄以意",
    "X40n0718_001:0305a11": "裁也。嗚呼是書之成。乃在今日也耶。今當此乾坤鼎",
    "X40n0718_001:0305a12": "革之際。草昧未寧之秋。白刃凌空。橫尸遍野。居民逃",
    "X40n0718_001:0305a13": "奔山谷。旦夕莫必其命。而予乃力疾作此何哉。蓋以",
    "X40n0718_001:0305a14": "人知世運之變其苦為甚。而不知法運之變其苦為",
    "X40n0718_001:0305a15": "尤甚。世運之變苦在一時。法運之變苦在萬劫。一時",
    "X40n0718_001:0305a16": "之苦禍止殺身。萬劫之苦禍極三途。以此較彼。豈百",
    "X40n0718_001:0305a17": "千萬億能及其一哉。但人見已然。不能見未然故。於",
    "X40n0718_001:0305a18": "此則驚惶失措。於彼則怡然苟安也。予慨自天啟以",
    "X40n0718_001:0305a19": "來耆德凋喪。晚進日趨日下。如狂瀾之莫迴。且又妄",
    "X40n0718_001:0305a20": "逞空見弁髦戒律。不有防之後將安極。予所以孳孳",
    "X40n0718_001:0305a21": "亟亟勉成此書。未敢以世難阻也。但思行此書於今",
    "X40n0718_001:0305a22": "之世。正如鼓瑟於齊王之門。不鄙而嗤之則幸矣。況",
    "X40n0718_001:0305a23": "敢望其依而習之乎。雖然此亦告朔之羊也。或存或",
    "X40n0718_001:0305a24": "去。是在仁者。",
    "X40n0718_001:0305b01": "旹歲次丙戌冬一陽月朔旦嗣曹洞正宗沙門元賢",
    "X40n0718_001:0305b02": "題於劒津之寶善菴",
    "X40n0718_001:0305b06": "四分戒本約義目錄",
    "X40n0718_001:0305b07": "卷一",
    "X40n0718_001:0305b08": "戒經序四波羅夷法",
    "X40n0718_001:0305b09": "十三僧伽婆尸沙法二不定法",
    "X40n0718_001:0305b10": "卷二",
    "X40n0718_001:0305b11": "三十尼薩耆波逸提法九十波逸提法",
    "X40n0718_001:0305b12": "卷三",
    "X40n0718_001:0305b13": "九十波逸提之餘四波羅提提舍尼法",
    "X40n0718_001:0305b14": "卷四",
    "X40n0718_001:0305b15": "眾學法七滅諍法",
    "X40n0718_001:0305b16": "七佛偈迴向頌",
    "X40n0718_001:0305b17": "目錄(終)",
    "X40n0718_001:0305c03": "四分戒本約義卷一",
    "X40n0718_001:0305c05": "福州鼓山嗣祖沙門　元賢　述",
    "X40n0718_001:0305c06": "四分者。一比丘戒。二比丘尼戒。并受戒說戒。三安",
    "X40n0718_001:0305c07": "居自恣等。四房舍并雜犍度等。故名四分。犍度此",
    "X40n0718_001:0305c08": "云法聚。即分義也。戒本乃是初分比丘戒中。佛制",
    "X40n0718_001:0305c09": "戒之語。半月眾所共誦者也。其源出曇無德部。曇",
    "X40n0718_001:0305c10": "無德此云法密。部主之號也。先是佛成道後三十",
    "X40n0718_001:0305c11": "八年。赴王舍城國王齋。齋畢。羅睺羅洗鉢失手墮",
    "X40n0718_001:0305c12": "地。碎為五片。佛云此表我滅度後。諸惡比丘。將我",
    "X40n0718_001:0305c13": "律分為五部也。後佛滅度百年後。有優婆毱多尊",
    "X40n0718_001:0305c14": "者弟子五人。各執己見。果分律為五部。一曇無德",
    "X40n0718_001:0305c15": "部。二薩婆多部。三迦葉遺部。四彌沙塞部。五婆蹉",
    "X40n0718_001:0305c16": "富羅部。其古律則摩訶僧祇也。此本傳至唐凡有",
    "X40n0718_001:0305c17": "四本。宣律師所遵行。乃姚秦陀施耶舍譯本。此本",
    "X40n0718_001:0305c18": "與律少有不同故。後有唐西太原寺僧懷素。仍於",
    "X40n0718_001:0305c19": "律中撮出。俗稱新律。新舊二律。莫敢低昂。請旨欽",
    "X40n0718_001:0305c20": "定。二律并行。即今藏中二本是也。愚詳考之。義實",
    "X40n0718_001:0305c21": "無差。文有少異。今則并用二本參定。非敢妄有增",
    "X40n0718_001:0305c22": "損。",
    "X40n0718_001:0305c23": "　稽首禮諸佛　　及法比丘僧　　今演毗尼法",
    "X40n0718_001:0305c24": "　令正法久住",
    "X40n0718_001:0306a01": "將說戒經。先說此偈。是為說戒之序。律中全文尚",
    "X40n0718_001:0306a02": "多。疑是部主曇無德所說。今省繁就要。不知何人",
    "X40n0718_001:0306a03": "所刪也。首二句歸敬三寶。以求冥加。次二句明說",
    "X40n0718_001:0306a04": "戒之本意。演宣說也。毗尼此云律。又云善治。是以",
    "X40n0718_001:0306a05": "律治罪也。令正法久住者。以戒為定慧之洪基。解",
    "X40n0718_001:0306a06": "脫之要道。若不得戒。雖有禪定智慧。悉成魔外故。",
    "X40n0718_001:0306a07": "說戒則正法久住。不說則正法不久住也。",
    "X40n0718_001:0306a08": "　戒如海無涯　　如寶求無厭　　欲護聖法財",
    "X40n0718_001:0306a09": "　眾集聽我說",
    "X40n0718_001:0306a10": "此歎戒德以勸其聽也。戒法廣大。猶如大海無有",
    "X40n0718_001:0306a11": "邊涯。其可貴重。猶如珍寶。當勤求之。勿生厭倦。聖",
    "X40n0718_001:0306a12": "法財即成寶也。欲守護此戒。不至喪失。則當常聽",
    "X40n0718_001:0306a13": "此戒。庶常得策勵。而戒可護也。",
    "X40n0718_001:0306a14": "　欲除四棄法　　及滅僧殘法　　障三十捨墮",
    "X40n0718_001:0306a15": "　眾集聽我說",
    "X40n0718_001:0306a16": "此言戒能滅罪。以勸其聽也。戒若有毀犯。當常聽",
    "X40n0718_001:0306a17": "說戒。發露懺悔。則罪可得滅。障謂防障。言可防障",
    "X40n0718_001:0306a18": "而不至於墮也。戒有五篇。今止言三者。舉重以該",
    "X40n0718_001:0306a19": "輕耳。",
    "X40n0718_001:0306a20": "　毗婆尸式棄　　毗舍拘留孫　　拘那舍牟尼",
    "X40n0718_001:0306a21": "　迦葉釋迦文　　諸世尊大德　　為我說是事",
    "X40n0718_001:0306a22": "　我今欲善說　　諸賢咸共聽",
    "X40n0718_001:0306a23": "此言戒乃七佛同制。非後人妄立。故當共聽也。",
    "X40n0718_001:0306a24": "　譬如人毀足　　不堪有所涉　　毀戒亦如是",
    "X40n0718_001:0306b01": "　不得生天人　　欲得生天上　　若生人中者",
    "X40n0718_001:0306b02": "　常當護戒足　　勿令有毀損　　如御入險道",
    "X40n0718_001:0306b03": "　失轄折軸憂　　毀戒亦如是　　死時懷恐懼",
    "X40n0718_001:0306b04": "此設喻以示毀戒之害。如人毀足則不可行。毀戒",
    "X40n0718_001:0306b05": "則不能生天人。欲生天人。必須護戒。況入聖道乎。",
    "X40n0718_001:0306b06": "又如御入險道。失轄折軸。則險不可出。毀戒則惡",
    "X40n0718_001:0306b07": "道不可出。臨死時惡相現前。必墮三途。有深懷恐",
    "X40n0718_001:0306b08": "懼而已。是知戒決不可毀也。轄車軸頭鐵也。",
    "X40n0718_001:0306b09": "　如人自炤鏡　　好醜生欣戚　　說戒亦如是",
    "X40n0718_001:0306b10": "　全毀生憂喜　　如兩陣共戰　　勇怯有進退",
    "X40n0718_001:0306b11": "　說戒亦如是　　淨穢生安畏",
    "X40n0718_001:0306b12": "此設喻以示說戒之益。如人炤鏡則自見其好醜。",
    "X40n0718_001:0306b13": "好則欣而醜則戚。說戒則自見其全毀。全則喜而",
    "X40n0718_001:0306b14": "毀則憂。又如兩陣共戰。勇則進而怯則退。說戒則",
    "X40n0718_001:0306b15": "淨者安而穢者畏。喜與安有增進之意。憂與畏有",
    "X40n0718_001:0306b16": "改悔之機。是說戒之益有如是也。",
    "X40n0718_001:0306b17": "　世間王為最　　眾流海為最　　眾星月為最",
    "X40n0718_001:0306b18": "　眾聖佛為最　　一切眾律中　　戒經為上最",
    "X40n0718_001:0306b19": "　如來立禁戒　　半月半月說",
    "X40n0718_001:0306b20": "前重重誡勸已竟。此乃較量其勝功。以結上文也。",
    "X40n0718_001:0306b21": "小乘律中。以比丘戒為最故云然。由此戒為最故。",
    "X40n0718_001:0306b22": "如來立此禁戒。使半月半月必說之。所以警策昏",
    "X40n0718_001:0306b23": "怠。而除滅愆尤也。",
    "X40n0718_001:0306b24": "和合僧集會(答言僧集和合)。未受具戒者出(有即遣出答言未受具戒者已",
    "X40n0718_001:0306c01": "出。無答言無未受具戒者)。不來諸比丘說欲及清淨(有依法說。無答言無說欲",
    "X40n0718_001:0306c02": "及清淨者)。誰遣比丘尼來請教誡(有依請具答。無答言此處無尼來請教誡)。僧",
    "X40n0718_001:0306c03": "今和合何所作為(答言說戒羯磨)。",
    "X40n0718_001:0306c04": "大德僧聽。今白月十五日。眾僧說戒。若僧時到僧忍",
    "X40n0718_001:0306c05": "聽。和合說戒。白如是。",
    "X40n0718_001:0306c06": "此羯磨軌則也。和合者。律中云。應來者來。應與欲",
    "X40n0718_001:0306c07": "者與欲來。現前人得呵不呵。是名和合。反此名不",
    "X40n0718_001:0306c08": "和合。集會者。律云當敷坐。打揵椎三通。盡大眾俱",
    "X40n0718_001:0306c09": "集一處。未受下。律中白衣沙彌。俱不許聽大僧說",
    "X40n0718_001:0306c10": "戒。聽者得無量罪故遣之。不來下。律云。比丘若有",
    "X40n0718_001:0306c11": "佛法僧事。及有病看病人。竝聽與欲。與欲者。聽其",
    "X40n0718_001:0306c12": "與人說欲也。惟除結界及鄙事不與欲。與者得罪。",
    "X40n0718_001:0306c13": "其傳欲人。在眾中整儀白云。大德一心念。今有某",
    "X40n0718_001:0306c14": "甲比丘。自說清淨。無諸障法。為病因緣。如法僧事",
    "X40n0718_001:0306c15": "與欲清淨。一說便止。誰遣下。佛以尼眾暗昧。又闕",
    "X40n0718_001:0306c16": "于參訪。許半月往僧中。請教誡師。其受囑人。當于",
    "X40n0718_001:0306c17": "眾中整儀白云。大德僧聽。某處和合比丘尼。差比",
    "X40n0718_001:0306c18": "丘尼某甲。半月頂禮和合僧足。求請教誡。三說已。",
    "X40n0718_001:0306c19": "僧中應為擇教誡師。作白差往。如無堪者。上座應",
    "X40n0718_001:0306c20": "作略教誡法告囑人云。明日尼來請可不時。報言",
    "X40n0718_001:0306c21": "昨夜為尼遍請無堪者。然上座有勅。語諸尼眾精",
    "X40n0718_001:0306c22": "勤行道。謹慎莫放逸。受囑者如法告于來尼。尼回",
    "X40n0718_001:0306c23": "集眾。宣上座勅已。應合掌聽受。答言頂戴奉行。禮",
    "X40n0718_001:0306c24": "拜而退。若尼半月不向僧乞教誡師者犯墮。羯磨",
    "X40n0718_001:0307a01": "此云作法辦事。乃白眾而作法也。大德下。正羯磨",
    "X40n0718_001:0307a02": "之語。白月黑月者。上半月為白月。下半月為黑月。",
    "X40n0718_001:0307a03": "僧時到。謂當作法之時也。忍聽。謂忍許聽作羯磨",
    "X40n0718_001:0307a04": "也。",
    "X40n0718_001:0307a05": "諸大德。我今欲說波羅提木叉。諸大德諦聽。善思念",
    "X40n0718_001:0307a06": "之。若自知有犯者。即應自懺悔。不犯者默然。默然者",
    "X40n0718_001:0307a07": "知諸大德清淨。若有他問者。即應如實答。如是諸比",
    "X40n0718_001:0307a08": "丘。在大眾中。乃至三問。憶念有罪。不懺悔者。得故妄",
    "X40n0718_001:0307a09": "語罪。故妄語者。佛說是障道法。若比丘憶念有罪。欲",
    "X40n0718_001:0307a10": "求清淨者當懺悔。懺悔得安樂。不懺悔罪益深。",
    "X40n0718_001:0307a11": "此令其憶念有罪。而懺悔也。波羅提木叉此云保",
    "X40n0718_001:0307a12": "解脫。謂持此戒保任得解脫也。又云別解脫。謂三",
    "X40n0718_001:0307a13": "業七支。因戒防非。別別得解脫也。若有問者。謂此",
    "X40n0718_001:0307a14": "三問之外。別有事當眾審問者。亦當如實而答也。",
    "X40n0718_001:0307a15": "不懺悔得故妄語罪者。以其自知有罪。而故覆藏。",
    "X40n0718_001:0307a16": "雖未有語。亦同有罪說無罪。虗妄不實。是障道法",
    "X40n0718_001:0307a17": "也。結突吉羅。",
    "X40n0718_001:0307a18": "諸大德。我已說戒經序。今問諸大德。是中清淨不(三說)。",
    "X40n0718_001:0307a19": "諸大德。是中清淨。默然故。是事如是持。",
    "X40n0718_001:0307a20": "此上通名戒經序。下乃廣說戒相。",
    "X40n0718_001:0307a21": "諸大德。是四波羅夷法。半月半月說。戒經中來。",
    "X40n0718_001:0307a22": "波羅夷此云棄。謂犯此罪者。永棄佛海邊外。",
    "X40n0718_001:0307a23": "若比丘。共比丘同戒。不捨戒。戒羸不自悔。犯不淨行。",
    "X40n0718_001:0307a24": "乃至共畜生。是比丘波羅夷。不共住。",
    "X40n0718_001:0307b01": "須提那尊者。因歲饑領眾。往故里乞食。其母屢勸",
    "X40n0718_001:0307b02": "尊者捨道還俗。尊者再三不允。母云。汝既不還。可",
    "X40n0718_001:0307b03": "為種子。使汝種不斷。于時佛未制戒。尊者不知其",
    "X40n0718_001:0307b04": "過。遂諾母命。乃與妻三成其事。後佛知故制。共比",
    "X40n0718_001:0307b05": "丘同戒者。謂共諸比丘。同稟具戒也。不捨戒者。佛",
    "X40n0718_001:0307b06": "言。比丘不樂淨行。聽捨戒還家。捨時對三寶前。如",
    "X40n0718_001:0307b07": "法三唱而捨。若狂亂心。或對狂亂人前。乃至天龍",
    "X40n0718_001:0307b08": "鬼神。及不解如是語者前。俱不成捨。語而不了了",
    "X40n0718_001:0307b09": "者。亦不成捨。戒羸者。戒多毀犯也。戒多毀犯。便當",
    "X40n0718_001:0307b10": "勇猛懺悔。戒體復完。今又不能懺悔。則惡且日長。",
    "X40n0718_001:0307b11": "必至于犯不淨行矣。不淨行即淫法也。乃至共畜",
    "X40n0718_001:0307b12": "生者。後因一比丘林中獨居。與一雌獼猴交。他比",
    "X40n0718_001:0307b13": "丘伺見白佛。故兼制之。凡比丘。若犯一切男女人",
    "X40n0718_001:0307b14": "非人。是道非道。有隔無隔。初入如毛頭許。俱得波",
    "X40n0718_001:0307b15": "羅夷罪。方便不入者。偷蘭遮。若有怨家。強捉比丘",
    "X40n0718_001:0307b16": "行不淨行。不受樂者不犯。受樂者犯。若比丘教彼",
    "X40n0718_001:0307b17": "比丘行不淨行。彼比丘若作教者。偷蘭遮。不作教",
    "X40n0718_001:0307b18": "者。突吉羅。比丘尼犯者。波羅夷。式叉摩那。沙彌。沙",
    "X40n0718_001:0307b19": "彌尼。俱突吉羅滅擯。若睡眠無所覺知。及不受樂。",
    "X40n0718_001:0307b20": "一切無有婬欲意者不犯。波羅夷不共住者。謂犯",
    "X40n0718_001:0307b21": "者不得與清眾。共一說戒。共一羯磨也。蓋犯此者。",
    "X40n0718_001:0307b22": "即當滅擯。若有犯不覆藏者。當退位在比丘後。沙",
    "X40n0718_001:0307b23": "彌前。不同一切比丘事。不應授他人戒。不得畜沙",
    "X40n0718_001:0307b24": "彌。不得受他依止。不得教誡比丘尼。當自屈意。調",
    "X40n0718_001:0307c01": "伏心行。盡形壽不得離。若證阿羅漢果。方超入大",
    "X40n0718_001:0307c02": "僧位也。",
    "X40n0718_001:0307c03": "若比丘。在聚落中。若閑靜處。不與物盜心取。隨不與",
    "X40n0718_001:0307c04": "取法。若為王。王大臣所捉。若殺。若縛。若驅出國。汝是",
    "X40n0718_001:0307c05": "賊。汝癡。汝無所知。是比丘波羅夷。不共住。",
    "X40n0718_001:0307c06": "檀尼迦尊者。為己造屋。私取平沙王材木。事發被",
    "X40n0718_001:0307c07": "攝。國法盜五錢當論死。王以比丘故。但呵而遣之。",
    "X40n0718_001:0307c08": "佛知故制。凡物必人與方可取。人不與。而以盜心",
    "X40n0718_001:0307c09": "取。則實盜也。隨不與取法者。謂依國王不與取之",
    "X40n0718_001:0307c10": "法而論罪也。凡盜取一切財物值五錢。離本處五",
    "X40n0718_001:0307c11": "尺犯棄。五錢。此土值銀一錢也。若減五錢偷蘭遮。",
    "X40n0718_001:0307c12": "若欲取而未取者。偷蘭遮。若方便破壞他物。若倚",
    "X40n0718_001:0307c13": "親厚強力而取。若以言辭誑詐而取。若以呪術等",
    "X40n0718_001:0307c14": "力而取。得五錢俱犯棄。若減五錢若未得。俱偷蘭",
    "X40n0718_001:0307c15": "遮。若為他人偷渡關稅。作諸方便。皆偷蘭遮。若方",
    "X40n0718_001:0307c16": "便求得五錢犯棄。不得偷蘭遮。方便求得減五錢。",
    "X40n0718_001:0307c17": "偷蘭遮。不得突吉羅。若教他人求五錢得五錢。二",
    "X40n0718_001:0307c18": "俱犯棄。不得。二俱偷蘭遮。若教他人求減五錢得",
    "X40n0718_001:0307c19": "減五錢。二俱偷蘭遮。不得。二俱突吉羅。若教人求",
    "X40n0718_001:0307c20": "五錢。受教者得減五錢。二俱偷蘭遮。若方便教人",
    "X40n0718_001:0307c21": "求減五錢。受教者得五錢。受教者犯棄。教者偷蘭",
    "X40n0718_001:0307c22": "遮。若方便教人求五錢。受教者乃取異物五錢。取",
    "X40n0718_001:0307c23": "者犯棄。教者偷蘭遮。若方便教人求五錢。受教者",
    "X40n0718_001:0307c24": "謂是使取物。無盜心取五錢。教者犯棄。受教者無",
    "X40n0718_001:0308a01": "犯。若教人取物。受教人謂教盜取得五錢。受教者",
    "X40n0718_001:0308a02": "犯棄。教者無犯。若有主物有主疑。無主物有主疑。",
    "X40n0718_001:0308a03": "無主物無主疑。取五錢。俱偷蘭遮。若有主物有主",
    "X40n0718_001:0308a04": "疑。無主物有主疑。無主物無主疑。取減五錢。俱突",
    "X40n0718_001:0308a05": "吉羅。比丘尼犯者波羅夷。式叉摩那沙彌沙彌尼。",
    "X40n0718_001:0308a06": "俱突吉羅滅擯。若與想取。若己物想取。若糞掃想",
    "X40n0718_001:0308a07": "取。若暫取想取。若親厚意取。無犯。",
    "X40n0718_001:0308a08": "若比丘。自手斷人命。持刀與人。嘆譽死。快勸死。咄男",
    "X40n0718_001:0308a09": "子。用此惡活為。寧死不生。作如是思惟。種種方便嘆",
    "X40n0718_001:0308a10": "譽死。快勸死。是比丘波羅夷。不共住。",
    "X40n0718_001:0308a11": "婆裘園諸比丘。習不淨觀。深厭色身。遂欲自殺。時",
    "X40n0718_001:0308a12": "有勿力迦難提比丘。是外道種。持刀入園。比丘倩",
    "X40n0718_001:0308a13": "斷其命。以衣鉢酬之。由是死者相繼。居士見之譏",
    "X40n0718_001:0308a14": "嫌。佛知故制。斷人命者。簡非人也。刀與人者。知他",
    "X40n0718_001:0308a15": "欲自殺。便以刀與之。或以刀與彼。令彼行殺也。嘆",
    "X40n0718_001:0308a16": "譽死者。讚譽其死之善快。勸死者。勸其速死也。咄",
    "X40n0718_001:0308a17": "男子下。正快勸之辭。持刀與人下。皆非自手殺。而",
    "X40n0718_001:0308a18": "心實殺也。凡比丘若自殺教他殺。使禽獸殺毒藥",
    "X40n0718_001:0308a19": "殺。或方便坑陷。以至用水火木石等。斷其命者。皆",
    "X40n0718_001:0308a20": "犯棄。方便不死者。偷蘭遮。若殺天龍鬼畜生能變",
    "X40n0718_001:0308a21": "形者。犯偷蘭遮。方便不死突吉羅。殺畜生波逸提。",
    "X40n0718_001:0308a22": "方便不死者突吉羅。若人疑非人。若人作非人想。",
    "X40n0718_001:0308a23": "若非人人想。若非人疑人。殺之俱偷蘭遮。比丘尼",
    "X40n0718_001:0308a24": "犯者波羅夷。式叉摩那沙彌沙彌尼。俱突吉羅滅",
    "X40n0718_001:0308b01": "擯。若擲刀杖瓦石等。誤殺者。一切無害心。而死者",
    "X40n0718_001:0308b02": "俱無犯。",
    "X40n0718_001:0308b03": "若比丘。實無所知。而言我得上人法。我已入聖智勝",
    "X40n0718_001:0308b04": "法。我知是。我見是。彼於異時。若問。若不問。欲自清淨",
    "X40n0718_001:0308b05": "故。作如是說。我實不知不見。言知言見。虗誑妄語。除",
    "X40n0718_001:0308b06": "增上慢。是比丘波羅夷。不共住。",
    "X40n0718_001:0308b07": "因歲饑乞食難得。佛命隨處安居。時婆裘園比丘。",
    "X40n0718_001:0308b08": "竊作方便。希易得故。乃向居士家。說我得上人法",
    "X40n0718_001:0308b09": "等。上人法猶云過人法。聖智勝法。謂聲聞四果四",
    "X40n0718_001:0308b10": "智之法也。我知是我見是。即指聖智勝法而言。彼",
    "X40n0718_001:0308b11": "於異時下。對人發露之辭。縱能發露。猶結棄罪。除",
    "X40n0718_001:0308b12": "增上慢者。因一比丘耻未得道。妄言已得。後以精",
    "X40n0718_001:0308b13": "進故。證阿羅漢果。疑前妄語犯棄。因白佛。佛為開",
    "X40n0718_001:0308b14": "之。為是增上慢心故作是說。非虗誑以希利養者",
    "X40n0718_001:0308b15": "比也。凡比丘向人。說得上人法等語。前人知者。波",
    "X40n0718_001:0308b16": "羅夷。前人不知者。偷蘭遮。若以手印。若書信。若遣",
    "X40n0718_001:0308b17": "使。若作相。彼知者波羅夷。不知者偷蘭遮。若實得",
    "X40n0718_001:0308b18": "道。向不同意人說。突吉羅。比丘尼犯者波羅夷。式",
    "X40n0718_001:0308b19": "叉摩那沙彌沙彌尼。俱突吉羅滅擯。若實得向同",
    "X40n0718_001:0308b20": "意人說。若向人說諸法。而不言我得。不犯。",
    "X40n0718_001:0308b21": "諸大德。我已說四波羅夷法。若比丘犯一一波羅夷",
    "X40n0718_001:0308b22": "法。不得與諸比丘共住。如前。後亦如是。比丘得波羅",
    "X40n0718_001:0308b23": "夷法。不應共住。",
    "X40n0718_001:0308b24": "如前謂如半月前犯者。皆波羅夷不共住。後亦如",
    "X40n0718_001:0308c01": "是者。謂此半月後有犯。皆同此結罪也。",
    "X40n0718_001:0308c02": "今問諸大德。是中清淨不(三說)。",
    "X40n0718_001:0308c03": "諸大德。是中清淨。默然故。是事如是持。",
    "X40n0718_001:0308c04": "諸大德。是十三僧伽婆尸沙法。半月半月說。戒經中",
    "X40n0718_001:0308c05": "來。",
    "X40n0718_001:0308c06": "僧伽此云眾。婆尸沙此云殘。犯此罪者。已幾于棄。",
    "X40n0718_001:0308c07": "如人為他所斫。而未斷咽喉。僅存殘生理。宜速救",
    "X40n0718_001:0308c08": "也。",
    "X40n0718_001:0308c09": "若比丘。故弄陰出精。除夢中。僧伽婆尸沙。",
    "X40n0718_001:0308c10": "迦留陀夷。欲心熾盛。乃弄陰失精。佛知故制。後有",
    "X40n0718_001:0308c11": "一比丘。夢中失精。疑犯此戒白佛。佛為除之。凡弄",
    "X40n0718_001:0308c12": "陰未失精者。偷蘭遮。若比丘教他失精。教者偷蘭",
    "X40n0718_001:0308c13": "遮。若不失突吉羅。若教餘人。失不失俱突吉羅。比",
    "X40n0718_001:0308c14": "丘尼犯者波逸提。式叉摩那沙彌沙彌尼。俱突吉",
    "X40n0718_001:0308c15": "羅。若不弄而自失者。不犯。",
    "X40n0718_001:0308c16": "若比丘。婬欲意與女人身相觸。若捉手。若捉髮。若觸",
    "X40n0718_001:0308c17": "一一身分者。僧伽婆尸沙。",
    "X40n0718_001:0308c18": "迦留陀夷。於房門外。伺諸女人至。引入看房。遂與",
    "X40n0718_001:0308c19": "身相摩觸。佛知故制。若捉手下。皆身相觸也。與一",
    "X40n0718_001:0308c20": "切女人身相觸。一觸一僧殘。若以衣服等觸其身",
    "X40n0718_001:0308c21": "分。偷蘭遮。若以衣服觸衣服者。突吉羅。若與天女。",
    "X40n0718_001:0308c22": "阿修羅女。鬼神女。龍女。畜生女。能變形者相觸。皆",
    "X40n0718_001:0308c23": "偷蘭遮。畜生女不能變形者突吉羅。若與男子相",
    "X40n0718_001:0308c24": "觸突吉羅。若與二形相觸。偷蘭遮。若人女非人女",
    "X40n0718_001:0309a01": "想。非人女人女想。非人女疑人女。俱偷蘭遮。比丘",
    "X40n0718_001:0309a02": "尼犯者波逸提。式叉摩那沙彌沙彌尼。俱突吉羅。",
    "X40n0718_001:0309a03": "若誤相觸。無淫欲意。不犯。",
    "X40n0718_001:0309a04": "若比丘。婬欲意。與女人麤惡婬欲語。隨麤惡婬欲語。",
    "X40n0718_001:0309a05": "僧伽婆尸沙。",
    "X40n0718_001:0309a06": "迦留陀夷。因佛制不得相觸。乃引女人入房。向彼",
    "X40n0718_001:0309a07": "說粗惡婬欲語。佛知故制。隨其語之多少。了了者。",
    "X40n0718_001:0309a08": "一語一僧殘。不了了者。偷蘭遮。若其語在二道之",
    "X40n0718_001:0309a09": "外。不甚粗惡者。偷蘭遮。若天女。修羅女。鬼神女。龍",
    "X40n0718_001:0309a10": "女。畜生女。能變形者。及二形黃門。向說麤惡語。彼",
    "X40n0718_001:0309a11": "知者偷蘭遮。不知者突吉羅。若作手印。若書信。若",
    "X40n0718_001:0309a12": "遣使。若現相。彼知者偷蘭遮。不知者突吉羅。向畜",
    "X40n0718_001:0309a13": "生不能變形者。說粗惡語。突吉羅。向男子說粗惡",
    "X40n0718_001:0309a14": "語。突吉羅。人女疑非人女。人女作非人女想。非人",
    "X40n0718_001:0309a15": "女作人女想。非人女疑是人女。俱偷蘭遮。比丘尼",
    "X40n0718_001:0309a16": "犯者偷蘭遮。式叉摩那沙彌沙彌尼。俱突吉羅。若",
    "X40n0718_001:0309a17": "向女人說言女身不淨等。不犯。",
    "X40n0718_001:0309a18": "若比丘。婬欲意。於女人前。自嘆身言。大妹。我修梵行",
    "X40n0718_001:0309a19": "持戒精進。修善法。可持婬欲法供養我。如是供養第",
    "X40n0718_001:0309a20": "一最。如是語者。僧伽婆尸沙。",
    "X40n0718_001:0309a21": "迦留陀夷。因佛制。不得向女人說麤惡婬欲語。乃",
    "X40n0718_001:0309a22": "向諸女人。自嘆譽其身之德。索欲供養。佛知故制。",
    "X40n0718_001:0309a23": "若向女人嘆身索欲語。了了者。一語一僧殘。不了",
    "X40n0718_001:0309a24": "了偷蘭遮。若嘆身索供養。而不索欲者。若除二道",
    "X40n0718_001:0309b01": "外。令別作供養者。偷蘭遮。若作手印。若書信。若遣",
    "X40n0718_001:0309b02": "使。若現相。彼知者僧殘。不知者偷蘭遮。若天女修",
    "X40n0718_001:0309b03": "羅女。乃至畜生女能變形者。向說而了了者。偷蘭",
    "X40n0718_001:0309b04": "遮。不了了者突吉羅。若手印等。彼知者偷蘭遮。不",
    "X40n0718_001:0309b05": "知者突吉羅。向畜生不能變形者嘆身。突吉羅。向",
    "X40n0718_001:0309b06": "男子歎身突吉羅。若人女疑非人女。若人女作非",
    "X40n0718_001:0309b07": "人女想。非人女作人女想。非人女疑人女。俱偷蘭",
    "X40n0718_001:0309b08": "遮。比丘尼犯者偷蘭遮。式叉摩那沙彌沙彌尼。俱",
    "X40n0718_001:0309b09": "突吉羅。",
    "X40n0718_001:0309b10": "若比丘。往來彼此媒嫁。持男意語女。持女意語男。若",
    "X40n0718_001:0309b11": "為成婦事。若為私通。乃至須臾頃。僧伽婆尸沙。",
    "X40n0718_001:0309b12": "羅閱城。有比丘迦羅。善知俗法。嘗為人作媒嫁。城",
    "X40n0718_001:0309b13": "中居士便言。釋子善為媒嫁。比丘白佛。佛為制戒",
    "X40n0718_001:0309b14": "若比丘自受語。自往彼語。還報者僧殘。往彼語而",
    "X40n0718_001:0309b15": "不還報者。偷蘭遮。若聞語往彼說還報者僧殘。不",
    "X40n0718_001:0309b16": "還報偷蘭遮。若作書遣使指印現相往來。皆同罪。",
    "X40n0718_001:0309b17": "若與語而不受。便往彼說還報。偷蘭遮。若受語不",
    "X40n0718_001:0309b18": "往彼語不還報。突吉羅。若不受語往說不還報。突",
    "X40n0718_001:0309b19": "吉羅。其還報語。若言已嫁與他。若言至餘處。若言",
    "X40n0718_001:0309b20": "死。若言賊將去。若言無。一切偷蘭遮。若言癩病。若",
    "X40n0718_001:0309b21": "言癰病。若言白癩乾消顛狂。若言痔道有瘡。及膿",
    "X40n0718_001:0309b22": "出不斷。一切僧殘。若比丘。一反媒嫁人女僧殘。隨",
    "X40n0718_001:0309b23": "媒嫁多少。說而了了者。一一僧殘。若不了了。偷蘭",
    "X40n0718_001:0309b24": "遮。媒嫁畜生突吉羅。媒嫁男突吉羅。若比丘持他",
    "X40n0718_001:0309c01": "書往不看者。突吉羅。若為白衣作餘使命。突吉羅。",
    "X40n0718_001:0309c02": "比丘尼罪同。式叉摩那沙彌沙彌尼。突吉羅。不犯",
    "X40n0718_001:0309c03": "者。若夫婦離別為還合。若為父母疾患。若繫在獄",
    "X40n0718_001:0309c04": "看書持往。若為信心居士病。若繫在獄看書持往。",
    "X40n0718_001:0309c05": "若為佛法僧塔。若為病比丘。看書持往。無犯。",
    "X40n0718_001:0309c06": "若比丘。自乞作屋。無主自為己。當應量作。是中量者。",
    "X40n0718_001:0309c07": "長佛十二磔手。內廣七磔手。應將餘比丘往看處所。",
    "X40n0718_001:0309c08": "彼比丘當指示處所。無難處。無妨處。若比丘有難處",
    "X40n0718_001:0309c09": "妨處自乞作屋。無主自為己。不將餘比丘往看處所。",
    "X40n0718_001:0309c10": "若過量作者。僧伽婆尸沙。",
    "X40n0718_001:0309c11": "佛在耆闍崛山。聽諸比丘自作屋。有一比丘。大作",
    "X40n0718_001:0309c12": "屋。繁索信施。施主譏避。又一比丘為自作屋。手砍",
    "X40n0718_001:0309c13": "大樹。彼樹神念。樹被砍。子孫無依。欲打比丘。又恐",
    "X40n0718_001:0309c14": "得罪。來白佛。佛嘆言善哉。若打持戒比丘。獲罪無",
    "X40n0718_001:0309c15": "量。今恒河邊有一大樹。名娑羅。其神始命終。汝可",
    "X40n0718_001:0309c16": "速往居止。佛因制戒。蓋無主則必乞之於人。自為",
    "X40n0718_001:0309c17": "己則非為廣眾。豈可廣索財物。而過量作屋哉。磔",
    "X40n0718_001:0309c18": "者張手一跨也。佛一磔手。准今尺一尺六寸。將餘",
    "X40n0718_001:0309c19": "比丘者。將餘知法比丘也。彼比丘。即知法者也。難",
    "X40n0718_001:0309c20": "處。謂獅子虎狼盜賊。惡國界惡國王。下至虫蟻多",
    "X40n0718_001:0309c21": "處是也。妨處。謂有妨礙之處。如田園屋宅。道路丘",
    "X40n0718_001:0309c22": "墓等。及尼庵酒肆。王臣外道。往來遊戲等處是也。",
    "X40n0718_001:0309c23": "若比丘下結罪。不將餘比丘。指示造屋。是一僧殘。",
    "X40n0718_001:0309c24": "過量作是一僧殘。有難有妨處。二突吉羅。作而未",
    "X40n0718_001:0310a01": "成者。二偷蘭遮。二突吉羅。若教人作成者。二僧殘",
    "X40n0718_001:0310a02": "二突吉羅。教人作而未成者。二偷蘭遮。二突吉羅。",
    "X40n0718_001:0310a03": "為他人作成者。二偷蘭遮。二突吉羅。作而未竟者。",
    "X40n0718_001:0310a04": "四突吉羅。比丘尼犯者偷蘭遮。式叉摩那等。俱突",
    "X40n0718_001:0310a05": "吉羅。若作佛殿講堂。及為廣眾。作過量者。不犯。",
    "X40n0718_001:0310a06": "若比丘。欲作大房。有主為己作。應將餘比丘往看處",
    "X40n0718_001:0310a07": "所。彼比丘應指示處所。無難處無妨處。若比丘有難",
    "X40n0718_001:0310a08": "處妨處。作大房。有主為己作。不將餘比丘往看處所",
    "X40n0718_001:0310a09": "者。僧伽婆尸沙。",
    "X40n0718_001:0310a10": "因闡陀尊者。與優填王友善。王欲為作大房。近拘",
    "X40n0718_001:0310a11": "睒彌城。有尼拘律神樹。行人車馬往來皆止息其",
    "X40n0718_001:0310a12": "下。尊者往伐作屋。人皆譏嫌。佛知故制。作大房。出",
    "X40n0718_001:0310a13": "施主意過量作無犯。但當請僧指授處所。無難與",
    "X40n0718_001:0310a14": "妨可也。此中無僧指授。是一僧殘。有難有妨。是二",
    "X40n0718_001:0310a15": "突吉羅。作而未成。一偷蘭遮。二突吉羅。若教人作",
    "X40n0718_001:0310a16": "成者。一僧殘二突吉羅。未成者。一偷蘭遮。二突吉",
    "X40n0718_001:0310a17": "羅。為他作者。一偷蘭遮。二突吉羅。作而未成者。三",
    "X40n0718_001:0310a18": "突吉羅。比丘尼犯者偷蘭遮。式叉摩那沙彌沙彌",
    "X40n0718_001:0310a19": "尼。俱突吉羅。若王自作者。不犯。",
    "X40n0718_001:0310a20": "若比丘。以嗔恚所覆故。非波羅夷比丘。以無根波羅",
    "X40n0718_001:0310a21": "夷法謗。欲壞彼清淨行。彼於異時。若問若不問。知此",
    "X40n0718_001:0310a22": "事無根說。我嗔恚故作是語。若比丘作是語者。僧伽",
    "X40n0718_001:0310a23": "婆尸沙。",
    "X40n0718_001:0310a24": "沓婆摩子尊者。為眾知臥具房舍器物。及次第差",
    "X40n0718_001:0310b01": "僧受食。有慈地比丘來居最下座。所得惡房惡臥",
    "X40n0718_001:0310b02": "具。次日差受食。又得惡食便生嗔恚。謂尊者有愛",
    "X40n0718_001:0310b03": "憎心。託妹慈比丘尼。以無根波羅夷謗。佛差僧詰",
    "X40n0718_001:0310b04": "實。因制戒。無根者。無見根。無聞根。無疑根也。三者",
    "X40n0718_001:0310b05": "俱無。而妄以波羅夷謗。說而了了者僧殘。不了了",
    "X40n0718_001:0310b06": "者偷蘭遮。若手印書信遣使作相等。彼知者僧殘。",
    "X40n0718_001:0310b07": "不知者偷蘭遮。除四重外。以非法謗者。結罪亦同。",
    "X40n0718_001:0310b08": "若謗比丘尼僧殘。謗式叉摩那沙彌沙彌尼。俱突",
    "X40n0718_001:0310b09": "吉羅。比丘尼犯者僧殘。式叉摩那沙彌沙彌尼。俱",
    "X40n0718_001:0310b10": "突吉羅。",
    "X40n0718_001:0310b11": "若比丘。以嗔恚故。於異分中取片。非波羅夷比丘。以",
    "X40n0718_001:0310b12": "無根波羅夷法謗。欲壞彼清淨行。彼于異時。若問若",
    "X40n0718_001:0310b13": "不問。知是異分中取片。是比丘自言我嗔恚故作是",
    "X40n0718_001:0310b14": "語。作是語者。僧伽婆尸沙。",
    "X40n0718_001:0310b15": "即前慈地比丘事。僧以無根治罪。後在耆闍崛山",
    "X40n0718_001:0310b16": "下。見二羊相交。自言羝羊是沓婆摩子。母羊是慈",
    "X40n0718_001:0310b17": "比丘尼。遂復謗言。親見其事。非無根也。佛審實因",
    "X40n0718_001:0310b18": "制戒。異分猶云他分。言非彼親分也。凡同姓同名",
    "X40n0718_001:0310b19": "同貌。而實非者。皆名異分。取片者。於他分中取少",
    "X40n0718_001:0310b20": "分以生謗也。結罪同上。",
    "X40n0718_001:0310b21": "若比丘。欲壞和合僧。方便受壞和合僧法。堅持不捨。",
    "X40n0718_001:0310b22": "彼比丘。應諫是比丘言。大德莫壞和合僧。莫方便壞",
    "X40n0718_001:0310b23": "和合僧。莫受壞和合僧法堅持不捨。大德應與僧和",
    "X40n0718_001:0310b24": "合。歡喜無諍。同一師學。如水乳合。於佛法中。有增益",
    "X40n0718_001:0310c01": "安樂住。是比丘如是諫時。堅持不捨。彼比丘應三諫。",
    "X40n0718_001:0310c02": "乃至三諫捨者善。不捨者。僧伽婆尸沙。",
    "X40n0718_001:0310c03": "提婆達多。欲殺佛而未能。乃作壞僧法。以誘眾從",
    "X40n0718_001:0310c04": "己。佛因制戒。初句欲壞和合僧。出其本意也。方便",
    "X40n0718_001:0310c05": "受壞和合僧法。言受方便壞僧之法也。方便壞和",
    "X40n0718_001:0310c06": "合僧法。提婆凡有五事。一盡形乞食。二盡形著糞",
    "X40n0718_001:0310c07": "掃衣。三盡形露坐。四盡形不食酥鹽。五盡形不食",
    "X40n0718_001:0310c08": "魚肉。此五法似善。而心在壞和合僧。則矯詐也。又",
    "X40n0718_001:0310c09": "凡法說非法。非法說法。律說非律。非律說律。乃至",
    "X40n0718_001:0310c10": "別設因緣。破散僧眾者。皆壞和合僧法也。三諫不",
    "X40n0718_001:0310c11": "捨者僧殘。以欲壞未壞故。若果壞。則罪同七逆。非",
    "X40n0718_001:0310c12": "止此也。然亦須白四羯磨。作白竟捨者。一偷蘭遮。",
    "X40n0718_001:0310c13": "一羯磨捨者。二偷蘭遮。二羯磨捨者。三偷蘭遮。三",
    "X40n0718_001:0310c14": "羯磨竟僧殘。若初白未竟捨者。突吉羅。一切未白",
    "X40n0718_001:0310c15": "時。方便欲壞和合僧等。皆突吉羅。若僧為作羯磨",
    "X40n0718_001:0310c16": "時。有比丘教莫捨者。偷蘭遮。未羯磨時。教莫捨者。",
    "X40n0718_001:0310c17": "突吉羅。餘四眾人教者。盡突吉羅。比丘尼犯者僧",
    "X40n0718_001:0310c18": "殘。式叉摩那沙彌沙彌尼。俱突吉羅。若破非法非",
    "X40n0718_001:0310c19": "律一切惡友。不犯。",
    "X40n0718_001:0310c20": "若比丘。有餘伴黨。若一若二若三。乃至無數。是比丘",
    "X40n0718_001:0310c21": "語彼比丘言。大德莫諫此比丘。此比丘是法語律語。",
    "X40n0718_001:0310c22": "此比丘所說我等喜樂。我等忍可。彼比丘應諫是比",
    "X40n0718_001:0310c23": "丘言。大德莫作是說。言此比丘是法語律語。此比丘",
    "X40n0718_001:0310c24": "所說我等喜樂。我等忍可。何以故。此比丘。非法語。非",
    "X40n0718_001:0311a01": "律語。大德莫欲壞和合僧。汝等當樂欲和合僧。大德",
    "X40n0718_001:0311a02": "與僧和合。歡喜不諍。同一師學。如水乳合。於佛法中。",
    "X40n0718_001:0311a03": "有增益安樂住。是比丘如是諫時。堅持不捨。彼比丘",
    "X40n0718_001:0311a04": "應三諫。乃至三諫捨者善。不捨者。僧伽婆尸沙。",
    "X40n0718_001:0311a05": "提婆餘黨有四。一名三文陀達多。二名騫荼達婆。",
    "X40n0718_001:0311a06": "三名拘婆離。四名迦留羅提舍。此其黨之上首也。",
    "X40n0718_001:0311a07": "從亦應多。前提婆欲壞和合僧。而清眾屢諫。此邪",
    "X40n0718_001:0311a08": "黨助其所壞。反諫清眾。言莫呵提婆達多。佛聞故",
    "X40n0718_001:0311a09": "制。是比丘下。乃邪黨諫清眾之辭。此比丘指提婆",
    "X40n0718_001:0311a10": "也。彼比丘應諫下。乃清眾轉諫邪黨之辭。莫欲壞",
    "X40n0718_001:0311a11": "和合僧。出其意也。汝等下。勸其和合也。是比丘下。",
    "X40n0718_001:0311a12": "結罪。白四羯磨捨不捨。結罪同上。餘結罪亦同上。",
    "X40n0718_001:0311a13": "若比丘。依聚落若城邑住。行惡行汙他家亦見亦聞。",
    "X40n0718_001:0311a14": "諸比丘當語是比丘言。大德行惡行汙他家亦見亦",
    "X40n0718_001:0311a15": "聞。今可遠此聚落去。不須住此。是比丘語彼比丘言。",
    "X40n0718_001:0311a16": "大德。今諸比丘。有愛有恚。有怖有癡。有如是同罪比",
    "X40n0718_001:0311a17": "丘。有驅者。有不驅者。諸比丘諫言。大德莫作是語。言",
    "X40n0718_001:0311a18": "諸比丘有愛有恚有怖有癡。有如是同罪比丘。有驅",
    "X40n0718_001:0311a19": "者。有不驅者。而諸比丘不愛不恚不怖不癡。大德行",
    "X40n0718_001:0311a20": "惡行汙他家亦見亦聞。是比丘如是諫時。堅持不捨。",
    "X40n0718_001:0311a21": "彼比丘應三諫。乃至三諫捨者善。不捨者。僧伽婆尸",
    "X40n0718_001:0311a22": "沙。",
    "X40n0718_001:0311a23": "起自阿濕婆富那婆娑二比丘。在羈連村舍住。行",
    "X40n0718_001:0311a24": "惡行汙他家。自種花木灌溉。摘華作鬘。持送與人。",
    "X40n0718_001:0311b01": "教人亦爾。又與女人。同坐同飲食。乃至戲咲歌舞",
    "X40n0718_001:0311b02": "行動之際。全無威儀。俗皆喜樂。有清淨比丘。具威",
    "X40n0718_001:0311b03": "儀者。至彼乞食。反不得食。回白佛。佛乃差目犍連",
    "X40n0718_001:0311b04": "舍利弗。領眾往與作擯羯磨。二比丘言。僧有愛恚。",
    "X40n0718_001:0311b05": "二尊者回白佛。佛更遙呵制戒。行惡行。即上種花",
    "X40n0718_001:0311b06": "木等。汙他家有四。一依家污家。謂比丘向人家得",
    "X40n0718_001:0311b07": "物。與一家不與一家。與者喜。不與者嗔。二依利養",
    "X40n0718_001:0311b08": "污家。謂比丘如法所得利養。與一家不與一家。與",
    "X40n0718_001:0311b09": "者喜。不與者嗔。三依親友污家。謂比丘與王臣友",
    "X40n0718_001:0311b10": "善。護一家不護一家。護者喜。不護者嗔。四依僧寺",
    "X40n0718_001:0311b11": "汙家。謂比丘取僧物。與一家不與一家。與者喜。不",
    "X40n0718_001:0311b12": "與者嗔。諸比丘當語下。諫而驅之也。是比丘下。乃",
    "X40n0718_001:0311b13": "犯戒者自遮之辭。有愛故不驅。有恚故強驅。有怖",
    "X40n0718_001:0311b14": "故不敢驅。有癡故不知當驅不當驅。所以犯罪同。",
    "X40n0718_001:0311b15": "而驅不驅有異也。諸比丘諫言下。證入其罪也。是",
    "X40n0718_001:0311b16": "比丘下結罪。白四羯磨。捨與不捨。結罪同上。餘結",
    "X40n0718_001:0311b17": "罪亦同上。若為三寶常住。種花木作供養等。不犯。",
    "X40n0718_001:0311b18": "若比丘。惡性不受諫語。於戒法中。諸比丘如法諫已。",
    "X40n0718_001:0311b19": "自身不受諫語。言諸大德。莫向我說若好若惡。我亦",
    "X40n0718_001:0311b20": "不向諸大德說若好若惡。諸大德且止。莫諫我。彼比",
    "X40n0718_001:0311b21": "丘諫是比丘言。莫自身不受諫語。大德自身當受諫",
    "X40n0718_001:0311b22": "語。大德如法諫諸比丘。諸比丘亦如法諫大德。如是",
    "X40n0718_001:0311b23": "佛弟子眾等增益。展轉相諫。展轉相教。展轉懺悔。是",
    "X40n0718_001:0311b24": "比丘如是諫時。堅持不捨。彼比丘應三諫。乃至三諫",
    "X40n0718_001:0311c01": "捨者善。不捨者。僧伽婆尸沙。",
    "X40n0718_001:0311c02": "起自闡陀尊者惡性不受戒。若有諫者。便言大德",
    "X40n0718_001:0311c03": "莫諫我。我應教汝。且云。我是聖主得正覺故。佛知",
    "X40n0718_001:0311c04": "故制。言諸大德下。正不受諫之辭。彼比丘諫下。乃",
    "X40n0718_001:0311c05": "諸比丘正諫之辭。是比丘下結罪。白四羯磨捨不",
    "X40n0718_001:0311c06": "捨結罪同上。餘結罪亦同上。若彼言非法非律。則",
    "X40n0718_001:0311c07": "不受諫者。不犯。",
    "X40n0718_001:0311c08": "諸大德。我已說十三僧伽婆尸沙法。九戒初犯。餘至",
    "X40n0718_001:0311c09": "三諫。若比丘犯一一法。知而覆藏。應強與波利婆沙。",
    "X40n0718_001:0311c10": "行波利婆沙竟。增上與六夜摩那埵。行摩那埵竟。應",
    "X40n0718_001:0311c11": "與出罪。當二十僧中出是比丘罪。若少一人。不滿二",
    "X40n0718_001:0311c12": "十眾。是比丘罪不得除。諸比丘亦可呵。此是時。",
    "X40n0718_001:0311c13": "此總結前罪也。前九戒初犯即得僧殘。後四戒必",
    "X40n0718_001:0311c14": "三諫不捨。方得僧殘。波利婆沙。此云別住。謂諸比",
    "X40n0718_001:0311c15": "丘。不與同僧事同起止也。犯罪者若覆藏。當隨其",
    "X40n0718_001:0311c16": "覆藏之日多少。強罰行別住法。行別住竟。與六夜",
    "X40n0718_001:0311c17": "摩那埵。摩那埵此云意喜。謂別住竟罪將出。歡喜",
    "X40n0718_001:0311c18": "行此行也。又云極苦卑劣行。謂當於晨朝。洒掃佛",
    "X40n0718_001:0311c19": "塔僧院。洗僧大小便處。又不得與欲。不得受他人",
    "X40n0718_001:0311c20": "欲。不得比丘前後行。不得受一切人禮拜。不得與",
    "X40n0718_001:0311c21": "人說法論義等。應持破舊衣鉢。應當禮拜。大僧云。",
    "X40n0718_001:0311c22": "大德某甲。犯某僧伽婆尸沙。望大德與某甲出罪。",
    "X40n0718_001:0311c23": "行六夜竟。應與二十僧中出罪。若少一人。罪不得",
    "X40n0718_001:0311c24": "出。僧亦得呵也。若犯而不覆藏者。直與六夜摩那",
    "X40n0718_001:0312a01": "埵。",
    "X40n0718_001:0312a02": "今問諸大德。是中清淨不(三說)。",
    "X40n0718_001:0312a03": "諸大德。是中清淨默然故。是事如是持。",
    "X40n0718_001:0312a04": "諸大德。是二不定法。半月半月說。戒經中來。",
    "X40n0718_001:0312a05": "不定者。於三法中不定治。當審實其罪也。",
    "X40n0718_001:0312a06": "若比丘。共女人獨在靜處。覆處。可作婬處坐。說非法",
    "X40n0718_001:0312a07": "語。有住信優婆夷。於三法中。一一法說。若波羅夷。若",
    "X40n0718_001:0312a08": "僧伽婆尸沙。若波逸提。是坐比丘自言我犯是罪。於",
    "X40n0718_001:0312a09": "三法中。應一一法治。若波羅夷。若僧伽婆尸沙。若波",
    "X40n0718_001:0312a10": "逸提。如住信優婆夷所說。應如法治是比丘。是名不",
    "X40n0718_001:0312a11": "定法。",
    "X40n0718_001:0312a12": "迦留陀夷。未出家時。與親友婦齋優婆夷通。既出",
    "X40n0718_001:0312a13": "家。猶與往來。一日往其家。於屏處同坐。說非法語。",
    "X40n0718_001:0312a14": "有住信優婆夷。窺見白佛故制。靜處謂無人處。覆",
    "X40n0718_001:0312a15": "處謂弗現露處。無人且弗現露。是可作婬處也。住",
    "X40n0718_001:0312a16": "信者。謂住於信實。不妄語也。若者不定之辭。於三",
    "X40n0718_001:0312a17": "法中。隨住信者。實舉其犯罪之相。俟知律者。定罪",
    "X40n0718_001:0312a18": "也。于中行婬者犯棄。說非法語者犯僧殘。但同坐",
    "X40n0718_001:0312a19": "而無前二者犯墮。是坐比丘下。乃犯者領罪之語。",
    "X40n0718_001:0312a20": "若比丘一一自言。當如自言治。若比丘不一一自",
    "X40n0718_001:0312a21": "言。當用覓罪相毗尼治。若比丘先在屏處坐。女人",
    "X40n0718_001:0312a22": "來問訊禮拜者不犯。但當速遣出。若同坐者。亦犯",
    "X40n0718_001:0312a23": "墮。",
    "X40n0718_001:0312a24": "若比丘。共女人在現露處。不可作婬處坐。說麤惡語。",
    "X40n0718_001:0312b01": "有住信優婆夷。於二法中。一一法說。若僧伽婆尸沙。",
    "X40n0718_001:0312b02": "若波逸提。是坐比丘自言。我犯是罪。於二法中。一一",
    "X40n0718_001:0312b03": "法治。若僧伽婆尸沙。若波逸提。如住信優婆夷所說。",
    "X40n0718_001:0312b04": "應如法治是比丘。是名不定法。",
    "X40n0718_001:0312b05": "此條犯者舉者皆同前人。但在不可作婬之處故。",
    "X40n0718_001:0312b06": "無波羅夷。止隨二法治也。",
    "X40n0718_001:0312b07": "諸大德。我已說二不定法。今問諸大德。是中清淨不",
    "X40n0718_001:0312b08": "(三說)。"
}