{
    "T12n0377_001:0900a03": "大般涅槃經後分卷上",
    "T12n0377_001:0900a05": "大唐南海波淩國",
    "T12n0377_001:0900a06": "沙門若那跋陀羅譯",
    "T12n0377_001:0900a07": "憍陳如品餘",
    "T12n0377_001:0900a08": "爾時，須跋陀羅從佛聞說大般涅槃甚深妙",
    "T12n0377_001:0900a09": "法，而得法眼，見法清淨，愛護正法，已捨邪見，",
    "T12n0377_001:0900a10": "於佛法中深信堅固；即從如來，欲求出家。佛",
    "T12n0377_001:0900a11": "言：「善哉，善哉！須跋陀羅！善來比丘，悅可聖心，",
    "T12n0377_001:0900a12": "善入佛道。」於是，須跋陀羅歡喜踊躍，忻慶無",
    "T12n0377_001:0900a13": "量，即時鬚髮自落，而作沙門，法性智水灌注",
    "T12n0377_001:0900a14": "心原，無復縛著，漏盡意解，得羅漢果。須跋",
    "T12n0377_001:0900a15": "陀羅既證果已，即前佛所，瞻仰尊顏，頭面禮",
    "T12n0377_001:0900a16": "足，偏袒右肩，右膝著地長跪合掌，悲喜交流，",
    "T12n0377_001:0900a17": "深自悔責在昔罪咎，而白佛言：「世尊！恨我毒",
    "T12n0377_001:0900a18": "身久劫已來常相欺惑，令我長沒無明邪見，",
    "T12n0377_001:0900a19": "淪溺三界外道法中，痛哉！苦哉！為害滋甚。今",
    "T12n0377_001:0900a20": "大喜慶，蒙如來恩，得入正法。世尊智慧大海，",
    "T12n0377_001:0900a21": "慈愍無量，竊自惟忖，累劫碎軀未能報此須",
    "T12n0377_001:0900a22": "臾之恩。」須跋陀羅說是語已，悲泣流淚，不能",
    "T12n0377_001:0900a23": "自裁，復白佛言：「世尊！我年老邁，餘命無幾，",
    "T12n0377_001:0900a24": "未脫眾苦，行苦遷逼。唯願世尊少住教誡，哀",
    "T12n0377_001:0900a25": "愍救護，莫般涅槃。」爾時世尊默然不許。須跋",
    "T12n0377_001:0900a26": "陀羅不果所請，愁憂熱惱，高聲唱曰：「苦哉！苦",
    "T12n0377_001:0900a27": "哉！世間虛空，世間虛空。如何於今大怖即",
    "T12n0377_001:0900a28": "至，熱惱流行？哀哉！哀哉！眾生福盡，正慧眼滅。」",
    "T12n0377_001:0900a29": "復更流淚、悲號、哽咽，遍體血現，發聲大哭，於",
    "T12n0377_001:0900b01": "如來前舉身投地，慌亂濁心，昏迷悶絕。久乃",
    "T12n0377_001:0900b02": "蘇醒，涕淚哽咽，而白佛言：「世尊！我今不忍見",
    "T12n0377_001:0900b03": "於如來入般涅槃，中心痛切難任裁抑。我自",
    "T12n0377_001:0900b04": "何能，與此坏器毒身共住？今前寧可先自速",
    "T12n0377_001:0900b05": "滅，唯願世尊後當涅槃。」爾時須跋陀羅說是",
    "T12n0377_001:0900b06": "語已，悲戀哽咽，於是時頃，即入涅槃。",
    "T12n0377_001:0900b07": "爾時，不可說不可說無數億恒河沙諸大菩",
    "T12n0377_001:0900b08": "薩、比丘、比丘尼，一切世間天、人、阿修羅等，同",
    "T12n0377_001:0900b09": "聲唱言：「苦哉！苦哉！如何正覺一旦捨離，無主、",
    "T12n0377_001:0900b10": "無歸、無依、無趣。」追思戀慕，悲感號泣，互相執",
    "T12n0377_001:0900b11": "手搥胸，悶絕迷失諸方，哀慟三千大千世界。",
    "T12n0377_001:0900b12": "爾時，世尊出八種聲普告大眾：「莫大號哭猶",
    "T12n0377_001:0900b13": "如嬰兒，各相裁抑，勿自亂心。汝等於此行苦",
    "T12n0377_001:0900b14": "生死大海，勤修淨心，莫失念慧，疾求正智，速",
    "T12n0377_001:0900b15": "出諸有。三界受身苦輪無際，無明郎主、恩愛",
    "T12n0377_001:0900b16": "魔王役使身心，策為僮僕，遍緣境界造生死",
    "T12n0377_001:0900b17": "業，貪、恚、狂癡，念念傷害，無量劫來常受苦惱。",
    "T12n0377_001:0900b18": "何有智者不反斯原？汝等當知，我曠劫來",
    "T12n0377_001:0900b19": "已入大寂，無陰、界、入，永斷諸有，金剛寶藏常",
    "T12n0377_001:0900b20": "樂我淨。我今於此顯難思議現方便力，入大",
    "T12n0377_001:0900b21": "涅槃，示同世法，欲令眾生知身如電，生戀慕",
    "T12n0377_001:0900b22": "心，生死瀑河漂流速疾，諸行輪轉法應如",
    "T12n0377_001:0900b23": "是。如來涅槃，甚深！甚深！不可思議！乃是諸佛、",
    "T12n0377_001:0900b24": "菩薩境界，非諸聲聞、緣覺所知。」",
    "T12n0377_001:0900b25": "佛復告諸大眾：「是須跋陀羅，已曾供養恒河",
    "T12n0377_001:0900b26": "沙佛，於諸佛所深種善根；以本願力，常在尼",
    "T12n0377_001:0900b27": "乾外道法中，出家修行，以方便慧誘進邪見",
    "T12n0377_001:0900b28": "失道眾生，令入正智。須跋陀羅乘本願力，今",
    "T12n0377_001:0900b29": "得遇我，最後涅槃，得聞正法；既聞正法，得羅",
    "T12n0377_001:0900c01": "漢果；既得果已，復入涅槃。自我得道度阿若",
    "T12n0377_001:0900c02": "憍陳如，最後涅槃度須跋陀羅，吾事究竟，無",
    "T12n0377_001:0900c03": "復施為；設我久住，無異今也。」爾時，世尊說是",
    "T12n0377_001:0900c04": "語已，即噓長歎唱言：「善哉，善哉！須跋陀羅",
    "T12n0377_001:0900c05": "為報佛恩，汝等大眾應當供養其屍，安立塔",
    "T12n0377_001:0900c06": "廟。」爾時，大眾惆悵慘結，掩淚裁抑，即依佛",
    "T12n0377_001:0900c07": "教，以香木、蘇油茶毘其屍。須跋陀羅當焚屍",
    "T12n0377_001:0900c08": "時，即於火中放大光明，現十八變，身上出水、",
    "T12n0377_001:0900c09": "身下出火；右脇出火、左脇出水；小復現大、",
    "T12n0377_001:0900c10": "大復現小；滿虛空中。爾時，無量大眾及諸外",
    "T12n0377_001:0900c11": "道邪見眾生發菩提心，得入正見。須跋陀羅",
    "T12n0377_001:0900c12": "現神變已，還復火中。茶毘已訖，是時大眾悲",
    "T12n0377_001:0900c13": "感傷悼，收取舍利起塔供養。",
    "T12n0377_001:0900c14": "大般涅槃經遺教品第一",
    "T12n0377_001:0900c15": "爾時，佛告阿難普及大眾：「吾滅度後，汝等四",
    "T12n0377_001:0900c16": "眾當勤護持我大涅槃。我於無量萬億阿僧",
    "T12n0377_001:0900c17": "祇劫，修此難得大涅槃法，今已顯說，汝等當",
    "T12n0377_001:0900c18": "知，此大涅槃乃是十方三世一切諸佛金剛",
    "T12n0377_001:0900c19": "寶藏，常樂我淨周圓無缺。一切諸佛於此涅",
    "T12n0377_001:0900c20": "槃而般涅槃，最後究竟，理極無遺。諸佛於此",
    "T12n0377_001:0900c21": "放捨身命，故名涅槃。汝等欲得決定真報",
    "T12n0377_001:0900c22": "佛恩；疾得菩提、諸佛摩頂；世世所生不失",
    "T12n0377_001:0900c23": "正念；十方諸佛常現其前，晝夜守護；令一切",
    "T12n0377_001:0900c24": "眾得出世法；當勤修習此涅槃典。」",
    "T12n0377_001:0900c25": "佛復告阿難：「吾未成佛，示入欝頭藍弗外道",
    "T12n0377_001:0900c26": "法中，修學四禪八定，受行其教。吾成佛來毀",
    "T12n0377_001:0900c27": "呰其法，漸漸誘進，最後須跋陀羅皆入佛道。",
    "T12n0377_001:0900c28": "如來以大智炬燒邪見幢，如乾草葉投大火",
    "T12n0377_001:0900c29": "焰。阿難！今我親戚諸釋種子吾甚憂念，我涅",
    "T12n0377_001:0901a01": "槃後，汝當精勤以善教誡我諸眷屬，授與妙",
    "T12n0377_001:0901a02": "法深心誨誘，勿得調戲放逸散心，入諸境界",
    "T12n0377_001:0901a03": "受行邪法，未脫三界世間痛苦，早求出離於",
    "T12n0377_001:0901a04": "此五濁愛欲之中。應生憂畏無救護想，一失",
    "T12n0377_001:0901a05": "人身難可追復，畢此一形常須警察，無常大",
    "T12n0377_001:0901a06": "鬼情求難脫。憐愍眾生莫相殺害、乃至蠢動，",
    "T12n0377_001:0901a07": "應施無畏。身業清淨常生妙土，口業清淨離",
    "T12n0377_001:0901a08": "諸過惡，莫食肉、莫飲酒，調伏心蛇令入道果。",
    "T12n0377_001:0901a09": "深思行業善惡之報，如影隨形，三世因果循",
    "T12n0377_001:0901a10": "環不失，此生空過後悔無追。涅槃時至，示教",
    "T12n0377_001:0901a11": "如是。」",
    "T12n0377_001:0901a12": "爾時阿難聞佛語已，身心戰動，情識恾然，悲",
    "T12n0377_001:0901a13": "哽喑咽，深沒憂海，舉體迷悶，昏亂濁心，投如",
    "T12n0377_001:0901a14": "來前猶如死人。爾時，阿泥樓逗安慰阿難，",
    "T12n0377_001:0901a15": "輕其愁心，而語之言：「咄哉！何為愁苦？如來涅",
    "T12n0377_001:0901a16": "槃時至，今日雖有，明旦則無。汝依我語，諮啟",
    "T12n0377_001:0901a17": "如來，如是四問：『佛涅槃後，六群比丘行污他",
    "T12n0377_001:0901a18": "家，惡性車匿，云何共住而得示教？如來在世",
    "T12n0377_001:0901a19": "以佛為師，世尊滅後以何為師？若佛在世依",
    "T12n0377_001:0901a20": "佛而住，如來既滅依何而住？如來滅後，結集",
    "T12n0377_001:0901a21": "法藏，一切經初，安何等語？』」爾時，阿難如從夢",
    "T12n0377_001:0901a22": "中，聞阿泥樓逗安慰其心，令致四問，漸得醒",
    "T12n0377_001:0901a23": "悟，哀不自勝，具陳上問而以白佛。",
    "T12n0377_001:0901a24": "佛告阿難：「何為憂苦悲哀乃爾？諸佛化周，施",
    "T12n0377_001:0901a25": "為已訖，法歸是處。善哉，善哉！阿難！汝致四",
    "T12n0377_001:0901a26": "問為最後問，能大利益一切世間。汝等諦聽，",
    "T12n0377_001:0901a27": "善思念之。」「唯然，世尊！願樂欲聞。」佛告阿難：",
    "T12n0377_001:0901a28": "「如汝所問，佛涅槃後，六群比丘、惡性車匿，行",
    "T12n0377_001:0901a29": "污他家，云何共住而得示教？阿難！車匿比丘",
    "T12n0377_001:0901b01": "其性鄙惡，我涅槃後，漸當調伏其心柔和，捨",
    "T12n0377_001:0901b02": "本惡性。阿難！我弟難陀具極重欲，其性鄙",
    "T12n0377_001:0901b03": "惡，如來以善方便，示教利喜，知其根性，以波",
    "T12n0377_001:0901b04": "若慧為說十二因緣。所謂無明緣行，行緣",
    "T12n0377_001:0901b05": "識，乃至老、死、憂悲苦惱，皆是無明憎愛叢林。",
    "T12n0377_001:0901b06": "一切行苦彌滿三界、遍流六道，大苦根本無",
    "T12n0377_001:0901b07": "明所起，以波若慧示以性淨，諦觀根本，即斷",
    "T12n0377_001:0901b08": "諸有過患無明。根本滅故無明滅，無明滅則",
    "T12n0377_001:0901b09": "行滅，乃至老、死、憂悲苦惱皆滅。得此觀時，攝",
    "T12n0377_001:0901b10": "心定住，即入三昧。以三昧力得入初禪，漸漸",
    "T12n0377_001:0901b11": "次第入第四禪，繼心正念。如是修習，然後自",
    "T12n0377_001:0901b12": "當得證上果，離三界苦。阿難！爾時難陀比丘",
    "T12n0377_001:0901b13": "深生信心，依我教法，勤心修習，不久即得阿",
    "T12n0377_001:0901b14": "羅漢果。阿難！我涅槃後，汝當依我教法正觀，",
    "T12n0377_001:0901b15": "教示六群車匿比丘，深心依此清淨正法，",
    "T12n0377_001:0901b16": "不久自當得證上果。「阿難！當知皆因無明，增",
    "T12n0377_001:0901b17": "長三界生死大樹、飄沒愛河，眾苦長夜黑闇，",
    "T12n0377_001:0901b18": "崖下繞生死柱。六識為枝、妄念為本，無明波",
    "T12n0377_001:0901b19": "浪心識策使，遊戲六塵種苦惱芽，無能制者，",
    "T12n0377_001:0901b20": "自在如王。是故我言，無明郎主，念念傷害，眾",
    "T12n0377_001:0901b21": "生不覺，輪轉生死。阿難！一切眾生為此無明",
    "T12n0377_001:0901b22": "起諸愛結，我見覆蔽，八萬四千煩惱郎主役",
    "T12n0377_001:0901b23": "使其身，身心破裂，不得自在。阿難！無明若滅，",
    "T12n0377_001:0901b24": "三界都盡，以是因緣，名出世人。阿難！若能諦",
    "T12n0377_001:0901b25": "觀十二因緣，究竟無我，深入本淨，即能遠離",
    "T12n0377_001:0901b26": "三界大火。阿難！如來是真語者，說誠實言，最",
    "T12n0377_001:0901b27": "後付囑，汝當修行。「阿難！如汝所問，佛去世後，",
    "T12n0377_001:0901b28": "以何為師者？阿難！尸波羅蜜戒是汝大師，",
    "T12n0377_001:0901b29": "依之修行，能得出世甚深定慧。「阿難！如汝所",
    "T12n0377_001:0901c01": "問，佛涅槃後，依何住者？阿難！依四念處嚴心",
    "T12n0377_001:0901c02": "而住：觀身性相同於虛空，名身念處；觀受不",
    "T12n0377_001:0901c03": "在內外、不住中間，名受念處；觀心但有名字，",
    "T12n0377_001:0901c04": "名字性離，名心念處；觀法不得善法、不得不",
    "T12n0377_001:0901c05": "善法，名法念處。阿難！一切行者，應當依此四",
    "T12n0377_001:0901c06": "念處住。「阿難！如汝所問，如來滅後，結集法藏，",
    "T12n0377_001:0901c07": "一切經初，安何等語者？阿難！如來滅後，結集",
    "T12n0377_001:0901c08": "法藏，一切經初，當安『如是我聞：一時佛住某",
    "T12n0377_001:0901c09": "方、某處，與諸四眾，而說是經。』」",
    "T12n0377_001:0901c10": "爾時，阿難復白佛言：「若佛在世，若涅槃後，有",
    "T12n0377_001:0901c11": "信心檀越以金、銀、七寶、一切樂具，奉施如來，",
    "T12n0377_001:0901c12": "云何舉置？」佛告阿難：「若佛現在，所施佛物，僧",
    "T12n0377_001:0901c13": "眾應知；若佛滅後，一切信心所施佛物，應用",
    "T12n0377_001:0901c14": "造佛形像，及造佛衣、七寶幡蓋、買諸香油、寶",
    "T12n0377_001:0901c15": "花以供養佛。除供養佛，餘不得用，用者即",
    "T12n0377_001:0901c16": "犯盜佛物罪。」阿難復白佛言：「若佛現在，若復",
    "T12n0377_001:0901c17": "有人以金、銀、七寶、房舍、殿堂、妻子、奴婢、衣服、飲",
    "T12n0377_001:0901c18": "食、一切樂具，深心恭敬，禮拜供養如來；佛涅",
    "T12n0377_001:0901c19": "槃後，若復有人，以金、銀、七寶、妻妾、奴婢、衣服、",
    "T12n0377_001:0901c20": "飲食、一切樂具，供養如來形像，深心恭敬，禮",
    "T12n0377_001:0901c21": "拜供養。世尊！如是二人深心供養，所得福德",
    "T12n0377_001:0901c22": "何者為多？」佛告阿難：「如是二人，皆以深心",
    "T12n0377_001:0901c23": "供養，所得福德其福無異。何以故？雖佛滅後，",
    "T12n0377_001:0901c24": "法身常存，是以深心供養，其福正等。」阿難復",
    "T12n0377_001:0901c25": "白佛言：「若佛現在，若復有人，還以深心，如上",
    "T12n0377_001:0901c26": "供養、恭敬如來；佛涅槃後，若復有人，還以深",
    "T12n0377_001:0901c27": "心，如上供養、恭敬全身舍利。世尊！如是二人，",
    "T12n0377_001:0901c28": "所得福德何者為多？」佛告阿難：「如是二人，得",
    "T12n0377_001:0901c29": "福正等，功德廣大，無量無邊，乃至畢苦，其福",
    "T12n0377_001:0902a01": "不盡。」阿難復白佛言：「若佛現在，若復有人，",
    "T12n0377_001:0902a02": "如上深心，一切供養、恭敬如來；佛涅槃後，若",
    "T12n0377_001:0902a03": "復有人，如上深心，供養、恭敬半身舍利。世尊！",
    "T12n0377_001:0902a04": "如是二人，所得福德何者為多？」佛告阿難：「如",
    "T12n0377_001:0902a05": "是二人，深心供養，得福無異，所得福德無量",
    "T12n0377_001:0902a06": "無邊。阿難！若佛滅後，若復有人，深心供養",
    "T12n0377_001:0902a07": "如來舍利四分之一、八分之一、十六分之一、",
    "T12n0377_001:0902a08": "百分之一、千分之一、萬分之一、恒河沙分之",
    "T12n0377_001:0902a09": "一，乃至如芥子許，皆以深心供養、恭敬、尊重、",
    "T12n0377_001:0902a10": "讚歎；若佛現在，若復有人，深心供養、恭敬",
    "T12n0377_001:0902a11": "如來。如是二人，所得福德皆悉無異，其福無",
    "T12n0377_001:0902a12": "量不可稱計。阿難當知，若佛現在、若涅槃後，",
    "T12n0377_001:0902a13": "若復有人深心恭敬、供養、禮拜、尊重、讚歎，如",
    "T12n0377_001:0902a14": "是二人，所得福德無二無別。」佛告阿難及諸",
    "T12n0377_001:0902a15": "大眾：「我涅槃後，天上、人間一切眾生，得我舍",
    "T12n0377_001:0902a16": "利，悲喜交流，哀感欣慶，恭敬、禮拜、深心供養，",
    "T12n0377_001:0902a17": "得無量無邊功德。阿難！若見如來舍利即是",
    "T12n0377_001:0902a18": "見佛、見佛即是見法、見法即是見僧、見僧",
    "T12n0377_001:0902a19": "即見涅槃。阿難！當知以是因緣，三寶常住，",
    "T12n0377_001:0902a20": "無有變易，能為眾生作歸依處。」阿難復白佛",
    "T12n0377_001:0902a21": "言：「佛涅槃後，一切大眾依何法則，茶毘如來，",
    "T12n0377_001:0902a22": "而得舍利，深心供養？」佛告阿難：「我般涅槃，汝",
    "T12n0377_001:0902a23": "等大眾當依轉輪聖王茶毘方法。」阿難復白：",
    "T12n0377_001:0902a24": "「轉輪聖王茶毘法則，其事云何？」佛告阿難：「轉",
    "T12n0377_001:0902a25": "輪聖王命終之後，經停七日，乃入鐵棺。既入",
    "T12n0377_001:0902a26": "棺已，即以微妙香油注滿棺中，閉棺令密。復",
    "T12n0377_001:0902a27": "經七日，從棺中出，以諸香水灌洗、沐浴；既灌",
    "T12n0377_001:0902a28": "洗已，燒眾名香而以供養；以兜羅綿遍體儭",
    "T12n0377_001:0902a29": "身，然後即以無價上妙白[疊*毛]千張，次第相重，",
    "T12n0377_001:0902b01": "遍纏王身。既已纏訖，以眾香油滿鐵棺中，聖",
    "T12n0377_001:0902b02": "王之身爾乃入棺。密閉棺已，載以香木、七寶",
    "T12n0377_001:0902b03": "車上，其車四面垂諸瓔珞、一切寶絞，莊嚴",
    "T12n0377_001:0902b04": "其車，無數花幡、七寶幢蓋、一切妙香、一切天",
    "T12n0377_001:0902b05": "樂，圍繞供養。爾乃純以眾妙香木表裏文飾，",
    "T12n0377_001:0902b06": "微妙香油茶毘轉輪聖王之身。茶毘已訖，收",
    "T12n0377_001:0902b07": "取舍利，於都城內四衢道中起七寶塔，塔開",
    "T12n0377_001:0902b08": "四門，安置舍利，一切世間所共瞻仰。「阿難！其",
    "T12n0377_001:0902b09": "轉輪王以少福德紹此王位，未脫諸有，具足",
    "T12n0377_001:0902b10": "五欲、妻妾、婇女、惡見、三毒，一切煩惱諸結使",
    "T12n0377_001:0902b11": "等，未斷一毫，命終之後，世間猶乃如是法則，",
    "T12n0377_001:0902b12": "起塔供養一切瞻仰。阿難！何況如來已於無",
    "T12n0377_001:0902b13": "量無邊無數阿僧祇劫，永捨五欲、妻妾、婇女，",
    "T12n0377_001:0902b14": "於世間法已作霜雹。難勤能勤、難行能行，一",
    "T12n0377_001:0902b15": "切菩薩出世苦行，勤苦修習；十方三世一切",
    "T12n0377_001:0902b16": "諸佛所行之道，甚深微妙清淨戒、定、慧解脫、解",
    "T12n0377_001:0902b17": "脫知見、六波羅蜜，無不具足。修習如來十力、",
    "T12n0377_001:0902b18": "大悲、四無所畏、三解脫門、十八大空、六通、五",
    "T12n0377_001:0902b19": "眼、三十七品、十八不共法、三十二相、八十種",
    "T12n0377_001:0902b20": "好、一切諸佛壽命、一切淨佛國土、一切成就",
    "T12n0377_001:0902b21": "眾生、一切難行苦行、一切攝善法戒、一切攝",
    "T12n0377_001:0902b22": "眾生戒、一切攝律儀戒、一切功德、一切智",
    "T12n0377_001:0902b23": "慧、一切莊嚴、一切大願、一切方便，如是等不",
    "T12n0377_001:0902b24": "可思議福德智慧，皆已成就，無不具足。斷除",
    "T12n0377_001:0902b25": "一切不善、斷除一切煩惱、斷除一切煩惱餘",
    "T12n0377_001:0902b26": "習，通達四諦十二因緣，於菩提樹降伏四魔，",
    "T12n0377_001:0902b27": "成就種智，如是妙法悉修習已；爾乃一切諸",
    "T12n0377_001:0902b28": "佛唱言：『善哉！善哉！』同以法性智水灌法身頂，",
    "T12n0377_001:0902b29": "乃成阿耨多羅三藐三菩提。以是因緣，我今",
    "T12n0377_001:0902c01": "號天人師十方種覺至極世尊、天上人間無",
    "T12n0377_001:0902c02": "與等者，等視眾生如羅睺羅，故名如來、應供、",
    "T12n0377_001:0902c03": "正遍知、明行足、善逝、世間解、無上士、調御丈夫、",
    "T12n0377_001:0902c04": "天人師、佛、世尊，憐愍世間，化緣周畢，為眾生",
    "T12n0377_001:0902c05": "故，今入涅槃，隨世間法，如轉輪王，為令眾生",
    "T12n0377_001:0902c06": "普得供養。「阿難！我入涅槃，如轉輪王，經停七",
    "T12n0377_001:0902c07": "日，乃入鐵棺，以妙香油注滿棺中，密蓋棺",
    "T12n0377_001:0902c08": "門，其棺四面應以七寶間雜莊嚴，一切寶幢",
    "T12n0377_001:0902c09": "香花供養。經七日已，復出鐵棺；既出棺已，應",
    "T12n0377_001:0902c10": "以一切眾妙香水灌洗、沐浴如來之身；既灌",
    "T12n0377_001:0902c11": "洗已，以上妙兜羅綿遍體纏身，次以微妙無",
    "T12n0377_001:0902c12": "價白[疊*毛]千張，復於綿上，纏如來身，又入鐵",
    "T12n0377_001:0902c13": "棺。復以微妙香油盛滿棺中，閉棺令密，爾乃",
    "T12n0377_001:0902c14": "純以微妙牛頭栴檀、沈水、一切香木盛七寶",
    "T12n0377_001:0902c15": "車，一切眾寶以為莊嚴，載以寶棺至茶毘所，",
    "T12n0377_001:0902c16": "無數寶幢、無數寶蓋、無數寶衣、無數天樂、無",
    "T12n0377_001:0902c17": "數香花，周遍虛空，悲哀供養。一切天人、無數",
    "T12n0377_001:0902c18": "大眾，應各以栴檀、沈水、微妙香油茶毘如來，",
    "T12n0377_001:0902c19": "哀號戀慕。茶毘已訖，天人四眾收取舍利，盛",
    "T12n0377_001:0902c20": "七寶瓶，於都城內四衢道中，起七寶塔供",
    "T12n0377_001:0902c21": "養舍利，能令眾生得大功德，離三有苦至涅",
    "T12n0377_001:0902c22": "槃樂。阿難當知，一切四眾起佛舍利七寶塔",
    "T12n0377_001:0902c23": "已，應當更起三塔供養：所謂辟支佛塔、阿羅",
    "T12n0377_001:0902c24": "漢塔、轉輪王塔，為令世間知歸依故。」阿難白",
    "T12n0377_001:0902c25": "佛言：「如來出世悲愍眾生，顯示十力、大悲、四",
    "T12n0377_001:0902c26": "無所畏、十二因緣、四諦之法、三解脫門，八種",
    "T12n0377_001:0902c27": "梵音雷震三界、五色慈光遍照六道，隨順眾",
    "T12n0377_001:0902c28": "生心業所轉，或得四果三乘所行、或證無",
    "T12n0377_001:0902c29": "漏無為緣覺之道、或入無滅無生菩薩之地、",
    "T12n0377_001:0903a01": "或得無量諸陀羅尼、或得五眼、或得六通、或",
    "T12n0377_001:0903a02": "脫三惡、或出八難、或離人天三界之苦。如來",
    "T12n0377_001:0903a03": "慈力清淨、如來解脫法門不可思議，乃至涅",
    "T12n0377_001:0903a04": "槃，一切世間人天四眾起七寶塔，供養舍利",
    "T12n0377_001:0903a05": "得大功德，能令眾生脫三界苦、入正解脫。以",
    "T12n0377_001:0903a06": "是因緣，佛般涅槃，一切世間人天大眾，報",
    "T12n0377_001:0903a07": "佛甚深無量慈恩，起七寶塔供養舍利，理應",
    "T12n0377_001:0903a08": "如是。世尊！其餘三塔於諸眾生得何等利，而",
    "T12n0377_001:0903a09": "令起立恭敬供養？」佛告阿難：「其辟支佛，悟法",
    "T12n0377_001:0903a10": "因緣，入深法性，已脫諸有一切過患，能為人",
    "T12n0377_001:0903a11": "天而作福田，以是因緣，起塔供養，所得福德",
    "T12n0377_001:0903a12": "次於如來，能令眾生皆得妙果。阿難！其阿羅",
    "T12n0377_001:0903a13": "漢，於三界中，生分已盡，不受後有，梵行已立，",
    "T12n0377_001:0903a14": "能為世間而作福田，是故應當起塔供養，所",
    "T12n0377_001:0903a15": "得福德次辟支佛，亦令眾生皆得解脫。阿難！",
    "T12n0377_001:0903a16": "其轉輪王，雖未解脫三界煩惱，福德力故，治",
    "T12n0377_001:0903a17": "四天下，而以十善化育群生，是諸眾生之所",
    "T12n0377_001:0903a18": "尊敬，以是四眾起塔供養，所得福德亦復無",
    "T12n0377_001:0903a19": "量。」",
    "T12n0377_001:0903a20": "阿難白佛言：「佛般涅槃，一切四眾，當於何所",
    "T12n0377_001:0903a21": "茶毘如來，得收舍利？唯願示教。」佛告阿難：「佛",
    "T12n0377_001:0903a22": "般涅槃，一切四眾，若於拘尸城內茶毘如來，",
    "T12n0377_001:0903a23": "其城中人皆紹王位，則相討罰諍訟無量，亦",
    "T12n0377_001:0903a24": "令一切得福階差。阿難！一切四眾可於城外",
    "T12n0377_001:0903a25": "茶毘如來！為令世間得福等故。」阿難白佛言：",
    "T12n0377_001:0903a26": "「佛入涅槃，茶毘已訖，一切四眾收取舍利，安",
    "T12n0377_001:0903a27": "置寶瓶，當於何所起七寶塔，一切皆得深心",
    "T12n0377_001:0903a28": "供養？唯願示教。」佛告阿難：「佛般涅槃，茶毘既",
    "T12n0377_001:0903a29": "訖，一切四眾收取舍利置七寶瓶，當於拘尸",
    "T12n0377_001:0903b01": "那伽城內四衢道中起七寶塔——高十三層，上",
    "T12n0377_001:0903b02": "有相輪，一切妙寶間雜莊嚴，一切世間眾妙",
    "T12n0377_001:0903b03": "花幡而嚴飾之，四邊欄楯七寶合成，一切莊",
    "T12n0377_001:0903b04": "挍靡不周遍，其塔四面面開一門，層層間次",
    "T12n0377_001:0903b05": "窓牖相當——安置寶瓶如來舍利，天人四眾瞻",
    "T12n0377_001:0903b06": "仰供養。阿難！其辟支佛塔應十一層，亦以眾",
    "T12n0377_001:0903b07": "寶而嚴飾之。阿難！其阿羅漢塔成以四層，",
    "T12n0377_001:0903b08": "亦以眾寶而嚴飾之。阿難！其轉輪王塔，亦七",
    "T12n0377_001:0903b09": "寶成，無復層級。何以故？未脫三界諸有苦",
    "T12n0377_001:0903b10": "故。」爾時，阿泥樓逗白佛言：「佛涅槃後，茶毘已",
    "T12n0377_001:0903b11": "訖，一切天人四部大眾，如何分布如來舍利，",
    "T12n0377_001:0903b12": "而得供養？」爾時，佛告阿泥樓逗：「我般涅槃，汝",
    "T12n0377_001:0903b13": "等天人取佛舍利，以平等心分布三界、一切",
    "T12n0377_001:0903b14": "六道，世間供養。」爾時，釋提桓因白佛：「我今",
    "T12n0377_001:0903b15": "從佛，敬請如來半身舍利，而我深心願供養",
    "T12n0377_001:0903b16": "故。」佛告天帝：「如來等視眾生如羅睺羅，汝不",
    "T12n0377_001:0903b17": "應請半身舍利。何以故？平等利祐諸眾生故。」",
    "T12n0377_001:0903b18": "佛告天帝：「我今與汝右邊上頷一牙舍利，可",
    "T12n0377_001:0903b19": "於天上起塔供養，能令汝得福德無盡。」",
    "T12n0377_001:0903b20": "爾時，天人、一切大眾悲哀流淚，不能自裁。爾",
    "T12n0377_001:0903b21": "時，世尊普告四眾：「佛般涅槃，汝等天人莫大",
    "T12n0377_001:0903b22": "愁惱。何以故？佛雖涅槃，而有舍利常存供養。",
    "T12n0377_001:0903b23": "復有無上法寶——修多羅藏、毘那耶藏、阿毘",
    "T12n0377_001:0903b24": "達磨藏——以是因緣，三寶、四諦常住於世，能令",
    "T12n0377_001:0903b25": "眾生深心歸依。何以故？供養舍利即是佛寶，",
    "T12n0377_001:0903b26": "見佛即見法身，見法即見賢聖，見賢聖故即",
    "T12n0377_001:0903b27": "見四諦，見四諦故即見涅槃，是故當知三寶",
    "T12n0377_001:0903b28": "常住，無有變易，能為世間作歸依故。」佛復告",
    "T12n0377_001:0903b29": "諸大眾：「汝等莫大愁苦，我今於此垂欲涅槃，",
    "T12n0377_001:0903c01": "若戒、若歸、若常、無常、三寶、四諦、六波羅蜜、十",
    "T12n0377_001:0903c02": "二因緣，有所疑者，當速發問，為究竟問。佛涅",
    "T12n0377_001:0903c03": "槃後，無復疑悔。」三過告眾。爾時，四眾憂悲苦",
    "T12n0377_001:0903c04": "惱，哽咽流淚，痛切中心追思戀慕，愁毒悶絕，",
    "T12n0377_001:0903c05": "佛神力故，掩淚寂然，無發問者。何以故？一切",
    "T12n0377_001:0903c06": "四眾已於戒、歸、三寶、四諦，通達曉了，無有疑",
    "T12n0377_001:0903c07": "故。爾時，世尊知諸四眾無復餘疑，歎言：「善哉，",
    "T12n0377_001:0903c08": "善哉！汝等四眾已能通達三寶、四諦無有疑",
    "T12n0377_001:0903c09": "也，猶如淨水洗蕩身垢；汝等當勤精進，早得",
    "T12n0377_001:0903c10": "出離，莫生愁惱迷悶亂心。」",
    "T12n0377_001:0903c11": "爾時，世尊於師子座以真金手却身所著僧",
    "T12n0377_001:0903c12": "伽梨衣，顯出紫磨黃金師子胸臆，普示大眾，",
    "T12n0377_001:0903c13": "告言：「汝等一切天人大眾，應當深心看我紫",
    "T12n0377_001:0903c14": "磨黃金色身。」爾時，四眾一切瞻仰大覺世尊",
    "T12n0377_001:0903c15": "真金色身，目不暫捨，悉皆快樂，譬如比丘入",
    "T12n0377_001:0903c16": "第三禪，難生是中。爾時，世尊以黃金身示大",
    "T12n0377_001:0903c17": "眾已，即放無量無邊百千萬億大涅槃光，普",
    "T12n0377_001:0903c18": "照十方一切世界，日月所照無復光明。放是",
    "T12n0377_001:0903c19": "光已，復告大眾：「當知如來為汝等故，累劫勤",
    "T12n0377_001:0903c20": "苦，截身手足，盡修一切難行、苦行，大悲本願",
    "T12n0377_001:0903c21": "於此五濁成阿耨多羅三藐三菩提，得此金",
    "T12n0377_001:0903c22": "剛不壞紫磨色身，具足三十二相、八十種好，",
    "T12n0377_001:0903c23": "無量光明，普照一切，見形遇光，無不解脫。」佛",
    "T12n0377_001:0903c24": "復告諸大眾：「佛出世難如優曇花，希有難見。",
    "T12n0377_001:0903c25": "汝等大眾，最後遇我，為於此身不生空過。我",
    "T12n0377_001:0903c26": "以本誓願力，生此穢土，化緣周畢，今欲涅槃。",
    "T12n0377_001:0903c27": "汝等以至誠心看我紫磨黃金色身，汝當修",
    "T12n0377_001:0903c28": "習如是清淨之業，於未來世得此果報。」",
    "T12n0377_001:0903c29": "爾時，世尊如是三反，慇懃三告，以真金身示",
    "T12n0377_001:0904a01": "諸大眾。即從七寶師子大床，上昇虛空高一",
    "T12n0377_001:0904a02": "多羅樹，一反告言：「我欲涅槃，汝等大眾，看我",
    "T12n0377_001:0904a03": "紫磨黃金色身。」如是展轉，高七多羅樹，七反",
    "T12n0377_001:0904a04": "告言：「我欲涅槃，汝等大眾，應當深心看我紫",
    "T12n0377_001:0904a05": "磨黃金色身。」從空中下坐師子床，復告大眾：",
    "T12n0377_001:0904a06": "「我欲涅槃，汝等深心看我紫磨黃金色身。」爾",
    "T12n0377_001:0904a07": "時，世尊從師子床復昇虛空，高一多羅樹，復",
    "T12n0377_001:0904a08": "告大眾：「我欲涅槃，汝等深心看我紫磨黃金",
    "T12n0377_001:0904a09": "色身。」如是展轉，高七多羅樹，七反告言：「我欲",
    "T12n0377_001:0904a10": "涅槃，汝等大眾，看我紫磨黃金色身。」從空中",
    "T12n0377_001:0904a11": "下坐師子床，復告大眾：「我欲涅槃，汝等深心",
    "T12n0377_001:0904a12": "看我紫磨黃金色身。」爾時，世尊從師子床復",
    "T12n0377_001:0904a13": "昇虛空，高一多羅樹，復告大眾：「我欲涅槃，汝",
    "T12n0377_001:0904a14": "等深心看我紫磨黃金色身。」如是展轉，高七",
    "T12n0377_001:0904a15": "多羅樹，七反告言：「我欲涅槃，汝等深心看我",
    "T12n0377_001:0904a16": "紫磨黃金色身。」從空中下坐師子床，復告大",
    "T12n0377_001:0904a17": "眾：「我欲涅槃，汝等深心看我紫磨黃金色身。」",
    "T12n0377_001:0904a18": "爾時，世尊顯出如來紫磨黃金色身，普示大",
    "T12n0377_001:0904a19": "眾，如是三反，上昇虛空，高七多羅樹；三反從",
    "T12n0377_001:0904a20": "空中下，坐師子床；如是慇懃二十四反，告諸",
    "T12n0377_001:0904a21": "大眾：「我欲涅槃，汝等深心看我金剛堅固不",
    "T12n0377_001:0904a22": "壞、紫磨黃金無畏色身，如優曇花難可值遇。",
    "T12n0377_001:0904a23": "汝等當知，我欲涅槃。汝等應當以至誠心，看",
    "T12n0377_001:0904a24": "我紫磨黃金色身，如熱渴人遇清冷水，飲之",
    "T12n0377_001:0904a25": "令飽，無復餘念；汝等大眾，亦復如是。我欲涅",
    "T12n0377_001:0904a26": "槃，汝等大眾，應當深心瞻仰，為是最後見於",
    "T12n0377_001:0904a27": "如來，自此見已，無復再覩。汝等大眾，瞻仰令",
    "T12n0377_001:0904a28": "足，無復後悔。」佛復告諸大眾：「我涅槃後，汝",
    "T12n0377_001:0904a29": "等大眾，應廣修行，早出三有，勿復懈怠、散",
    "T12n0377_001:0904b01": "心放逸。」爾時，一切世界天人四眾遇涅槃光，",
    "T12n0377_001:0904b02": "瞻仰佛者，一切三塗、八難、世間人天所有煩",
    "T12n0377_001:0904b03": "惱、四重、五逆、極惡罪咎，永滅無餘，皆得解脫。",
    "T12n0377_001:0904b04": "爾時，世尊顯出紫磨黃金色身，慇懃相告，示",
    "T12n0377_001:0904b05": "大眾已，還舉僧伽梨衣如常所披。",
    "T12n0377_001:0904b06": "大般涅槃經應盡還源品第二",
    "T12n0377_001:0904b07": "佛復告諸大眾：「我今時至，舉身疼痛。」說是語",
    "T12n0377_001:0904b08": "已，即入初禪，以涅槃光遍觀世界，入寂滅定。",
    "T12n0377_001:0904b09": "爾時，世尊所言未訖即入初禪、從初禪出入",
    "T12n0377_001:0904b10": "第二禪、從二禪出入第三禪、從三禪出入第",
    "T12n0377_001:0904b11": "四禪、從四禪出入虛空處、從空處出入無邊",
    "T12n0377_001:0904b12": "識處、從識處出入不用處、從不用出入非想",
    "T12n0377_001:0904b13": "非非想處、從非非想處出入滅盡定；從滅",
    "T12n0377_001:0904b14": "盡定出還入非想非非想處、從非非想出入",
    "T12n0377_001:0904b15": "不用處、從不用出入無邊識處、從無邊識處",
    "T12n0377_001:0904b16": "出入虛空處、從空處出入第四禪、從四禪出",
    "T12n0377_001:0904b17": "入第三禪、從三禪出入第二禪、從二禪出入",
    "T12n0377_001:0904b18": "第一禪。",
    "T12n0377_001:0904b19": "爾時，世尊如是逆順入諸禪已，普告大眾：「我",
    "T12n0377_001:0904b20": "以甚深波若遍觀三界一切六道，諸山、大海、",
    "T12n0377_001:0904b21": "大地含生，如是三界，根本性離，畢竟寂滅，同",
    "T12n0377_001:0904b22": "虛空相。無名、無識，永斷諸有，本來平等，無高",
    "T12n0377_001:0904b23": "下想。無見、無聞、無覺、無知，不可繫縛、不可解",
    "T12n0377_001:0904b24": "脫。無眾生、無壽命，不生、不起、不盡、不滅。非世",
    "T12n0377_001:0904b25": "間、非非世間，涅槃、生死皆不可得，二際平等。",
    "T12n0377_001:0904b26": "等諸法故，閑居靜住無所施為，究竟安置必",
    "T12n0377_001:0904b27": "不可得。從無住法，法性施為，斷一切相，一無",
    "T12n0377_001:0904b28": "所有。法相如是，其知是者，名出世人；是事不",
    "T12n0377_001:0904b29": "知，名生死始。汝等大眾，應斷無明、滅生死始。」",
    "T12n0377_001:0904c01": "爾時，世尊說是語已，復入超禪，從初禪出入",
    "T12n0377_001:0904c02": "第三禪、從三禪出入虛空處、從虛空出入無",
    "T12n0377_001:0904c03": "所有處、從無所有出入滅盡想定；從滅盡定",
    "T12n0377_001:0904c04": "出次第還入至非想非非想處、從非非想出",
    "T12n0377_001:0904c05": "入無邊識處、從識處出入第四禪、從四禪出",
    "T12n0377_001:0904c06": "入第二禪、從二禪出入於初禪。如是逆順入",
    "T12n0377_001:0904c07": "超禪已，復告大眾：「我以摩訶般若遍觀三界",
    "T12n0377_001:0904c08": "有情、無情，一切人法，悉皆究竟，無繫縛者、無",
    "T12n0377_001:0904c09": "解脫者。無主、無依，不可攝持。不出三界，不入",
    "T12n0377_001:0904c10": "諸有。本來清淨無垢、無煩惱，與虛空等，不平",
    "T12n0377_001:0904c11": "等、非不平等，盡諸動念，思想心息，如是法相，",
    "T12n0377_001:0904c12": "名大涅槃。真見此法，名為解脫，凡夫不知，名",
    "T12n0377_001:0904c13": "曰無明。」作是語已，復入超禪，從初禪出乃至",
    "T12n0377_001:0904c14": "入滅盡定、從滅盡定出乃至入初禪。如是",
    "T12n0377_001:0904c15": "逆順入超禪已，復告大眾：「我以佛眼遍觀三",
    "T12n0377_001:0904c16": "界一切諸法，無明本際性本解脫，於十方求",
    "T12n0377_001:0904c17": "了不能得，根本無故，所因枝葉皆悉解脫。無",
    "T12n0377_001:0904c18": "明解脫故，乃至老、死皆得解脫。以是因緣，我",
    "T12n0377_001:0904c19": "今安住常寂滅光，名大涅槃。」爾時，阿難無極",
    "T12n0377_001:0904c20": "悲哀、憂愁、痛苦、心狂慌亂、情識昏迷，如重",
    "T12n0377_001:0904c21": "醉人都無知覺，不見四眾，不知如來已入涅",
    "T12n0377_001:0904c22": "槃、為未涅槃？",
    "T12n0377_001:0904c23": "爾時，世尊如是三過從超入諸禪定遍觀法",
    "T12n0377_001:0904c24": "界，普為大眾三反說法，如來如是展轉二十",
    "T12n0377_001:0904c25": "七反，入諸禪定。阿難以不知故，佛入一禪即",
    "T12n0377_001:0904c26": "致一問，如是二十七反，問阿泥樓逗：「佛已涅",
    "T12n0377_001:0904c27": "槃、為未涅槃？」阿泥樓逗深知如來入諸禪定，",
    "T12n0377_001:0904c28": "二十七反皆答阿難：「佛未涅槃。」爾時，一切大",
    "T12n0377_001:0904c29": "眾皆悉慌亂，都不覺知如來涅槃、為未涅",
    "T12n0377_001:0905a01": "槃？爾時，世尊三反入諸禪定，三反示誨眾已，",
    "T12n0377_001:0905a02": "於七寶床右脇而臥，頭枕北方、足指南方、面",
    "T12n0377_001:0905a03": "向西方、後背東方，其七寶床微妙瓔珞以為",
    "T12n0377_001:0905a04": "莊嚴，娑羅樹林四雙八隻——西方一雙在如來",
    "T12n0377_001:0905a05": "前、東方一雙在如來後、北方一雙在佛之首、",
    "T12n0377_001:0905a06": "南方一雙在佛之足。爾時，世尊娑羅林下寢",
    "T12n0377_001:0905a07": "臥寶床，於其中夜入第四禪，寂然無聲。於是",
    "T12n0377_001:0905a08": "時頃，便般涅槃。大覺世尊入涅槃已，其娑羅",
    "T12n0377_001:0905a09": "林東西二雙合為一樹、南北二雙合為一樹，",
    "T12n0377_001:0905a10": "垂覆寶床蓋於如來，其樹即時慘然變白，猶",
    "T12n0377_001:0905a11": "如白鶴，枝葉、花果、皮幹悉皆爆裂墮落，漸漸",
    "T12n0377_001:0905a12": "枯悴，摧折無餘。",
    "T12n0377_001:0905a13": "爾時，十方無數萬億恒河沙普佛世界一切",
    "T12n0377_001:0905a14": "大地皆大震動，出種種音唱言：「苦哉！苦哉！",
    "T12n0377_001:0905a15": "世界空虛。」演出無常苦空哀歎之聲。爾時，",
    "T12n0377_001:0905a16": "十方世界一切諸山——目真隣陀山、摩訶目",
    "T12n0377_001:0905a17": "真隣陀山、鐵圍山、大鐵圍山、諸須彌山、香",
    "T12n0377_001:0905a18": "山、寶山、金山、黑山、一切大地所有諸山——一",
    "T12n0377_001:0905a19": "時震裂，悉皆崩倒，出大音聲，震吼世界，唱",
    "T12n0377_001:0905a20": "言：「苦哉！苦哉！如何一旦世間孤露，慧日滅",
    "T12n0377_001:0905a21": "沒大涅槃山？一切眾生喪真慈父，失所敬天",
    "T12n0377_001:0905a22": "無瞻仰者。」爾時，十方世界一切大海，悉皆",
    "T12n0377_001:0905a23": "混濁沸涌濤波，出種種音唱言：「苦哉！苦哉！",
    "T12n0377_001:0905a24": "正覺已滅，眾生罪苦，長夜久流生死大海，迷",
    "T12n0377_001:0905a25": "失正路何由解脫？」爾時，一切江河、溪澗、溝壑、",
    "T12n0377_001:0905a26": "川流、泉源、渠井、浴池，悉皆傾覆，水盡枯涸。爾",
    "T12n0377_001:0905a27": "時，十方世界大地虛空，寂然大闇，日月精光",
    "T12n0377_001:0905a28": "悉無復照，黑闇愁惱彌布世界。於是時間，忽",
    "T12n0377_001:0905a29": "然黑風鼓怒驚振，吹扇塵沙彌闇世界。爾時",
    "T12n0377_001:0905a30": "大地一切卉木、藥草、諸樹、花果、枝葉，悉皆摧",
    "T12n0377_001:0905b01": "折，碎落無遺。於是時頃，十方世界一切諸天，",
    "T12n0377_001:0905b02": "遍滿虛空，哀號悲歎，震動三千大千世界；雨",
    "T12n0377_001:0905b03": "無數百千種種上妙天香天花，遍滿三千大",
    "T12n0377_001:0905b04": "千世界，[卄/積]高須彌供養如來；於上空中復雨",
    "T12n0377_001:0905b05": "無數天幢、天幡、天瓔珞、天軒蓋、天寶珠，遍滿",
    "T12n0377_001:0905b06": "虛空，變成寶臺，四面珠瓔、七寶絞絡，光明華",
    "T12n0377_001:0905b07": "彩，供養如來；於上空中復奏無數微妙天樂，",
    "T12n0377_001:0905b08": "鼓吹絃歌，出種種音，唱言：「苦哉！苦哉！佛已涅",
    "T12n0377_001:0905b09": "槃，世界空虛，群生眼滅，煩惱羅剎大欲流",
    "T12n0377_001:0905b10": "行，行苦相續痛輪不息。」爾時，阿難心慌迷",
    "T12n0377_001:0905b11": "悶，都不覺知，不識如來已入涅槃、未入涅槃？",
    "T12n0377_001:0905b12": "唯見非恒境界，復問樓逗：「佛涅槃耶？」樓逗答",
    "T12n0377_001:0905b13": "言：「大覺世尊已入涅槃。」爾時阿難聞是語已，",
    "T12n0377_001:0905b14": "悶絕躄地，猶如死人，寂無氣息，冥冥不曉。爾",
    "T12n0377_001:0905b15": "時，樓逗以清冷水灑阿難面，扶之令起，以善",
    "T12n0377_001:0905b16": "方便而慰喻之，語阿難言：「哀哉！哀哉！痛苦奈",
    "T12n0377_001:0905b17": "何！奈何！莫大愁毒熱惱亂心。如來化緣周畢，",
    "T12n0377_001:0905b18": "一切人天無能留者。苦哉！苦哉！奈何！奈何！何",
    "T12n0377_001:0905b19": "期今日人天之師為事究竟，無能留者。奈何！",
    "T12n0377_001:0905b20": "我與汝等，且共裁抑。」復慰喻言：「阿難！佛雖涅",
    "T12n0377_001:0905b21": "槃，而有舍利、無上法寶常住於世，能為眾生",
    "T12n0377_001:0905b22": "而作歸依。我與汝等當勤精進，以佛法寶授",
    "T12n0377_001:0905b23": "與眾生，令脫眾苦，報如來恩。」爾時阿難聞慰",
    "T12n0377_001:0905b24": "喻已，漸得醒悟，哽咽流淚，悲不自勝。其拘尸",
    "T12n0377_001:0905b25": "那城娑羅林間，縱廣三十二由旬，天人大眾",
    "T12n0377_001:0905b26": "皆悉遍滿，尖頭針鋒受無量眾，間無空缺不",
    "T12n0377_001:0905b27": "相障蔽。爾時，無數億菩薩一切大眾悉皆迷",
    "T12n0377_001:0905b28": "悶，昏亂濁心，都不覺知如來涅槃及未涅槃？",
    "T12n0377_001:0905b29": "唯見非恒變動，一時同問樓逗：「佛涅槃耶？」爾",
    "T12n0377_001:0905c01": "時，樓逗告諸大眾一切天人：「大覺世尊已入",
    "T12n0377_001:0905c02": "涅槃。」爾時，無數一切大眾聞是語已，一時昏",
    "T12n0377_001:0905c03": "迷悶絕躄地，苦毒入心，阨聲不出，其中或",
    "T12n0377_001:0905c04": "有隨佛滅者、或失心者、或身心戰掉者、或",
    "T12n0377_001:0905c05": "互相執手哽咽流淚者、或常搥胸大叫者、",
    "T12n0377_001:0905c06": "或舉手拍頭自拔髮者、或有唱言：「痛哉！痛哉！",
    "T12n0377_001:0905c07": "荼毒苦。」者、或有唱言：「如來涅槃一何疾哉！」",
    "T12n0377_001:0905c08": "或有唱言：「失我所敬天」者、或有歎言：「世界空",
    "T12n0377_001:0905c09": "虛、眾生眼滅」者、或有歎言：「煩惱大鬼已流行」",
    "T12n0377_001:0905c10": "者、或有歎言：「眾生善芽種子滅」者、或有歎言：",
    "T12n0377_001:0905c11": "「魔王欣慶解甲冑」者、或自呵責身心無常觀",
    "T12n0377_001:0905c12": "者、或有正觀得解脫者、或有傷歎無歸依者、",
    "T12n0377_001:0905c13": "中有遍體血現流灑地者，如是異類殊音，一",
    "T12n0377_001:0905c14": "切大眾哀聲普震一切世界。爾時，娑婆世界",
    "T12n0377_001:0905c15": "主尸棄大梵天王知佛已入涅槃，與諸天",
    "T12n0377_001:0905c16": "眾即從初禪飛空而下，舉聲大哭，流淚悲咽，",
    "T12n0377_001:0905c17": "投如來前，悶絕躄地，久乃穌醒；哀不自勝，即",
    "T12n0377_001:0905c18": "於佛前以偈悲歎：",
    "T12n0377_001:0905c19": "「世尊往昔本誓願，　　為我等故居忍土，",
    "T12n0377_001:0905c20": "　乃隱無量自在力，　　貧所樂法度眾生。",
    "T12n0377_001:0905c21": "　方便逐宜隨應說，　　眾生無不受安樂，",
    "T12n0377_001:0905c22": "　誘進令出三有苦，　　究竟皆至涅槃道。",
    "T12n0377_001:0905c23": "　如來慈母育眾生，　　普飲眾生大悲乳，",
    "T12n0377_001:0905c24": "　何期一旦忽捨離，　　人天孤露無所依。",
    "T12n0377_001:0905c25": "　痛哉眾生善種芽，　　無天甘露令增長，",
    "T12n0377_001:0905c26": "　善芽漸漸衰滅已，　　罪業相牽墮惡道。",
    "T12n0377_001:0905c27": "　奈何世界悉空虛，　　眾生正慧眼已滅，",
    "T12n0377_001:0905c28": "　既行無明黑闇中，　　墮落三有淪溺苦。",
    "T12n0377_001:0905c29": "　奈何眾生罪無救，　　願依舍利得解脫，",
    "T12n0377_001:0906a01": "　勸請如來大悲力，　　救護令我脫苦地。",
    "T12n0377_001:0906a02": "　何其痛哉此惡世，　　如來棄我入涅槃。」",
    "T12n0377_001:0906a03": "爾時，釋提桓因與諸大眾從空而下，唱言：「苦",
    "T12n0377_001:0906a04": "哉！苦哉！」發聲大哭，悲泣流淚，投如來前，悶絕",
    "T12n0377_001:0906a05": "躄地，久乃穌醒；悲哀哽咽，胡跪佛前，說偈",
    "T12n0377_001:0906a06": "哀歎：",
    "T12n0377_001:0906a07": "「如來歷劫行苦行，　　普為我等群生故，",
    "T12n0377_001:0906a08": "　得成無上正覺道，　　等育眾生如一子。",
    "T12n0377_001:0906a09": "　施法藥中為上藥，　　療病醫中為勝醫，",
    "T12n0377_001:0906a10": "　大慈悲雲蔭眾生，　　甘露慧雨雨一切。",
    "T12n0377_001:0906a11": "　慧日光照無明闇，　　無明眾生見聖道，",
    "T12n0377_001:0906a12": "　聖月慈光照六趣，　　三有蒙光脫眾苦。",
    "T12n0377_001:0906a13": "　何期於今捨大慈？　　已入涅槃眾不見。",
    "T12n0377_001:0906a14": "　本誓大悲今何在？　　棄捨眾生如涕唾。",
    "T12n0377_001:0906a15": "　我等一切諸眾生，　　如犢失母必當死，",
    "T12n0377_001:0906a16": "　四眾互相執手哭，　　搥胸大哀動三界。",
    "T12n0377_001:0906a17": "　苦哉苦哉諸有人，　　如何一旦盡孤露，",
    "T12n0377_001:0906a18": "　我等福盡苦何甚？　　善芽燋燃無復潤。",
    "T12n0377_001:0906a19": "　唯願法寶舍利光，　　照我令脫三有苦。",
    "T12n0377_001:0906a20": "　哀哉痛哉我等眾，　　幾何重得見如來？」",
    "T12n0377_001:0906a21": "爾時，樓逗悲哀號泣，傷悼無量，胡跪佛前，以",
    "T12n0377_001:0906a22": "偈悲讚：",
    "T12n0377_001:0906a23": "「正覺法王育我等，　　飲我法乳長法身，",
    "T12n0377_001:0906a24": "　眾生法身未成立，　　又復慧命少資糧。",
    "T12n0377_001:0906a25": "　應以八音常演暢，　　令眾聞已悉悟道；",
    "T12n0377_001:0906a26": "　常放大慈五色光，　　令眾蒙光皆解脫。",
    "T12n0377_001:0906a27": "　如何今日永涅槃？　　行苦眾生何依趣？",
    "T12n0377_001:0906a28": "　苦哉！世尊捨大悲，　　我等孤窮必當死。",
    "T12n0377_001:0906a29": "　雖知世尊現方便，　　我等無能不悲哀。",
    "T12n0377_001:0906b01": "　四眾迷悶昏失心，　　哀動天地震三界，",
    "T12n0377_001:0906b02": "　世尊獨處大安樂，　　眾生大苦欲何之？",
    "T12n0377_001:0906b03": "　世尊往昔為我等，　　眾劫捨頭截手足，",
    "T12n0377_001:0906b04": "　得成無上正覺道，　　不久住世即涅槃。",
    "T12n0377_001:0906b05": "　我及四眾處無明，　　魔王欣慶捨甲冑。",
    "T12n0377_001:0906b06": "　哀哉世尊願大悲，　　舍利慈光攝我等，",
    "T12n0377_001:0906b07": "　伏請世尊愍四眾，　　法寶流潤願不窮。",
    "T12n0377_001:0906b08": "　我等不能即殞滅，　　苟存餘命能幾何？",
    "T12n0377_001:0906b09": "　苦哉痛切難堪忍，　　重見世尊無復期。」",
    "T12n0377_001:0906b10": "爾時，阿難悶絕漸醒，舉手拍頭，搥胸哽咽，悲",
    "T12n0377_001:0906b11": "泣流淚，哀不自勝，長跪佛前，以偈悲歎：",
    "T12n0377_001:0906b12": "「我昔與佛誓願力，　　幸共同生釋種中，",
    "T12n0377_001:0906b13": "　如來得成正覺道，　　我為侍者二十載。",
    "T12n0377_001:0906b14": "　深心敬養情未足，　　一旦見棄入涅槃，",
    "T12n0377_001:0906b15": "　痛哉！哀哉！荼毒苦，　　無極長夜痛切心。",
    "T12n0377_001:0906b16": "　我身未脫諸有網，　　無明之[穀禾+卵]未出離，",
    "T12n0377_001:0906b17": "　世尊慧[此/束]未啄破，　　如何見捨疾涅槃？",
    "T12n0377_001:0906b18": "　我如初生之嬰兒，　　失母不久必當死。",
    "T12n0377_001:0906b19": "　世尊如何見放捨，　　獨出三界受安樂？",
    "T12n0377_001:0906b20": "　我今懺悔於世尊，　　侍佛已來二十年，",
    "T12n0377_001:0906b21": "　四威儀中多懈墮，　　不能悅可大聖心。",
    "T12n0377_001:0906b22": "　願正覺尊大慈悲，　　施我甘露令安樂，",
    "T12n0377_001:0906b23": "　我願窮盡未來際，　　常覲世尊為侍者。",
    "T12n0377_001:0906b24": "　唯願世尊大慈光，　　一切世界攝受我，",
    "T12n0377_001:0906b25": "　痛哉痛哉不可說！　　喑咽何能陳聖恩？」",
    "T12n0377_001:0906b26": "爾時，無數億恒河沙菩薩、一切世間天人大",
    "T12n0377_001:0906b27": "眾，互相執手，悲泣流淚，哀不自勝，各相裁抑。",
    "T12n0377_001:0906b28": "即皆自辦無數微妙香花、曼陀羅花、摩訶曼",
    "T12n0377_001:0906b29": "陀羅花、曼殊沙花、摩訶曼殊沙花、無數天上",
    "T12n0377_001:0906c01": "人間海岸栴檀沈水、百千萬種和香、無數",
    "T12n0377_001:0906c02": "香泥、香水、寶蓋、寶幢、寶幡、真珠、瓔珞，遍滿虛",
    "T12n0377_001:0906c03": "空，投如來前，悲哀供養。爾時，拘尸城內男女",
    "T12n0377_001:0906c04": "大小一切人眾悲哀流淚，各辦無數微妙香",
    "T12n0377_001:0906c05": "花、幡蓋等，倍勝於前，投如來所，悲哀供養。爾",
    "T12n0377_001:0906c06": "時，四天王與諸天眾悲哀流淚，各辦無數香",
    "T12n0377_001:0906c07": "花、一切供養等，三倍於前，悲泣流淚，來詣佛",
    "T12n0377_001:0906c08": "所，投如來前，悲哀供養。五天如是倍勝於",
    "T12n0377_001:0906c09": "前；色界、無色界、諸天亦如是，倍勝供養。",
    "T12n0377_001:0906c10": "大般涅槃經後分卷上"
}