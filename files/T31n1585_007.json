{
    "T31n1585_007:0035c02": "成唯識論卷第七",
    "T31n1585_007:0035c04": "護法等菩薩造",
    "T31n1585_007:0035c05": "三藏法師玄奘奉　詔譯",
    "T31n1585_007:0035c06": "已說二十隨煩惱相。不定有四。其相云何。",
    "T31n1585_007:0035c07": "頌曰。",
    "T31n1585_007:0035c08": "　不定謂悔眠　　尋伺二各二",
    "T31n1585_007:0035c09": "論曰。悔眠尋伺於善染等皆不定故。非如",
    "T31n1585_007:0035c10": "觸等定遍心故。非如欲等定遍地故。立不",
    "T31n1585_007:0035c11": "定名。悔謂惡作。惡所作業追悔為性。障止",
    "T31n1585_007:0035c12": "為業。此即於果假立因名。先惡所作業後",
    "T31n1585_007:0035c13": "方追悔故。悔先不作亦惡所攝。如追悔言",
    "T31n1585_007:0035c14": "我先不作如是事業。是我惡作。眠謂睡眠。",
    "T31n1585_007:0035c15": "令身不自在昧略為性。障觀為業。謂睡",
    "T31n1585_007:0035c16": "眠位身不自在心極闇劣。一門轉故。昧簡",
    "T31n1585_007:0035c17": "在定。略別寤時。令顯睡眠非無體用。有",
    "T31n1585_007:0035c18": "無心位假立此名。如餘蓋纏心相應故。有",
    "T31n1585_007:0035c19": "義此二唯癡為體。說隨煩惱及癡分故。有",
    "T31n1585_007:0035c20": "義不然亦通善故。應說此二染癡為體。淨",
    "T31n1585_007:0035c21": "即無癡。論依染分說隨煩惱及癡分攝。有",
    "T31n1585_007:0035c22": "義此說亦不應理。無記非癡無癡性故。應",
    "T31n1585_007:0035c23": "說惡作思慧為體。明了思擇所作業故。睡",
    "T31n1585_007:0035c24": "眠合用思想為體。思想種種夢境相故。論",
    "T31n1585_007:0035c25": "俱說為世俗有故。彼染污者是癡等流。如",
    "T31n1585_007:0035c26": "不信等說為癡分。有義彼說理亦不然。非",
    "T31n1585_007:0035c27": "思慧想纏彼性故。應說此二各別有體。與",
    "T31n1585_007:0035c28": "餘心所行相別故。隨癡相說名世俗有。尋",
    "T31n1585_007:0035c29": "謂尋求。令心怱遽於意言境麁轉為性。伺",
    "T31n1585_007:0036a01": "謂伺察。令心怱遽於意言境細轉為性。此",
    "T31n1585_007:0036a02": "二俱以安不安住身心分位所依為業。並",
    "T31n1585_007:0036a03": "用思慧一分為體。於意言境不深推度及",
    "T31n1585_007:0036a04": "深推度義類別故。若離思慧尋伺二種體類",
    "T31n1585_007:0036a05": "差別不可得故。二各二者。有義尋伺各有",
    "T31n1585_007:0036a06": "染淨二類差別。有義此釋不應正理。悔眠亦",
    "T31n1585_007:0036a07": "有染淨二故。應說如前諸染心所有是煩",
    "T31n1585_007:0036a08": "惱隨煩惱性。此二各有不善無記。或復各有",
    "T31n1585_007:0036a09": "纏及隨眠。有義彼釋亦不應理。不定四後",
    "T31n1585_007:0036a10": "有此言故。應言二者顯二種二。一謂悔眠。",
    "T31n1585_007:0036a11": "二謂尋伺。此二二種種類各別。故一二言顯",
    "T31n1585_007:0036a12": "二二種。此各有二。謂染不染。非如善染各",
    "T31n1585_007:0036a13": "唯一故。或唯簡染故說此言。有亦說為隨",
    "T31n1585_007:0036a14": "煩惱故。為顯不定義說二各二言。故置此",
    "T31n1585_007:0036a15": "言深為有用。",
    "T31n1585_007:0036a16": "四中尋伺定是假有。思慧合成聖所說故。悔",
    "T31n1585_007:0036a17": "眠有義亦是假有。瑜伽說為世俗有故有義",
    "T31n1585_007:0036a18": "此二是實物有。唯後二種說假有故。世俗有",
    "T31n1585_007:0036a19": "言隨他相說非顯前二定是假有。又如內",
    "T31n1585_007:0036a20": "種體雖是實而論亦說世俗有故。四中尋伺",
    "T31n1585_007:0036a21": "定不相應。體類是同麁細異故。依於尋伺有",
    "T31n1585_007:0036a22": "染離染立三地別。不依彼種現起有無故",
    "T31n1585_007:0036a23": "無雜亂。俱與前二容互相應。前二亦有互",
    "T31n1585_007:0036a24": "相應義。四皆不與第七八俱。義如前說。悔",
    "T31n1585_007:0036a25": "眠唯與第六識俱非五法故。有義尋伺亦",
    "T31n1585_007:0036a26": "五識俱。論說五識有尋伺故。又說尋伺即",
    "T31n1585_007:0036a27": "七分別謂有相等。雜集復言。任運分別謂五",
    "T31n1585_007:0036a28": "識故。有義尋伺唯意識俱。論說尋求伺察等",
    "T31n1585_007:0036a29": "法皆是意識不共法故。又說尋伺憂喜相",
    "T31n1585_007:0036b01": "應曾不說與苦樂俱故。捨受遍故可不",
    "T31n1585_007:0036b02": "待說。何緣不說與苦樂俱。雖初靜慮有",
    "T31n1585_007:0036b03": "意地樂。而不離喜總說喜名。雖純苦處有",
    "T31n1585_007:0036b04": "意地苦。而似憂故總說為憂。又說尋伺以",
    "T31n1585_007:0036b05": "名身等義為所緣。非五識身以名身等義",
    "T31n1585_007:0036b06": "為境故。然說五識有尋伺者。顯多由彼",
    "T31n1585_007:0036b07": "起非說彼相應。雜集所言任運分別謂五",
    "T31n1585_007:0036b08": "識者。彼與瑜伽所說分別義各有異。彼說",
    "T31n1585_007:0036b09": "任運即是五識。瑜伽說此是五識俱分別意",
    "T31n1585_007:0036b10": "識相應尋伺。故彼所引為證不成。由此五",
    "T31n1585_007:0036b11": "識定無尋伺。有義惡作憂捨相應。唯慼行轉",
    "T31n1585_007:0036b12": "通無記故。睡眠喜憂捨受俱起。行通歡慼",
    "T31n1585_007:0036b13": "中庸轉故。尋伺憂喜捨樂相應。初靜慮中意",
    "T31n1585_007:0036b14": "樂俱故。有義此四亦苦受俱。純苦趣中意若",
    "T31n1585_007:0036b15": "俱故。四皆容與五別境俱。行相所緣不相",
    "T31n1585_007:0036b16": "違故。悔眠但與十善容俱。此唯在欲無輕",
    "T31n1585_007:0036b17": "安故。尋伺容與十一善俱。初靜慮中輕安",
    "T31n1585_007:0036b18": "俱故。悔但容與無明相應。此行相麁貪等",
    "T31n1585_007:0036b19": "細故。睡眠尋伺十煩惱俱。此彼展轉不相違",
    "T31n1585_007:0036b20": "故。悔與中大隨惑容俱。非忿等十各為主",
    "T31n1585_007:0036b21": "故。睡眠尋伺二十容俱。眠等位中皆起彼",
    "T31n1585_007:0036b22": "故。此四皆通善等三性。於無記業亦追悔",
    "T31n1585_007:0036b23": "故。有義初二唯生得善。行相麁鄙及昧略故。",
    "T31n1585_007:0036b24": "後二亦通加行善攝。聞所成等有尋伺故。有",
    "T31n1585_007:0036b25": "義初二亦加行善。聞思位中有悔眠故。後三",
    "T31n1585_007:0036b26": "皆通染淨無記。惡作非染解麁猛故。四無記",
    "T31n1585_007:0036b27": "中悔唯中二。行相麁猛非定果故。眠除第",
    "T31n1585_007:0036b28": "四非定引生。異熟生心亦得眠故。尋伺除",
    "T31n1585_007:0036b29": "初彼解微劣不能尋察名等義故。惡作睡",
    "T31n1585_007:0036c01": "眠唯欲界有。尋伺在欲及初靜慮。餘界地法",
    "T31n1585_007:0036c02": "皆妙靜故。悔眠生上必不現起。尋伺上下亦",
    "T31n1585_007:0036c03": "起下上。下上尋伺能緣上下。有義悔眠不",
    "T31n1585_007:0036c04": "能緣上。行相麁近極昧略故。有義此二亦",
    "T31n1585_007:0036c05": "緣上境。有邪見者悔修定故。夢能普緣所",
    "T31n1585_007:0036c06": "更事故。悔非無學離欲捨故。睡眠尋伺皆",
    "T31n1585_007:0036c07": "通三種。求解脫者有為善法皆名學故。學",
    "T31n1585_007:0036c08": "究竟者有為善法皆無學故。悔眠唯通見修",
    "T31n1585_007:0036c09": "所斷。亦邪見等勢力起故。非無漏道親所引",
    "T31n1585_007:0036c10": "生故。亦非如憂深求解脫故。若已斷故名",
    "T31n1585_007:0036c11": "非所斷。則無學眠非所斷攝。尋伺雖非真無",
    "T31n1585_007:0036c12": "漏道。而能引彼從彼引生故通見修非所",
    "T31n1585_007:0036c13": "斷攝。有義尋伺非所斷者。於五法中唯分",
    "T31n1585_007:0036c14": "別攝。瑜伽說彼是分別故。有義此二亦正",
    "T31n1585_007:0036c15": "智攝。說正思惟是無漏故。彼能令心尋求",
    "T31n1585_007:0036c16": "等故。又說彼是言說因故。未究竟位於藥",
    "T31n1585_007:0036c17": "病等未能遍知。後得智中為他說法必假",
    "T31n1585_007:0036c18": "尋伺。非如佛地無功用說。故此二種亦通",
    "T31n1585_007:0036c19": "無漏。雖說尋伺必是分別。而不定說唯屬",
    "T31n1585_007:0036c20": "第三。後得正智中亦有分別故。餘門准上",
    "T31n1585_007:0036c21": "如理應思。",
    "T31n1585_007:0036c22": "如是六位諸心所法。為離心體有別自性。",
    "T31n1585_007:0036c23": "為即是心分位差別。設爾何失。二俱有過。",
    "T31n1585_007:0036c24": "若離心體有別自性。如何聖教說唯有識。",
    "T31n1585_007:0036c25": "又如何說心遠獨行。染淨由心。士夫六界。",
    "T31n1585_007:0036c26": "莊嚴論說復云何通。如彼頌言。",
    "T31n1585_007:0036c27": "　許心似二現　　如是似貪等",
    "T31n1585_007:0036c28": "　或似於信等　　無別染善法",
    "T31n1585_007:0036c29": "若即是心分位差別。如何聖教說心相應。他",
    "T31n1585_007:0037a01": "性相應非自性故。又如何說心與心所俱",
    "T31n1585_007:0037a02": "時而起如日與光。瑜伽論說復云何通。彼",
    "T31n1585_007:0037a03": "說心所非即心故。如彼頌言。",
    "T31n1585_007:0037a04": "　五種性不成　　分位差過失",
    "T31n1585_007:0037a05": "　因緣無別故　　與聖教相違",
    "T31n1585_007:0037a06": "應說離心有別自性。以心勝故說唯識等。",
    "T31n1585_007:0037a07": "心所依心。勢力生故說似彼現。非彼即心。",
    "T31n1585_007:0037a08": "又識心言亦攝心所。恒相應故。唯識等言及",
    "T31n1585_007:0037a09": "現似彼皆無有失。此依世俗。若依勝義心",
    "T31n1585_007:0037a10": "所與心非離非即。諸識相望應知亦然。是",
    "T31n1585_007:0037a11": "謂大乘真俗妙理。已說六識心所相應。云何",
    "T31n1585_007:0037a12": "應知現起分位。頌曰。",
    "T31n1585_007:0037a13": "　１５　　　依止根本識　　五識隨緣現",
    "T31n1585_007:0037a14": "　　　或俱或不俱　　如濤波依水",
    "T31n1585_007:0037a15": "　１６　　　意識常現起　　除生無想天",
    "T31n1585_007:0037a16": "　　　及無心二定　　睡眠與悶絕",
    "T31n1585_007:0037a17": "論曰。根本識者阿陀那識。染淨諸識生根本",
    "T31n1585_007:0037a18": "故。依止者謂前六轉識。以根本識為共親",
    "T31n1585_007:0037a19": "依。五識者謂前五轉識。種類相似故總說",
    "T31n1585_007:0037a20": "之。隨緣現言顯非常起。緣謂作意根境等",
    "T31n1585_007:0037a21": "緣。謂五識身內依本識。外隨作意五根境等",
    "T31n1585_007:0037a22": "眾緣和合方得現前。由此或俱或不俱起。",
    "T31n1585_007:0037a23": "外緣合者有頓漸故。如水濤波隨緣多少。",
    "T31n1585_007:0037a24": "此等法喻廣說如經。由五轉識行相麁動。所",
    "T31n1585_007:0037a25": "籍眾緣時多不俱。故起時少不起時多。第",
    "T31n1585_007:0037a26": "六意識雖亦麁動。而所籍緣無時不具。由",
    "T31n1585_007:0037a27": "違緣故有時不起。第七八識行相微細。所籍",
    "T31n1585_007:0037a28": "眾緣一切時有。故無緣礙令總不行。又五",
    "T31n1585_007:0037a29": "識身不能思慮。唯外門轉起籍多緣。故斷時",
    "T31n1585_007:0037b01": "多現行時少。第六意識自能思慮。內外門轉",
    "T31n1585_007:0037b02": "不籍多緣。唯除五位常能現起。故斷時少",
    "T31n1585_007:0037b03": "現起時多。由斯不說此隨緣現。五位者何。",
    "T31n1585_007:0037b04": "生無想等。無想天者謂修彼定厭麁想力",
    "T31n1585_007:0037b05": "生彼天中違不恒行心及心所想滅為首。",
    "T31n1585_007:0037b06": "名無想天。故六轉識於彼皆斷。有義彼天常",
    "T31n1585_007:0037b07": "無六識。聖教說彼無轉識故。說彼唯有有",
    "T31n1585_007:0037b08": "色支故。又說彼為無心地故。有義彼天將",
    "T31n1585_007:0037b09": "命終位。要起轉識然後命終。彼必起下潤",
    "T31n1585_007:0037b10": "生愛故。瑜伽論說後想生已是諸有情從彼",
    "T31n1585_007:0037b11": "沒故。然說彼無轉識等者。依長時說。非",
    "T31n1585_007:0037b12": "謂全無。有義生時亦有轉識。彼中有必起",
    "T31n1585_007:0037b13": "潤生煩惱故。如餘本有初必有轉識故。瑜",
    "T31n1585_007:0037b14": "伽論說。若生於彼唯入不起。其想若生從",
    "T31n1585_007:0037b15": "彼沒故。彼本有初若無轉識如何名入。先有",
    "T31n1585_007:0037b16": "後無乃名入故。決擇分言所有生得心心所",
    "T31n1585_007:0037b17": "滅名無想故。此言意顯彼本有初有異熟生",
    "T31n1585_007:0037b18": "轉識暫起。宿因緣力後不復生。由斯引起",
    "T31n1585_007:0037b19": "異熟無記分位差別。說名無想。如善引生二",
    "T31n1585_007:0037b20": "定名善。不爾轉識一切不行。如何可言唯",
    "T31n1585_007:0037b21": "生得滅。故彼初位轉識暫起。彼天唯在第四",
    "T31n1585_007:0037b22": "靜慮。下想麁動難可斷故。上無無想異熟",
    "T31n1585_007:0037b23": "處故。即能引發無想定思。能感彼天異熟",
    "T31n1585_007:0037b24": "果故。及無心二定者。謂無想滅盡定。俱無六",
    "T31n1585_007:0037b25": "識故名無心。無想定者。謂有異生伏遍淨",
    "T31n1585_007:0037b26": "貪未伏上染。由出離想作意為先。令不恒",
    "T31n1585_007:0037b27": "行心心所滅想滅為首。立無想名。令身安",
    "T31n1585_007:0037b28": "和故亦名定。修習此定品別有三。下品修",
    "T31n1585_007:0037b29": "者現法必退。不能速疾還引現前。後生彼",
    "T31n1585_007:0037c01": "天不甚光淨形色廣大。定當中夭。中品修者",
    "T31n1585_007:0037c02": "現不必退。設退速疾還引現前。後生彼天",
    "T31n1585_007:0037c03": "雖甚光淨形色廣大而不最極。雖有中夭",
    "T31n1585_007:0037c04": "而不決定。上品修者現必不退。後生彼天",
    "T31n1585_007:0037c05": "最極光淨形色廣大。必無中夭。窮滿壽量",
    "T31n1585_007:0037c06": "後方殞沒。此定唯屬第四靜慮。又唯是善。彼",
    "T31n1585_007:0037c07": "所引故。下上地無由前說故。四業通三。除",
    "T31n1585_007:0037c08": "順現受。有義此定唯欲界起。由諸外道說力",
    "T31n1585_007:0037c09": "起故。人中慧解極猛利故。有義欲界先修習",
    "T31n1585_007:0037c10": "已。後生色界能引現前。除無想天至究竟",
    "T31n1585_007:0037c11": "故。此由厭想欣彼果入故唯有漏。非聖所",
    "T31n1585_007:0037c12": "起。滅盡定者。謂有無學。或有學聖。已伏或",
    "T31n1585_007:0037c13": "離無所有貪上貪不定。由止息想作意為",
    "T31n1585_007:0037c14": "先。令不恒行恒行染污心心所滅立滅盡",
    "T31n1585_007:0037c15": "名。令身安和故亦名定。由偏厭受想亦",
    "T31n1585_007:0037c16": "名滅彼定。修習此定品別有三。下品修",
    "T31n1585_007:0037c17": "者現法必退。不能速疾還引現前。中品修者",
    "T31n1585_007:0037c18": "現不必退。設退速疾還引現前。上品修者畢",
    "T31n1585_007:0037c19": "竟不退。此定初修必依有頂遊觀無漏為",
    "T31n1585_007:0037c20": "加行入。次第定中最居後故。雖屬有頂而",
    "T31n1585_007:0037c21": "無漏攝。若修此定已得自在。餘地心後亦",
    "T31n1585_007:0037c22": "得現前。雖屬道諦而是非學非無學攝。似",
    "T31n1585_007:0037c23": "涅槃故。此定初起唯在人中。佛及弟子說力",
    "T31n1585_007:0037c24": "起故。人中慧解極猛利故。後上二界亦得現",
    "T31n1585_007:0037c25": "前。鄔陀夷經是此誠證。無色亦名意成天",
    "T31n1585_007:0037c26": "故。於藏識教未信受者。若生無色不起",
    "T31n1585_007:0037c27": "此定。恐無色心成斷滅故。已信生彼亦",
    "T31n1585_007:0037c28": "得現前。知有藏識不斷滅故。要斷三界",
    "T31n1585_007:0037c29": "見所斷惑方起此定。異生不能伏滅有頂",
    "T31n1585_007:0038a01": "心心所故。此定微妙要證二空。隨應後得",
    "T31n1585_007:0038a02": "所引發故。有義下八地修所斷惑中。要全斷",
    "T31n1585_007:0038a03": "欲餘伏或斷。然後方能初起此定。欲界惑",
    "T31n1585_007:0038a04": "種二性繁雜障定強故。唯說不還三乘無學",
    "T31n1585_007:0038a05": "及諸菩薩得此定故。彼隨所應生上八地",
    "T31n1585_007:0038a06": "皆得後起。有義要斷下之四地修所斷惑。餘",
    "T31n1585_007:0038a07": "伏或斷。然後方能初起此定。變異受俱煩",
    "T31n1585_007:0038a08": "惱種子障定強故。彼隨所應生上五地皆",
    "T31n1585_007:0038a09": "得後起。若伏下惑能起此定。後不斷退",
    "T31n1585_007:0038a10": "生上地者。豈生上已却斷下惑。斷亦無失。",
    "T31n1585_007:0038a11": "如生上者斷下末那得生惑故。然不還",
    "T31n1585_007:0038a12": "者對治力強。正潤生位不起煩惱。但由惑",
    "T31n1585_007:0038a13": "種潤上地生。雖所伏惑有退不退。而無伏",
    "T31n1585_007:0038a14": "下生上地義。故無生上却斷下失。若諸菩",
    "T31n1585_007:0038a15": "薩先二乘位已得滅定後迴心者。一切位中",
    "T31n1585_007:0038a16": "能起此定。若不爾者或有乃至七地滿心",
    "T31n1585_007:0038a17": "方能永伏一切煩惱。雖未永斷欲界修惑。",
    "T31n1585_007:0038a18": "而如已斷能起此定。論說已入遠地菩薩",
    "T31n1585_007:0038a19": "方能現起滅盡定故。有從初地即能永伏",
    "T31n1585_007:0038a20": "一切煩惱如阿羅漢。彼十地中皆起此定。經",
    "T31n1585_007:0038a21": "說菩薩前六地中亦能現起滅盡定故。無心",
    "T31n1585_007:0038a22": "睡眠與悶絕者。謂有極重睡眠悶絕令前",
    "T31n1585_007:0038a23": "六識皆不現行。疲極等緣所引身位違前六",
    "T31n1585_007:0038a24": "識故名極重睡眠。此睡眠時雖無彼體。而",
    "T31n1585_007:0038a25": "由彼似彼。故假說彼名。風熱等緣所引身",
    "T31n1585_007:0038a26": "位亦違六識。故名極重悶絕。或此俱是觸處",
    "T31n1585_007:0038a27": "少分。除斯五位意識恒起。正死生時亦無",
    "T31n1585_007:0038a28": "意識。何故但說五位不行。有義死生及與言",
    "T31n1585_007:0038a29": "顯。彼說非理。所以者何。但說六時名無心",
    "T31n1585_007:0038b01": "故。謂前五位及無餘依。應說死生即悶絕",
    "T31n1585_007:0038b02": "攝。彼是最極悶絕位故。說及與言顯五無",
    "T31n1585_007:0038b03": "雜。此顯六識斷已後時依本識中自種還",
    "T31n1585_007:0038b04": "起。由此不說入無餘依。此五位中異生有",
    "T31n1585_007:0038b05": "四。除在滅定。聖唯後三。於中如來自在菩",
    "T31n1585_007:0038b06": "薩唯得存一。無睡悶故。是故八識一切有",
    "T31n1585_007:0038b07": "情心與末那二恒俱轉。若起第六則三俱",
    "T31n1585_007:0038b08": "轉。餘隨緣合起一至五。則四俱轉乃至八",
    "T31n1585_007:0038b09": "俱。是謂略說識俱轉義。若一有情多識俱",
    "T31n1585_007:0038b10": "轉。如何說彼是一有情。若立有情依識多",
    "T31n1585_007:0038b11": "少。汝無心位應非有情。又他分心現在前位",
    "T31n1585_007:0038b12": "如何可說自分有情。然立有情依命根數",
    "T31n1585_007:0038b13": "或異熟識。俱不違理。彼俱恒時唯有一故。",
    "T31n1585_007:0038b14": "一身唯一等無間緣。如何俱時有多識轉。既",
    "T31n1585_007:0038b15": "許此一引多心所。寧不許此能引多心。又",
    "T31n1585_007:0038b16": "誰定言此緣唯一。說多識俱者許此緣多",
    "T31n1585_007:0038b17": "故。又欲一時取多境者多境現前。寧不頓",
    "T31n1585_007:0038b18": "取。諸根境等和合力齊。識前後生不應理",
    "T31n1585_007:0038b19": "故。又心所性雖無差別。而類別者許多俱",
    "T31n1585_007:0038b20": "生。寧不許心異類俱起。又如浪像依一起",
    "T31n1585_007:0038b21": "多。故依一心多識俱轉。又若不許意與五",
    "T31n1585_007:0038b22": "俱。取彼所緣應不明了。如散意識緣久",
    "T31n1585_007:0038b23": "滅故。如何五俱唯一意識。於色等境取一",
    "T31n1585_007:0038b24": "或多。如眼等識各於自境取一或多。此亦",
    "T31n1585_007:0038b25": "何失。相見俱有種種相故。何故諸識同類不",
    "T31n1585_007:0038b26": "俱。於自所緣若可了者一已能了。餘無用",
    "T31n1585_007:0038b27": "故。若爾五識已了自境。何用俱起意識了",
    "T31n1585_007:0038b28": "為。五俱意識助五令起。非專為了五識",
    "T31n1585_007:0038b29": "所緣。又於彼所緣能明了取異於眼等識",
    "T31n1585_007:0038c01": "故非無用。由此聖教說彼意識名有分別。",
    "T31n1585_007:0038c02": "五識不爾。多識俱轉何不相應。非同境故。",
    "T31n1585_007:0038c03": "設同境者彼此所依體數異故。如五根識互",
    "T31n1585_007:0038c04": "不相應。八識自性不可言定一。行相所依",
    "T31n1585_007:0038c05": "緣相應異故。又一滅時餘不滅故。能所熏等",
    "T31n1585_007:0038c06": "相各異故。亦非定異。經說八識如水波等",
    "T31n1585_007:0038c07": "無差別故。定異應非因果性故。如幻事",
    "T31n1585_007:0038c08": "等無定性故。如前所說識差別相依理世",
    "T31n1585_007:0038c09": "俗非真勝義。真勝義中心言絕故。如伽他",
    "T31n1585_007:0038c10": "說。",
    "T31n1585_007:0038c11": "　心意識八種　　俗故相有別",
    "T31n1585_007:0038c12": "　真故相無別　　相所相無故",
    "T31n1585_007:0038c13": "已廣分別三能變相為自所變二分所依。云",
    "T31n1585_007:0038c14": "何應知依識所變假說我法非別實有。由",
    "T31n1585_007:0038c15": "斯一切唯有識耶。頌曰。",
    "T31n1585_007:0038c16": "　１７　　　是諸識轉變　　分別所分別",
    "T31n1585_007:0038c17": "　　　由此彼皆無　　故一切唯識",
    "T31n1585_007:0038c18": "論曰。是諸識者。謂前所說三能變識及彼心",
    "T31n1585_007:0038c19": "所。皆能變似見相二分。立轉變名。所變見",
    "T31n1585_007:0038c20": "分說名分別。能取相故。所變相分名所分",
    "T31n1585_007:0038c21": "別。見所取故。由此正理彼實我法離識所",
    "T31n1585_007:0038c22": "變皆定非有。離能所取無別物故。非有",
    "T31n1585_007:0038c23": "實物離二相故。是故一切有為無為若實若",
    "T31n1585_007:0038c24": "假皆不離識。唯言為遮離識實物。非不",
    "T31n1585_007:0038c25": "離識心所法等。或轉變者。謂諸內識轉似",
    "T31n1585_007:0038c26": "我法外境相現。此能轉變即名分別。虛妄分",
    "T31n1585_007:0038c27": "別為自性故。謂即三界心及心所。此所執境",
    "T31n1585_007:0038c28": "名所分別。即所妄執實我法性。由此分別",
    "T31n1585_007:0038c29": "變似外境假我法相。彼所分別實我法性決",
    "T31n1585_007:0039a01": "定皆無。前引教理已廣破故。是故一切皆唯",
    "T31n1585_007:0039a02": "有識。虛妄分別有極成故。唯既不遮不離",
    "T31n1585_007:0039a03": "識法。故真空等亦是有性。由斯遠離增減",
    "T31n1585_007:0039a04": "二邊。唯識義成契會中道。由何教理唯識",
    "T31n1585_007:0039a05": "義成。豈不已說。雖說未了。非破他義己義",
    "T31n1585_007:0039a06": "便成。應更礭陳成此教理。如契經說三",
    "T31n1585_007:0039a07": "界唯心。又說所緣唯識所現。又說諸法皆不",
    "T31n1585_007:0039a08": "離心。又說有情隨心垢淨。又說成就四智",
    "T31n1585_007:0039a09": "菩薩能隨悟入唯識無境。一相違識相智。",
    "T31n1585_007:0039a10": "謂於一處鬼人天等隨業差別所見各異。",
    "T31n1585_007:0039a11": "境若實有此云何成。二無所緣識智。謂緣過",
    "T31n1585_007:0039a12": "未夢境像等非實有境。識現可得彼境既",
    "T31n1585_007:0039a13": "無。餘亦應爾。三自應無倒智。謂愚夫智若",
    "T31n1585_007:0039a14": "得實境。彼應自然成無顛倒。不由功用應",
    "T31n1585_007:0039a15": "得解脫。四隨三智轉智。一隨自在者智轉",
    "T31n1585_007:0039a16": "智。謂已證得心自在者隨欲轉變地等皆",
    "T31n1585_007:0039a17": "成。境若實有如何可變。二隨觀察者智轉",
    "T31n1585_007:0039a18": "智。謂得勝定修法觀者隨觀一境眾相現",
    "T31n1585_007:0039a19": "前。境若是實寧隨心轉。三隨無分別智轉",
    "T31n1585_007:0039a20": "智。謂起證實無分別智一切境相皆不現",
    "T31n1585_007:0039a21": "前。境若是實何容不現。菩薩成就四智",
    "T31n1585_007:0039a22": "者。於唯識理決定悟入。又伽他說。",
    "T31n1585_007:0039a23": "　心意識所緣　　皆非離自性",
    "T31n1585_007:0039a24": "　故我說一切　　唯有識無餘",
    "T31n1585_007:0039a25": "此等聖教誠證非一。極成眼等識五隨一故",
    "T31n1585_007:0039a26": "如餘不親緣離自色等。餘識識故如眼識",
    "T31n1585_007:0039a27": "等亦不親緣離自諸法。此親所緣定非離",
    "T31n1585_007:0039a28": "此。二隨一故如彼能緣。所緣法故如相應",
    "T31n1585_007:0039a29": "法。決定不離心及心所。此等正理誠證非",
    "T31n1585_007:0039b01": "一。故於唯識應深信受。我法非有空識非",
    "T31n1585_007:0039b02": "無。離有離無故契中道。慈尊依此說二",
    "T31n1585_007:0039b03": "頌言。",
    "T31n1585_007:0039b04": "　虛妄分別有　　於此二都無",
    "T31n1585_007:0039b05": "　此中唯有空　　於彼亦有此",
    "T31n1585_007:0039b06": "　故說一切法　　非空非不空",
    "T31n1585_007:0039b07": "　有無及有故　　是則契中道",
    "T31n1585_007:0039b08": "此頌且依染依他說。理實亦有淨分依他。",
    "T31n1585_007:0039b09": "若唯內識似外境起。寧見世間情非情物",
    "T31n1585_007:0039b10": "處時身用定不定轉如夢境等。應釋此疑。",
    "T31n1585_007:0039b11": "何緣世尊說十二處。依識所變非別實有。",
    "T31n1585_007:0039b12": "為入我空說六二法。如遮斷見說續有",
    "T31n1585_007:0039b13": "情。為入法空復說唯識。令知外法亦非",
    "T31n1585_007:0039b14": "有故。此唯識性豈不亦空。不爾。如何。非所",
    "T31n1585_007:0039b15": "執故。謂依識變妄執實法理不可得說為",
    "T31n1585_007:0039b16": "法空。非無離言正智所證唯識性故說為法",
    "T31n1585_007:0039b17": "空。此識若無便無俗諦。俗諦無故真諦亦無。",
    "T31n1585_007:0039b18": "真俗相依而建立故。撥無二諦是惡取空。諸",
    "T31n1585_007:0039b19": "佛說為不可治者。應知諸法有空不空。由",
    "T31n1585_007:0039b20": "此慈尊說前二頌。若諸色處亦識為體。何",
    "T31n1585_007:0039b21": "緣乃似色相顯現。一類堅住相續而轉。名",
    "T31n1585_007:0039b22": "言熏習勢力起故。與染淨法為依處故。謂",
    "T31n1585_007:0039b23": "此若無應無顛倒。便無雜染亦無淨法。是",
    "T31n1585_007:0039b24": "故諸識亦似色現。如有頌言。",
    "T31n1585_007:0039b25": "　亂相及亂體　　應許為色識",
    "T31n1585_007:0039b26": "　及與非色識　　若無餘亦無",
    "T31n1585_007:0039b27": "色等外境分明現證。現量所得。寧撥為無。",
    "T31n1585_007:0039b28": "現量證時不執為外。後意分別妄生外想。",
    "T31n1585_007:0039b29": "故現量境是自相分。識所變故亦說為有。意",
    "T31n1585_007:0039c01": "識所執外實色等。妄計有故說彼為無。又",
    "T31n1585_007:0039c02": "色等境非色似色非外似外如夢所緣。不",
    "T31n1585_007:0039c03": "可執為是實外色。若覺時色皆如夢境不",
    "T31n1585_007:0039c04": "離識者。如從夢覺知彼唯心。何故覺時於",
    "T31n1585_007:0039c05": "自色境不知唯識。如夢未覺不能自知。",
    "T31n1585_007:0039c06": "要至覺時方能追覺。覺時境色應知亦爾。",
    "T31n1585_007:0039c07": "未真覺位不能自知。至真覺時亦能追覺。",
    "T31n1585_007:0039c08": "未得真覺恒處夢中。故佛說為生死長夜。",
    "T31n1585_007:0039c09": "由斯未了色境唯識。外色實無可非內識",
    "T31n1585_007:0039c10": "境。他心實有寧非自所緣。誰說他心非自",
    "T31n1585_007:0039c11": "識境。但不說彼是親所緣。謂識生時無實",
    "T31n1585_007:0039c12": "作用。非如手等親執外物日等舒光親照",
    "T31n1585_007:0039c13": "外境。但如鏡等似外境現名了他心。非",
    "T31n1585_007:0039c14": "親能了。親所了者謂自所變。故契經言。無",
    "T31n1585_007:0039c15": "有少法能取餘法。但識生時似彼相現名",
    "T31n1585_007:0039c16": "取彼物。如緣他心色等亦爾。既有異境",
    "T31n1585_007:0039c17": "何名唯識。奇哉固執觸處生疑。豈唯識教但",
    "T31n1585_007:0039c18": "說一識。不爾如何。汝應諦聽。若唯一識寧",
    "T31n1585_007:0039c19": "有十方凡聖尊卑因果等別。誰為誰說。何法",
    "T31n1585_007:0039c20": "何求。故唯識言有深意趣。識言總顯一切有",
    "T31n1585_007:0039c21": "情各有八識．六位心所．所變相見．分位差別",
    "T31n1585_007:0039c22": "及彼空理所顯真如。識自相故。識相應故。",
    "T31n1585_007:0039c23": "二所變故。三分位故。四實性故。如是諸法皆",
    "T31n1585_007:0039c24": "不離識。總立識名。唯言但遮愚夫所執定",
    "T31n1585_007:0039c25": "離諸識實有色等。若如是知唯識教意。便",
    "T31n1585_007:0039c26": "能無倒善備資糧。速入法空證無上覺。救",
    "T31n1585_007:0039c27": "拔含識生死輪迴。非全撥無惡取空者違背",
    "T31n1585_007:0039c28": "教理能成是事。故定應信一切唯識。若唯",
    "T31n1585_007:0039c29": "有識都無外緣。由何而生種種分別。頌曰。",
    "T31n1585_007:0040a01": "　１８　　　由一切種識　　如是如是變",
    "T31n1585_007:0040a02": "　　　以展轉力故　　彼彼分別生",
    "T31n1585_007:0040a03": "論曰。一切種識謂本識中能生自果功能差",
    "T31n1585_007:0040a04": "別。此生等流異熟士用增上果。故名一切",
    "T31n1585_007:0040a05": "種。除離繫者非種生故。彼雖可證而非",
    "T31n1585_007:0040a06": "種果。要現起道斷結得故。有展轉義非此",
    "T31n1585_007:0040a07": "所說。此說能生分別種故。此識為體故立",
    "T31n1585_007:0040a08": "識名。種離本識無別性故。種識二言簡非",
    "T31n1585_007:0040a09": "種識。有識非種種非識故。又種識言顯識",
    "T31n1585_007:0040a10": "中種。非持種識。後當說故。此識中種餘緣",
    "T31n1585_007:0040a11": "助故。即便如是如是轉變。謂從生位轉至",
    "T31n1585_007:0040a12": "熟時。顯變種多重言如是。謂一切種攝三",
    "T31n1585_007:0040a13": "熏習共不共等識種盡故。展轉力者謂八現",
    "T31n1585_007:0040a14": "識及彼相應相見分等。彼皆互有相助力故。",
    "T31n1585_007:0040a15": "即現識等總名分別。虛妄分別為自性故。",
    "T31n1585_007:0040a16": "分別類多故言彼彼。此頌意說。雖無外緣",
    "T31n1585_007:0040a17": "由本識中有一切種轉變差別及以現行八",
    "T31n1585_007:0040a18": "種識等展轉力故彼彼分別而亦得生。何",
    "T31n1585_007:0040a19": "假外緣方起分別。諸淨法起應知亦然。淨",
    "T31n1585_007:0040a20": "種現行為緣生故。所說種現緣生分別。云何",
    "T31n1585_007:0040a21": "應知此緣生相。緣且有四。一因緣。謂有為",
    "T31n1585_007:0040a22": "法親辦自果。此體有二。一種子。二現行。",
    "T31n1585_007:0040a23": "種子者謂本識中善染無記諸界地等功能差",
    "T31n1585_007:0040a24": "別。能引次後自類功能。及起同時自類現",
    "T31n1585_007:0040a25": "果。此唯望彼是因緣性。現行者謂七轉識及",
    "T31n1585_007:0040a26": "彼相應所變相見性界地等。除佛果善極劣",
    "T31n1585_007:0040a27": "無記。餘熏本識生自類種。此唯望彼是因",
    "T31n1585_007:0040a28": "緣性。第八心品無所熏故。非簡所依獨能",
    "T31n1585_007:0040a29": "熏故。極微圓故不熏成種。現行同類展轉",
    "T31n1585_007:0040b01": "相望皆非因緣。自種生故。一切異類展轉相",
    "T31n1585_007:0040b02": "望亦非因緣。不親生故。有說異類同類現",
    "T31n1585_007:0040b03": "行展轉相望為因緣者。應知假說。或隨轉",
    "T31n1585_007:0040b04": "門。有唯說種是因緣性。彼依顯勝。非盡理",
    "T31n1585_007:0040b05": "說。聖說轉識與阿賴耶展轉相望為因緣",
    "T31n1585_007:0040b06": "故。二等無間緣。謂八現識及彼心所前聚於",
    "T31n1585_007:0040b07": "後自類無間等而開導令彼定生。多同類種",
    "T31n1585_007:0040b08": "俱時轉故如不相應非此緣攝。由斯八識",
    "T31n1585_007:0040b09": "非互為緣。心所與心雖恒俱轉。而相應故",
    "T31n1585_007:0040b10": "和合似一。不可施設離別殊異。故得互作",
    "T31n1585_007:0040b11": "等無間緣。入無餘心最極微劣無開導用。",
    "T31n1585_007:0040b12": "又無當起等無間法故非此緣。云何知然。",
    "T31n1585_007:0040b13": "論有誠說。若此識等無間彼識等決定生。即",
    "T31n1585_007:0040b14": "說此是彼等無間緣故。即依此義應作是",
    "T31n1585_007:0040b15": "說。阿陀那識三界九地皆容互作等無間緣。",
    "T31n1585_007:0040b16": "下上死生相開等故。有漏無間有無漏生。",
    "T31n1585_007:0040b17": "無漏定無生有漏者。鏡智起已必無斷故。",
    "T31n1585_007:0040b18": "善與無記相望亦然。此何界後引生無漏。",
    "T31n1585_007:0040b19": "或從色界或欲界後。謂諸異生求佛果者",
    "T31n1585_007:0040b20": "定色界後引生無漏。彼必生在淨居天上",
    "T31n1585_007:0040b21": "大自在宮得菩提故。二乘迴趣大菩提者",
    "T31n1585_007:0040b22": "定欲界後引生無漏。迴趣留身唯欲界故。彼",
    "T31n1585_007:0040b23": "雖必往大自在宮方得成佛。而本願力所",
    "T31n1585_007:0040b24": "留生身是欲界故。有義色界亦有聲聞迴趣",
    "T31n1585_007:0040b25": "大乘願留身者。既與教理俱不相違。是故",
    "T31n1585_007:0040b26": "聲聞第八無漏色界心後亦得現前。然五淨",
    "T31n1585_007:0040b27": "居無迴趣者。經不說彼發大心故。第七轉",
    "T31n1585_007:0040b28": "識三界九地亦容互作等無間緣。隨第八識",
    "T31n1585_007:0040b29": "生處繫故。有漏無漏容互相生。十地位中",
    "T31n1585_007:0040c01": "得相引故。善與無記相望亦然。於無記中",
    "T31n1585_007:0040c02": "染與不染亦相開導。生空智果前後位中得",
    "T31n1585_007:0040c03": "相引故。此欲色界有漏得與無漏相生。非",
    "T31n1585_007:0040c04": "無色界。地上菩薩不生彼故。第六轉識三界",
    "T31n1585_007:0040c05": "九地有漏無漏善不善等各容互作等無間",
    "T31n1585_007:0040c06": "緣。潤生位等更相引故。初起無漏唯色界",
    "T31n1585_007:0040c07": "後。決擇分善唯色界故。眼耳身識二界二地",
    "T31n1585_007:0040c08": "鼻舌兩識一界一地自類互作等無間緣。善",
    "T31n1585_007:0040c09": "等相望應知亦爾。有義五識有漏無漏自類",
    "T31n1585_007:0040c10": "互作等無間緣未成佛時容互起故。有義",
    "T31n1585_007:0040c11": "無漏有漏後起。非無漏後容起有漏。無漏",
    "T31n1585_007:0040c12": "五識非佛無故。彼五色根定有漏故。是異熟",
    "T31n1585_007:0040c13": "識相分攝故。有漏不共必俱同境根發無漏",
    "T31n1585_007:0040c14": "識理不相應故。此二於境明昧異故。三所",
    "T31n1585_007:0040c15": "緣緣。謂若有法是帶己相心或相應所慮所",
    "T31n1585_007:0040c16": "託。此體有二。一親二疎。若與能緣體不相",
    "T31n1585_007:0040c17": "離。是見分等內所慮託。應知彼是親所緣緣。",
    "T31n1585_007:0040c18": "若與能緣體雖相離。為質能起內所慮託。",
    "T31n1585_007:0040c19": "應知彼是疎所緣緣。親所緣緣能緣皆有。離",
    "T31n1585_007:0040c20": "內所慮託必不生故。疎所緣緣能緣或有。",
    "T31n1585_007:0040c21": "離外所慮託亦得生故。第八心品有義唯",
    "T31n1585_007:0040c22": "有親所緣緣。隨業因力任運變故。有義亦",
    "T31n1585_007:0040c23": "定有疎所緣緣。要仗他變質自方變故。有",
    "T31n1585_007:0040c24": "義二說俱不應理。自他身土可互受用。他",
    "T31n1585_007:0040c25": "所變者為自質故。自種於他無受用理。他",
    "T31n1585_007:0040c26": "變為此不應理故。非諸有情種皆等故。應",
    "T31n1585_007:0040c27": "說此品疎所緣緣一切位中有無不定。第七",
    "T31n1585_007:0040c28": "心品未轉依位是俱生故必仗外質。故亦",
    "T31n1585_007:0040c29": "定有疎所緣緣。已轉依位此非定有。緣真",
    "T31n1585_007:0041a01": "如等無外質故。第六心品行相猛利。於一",
    "T31n1585_007:0041a02": "切位能自在轉。所仗外質或有或無。疎所緣",
    "T31n1585_007:0041a03": "緣有無不定。前五心品未轉依位麁鈍劣故",
    "T31n1585_007:0041a04": "必仗外質故亦定有疎所緣緣。已轉依位",
    "T31n1585_007:0041a05": "此非定有緣過未等無外質故。四增上緣。",
    "T31n1585_007:0041a06": "謂若有法有勝勢用能於餘法或順或違。",
    "T31n1585_007:0041a07": "雖前三緣亦是增上。而今第四除彼取餘",
    "T31n1585_007:0041a08": "為顯諸緣差別相故。此順違用於四處轉",
    "T31n1585_007:0041a09": "生位成得四事別故。然增上用隨事雖多而",
    "T31n1585_007:0041a10": "勝顯者唯二十二應知即是二十二根。前五",
    "T31n1585_007:0041a11": "色根以本識等所變眼等淨色為性。男女二",
    "T31n1585_007:0041a12": "根身根所攝故即以彼少分為性。命根但",
    "T31n1585_007:0041a13": "依本識親種分位假立非別有性。意根總",
    "T31n1585_007:0041a14": "以八識為性。五受根如應各自受為性。信",
    "T31n1585_007:0041a15": "等五根即以信等及善念等而為自性。未知",
    "T31n1585_007:0041a16": "當知根體位有三種。一根本位謂在見道",
    "T31n1585_007:0041a17": "除後剎那無所未知可當知故。二加行",
    "T31n1585_007:0041a18": "位。謂煖頂忍世第一法近能引發根本位",
    "T31n1585_007:0041a19": "故。三資糧位。謂從為得諦現觀故發起決",
    "T31n1585_007:0041a20": "定勝善法欲。乃至未得順決擇分所有善",
    "T31n1585_007:0041a21": "根名資糧位。能遠資生根本位故。於此三",
    "T31n1585_007:0041a22": "位信等五根意喜樂捨為此根性。加行等位",
    "T31n1585_007:0041a23": "於後勝法求證愁慼亦有憂根非正善根",
    "T31n1585_007:0041a24": "故多不說。前三無色有此根者有勝見道",
    "T31n1585_007:0041a25": "傍修得故。或二乘位迴趣大者為證法空",
    "T31n1585_007:0041a26": "地前亦起九地所攝生空無漏。彼皆菩薩此",
    "T31n1585_007:0041a27": "根攝故。菩薩見道亦有此根但說地前以",
    "T31n1585_007:0041a28": "時促故。始從見道最後剎那乃至金剛喻",
    "T31n1585_007:0041a29": "定所有信等無漏九根皆是已知根性。未離",
    "T31n1585_007:0041b01": "欲者於上解脫求證愁慼。亦有憂根非",
    "T31n1585_007:0041b02": "正善根故多不說。諸無學位無漏九根一",
    "T31n1585_007:0041b03": "切皆是具知根性。有頂雖有遊觀無漏而",
    "T31n1585_007:0041b04": "不明利非後三根。二十二根自性如是。諸",
    "T31n1585_007:0041b05": "餘門義如論應知。",
    "T31n1585_007:0041b06": "成唯識論卷第七"
}