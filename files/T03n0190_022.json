{
    "T03n0190_022:0753c11": "佛本行集經卷第二十二",
    "T03n0190_022:0753c13": "隋天竺三藏闍那崛多譯",
    "T03n0190_022:0753c14": "問阿羅邏品下",
    "T03n0190_022:0753c15": "[0753c15] 「爾時，尊者阿羅邏仙人善知菩薩心有至德，",
    "T03n0190_022:0753c16": "更述已論決定悉檀而說偈言：",
    "T03n0190_022:0753c17": "「『瞿曇沙門善諦聽，  我論中說總悉檀，",
    "T03n0190_022:0753c18": "  如今雖在煩惱中，  如後自然還解脫。』",
    "T03n0190_022:0753c19": "[0753c19] 「爾時阿羅邏說是偈已，作如是言：『凡眾生",
    "T03n0190_022:0753c20": "者，此有二義：一者本性，二者變化，合此二",
    "T03n0190_022:0753c21": "種，總名眾生。言本性者，即是五大，其五大",
    "T03n0190_022:0753c22": "者，所謂地大水火風空，我及無相，名本體性。",
    "T03n0190_022:0753c23": "言變化者，諸根境界，手足語言，動轉來去，及",
    "T03n0190_022:0753c24": "以心識，此名變化。若知如是諸境界者，名知",
    "T03n0190_022:0753c25": "境界，言能知彼諸境界者，是我能知，思惟我",
    "T03n0190_022:0753c26": "者，是智人說。』而說偈言：",
    "T03n0190_022:0753c27": "「『若有能識諸根塵，  是名善知彼境界，",
    "T03n0190_022:0753c28": "  言知一切境界者，  智慧人說思惟知。』",
    "T03n0190_022:0753c29": "[0753c29] 「爾時，阿羅邏作如是言：『思惟我者，其人即",
    "T03n0190_022:0754a01": "是迦毘羅仙，及其弟子，以自度量此意境界，",
    "T03n0190_022:0754a02": "波闍波提仙人之子，名曰深意，所見亦然。如",
    "T03n0190_022:0754a03": "人數數生老病死，受諸苦毒，深諦知已，為他",
    "T03n0190_022:0754a04": "解說。念其遠離，思惟此理，應當了知一切",
    "T03n0190_022:0754a05": "無相。』又復說言：『因煩惱者，所謂無智，愛著諸",
    "T03n0190_022:0754a06": "業。如是等業，屬煩惱因。此煩惱因，則有四",
    "T03n0190_022:0754a07": "種，此人不能解脫生死，以其未離諸煩惱故。",
    "T03n0190_022:0754a08": "四種云何？一者無信，二者著我，三者有疑，四",
    "T03n0190_022:0754a09": "者無定。以有餘殘，則無方便，深著世間，恒常",
    "T03n0190_022:0754a10": "墮落。以如是故，處處受生。",
    "T03n0190_022:0754a11": "[0754a11] 「『言無信者，常行顛倒，應如是知，而反不知，是",
    "T03n0190_022:0754a12": "名無信。",
    "T03n0190_022:0754a13": "[0754a13] 「『言著我者，云此是我，稱彼非我，我如是說，我",
    "T03n0190_022:0754a14": "如是受，我行我住。我相我身，如是名我，不自",
    "T03n0190_022:0754a15": "覺知，是名著我。",
    "T03n0190_022:0754a16": "[0754a16] 「『言有疑者，此是以不惑疑一切，止是一物。猶",
    "T03n0190_022:0754a17": "如泥團，是名為疑。",
    "T03n0190_022:0754a18": "[0754a18] 「『言無定者，如是如是，是是亦然，非是亦然，心",
    "T03n0190_022:0754a19": "意覺想一切諸業，是眾是我，是彼是此，是",
    "T03n0190_022:0754a20": "名無定。",
    "T03n0190_022:0754a21": "[0754a21] 「『又餘殘者，未知勝處，未覺始覺，未證自性，始",
    "T03n0190_022:0754a22": "證知故，是名餘殘。",
    "T03n0190_022:0754a23": "[0754a23] 「『又復，說言無方便者，即是無智，以無智故，不",
    "T03n0190_022:0754a24": "解方便，無方便故，不能顯示。以是義故，名無",
    "T03n0190_022:0754a25": "方便。",
    "T03n0190_022:0754a26": "[0754a26] 「『又染著者，謂無智人，見聞觸覺，即生染著。或",
    "T03n0190_022:0754a27": "時意著身著語著，或意業著一切境界，應不",
    "T03n0190_022:0754a28": "著處而惑著之，是名為著。",
    "T03n0190_022:0754a29": "[0754a29] 「『又，墮落者，我是彼處，彼處是我，若有如是思",
    "T03n0190_022:0754b01": "惟念者，是名墮落。以是因緣，墮於煩惱，是名",
    "T03n0190_022:0754b02": "無德，是名無智。是名五處，苦惱無樂，此無",
    "T03n0190_022:0754b03": "樂處。所謂黑暗、愚癡、大癡，有二雜住，是名五",
    "T03n0190_022:0754b04": "處。言黑暗者，所謂嬾惰；言愚癡者，所謂生",
    "T03n0190_022:0754b05": "死；言大癡者，所謂行欲。所以者何？此處假",
    "T03n0190_022:0754b06": "使有大德人，猶尚迷惑，不知醒悟，故名大癡。",
    "T03n0190_022:0754b07": "二雜住者，所謂瞋恚；復二雜住，所謂懈怠。",
    "T03n0190_022:0754b08": "無明眾生，不如是修，迷沒染著此五處所，住",
    "T03n0190_022:0754b09": "於煩惱苦海之中，順生死流。我見我聞，我證",
    "T03n0190_022:0754b10": "我作，我教他作，我如是至，以如是心如是意",
    "T03n0190_022:0754b11": "故，輪迴沒溺於煩惱海。如是四種，纏繞裹結",
    "T03n0190_022:0754b12": "於煩惱中，言無因果。大德瞿曇！仁應當知如",
    "T03n0190_022:0754b13": "是諸事。』而說偈言：",
    "T03n0190_022:0754b14": "「『若人欲得正見知，  四禪清淨解脫處，",
    "T03n0190_022:0754b15": "  心若覺了彼智已，  知諸真聖及非真。",
    "T03n0190_022:0754b16": "  如上分別應當宣，  是故名為四禪解，",
    "T03n0190_022:0754b17": "  能捨諸行及無行，  此即知無字句名。",
    "T03n0190_022:0754b18": "  以是彼處大梵天，  說於世間諸梵行，",
    "T03n0190_022:0754b19": "  若能行此梵行者，  即當得生於梵宮。』",
    "T03n0190_022:0754b20": "[0754b20] 「爾時，菩薩聞阿羅邏如是語已，復更重問：『其",
    "T03n0190_022:0754b21": "方便行，若行方便所至之處，及以梵行修行，",
    "T03n0190_022:0754b22": "當行行處行法，尊者為我，一切解說。』",
    "T03n0190_022:0754b23": "[0754b23] 「爾時，阿羅邏依己總論義例宗體，一切皆向",
    "T03n0190_022:0754b24": "菩薩而說：『仁者瞿曇！凡欲修行，應捨宮宅，依",
    "T03n0190_022:0754b25": "出家儀，乞食活命，發弘大誓，修持戒行，住",
    "T03n0190_022:0754b26": "於知足。隨所堪辦衣食臥具，閑靜住處，獨",
    "T03n0190_022:0754b27": "行獨坐。如諸論中，智所知見，貪欲瞋恚，愚",
    "T03n0190_022:0754b28": "癡過咎，見已遠離，厭惡諸欲，受最快樂，調",
    "T03n0190_022:0754b29": "伏諸根，入於禪定。當於爾時，遠離諸欲，遠",
    "T03n0190_022:0754c01": "離諸患，空閑之處，生離分別，即得初禪。得",
    "T03n0190_022:0754c02": "初禪已，還復思惟，如是分別，漸漸得樂，既得",
    "T03n0190_022:0754c03": "樂已，住是寂定。還依因此寂定之力，意重",
    "T03n0190_022:0754c04": "厭離，欲瞋恚等，既數厭離，心轉喜歡，既加",
    "T03n0190_022:0754c05": "喜歡，增長於智，是時即得生大梵宮。生彼處",
    "T03n0190_022:0754c06": "已，還更如是思惟分別，此亂我智，還復棄捨，",
    "T03n0190_022:0754c07": "既棄捨已，得第二禪，生大歡喜。得歡喜已，見",
    "T03n0190_022:0754c08": "心被大歡喜所逼，轉求勝上，即至光音。至光",
    "T03n0190_022:0754c09": "音天見受樂處，至彼處已，厭離喜樂。既離喜",
    "T03n0190_022:0754c10": "樂，即得三禪。到三禪中，即轉勝下遍淨諸天，",
    "T03n0190_022:0754c11": "一向受樂。若能如是得樂已捨，不受不著，即",
    "T03n0190_022:0754c12": "遠離諸苦樂之處，得第四禪。既離苦樂及攀",
    "T03n0190_022:0754c13": "緣心，一切皆捨。",
    "T03n0190_022:0754c14": "[0754c14] 「『復有人，以自慢心故，求解脫相，欲得出過四",
    "T03n0190_022:0754c15": "禪果報，故內思惟此四禪法，廣果天中所受",
    "T03n0190_022:0754c16": "果報，此是麤智思惟觀之。又如是言，彼人思",
    "T03n0190_022:0754c17": "惟如是事已，從三昧起，見其身色有諸過患，",
    "T03n0190_022:0754c18": "欲捨色身求上勝智，故發是心。彼人如是捨",
    "T03n0190_022:0754c19": "諸禪已，進求勝處，而發此心，如前所說，捨諸",
    "T03n0190_022:0754c20": "欲事，如是捨離麤色身故，發厭離心。彼時",
    "T03n0190_022:0754c21": "即得身中所有虛空無邊分別，於此一切色",
    "T03n0190_022:0754c22": "相，又色相內，及樹木等，所有諸物悉皆分",
    "T03n0190_022:0754c23": "別，無邊虛空，得如是等一切色處，明了分別，",
    "T03n0190_022:0754c24": "無邊空已，即證勝處。而有偈說：",
    "T03n0190_022:0754c25": "「『如是微妙大梵處，  一切無相常無言，",
    "T03n0190_022:0754c26": "  智人說彼解脫因，  即此名為涅槃果。』",
    "T03n0190_022:0754c27": "[0754c27] 「爾時阿羅邏說是語已，白菩薩言：『仁者瞿",
    "T03n0190_022:0754c28": "曇！此即是我解脫之處，及其方便，我今為仁",
    "T03n0190_022:0754c29": "顯示已訖。仁若心意喜樂此法，如我所說，",
    "T03n0190_022:0755a01": "仁可領受。』而說偈言：",
    "T03n0190_022:0755a02": "「『如是清淨解脫法，  我今知已復廣宣，",
    "T03n0190_022:0755a03": "  仁者心意若喜歡，  唯願依此領納受。』",
    "T03n0190_022:0755a04": "[0755a04] 「時，阿羅邏復更說言：『乃往昔時，耆沙仙人",
    "T03n0190_022:0755a05": "(隋言求勝)、毘踰闍那仙人(隋言離別老)、波羅奢羅仙人",
    "T03n0190_022:0755a06": "(隋言他箭)等，及餘諸仙，皆共稱說是解脫法，亦復",
    "T03n0190_022:0755a07": "同乘此解脫法而得解脫。仁者既是大智丈",
    "T03n0190_022:0755a08": "夫，堪行此法；行此法已，能得善處解脫報",
    "T03n0190_022:0755a09": "果。』",
    "T03n0190_022:0755a10": "[0755a10] 「爾時，菩薩聞阿羅邏仙人所說梵行之法，受",
    "T03n0190_022:0755a11": "持而行，欲沙門行，求沙門果，故行此法，即便",
    "T03n0190_022:0755a12": "證知。而菩薩從阿羅邏口下，聞說法已，信",
    "T03n0190_022:0755a13": "行此法，不違不背，亦復不言我先自知，但",
    "T03n0190_022:0755a14": "受持已，思惟此法增進，更發堅固智心，求於",
    "T03n0190_022:0755a15": "勝處。既見勝處，亦不生慢譏毀彼仙，但自思",
    "T03n0190_022:0755a16": "惟：『非獨阿羅邏有此信行，我今亦有如是信",
    "T03n0190_022:0755a17": "行，非獨阿羅邏有精進行，正念三昧，及諸",
    "T03n0190_022:0755a18": "智等，我亦有之，乃至智等，我今可求如阿",
    "T03n0190_022:0755a19": "羅邏所知證法，已向他說分別顯示，及作",
    "T03n0190_022:0755a20": "勝處。』",
    "T03n0190_022:0755a21": "[0755a21] 「爾時，菩薩於阿羅邏所說法行，皆悉證已，知",
    "T03n0190_022:0755a22": "見而行。然菩薩聞彼等諸法，無多勤勞，須",
    "T03n0190_022:0755a23": "臾時頃而盡得之，如行能說宣通顯示，一",
    "T03n0190_022:0755a24": "種無異。爾時，菩薩即更前至阿羅邏邊，作如",
    "T03n0190_022:0755a25": "是言：『尊者阿羅邏！尊能如是自證法智，向",
    "T03n0190_022:0755a26": "他人說，所謂求生無想之處。』作是語已，時",
    "T03n0190_022:0755a27": "阿羅邏報菩薩言：『長老瞿曇！如是法智，我自",
    "T03n0190_022:0755a28": "證已，向他顯說，宣通開示。』",
    "T03n0190_022:0755a29": "[0755a29] 「菩薩復言：『我從尊者，聞此法已，如尊所說，我",
    "T03n0190_022:0755b01": "信知行已證此法。若有智者知行境界，亦應",
    "T03n0190_022:0755b02": "不捨如此之法。但我所見，此法雖妙，未盡究",
    "T03n0190_022:0755b03": "竟。所以者何？我意如是觀察思惟，此法猶有",
    "T03n0190_022:0755b04": "變動之時，但此境界，本性如是，知已此智，",
    "T03n0190_022:0755b05": "雖是無智，更欲生別其餘諸法。然尊者說，雖",
    "T03n0190_022:0755b06": "言我得清淨解脫，若分別觀是因緣法，遇緣",
    "T03n0190_022:0755b07": "還生非真解脫，猶如種子非時而種，藏在地",
    "T03n0190_022:0755b08": "中，若未順時，無有水雨，芽則不生；若依時",
    "T03n0190_022:0755b09": "種，潤澤調適，諸緣具足和合則生。今此亦",
    "T03n0190_022:0755b10": "然，但以無智，著於愛業，如是等法，捨已分",
    "T03n0190_022:0755b11": "別，言我解脫，但有著我，皆悉須捨。即便捨是",
    "T03n0190_022:0755b12": "無智愛等業無合處，此等捨已，雖得勝前，未",
    "T03n0190_022:0755b13": "至真處，但行分別有我之處。彼等微細三事",
    "T03n0190_022:0755b14": "會有，以彼微細諸煩惱故，復更別有不用之",
    "T03n0190_022:0755b15": "處，壽命長遠，分別故言我得解脫。』而說偈言：",
    "T03n0190_022:0755b16": "「『因諸過患微細故，  所以受不用處身，",
    "T03n0190_022:0755b17": "  壽命劫數既久長，  便即說我得解脫。』",
    "T03n0190_022:0755b18": "[0755b18] 「菩薩復言：『如尊前說，我已捨我，既自稱言我",
    "T03n0190_022:0755b19": "已捨我，是則不名真實捨我。若依分別，未解",
    "T03n0190_022:0755b20": "脫者，彼不可言無有患累。以是當知，有患累",
    "T03n0190_022:0755b21": "處，亦不可言得於解脫無我之處，有我之患，",
    "T03n0190_022:0755b22": "不可作異。猶火色熱，熱不離色，色不離熱，此",
    "T03n0190_022:0755b23": "二各體以先無故，合若有者，無有是處。如我",
    "T03n0190_022:0755b24": "既然，一切諸患悉皆如是。此解脫已，至於彼",
    "T03n0190_022:0755b25": "處，還復被縛，為以於智取境界故。彼滅色",
    "T03n0190_022:0755b26": "已，但有於識，彼知我識，即名是有。以是有",
    "T03n0190_022:0755b27": "故，不名解脫。是我悉檀，境界大小，如是知",
    "T03n0190_022:0755b28": "彼，還得如是，求勝處所。以是義故，何須分",
    "T03n0190_022:0755b29": "別？此我非我，如木如壁，重重相捨。既各重",
    "T03n0190_022:0755c01": "重，有於智故，故我思惟，悉須放捨一切境界，",
    "T03n0190_022:0755c02": "令得自利。』而說偈言：",
    "T03n0190_022:0755c03": "「『重重次第悉皆捐，  是乃名為捨境界，",
    "T03n0190_022:0755c04": "  一切根塵悉放故，  是名自利及利人。』",
    "T03n0190_022:0755c05": "[0755c05] 「爾時，阿羅邏徒眾之中，有一弟子，白菩薩",
    "T03n0190_022:0755c06": "言：『大德瞿曇！今來至此，我等住處，悉成好",
    "T03n0190_022:0755c07": "器，又復得於八種自在。』菩薩報言：『此處云何",
    "T03n0190_022:0755c08": "得有自在？』",
    "T03n0190_022:0755c09": "[0755c09] 「時，阿羅邏止弟子言：『汝今且莫思量此事。所",
    "T03n0190_022:0755c10": "以者何？言自在者，於諸事中，能作決定，不共",
    "T03n0190_022:0755c11": "他人，無有等侶，內身自證寂定得故，乃生歡",
    "T03n0190_022:0755c12": "喜。』菩薩報言：『此事不然。』",
    "T03n0190_022:0755c13": "[0755c13] 「阿羅邏言：『其義云何？』菩薩即言：『如是如是。』阿",
    "T03n0190_022:0755c14": "羅邏言：『仁者但說，莫祕此語。』菩薩報言：『若依",
    "T03n0190_022:0755c15": "尊者說言，此行無有迴也。』阿羅邏言：『仁者",
    "T03n0190_022:0755c16": "何故立於此問？何處有疑？』菩薩報言：『我今心",
    "T03n0190_022:0755c17": "已厭離生故，欲問真正。』",
    "T03n0190_022:0755c18": "[0755c18] 「阿羅邏言：『仁者瞿曇！欲得聞者，我當為說。凡",
    "T03n0190_022:0755c19": "欲開化於世間者，即我是也，唯有名字，不生",
    "T03n0190_022:0755c20": "不老，不退不還，無邊無中，無前無後，是名為",
    "T03n0190_022:0755c21": "我。自在能入，輪轉在於生死之內，亦不暫住，",
    "T03n0190_022:0755c22": "彼法非法，彼天彼人及諸有趣，彼能遠行，",
    "T03n0190_022:0755c23": "彼能作乘，乘彼乘者，能渡深有海，流轉去",
    "T03n0190_022:0755c24": "來，能作生死，亦能變化，自在最勝，最妙最",
    "T03n0190_022:0755c25": "大，能作世主，攝化一切。』",
    "T03n0190_022:0755c26": "[0755c26] 「菩薩問言：『如此化者，是有以不？』阿羅邏言：『我",
    "T03n0190_022:0755c27": "觀仁者，所問音聲，必欲不受如此之義，或當",
    "T03n0190_022:0755c28": "仁者意不貪樂？』菩薩報言：『我無有患。』阿羅邏",
    "T03n0190_022:0755c29": "言：『大德瞿曇！勿作疑心，隨意所樂，但自論",
    "T03n0190_022:0756a01": "說所向之義，善思惟入，以自明照，若自見知，",
    "T03n0190_022:0756a02": "不被他誑，不受他教，不隨他義，如是證者，名",
    "T03n0190_022:0756a03": "得自利，餘人不能。若不定心，隨諸論師而取",
    "T03n0190_022:0756a04": "義意，其智減損。仁者聞已，真正思惟，各各讀",
    "T03n0190_022:0756a05": "誦，觀察深義，審自證知。知已有疑，隨意問",
    "T03n0190_022:0756a06": "我，我當為說。』",
    "T03n0190_022:0756a07": "[0756a07] 「菩薩復問：『尊者所言，能化作世，得自在者，於",
    "T03n0190_022:0756a08": "是義中，我心有疑。』阿羅邏言：『如仁者意，此義",
    "T03n0190_022:0756a09": "不然。』菩薩復言：『我如是見。』阿羅邏言：『何因如",
    "T03n0190_022:0756a10": "是？』菩薩復言：『此緣唯一。所以者何？若自在",
    "T03n0190_022:0756a11": "化作此世者，則不得依次第相生現見來者，",
    "T03n0190_022:0756a12": "其煩惱輪，不應如是次第而轉，亦應眾生心",
    "T03n0190_022:0756a13": "不喜利而自然得。應一眾生不得雜患，應諸",
    "T03n0190_022:0756a14": "世人供養自在，如父如母，自餘諸天不得供",
    "T03n0190_022:0756a15": "養。其貧窮人，應不說彼所有毀辱善惡之業，",
    "T03n0190_022:0756a16": "悉應在彼。應諸眾生無處依著，應無處求，應",
    "T03n0190_022:0756a17": "無所作。世人應不如是思惟自在有也，自在",
    "T03n0190_022:0756a18": "無也。世人如是分別有無、應作不作諸業，應",
    "T03n0190_022:0756a19": "得自然果報。彼自在天，若行苦行，得成自在，",
    "T03n0190_022:0756a20": "世間亦應共受此業，一切亦應俱名自在。若",
    "T03n0190_022:0756a21": "彼無因作自在者，無處無人非不自在，彼若",
    "T03n0190_022:0756a22": "非是自在建立，亦不名有，豈可得言自在建",
    "T03n0190_022:0756a23": "立。』其阿羅邏讚菩薩言：『大德瞿曇！智慧深",
    "T03n0190_022:0756a24": "遠，善能顯示，承受諸論，總言總體，悉以智",
    "T03n0190_022:0756a25": "力，分別能知。是故平等見諸悉檀真實之路，",
    "T03n0190_022:0756a26": "願為我說，莫辭疲勞，慳惜法寶。』",
    "T03n0190_022:0756a27": "[0756a27] 「菩薩復言：『我今應當供養尊者。』阿羅邏言：",
    "T03n0190_022:0756a28": "『師有多種，仁者供養，何由可遍？然今仁者，",
    "T03n0190_022:0756a29": "既為上首，亦可堪能供養彼等。』菩薩復言：",
    "T03n0190_022:0756b01": "『尊者但當為我解說如此等義。』阿羅邏言：",
    "T03n0190_022:0756b02": "『彼等實勝，於一切世間未有，彼等先生。仁",
    "T03n0190_022:0756b03": "者善意深自思惟，為業在前，為身在前？』菩",
    "T03n0190_022:0756b04": "薩報言：『此義云何？』阿羅邏言：『此是大患。所",
    "T03n0190_022:0756b05": "以者何？若業在前非身先者，應不受身，身",
    "T03n0190_022:0756b06": "應無業，業自不生，誰造此業？若身在前",
    "T03n0190_022:0756b07": "非業先者，應無有業；若無有業，何故復有",
    "T03n0190_022:0756b08": "眾生受身？誰復有能開化世者？彼應不損，",
    "T03n0190_022:0756b09": "一定常存。三界所縛，是諸眾生生本，應生",
    "T03n0190_022:0756b10": "自身。若不能自在者，其一切人，所愛樂身，",
    "T03n0190_022:0756b11": "應自具辦。若自具者，於一切處，應當自有。』",
    "T03n0190_022:0756b12": "菩薩報言：『我如患人求醫師療，我今亦復",
    "T03n0190_022:0756b13": "不難此義。』",
    "T03n0190_022:0756b14": "[0756b14] 「爾時，眾中有一苦行，是阿羅邏仙人弟子，",
    "T03n0190_022:0756b15": "白菩薩言：『善哉瞿曇！尊師語言，唯願仁者！莫",
    "T03n0190_022:0756b16": "難其義，如此之義，計不須爭。若其爭者，此非",
    "T03n0190_022:0756b17": "利益，仁但受取如尊師說。』菩薩報言：『我不難",
    "T03n0190_022:0756b18": "也，但欲問彼相承所來須知其義。』彼仙人言：",
    "T03n0190_022:0756b19": "『隨此因緣，仁者受持，取其真義；若欲生疑，心",
    "T03n0190_022:0756b20": "中諍論，是大非法，未來得罪。』時彼苦行仙人",
    "T03n0190_022:0756b21": "弟子，即說偈言：",
    "T03n0190_022:0756b22": "「『凡人聽受諮稟時，  心意不亂義乃定，",
    "T03n0190_022:0756b23": "  若當持疑懷諂曲，  是則爭競覓人非。",
    "T03n0190_022:0756b24": "  二彼求過即成怨，  兩怨相爭口言惡，",
    "T03n0190_022:0756b25": "  智者欲斷口業過，  說理不作相競心。",
    "T03n0190_022:0756b26": "  論議求勝是名貪，  爭名伏他使人恥，",
    "T03n0190_022:0756b27": "  多言顯過此大患，  諂意聽義成自憍。",
    "T03n0190_022:0756b28": "  慢心瞋恚其罪增，  各說是非相毀呰，",
    "T03n0190_022:0756b29": "  應作不作不作作，  二相競故是大怨。』",
    "T03n0190_022:0756c01": "[0756c01] 「爾時菩薩聞是偈已，語彼仙言：『實有如此，相",
    "T03n0190_022:0756c02": "爭競過，非道言無。但我欲尋本來相承成就",
    "T03n0190_022:0756c03": "之事，非故窮盡。』說是語已，時彼仙人心猶不",
    "T03n0190_022:0756c04": "忍，阿羅邏言：『大德瞿曇！解脫道路，仁者憎",
    "T03n0190_022:0756c05": "乎？如此事緣，非本來也。』菩薩報言：『若欲求彼",
    "T03n0190_022:0756c06": "解脫之時，須如是求。』",
    "T03n0190_022:0756c07": "[0756c07] 「爾時，阿羅邏仙人弟子復作是言：『沙門瞿曇！",
    "T03n0190_022:0756c08": "仁者離此，欲求解脫，徒損身耳。』菩薩報言：『人",
    "T03n0190_022:0756c09": "求世間無常樂故，猶尚有乏，況復欲求不",
    "T03n0190_022:0756c10": "還解脫？』時阿羅邏仙人弟子，復更白言：『仁者",
    "T03n0190_022:0756c11": "今既言不還來，可常行也。』菩薩報言：『今行之",
    "T03n0190_022:0756c12": "處，既是意樂，今至彼處，當復何還？』阿羅邏",
    "T03n0190_022:0756c13": "言：『莫行至彼，莫還來此，可不得乎？』菩薩報",
    "T03n0190_022:0756c14": "言：『希有此事，尊者前說，後受於有，何故復",
    "T03n0190_022:0756c15": "言更不還也？』阿羅邏言：『實然仁者！此大希",
    "T03n0190_022:0756c16": "有，而彼真如寂靜之體，無始無終，無有邊際，",
    "T03n0190_022:0756c17": "無初無後，不定其行，不可盡形。然無相師禪",
    "T03n0190_022:0756c18": "定主者之所建立，大梵天是。』",
    "T03n0190_022:0756c19": "[0756c19] 「菩薩復言：『我今更問大仙尊者，若劫盡時，此",
    "T03n0190_022:0756c20": "諸大地，及以叢林，須彌山等，帝釋宮殿，悉被",
    "T03n0190_022:0756c21": "劫火之所焚燒。爾時彼天，復在何處？是誰字",
    "T03n0190_022:0756c22": "誰？云何語言？功德果報，云何而住？又劫盡",
    "T03n0190_022:0756c23": "時，諸物皆盡，彼何不燒？』",
    "T03n0190_022:0756c24": "[0756c24] 「爾時，羅邏默然微笑。時阿羅邏仙人弟子，",
    "T03n0190_022:0756c25": "白菩薩言：『仁者智慧，今既最勝。仁者可不自",
    "T03n0190_022:0756c26": "知過去一切諸仙得正道也，所謂尊者波羅",
    "T03n0190_022:0756c27": "奢羅仙人、頗羅墮仙人、阿須梨耶仙人、跋陀",
    "T03n0190_022:0756c28": "那仙人、迦&#x59AC;婆陀那仙人、陀那達多仙人、",
    "T03n0190_022:0756c29": "達利多耶那仙人、般遮羅波帝仙人、阿沙陀",
    "T03n0190_022:0757a01": "仙人、跋摩達多仙人、那侯沙王子耶耶坻仙",
    "T03n0190_022:0757a02": "人、韶波梨仙人、波羅婆遮那仙人、脾提阿仙",
    "T03n0190_022:0757a03": "人、闍那迦仙人、阿槃低國羅低提婆仙人、闍",
    "T03n0190_022:0757a04": "祁沙毘耶仙人、提毘羅仙人、毘陀呵毘耶仙",
    "T03n0190_022:0757a05": "人、婆奴仙人、提婆耶那仙人、泥沙多那耶仙",
    "T03n0190_022:0757a06": "人、耶若多那仙人、尼耶薄都仙人、呵梨低",
    "T03n0190_022:0757a07": "仙人、跋闍羅婆&#x777A;仙人，諸如是等一切仙人，",
    "T03n0190_022:0757a08": "皆入日光而取正路。』",
    "T03n0190_022:0757a09": "[0757a09] 「爾時，菩薩報彼仙言：『今者既云入於日光求",
    "T03n0190_022:0757a10": "解脫者，此義是何？我今應當禮彼諸有，我實",
    "T03n0190_022:0757a11": "不用如是自在。』是時菩薩作是語已，內自思",
    "T03n0190_022:0757a12": "惟：『阿羅邏法，非是究竟。』心不喜歡。時阿羅邏",
    "T03n0190_022:0757a13": "仙人弟子，量度既知菩薩心已，即從座起，",
    "T03n0190_022:0757a14": "白菩薩言：『仁者今於此法已外，意欲更求勝",
    "T03n0190_022:0757a15": "解脫也。』菩薩報言：『我意願當證如是法，無地",
    "T03n0190_022:0757a16": "無水、無火無風，及無虛空，無色無聲、無香無",
    "T03n0190_022:0757a17": "味、無觸無相，無安無畏、無死無病、無老無",
    "T03n0190_022:0757a18": "生，無有非無有、無常非無常，非語言說，無有",
    "T03n0190_022:0757a19": "邊際。』而說偈言：",
    "T03n0190_022:0757a20": "「『本無生老病死過，  并及地水火風空，",
    "T03n0190_022:0757a21": "  湛然三世無師教，  常淨自然證解脫。』",
    "T03n0190_022:0757a22": "[0757a22] 「爾時，羅邏仙人聞是語已，白菩薩言：『仁者",
    "T03n0190_022:0757a23": "瞿曇！我今所有自證之法，以向他人宣揚顯",
    "T03n0190_022:0757a24": "說。仁者今亦自證此法，向他人說，我所解法",
    "T03n0190_022:0757a25": "仁者亦解。如我今日作此眾師，仁者亦堪如",
    "T03n0190_022:0757a26": "是之師。瞿曇今可共我同心，我等二人，領此",
    "T03n0190_022:0757a27": "大眾，教化顯示。』是時羅邏雖名為師，但取菩",
    "T03n0190_022:0757a28": "薩平等行分，自以半座分與菩薩，供養菩薩，",
    "T03n0190_022:0757a29": "隨於菩薩意所堪須供養之具，生大歡喜，最",
    "T03n0190_022:0757b01": "勝最妙，心意&#x7188;怡，遍滿其體，不能自勝。",
    "T03n0190_022:0757b02": "[0757b02] 「爾時菩薩如是思惟：『此之法者，不能令人得",
    "T03n0190_022:0757b03": "至涅槃，亦復不能遠離諸欲、越度煩惱，不能",
    "T03n0190_022:0757b04": "寂定盡於諸漏而得神通，又復不能自覺覺",
    "T03n0190_022:0757b05": "他作沙門行，不能滅除諸惡煩惱。所以者何？",
    "T03n0190_022:0757b06": "行於此法，唯生非想，而作諸業，故知此法非",
    "T03n0190_022:0757b07": "是究竟至極之果。』作是念已，即便背捨羅邏",
    "T03n0190_022:0757b08": "而行。而有偈言：",
    "T03n0190_022:0757b09": "「『菩薩思惟此諸法，  其心不甚大歡喜，",
    "T03n0190_022:0757b10": "  知非究竟好出昇，  即背羅邏而行去。』",
    "T03n0190_022:0757b11": "[0757b11] 「爾時，羅邏仙人徒眾，即共菩薩，分別相辭，",
    "T03n0190_022:0757b12": "作如是言：『唯願仁者！行行之處，常得吉祥。』",
    "T03n0190_022:0757b13": "佛本行集經答羅摩子品第二十七",
    "T03n0190_022:0757b14": "[0757b14] 「爾時，於此閻浮提地，復更別有一大導師，名",
    "T03n0190_022:0757b15": "曰羅摩。其命已終，彼徒眾主，即摩長子，名",
    "T03n0190_022:0757b16": "曰優陀羅羅摩子，主領彼眾。其優陀羅，常",
    "T03n0190_022:0757b17": "為彼眾，說生非想非非想法，近王舍城，一阿",
    "T03n0190_022:0757b18": "蘭若林中而住。是時菩薩，遙聞其名勝前羅",
    "T03n0190_022:0757b19": "邏所說之法，聞已思惟：『我今應當至優陀羅",
    "T03n0190_022:0757b20": "羅摩子邊，行於梵行。』",
    "T03n0190_022:0757b21": "[0757b21] 「爾時，菩薩從阿羅邏居處而出，安庠而行，",
    "T03n0190_022:0757b22": "渡於恒河，借問既知，即到其所，而白之言：",
    "T03n0190_022:0757b23": "『仁者優陀！我於仁邊，欲受教誨，行於梵行。』",
    "T03n0190_022:0757b24": "時優陀羅告菩薩言：『大德瞿曇！如我所觀見",
    "T03n0190_022:0757b25": "於瞿曇，既是智人，堪受我法，而行梵行。若欲",
    "T03n0190_022:0757b26": "受法行梵行時，須順我法清淨業果，而得",
    "T03n0190_022:0757b27": "行報。』",
    "T03n0190_022:0757b28": "[0757b28] 「爾時，菩薩於優陀羅羅摩子邊受法行行，求",
    "T03n0190_022:0757b29": "沙門法，沙門事故，恭敬合掌白言：『仁者！未審",
    "T03n0190_022:0757c01": "仁者所行之法，至何境界，為我解說。』其優陀",
    "T03n0190_022:0757c02": "羅告菩薩言：『大德瞿曇！凡取於相及非相者，",
    "T03n0190_022:0757c03": "此是大患，大癰大瘡，大癡大闇，若細思惟，即",
    "T03n0190_022:0757c04": "得受彼微妙有體，能作如是次第解者，此名",
    "T03n0190_022:0757c05": "寂定，微妙最勝最上解脫。其解脫果，謂至非",
    "T03n0190_022:0757c06": "想非非想處，我行於此最勝妙法。』其優陀羅",
    "T03n0190_022:0757c07": "又復更言：『於此非想非非想處，過去之世，無",
    "T03n0190_022:0757c08": "勝寂定，現在既無，當來亦無，此行最勝最妙",
    "T03n0190_022:0757c09": "最上，我行此行。』",
    "T03n0190_022:0757c10": "[0757c10] 「爾時菩薩聞此法已，思惟不久即證此法。是",
    "T03n0190_022:0757c11": "時菩薩，從於彼邊隨口所出，聞已心信，隨順",
    "T03n0190_022:0757c12": "彼語，而作是念：『如此之法，我亦可得，我亦可",
    "T03n0190_022:0757c13": "知，實語無虛，我今所可，見即能見，知即得",
    "T03n0190_022:0757c14": "知。』復語於彼優陀羅言：『非但仁者，昔父羅摩，",
    "T03n0190_022:0757c15": "獨有信行，我今亦有如是信行，非彼獨有精",
    "T03n0190_022:0757c16": "進正念禪定智慧，我今亦有乃至智慧。我於",
    "T03n0190_022:0757c17": "今者，行彼法行，學於羅摩，自證法已，為他顯",
    "T03n0190_022:0757c18": "說，知彼法故，見彼法故，更欲求勝。』",
    "T03n0190_022:0757c19": "[0757c19] 「爾時菩薩證是法已，白優陀羅羅摩子言：『仁",
    "T03n0190_022:0757c20": "者父昔於此非想非非想處，自證知見，向他",
    "T03n0190_022:0757c21": "說耶？』優陀羅言：『大德瞿曇！我父如是。』菩薩報",
    "T03n0190_022:0757c22": "言：『仁者優陀！我今已通，證知奉行。』其優陀",
    "T03n0190_022:0757c23": "羅白菩薩言：『大德瞿曇！若其然者，仁與我",
    "T03n0190_022:0757c24": "父羅摩無異。大德瞿曇！仁今若知此等諸法",
    "T03n0190_022:0757c25": "已奉行者，可如我父羅摩仙人，領此大眾，教",
    "T03n0190_022:0757c26": "示宣通。』時優陀羅，既自修行，梵行不闕，但取",
    "T03n0190_022:0757c27": "菩薩同行建立。菩薩若同，法智增上，供養最",
    "T03n0190_022:0757c28": "勝供養菩薩，心生歡喜，不能自勝。",
    "T03n0190_022:0757c29": "[0757c29] 「爾時，菩薩語優陀羅作如是言：『仁者！此法不",
    "T03n0190_022:0758a01": "能究竟解脫諸欲，滅於煩惱，寂定一心，盡",
    "T03n0190_022:0758a02": "諸結漏，及諸神通，成沙門行，到大涅槃。此法",
    "T03n0190_022:0758a03": "還迴入於生死。所以者何？既生非想非非想",
    "T03n0190_022:0758a04": "處，報盡還迴入於煩惱。』作是語已，其優陀羅",
    "T03n0190_022:0758a05": "白菩薩言：『大德瞿曇！可不聞知？我父羅摩，雖",
    "T03n0190_022:0758a06": "證此法，而一切處不覺不知，已生非想非非",
    "T03n0190_022:0758a07": "想故，而還來入於生死者，無有是處。不取後",
    "T03n0190_022:0758a08": "生，亦復不見生之處所。』其優陀羅，雖得如是",
    "T03n0190_022:0758a09": "寂靜之法奢摩他行，而不辦求最上勝法，唯",
    "T03n0190_022:0758a10": "口稱言：『我父羅摩，作如是說。』菩薩如是思",
    "T03n0190_022:0758a11": "惟：『此法非是究竟，我今不應專著此法。』捨",
    "T03n0190_022:0758a12": "優陀羅，即便背行。而有偈說：",
    "T03n0190_022:0758a13": "「『菩薩思惟觀此法，  羅摩往昔雖復行，",
    "T03n0190_022:0758a14": "  既非解脫究竟乘，  即便背行而捨去。』",
    "T03n0190_022:0758a15": "佛本行集經勸受世利品第二十八上",
    "T03n0190_022:0758a16": "[0758a16] 「爾時，菩薩從優陀羅羅摩子處辭別而行，安",
    "T03n0190_022:0758a17": "庠漸至向般茶婆山(隋言黃白色)。到彼山已，於山",
    "T03n0190_022:0758a18": "麓間，求平整處，於一樹下加趺而坐，端身",
    "T03n0190_022:0758a19": "住心，正念不動。譬如有人，頭上火燃，急疾",
    "T03n0190_022:0758a20": "速滅，而擲於地，是時菩薩，心求斷除煩惱邊",
    "T03n0190_022:0758a21": "際，亦復如是。爾時，菩薩內心如是思惟籌量：",
    "T03n0190_022:0758a22": "『我於何時，當得散此大煩惱聚？我於何時，當",
    "T03n0190_022:0758a23": "得破此大愚癡藏，證於阿耨多羅三藐三菩",
    "T03n0190_022:0758a24": "提？又諸眾生沒在生死，復於何時，悉令解",
    "T03n0190_022:0758a25": "脫？』如是念已，威德儼然。時彼山中，多有雜",
    "T03n0190_022:0758a26": "人或取草柴，拾乾牛糞，或復捕獵，耕墾作",
    "T03n0190_022:0758a27": "田，或放牧人，及行道路。彼等諸人，遙見菩薩",
    "T03n0190_022:0758a28": "在般茶婆山樹下坐，猶如雜寶妙金象光，",
    "T03n0190_022:0758a29": "見已各生希有之想，共相謂言：『汝諸仁者！此",
    "T03n0190_022:0758b01": "非常人，從何方來，到於是處？』或言此是般",
    "T03n0190_022:0758b02": "茶山神，或言此是般茶婆山所居仙人，或",
    "T03n0190_022:0758b03": "言此是何處神明，或言此是毘富羅山所護",
    "T03n0190_022:0758b04": "之神，或言此是耆闍崛山守護之神，或言此",
    "T03n0190_022:0758b05": "是大地之神，從地涌出。或復有言：『此是虛",
    "T03n0190_022:0758b06": "空上界天子來下於此，我等如是心各懷疑。",
    "T03n0190_022:0758b07": "何以故？此神身體，光明熾盛，威德巍巍，遍",
    "T03n0190_022:0758b08": "照此山，猶如日月光明遍照，諸娑羅樹，花悉",
    "T03n0190_022:0758b09": "開敷。此非是人，人之光明，不能顯現如是之",
    "T03n0190_022:0758b10": "事。』"
}