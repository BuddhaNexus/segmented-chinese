{
    "X62n1173_004:0119b01": "西歸直指卷之四",
    "X62n1173_004:0119b02": "玉峰 懷西居士周夢顏安士氏&#x5F5A;輯",
    "X62n1173_004:0119b03": "婁東 勝蓮居士羅萬忠允枚氏梓勸",
    "X62n1173_004:0119b04": "往生事略",
    "X62n1173_004:0119b05": "[0119b05] 天下無憑無據者。其言不足信。有徵有驗者。其說",
    "X62n1173_004:0119b06": "必定真。念佛往生。有徵有驗者也。蓋天下萬事可",
    "X62n1173_004:0119b07": "假托。獨死生之事。纖毫不可假托。古今來聖賢豪",
    "X62n1173_004:0119b08": "傑。講道論德。修仁行義者。不啻千萬。然其沒也。不",
    "X62n1173_004:0119b09": "過以疾臥&#x7240;。斯為考終命矣。若要預知時至。沐浴",
    "X62n1173_004:0119b10": "端坐。或聞異香盈室。或見天樂迎空自生民以來",
    "X62n1173_004:0119b11": "未嘗有一人。也獨有念佛之人。此種祥瑞。不一而",
    "X62n1173_004:0119b12": "足。是莫受用於念佛之人。亦莫尊貴於念佛之人",
    "X62n1173_004:0119b13": "矣。夫臨去之際。既如此安閒。則所到之方。必定是",
    "X62n1173_004:0119b14": "非常福地。人奈何不於此際動一念乎。因將此地",
    "X62n1173_004:0119b15": "生西之人。摘錄數十條。名為往生事略。亦欲見賢",
    "X62n1173_004:0119b16": "思齊。同生安養云爾。",
    "X62n1173_004:0119b17": "菩薩往生類",
    "X62n1173_004:0119b18": "如來記往",
    "X62n1173_004:0119b19": "[0119b19] 大無量壽經云。彌勒白佛言。於此世界。有幾菩薩往",
    "X62n1173_004:0119b20": "生極樂。佛告彌勒。於此世界。有六十二億不退菩薩。",
    "X62n1173_004:0119b21": "往生彼國。小行菩薩不可稱計。不但此國。他方佛土",
    "X62n1173_004:0119b22": "如遠照佛剎。有百八十億菩薩。皆當往生。乃至十方",
    "X62n1173_004:0119b23": "佛剎。往生者甚多無數。我若具說。一劫猶未能盡。",
    "X62n1173_004:0119b24": "文殊願生",
    "X62n1173_004:0119c01": "[0119c01] 觀佛三昧經。佛記文殊當生極樂。文殊發願偈云。願",
    "X62n1173_004:0119c02": "我命終時。滅除諸障礙。面見彌陀佛。往生安樂剎。生",
    "X62n1173_004:0119c03": "彼佛國已。滿足我大願。阿彌陀如來。現前授我記。",
    "X62n1173_004:0119c04": "普賢求往",
    "X62n1173_004:0119c05": "[0119c05] 華嚴經。普賢菩薩。列十種大願。普為眾生求生淨土。",
    "X62n1173_004:0119c06": "偈云。願我臨欲命終時。盡除一切諸障礙。面見彼佛",
    "X62n1173_004:0119c07": "阿彌陀。即得往生安樂剎。",
    "X62n1173_004:0119c08": "偈論淨土",
    "X62n1173_004:0119c09": "[0119c09] 天親菩薩。天竺人。廣造諸論。升兜率天宮內院。見彌",
    "X62n1173_004:0119c10": "勒佛。著無量壽經論。及淨土偈。五門修法。普勸往生。",
    "X62n1173_004:0119c11": "請佛形儀",
    "X62n1173_004:0119c12": "[0119c12] 天竺雞頭摩寺五通菩薩。以神力往安樂國。見阿彌",
    "X62n1173_004:0119c13": "陀佛。陳云。娑婆眾生。願生淨土。無佛形儀。請垂降計。",
    "X62n1173_004:0119c14": "佛言汝應先行。尋當現彼。五通還。聖儀已至。一佛五",
    "X62n1173_004:0119c15": "十菩薩。各坐蓮華。在樹葉上。遂傳寫流布。見感通傳。",
    "X62n1173_004:0119c16": "造論起信",
    "X62n1173_004:0119c17": "[0119c17] 馬鳴菩薩。西天第十二祖。嘗著起信論。後明求生淨",
    "X62n1173_004:0119c18": "土。詞皆切要。",
    "X62n1173_004:0119c19": "龍樹記生",
    "X62n1173_004:0119c20": "[0119c20] 楞伽經云。大慧汝當知。善逝涅槃後。未來世當有。持",
    "X62n1173_004:0119c21": "於我法者。大名德比丘。厥號為龍樹。能破有無宗。世",
    "X62n1173_004:0119c22": "間中顯我。無上大乘法。得初歡喜地。往生安樂國。",
    "X62n1173_004:0119c23": "集善往生",
    "X62n1173_004:0119c24": "[0119c24] 大悲經云。佛言我滅度後。北天竺國。有比丘名祁婆",
    "X62n1173_004:0120a01": "迦。修集無量種種。最勝菩提善根。已而命終。生於西",
    "X62n1173_004:0120a02": "方過百千億世界無量壽國。於彼佛所。種諸善根。後",
    "X62n1173_004:0120a03": "當作佛號無垢光。",
    "X62n1173_004:0120a04": "得忍往生",
    "X62n1173_004:0120a05": "[0120a05] 菩薩生地經云。佛言時摩差竭。得不起法忍。五百清",
    "X62n1173_004:0120a06": "信士。二十五清信女。皆得不退轉地。壽終俱生無量",
    "X62n1173_004:0120a07": "壽佛清淨國。",
    "X62n1173_004:0120a08": "勝會書名",
    "X62n1173_004:0120a09": "[0120a09] 長蘆賾禪師。遵慧遠大師遺範。建蓮華勝會。普勸念",
    "X62n1173_004:0120a10": "佛。一夕夢一少年。烏巾白衣。風貌清美揖而曰。欲入",
    "X62n1173_004:0120a11": "公蓮華勝會。乞書一名。師問何名。答曰普慧。書已。又",
    "X62n1173_004:0120a12": "云。家兄普賢。亦乞併書。覺而異之。忽思華嚴經離世",
    "X62n1173_004:0120a13": "間品有二菩薩名。普慧連發二百問。普賢連下二千",
    "X62n1173_004:0120a14": "答。此大菩薩也。何得荷冥加乃爾。遂書二菩薩以為",
    "X62n1173_004:0120a15": "會首。",
    "X62n1173_004:0120a16": "[0120a16] 蓮大師曰。凡僧結社。古聖書名。甚哉。淨土之非小",
    "X62n1173_004:0120a17": "緣也。良由事出真誠。則冥通靈應爾。非可強而致",
    "X62n1173_004:0120a18": "也。",
    "X62n1173_004:0120a19": "高僧往生類",
    "X62n1173_004:0120a20": "慧遠大師",
    "X62n1173_004:0120a21": "[0120a21] 晉慧遠。鴈門樓類人。博通世典。尤善六經。聞安法師",
    "X62n1173_004:0120a22": "講般若經。豁然大悟。因剃染事之。太元六年。過潯陽。",
    "X62n1173_004:0120a23": "見廬山閒曠。可以息心。遂感山神現夢。一夕雷雨。材",
    "X62n1173_004:0120a24": "木自至。刺史桓伊。乃為建殿。名曰神運。以慧永先住",
    "X62n1173_004:0120b01": "西林。故號所居為東林。建念佛社。三十年不入塵俗。",
    "X62n1173_004:0120b02": "專志西方。製六時蓮漏。念誦不輟。高僧鉅儒。預社者",
    "X62n1173_004:0120b03": "共百四十人。澄心繫念。三&#x89A9;聖相。而沈厚不言。後十",
    "X62n1173_004:0120b04": "九年七月晦夕。於般若臺。方從定起。見阿彌陀佛。身",
    "X62n1173_004:0120b05": "滿&#x8657;空。圓光之中。無量化佛。觀音勢至。左右侍立。又",
    "X62n1173_004:0120b06": "見水流光明。分十四支。洄注上下。演說妙法。佛言吾",
    "X62n1173_004:0120b07": "以本願力。來安慰汝。汝七日後。當生我國。又見佛陀",
    "X62n1173_004:0120b08": "耶舍慧持慧永劉遺民輩。已往生者。皆在佛側。師喜。",
    "X62n1173_004:0120b09": "謂門人曰。吾始居此。已三&#x89A9;聖相。今復再見。必生淨",
    "X62n1173_004:0120b10": "土矣。至期。端坐而逝。時義&#x7188;十二年八月初六日也。",
    "X62n1173_004:0120b11": "慧永",
    "X62n1173_004:0120b12": "[0120b12] 晉慧永。河內人。十二出家。既而與遠公。同依安法師。",
    "X62n1173_004:0120b13": "太元初。駐錫廬山。刺史陶範。捨宅為西林寺以居之。",
    "X62n1173_004:0120b14": "絕志塵囂。標心安養。義&#x7188;十年示寂。忽斂衣欲起。眾",
    "X62n1173_004:0120b15": "驚問。答曰。佛來迎我。言訖而化。異香七日方滅。唐玄",
    "X62n1173_004:0120b16": "宗追諡覺寂照大師。",
    "X62n1173_004:0120b17": "僧叡",
    "X62n1173_004:0120b18": "[0120b18] 晉僧叡。冀州人。遊學諸方。遠歷天竺。還關中。從羅什",
    "X62n1173_004:0120b19": "師。稟受經義。後預廬山蓮社。專心念佛。宋元嘉十六",
    "X62n1173_004:0120b20": "年。忽眾告曰。吾將行矣。面西合掌而化。眾見師榻前",
    "X62n1173_004:0120b21": "一金蓮華。&#x5010;然而隱。五色香煙。從其房出。",
    "X62n1173_004:0120b22": "道敬",
    "X62n1173_004:0120b23": "[0120b23] 晉道敬。瑯琊人。祖王凝之。刺江州。因從遠公出家。年",
    "X62n1173_004:0120b24": "十七。博通經論。日記萬言。篤信念佛。蚤夜弗替。永初",
    "X62n1173_004:0120c01": "元年。謂眾曰。先師見命。吾其行矣。端坐念佛而化。眾",
    "X62n1173_004:0120c02": "見光明滿室。彌時方滅。",
    "X62n1173_004:0120c03": "僧顯",
    "X62n1173_004:0120c04": "[0120c04] 晉竺僧顯。南遊江左。遇疾。專志西方。虔苦不替。忽見",
    "X62n1173_004:0120c05": "阿彌陀佛光照己身。所患皆愈。即起沐浴。為旁人說",
    "X62n1173_004:0120c06": "所見。并陳誡因果。詞意剴切。明晨。端坐而化。",
    "X62n1173_004:0120c07": "志通",
    "X62n1173_004:0120c08": "[0120c08] 石晉志通。鳳翔人。因見智者大師淨土儀式。不勝欣",
    "X62n1173_004:0120c09": "忭。自是不向西唾。不背西坐。專心念佛。後見白鶴孔",
    "X62n1173_004:0120c10": "雀。成行西下。又見蓮華開合於前。乃云。白鶴孔雀。淨",
    "X62n1173_004:0120c11": "土境也。蓮華光相。受生處也。淨土現矣。乃起禮佛而",
    "X62n1173_004:0120c12": "終。闍維時。有五色祥雲。環覆火上。舍利鱗砌於身。",
    "X62n1173_004:0120c13": "慧光",
    "X62n1173_004:0120c14": "[0120c14] 齊慧光。居洛陽。著華嚴涅槃十地等疏。一日有疾。見",
    "X62n1173_004:0120c15": "天眾來迎。光曰。我所願生。唯淨土耳。遂專志念佛。已",
    "X62n1173_004:0120c16": "而見化佛空迎。光稽首曰。願攝受我。禱祝方畢。已化",
    "X62n1173_004:0120c17": "去矣。",
    "X62n1173_004:0120c18": "道珍",
    "X62n1173_004:0120c19": "[0120c19] 梁道珍。住廬山。修淨業。曾夢海中有舟西往。問之。曰",
    "X62n1173_004:0120c20": "往極樂國。珍乞隨行。舟中曰。汝未營浴室。未誦彌陀",
    "X62n1173_004:0120c21": "經。不得遂往。覺而浴僧誦經。歷年不輟。後見池面降",
    "X62n1173_004:0120c22": "白銀臺。珍默記其瑞。祕而不言。一夕。邑人見半山。烈",
    "X62n1173_004:0120c23": "火千炬。交相輝映。謂是諸王禮覲。及旦訪之。乃知珍",
    "X62n1173_004:0120c24": "已坐化。",
    "X62n1173_004:0121a01": "神鸞",
    "X62n1173_004:0121a02": "[0121a02] 後魏曇鸞。少遊五臺。感靈異出家。而性嗜長生。愛陶",
    "X62n1173_004:0121a03": "隱君仙經十卷。後遇菩提流支。乃問曰。佛有長生不",
    "X62n1173_004:0121a04": "死術乎。支笑曰。長生不死。吾佛道也。乃授以十六觀",
    "X62n1173_004:0121a05": "經。曰學此。則三界不足生。六道無復往。其為壽也。河",
    "X62n1173_004:0121a06": "沙劫石。莫能比焉。鸞大喜。遂焚仙經而專修淨業。寒",
    "X62n1173_004:0121a07": "暑疾痛。曾無少懈。魏主號為神鸞。一日見梵僧謂曰。",
    "X62n1173_004:0121a08": "吾龍樹也。以汝同志。故來相見。鸞自知時至。集眾戒",
    "X62n1173_004:0121a09": "曰。地獄諸苦。不可不懼。九品淨業。不可不修。令弟子",
    "X62n1173_004:0121a10": "高聲念佛。西向稽首而終。眾聞天樂自西而來。良久",
    "X62n1173_004:0121a11": "乃已。",
    "X62n1173_004:0121a12": "智者大師",
    "X62n1173_004:0121a13": "[0121a13] 隋智顗。號智者大師。孩提時。見像即禮。逢僧必拜。年",
    "X62n1173_004:0121a14": "十八。出家於果願寺。後禮南嶽思大禪師。著觀經疏",
    "X62n1173_004:0121a15": "鈔。十疑論等。讚揚淨土。將示寂。謂弟子曰。世緣畢矣。",
    "X62n1173_004:0121a16": "唱十六觀經經題竟。復曰。西方淨土。易往無人。火車",
    "X62n1173_004:0121a17": "相現。一念改悔者。尚得往生。況戒定熏修者乎。智朗",
    "X62n1173_004:0121a18": "云。未知大師證入何位。曰但登五品。又曰。觀音大士",
    "X62n1173_004:0121a19": "來迎吾。言訖。稱三寶名。如入禪定。",
    "X62n1173_004:0121a20": "登法師",
    "X62n1173_004:0121a21": "[0121a21] 隋登法師。講涅槃經於并州興國寺。來聽經者。普勸",
    "X62n1173_004:0121a22": "念佛往生。開皇十二年命終。異香滿室。及殯。祥雲香",
    "X62n1173_004:0121a23": "氣。&#x5FA7;諸聚落。",
    "X62n1173_004:0121a24": "善導和尚",
    "X62n1173_004:0121b01": "[0121b01] 唐善導。貞觀中。見西河綽禪師九品道場。喜曰。此真",
    "X62n1173_004:0121b02": "入佛之津要。於是殫志精勤。晝夜禮誦。每入室。胡跪",
    "X62n1173_004:0121b03": "念佛。非力竭不休。雖寒冰時。或至流汗。出則為人演",
    "X62n1173_004:0121b04": "說淨土。三十餘年。未嘗睡眠。好食送廚。麤惡自奉。所",
    "X62n1173_004:0121b05": "得嚫施。寫彌陀經十萬卷。淨土變相三百壁。從其化",
    "X62n1173_004:0121b06": "者甚眾。有誦彌陀經十萬&#x5FA7;。至五十萬&#x5FA7;者。有念佛",
    "X62n1173_004:0121b07": "日課萬聲。至十萬聲者。得念佛三昧。往生西方者。不",
    "X62n1173_004:0121b08": "可勝紀。其辭世偈曰。漸漸雞皮鶴髮。看看行步龍鍾。",
    "X62n1173_004:0121b09": "假饒金玉滿堂。難免衰殘病苦。任汝千般快樂。無常",
    "X62n1173_004:0121b10": "終是到來。惟有徑路修行。但念阿彌陀佛。一日忽謂",
    "X62n1173_004:0121b11": "人曰。此身可厭。吾其西歸。乃登柳樹而化。高宗知之。",
    "X62n1173_004:0121b12": "賜其寺額曰光明。",
    "X62n1173_004:0121b13": "康法師",
    "X62n1173_004:0121b14": "[0121b14] 唐少康。縉雲人。十五通法華楞嚴。貞元中。見白馬寺",
    "X62n1173_004:0121b15": "內文字放光。探之。乃善導和尚西方化導文也。因祝",
    "X62n1173_004:0121b16": "曰。若淨土有緣。乞更放光。祝訖。光明轉熾。遂詣長安",
    "X62n1173_004:0121b17": "善導和尚影堂瞻禮。忽見遺像升堂。後至新定。先化",
    "X62n1173_004:0121b18": "小兒念佛。初時念佛一聲者。與一文。繼而能念十聲",
    "X62n1173_004:0121b19": "者。與一文。年餘。無少長貴賤。皆知念佛。復於烏龍山",
    "X62n1173_004:0121b20": "建淨土道場。策勵學者。後二十一年十月三日。囑道",
    "X62n1173_004:0121b21": "俗曰。當於淨土起欣樂心。於閻浮提起厭離心。遂放",
    "X62n1173_004:0121b22": "異光數道而逝。",
    "X62n1173_004:0121b23": "懷玉",
    "X62n1173_004:0121b24": "[0121b24] 唐懷玉。台州人。布衣一食。常坐不臥。誦彌陀經三十",
    "X62n1173_004:0121c01": "萬&#x5FA7;。日課佛五萬聲。天寶元年。見聖像滿&#x8657;空中。一",
    "X62n1173_004:0121c02": "人持銀臺至。玉曰。吾一生精進。誓取金臺。何為不爾。",
    "X62n1173_004:0121c03": "銀臺遂隱。三七日後。擎臺者復見。云師以精進。得升",
    "X62n1173_004:0121c04": "上品。宜趺坐以俟。越三日。異光滿室。謂弟子曰。吾生",
    "X62n1173_004:0121c05": "淨土矣。含笑而逝。郡太守段公。作偈贊曰。吾師一念",
    "X62n1173_004:0121c06": "登初地。樂國笙歌兩度來。惟有門前古槐樹。枝低只",
    "X62n1173_004:0121c07": "為拄金臺。",
    "X62n1173_004:0121c08": "道昂",
    "X62n1173_004:0121c09": "[0121c09] 唐道昂。魏郡人。常講華嚴地論。勸人求生西方。後預",
    "X62n1173_004:0121c10": "知時至。訂以八月辭世。人未之信也。至八月朔。無所",
    "X62n1173_004:0121c11": "患。問齋時至未。即昇高座。爐香自發。引四眾說菩薩",
    "X62n1173_004:0121c12": "戒。說訖。見天眾繽紛。管絃嘹喨。告眾曰。兜率陀天迎",
    "X62n1173_004:0121c13": "我。然天道乃生死根本。非吾素願。吾本求生西方。此",
    "X62n1173_004:0121c14": "誠不知何以不遂。俄而天樂隱沒。但見西方香華伎",
    "X62n1173_004:0121c15": "樂。充塞&#x8657;空。旋繞頂上。大眾仰觀。遐邇驚歎。昂曰。淨",
    "X62n1173_004:0121c16": "土相現。吾當逝矣。言訖爐香忽墜於手。即於高座而",
    "X62n1173_004:0121c17": "化。",
    "X62n1173_004:0121c18": "僧衒",
    "X62n1173_004:0121c19": "[0121c19] 唐僧衒。并州人。初念慈氏。期上生兜率。年九十。遇道",
    "X62n1173_004:0121c20": "綽禪師。得聞淨土。始迴心念佛。日禮千拜。一心無怠。",
    "X62n1173_004:0121c21": "後有疾。告弟子曰。阿彌陀佛。授我香衣。觀音勢至。共",
    "X62n1173_004:0121c22": "垂寶手。吾其行矣。言訖而逝。七日。異香不散。時有啟",
    "X62n1173_004:0121c23": "芳圓果二法師。目擊其事。亦發勇猛。誓必生西。晝夜",
    "X62n1173_004:0121c24": "念佛不輟。忽見七寶池邊。佛及大士。坐寶臺。二僧作",
    "X62n1173_004:0122a01": "禮佛云。念我名者。皆生我國。復見三道寶階。其一白",
    "X62n1173_004:0122a02": "衣。一則道俗相半。其一唯僧也。皆至心念佛。得生彼",
    "X62n1173_004:0122a03": "土之人。後五日。忽聞鐘聲。兩僧同時化去。",
    "X62n1173_004:0122a04": "壽洪",
    "X62n1173_004:0122a05": "[0122a05] 唐壽洪。汾陽人。一心念佛。求生安養。將亡。見兜率天",
    "X62n1173_004:0122a06": "童子來迎。洪曰。我期西往。不生天上。即令眾念佛。未",
    "X62n1173_004:0122a07": "幾。洪曰。佛從西來。言訖而化。",
    "X62n1173_004:0122a08": "大行",
    "X62n1173_004:0122a09": "[0122a09] 唐大行。居泰山。修普賢懺法。三年。感大士現身。晚歲",
    "X62n1173_004:0122a10": "入藏陳願。隨手得彌陀經。晝夜誦持。至三七日。&#x89A9;&#x7460;",
    "X62n1173_004:0122a11": "璃地上。佛及大士現身。僖宗聞之。詔入內。賜號常精",
    "X62n1173_004:0122a12": "進菩薩。後一年。&#x7460;璃地復現。即日而終。異香經旬。肉",
    "X62n1173_004:0122a13": "身不壞。",
    "X62n1173_004:0122a14": "明瞻",
    "X62n1173_004:0122a15": "[0122a15] 唐明瞻。晚歲刻志安養。念佛不輟。或譏其遲暮。瞻曰。",
    "X62n1173_004:0122a16": "十念成功。猶得見佛。吾何慮乎。後因疾。於興教寺。具",
    "X62n1173_004:0122a17": "齋別道俗。時僕射房玄齡杜如晦皆與焉。日過午。整",
    "X62n1173_004:0122a18": "威儀念佛。遽曰。佛來矣。二大士亦至。悚身合掌而化。",
    "X62n1173_004:0122a19": "永明壽禪師",
    "X62n1173_004:0122a20": "[0122a20] 師餘杭人。初為縣庫吏。取庫銀到西河。盡買生放之。",
    "X62n1173_004:0122a21": "法當死。聞將刑。大喜曰。此番雖死。吾必往西方。吾所",
    "X62n1173_004:0122a22": "放生。不知幾千萬萬矣。錢鏐王特命赦為僧。賜名延",
    "X62n1173_004:0122a23": "壽。依四明翠岩師出家。參天台韶國師。發明心要。後",
    "X62n1173_004:0122a24": "往永明。專修淨業。夜住別峰。率眾念佛。旁人時聞天",
    "X62n1173_004:0122b01": "樂鳴空。忠懿王歎曰。自古求西方。未有如此專切者。",
    "X62n1173_004:0122b02": "乃建西方香嚴。殿以成其志。開寶八年二月二十六",
    "X62n1173_004:0122b03": "日。晨起。焚香告眾。趺坐而化。後有僧來自臨川。經年",
    "X62n1173_004:0122b04": "遶其塔。人問之。曰吾病入冥。見殿左供一僧像。冥王",
    "X62n1173_004:0122b05": "朝夕禮拜。密詢其人。曰此杭州永明壽禪師也。凡死",
    "X62n1173_004:0122b06": "者必經此處。此師徑生西方上上品矣。王重其德。故",
    "X62n1173_004:0122b07": "禮敬耳。",
    "X62n1173_004:0122b08": "圓淨常法師",
    "X62n1173_004:0122b09": "[0122b09] 宋省常。錢塘人。七歲出家。&#x6E7B;化中。住南昭慶。慕廬山",
    "X62n1173_004:0122b10": "之風。乃刺血書華嚴經淨行品。回向西方。士大夫預",
    "X62n1173_004:0122b11": "會者。稱淨行弟子。而文正公王旦為之首。一時公卿",
    "X62n1173_004:0122b12": "牧伯。共百二十人。比丘千人。翰林蘇易簡作淨行品",
    "X62n1173_004:0122b13": "序。至謂予當布髮以承其足。剜肉以請其法。猶尚不",
    "X62n1173_004:0122b14": "辭。況陋文淺學而有惜哉。天禧四年正月十二日。端",
    "X62n1173_004:0122b15": "坐念佛。有頃。厲然唱云。佛來也。泊然而化。",
    "X62n1173_004:0122b16": "淨觀",
    "X62n1173_004:0122b17": "[0122b17] 宋淨觀。住嘉禾寂光菴。修淨土懺法十餘年。謂弟子",
    "X62n1173_004:0122b18": "曰。我過二十七日。行矣。至期二日前。見紅蓮華。次日",
    "X62n1173_004:0122b19": "又見黃蓮華滿室。有化童子坐華上。仙蒂結束。至第",
    "X62n1173_004:0122b20": "三日。入龕端坐。命眾念佛。頃之脫去。",
    "X62n1173_004:0122b21": "慈雲懺主",
    "X62n1173_004:0122b22": "[0122b22] 宋遵式。台州臨海縣人。學行高古。名冠兩浙。專修淨",
    "X62n1173_004:0122b23": "土。常行般舟三昧。九十晝夜不睡眠。兩足皮裂。嘔血",
    "X62n1173_004:0122b24": "不已。夢觀音以手指其口。注甘露灌之。覺身心清涼。",
    "X62n1173_004:0122c01": "疾遂愈。著淨土決疑行願。及淨土懺法行世。將化之",
    "X62n1173_004:0122c02": "日。注香禮佛願生安養。至晚坐脫。人見大星隕於靈",
    "X62n1173_004:0122c03": "鷲峰。",
    "X62n1173_004:0122c04": "圓照本禪師",
    "X62n1173_004:0122c05": "[0122c05] 宋宗本。常州無錫人。初參天衣懷禪師。念佛有省。後",
    "X62n1173_004:0122c06": "遷淨慈。奉詔入東京。召對稱旨。平居密修淨業。雷峰",
    "X62n1173_004:0122c07": "法師神遊淨土。見一華殊麗。問之。曰待淨慈本禪師",
    "X62n1173_004:0122c08": "耳。又資福曦公。亦來禮足施金。問其故。曰定中見金",
    "X62n1173_004:0122c09": "蓮華。是待本公者。又見蓮華無數。內有萎者。曰此退",
    "X62n1173_004:0122c10": "墮人也。因問本公留心禪學。何以淨土標名。答曰。雖",
    "X62n1173_004:0122c11": "在宗門。亦兼修淨土耳。後臨終。安坐而逝。諡圓照禪",
    "X62n1173_004:0122c12": "師。",
    "X62n1173_004:0122c13": "久法華",
    "X62n1173_004:0122c14": "[0122c14] 宋可久。居明州。常誦法華。願生淨土。時號久法華。天",
    "X62n1173_004:0122c15": "祐八年。年八十一。坐化。三日後復蘇。謂人曰。吾見淨",
    "X62n1173_004:0122c16": "土境。與經所言符合。蓮華臺上。皆標合生者名。見一",
    "X62n1173_004:0122c17": "金臺。標成都府廣教院勳公。一標明州孫十二郎。一",
    "X62n1173_004:0122c18": "標可久。一銀臺。標明州徐道姑。言訖復化。五年。徐道",
    "X62n1173_004:0122c19": "姑亡。異香滿室。十二年。孫十二郎亡。天樂迎空。皆如",
    "X62n1173_004:0122c20": "所言。",
    "X62n1173_004:0122c21": "[0122c21] 蓮華標名。人或疑其太著。然言於坐化復蘇之後。",
    "X62n1173_004:0122c22": "而又皆懸記於數年之前。豈其猶不足信與。",
    "X62n1173_004:0122c23": "截流大師",
    "X62n1173_004:0122c24": "[0122c24] 師諱行策。明末宜興蔣司農第八子。父鹿長先生。夢",
    "X62n1173_004:0123a01": "憨山大師。入臥內。忽報楊夫人得一公子。即師也。年",
    "X62n1173_004:0123a02": "十八。父沒。喪葬畢。即投武林箬菴和尚出家。後應虞",
    "X62n1173_004:0123a03": "山普仁院請。闡揚淨土法門。每日六時念佛。自課佛",
    "X62n1173_004:0123a04": "號萬聲。雖忙不缺。嘗著蓮藏一集勸緇素。以康&#x7188;十",
    "X62n1173_004:0123a05": "九年七月九日辭世。坐化之刻。有遠鄉童子。正當午",
    "X62n1173_004:0123a06": "食。忽投箸仆地。半日方甦。問之。乃云此刻有截流和",
    "X62n1173_004:0123a07": "尚往生。土地命我擎旛送耳。又有城南姓吳者。已亡",
    "X62n1173_004:0123a08": "數日。忽附其家幼童言之。亦謂親見冥王跪送。是日。",
    "X62n1173_004:0123a09": "冥府停刑一日。",
    "X62n1173_004:0123a10": "尼僧往生類",
    "X62n1173_004:0123a11": "尼大明",
    "X62n1173_004:0123a12": "[0123a12] 隋尼大明。每入室禮念。先著淨衣。口含沈香。文帝后",
    "X62n1173_004:0123a13": "甚重之。將終之日。眾聞沈香滿室。俄而光明如雲。隱",
    "X62n1173_004:0123a14": "隱向西而沒。",
    "X62n1173_004:0123a15": "尼淨真",
    "X62n1173_004:0123a16": "[0123a16] 唐尼淨真。居長安積善寺。衲衣乞食。誦金剛經十萬",
    "X62n1173_004:0123a17": "&#x5FA7;一心念佛。語弟子曰。五月內十度見佛。兩度見寶",
    "X62n1173_004:0123a18": "蓮華上童子戲。吾已得上品生。言訖。跏趺而化。祥光",
    "X62n1173_004:0123a19": "滿菴。",
    "X62n1173_004:0123a20": "尼悟性",
    "X62n1173_004:0123a21": "[0123a21] 唐尼悟性。居廬山念佛。虔願往生。忽聞空中樂音。謂",
    "X62n1173_004:0123a22": "左右曰。吾已得中品生。見同志念佛精進者。皆有蓮",
    "X62n1173_004:0123a23": "華待之。汝等各自努力。言訖而逝。",
    "X62n1173_004:0123a24": "尼能奉",
    "X62n1173_004:0123b01": "[0123b01] 宋尼能奉。錢塘人。專修淨業嘗夢佛光照身。及聞空",
    "X62n1173_004:0123b02": "中善言開慰。告其徒曰。吾往生時至。少頃。聞奉念佛",
    "X62n1173_004:0123b03": "聲甚厲。視之。則合掌面西坐逝矣。異香滿室。樂音西",
    "X62n1173_004:0123b04": "邁。",
    "X62n1173_004:0123b05": "尼法藏",
    "X62n1173_004:0123b06": "[0123b06] 宋尼法藏。居金陵。勤志念佛。不營外務。夜見佛菩薩",
    "X62n1173_004:0123b07": "來。光明照耀。合掌念佛而逝。",
    "X62n1173_004:0123b08": "[0123b08] 蓮大師曰。佛以姨母出家。歎正法由此而減。使女",
    "X62n1173_004:0123b09": "人出家者。皆如上五人。正法其彌昌乎。而勢有所",
    "X62n1173_004:0123b10": "不能。佛之懸記。非過矣。",
    "X62n1173_004:0123b11": "王臣往生類",
    "X62n1173_004:0123b12": "烏萇國王",
    "X62n1173_004:0123b13": "[0123b13] 烏萇國王。萬幾之暇。雅好佛法。嘗謂侍臣曰。朕為國",
    "X62n1173_004:0123b14": "王。雖享福樂。不免無常。聞西方阿彌陀佛國。可以棲",
    "X62n1173_004:0123b15": "神。朕當發願。求生彼國。於是六時行道念佛。每供佛",
    "X62n1173_004:0123b16": "飯僧。王及夫人。躬自行膳。三十年不廢。臨崩。容色愉",
    "X62n1173_004:0123b17": "悅。共見化佛來迎。祥瑞不一。",
    "X62n1173_004:0123b18": "宋世子",
    "X62n1173_004:0123b19": "[0123b19] 宋魏世子。父子三人。與一郡主。俱修西方。惟妻不修。",
    "X62n1173_004:0123b20": "後郡主早殀。死七日復生。謂其母曰。兒見西方七寶",
    "X62n1173_004:0123b21": "池上。吾父及兄。三人皆有蓮華。後當生彼。惟母獨無。",
    "X62n1173_004:0123b22": "是以暫歸相報。願母及早念佛。言訖。復瞑目逝。其母",
    "X62n1173_004:0123b23": "由是頓發信心。念佛不倦。以後相繼坐脫。臨終皆有",
    "X62n1173_004:0123b24": "瑞應。",
    "X62n1173_004:0123c01": "劉遺民參軍",
    "X62n1173_004:0123c02": "[0123c02] 晉劉遺民。彭城人。楚元王之後。少孤。事母以孝聞。初",
    "X62n1173_004:0123c03": "為府參軍。即隱去。謝安劉裕交薦不就。入廬山。預遠",
    "X62n1173_004:0123c04": "公蓮社。專志念佛。積久弗懈。常於定中。見佛光照地。",
    "X62n1173_004:0123c05": "皆作金色居十五年。見阿彌陀佛玉毫光照。垂手慰",
    "X62n1173_004:0123c06": "接。劉拜懇曰。安得如來手摩我頭。衣覆我體。俄而佛",
    "X62n1173_004:0123c07": "如言慰之。一夕。又夢如來項有圓光。胸有卍字。指池",
    "X62n1173_004:0123c08": "中八功德水。令飲之。劉飲而甘美。覺來異香發於毛",
    "X62n1173_004:0123c09": "孔。乃告眾曰。淨土緣至矣。焚香對像。祝曰。我以釋迦",
    "X62n1173_004:0123c10": "如來遺教。知有阿彌陀佛。以香先供釋迦如來。次供",
    "X62n1173_004:0123c11": "阿彌陀佛。及妙法華經。願一切有情。俱生淨土。言訖。",
    "X62n1173_004:0123c12": "合掌面西而逝。",
    "X62n1173_004:0123c13": "馬子雲縣尉",
    "X62n1173_004:0123c14": "[0123c14] 唐馬子雲。舉孝廉。為涇邑尉。押租赴京。遭風舟溺。被",
    "X62n1173_004:0123c15": "繫。乃專心念佛五年。遇赦。入南陵山寺隱居。一日謂",
    "X62n1173_004:0123c16": "人曰。吾一生精勤念佛。今淨業已成行將往生矣。明",
    "X62n1173_004:0123c17": "日沐浴整衣。端坐合掌。異香滿戶。喜曰。佛來迎吾。言",
    "X62n1173_004:0123c18": "已而化。",
    "X62n1173_004:0123c19": "張迪助教",
    "X62n1173_004:0123c20": "[0123c20] 宋張迪。錢塘之。官助教。從圓淨律師受菩薩戒。咨問",
    "X62n1173_004:0123c21": "淨業法門。篤志修持。誓生安養。每念佛時。勇猛揚聲。",
    "X62n1173_004:0123c22": "至失聲猶不已。一日謂圓淨曰。定中見白色頻伽鳥。",
    "X62n1173_004:0123c23": "翔舞於前。又三年。西向端坐。念佛而化。",
    "X62n1173_004:0123c24": "王龍舒進士",
    "X62n1173_004:0124a01": "[0124a01] 宋王日休。龍舒人。端靜簡潔。博極經史。一旦捐之。曰",
    "X62n1173_004:0124a02": "是皆業籍。非究竟法。吾其為西方之歸。自是精進念",
    "X62n1173_004:0124a03": "佛。年六十。布衣蔬食。日課千拜。夜分乃寢。作淨土文",
    "X62n1173_004:0124a04": "勸世。將卒三日前。&#x5FA7;別知識。至期。讀書罷。如常禮念。",
    "X62n1173_004:0124a05": "忽厲聲稱阿彌陀佛。唱言佛來迎我。屹然立化。邦人",
    "X62n1173_004:0124a06": "有夢二童子。引公西行者。於是家家畫像。供之如神",
    "X62n1173_004:0124a07": "云。",
    "X62n1173_004:0124a08": "葛繁大夫",
    "X62n1173_004:0124a09": "[0124a09] 宋葛繁。澄江人。少登科第。官至朝散。凡公署私居。必",
    "X62n1173_004:0124a10": "營淨室設佛像。嘗入室禮誦。舍利從空而下。平時以",
    "X62n1173_004:0124a11": "淨業。普勸道俗。多服其化。有僧定中。神遊淨土。見繁",
    "X62n1173_004:0124a12": "在焉。後無疾。面西端坐而化。",
    "X62n1173_004:0124a13": "楊無為提刑",
    "X62n1173_004:0124a14": "[0124a14] 宋楊傑。無為州人。號無為子。少年登科。官尚書主客",
    "X62n1173_004:0124a15": "郎。提點兩浙刑獄。尊崇佛法。明悟禪宗。謂眾生根有",
    "X62n1173_004:0124a16": "利鈍。易知易行。唯有西方淨土。當作天台十疑論序。",
    "X62n1173_004:0124a17": "淨土決疑集序。闡揚修淨法門。晚年。繪丈六彌陀像。",
    "X62n1173_004:0124a18": "隨行供養。感佛來迎。端坐而化。",
    "X62n1173_004:0124a19": "文彥博潞公",
    "X62n1173_004:0124a20": "[0124a20] 宋文彥博。崇信三寶。專修淨業。居京師時。與淨嚴法",
    "X62n1173_004:0124a21": "師。結社念佛。嘗勸至十萬人。當時士大夫曾有偈贈",
    "X62n1173_004:0124a22": "之曰。知君膽氣大如天。願結西方十萬緣。不為一身",
    "X62n1173_004:0124a23": "求活計。大家齊上渡生船。臨終無疾。安然念佛而化。",
    "X62n1173_004:0124a24": "鍾離少師",
    "X62n1173_004:0124b01": "[0124b01] 宋鍾離瑾。提刑浙西日。遇慈雲懺主。遂篤信淨土。後",
    "X62n1173_004:0124b02": "知開封。出則盡瘁國事。入則不寐念佛。忽夜促家人",
    "X62n1173_004:0124b03": "起。索浴更衣坐逝。舉家見瑾乘青蓮華。仙樂迎引西",
    "X62n1173_004:0124b04": "去。",
    "X62n1173_004:0124b05": "錢象祖郡守",
    "X62n1173_004:0124b06": "[0124b06] 宋錢象祖。號止菴。守金陵日。公事外。唯念佛不輟。常",
    "X62n1173_004:0124b07": "於鄉州建接待菴院十餘處。皆以淨土極樂等名之。",
    "X62n1173_004:0124b08": "自左相辭歸。益專心於淨業。嘉定四年二月。有微疾。",
    "X62n1173_004:0124b09": "索筆書偈。趺坐而化。後有人夢公生西。為慈濟菩薩。",
    "X62n1173_004:0124b10": "王敏仲侍郎",
    "X62n1173_004:0124b11": "[0124b11] 宋王古。字敏仲。官禮部侍郎。慈仁愛物。七世不殺。深",
    "X62n1173_004:0124b12": "契禪宗。又棲心淨土。著直指淨土。決疑集三卷。普勸",
    "X62n1173_004:0124b13": "念佛。行住坐臥。唯以念佛作觀為事。數珠未嘗去手。",
    "X62n1173_004:0124b14": "後安坐念佛。沐浴更衣而脫。",
    "X62n1173_004:0124b15": "[0124b15] 有僧神遊淨土。見古與葛繁同在。往生益有徵矣。",
    "X62n1173_004:0124b16": "居士往生類",
    "X62n1173_004:0124b17": "周續之",
    "X62n1173_004:0124b18": "[0124b18] 晉周續之。雁門人。十二通五經五緯。號十經童子。公",
    "X62n1173_004:0124b19": "卿交辟皆不就。事廬山遠法師。預蓮社。文帝踐祚。召",
    "X62n1173_004:0124b20": "對辨析。帝大悅。時稱通隱先生。後居鍾山。專心念佛。",
    "X62n1173_004:0124b21": "愈老愈篤。一日向空云。佛來迎我合掌而逝。",
    "X62n1173_004:0124b22": "宋滿",
    "X62n1173_004:0124b23": "[0124b23] 隋宋滿。常州人。計荳念佛。積三十石。開皇八年九月。",
    "X62n1173_004:0124b24": "飯僧畢。坐逝。人見天花異香。滿乘空西去。",
    "X62n1173_004:0124c01": "鄭牧卿",
    "X62n1173_004:0124c02": "[0124c02] 唐鄭牧卿。舉家念佛。開元中病篤。有勸進魚肉者。確",
    "X62n1173_004:0124c03": "乎不許。手執香爐。願求往生。忽異香充蔚。寂然而逝。",
    "X62n1173_004:0124c04": "尚書蘇頲。其舅也。夢寶池蓮開。牧卿坐其上。",
    "X62n1173_004:0124c05": "元子才",
    "X62n1173_004:0124c06": "[0124c06] 唐元子才。居潤州觀音寺。誦彌陀經。念佛。忽小疾。聞",
    "X62n1173_004:0124c07": "空中香氣樂音。似有人言。麤樂已過。細樂續來。君當",
    "X62n1173_004:0124c08": "行矣。念佛而化。異香數日不散。",
    "X62n1173_004:0124c09": "孫良",
    "X62n1173_004:0124c10": "[0124c10] 宋孫良。錢塘人。隱居閱大藏。尤得華嚴之旨。依大智",
    "X62n1173_004:0124c11": "律師。受菩薩戒。日誦佛萬聲。二十年弗輟。忽命家人",
    "X62n1173_004:0124c12": "請僧念佛。以助往生。僧集。念佛方半晌。望空合掌云。",
    "X62n1173_004:0124c13": "佛及菩薩。已荷降臨。退坐而化。",
    "X62n1173_004:0124c14": "王闐",
    "X62n1173_004:0124c15": "[0124c15] 宋王闐。四明人。號無功叟。凡禪林宗旨。天台教門。無",
    "X62n1173_004:0124c16": "不洞達。著淨土自信錄。晚年專心念佛。西向坐化。異",
    "X62n1173_004:0124c17": "香芬郁。焚龕時。獲舍利如菽者百八粒。",
    "X62n1173_004:0124c18": "孫忠",
    "X62n1173_004:0124c19": "[0124c19] 宋孫忠。四明人。早慕西方。築菴念佛。後因病。請僧百",
    "X62n1173_004:0124c20": "人念佛。忽仰空合掌。手結雙印。怡然而化。合城聞天",
    "X62n1173_004:0124c21": "樂異香。漸向西沒。二子亦專心念佛。相繼坐化。",
    "X62n1173_004:0124c22": "沈銓",
    "X62n1173_004:0124c23": "[0124c23] 宋沈銓家錢唐。同妻施氏。專修淨土。平時諸善。悉用",
    "X62n1173_004:0124c24": "回向。後與妻先後命終。皆感化佛來迎。天樂徹耳之",
    "X62n1173_004:0125a01": "瑞。",
    "X62n1173_004:0125a02": "唐世良",
    "X62n1173_004:0125a03": "[0125a03] 宋唐世良。會稽人。持戒念佛。誦彌陀經十萬&#x5FA7;。一日",
    "X62n1173_004:0125a04": "忽曰。佛來迎我。言訖作禮。即便命終。有人在道味山。",
    "X62n1173_004:0125a05": "夢西有異光。旛華天樂。空中聲云。唐世良已歸淨土。",
    "X62n1173_004:0125a06": "陸俊",
    "X62n1173_004:0125a07": "[0125a07] 宋陸俊。錢塘人。少事公門。久之棄去。以淨土為業。每",
    "X62n1173_004:0125a08": "對佛懺悔。垂淚交頤。臨終。請圓淨律師。開示西方。諷",
    "X62n1173_004:0125a09": "觀經至上品。淨曰。可以行矣。俊曰。眾聖未齊。姑待之。",
    "X62n1173_004:0125a10": "少頃。忽起就竹&#x7240;。面西端坐而逝。",
    "X62n1173_004:0125a11": "吳子章",
    "X62n1173_004:0125a12": "[0125a12] 元吳子章。蘇州人。世業醫。與兄子才。同參雲屋和尚。",
    "X62n1173_004:0125a13": "精勤念佛。合門奉法。至正間。無疾。合掌稱佛名。安然",
    "X62n1173_004:0125a14": "脫化。",
    "X62n1173_004:0125a15": "蓮華太公",
    "X62n1173_004:0125a16": "[0125a16] 明蓮華太公者。越人。一生拙樸。唯晝夜念佛不絕。命",
    "X62n1173_004:0125a17": "終後。棺上忽生蓮華一枝。親里驚歎。以是知其必往",
    "X62n1173_004:0125a18": "生云。",
    "X62n1173_004:0125a19": "華居士",
    "X62n1173_004:0125a20": "[0125a20] 明華某。江干人。醇樸無偽。但知求生西方。中年。以家",
    "X62n1173_004:0125a21": "業托子。獨處一室。不涉世事。朝暮唯孜孜念佛。後將",
    "X62n1173_004:0125a22": "卒。自知時至。更衣整冠。別眾而逝。",
    "X62n1173_004:0125a23": "吳居士",
    "X62n1173_004:0125a24": "[0125a24] 青陽吳六房之家人吳毛。持戒修善。念佛不輟。順治",
    "X62n1173_004:0125b01": "初年。值左氏兵渡江。舉家避出。獨吳毛代主守宅。被",
    "X62n1173_004:0125b02": "賊七鎗而死。少頃。其弟來看。又復甦曰。吾有宿業。當",
    "X62n1173_004:0125b03": "受&#x732A;身七次。以齋戒力。將七鎗散其冤。從此徑生西",
    "X62n1173_004:0125b04": "方矣。後其主。恍惚見空際有一神人。前後幢旛。尊嚴",
    "X62n1173_004:0125b05": "無比。呼而告曰。吾即吳毛也。緣到天界。偶過此耳。言",
    "X62n1173_004:0125b06": "訖不見。主為畫其像而敬禮焉。",
    "X62n1173_004:0125b07": "周益生",
    "X62n1173_004:0125b08": "[0125b08] 周益生。崑山世族也。住後市橋。業醫。不與貧人計利。",
    "X62n1173_004:0125b09": "病者招之輒往。日間唯念佛不絕。一意求生西方。康",
    "X62n1173_004:0125b10": "&#x7188;乙巳間。年已望七。忽欲辭世。謂家人曰。取筆硯來。",
    "X62n1173_004:0125b11": "吾欲書偈而往。書畢。遂怡然念佛而化。",
    "X62n1173_004:0125b12": "沈承先",
    "X62n1173_004:0125b13": "[0125b13] 崑山沈承先。住宣化坊。以木作為業。年七十餘。持齋",
    "X62n1173_004:0125b14": "念佛。專修淨土。手不停斧斤。而佛聲亦不絕口。康熙",
    "X62n1173_004:0125b15": "十年三月。預知時至。三日前。&#x5FA7;別親族道友。謂吾當",
    "X62n1173_004:0125b16": "往生西方。此後不復相見。告子媳曰。吾明日十五。將",
    "X62n1173_004:0125b17": "往生矣。明晨。浴畢更衣。向西端坐。取一淨凡置前。憑",
    "X62n1173_004:0125b18": "而念佛。焚香趺坐而逝。",
    "X62n1173_004:0125b19": "王孟&#x96A3;",
    "X62n1173_004:0125b20": "[0125b20] 王孟&#x96A3;。崑山儒家子也。一生授徒。誠實無偽。生一子。",
    "X62n1173_004:0125b21": "號湘臣。事親甚孝。孟&#x96A3;日間。惟以念佛為事。康熙四",
    "X62n1173_004:0125b22": "十一年。已七旬外。初冬有微疾。余於十一月初旬問",
    "X62n1173_004:0125b23": "之。孟&#x96A3;曰。十七。世俗所謂彌陀聖誕也。予於是日行",
    "X62n1173_004:0125b24": "矣。余曰。屆期。某當來送先生。至十七。清晨往候。雖臥",
    "X62n1173_004:0125c01": "病。神色怡然。余曰。先生當發菩提心。經云。修行不發",
    "X62n1173_004:0125c02": "菩提心。譬如耕田不下種。因以四弘誓願。與之細論。",
    "X62n1173_004:0125c03": "孟&#x96A3;首肯。余曰。某暫別。少停。再來。因密囑其子湘臣",
    "X62n1173_004:0125c04": "曰。尊人倘謝世緣。切莫呼喚啼哭。迨飯後復往。孟&#x96A3;",
    "X62n1173_004:0125c05": "已念佛脫化矣。",
    "X62n1173_004:0125c06": "[0125c06] 孟&#x96A3;族中。有貞生者。余內戚也。其父彥敷。為崑庠",
    "X62n1173_004:0125c07": "善友。崇奉三寶。貞生美少年。能書。多習氣。不甚信",
    "X62n1173_004:0125c08": "奉。一日得病。見有長大黑鬼。謂是前世冤仇。貞生",
    "X62n1173_004:0125c09": "怖甚。遂勇猛念佛。求生西方。念佛稍懈。鬼形遂現。",
    "X62n1173_004:0125c10": "由是往生益切。念佛益銳。念至數日。鬼不復現。臨",
    "X62n1173_004:0125c11": "沒時。氣竭力盡。其聲漸低。隱隱向西去。據理斷之。",
    "X62n1173_004:0125c12": "雖無異香天樂。必定生於安養。",
    "X62n1173_004:0125c13": "蘇岐山",
    "X62n1173_004:0125c14": "[0125c14] 崑山蘇岐山。名起鳳。幼年矢志宗乘。&#x5FA7;參知識。有所",
    "X62n1173_004:0125c15": "悟入。一生戒殺。蟲蟻不傷。晚年篤修淨土。四威儀中。",
    "X62n1173_004:0125c16": "未嘗間斷。康&#x7188;己卯。年已八十。時值嚴寒。擁被而坐。",
    "X62n1173_004:0125c17": "十一月二十六日午間。謂其孫甸方曰。淨土之緣熟",
    "X62n1173_004:0125c18": "矣。三日前。即見佛來。吾不欲顯言耳。今夜子時。吾當",
    "X62n1173_004:0125c19": "往矣。更餘。披衣而起。焚香燃燭。端坐向西。命家中亦",
    "X62n1173_004:0125c20": "各念佛。以助往生。將及三更。聲音漸低。寂然而化。",
    "X62n1173_004:0125c21": "吳敬山",
    "X62n1173_004:0125c22": "[0125c22] 吳敬山。與蘇岐山居同里。為蓮社友。年逾七十。發願",
    "X62n1173_004:0125c23": "參學。善友蘇甸方。以其年老。勸其專修西方。可以一",
    "X62n1173_004:0125c24": "生成就。吳信之。晝夜念佛不輟。未及一載。吳之至戚。",
    "X62n1173_004:0126a01": "來謂甸方曰。今早敬山。見護法神現。接引往生。臨行",
    "X62n1173_004:0126a02": "時安然坐脫。特囑我致謝。是以來耳。",
    "X62n1173_004:0126a03": "王君榮",
    "X62n1173_004:0126a04": "[0126a04] 太倉王君榮。自幼持戒參學。見地超卓。後修淨土。日",
    "X62n1173_004:0126a05": "課佛號萬聲。寒暑無間。康&#x7188;五十六年八月初二日。",
    "X62n1173_004:0126a06": "預知時至。請淨名菴乾行長老至。欲令開示。兼作證",
    "X62n1173_004:0126a07": "明日方午。乾師曰。歸期盍於後日。王曰。吾已決定今",
    "X62n1173_004:0126a08": "日矣。索筆作偈後。命其女備好龕。遂合掌念佛而逝。",
    "X62n1173_004:0126a09": "女抱以入龕。力不能勝。因默禱之。忽然輕舉。世壽八",
    "X62n1173_004:0126a10": "十有一。",
    "X62n1173_004:0126a11": "童子往生類",
    "X62n1173_004:0126a12": "童子願往",
    "X62n1173_004:0126a13": "[0126a13] 唐惟岸師。修淨土懺法。精勤不倦。見觀音勢至二菩",
    "X62n1173_004:0126a14": "薩。現於空中。岸喜。惟覓畫工圖之。忽有二人。自言能",
    "X62n1173_004:0126a15": "畫。畫畢不見。岸乃告眾弟子曰。吾今往生。誰偕行者。",
    "X62n1173_004:0126a16": "有童子願往。岸令歸辭父母。父母謂是戲言。不之信。",
    "X62n1173_004:0126a17": "頃之。沐浴更衣。先行坐化。岸因索筆作讚。書讚畢。亦",
    "X62n1173_004:0126a18": "兀然坐逝。",
    "X62n1173_004:0126a19": "師贊",
    "X62n1173_004:0126a20": "[0126a20] 宋師贊。雍州人。為僧童。年十四。念佛不絕。忽遇疾暴",
    "X62n1173_004:0126a21": "亡。俄而復甦。謂師及父母曰。阿彌陀佛在此。當隨行。",
    "X62n1173_004:0126a22": "&#x96A3;人見空中寶臺。五色異光。向西而沒。",
    "X62n1173_004:0126a23": "二沙彌",
    "X62n1173_004:0126a24": "[0126a24] 隋汶州二沙彌。同志念佛。長者忽亡。至淨土見佛。白",
    "X62n1173_004:0126b01": "言有小沙彌同修。可得生否。佛言由彼勸汝。汝方發",
    "X62n1173_004:0126b02": "心。汝今可歸。益修淨業。三年之後。當同來此。至期。二",
    "X62n1173_004:0126b03": "人俱見佛來。大地震動。天花飄舞。二僧同化。",
    "X62n1173_004:0126b04": "何曇&#x8FF9;",
    "X62n1173_004:0126b05": "[0126b05] 元何曇&#x8FF9;。年十八。持菩薩戒。終日念佛。一日四鼓即",
    "X62n1173_004:0126b06": "起。人云太早。答云吾見金相凌空。旛花來迎耳。遂坐",
    "X62n1173_004:0126b07": "脫。",
    "X62n1173_004:0126b08": "吳某",
    "X62n1173_004:0126b09": "[0126b09] 吳某。浙江人。祖父俱庠生。順治元年。大兵圍城。父母",
    "X62n1173_004:0126b10": "失散。吳被掠。送張將官標下服役。時方十三。自歎吾",
    "X62n1173_004:0126b11": "本儒家子。今下賤若此。必是宿業。遂於佛前立誓。持",
    "X62n1173_004:0126b12": "齋念佛。日誦金剛經一&#x5FA7;。迴向生西。年十六。本官發",
    "X62n1173_004:0126b13": "糧充丁。即將糧銀。買香供佛。跪誦阿彌陀聖號。至丁",
    "X62n1173_004:0126b14": "酉年十月二十二。忽告本官。欲往西方。本官不信。訶",
    "X62n1173_004:0126b15": "為妖言。次日。又到提督前乞假。提督怒。批送本官綑",
    "X62n1173_004:0126b16": "打十五。毫無怨言。又向各營作別。自限十一月初一",
    "X62n1173_004:0126b17": "日歸西。是日五更。沐浴焚香拜佛畢。仍至本官船上",
    "X62n1173_004:0126b18": "叩辭。本官大怒。差兵隨至焚身之所。見其西向三拜。",
    "X62n1173_004:0126b19": "端坐說偈。偈畢。自吐三昧火出。焚化其軀。合營官長。",
    "X62n1173_004:0126b20": "皆遙望羅拜。本官合門齋戒。",
    "X62n1173_004:0126b21": "[0126b21] 贊曰。身披鐵甲。足步金蓮。願諸將士。各著一鞭。",
    "X62n1173_004:0126b22": "婦女往生類",
    "X62n1173_004:0126b23": "隋皇后",
    "X62n1173_004:0126b24": "[0126b24] 隋文帝后獨孤氏。雖處王宮。深厭女質。常念阿彌陀",
    "X62n1173_004:0126c01": "佛。求生淨土。八月甲子辭世之日。異香滿室。一切音",
    "X62n1173_004:0126c02": "樂。自然震響。帝問闍提斯那。是何祥瑞。答曰。皇后專",
    "X62n1173_004:0126c03": "修淨業。得生其國。故有斯瑞。",
    "X62n1173_004:0126c04": "溫靜文妻",
    "X62n1173_004:0126c05": "[0126c05] 唐溫靜文妻。并州人。久患在&#x7240;。夫勸以念佛。乃至心",
    "X62n1173_004:0126c06": "稱念者一年。一日忽見淨土聖境。告其夫曰。吾已見",
    "X62n1173_004:0126c07": "佛。後月當去。并囑父母亦生西方。言訖。吉祥善逝。",
    "X62n1173_004:0126c08": "李氏",
    "X62n1173_004:0126c09": "[0126c09] 宋胡門李氏。上虞人。夫喪後。日夜高聲念佛。及誦彌",
    "X62n1173_004:0126c10": "陀經。十餘年不替。一日見僧覆以緋&#x8462;。曰汝十五日",
    "X62n1173_004:0126c11": "子時往生。問師何人。曰是汝所念者。李乃&#x5FA7;別姻親。",
    "X62n1173_004:0126c12": "端坐而逝。眾見異香光明。照耀奪目。七日焚化。六根",
    "X62n1173_004:0126c13": "不壞。舍利不可數計。次日焚化處。生一花。狀如白罌",
    "X62n1173_004:0126c14": "粟。",
    "X62n1173_004:0126c15": "鄭氏",
    "X62n1173_004:0126c16": "[0126c16] 宋鄭氏。錢塘人。日課觀音經。念佛不輟。後病中索浴。",
    "X62n1173_004:0126c17": "浴畢。向西坐。問家人聞磬聲乎。佛與菩薩且至。已而",
    "X62n1173_004:0126c18": "喜曰。佛菩薩皆至矣。合掌而化。",
    "X62n1173_004:0126c19": "王氏夫人",
    "X62n1173_004:0126c20": "[0126c20] 宋荊王夫人王氏。專修淨業。曉夕勤至。給侍之人。無",
    "X62n1173_004:0126c21": "不則效。惟一妾懈慢。夫人責之。遂悔悟精進。忽無疾",
    "X62n1173_004:0126c22": "而逝。後致夢他妾云。蒙夫人誨。已生安養。夫人未信",
    "X62n1173_004:0126c23": "也。未幾。夢與妾同遊寶池。見一華天衣&#x98C3;揚。題曰楊",
    "X62n1173_004:0126c24": "傑。一華朝服而坐。題曰馬圩。復見金臺。光明晃耀。妾",
    "X62n1173_004:0127a01": "指曰。此夫人生處也。既覺。彌加精進。年八十一。慶誕",
    "X62n1173_004:0127a02": "之晨。左右方獻壽儀。而夫人手秉香燭。向觀音大士",
    "X62n1173_004:0127a03": "前立化矣。",
    "X62n1173_004:0127a04": "陸氏宜人",
    "X62n1173_004:0127a05": "[0127a05] 宋宜人陸氏。朝請王璵妻也。常誦法華。篤意淨土。每",
    "X62n1173_004:0127a06": "一禮懺。必念佛萬聲。如是者三十年。一日忽聞天鼓",
    "X62n1173_004:0127a07": "自鳴。人方驚異。即面西端坐。雙手結印而逝。",
    "X62n1173_004:0127a08": "龔氏",
    "X62n1173_004:0127a09": "[0127a09] 宋錢塘龔氏。晝夜念佛。誦彌陀經。後有疾。請亨律師",
    "X62n1173_004:0127a10": "指示。陳說未終。端坐而化。老妾于氏。亦念佛不輟。一",
    "X62n1173_004:0127a11": "夕夢龔氏告云。我已生淨土。汝七日當生。至期。果無",
    "X62n1173_004:0127a12": "疾而逝。",
    "X62n1173_004:0127a13": "項氏",
    "X62n1173_004:0127a14": "[0127a14] 宋項氏。名妙智。寡居有二女。悉令為尼。精勤念佛。終",
    "X62n1173_004:0127a15": "時異香滿室。西向結印。微笑而脫。",
    "X62n1173_004:0127a16": "裴氏女",
    "X62n1173_004:0127a17": "[0127a17] 宋汾陽裴氏女。專志念佛。寒暑無間。報盡日。索火焚",
    "X62n1173_004:0127a18": "香。言佛以蓮臺迎我。我當往生。已而天花飛墜。安坐",
    "X62n1173_004:0127a19": "而終。",
    "X62n1173_004:0127a20": "沈氏",
    "X62n1173_004:0127a21": "[0127a21] 宋沈氏。自幼茹齋念佛。歸章氏。濟人凍餒。因小恙。念",
    "X62n1173_004:0127a22": "佛尤力。忽見菩薩諸天聖眾。普現目前。即日吉祥善",
    "X62n1173_004:0127a23": "逝。",
    "X62n1173_004:0127a24": "孫氏",
    "X62n1173_004:0127b01": "[0127b01] 宋四明孫氏。寡居念佛。三十年不懈。後微疾。夢同八",
    "X62n1173_004:0127b02": "僧禮懺。既覺。沐浴更衣。請僧禮懺。於大眾前。端坐誦",
    "X62n1173_004:0127b03": "經。至一心不亂。左手結印而逝。遠近皆聞空中樂音。",
    "X62n1173_004:0127b04": "樓氏",
    "X62n1173_004:0127b05": "[0127b05] 宋樓氏慧靜。適寺簿周元卿。嘗披玩傳燈。發明見地。",
    "X62n1173_004:0127b06": "尤以淨土為指歸。念佛不輟。晚年有疾。忽見蓮花紫",
    "X62n1173_004:0127b07": "色。化佛無數。異香滿庭。語家人急助我念佛。俄頃坐",
    "X62n1173_004:0127b08": "逝。",
    "X62n1173_004:0127b09": "秦氏",
    "X62n1173_004:0127b10": "[0127b10] 宋秦氏淨堅。厭惡女身。與夫各處。精持齋戒。閱華嚴",
    "X62n1173_004:0127b11": "法華。光明般若經無&#x8657;日。晨昏修彌陀懺。禮佛千拜。",
    "X62n1173_004:0127b12": "久之。見有光明入室。面西安坐而終。",
    "X62n1173_004:0127b13": "梁氏",
    "X62n1173_004:0127b14": "[0127b14] 宋梁氏女。居汾陽。兩目俱盲。遇沙門勸令念佛。越三",
    "X62n1173_004:0127b15": "年。雙目開明。後忽見佛菩薩旛&#x8462;來迎。既日坐脫。",
    "X62n1173_004:0127b16": "蔣氏",
    "X62n1173_004:0127b17": "[0127b17] 興化蔣氏。年四十歲。夫亡。葬畢。向子泣曰。無常到來。",
    "X62n1173_004:0127b18": "莫能替代。譬如我今亦死。汝亦無奈。從今以後。我發",
    "X62n1173_004:0127b19": "心持齋念佛。不管閒事矣。子順母命。宅旁&#x8462;一茅舍。",
    "X62n1173_004:0127b20": "禁足念佛。寒暑無間。經歷五載。至順治庚子年。五月",
    "X62n1173_004:0127b21": "二十日。忽向子云。可買木作龕。吾於二十三日午時。",
    "X62n1173_004:0127b22": "西方去矣。遂往&#x96A3;家辭別。屆期。念佛而逝。自放三昧",
    "X62n1173_004:0127b23": "火。以焚其龕。",
    "X62n1173_004:0127b24": "賀氏",
    "X62n1173_004:0127c01": "[0127c01] 毗陵賀氏。善士潘向高之室也。向高雅好佛。賀與夫",
    "X62n1173_004:0127c02": "同修淨業。日誦金剛經。晨夕。則禮拜念佛。迴向西方。",
    "X62n1173_004:0127c03": "康&#x7188;庚申七月。有疾。預期二十九日午刻辭世。屆期",
    "X62n1173_004:0127c04": "子女畢集。又請諸善友至。齊聲念佛。合掌而逝。",
    "X62n1173_004:0127c05": "陸氏",
    "X62n1173_004:0127c06": "[0127c06] 太倉陸氏。大西關外張季思妻也。年十七。即長齋念",
    "X62n1173_004:0127c07": "佛。且誦金剛經大悲&#x546A;。迴向西方。見殺物命者。即發",
    "X62n1173_004:0127c08": "願救度。康&#x7188;四十二年九月。空中見輿舟往西。其肩",
    "X62n1173_004:0127c09": "輿運舟者皆僧。不三日。安然念佛而逝。時為九月二",
    "X62n1173_004:0127c10": "十六。",
    "X62n1173_004:0127c11": "惡人往生類",
    "X62n1173_004:0127c12": "張善和",
    "X62n1173_004:0127c13": "[0127c13] 唐張善和。殺牛為業。臨終見&#x7FA3;牛。作人語索命。於是",
    "X62n1173_004:0127c14": "大怖。喚其妻云。速延僧為我懺悔。僧至。諭之曰。觀經",
    "X62n1173_004:0127c15": "中說臨終惡相現者。至心念佛。即得往生。和云。地獄",
    "X62n1173_004:0127c16": "至急。不暇取香爐矣。即以右手擎火。左手拈香。面西",
    "X62n1173_004:0127c17": "專切念佛。未滿十聲。自言佛來迎我。即化去。",
    "X62n1173_004:0127c18": "瑩珂",
    "X62n1173_004:0127c19": "[0127c19] 宋瑩珂。雖經出家。不忌酒肉。自念我為僧人。如此作",
    "X62n1173_004:0127c20": "事。將來墮落。奈何。令同住取往生傳讀之。每讀一傳。",
    "X62n1173_004:0127c21": "輒一首肯。乃向西而坐。絕食念佛。越三日。夢佛告曰。",
    "X62n1173_004:0127c22": "汝壽尚有十年。當自勉。珂白佛言。閻浮濁惡。易失正",
    "X62n1173_004:0127c23": "念。所願早生安養。奉事眾聖。佛言如是。後三日。當迎",
    "X62n1173_004:0127c24": "汝。至期。請眾誦彌陀經。乃曰佛及大眾俱至。寂然而",
    "X62n1173_004:0128a01": "化。",
    "X62n1173_004:0128a02": "仲明",
    "X62n1173_004:0128a03": "[0128a03] 宋仲明。居山陰報思寺。素無戒檢。因感疾。謂同學道",
    "X62n1173_004:0128a04": "寧曰。我今心識散亂。何藥可治。寧教以隨息念佛。明",
    "X62n1173_004:0128a05": "如所教。至心持念。至七日。力已困憊。寧又令想目前",
    "X62n1173_004:0128a06": "佛像。久之。忽見二菩薩。次復見佛。瞑目而逝。",
    "X62n1173_004:0128a07": "[0128a07] 惡人往生者。須是念佛之心。百倍勇猛。方能十念",
    "X62n1173_004:0128a08": "成功。不然。稍一泛緩。失足三塗矣。",
    "X62n1173_004:0128a09": "惡趣往生類",
    "X62n1173_004:0128a10": "龍子",
    "X62n1173_004:0128a11": "[0128a11] 菩薩處胎經云。有一龍子。謂金翅鳥曰。我自受龍身。",
    "X62n1173_004:0128a12": "未曾殺生。觸撓水性。壽終之後。當生阿彌陀佛國。",
    "X62n1173_004:0128a13": "鸚鵡",
    "X62n1173_004:0128a14": "[0128a14] 唐貞元中。河東裴氏。畜一鸚鵡。常念佛。過午不食。臨",
    "X62n1173_004:0128a15": "終十念氣絕。火化之。得舍利十餘粒。炯然耀目。僧慧",
    "X62n1173_004:0128a16": "觀者。建塔以旌之。成都尹韋&#x81EF;為之記。",
    "X62n1173_004:0128a17": "鴝鵒",
    "X62n1173_004:0128a18": "[0128a18] 宋黃岩正等寺觀公。畜一鴝鵒。能言。常念佛不輟。一",
    "X62n1173_004:0128a19": "日立化籠上。穴土葬之。未幾。舌端出紫蓮華一朵。",
    "X62n1173_004:0128a20": "[0128a20] 又",
    "X62n1173_004:0128a21": "[0128a21] 潭州有人。養一鴝鵒。常念佛既斃。以棺葬之。忽生蓮",
    "X62n1173_004:0128a22": "華一朵。發其根。乃自其口中出。",
    "X62n1173_004:0128a23": "[0128a23] 蓮大師曰。鸚鵡鴝鵒。人教以念佛。蓋常事耳。今胡",
    "X62n1173_004:0128a24": "不見往生。噫譬諸世人。均聞念佛之教。有信心念",
    "X62n1173_004:0128b01": "者。又輕心念者。是以念佛人多。往生人少。彼鸚鵡",
    "X62n1173_004:0128b02": "鴝鵒。何獨。不然乎。",
    "X62n1173_004:0128b03": "勝蓮羅居士傳(附)",
    "X62n1173_004:0128b04": "[0128b04] 勝蓮居士者。婁東羅子允枚也。初號無偏居士。曷以",
    "X62n1173_004:0128b05": "復稱勝蓮也。康&#x7188;四十年秋。允枚病且革。將作偈辭",
    "X62n1173_004:0128b06": "世。忽聞空中語曰。勝蓮居士。尚餘壽一紀。偈可無作。",
    "X62n1173_004:0128b07": "自此頓痊。親戚咸異之。以故&#x7FA3;目為勝蓮居士也。居",
    "X62n1173_004:0128b08": "士處胎時。父夢有僧來寄居。厥明遂產。早知具夙根。",
    "X62n1173_004:0128b09": "年四五歲。猶憶前世父母容貌里居。一日繞柱走。頭",
    "X62n1173_004:0128b10": "暈仆地。母撻之。哭而寐。醒而遂不復憶。乃知史稱羊",
    "X62n1173_004:0128b11": "叔子。董青建。蘇東坡。己事誠不妄就傅後。不事遊戲。",
    "X62n1173_004:0128b12": "無少年童子習。既而學日益進。咸擬為科第中人。而",
    "X62n1173_004:0128b13": "父席之。以其多病。憐愛之。不令應試。居士善體親心。",
    "X62n1173_004:0128b14": "雖從事詩書。不求聞達。惟手一編以自娛。所著有黃",
    "X62n1173_004:0128b15": "葉草。以心性宗旨。發為李杜文章。由其少時留心導",
    "X62n1173_004:0128b16": "引之術。繼參檗巖老人。透徹宗門一著故也。席之中",
    "X62n1173_004:0128b17": "年後。居士即仔肩門戶。不以家務累親。盡勞盡養。沒",
    "X62n1173_004:0128b18": "齒不衰。君子莫不賢之。五十二年秋。居士復病。屈指",
    "X62n1173_004:0128b19": "一紀之數已滿。人方憂之。居士絕不介意。先是州中",
    "X62n1173_004:0128b20": "修淨業者少。居士倡蓮社三四處。自是人多念佛。一",
    "X62n1173_004:0128b21": "日夢人告曰。汝勸人修淨。厥功甚大。壽猶未盡。今且",
    "X62n1173_004:0128b22": "勿來。疾復頓愈。由是人益異之。居士性慈樂善。凡放",
    "X62n1173_004:0128b23": "生育嬰賑饑諸善事。無不領袖樂助。實心舉行。康熙",
    "X62n1173_004:0128b24": "己丑。道殣相望。當事知其賢且能。聘以襄事。於是大",
    "X62n1173_004:0128c01": "中丞于公。給匾示獎。居士卻之不得。乙未冬。有同里",
    "X62n1173_004:0128c02": "二人。從居士貸百金。質以與之。其人欲往崇川收花。",
    "X62n1173_004:0128c03": "舟至天妃宮。視銀已失。同舟七人皆返。將擬赴官廷",
    "X62n1173_004:0128c04": "鞠。居士惻然曰。到官必夾訊。此極刑也。盜者猶可。如",
    "X62n1173_004:0128c05": "未盜何。且七人中。尚有嘉興二客。如此嚴寒羈禁。誰",
    "X62n1173_004:0128c06": "為送食。必有因而隕命者。於是遂許貸者以勿償。而",
    "X62n1173_004:0128c07": "寢其事。其他立心制行。類多若此。今歲端陽。居士見",
    "X62n1173_004:0128c08": "余往晤。大喜曰。某欲著西歸直指。勸修淨業。非先生",
    "X62n1173_004:0128c09": "之筆不能。幸為我速成。以光梨棗。余諾之。乃&#x5FA7;採淨",
    "X62n1173_004:0128c10": "土經書。并附以鄙意。編作四卷。至六月十四日告竣。",
    "X62n1173_004:0128c11": "望後齎書到婁。而居士已於書成之刻。端然坐脫矣。",
    "X62n1173_004:0128c12": "居士之西歸也。於六月初二日。即&#x5FA7;別親友。訂初六",
    "X62n1173_004:0128c13": "日午刻辭世。處分後事甚悉。復囑其子刊行西歸直",
    "X62n1173_004:0128c14": "指一書。至期。沐浴端坐。說偈而逝。已閱踰時。而眷屬",
    "X62n1173_004:0128c15": "號泣。呼喚不已。忽然開目曰。奈何累我更遲七日耶。",
    "X62n1173_004:0128c16": "十四日黎明。復曰。今日吾必行矣。是日有乾行長老。",
    "X62n1173_004:0128c17": "暨道友數人。各稱佛號。以助其西歸。至辰刻。忽聳身",
    "X62n1173_004:0128c18": "曰。大士來矣。遂合掌向西。念佛而脫。嗟乎。世人萬事",
    "X62n1173_004:0128c19": "皆可偽為。獨死生不可偽為。居士臨行之際。如此安",
    "X62n1173_004:0128c20": "詳。豈一朝一夕之故哉。居士有子一人。曰兆阯。原配",
    "X62n1173_004:0128c21": "媳沈。繼配媳朱。皆賢孝。孫三人。已翩翩露頭角。",
    "X62n1173_004:0128c22": "附辭世偈",
    "X62n1173_004:0128c23": " 七十一年  拖著皮袋  今日撇下  何等自在",
    "X62n1173_004:0128c24": "[0128c24] 玉峰年家眷同社弟周夢顏頓首拜撰",
    "X62n1173_004:0129a02": "西歸直指卷四(終)",
    "X62n1173_004:0129a06": "No. 1173-D",
    "X62n1173_004:0129a08": "[0129a08] 玉峰周安士先生著述。傳於世者。計有四種。一曰",
    "X62n1173_004:0129a09": "陰&#x96B2;文廣義。二曰萬善先資集。三曰欲海回狂。四",
    "X62n1173_004:0129a10": "曰西歸直指。凡有見者。莫不歡喜信受。以故各處",
    "X62n1173_004:0129a11": "刊板。流通最廣。西歸直指一書。經吳門江鐵君刪",
    "X62n1173_004:0129a12": "改。非復周氏原制。江君以為綱要一卷。撮舉王龍",
    "X62n1173_004:0129a13": "舒所輯大彌陀經。及四十八願等。今已先將魏譯",
    "X62n1173_004:0129a14": "無量壽經。及二林居士所著論。合刻流行。則綱要",
    "X62n1173_004:0129a15": "可以不列。不知周氏此書。全從各家撰集中摘來。",
    "X62n1173_004:0129a16": "若以他本所有者。概不重出。則此書不至刪除淨",
    "X62n1173_004:0129a17": "盡不止也。今於虞山朱君保之處。得勝蓮居士施",
    "X62n1173_004:0129a18": "刻原本。見者慶喜無量。咸謂周君願力所持。特留",
    "X62n1173_004:0129a19": "此本嘉惠後學也。亟授手民。以復舊觀。周君有云。",
    "X62n1173_004:0129a20": "願將東土三千界。盡種西方九品蓮。惟冀展轉流",
    "X62n1173_004:0129a21": "通。以相傳於無窮耳。"
}