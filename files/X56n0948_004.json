{
    "X56n0948_004:0839a06": " 附法智遺編別理隨緣十門析難書(并序)",
    "X56n0948_004:0839a08": "霅谿沙門(仁岳)述永嘉沙門(繼忠)集",
    "X56n0948_004:0839a09": "予所稟",
    "X56n0948_004:0839a10": "四明法師。嘗於指要鈔中。立別教真如有隨緣義。山",
    "X56n0948_004:0839a11": "家學徒。罔不傳習。時有永嘉繼齊(立指濫)嘉禾子玄(立隨",
    "X56n0948_004:0839a12": "緣擈)天台元頴(立隨緣徵決)洎當途繼祖之者。廣搆篇章。難",
    "X56n0948_004:0839a13": "茲名義。予因徧覽審彼否臧。而皆昧偏圓之詮。亂權",
    "X56n0948_004:0839a14": "實之理。豈唯矯誣先覺。抑亦蒙蔽後昆。矧此諍論。容",
    "X56n0948_004:0839a15": "可緘默。由是採其謬說。考以正言。建立十門。析破諸",
    "X56n0948_004:0839a16": "難。乃用文勢連合義類相從辨。是非兩端。如指諸掌。",
    "X56n0948_004:0839a17": "然一門若曉。何俟九門。但轉計頗多。故強分解辭達",
    "X56n0948_004:0839a18": "而已。觀者詳焉。",
    "X56n0948_004:0839a19": "一標名立義門二簡別示圓門",
    "X56n0948_004:0839a20": "三約文申理門四引喻彰法門",
    "X56n0948_004:0839a21": "五具變性殊門六色心體異門",
    "X56n0948_004:0839a22": "七真妄生法門八經論詮旨門",
    "X56n0948_004:0839a23": "九比他宗教門十止世人情門",
    "X56n0948_004:0839a24": "一標名立義門",
    "X56n0948_004:0839b01": "真如隨緣。本出藏疏。洎荊溪筆削。雖用其名。不同彼",
    "X56n0948_004:0839b02": "義。而皆在圓教耳。今四明師。以名下之義。觀諸部之",
    "X56n0948_004:0839b03": "文。別教真如。亦有是義。廣於指要鈔中。引而伸之。故",
    "X56n0948_004:0839b04": "別理隨緣。所以立也。齊曰隨緣之名。對乎不變。不變",
    "X56n0948_004:0839b05": "之稱。對乎隨緣。反覆相成。如波水矣。而言別理。有隨",
    "X56n0948_004:0839b06": "緣義者。此之隨緣。為有不變義否。果有也。即邊而中。",
    "X56n0948_004:0839b07": "豈是別義。果無也。名不孤立。安稱隨緣。析曰。藏疏立",
    "X56n0948_004:0839b08": "不變隨緣者。皆真如二義也。彼立無明。自有二義。一",
    "X56n0948_004:0839b09": "無體即空。二有用成事。此之名義。乃一疏之喉衿也。",
    "X56n0948_004:0839b10": "然隨緣不變二義。非獨齊公用為難詞。寡學之流。咸",
    "X56n0948_004:0839b11": "以別教。為妨之甚。今試粗釋。令知旨歸。使別理隨緣",
    "X56n0948_004:0839b12": "之義彰矣。且真如二義。即別教中道也。無明二義。即",
    "X56n0948_004:0839b13": "別教二邊也。彼依如來藏心。生一切法。故名隨緣。復",
    "X56n0948_004:0839b14": "以一性處染常淨。始終不改。故名不變。別教中道。不",
    "X56n0948_004:0839b15": "其然乎。洎法華玄義云。別教如來藏。為一切法依持。",
    "X56n0948_004:0839b16": "出生諸法。豈非隨緣耶。妙樂云。別教法身類種。始終",
    "X56n0948_004:0839b17": "常淨。豈非不變耶。又無明成者。不出九相。九相不出",
    "X56n0948_004:0839b18": "九界。九界豈非二邊。以體空故。須滅成事之用。離差",
    "X56n0948_004:0839b19": "別之相。正是緣理。斷九之義也。若以隨緣即不變。難",
    "X56n0948_004:0839b20": "二邊非中道。斯蓋不窮藏疏之源。都迷別教之道。且",
    "X56n0948_004:0839b21": "真如二義。自論相即。別理二義。何常不即。那忽將理",
    "X56n0948_004:0839b22": "而難於事耶。又復應知。藏疏餘文。雖曰不變性而緣",
    "X56n0948_004:0839b23": "起。不捨緣而即真。又云。緣起無性。一切皆如。此等皆",
    "X56n0948_004:0839b24": "指事中。隨緣之性。與不變之性。自論相即。以性望事。",
    "X56n0948_004:0839c01": "終成相離。須斷九界歸一性。故玄曰。藏疏釋不生不",
    "X56n0948_004:0839c02": "滅。與生滅和合。非一非異。名阿梨耶識。云自性清淨",
    "X56n0948_004:0839c03": "心。動作生滅。不相離故。故云和合。非謂別有生滅來",
    "X56n0948_004:0839c04": "與真合。謂生滅之心。心之生滅。無二相故。而無二體。",
    "X56n0948_004:0839c05": "不相捨離。此等諸文。晈然如日。于何不即。折曰。玄謂",
    "X56n0948_004:0839c06": "此即義。同今圓。別教無之。隨緣須廢。今反問之。別教",
    "X56n0948_004:0839c07": "所詮。應別有生滅來與真合耶。生滅之心。心之生滅。",
    "X56n0948_004:0839c08": "相捨離耶。若此解者。一何謬矣。智者明別教。所生諸",
    "X56n0948_004:0839c09": "法。非真性自生。非妄緣他生。非共生。非無因生。故曰",
    "X56n0948_004:0839c10": "不思議生滅因緣也。是知稟此教者。雖用三觀次第",
    "X56n0948_004:0839c11": "而修。須亡四性封著之見。如此別義。豈不逮於藏疏",
    "X56n0948_004:0839c12": "融即之談耶。彼既說自性清淨心動作生滅而立隨",
    "X56n0948_004:0839c13": "緣。今別教以不思議真妄。出生諸法。不亦隨緣。又彼",
    "X56n0948_004:0839c14": "以真如有覺照義。故立隨緣。今別理既是佛性。豈無",
    "X56n0948_004:0839c15": "覺照隨緣之義耶。頴曰。別教但理。體既不融。如何得",
    "X56n0948_004:0839c16": "有覺照之義。縱以佛性論覺義者。祇可云此但中理。",
    "X56n0948_004:0839c17": "本來明淨。以非無明之不覺故也。此但相待得名。安",
    "X56n0948_004:0839c18": "可見佛性之名。便濫實教。說覺照隨緣義耶。析曰。若",
    "X56n0948_004:0839c19": "謂佛性無覺照義者。此之頑騃。不受熏變。九界生滅。",
    "X56n0948_004:0839c20": "唯是無明。正當他性生法過也。此由錯解。但理不融。",
    "X56n0948_004:0839c21": "致斯妄破。今為點示。庶無執迷。且夫此教。權詮佛界",
    "X56n0948_004:0839c22": "唯一真如。不具九界差別之性。祇由此性體是覺照。",
    "X56n0948_004:0839c23": "而為無明之所熏動。是以一真之理。隨於染緣。抑成",
    "X56n0948_004:0839c24": "九界差別之心。而差別之心。終非本來淳淨明體。故",
    "X56n0948_004:0840a01": "凡夫初心。雖知一念元是佛性。既為三惑。無間覆蔽。",
    "X56n0948_004:0840a02": "未能當念復本融淨。所以歷別修觀。次第破惑。使在",
    "X56n0948_004:0840a03": "纏之心。隨於淨緣。契乎本性。但有從微至著。斷妄歸",
    "X56n0948_004:0840a04": "真。故說之為離邊之中。喻之以雲外之月。非謂真不",
    "X56n0948_004:0840a05": "隨妄。妄中無真。那得云佛性無覺照隨緣義耶。世人",
    "X56n0948_004:0840a06": "纔見不即之言。便將真妄。離隔而解。是則聖唯有真。",
    "X56n0948_004:0840a07": "凡唯有妄。若然者。何故荊谿云。別教佛性。能造心是。",
    "X56n0948_004:0840a08": "又云。煩惱之中。有如來藏耶。應知皆由真如隨緣。方",
    "X56n0948_004:0840a09": "得斯說。又頴曰。煩惱之中。有如來藏者。蓋別教菩薩。",
    "X56n0948_004:0840a10": "達煩惱是假。即此煩惱。具足種種勝妙功德。以眾生",
    "X56n0948_004:0840a11": "不知故。菩薩發心開示。此但假如來藏之義。安成隨",
    "X56n0948_004:0840a12": "緣。析曰。未審假如來藏之言。出何典據。荊谿釋云。如",
    "X56n0948_004:0840a13": "來藏者。乃別圓亦空亦有。實相異名耳。別教施設之",
    "X56n0948_004:0840a14": "假。尚非實相。況賴緣之假乎。又立云。即此煩惱具足",
    "X56n0948_004:0840a15": "種種勝妙功德者。一家別教。曾無是義。此教菩薩。從",
    "X56n0948_004:0840a16": "空出假。積劫修行。緣了方備。豈應凡下愛見未袪。功",
    "X56n0948_004:0840a17": "德已足。如斯臆見。那可形文。而不知如來藏在煩惱",
    "X56n0948_004:0840a18": "中。正當別理隨緣義也。問如來藏者。名為妙有。亦是",
    "X56n0948_004:0840a19": "恒沙俗諦。既云煩惱之中。已有此藏。豈非具足種種",
    "X56n0948_004:0840a20": "勝妙功德。何苦破他。答此乃名理為藏。即佛界之功",
    "X56n0948_004:0840a21": "德也。彼乃名假為藏。借使建立之假。但菩薩界之功",
    "X56n0948_004:0840a22": "德耳。如此天隔。安可雷同。故知此藏。具在此心。顯在",
    "X56n0948_004:0840a23": "登地。迷悟雖異。體性不亡。若得此意。則隨緣不變。二",
    "X56n0948_004:0840a24": "義無惑矣。有人問曰。真如隨緣。出何經論。彼自答云。",
    "X56n0948_004:0840b01": "起信論云。真如門中。有不變隨緣。生滅門中。有體空",
    "X56n0948_004:0840b02": "成事等。又云。此即實教。非權教所談也。析曰。馬鳴一",
    "X56n0948_004:0840b03": "論。奚嘗此說。唯藏疏解阿梨耶識。立此名義。乃至廣",
    "X56n0948_004:0840b04": "開真妄。以為八門等。此尚不知名義從出。況權實教",
    "X56n0948_004:0840b05": "旨。安可與議。",
    "X56n0948_004:0840b06": "二簡別示圓門",
    "X56n0948_004:0840b07": "指要云。他宗明一理隨緣。作差別法。差別是無明之",
    "X56n0948_004:0840b08": "相。淳一是真如之相。隨緣時。則有差別。不隨緣時。則",
    "X56n0948_004:0840b09": "無差別。今家明三千之體。隨緣起三千之用。不隨緣",
    "X56n0948_004:0840b10": "時。三千宛爾。故差別法。與體不二。以除無明。有差別",
    "X56n0948_004:0840b11": "故。斯乃約別圓二義。簡彼此兩宗。人不知微。率爾而",
    "X56n0948_004:0840b12": "難。齊曰。本具三千。乃不變之理。即無差也。所造諸法。",
    "X56n0948_004:0840b13": "乃隨緣之事。即差別也。以隨緣故。偏計不同。即同他",
    "X56n0948_004:0840b14": "宗一理隨緣。作差別法。故義例云。一切由心分別。諸",
    "X56n0948_004:0840b15": "法何曾自謂同異。又釋籤云。理本無差。差約事用。又",
    "X56n0948_004:0840b16": "金錍云。真如是萬法。由隨緣故。何得公背正言。而云",
    "X56n0948_004:0840b17": "理是差別耶。析曰。師嘗有二十問。擬於齊公。已破此",
    "X56n0948_004:0840b18": "難。乃據理中緣了。實中有權。即差別義也。又止觀引",
    "X56n0948_004:0840b19": "地持。明法性有二。一事法性。性差別故。二實法性。性",
    "X56n0948_004:0840b20": "真實故。此約俗諦。而為差別。圓教法性。既非但中。寧",
    "X56n0948_004:0840b21": "無差別之義耶。然則至理無相。不可得而名之。既而",
    "X56n0948_004:0840b22": "曲順權方分別顯云。安得確執無差之說。況指要。約",
    "X56n0948_004:0840b23": "三千之體。論於差別。此則已是不思議俗無差之差。",
    "X56n0948_004:0840b24": "豈得以瓜割豆分而解也。又若云指要無圓融之文。",
    "X56n0948_004:0840c01": "此更誣罔。下文云。凡地三千無隔。隨一念以俱圓。佛",
    "X56n0948_004:0840c02": "地三千既融。隨一應而盡具。此非圓融之文耶。那得",
    "X56n0948_004:0840c03": "見差別之言。便斥為自謂同異。而不曉三千之旨。寧",
    "X56n0948_004:0840c04": "乖於理本無差。又若隨緣方有萬法者。不變應無萬",
    "X56n0948_004:0840c05": "法耶。如此望荊谿之意。何啻千里。玄曰。差別法在一",
    "X56n0948_004:0840c06": "性中。為是無差之差。為是定別之別。若言定別體非",
    "X56n0948_004:0840c07": "是一。斯則能所宛然。染淨誠異。正如瓶中盛多種子。",
    "X56n0948_004:0840c08": "未出瓶時。如不隨緣。出瓶之後。乃是隨緣。若言諸法",
    "X56n0948_004:0840c09": "體同一味。不可分別。無差之中。義說差者。又何恠他",
    "X56n0948_004:0840c10": "說淳一無差別義乎。析曰。若乃無差之差。即三千離",
    "X56n0948_004:0840c11": "染之體也。定別之別。即九界隨情之相也。不可以隨",
    "X56n0948_004:0840c12": "情之相。難離染之體。又若以淳一之性。欲同具德之",
    "X56n0948_004:0840c13": "理。如將熠耀比並日光。何則彼明俗有差別真無差",
    "X56n0948_004:0840c14": "別。又以真俗。分對二門。是則破生滅門。歸真如門時。",
    "X56n0948_004:0840c15": "俗諦既亡。差別永盡。此但是別教。情智二諦耳。當宗",
    "X56n0948_004:0840c16": "學者。請薳研之。他莫能會。今圓教至果。真俗俱存。即",
    "X56n0948_004:0840c17": "隨智二諦故。得說有差無差義。是則三千全真故。中",
    "X56n0948_004:0840c18": "道之體絕待。即差而無差也。三千皆俗故。空假之相",
    "X56n0948_004:0840c19": "宛然。即無差而差也。玄既不識無差之差。妄謂定別",
    "X56n0948_004:0840c20": "之別。瓶中種子。是誰解耶。豈不見指要云。性具三千",
    "X56n0948_004:0840c21": "圓融。徧入同居剎那心中。此心之色心。祇心是三千",
    "X56n0948_004:0840c22": "色心。如物之八相更無前後。此莫是定別之別乎。何",
    "X56n0948_004:0840c23": "不細看如此倉卒。頴曰。若云除無明有差別。不隨緣",
    "X56n0948_004:0840c24": "時。理體自有三千差別法者。釋籤云。理本無差。差約",
    "X56n0948_004:0841a01": "事用。如何銷會。妙樂云。地具桃李等義。乃是權實體",
    "X56n0948_004:0841a02": "用互即之說。且不云。除無明有差別。離隨緣之用。體",
    "X56n0948_004:0841a03": "自差別。又荊谿云。三千不改。無明即明。如何却云除",
    "X56n0948_004:0841a04": "無明有差別耶。析曰。頴意以真如之性。是實是體。隨",
    "X56n0948_004:0841a05": "緣之事。是權是用。若離權用。會於實體。則無差別。此",
    "X56n0948_004:0841a06": "則雷同藏師之見也。又恐妨妙樂地具桃李。寔中有",
    "X56n0948_004:0841a07": "權。乃云是權寔體用互即之說。若爾必須真妄合論。",
    "X56n0948_004:0841a08": "方有權實二義。此太不知所以。且荊谿云。性具九權",
    "X56n0948_004:0841a09": "一實。又云。至果契本權實。是則若理若果。皆有權實。",
    "X56n0948_004:0841a10": "何得謂理體唯實。事用唯權。曲成理體。無差之義。若",
    "X56n0948_004:0841a11": "其釋籤云。理體無差。差約事用者。此約理中三法。互",
    "X56n0948_004:0841a12": "具三千。故云無差。事中三法。迷悟不同。故云差耳。非",
    "X56n0948_004:0841a13": "謂理無三千宛然之差。又若謂三千宛然。皆須亡泯。",
    "X56n0948_004:0841a14": "此則理果唯有空中。更無假相。還合一家教觀之義",
    "X56n0948_004:0841a15": "否。須知三千妙法。當體雙遮故。終日無差。當體雙照",
    "X56n0948_004:0841a16": "故。終日差別。非一非異。不可思議。安可定執無差之",
    "X56n0948_004:0841a17": "見耶。又言。無明即明。如何却云除無明。如法華疏釋。",
    "X56n0948_004:0841a18": "三變土淨。表除塵沙除無明。莫錯用除字否。豈得纔",
    "X56n0948_004:0841a19": "見言除。便作二合之物。除去一邊而解耶。須知三千",
    "X56n0948_004:0841a20": "之體無別。迷悟所見不同。迷則非局而局。法法乖離。",
    "X56n0948_004:0841a21": "悟則非遍而遍。相相常住。故曰除其病。不除其法。若",
    "X56n0948_004:0841a22": "知祇一三千。自迷至悟。約即論除。除無明。有差別義。",
    "X56n0948_004:0841a23": "愈彰深意。齊曰。指要有不隨緣之言。出自何典。又頴",
    "X56n0948_004:0841a24": "曰。未審法性何時不隨緣耶。析曰。祇如藏疏云。如來",
    "X56n0948_004:0841b01": "藏心。具和合不和合二義。若在佛地。則無和合。彼和",
    "X56n0948_004:0841b02": "合不和合。與隨緣不隨緣。相去幾何。合亦責云。不和",
    "X56n0948_004:0841b03": "合之言。出自何典。未審。如來藏心。何時不和合耶。又",
    "X56n0948_004:0841b04": "若真如。無不隨緣時。則令眾生無由得脫。諸佛常須",
    "X56n0948_004:0841b05": "在迷。應知約迷悟事說。則有隨緣不隨緣。約平等理",
    "X56n0948_004:0841b06": "論。則無和合不和合。此是小事。猶自不知。況餘大旨。",
    "X56n0948_004:0841b07": "何勞擬議。有人曰。若圓接通。圓接別。方有隨緣之義。",
    "X56n0948_004:0841b08": "如云一切法趣空趣有。不空不有。是趣不過。三諦皆",
    "X56n0948_004:0841b09": "真。三諦皆俗。具足一切相入互融。雖將圓接。其實相",
    "X56n0948_004:0841b10": "待真如隨緣。析曰。他謂。圓教中道。接通教但空。接別",
    "X56n0948_004:0841b11": "教但中。是真如隨緣之義。若爾則顯真如。不隨九界",
    "X56n0948_004:0841b12": "之緣。但隨菩薩一界而已。況被接之後。已成圓人。還",
    "X56n0948_004:0841b13": "屬佛界耳。又既云。一切法趣。三諦互融。何相待之有。",
    "X56n0948_004:0841b14": "又圓接通別。得稱隨緣者。別教中道。接通教俱空。亦",
    "X56n0948_004:0841b15": "稱隨緣耶。若復不肯。前義自壞。彼又曰。若圓接通別。",
    "X56n0948_004:0841b16": "則有隨緣。以真如不守自性。能隨無明緣。無明不守",
    "X56n0948_004:0841b17": "自性。隨真如緣。若別接通者。即是教道。唯接其真。所",
    "X56n0948_004:0841b18": "謂但空。且不接俗。其通教真。來別教地前。還成界外",
    "X56n0948_004:0841b19": "之俗。名為復俗。及談別教真如。祇云不空不有為真。",
    "X56n0948_004:0841b20": "名為單真。豈成真如隨緣耶。析曰。若真如無明。不守",
    "X56n0948_004:0841b21": "自性。為隨緣者。此則又約迷悟事理而論隨緣。何關",
    "X56n0948_004:0841b22": "被接是隨緣耶。又若謂由真如不守自性。方接通別",
    "X56n0948_004:0841b23": "者。未審別教真如。為守自性耶。為不守自性耶。若言",
    "X56n0948_004:0841b24": "守者。那接通教。若言不守。那不隨緣。又通教真。來別",
    "X56n0948_004:0841c01": "教地前。還成界外之俗。豈成真如隨緣者。此則又謂",
    "X56n0948_004:0841c02": "俗不即真。故不隨緣。若爾圓教當教。俗既即真。何須",
    "X56n0948_004:0841c03": "接前。方有隨緣。乱道稍多。不能廣破。",
    "X56n0948_004:0841c04": "三約文申理門",
    "X56n0948_004:0841c05": "原夫荊谿所用。隨緣名義。名雖在圓。義實通別。豈得",
    "X56n0948_004:0841c06": "以名害義。必須以義定名。故指要引妙樂。明別理無",
    "X56n0948_004:0841c07": "住。立一切法。真如在迷。能生九界。又引輔行。理性如",
    "X56n0948_004:0841c08": "來。為善不善。因此皆別教之文。隨緣之義。無端不信。",
    "X56n0948_004:0841c09": "其可得乎。齊曰。別教但理。能造諸法。故云從無住本。",
    "X56n0948_004:0841c10": "立一切法。乃是從理立事。偏一之義。能覆無明可斷。",
    "X56n0948_004:0841c11": "名無明自住。所依法性可覆。名法性無住。故云能覆",
    "X56n0948_004:0841c12": "所覆。俱名無住。析曰。既云但理造法。那非隨緣。豈所",
    "X56n0948_004:0841c13": "造離能造耶。所言從理立事。偏一之義者。驗知齊解。",
    "X56n0948_004:0841c14": "能立之理。自在一邊。所立之事。自在一處。但是真上",
    "X56n0948_004:0841c15": "有理。妄中無真。乃成九界。全無佛性。荊谿示別教能",
    "X56n0948_004:0841c16": "造心是佛性。如何領會耶。又以所依法性可覆。名無",
    "X56n0948_004:0841c17": "住者。無住之義縱俱。立法之義安在。豈謂所覆無住",
    "X56n0948_004:0841c18": "能覆立法。是何言歟。今則全一真而無住。隨九界而",
    "X56n0948_004:0841c19": "立法。但九界之法須亡。故不即之名斯立。若曉此義。",
    "X56n0948_004:0841c20": "髣髴得知別教之理也。玄曰。所覆無住。立一切法者。",
    "X56n0948_004:0841c21": "真如既為無明所迷。便為無明所依。無明有依。方能",
    "X56n0948_004:0841c22": "立得一切諸法。故知真理。亦可名為一切法本然非",
    "X56n0948_004:0841c23": "全體作諸法也。故是不即。猶如種子。依於大地。方起",
    "X56n0948_004:0841c24": "樹等。析曰。若謂真理。雖為所依。還從能依無明立法。",
    "X56n0948_004:0842a01": "正是執別教梨耶生法。還知犯智者所責否。治妙樂",
    "X56n0948_004:0842a02": "直云。從無住本。立一切法。顯是真理。造作諸法。那得",
    "X56n0948_004:0842a03": "曲加無明依於真理。又從無明。方立諸法。又汝宗中。",
    "X56n0948_004:0842a04": "自說唯識家以梨耶。為諸法生起之本故。不許隨緣。",
    "X56n0948_004:0842a05": "今別教。既以真理。為諸法生起之本。那不隨緣。何得",
    "X56n0948_004:0842a06": "謂如地種樹作兩三重解耶。是此見知笑破人口。頴",
    "X56n0948_004:0842a07": "曰。從無住本。立一切法。能覆所覆。俱名無住。為是從",
    "X56n0948_004:0842a08": "法性無住立耶。無明無住立耶。若云法性無住立者。",
    "X56n0948_004:0842a09": "淨名玄云。一切別教。行位因果。皆從無明賴耶而起。",
    "X56n0948_004:0842a10": "如何銷耶。析曰。頴自未解看讀。強立徵決。何太無羞。",
    "X56n0948_004:0842a11": "既自引云。能覆所覆。俱名無住。所覆無住。非法性立",
    "X56n0948_004:0842a12": "法義耶。又引淨名玄義。而為難者。蓋彼明別教觀心",
    "X56n0948_004:0842a13": "之義。故作斯說。以觀因緣。所生之心。既是無明。無明",
    "X56n0948_004:0842a14": "假故。從是假心。分別無量聖諦。起諸行位因果。此即",
    "X56n0948_004:0842a15": "能覆無住。立一切法。亦由真如隨緣內熏之力也。何",
    "X56n0948_004:0842a16": "以偏計此文。獨為無明生法。祇如下文總結云。四教",
    "X56n0948_004:0842a17": "皆從一念無明心起。應是圓教。但從無明立法耶。請",
    "X56n0948_004:0842a18": "試千慮。必有一得。齊曰。指要引妙樂。真如在迷。能生",
    "X56n0948_004:0842a19": "九界。作隨緣者。深見全昧隨字之旨矣。夫言隨者。蓋",
    "X56n0948_004:0842a20": "全真如體。隨逐諸緣。而作諸法。云何以別教能所永",
    "X56n0948_004:0842a21": "殊之義。事理大異之談。而立隨緣義耶。以生釋隨。深",
    "X56n0948_004:0842a22": "不可也。析曰。藏疏正約阿梨耶識能生諸法。故立隨",
    "X56n0948_004:0842a23": "緣。云何却言以生釋隨深不可也。若謂藏疏全真如",
    "X56n0948_004:0842a24": "體。造作諸法故。得以生為隨。別教能所永殊。事理大",
    "X56n0948_004:0842b01": "異故不可者。未審。藏疏全真如體。隨緣作九相生滅。",
    "X56n0948_004:0842b02": "為須斷耶。不須斷耶。若云斷者。還成能所永殊。事理",
    "X56n0948_004:0842b03": "大異。若云不斷。何故彼有生滅識相。滅盡之言。又若",
    "X56n0948_004:0842b04": "謂但滅其識相。不壞其識體者。別教生滅相。滅盡之",
    "X56n0948_004:0842b05": "時。應壞其體耶。審如此者。何異外人斷滅之見乎。且",
    "X56n0948_004:0842b06": "輔行明別教菩薩。知二乘之人四住之體。是如來藏。",
    "X56n0948_004:0842b07": "若壞其體。莫不壞却如來藏耶。須知別教一理隨緣。",
    "X56n0948_004:0842b08": "能生九界。九界之相雖異。一理之體無殊。是亦但滅",
    "X56n0948_004:0842b09": "其相。不壞其體。若然則俯同藏疏。全真造法。復何恠",
    "X56n0948_004:0842b10": "於以生釋隨耶。玄曰。真如在迷。能生九界。此是能迷",
    "X56n0948_004:0842b11": "所迷。能生所生。二決定義。如地生樹。如母生子等。析",
    "X56n0948_004:0842b12": "曰。能迷所迷。二決定義。此縱可爾。以其惑性。定為能",
    "X56n0948_004:0842b13": "障故也。能生所生。二決定義。未見教文。全自胸臆。況",
    "X56n0948_004:0842b14": "汝前釋。無住本立一切法。以法性為所依。無明為能",
    "X56n0948_004:0842b15": "立。今又以法性為能生。無明為所生。自語矯乱。不足",
    "X56n0948_004:0842b16": "可責。頴曰。荊谿云真如在迷。能生九界因。何得特除。",
    "X56n0948_004:0842b17": "因之一字。曲作真如全體生法之解。析曰。頴恐曾讀",
    "X56n0948_004:0842b18": "訛本。致此妄言。縱有因字。又何乖理。如云理性如來",
    "X56n0948_004:0842b19": "為善不善因。豈非真如生法之義耶。齊曰。輔行釋別",
    "X56n0948_004:0842b20": "教根塵一念。為迷解本。引楞伽云。如來為善不善因",
    "X56n0948_004:0842b21": "者。夫楞伽是方等教。文旨兼通。宗師引用證別。藏疏",
    "X56n0948_004:0842b22": "引之證圓。如止觀引佛藏幣帛裹金之喻。以證別義。",
    "X56n0948_004:0842b23": "十五觀疏。亦引此文。而證圓理。豈執止觀之文。責十",
    "X56n0948_004:0842b24": "六觀。為別義耶。析曰。齊謂藏疏引楞伽證圓教隨緣",
    "X56n0948_004:0842c01": "意。責指要不合引楞伽立別教隨緣。彼圓同今圓。置",
    "X56n0948_004:0842c02": "而未論。且彼引楞伽。自說終教隨緣之義。何曾圓教",
    "X56n0948_004:0842c03": "說有隨緣。深驗齊公不廣看尋。妄有破立。頴曰。引理",
    "X56n0948_004:0842c04": "性如來。釋別教一念。以由一念。無明假心。覆此理性。",
    "X56n0948_004:0842c05": "從假名心。生十界法等。析曰。苟將迷解之本。為無明",
    "X56n0948_004:0842c06": "假心生法。不但彰指要立理之非。抑亦顯輔行引文",
    "X56n0948_004:0842c07": "之失。我師我祖。負汝何辜。且楞伽具云。七識不流轉。",
    "X56n0948_004:0842c08": "不作苦樂因。如來藏為善不善因。能徧興造一切趣",
    "X56n0948_004:0842c09": "生。豈荊谿但用如來為因之言。別作無明生法之解。",
    "X56n0948_004:0842c10": "泥汝前來自云。別教如來藏。是煩惱假心。今見有理",
    "X56n0948_004:0842c11": "性之語。又更將無明覆却。還教無明為善不善因。前",
    "X56n0948_004:0842c12": "來煩惱。是如來藏。又將何覆耶。是知好勇如不好學",
    "X56n0948_004:0842c13": "者。其蔽也乱。有人曰。別教一念心起。為迷解本。此之",
    "X56n0948_004:0842c14": "迷解。祇可獨對起信生滅門中覺與不覺義。全非真",
    "X56n0948_004:0842c15": "如也。析曰。嗚呼迷名惑義。何至于茲。生滅門中。覺義",
    "X56n0948_004:0842c16": "非真如耶。藏疏明覺不覺二義。即隨緣門中。染淨理",
    "X56n0948_004:0842c17": "事也。豈非覺是真如之理。不覺是無明。",
    "X56n0948_004:0842c18": "四引喻彰法門",
    "X56n0948_004:0842c19": "夫宗師立喻。各本其法。彼則但有真妄體同之義。今",
    "X56n0948_004:0842c20": "則須窮別圓性異之談。不可以彼喻稍融。便齊於今",
    "X56n0948_004:0842c21": "圓絕妙。由是薰蕕同器。玉石俱焚。為此多迷。故今略",
    "X56n0948_004:0842c22": "辨。齊曰。他宗云。用則波騰鼎沸。全真體而運行。體則",
    "X56n0948_004:0842c23": "鏡淨水澄。舉隨緣而會寂。今家別教。還有此等文義",
    "X56n0948_004:0842c24": "否。析曰。他宗喻意者。雖波有騰澄。不離乎一水。雖用",
    "X56n0948_004:0843a01": "有生滅。不離乎一真。今家別教。不亦如是。且輔行明",
    "X56n0948_004:0843a02": "別教理性。為善不善因。引大論池水清濁之喻。象入",
    "X56n0948_004:0843a03": "則濁。珠入則清。豈非清濁雖殊池水無別。須知清濁",
    "X56n0948_004:0843a04": "之相。約十界迭論。池水之體。約一真獨說。苟得此意。",
    "X56n0948_004:0843a05": "何異他宗。若爾別教。亦得立波水之喻。復與圓教如",
    "X56n0948_004:0843a06": "何區別。當知圓教。以本寂三千為水。變造三千為波。",
    "X56n0948_004:0843a07": "體用既齊。動靜無異。是則起變造則不增一浪。理體",
    "X56n0948_004:0843a08": "具足故。會本寂則不減一波。三千宛然故。別教但以",
    "X56n0948_004:0843a09": "一理為水。九界為波。雖知波水濕性不殊。終須息波",
    "X56n0948_004:0843a10": "方見清水。智者以譬得解。宜可思之。頴曰。曾親檢彼",
    "X56n0948_004:0843a11": "大論。但喻識心。不喻真性。安可作真如隨緣釋耶。此",
    "X56n0948_004:0843a12": "文既誤。諸說皆虗。析曰。若謂識心生法。不干真如生",
    "X56n0948_004:0843a13": "法。則顯智論同於攝大乘師。梨耶生法之見也。非唯",
    "X56n0948_004:0843a14": "負背荊谿。亦復誹謗龍樹。一家祖教。壞在汝躬。況輔",
    "X56n0948_004:0843a15": "行直將池水之喻。喻於理性如來。那得公然拗為無",
    "X56n0948_004:0843a16": "明識心。如此無知。良可悲痛。又頴曰。妙玄釋別教。引",
    "X56n0948_004:0843a17": "華嚴心如工畫師。造種種五陰。一切世間中。無不從",
    "X56n0948_004:0843a18": "心造。解云。畫師即無明心也。一切世間。即十法界也。",
    "X56n0948_004:0843a19": "既云無明心造十法界法。則與唯識業相生法義同。",
    "X56n0948_004:0843a20": "安可六從真如生法耶。析曰。不可僻執一文。巨妨大",
    "X56n0948_004:0843a21": "旨。若爾則今家諸說。觸處相違。且止觀亦引此喻。明",
    "X56n0948_004:0843a22": "別教心造之義。輔行釋云。畫師手如菩薩心性也。心",
    "X56n0948_004:0843a23": "性非真如耶。莫不違妙玄之文耶。勉之哉。宜廣讀文。",
    "X56n0948_004:0843a24": "用補孤陋。",
    "X56n0948_004:0843b01": "五具變性殊門",
    "X56n0948_004:0843b02": "別圓二教。皆說佛性變造諸法。但約體具不具。條而",
    "X56n0948_004:0843b03": "貫之。區以別矣。故指要云。不談理具。單說真如隨緣。",
    "X56n0948_004:0843b04": "仍是別義。此一家樞鍵。諸部準繩。既有難辭。故須析",
    "X56n0948_004:0843b05": "破。齊曰。他師所立。非不圓融。但失今家本具義耳。祇",
    "X56n0948_004:0843b06": "可以本具之義。會彼隨緣。不可以歷別之談。收其即",
    "X56n0948_004:0843b07": "義。析曰。所云他宗非不圓融。但失具義者。時人觀之。",
    "X56n0948_004:0843b08": "笑應至哂。譬如我教愚人。美他有德。而但毀於我耳。",
    "X56n0948_004:0843b09": "識者聞之。豈曰德乎。如此立難。何假攻之。已自敗矣。",
    "X56n0948_004:0843b10": "玄曰。指要云。若三千是性具者。九界無所破。即佛界",
    "X56n0948_004:0843b11": "故。即義方成。圓理始顯。今謂不然。即義便是具義者。",
    "X56n0948_004:0843b12": "金錍祇合但云種性體量。不應更有體德一句。又若",
    "X56n0948_004:0843b13": "具義。便是即義。斯則二義相須。反覆互釋也。若然者。",
    "X56n0948_004:0843b14": "應合圓中二義俱失。何則如前說。除無明有差別。此",
    "X56n0948_004:0843b15": "應但有具義。而無即義。以不說差別法。即一真故。既",
    "X56n0948_004:0843b16": "失即義。具義不成。又如苦道即法身。此語但有即義。",
    "X56n0948_004:0843b17": "而無具義。既無具義。何成即義。析曰。既言指要將具",
    "X56n0948_004:0843b18": "義便是即義。又言除無明有差別。但是具義。而無即",
    "X56n0948_004:0843b19": "義。自語相反。其誰信乎。況指要云。若有具義。方成即",
    "X56n0948_004:0843b20": "義。何曾以具義便是即義。又豈可具而不即。即而不",
    "X56n0948_004:0843b21": "具。若爾乃成性德具時。三千隔礙。修得即時。三千欠",
    "X56n0948_004:0843b22": "少。若云除無明有差別。是不即者。何不讀指要約三",
    "X56n0948_004:0843b23": "千而論差別。三千非相即耶(差別義如第二門辨)又云。若即義",
    "X56n0948_004:0843b24": "便是具義。金錍祇合但云種性體量。不應更有體德",
    "X56n0948_004:0843c01": "一句者。今問有種性體量義時。無體德義耶。若如此",
    "X56n0948_004:0843c02": "解。一何孟浪。因汝不解。今略言之。且金錍三義者。俱",
    "X56n0948_004:0843c03": "顯圓融具德之性。但約開示次第而說。說雖次第。義",
    "X56n0948_004:0843c04": "無前後。何則。初種性示有者。乃示三道之體。有三德",
    "X56n0948_004:0843c05": "之性。以能生為義。故稱曰種。又顯此性不在一處。非",
    "X56n0948_004:0843c06": "內非外。故有次句體量示徧也。則知此性猶如虗空。",
    "X56n0948_004:0843c07": "彼彼無礙。凡聖身土。無所增減。既知性徧。方了眾生",
    "X56n0948_004:0843c08": "與佛無別。由示第三體德示具也。故曰了性徧已。則",
    "X56n0948_004:0843c09": "識佛果具自他之因性。我心具諸佛之果德。若作汝",
    "X56n0948_004:0843c10": "解。則成有種性時無體德。有體德時無種性。是則眾",
    "X56n0948_004:0843c11": "生無於果德。諸佛無於因性。豈得以乖各之見。例即",
    "X56n0948_004:0843c12": "具之文。今謂正由理具。方有即義。性既三千本具。修",
    "X56n0948_004:0843c13": "則一法不除。是以別教。為不談具。故不言即。但有真",
    "X56n0948_004:0843c14": "心變造之義。闕於九界無減之修。故金錍云。心變復",
    "X56n0948_004:0843c15": "通。應云體具。下文結云。義變唯二。即具唯圓。豈非心",
    "X56n0948_004:0843c16": "變是兩教隨緣之義。體具是圓教相即之文。吁日月",
    "X56n0948_004:0843c17": "麗天。盲者不見。雷霆震地。聾者不聞。何不且自盲聾。",
    "X56n0948_004:0843c18": "而復掩他聞見。又玄曰。指要引荊谿記云。以別教無",
    "X56n0948_004:0843c19": "性德九等。故判隨緣是別教者。起信有具性德之言。",
    "X56n0948_004:0843c20": "何以却云屬別教。若言圓教。性德染淨俱有。起信性",
    "X56n0948_004:0843c21": "德。唯是於淨故不同者。反顯圓教所詮。正是離義。以",
    "X56n0948_004:0843c22": "此性德。染淨別故。如荊谿說。染淨不二。若何領悟。析",
    "X56n0948_004:0843c23": "曰。所云起信。有具性德之言。何以却屬別教者。且指",
    "X56n0948_004:0843c24": "要首軸。何處說言起信是別義耶。那忽節節。謗云破",
    "X56n0948_004:0844a01": "起信論耶。若見有他宗隨緣之言。便是破馬鳴者。汝",
    "X56n0948_004:0844a02": "元不知。隨緣之名。出自藏疏。況名下之義。故是懵然。",
    "X56n0948_004:0844a03": "又以染淨之文。作圓教具義。反謂指要所談。正是離",
    "X56n0948_004:0844a04": "者。指要自說。性具三千。何嘗云性具染淨。豈可三千",
    "X56n0948_004:0844a05": "便是染淨。應知祇可云。三千有淨穢之義。染淨約迷",
    "X56n0948_004:0844a06": "悟而論。何者。如十不二門。既以十界。而分淨穢。十界",
    "X56n0948_004:0844a07": "必具百界。百界必具三千。豈非三千淨穢之義耶。約",
    "X56n0948_004:0844a08": "迷悟論染淨者。如云三千在理。同名無明。此則淨穢",
    "X56n0948_004:0844a09": "俱染也。三千果成。咸稱常樂。此則淨穢俱淨也。亦可",
    "X56n0948_004:0844a10": "約情理。而論染淨。如云剎那染體悉淨。染謂情中限",
    "X56n0948_004:0844a11": "局。淨謂理自融通。又淨穢則至果並存。即性善性惡",
    "X56n0948_004:0844a12": "也。染淨則至果離染。即修惡可斷也。何得以一真之",
    "X56n0948_004:0844a13": "淨。九界之染。同三千之淨。三千之染。望聲釋義。斯之",
    "X56n0948_004:0844a14": "謂歟。頴曰。終教有當體轉變。融即之說。別理何文有",
    "X56n0948_004:0844a15": "此義耶。莫見真如在迷。能生九界因(因字如第三門已破)。便作",
    "X56n0948_004:0844a16": "真如全體。成迷義釋否。如魚在水雲在山。還可云魚",
    "X56n0948_004:0844a17": "成水雲成山否。安可將在義。作成義釋耶。析曰。祇藏",
    "X56n0948_004:0844a18": "疏釋真如無有變異云。以在緣時。始終不改。此還可",
    "X56n0948_004:0844a19": "將在義。作成義否。又如釋籤云。圓教真如在纏。此亦",
    "X56n0948_004:0844a20": "在義。非成義耶。何得以魚在水雲在山。凡鄙之見。會",
    "X56n0948_004:0844a21": "真如之體。須知別教既有心變之談。豈無當體轉變",
    "X56n0948_004:0844a22": "之義。能變一真。所變九界。一真無改。當體常存。九界",
    "X56n0948_004:0844a23": "須亡。離染義也。有人問曰。不談理具者。不變與隨緣。",
    "X56n0948_004:0844a24": "皆別教義。斯說是耶。彼自答云。具有二義。圓教宗在",
    "X56n0948_004:0844b01": "理具。不無造具。別教宗在造具。不無理具。夫隨緣者。",
    "X56n0948_004:0844b02": "唯談諸法無自性。何論具不具耶。斯亦昧宗之說也。",
    "X56n0948_004:0844b03": "析曰。若觀此說。乃成圓別兩教。具義一等。以云別教",
    "X56n0948_004:0844b04": "不無理具故。未審別教如何有理具之義耶。不可教",
    "X56n0948_004:0844b05": "權理實。便云理具。又不可證道同圓。便云理具。一家",
    "X56n0948_004:0844b06": "教道。都無此說。又云。隨緣唯談諸法無自性。何論具",
    "X56n0948_004:0844b07": "不具者。且指要自論。他宗不談理具。說隨緣(真如生法)。說",
    "X56n0948_004:0844b08": "不隨緣(梨耶生法)。皆別教義。何曾將具義。便作隨緣。昧宗",
    "X56n0948_004:0844b09": "之說。誠堪自責。",
    "X56n0948_004:0844b10": "六色心體異門",
    "X56n0948_004:0844b11": "金錍曰。別教佛性。依迷示迷。云能造是。附權立性。云",
    "X56n0948_004:0844b12": "所造非。此乃色心體異之文也。藏疏曰。真如在眾生",
    "X56n0948_004:0844b13": "數中。名為佛性。在非眾生數中。名為法性。此乃真如。",
    "X56n0948_004:0844b14": "分為兩派。則與別教同義明。然不了之徒。輒有餘論。",
    "X56n0948_004:0844b15": "頴曰。彼談佛性法性。一體異名。彼明心真如門。心生",
    "X56n0948_004:0844b16": "滅門。各總攝一切法。而同以法界真心為源。況彼多",
    "X56n0948_004:0844b17": "談一切法。真如平等。如云緣起無性。一切皆如。既云",
    "X56n0948_004:0844b18": "一切。何依正之不收。既云真如。體豈異耶。既情無情。",
    "X56n0948_004:0844b19": "佛性法性。一體異名。安得云真如分為兩派。析曰。此",
    "X56n0948_004:0844b20": "全昧於金錍。破立之意也。何哉。且荊谿責野客云。若",
    "X56n0948_004:0844b21": "許隨緣不變。復云無情有無。豈非自語相違等。今問",
    "X56n0948_004:0844b22": "隨緣不變之名。出自誰耶。無情有無之說。復是誰耶。",
    "X56n0948_004:0844b23": "須了荊谿金錍。正決藏師眼膜。又復應知。他宗所談。",
    "X56n0948_004:0844b24": "事事無礙等。但約果地而論。不從因心而辨。故妙樂",
    "X56n0948_004:0844c01": "明不思議境。後結云。談法界者。未窮斯妙。致使惑果",
    "X56n0948_004:0844c02": "事而迷因理。又金錍云。自昔不善徧覽。因果依正。觀",
    "X56n0948_004:0844c03": "於己心。不曉佛說果德之意。不達佛現互融之由。此",
    "X56n0948_004:0844c04": "等文意。得非指華嚴藏師之疏乎。又豈可將彼圓教",
    "X56n0948_004:0844c05": "果地之談。便作終教隨緣之義。且彼說無情無性。正",
    "X56n0948_004:0844c06": "約真如隨緣。徧於染淨。通情非情。故云在眾生中。名",
    "X56n0948_004:0844c07": "佛性。在非眾生中。名法性。徒云。緣起無性。一切皆如。",
    "X56n0948_004:0844c08": "此復何益。須以準的之義。定於通漫之言。自語相違。",
    "X56n0948_004:0844c09": "責非一處。又云佛性法性。一體異名。以作彼說。無情",
    "X56n0948_004:0844c10": "有性者。遠復乖反也。祇為藏疏妄引大論之文。錯為",
    "X56n0948_004:0844c11": "兩派而說。是欲荊谿責云。迷名而不知義。乃至云。世",
    "X56n0948_004:0844c12": "人共迷法相名異體一。何得將能破之義作所破之",
    "X56n0948_004:0844c13": "義耶。況復文中對破。顯是藏疏之文。但隱乎藏疏之",
    "X56n0948_004:0844c14": "名。代以野客之號。子焉得太無所識。率有難辭。今既",
    "X56n0948_004:0844c15": "開示見聞。必也因茲省悟。玄曰。諸圓實宗。說諸法無",
    "X56n0948_004:0844c16": "礙。凡聖混融。因果性相。相即相入。主伴無盡。依正交",
    "X56n0948_004:0844c17": "徹。皆由真如隨緣。諸法無性。故得如是。反驗台宗所",
    "X56n0948_004:0844c18": "談圓理。俱無即義。或云。治生產業。皆與實相。不相違",
    "X56n0948_004:0844c19": "背。又云。一色一香。無非中道。己界佛界生界亦然等。",
    "X56n0948_004:0844c20": "盡非即義。析曰。祇看此文。足見玄公。不知彼宗名教",
    "X56n0948_004:0844c21": "所以。且藏疏明緣起無礙。相即相入。帝網重重。主伴",
    "X56n0948_004:0844c22": "無盡。乃是圓教之義。如來藏隨緣。成阿梨耶識。緣起",
    "X56n0948_004:0844c23": "無性。一切皆如。乃是終教之義。那忽以凡聖混融之",
    "X56n0948_004:0844c24": "說。依正交徹之談。却為真如隨緣之義耶。而不知終",
    "X56n0948_004:0845a01": "圓之教不同。迷悟之相永異。所以云。台宗圓理。俱無",
    "X56n0948_004:0845a02": "即義者。此又[仁二+答][爪*至]太過也。莫是將治生產業。與實相",
    "X56n0948_004:0845a03": "之體。作兩片會耶。色香中道。作待對解耶。生界佛界。",
    "X56n0948_004:0845a04": "作隔礙見耶。今謂此立正顯彼圓。全成離義。何者。以",
    "X56n0948_004:0845a05": "彼圓教。唯談佛界圓融之相。是則治生產業。皆須斷",
    "X56n0948_004:0845a06": "盡。還成別教斷九之義。今圓教既性具善惡故。初心",
    "X56n0948_004:0845a07": "徧攝。至果不斷。治生產業之外。更無有法。一一色香。",
    "X56n0948_004:0845a08": "彼彼九界。亦復如然。彼圓教中。可作斯說否。若云可",
    "X56n0948_004:0845a09": "者。且治生產業。既是迷逆之事。自屬終教所詮。乃至",
    "X56n0948_004:0845a10": "九界之相。俱非彼圓所說。以此方之。離義愈明。圓義",
    "X56n0948_004:0845a11": "都失。又却將圓義作隨緣釋之。反驗台宗。盡非即義。",
    "X56n0948_004:0845a12": "誠謂攀枯求力。不覺人杌俱倒。須知終教。不得云色",
    "X56n0948_004:0845a13": "香中道。以無情無佛性故。雖此委說。他應不忍。冀當",
    "X56n0948_004:0845a14": "宗達士。覧而鑒之。",
    "X56n0948_004:0845a15": "七真妄生法門",
    "X56n0948_004:0845a16": "一家所詮。別教生法。大約三義。或單明真如生法。如",
    "X56n0948_004:0845a17": "云理性如來。為善惡本。或單明梨耶生法。如云行位",
    "X56n0948_004:0845a18": "因果。皆從無明賴耶而起。或真妄分辨。如云真如在",
    "X56n0948_004:0845a19": "迷。能生九界。此皆隨時之義也。須知真妄不可闕。故",
    "X56n0948_004:0845a20": "論云。唯真不生。單妄不成。真妄和合。方有所為。世人",
    "X56n0948_004:0845a21": "何事。偏執一隅。齊曰。藏疏云。唯識宗中說。真如無知",
    "X56n0948_004:0845a22": "無覺。凝然不變。不許隨緣。但說八識生滅。縱轉成四",
    "X56n0948_004:0845a23": "智。亦唯是有為。不得即理。請觀不許。隨緣之文。不得",
    "X56n0948_004:0845a24": "即理之說。豈不幾於今家別教乎。析曰。二十問中。破",
    "X56n0948_004:0845b01": "此難云。別教真如。既是佛性。豈非覺知。覺知那不隨",
    "X56n0948_004:0845b02": "緣等。又妙玄明別教中。正破梨耶生法之見。彼明別",
    "X56n0948_004:0845b03": "教不思議。生滅因緣云。諸論明心出一切法不同。或",
    "X56n0948_004:0845b04": "言阿梨耶。是真識出一切法。或言阿梨耶。是無沒無",
    "X56n0948_004:0845b05": "記無明。出一切法。若定執性。實墮冥初生覺。從覺出",
    "X56n0948_004:0845b06": "我心過。尚不成界內思議因緣。豈成界外不思議因",
    "X56n0948_004:0845b07": "緣。惑既非不思議境。翻惑之解。豈成不思議智。今明",
    "X56n0948_004:0845b08": "無明之心。不自不他。不共不無因。四句皆不可思議。",
    "X56n0948_004:0845b09": "若有四悉檀因緣。亦可得說(上皆妙玄之文)。齊乃不見破執",
    "X56n0948_004:0845b10": "之文。致斯無義之語。既而生法。名不思議。則知頗同",
    "X56n0948_004:0845b11": "楞伽不思議熏。不思議變。但約理具不具。而分別圓",
    "X56n0948_004:0845b12": "之殊。頴曰。荊谿見諸權宗。各自執計。故破云。世或有",
    "X56n0948_004:0845b13": "云。從真如生一切法。或云。從梨耶生一切法者。俱同",
    "X56n0948_004:0845b14": "冥初生覺之見也。今當宗學者。不本荊谿破他偏執",
    "X56n0948_004:0845b15": "之意。却云。別教生法。有二義。或得從真如生。或從無",
    "X56n0948_004:0845b16": "明生也。苟內心無執。則釋義消文須有所歸。安可作",
    "X56n0948_004:0845b17": "此雷同之說。析曰。汝既不許真如生法。定謂梨耶生",
    "X56n0948_004:0845b18": "法。非執是何。非冥初生覺之見邪。且真妄生法。多是",
    "X56n0948_004:0845b19": "地論南北二師。及攝論師。各執一見。乃由不曉中論",
    "X56n0948_004:0845b20": "教道之說也。故今家別教。處處破之。今無性計。何以",
    "X56n0948_004:0845b21": "特背正言。反朋邪說。予直恐此見不改。得罪非輕。又",
    "X56n0948_004:0845b22": "指要云。別教或云梨耶生法。及法性生法者。故非臆",
    "X56n0948_004:0845b23": "說。輔行云。若計梨耶。及法性生法。乃別教義也。此猶",
    "X56n0948_004:0845b24": "一往與而言之。是別教義。若奪而言之。須離性執。方",
    "X56n0948_004:0845c01": "成別教。故妙玄云。若定執性。實墮冥初生覺之過。如",
    "X56n0948_004:0845c02": "此明文。豈得不信。有人問曰。如來為善不善因。受苦",
    "X56n0948_004:0845c03": "樂與因俱。其因俱二字。隨緣之義善成。何故不許。彼",
    "X56n0948_004:0845c04": "自答云。教權理實。須善方便權旨。不可執語謗佛。執",
    "X56n0948_004:0845c05": "成戲論。實報非虗。析曰。前來頴執梨耶生法。即從此",
    "X56n0948_004:0845c06": "師。承習而說。驗彼徒黨見無異術。惑亂後學。傷如之",
    "X56n0948_004:0845c07": "何。且夫真如隨緣。何妨教權理實。如云依迷示迷云",
    "X56n0948_004:0845c08": "能造是。豈非隨緣。附權立性云所造非。豈非教權。況",
    "X56n0948_004:0845c09": "教權者。必須依教生於權解。如云出二邊表。而有中",
    "X56n0948_004:0845c10": "道。則知斷九方見佛性。又如先空次假後中。則知三",
    "X56n0948_004:0845c11": "觀歷別修入。今既云如來與苦樂俱。豈可却作無明",
    "X56n0948_004:0845c12": "與苦樂俱。若爾則成權教。發言無準。執教謗佛。實報",
    "X56n0948_004:0845c13": "非虗。為是誰耶。",
    "X56n0948_004:0845c14": "八經論詮旨門",
    "X56n0948_004:0845c15": "諸大乘經。詮旨微密。倘遇真如隨緣之義。須以今家",
    "X56n0948_004:0845c16": "時教。而明乳及二酥。必通兩教醍醐一味。二義不同。",
    "X56n0948_004:0845c17": "法華顯實唯圓。涅槃附權兼別。若約談即。此在教而",
    "X56n0948_004:0845c18": "可分。若就得意不得意。此在幾而難辨。復有諸大乘",
    "X56n0948_004:0845c19": "論。通申別申。若權若實。亦須二教。究而論之。他既罔",
    "X56n0948_004:0845c20": "知。今當粗釋。玄曰。首楞嚴云。如來藏隨為色空。周徧",
    "X56n0948_004:0845c21": "法界。又云。妙覺湛然。周徧法界。隨眾生心。循業發現。",
    "X56n0948_004:0845c22": "如一水中。現於日影。兩人同觀。則各有日。隨二人去",
    "X56n0948_004:0845c23": "等。又有經云。佛性隨流。作種種味。又有經云。圓覺自",
    "X56n0948_004:0845c24": "性。非性性有。循諸性起。又云。圓覺淨性。現於身心。隨",
    "X56n0948_004:0846a01": "類各應。又如論云。如是諸無漏。隨染幻差別。此諸經",
    "X56n0948_004:0846a02": "論。還是隨緣義否。還是圓教理否。別教門中。得作此",
    "X56n0948_004:0846a03": "說否。析曰。此諸經文。聖意難測。縱彼對機。一向在圓。",
    "X56n0948_004:0846a04": "何妨別教。亦有斯義。況起信通申大乘。大乘豈不該",
    "X56n0948_004:0846a05": "別。今且置圓。試引別教之文。對諸經論。隨緣之義。如",
    "X56n0948_004:0846a06": "云如來藏者。名為妙有。有真實法。如是妙有。為一切",
    "X56n0948_004:0846a07": "法。而作依持。從是妙有。出生諸法。此與如來藏。隨為",
    "X56n0948_004:0846a08": "色空。妙覺湛然。周徧法界。如何異耶。又云。理性無住。",
    "X56n0948_004:0846a09": "立一切法。真如在迷。能生九界。此與隨眾生心。循業",
    "X56n0948_004:0846a10": "發現等。及佛性隨流。作種種味。圓覺之性。循諸性起。",
    "X56n0948_004:0846a11": "如是諸無漏。隨染幻差別。如何異耶。又云。迷悟事理。",
    "X56n0948_004:0846a12": "始末自他。同依一法界。如於鏡中。分別無謬。又云。法",
    "X56n0948_004:0846a13": "界不出迷悟。迷悟不出於心。此與圓覺淨性。現於身",
    "X56n0948_004:0846a14": "心等。如何異耶。然則指要所論者。自對人師。立義詮",
    "X56n0948_004:0846a15": "法。辨其優劣。何勞廣引經論。救彼隨緣。毀今別教。攻",
    "X56n0948_004:0846a16": "乎異端。失宗逾遠。頴曰。諸大乘經。皆有實相義印。故",
    "X56n0948_004:0846a17": "多分說。業縛即解脫。生死即涅槃等。倘無性具三千",
    "X56n0948_004:0846a18": "之語。莫亦即義不成耶。析曰。祇緣諸經論中。實相等",
    "X56n0948_004:0846a19": "義。人師解釋。有具不具。故即不即。所以義路岐分。宗",
    "X56n0948_004:0846a20": "源派別。豈以經文大旨。同於章疏異談。此難非也。有",
    "X56n0948_004:0846a21": "人曰。隨緣之經論。是了義之中。不了義也。何者。既心",
    "X56n0948_004:0846a22": "真如。心生滅。不染而染。染而不染。清淨如來藏。世間",
    "X56n0948_004:0846a23": "阿賴耶。豈非一分真如。一分生滅。真是了義。染是不",
    "X56n0948_004:0846a24": "了義。析曰。今謂此人灼然謗法。豈可說一分真如。一",
    "X56n0948_004:0846b01": "分生滅。便是了義中不了義耶。至如法華云。佛種從",
    "X56n0948_004:0846b02": "緣起。大師解云。中道無性。即是佛種。迷此理者。由無",
    "X56n0948_004:0846b03": "明為緣。則有眾生起等。此亦一分真如。一分生滅。是",
    "X56n0948_004:0846b04": "了義中不了義耶。又如今家圓教云。破一分無明。獲",
    "X56n0948_004:0846b05": "一分二十五三昧。顯一分我性。此亦了義中不了義",
    "X56n0948_004:0846b06": "耶。是則如來至教。馬鳴圓詮。智者妙解。悉遭毀壞也。",
    "X56n0948_004:0846b07": "如何此人。舌不卷縮。",
    "X56n0948_004:0846b08": "九比他宗教門",
    "X56n0948_004:0846b09": "藏師所立。教類有五。真如隨緣者。正唯終教也。今人",
    "X56n0948_004:0846b10": "乃以彼之終教。齊今圓教。致使千如妙法。翻為生滅",
    "X56n0948_004:0846b11": "之談。一性靈知。全同頑騃之說。既茲大損。焉敢無辭。",
    "X56n0948_004:0846b12": "齊曰。夫諸宗各自判教者。由乎所見不同。故盈縮有",
    "X56n0948_004:0846b13": "異。安得以今四教分齊。收彼五教。祇如真如隨緣之",
    "X56n0948_004:0846b14": "說。圓旨燦然。豈別義乎。析曰。今家四教。判盡東流一",
    "X56n0948_004:0846b15": "切經論。豈諸宗立教。不得以分齊收耶。如他人四宗。",
    "X56n0948_004:0846b16": "大師以前三教收之。即其例也。所言真如隨緣。圓旨",
    "X56n0948_004:0846b17": "燦然者。且隨緣之說。尚非彼圓。況今圓乎。此復昧教",
    "X56n0948_004:0846b18": "之甚也。玄曰。指要云。他宗談圓。祇云性起。不云性具",
    "X56n0948_004:0846b19": "者。此見大淺。奚堪人聞。既說性起。便知性具。如遠見",
    "X56n0948_004:0846b20": "煙。必知有火。斯則眼淨之說。何以却引藏疏云。一心",
    "X56n0948_004:0846b21": "含通別二門。以真如具染淨通相。通相之外。無別染",
    "X56n0948_004:0846b22": "淨之法。無所不該。故亦總攝。此中染淨。是具百界義",
    "X56n0948_004:0846b23": "耶。析曰。若以性起便是性具。山家別教。豈無性起。如",
    "X56n0948_004:0846b24": "輔行釋。別教根塵。一念心起。即是理性如來。豈非性",
    "X56n0948_004:0846c01": "起耶。莫是性具耶。而不知起未必具。乃一理隨緣。九",
    "X56n0948_004:0846c02": "界須破也。具必有起。即三千隨緣。一法不斷也。又引",
    "X56n0948_004:0846c03": "藏疏。心真如門。具染淨通相。欲比山家圓具百界義",
    "X56n0948_004:0846c04": "者。雖此迂說。有甚相當。若言具百界者。何不云其染",
    "X56n0948_004:0846c05": "淨別相耶。又若謂百界。不得云別相者。何故法華疏。",
    "X56n0948_004:0846c06": "以實中權。為差別權。非百界耶。又藏疏釋心攝一切",
    "X56n0948_004:0846c07": "世間出世間法云。若隨緣染。成於不覺。則攝世間法。",
    "X56n0948_004:0846c08": "不變之本覺。及反流之始覺。則攝出世間法。此猶約",
    "X56n0948_004:0846c09": "生滅門辨。若約真如門者。鎔融含攝。染淨不殊(彼文)。豈",
    "X56n0948_004:0846c10": "非須待隨流反流。方始具於世出世法。蓋前後而論",
    "X56n0948_004:0846c11": "故。云心攝也。還與天台一念三千即空假中。非內外",
    "X56n0948_004:0846c12": "前後。非縱橫並別之義同耶。須了彼之染淨通相。即",
    "X56n0948_004:0846c13": "是鎔融含攝。統唯一真。豈存百界。應知若以理具。往",
    "X56n0948_004:0846c14": "論彼圓。望今圓未及。若以起對辨。終教與別教孱齊。",
    "X56n0948_004:0846c15": "無在固迷。請試窮覈。頴曰。彼之三教。同依一實理。而",
    "X56n0948_004:0846c16": "義分三教。則可以今家圓教所談真邊。攝彼頓教。談",
    "X56n0948_004:0846c17": "俗攝終。談中攝圓。安得以別教。收彼終教。而例立隨",
    "X56n0948_004:0846c18": "緣耶。析曰。且圓教三諦。舉一即三。舉三即一。彼之終",
    "X56n0948_004:0846c19": "教。有此義否。若言有者。終教即圓頓否。圓頓即終教",
    "X56n0948_004:0846c20": "否。若然則生滅門中。應有事事無礙耶。真如門中。有",
    "X56n0948_004:0846c21": "九相生滅耶。紊亂之辭。不足可笑。",
    "X56n0948_004:0846c22": "十止世人情門",
    "X56n0948_004:0846c23": "指要行世。積有歲年。當途拒轍之流。數亦眾矣。或毀",
    "X56n0948_004:0846c24": "於舌表。或攻以筆端。而皆檐麻棄金。執礫謂寶。略援",
    "X56n0948_004:0847a01": "數四。用止人情。使汎學之曹。無猶預於兩岐之間也。",
    "X56n0948_004:0847a02": "齊曰。指要乃斥予稟法師所立之義耳。予師嘗立問",
    "X56n0948_004:0847a03": "於後學云。別教真如不隨緣。起信真如能隨緣。未審",
    "X56n0948_004:0847a04": "起信為別為圓。若別。文且相違。若圓。乖彼藏疏。此乃",
    "X56n0948_004:0847a05": "予師深病。後學不知。所以輒將今家四教。對彼宗之",
    "X56n0948_004:0847a06": "五教。既見藏疏判起信。正唯終教。亦兼於頓。乃謂與",
    "X56n0948_004:0847a07": "別教相符。遂將起信。以為別教。蓋不知宗師判教之",
    "X56n0948_004:0847a08": "意也。析曰。二十問中。責彼不解問意云云。又若謂安",
    "X56n0948_004:0847a09": "國定判別教無隨緣者。何故云藏疏非圓教耶。既非",
    "X56n0948_004:0847a10": "圓教。非別是何。豈彼隨緣四教不攝耶。況安國顯自",
    "X56n0948_004:0847a11": "不許藏疏談圓。子焉得苦執彼之隨緣。同今圓耶。祇",
    "X56n0948_004:0847a12": "知抑理順情。不覺違師背教也。玄曰。近有稟山家教",
    "X56n0948_004:0847a13": "者。不自務本。而強攀馬鳴宗教。謂無圓極之說。將他",
    "X56n0948_004:0847a14": "真如隨緣。成諸法義。曲作道理。抑入自宗。偏漸門內。",
    "X56n0948_004:0847a15": "便立別理。有隨緣義。意破馬鳴說不臻極。析曰。此都",
    "X56n0948_004:0847a16": "不知隨緣名義所出。致茲誑妄。其所立難。原始要終。",
    "X56n0948_004:0847a17": "純將此意。罵辱指要。而復全迷山家戶牖。謬自穿鑿。",
    "X56n0948_004:0847a18": "然彼破立之由。予知之矣。蓋被錢塘圓公。致書請之。",
    "X56n0948_004:0847a19": "乃人情所惑也。故書云。有四明法師某甲者。先達之",
    "X56n0948_004:0847a20": "高者也。嘗謂天台別理立隨緣之名。而鯨吞起信之",
    "X56n0948_004:0847a21": "義。有永嘉繼齊上人。後進之尤者也。謂彼為濫說耳。",
    "X56n0948_004:0847a22": "由是並形章藻。二說偕行。如矢石焉。杭諸宗匠。莫有",
    "X56n0948_004:0847a23": "評者。翻汝學徒。甚以為惑。乃至云。庶幾乎用為法之",
    "X56n0948_004:0847a24": "心。詳其得失。揮彌天之筆。定彼是非等。圓既作鯨吞",
    "X56n0948_004:0847b01": "起信之言。玄乃錯謂馬鳴被破之見。徒此狂簡。斐然",
    "X56n0948_004:0847b02": "成章。吾祖有言。傳法利人之功。不補非法毀人之失。",
    "X56n0948_004:0847b03": "加謀若是。果報何之。玄云。撲他還是自撲。頴曰。別教",
    "X56n0948_004:0847b04": "若有隨緣。自智者來諸師。皆不說者。為知而不說。為",
    "X56n0948_004:0847b05": "實無故不說。若知而不說。則聖師有隱覆之過。苟無",
    "X56n0948_004:0847b06": "故不說。今竪立之。莫有乖越聖師之過否。析曰。一家",
    "X56n0948_004:0847b07": "別理。與他宗隨緣之義。宛如符契。燦若星懸。那云宗",
    "X56n0948_004:0847b08": "師皆不說耶。若見別教無隨緣之名。便謂無隨緣之",
    "X56n0948_004:0847b09": "義者。何不責荊谿云。圓教無隨緣之名。安得立隨緣",
    "X56n0948_004:0847b10": "之義耶。此皆戲論。亦人情耳。頴曰。立徵決者。以代齊",
    "X56n0948_004:0847b11": "公。答二十問也。文義煩漫。不能具書。然彼學不師安。",
    "X56n0948_004:0847b12": "何足與議。但慜其無識。故錄以示之。有人問曰。何因",
    "X56n0948_004:0847b13": "緣起立此章文。述四教義。對諸經論。彼自答云。事不",
    "X56n0948_004:0847b14": "獲已。學徒苦問隨緣之義。深不願為。祇為去聖時遙。",
    "X56n0948_004:0847b15": "晚徒不曉宗旨。輒將祖教。作生滅斷常之見。悞累後",
    "X56n0948_004:0847b16": "生。謗法謗人。懺悔之門。其罪不滅等。析曰。此師立四",
    "X56n0948_004:0847b17": "教隨緣有無之義。略無一處小有可觀。但縱胸[怡台+禁]。全",
    "X56n0948_004:0847b18": "違教理。如妄指覺義不是真如。謬用隨緣釋於被接。",
    "X56n0948_004:0847b19": "執別教生法唯在無明。判經論真妄全非了義。此等",
    "X56n0948_004:0847b20": "訛說。始末無殊。又却枉他謗法謗祖。凡有青眼。孰不",
    "X56n0948_004:0847b21": "寒心。噫知過者。如日月之既蝕。能無改乎。執愚者。猶",
    "X56n0948_004:0847b22": "菽麥之不分。難可移也。須循正輒。免墮邪途。顒俟見",
    "X56n0948_004:0847b23": "聞。俯為詳悉。",
    "X56n0948_004:0847c01": "附法智遺編別理隨緣十門析難書卷(終)"
}