{
    "T41n1823_017:0911a02": "俱舍論頌疏論本第十七",
    "T41n1823_017:0911a04": "從此大文第二。釋業道名義。論云。如是已",
    "T41n1823_017:0911a05": "辨十業道相。依何義名業道。頌曰。",
    "T41n1823_017:0911a06": "　此中三唯道　　七業亦道故",
    "T41n1823_017:0911a07": "釋曰。此中三唯道者。此十業道中。貪等三",
    "T41n1823_017:0911a08": "唯道也。業之道故。立業道名。謂貪等相應思",
    "T41n1823_017:0911a09": "說名為業。以彼貪等轉故思轉。彼貪等行故",
    "T41n1823_017:0911a10": "思行。如彼貪等勢力。而思有造作故。故貪",
    "T41n1823_017:0911a11": "等三。與思為道。七業亦道故者。前七是業。",
    "T41n1823_017:0911a12": "身語業故。亦業之道。思所遊故。由等起思",
    "T41n1823_017:0911a13": "託身語轉故。身語七思所遊履。亦業之道",
    "T41n1823_017:0911a14": "故。前七業。業之道故。立業道名。上業身語",
    "T41n1823_017:0911a15": "業。下業等起思故。名業業。故業道者。具顯",
    "T41n1823_017:0911a16": "業道業業道義。雖不同類。業道名同。而一",
    "T41n1823_017:0911a17": "業為餘業。一道為餘道。猶如世間車牛名",
    "T41n1823_017:0911a18": "同。而一車牛名為餘車牛故　於典籍中。",
    "T41n1823_017:0911a19": "如言識住。雖四識住。性類不同。識住名同",
    "T41n1823_017:0911a20": "而一識住名為餘識住故　離殺等七。無貪",
    "T41n1823_017:0911a21": "等三。立業道名。類前應釋。",
    "T41n1823_017:0911a22": "從此第三。義便明斷善。論云。如是所說。十",
    "T41n1823_017:0911a23": "惡業道。皆與善法現起相違。諸斷善根。由",
    "T41n1823_017:0911a24": "何業道。斷善續善。差別云何。頌曰。",
    "T41n1823_017:0911a25": "　唯邪見斷善　　所斷欲生得",
    "T41n1823_017:0911a26": "　撥因果一切　　漸斷二俱捨",
    "T41n1823_017:0911a27": "　人三洲男女　　見行斷非得",
    "T41n1823_017:0911a28": "　續善疑有見　　頓現除逆者",
    "T41n1823_017:0911a29": "釋曰。唯邪見斷善者。唯有上品圓滿邪見。能",
    "T41n1823_017:0911b01": "斷善根。然本論中。說貪瞋癡三不善根。能",
    "T41n1823_017:0911b02": "斷善者。由不善根能引邪見故。邪見斷推",
    "T41n1823_017:0911b03": "在彼根。如火燒村火由賊起。故世間說被",
    "T41n1823_017:0911b04": "賊燒村。所斷欲生得者。所斷善根。唯是欲",
    "T41n1823_017:0911b05": "界。生得善也。謂斷善時。色無色善。先不成",
    "T41n1823_017:0911b06": "故。不可說斷。問何緣唯斷生得善根。答加",
    "T41n1823_017:0911b07": "行善根。先已退故。謂斷善根。先加行位。捨",
    "T41n1823_017:0911b08": "加行善。至斷善時。唯斷生得。撥因果一切",
    "T41n1823_017:0911b09": "者。明邪見相也。撥因邪見。無妙惡行。撥",
    "T41n1823_017:0911b10": "果邪見。無善惡果。一切者。一切邪見。皆能",
    "T41n1823_017:0911b11": "斷善。謂自界緣。若他界緣。若有漏緣。若無",
    "T41n1823_017:0911b12": "漏緣。如是邪見。皆能斷善。有餘師說。唯自",
    "T41n1823_017:0911b13": "界緣。及有漏緣。方能斷善。餘不能斷。為",
    "T41n1823_017:0911b14": "對彼說。故言一切　漸斷者。明斷善根漸",
    "T41n1823_017:0911b15": "斷而非頓斷。謂九品邪見。斷九品善根。逆",
    "T41n1823_017:0911b16": "順相對斷。初下下品邪見。能斷上上品善",
    "T41n1823_017:0911b17": "根。乃至上上品邪見。能斷下下品善根。善根",
    "T41n1823_017:0911b18": "從上品。至下品名逆也。邪見從下至上",
    "T41n1823_017:0911b19": "名順也。二俱捨者。二謂善根。及律儀也。斷",
    "T41n1823_017:0911b20": "善根時。二俱時捨。論云。若彼律儀。是此品",
    "T41n1823_017:0911b21": "心。所等起果。此品心斷。捨彼律儀。以果與",
    "T41n1823_017:0911b22": "因。品類同故(解云。九品善心。各能發戒。戒是其果。若斷下品善。唯捨下品戒。_",
    "T41n1823_017:0911b23": "乃至斷上品善。唯捨上品戒也)　諸律儀果。有從加行。有從生",
    "T41n1823_017:0911b24": "得善心所生　若從加行善心生者。律儀",
    "T41n1823_017:0911b25": "先捨。後斷善根(解云。斷善根加行。捨加行善。捨加行時。加行善根。所生律儀。",
    "T41n1823_017:0911b26": "同一時捨。此言先捨者。據先加行位　捨也)　人三洲男女者。明能斷",
    "T41n1823_017:0911b27": "善根。處及人也。人趣三洲。非在惡趣。染不",
    "T41n1823_017:0911b28": "染慧。不堅牢故。亦非有天趣。現見善惡",
    "T41n1823_017:0911b29": "諸業果故。除北俱盧洲。彼無極惡阿世耶",
    "T41n1823_017:0911c01": "故(此云意樂)。唯男女身。志意定故。見行斷非得者。",
    "T41n1823_017:0911c02": "此斷字通上下。唯見行人。能斷善根。非愛",
    "T41n1823_017:0911c03": "行者。諸愛行者。惡阿世耶。極躁動故。諸見行",
    "T41n1823_017:0911c04": "者。惡阿世耶。極堅深故。由此理趣。非扇搋",
    "T41n1823_017:0911c05": "等能斷善根。愛行類故。又此類人。如惡趣",
    "T41n1823_017:0911c06": "故(言見行者。自慧見理。而行義也。愛行者。但信他語。愛樂而行也)。斷非得者。善",
    "T41n1823_017:0911c07": "斷應知。非得為體。謂斷善位。善得不生。",
    "T41n1823_017:0911c08": "非得續生。非得生位。名斷善根。故斷善根。",
    "T41n1823_017:0911c09": "非得為體。續善疑有見者。疑謂疑有。見者",
    "T41n1823_017:0911c10": "謂正見。謂因果中生疑有心。此或應有。從",
    "T41n1823_017:0911c11": "疑有心。或發正見。定謂有非無。爾時善根",
    "T41n1823_017:0911c12": "得還續起。故名續善。疑有續善。疑無斷善。",
    "T41n1823_017:0911c13": "為簡疑無。故言疑有。頓現除逆者者。頓謂",
    "T41n1823_017:0911c14": "善根。九品頓續。然後後時。漸漸現起。如頓",
    "T41n1823_017:0911c15": "除病。氣力漸增。現謂現世。現身續善除造",
    "T41n1823_017:0911c16": "逆者。經說造逆。并斷善人。彼定現身。不能",
    "T41n1823_017:0911c17": "續善。定從地獄。將沒將生。方能續善。受地",
    "T41n1823_017:0911c18": "獄果畢。名為將沒。正住中有。未生地獄。",
    "T41n1823_017:0911c19": "名為將生。若由過去。宿習邪見。以為因力。",
    "T41n1823_017:0911c20": "彼斷善根。將死時續。若由現在邪教緣力。",
    "T41n1823_017:0911c21": "彼斷善根。將生時續由自他力。應知亦爾",
    "T41n1823_017:0911c22": "(自謂自推求。他謂逢惡友也)。又愛樂壞。非加行壞。是人現",
    "T41n1823_017:0911c23": "世。能續善根。若二俱壞。要死方續。見壞戒",
    "T41n1823_017:0911c24": "不壞。亦現世續善。戒見兩俱壞。要死後續",
    "T41n1823_017:0911c25": "善(相儀中護。名戒不壞)。有斷善根。非墮邪見。應作四",
    "T41n1823_017:0911c26": "句。第一句者。布賴那等(此云滿也。起邪見名斷善。不造逆非邪定",
    "T41n1823_017:0911c27": "也)。第二句者。謂未生怨等(是阿闍世王。造逆墮邪定。信佛不斷",
    "T41n1823_017:0911c28": "善也)。第三句者。謂天授等(是提婆達多。名起邪見名斷善。造三逆墮邪定",
    "T41n1823_017:0911c29": "也)。第四句者。謂除前相。",
    "T41n1823_017:0912a01": "從此第四。明思俱轉。論云。已乘義便。辨斷",
    "T41n1823_017:0912a02": "善根。今復應明本業道義。所說善惡。二業",
    "T41n1823_017:0912a03": "道中。有幾竝生。與思俱轉。頌曰。",
    "T41n1823_017:0912a04": "　業道思俱轉　　不善一至八",
    "T41n1823_017:0912a05": "　善總開至十　　別遮一八五",
    "T41n1823_017:0912a06": "釋曰。業道思俱轉者。標也。思謂剎那等起思",
    "T41n1823_017:0912a07": "也。此明業道與能起思。同一剎那俱時而",
    "T41n1823_017:0912a08": "轉。不善一至八者。明不善業道。或一至八。",
    "T41n1823_017:0912a09": "與思俱轉。一俱轉者。有兩種一。且初一者。",
    "T41n1823_017:0912a10": "謂離所餘七惡色業。貪等三中。隨一現起。貪",
    "T41n1823_017:0912a11": "嗔邪見。必不俱生。故隨一起。與思俱轉。第",
    "T41n1823_017:0912a12": "二一者。謂先加行。遣使殺等。造六惡業。不",
    "T41n1823_017:0912a13": "染心時。於前六中。隨一究竟。善無記心。名",
    "T41n1823_017:0912a14": "為不染。染心究竟。成二俱轉。故言不染。謂",
    "T41n1823_017:0912a15": "簡染心成二俱轉也　二俱轉者。謂以嗔",
    "T41n1823_017:0912a16": "心。究竟殺業。若起貪位。成不與取。或復起",
    "T41n1823_017:0912a17": "貪。成欲邪行。或時起貪成雜穢語。此上",
    "T41n1823_017:0912a18": "四類。名二業道。與思俱轉　三俱轉者。謂",
    "T41n1823_017:0912a19": "以瞋心。於屬他生。盜離本處。斷其命根。",
    "T41n1823_017:0912a20": "俱時殺盜。瞋殺盜三。與思俱轉。又先加行。",
    "T41n1823_017:0912a21": "遣使殺等。造惡色業。貪瞋邪見。一正起時。",
    "T41n1823_017:0912a22": "於前殺等。隨二究竟。既貪等一。殺等隨二。",
    "T41n1823_017:0912a23": "故三俱轉。四俱轉者。此有三類　第一四者。",
    "T41n1823_017:0912a24": "謂欲壞他。說虛誑語。意業道一。語業道三。",
    "T41n1823_017:0912a25": "以壞他故。是離間語　說虛誑故。復成誑",
    "T41n1823_017:0912a26": "語　此是染言。必兼雜穢。故語業三　第二",
    "T41n1823_017:0912a27": "四者。又欲壞他。說麁惡語。意業道一。語業",
    "T41n1823_017:0912a28": "道三。以壞他故。是離間語　說麁惡故。復",
    "T41n1823_017:0912a29": "成麁語　此是染言。必兼雜穢。故語業三",
    "T41n1823_017:0912b01": "　第三四者。若先加行。遣使殺等。造惡色",
    "T41n1823_017:0912b02": "業。貪等現前。於前殺等。隨三究竟。既貪等",
    "T41n1823_017:0912b03": "一。殺等隨三。故四俱轉。五俱轉者。謂先加",
    "T41n1823_017:0912b04": "行。造惡色業。貪等現前。隨四究竟。六俱轉",
    "T41n1823_017:0912b05": "者。貪等現前。隨五究竟。七俱轉者。貪等現",
    "T41n1823_017:0912b06": "前。隨六究竟。准上應知。八俱轉者。於加行",
    "T41n1823_017:0912b07": "位。遣於使殺等。造六惡業。自行邪行。此",
    "T41n1823_017:0912b08": "七業道。一時究竟。行邪欲故。必有貪心。",
    "T41n1823_017:0912b09": "成八俱轉　貪瞋邪見。自力現前。必不俱",
    "T41n1823_017:0912b10": "行。故無九十。與思俱轉(各當頭起。名為自力)善總開",
    "T41n1823_017:0912b11": "至十者。十善業道。通據隱顯。名為總開。隱",
    "T41n1823_017:0912b12": "謂處中善。顯謂律儀也。隱顯通論。有十俱",
    "T41n1823_017:0912b13": "轉。別據顯相。無一無八。無五俱轉。唯據",
    "T41n1823_017:0912b14": "律儀。不約處中。名為顯也。且約顯中二俱",
    "T41n1823_017:0912b15": "轉者。此有二種。且初二者。謂善五識。現在",
    "T41n1823_017:0912b16": "前時。無散善七。以善五識。故有無貪無瞋。",
    "T41n1823_017:0912b17": "無分別故。無正見一。第二二者。謂依無色。",
    "T41n1823_017:0912b18": "盡無生智。現在前時。無散善七。依無色故。",
    "T41n1823_017:0912b19": "無定戒七。盡無生故。有無貪瞋。以息求故。",
    "T41n1823_017:0912b20": "無正見也(無散善者。謂不受欲界。散律儀也)三俱轉者。謂與",
    "T41n1823_017:0912b21": "正見。相應意識。現在前時。無七色善。以是",
    "T41n1823_017:0912b22": "正見故。必有無貪無瞋正見三業道也。無",
    "T41n1823_017:0912b23": "七色者。謂不受戒。及不入定。無七善色",
    "T41n1823_017:0912b24": "也。四俱轉者。謂惡無記心。現在前時　得近",
    "T41n1823_017:0912b25": "事近住勤策律儀。以惡無記故。無無貪等",
    "T41n1823_017:0912b26": "三。受近住等戒。故有四善律儀。謂身三語。",
    "T41n1823_017:0912b27": "一謂四支戒也。六俱轉者。謂善五識。現在前",
    "T41n1823_017:0912b28": "時。得上三戒。謂近事等。以善五識故。有無",
    "T41n1823_017:0912b29": "貪無嗔。於前四上。加無貪瞋。故成六也。七",
    "T41n1823_017:0912c01": "俱轉者。此有二種。且第一七者。謂善意識。",
    "T41n1823_017:0912c02": "無隨轉色。正見相應。現在前時。得上三戒。",
    "T41n1823_017:0912c03": "謂近事等。正見相應故。必有無貪無瞋正見",
    "T41n1823_017:0912c04": "三也。得近事等戒故。復有四支。故成七",
    "T41n1823_017:0912c05": "也。第二七者。或惡無記心。現在前時。得苾",
    "T41n1823_017:0912c06": "芻戒。成七善無表也。九俱轉者。此有三種。",
    "T41n1823_017:0912c07": "第一九者。謂善五識。現在前時。得苾芻戒。",
    "T41n1823_017:0912c08": "善五識故。有無貪無瞋得苾芻戒。有七色",
    "T41n1823_017:0912c09": "善。故成九也。第二九者。或依無色。盡無生",
    "T41n1823_017:0912c10": "智。現在前時。得苾芻戒。以盡無生智故。無",
    "T41n1823_017:0912c11": "正見一。有無貪無瞋二。得苾芻戒。有七色",
    "T41n1823_017:0912c12": "善。故成九也。第三九者。謂靜慮攝。盡無生",
    "T41n1823_017:0912c13": "智。現在前時。以靜慮故。有定戒七。盡無生",
    "T41n1823_017:0912c14": "故。有無貪無瞋。故成九也。十俱轉者。此有",
    "T41n1823_017:0912c15": "二種。第一十者。謂善意識。無隨轉色。正見",
    "T41n1823_017:0912c16": "相應。現在前時。得苾芻戒以正見故。有無",
    "T41n1823_017:0912c17": "貪等三。得苾芻戒。有七色善。故成十也。第",
    "T41n1823_017:0912c18": "二十者。謂餘一切。有隨轉色。正見相應。心",
    "T41n1823_017:0912c19": "正起位。以隨轉色。有定戒七。正見相應故。",
    "T41n1823_017:0912c20": "有正見等三。名十俱轉也。論云。別據顯相。",
    "T41n1823_017:0912c21": "所遮如是。通據隱顯。則無所遮。謂離律儀。",
    "T41n1823_017:0912c22": "有一八五(解云。處中善。名離律儀。謂非律儀故也)。一俱轉者。謂",
    "T41n1823_017:0912c23": "惡無記心。現在前時。得一支遠離(受一支戒也)。五",
    "T41n1823_017:0912c24": "俱轉者。謂善意識。無隨轉色。正見相應。得",
    "T41n1823_017:0912c25": "二支等(解云。正見相應。有正見等三也。又得二支遠離。便成五也。等者。等取惡無記",
    "T41n1823_017:0912c26": "心中。得五支遠離也)。八俱轉者。謂此意識。現在前時。得",
    "T41n1823_017:0912c27": "五支等(解云。此前意識。有正見等三。更得五支。便成八也　等謂等取善五識。現在",
    "T41n1823_017:0912c28": "前得六支遠離也)。",
    "T41n1823_017:0912c29": "從此第五。約處成善惡。論云。善惡業道。於",
    "T41n1823_017:0913a01": "何界趣處幾唯成就。幾亦通現行。頌曰。",
    "T41n1823_017:0913a02": "　不善地獄中　　麁雜瞋通二",
    "T41n1823_017:0913a03": "　貪邪見成就　　北洲成後三",
    "T41n1823_017:0913a04": "　雜語通現成　　餘欲十通二",
    "T41n1823_017:0913a05": "　善於一切處　　後三通現成",
    "T41n1823_017:0913a06": "　無色無想天　　前七唯成就",
    "T41n1823_017:0913a07": "　餘處通成現　　除地獄北洲",
    "T41n1823_017:0913a08": "釋曰。不善地獄中麁雜瞋通二者。十不善",
    "T41n1823_017:0913a09": "業。於地獄中。唯麁惡語。雜穢語。瞋。此三通",
    "T41n1823_017:0913a10": "二。謂成就現行二種也。由相罵故。有麁惡",
    "T41n1823_017:0913a11": "語。由悲呌故。有雜穢語。由互相憎。故有",
    "T41n1823_017:0913a12": "瞋恚。貪邪見成就者。於此地獄中。此二成",
    "T41n1823_017:0913a13": "就。而不現行。無可愛境。貪不現行　現見",
    "T41n1823_017:0913a14": "業果。邪見不起。又地獄中。業盡死故。無殺",
    "T41n1823_017:0913a15": "業道。無攝財物。無盜業道。無攝女人。無",
    "T41n1823_017:0913a16": "邪婬罪。業鏡現前。不可拒諱。以無用故。",
    "T41n1823_017:0913a17": "無虛誑語。即由此無用。及常離故。無離間",
    "T41n1823_017:0913a18": "語。北洲成後三者。北俱盧洲。成就後三。貪",
    "T41n1823_017:0913a19": "瞋邪見。而不現行。不攝財物。為我所故。",
    "T41n1823_017:0913a20": "貪不現行　身心柔愞。復無惱害。瞋不現",
    "T41n1823_017:0913a21": "行　無惡意樂故。邪見不現行　雜語通",
    "T41n1823_017:0913a22": "現成者。北俱盧洲。雜穢語。通現及成。由彼",
    "T41n1823_017:0913a23": "有時。染心歌詠。無惡意樂故。彼無殺等",
    "T41n1823_017:0913a24": "六。又壽量定故。無殺也。無攝財物。故無盜",
    "T41n1823_017:0913a25": "也。無攝女人。故無邪婬也。身心愞故。無",
    "T41n1823_017:0913a26": "麁惡語。及無用故。無離間語。及虛誑語。彼處",
    "T41n1823_017:0913a27": "行非梵行者。謂彼男女。執手相牽。往詣樹",
    "T41n1823_017:0913a28": "下。樹枝垂覆。知是應行。樹不垂枝。並愧而",
    "T41n1823_017:0913a29": "別　餘欲十通二者。餘欲界中。天鬼傍生。及",
    "T41n1823_017:0913b01": "三洲人。十惡業道。皆通成就現行二也。然",
    "T41n1823_017:0913b02": "有差別。天。鬼。傍生。前七業道。唯有處中。",
    "T41n1823_017:0913b03": "無不律儀。人三洲中。二種俱有　善於一切",
    "T41n1823_017:0913b04": "處後三通現成者。此明十善業道。三界五趣。",
    "T41n1823_017:0913b05": "此一切處。無貪等三。皆通成就。及現行也",
    "T41n1823_017:0913b06": "　無色無想天前七唯成就者。謂聖人生無",
    "T41n1823_017:0913b07": "色界。成就過未無漏七支律儀。彼無色故。",
    "T41n1823_017:0913b08": "必不現行。無想天中。以無心故。亦不現行。",
    "T41n1823_017:0913b09": "唯成就過未靜慮律儀　然無色那含。於過",
    "T41n1823_017:0913b10": "去欲色界五地身中。隨依何地。或二三四五",
    "T41n1823_017:0913b11": "地。曾起曾滅無漏律儀。生無色時。成彼過",
    "T41n1823_017:0913b12": "去曾起一地。成過去一地戒。乃至曾起五",
    "T41n1823_017:0913b13": "地。成過去五地戒也　若未來世。依五地",
    "T41n1823_017:0913b14": "身。無漏律儀。皆定成就(五地欲界。四靜慮也)　餘處通成",
    "T41n1823_017:0913b15": "現除地獄北洲者。餘欲色界。人天四趣。除地",
    "T41n1823_017:0913b16": "獄北洲。名為餘處。身語七支。各皆通現行",
    "T41n1823_017:0913b17": "及成就也。然有差別。謂鬼傍生。有處中善。",
    "T41n1823_017:0913b18": "若於色界。唯有律儀。三洲欲天。皆具處中。",
    "T41n1823_017:0913b19": "律儀二種。",
    "T41n1823_017:0913b20": "從此第六。明業道三果。論云。不善善業道。",
    "T41n1823_017:0913b21": "所得果云何。頌曰。",
    "T41n1823_017:0913b22": "　皆能招異熟　　等流增上果",
    "T41n1823_017:0913b23": "　此令他受苦　　斷命壞威故",
    "T41n1823_017:0913b24": "釋曰。初兩句總明三界。下兩句別釋所以",
    "T41n1823_017:0913b25": "也。十惡業道皆招異熟等流增上三果者。從",
    "T41n1823_017:0913b26": "此命終生捺落迦。是異熟果。來生人中。受",
    "T41n1823_017:0913b27": "等流果。謂殺生者。壽量短促。不與取者。資財",
    "T41n1823_017:0913b28": "乏匱。欲邪行者。妻不貞良。虛誑語故。多遭",
    "T41n1823_017:0913b29": "誹謗。離間語者。親友乖穆。麁惡語者。常聞",
    "T41n1823_017:0913c01": "惡聲。雜穢語故。言不威肅。貪者貪盛。瞋者",
    "T41n1823_017:0913c02": "瞋增。邪見者增癡。增上果者。所有資具由殺",
    "T41n1823_017:0913c03": "生故。光澤鮮少。不與取故。多遭霜雹。欲邪",
    "T41n1823_017:0913c04": "行故。多諸塵埃。虛誑語故。多諸臭穢。離間",
    "T41n1823_017:0913c05": "語故。所居險曲。麁惡語故。田多荊棘磽确鹹",
    "T41n1823_017:0913c06": "鹵。雜穢語故。時候變改。貪故果少。瞋故果",
    "T41n1823_017:0913c07": "辣。邪見故果少。或無也。問何緣此十。各招",
    "T41n1823_017:0913c08": "三果。答此令他受苦。斷命壞威。故且初",
    "T41n1823_017:0913c09": "殺生。令他受苦。受異熟果。斷他命故。受",
    "T41n1823_017:0913c10": "等流果。令他失威。受增上果。餘惡業道。如",
    "T41n1823_017:0913c11": "理應思。由此准知。善業三果。離殺生等。生",
    "T41n1823_017:0913c12": "於天中。受異熟果。來生人中。受等流果。謂",
    "T41n1823_017:0913c13": "離殺者。得壽命長。餘上相違。如理應說。",
    "T41n1823_017:0913c14": "從此大文第十一。別明邪命。論云。又契經",
    "T41n1823_017:0913c15": "說。八邪支中。分色業為三。謂邪語業命。",
    "T41n1823_017:0913c16": "離邪語業。邪命是何。雖離彼無。而別說者。",
    "T41n1823_017:0913c17": "頌曰。",
    "T41n1823_017:0913c18": "　貪生身語業　　邪命難除故",
    "T41n1823_017:0913c19": "　執命資貪生　　違經故非理",
    "T41n1823_017:0913c20": "釋曰。瞋癡生語業名邪語。瞋癡生身業名邪",
    "T41n1823_017:0913c21": "業。從貪所生。身語二業。以難除故。別立",
    "T41n1823_017:0913c22": "邪命。謂貪能奪諸有情心。彼所起業。難可",
    "T41n1823_017:0913c23": "救護。為於正命令慇重修故。佛離前別說",
    "T41n1823_017:0913c24": "為一。如有頌曰。俗邪見難除(俗人)。由恒執",
    "T41n1823_017:0913c25": "異見。道邪命難護(道出家人)。由資具屬他　執",
    "T41n1823_017:0913c26": "命資貪生者。有餘師執。緣命資具。貪生身",
    "T41n1823_017:0913c27": "語。名為邪命。非一切貪皆名邪命。戲樂歌",
    "T41n1823_017:0913c28": "詠雖從貪生。不資命故非邪命也　違",
    "T41n1823_017:0913c29": "經故非理者。破餘師說。此釋違經。戒蘊經",
    "T41n1823_017:0914a01": "中。觀象鬪等。世尊亦立在邪命中。邪受外",
    "T41n1823_017:0914a02": "境。虛容延命。故據此經文。但是貪生皆",
    "T41n1823_017:0914a03": "名邪命也。",
    "T41n1823_017:0914a04": "從此大文第三。雜明諸業。就中分十。一明",
    "T41n1823_017:0914a05": "業得果。二明本論業。三明引滿因。四明三",
    "T41n1823_017:0914a06": "重障。五明三時障。六明菩薩相。七明施",
    "T41n1823_017:0914a07": "戒修。八明順三分業。九明書等體。十明諸",
    "T41n1823_017:0914a08": "法異名。就第一明業得果中分六。一總明",
    "T41n1823_017:0914a09": "諸業果。二三性相對果。三三世相對果。四",
    "T41n1823_017:0914a10": "諸地相對果。五明三學相對果。六三斷相對",
    "T41n1823_017:0914a11": "果。且初總明諸業果者。論云。如前所言果",
    "T41n1823_017:0914a12": "有五種。此中何業有幾果耶。頌曰。",
    "T41n1823_017:0914a13": "　斷道有漏業　　具足有五果",
    "T41n1823_017:0914a14": "　無漏業有四　　謂唯除異熟",
    "T41n1823_017:0914a15": "　餘有漏善惡　　亦四除離繫",
    "T41n1823_017:0914a16": "　餘無漏無記　　三除前所除",
    "T41n1823_017:0914a17": "釋曰。斷道者。諸無間道。以無間道能證無",
    "T41n1823_017:0914a18": "為斷。及能斷惑。得斷道名。此道有二種者。",
    "T41n1823_017:0914a19": "通有漏無漏也。有漏業具足有五果者。於",
    "T41n1823_017:0914a20": "前斷道。若有漏業。具足五果。既是有漏。能",
    "T41n1823_017:0914a21": "招自地可愛異熟　等流果者。謂自地中。後",
    "T41n1823_017:0914a22": "若等若勝。諸相似法。離繫果者。斷惑所證",
    "T41n1823_017:0914a23": "擇滅無為　士用果者。謂道所牽俱有士用。",
    "T41n1823_017:0914a24": "謂道所牽。次解脫道無間士用。謂道所修。未",
    "T41n1823_017:0914a25": "來功德。隔越士用。謂道所證。諸無為斷。不生",
    "T41n1823_017:0914a26": "士用　增上果者。謂離自性。餘有為法。唯",
    "T41n1823_017:0914a27": "除前生。無漏業有四謂唯除異熟者。於前",
    "T41n1823_017:0914a28": "所斷道。若無漏業。具足四果。無漏不招果",
    "T41n1823_017:0914a29": "故。唯除異熟。餘有漏善惡亦四除離繫者。",
    "T41n1823_017:0914b01": "異前斷道。故說為餘。所餘有漏。若善若惡。",
    "T41n1823_017:0914b02": "亦有四果。非斷道故。除離繫果。餘無漏",
    "T41n1823_017:0914b03": "無記三除前所除者。除前斷道。所餘無漏。及",
    "T41n1823_017:0914b04": "無記法。唯有三果。除前所除異熟離繫",
    "T41n1823_017:0914b05": "　以無漏及無記。不招果故。除異熟果　非",
    "T41n1823_017:0914b06": "斷道故。除離繫果。",
    "T41n1823_017:0914b07": "從此第二。三性相對果。論云。已總分別諸",
    "T41n1823_017:0914b08": "業有果。次辨異門。有業果相。於中先辨善",
    "T41n1823_017:0914b09": "等三業果。頌曰。",
    "T41n1823_017:0914b10": "　善等於善等　　初有四二三",
    "T41n1823_017:0914b11": "　中有二三四　　後二三三果",
    "T41n1823_017:0914b12": "釋曰。善等於善等者。上善等是業也。下善等",
    "T41n1823_017:0914b13": "是法也。等取不善及無記也。將善等業。望",
    "T41n1823_017:0914b14": "善等法。以明果數。善等三業。色行二蘊。少",
    "T41n1823_017:0914b15": "分為體。善等三法。五蘊為體。初有四二三",
    "T41n1823_017:0914b16": "者。初謂善業。以善法為四果。除異熟果。",
    "T41n1823_017:0914b17": "善業以不善法為二果。謂士用。增上。因善",
    "T41n1823_017:0914b18": "引生。是士用果。善法不障。是增上果。善業",
    "T41n1823_017:0914b19": "以無記法。為三果。除等流及離繫。性不同",
    "T41n1823_017:0914b20": "故。除等流果。非擇滅故。除離繫果。中有二",
    "T41n1823_017:0914b21": "三四者。中謂不善。在善無記中間。故名中",
    "T41n1823_017:0914b22": "也。不善業。以善法為二果。以不善法為",
    "T41n1823_017:0914b23": "三果。以無記法為四果。言二果者。謂士用",
    "T41n1823_017:0914b24": "增上。言三果者。除異熟及離繫。言四果",
    "T41n1823_017:0914b25": "者。唯除離繫。問無記與不善。如何為等流。",
    "T41n1823_017:0914b26": "答謂遍行不善。及見苦所斷餘不善業。為同",
    "T41n1823_017:0914b27": "類因。以身邊見有覆無記。為等流果後二",
    "T41n1823_017:0914b28": "三三果者。後謂無記。善惡後故　此無記業。",
    "T41n1823_017:0914b29": "以善法為二果。以不善法。為三果。以無",
    "T41n1823_017:0914c01": "記法。亦為三果　以善法為二果者。謂士",
    "T41n1823_017:0914c02": "用增上。以不善法為三果者。除異熟及離",
    "T41n1823_017:0914c03": "繫。問云。何不善與無記。為等流。答身邊無",
    "T41n1823_017:0914c04": "記。為同類因。以諸不善。為等流果。以無",
    "T41n1823_017:0914c05": "記法。為三果者。除異熟及離繫。",
    "T41n1823_017:0914c06": "從此第三。明三世果。論云。已辨三性。當",
    "T41n1823_017:0914c07": "辨三世頌曰。",
    "T41n1823_017:0914c08": "　過於三各四　　現於未亦爾",
    "T41n1823_017:0914c09": "　現於現二果　　未於未果三",
    "T41n1823_017:0914c10": "釋曰。此以三世業。對三世法。為果差別。此",
    "T41n1823_017:0914c11": "三世業。色行二蘊。少分為體。若三世法。五",
    "T41n1823_017:0914c12": "蘊為體。過於三各四者。謂過去業。以三世",
    "T41n1823_017:0914c13": "法。各為四果。唯除離繫。現於未亦爾者。現",
    "T41n1823_017:0914c14": "在世業。以未來法。亦唯四果。同前過去數。",
    "T41n1823_017:0914c15": "故言亦爾也。現於現二果者。謂現在世業。",
    "T41n1823_017:0914c16": "以現在法。為二果。謂增上果。及士用果。未",
    "T41n1823_017:0914c17": "於未果三者。謂未來業。以未來法。唯有三",
    "T41n1823_017:0914c18": "果。除等流及離繫。不說後業有前果者。前",
    "T41n1823_017:0914c19": "法定非後業果故。",
    "T41n1823_017:0914c20": "從此第四。明諸地果。論云。已辨三世。當",
    "T41n1823_017:0914c21": "辨諸地。頌曰。",
    "T41n1823_017:0914c22": "　同地有四果　　異地二或三",
    "T41n1823_017:0914c23": "釋曰。此約諸地業。望諸地法。為果差別。應",
    "T41n1823_017:0914c24": "知諸地業。唯色行二蘊少分。諸地法通五",
    "T41n1823_017:0914c25": "蘊也。同地有四果者。於九地中。隨何地業。",
    "T41n1823_017:0914c26": "以同地法。為四果。除離繫異地二或三者。",
    "T41n1823_017:0914c27": "若是有漏業。以異地法為二果。謂士用增",
    "T41n1823_017:0914c28": "上。若無漏業。以異地法為三果。於前二果。",
    "T41n1823_017:0914c29": "更加等流。不墮界故。有等流果。",
    "T41n1823_017:0915a01": "從此第五。明學等三果。論云。已辨諸地。當",
    "T41n1823_017:0915a02": "辨學等。頌曰。",
    "T41n1823_017:0915a03": "　學於三各三　　無學一三二",
    "T41n1823_017:0915a04": "　非學非無學　　有二三五果",
    "T41n1823_017:0915a05": "釋曰。此約學等三業。以學等三法。為果差",
    "T41n1823_017:0915a06": "別。學等三業。唯色行二蘊少分。學無學色蘊。",
    "T41n1823_017:0915a07": "無漏戒也。行蘊者。道共思也　非學非無學",
    "T41n1823_017:0915a08": "色蘊。有漏色少分　學等三法。通五蘊也。",
    "T41n1823_017:0915a09": "非學非無學法。兼取三無為。學於三各三",
    "T41n1823_017:0915a10": "者。謂有學業。於學等三法。各為三果。且學",
    "T41n1823_017:0915a11": "業以學法。為三果者。除異熟及離繫。以無",
    "T41n1823_017:0915a12": "學法。為三果者。亦除異熟及離繫。以非學",
    "T41n1823_017:0915a13": "非無學法。為三果者。除異熟及等流。無學",
    "T41n1823_017:0915a14": "一三二者。謂無學業。以學法為一果。唯增",
    "T41n1823_017:0915a15": "上。若無學業。以無學法。為三果。除異熟及",
    "T41n1823_017:0915a16": "離繫。無學業。以非學非無學法為二果。謂",
    "T41n1823_017:0915a17": "士用增上　非學非無學有二二五果者。謂",
    "T41n1823_017:0915a18": "非學非無學業。以學法為二果。謂士用增",
    "T41n1823_017:0915a19": "上　以無學法為二果。謂士用增上　以",
    "T41n1823_017:0915a20": "非學非無學法為五果。",
    "T41n1823_017:0915a21": "從此第六。明見斷等三果。論云。已辨學等。",
    "T41n1823_017:0915a22": "當辨見所斷頌曰。",
    "T41n1823_017:0915a23": "　見所斷業等　　一一各於三",
    "T41n1823_017:0915a24": "　初有三四一　　中二四三果",
    "T41n1823_017:0915a25": "　後有一二四　　皆如次應知",
    "T41n1823_017:0915a26": "釋曰。此以三斷業。望三斷法。為果差別。見",
    "T41n1823_017:0915a27": "所斷業等者。等取修所斷業。及非所斷業",
    "T41n1823_017:0915a28": "　見所斷業。唯行蘊少分為體。修非二斷業。",
    "T41n1823_017:0915a29": "俱以色行二蘊少分為體　見所斷法。四蘊",
    "T41n1823_017:0915b01": "為體。修所斷法。五蘊為體。非所斷法。無漏",
    "T41n1823_017:0915b02": "五蘊。及無為為體　一一各於三者。謂三斷",
    "T41n1823_017:0915b03": "業。一一各於三斷法為果者。此句總標也。",
    "T41n1823_017:0915b04": "初有三四一者。初謂見所斷業。以見所斷法。",
    "T41n1823_017:0915b05": "為三果。以修所斷法。為四果。以非所斷法",
    "T41n1823_017:0915b06": "為一果。言三果者。除異熟及離繫。見所斷",
    "T41n1823_017:0915b07": "法。唯染污。非異熟。言四果者。除離繫。言",
    "T41n1823_017:0915b08": "一果者。唯增上也。中二四三果者。中謂修所",
    "T41n1823_017:0915b09": "斷業。在二斷中間。故名中也。若修所斷業。",
    "T41n1823_017:0915b10": "以見所斷法。為二果。以修所斷法。為四果。",
    "T41n1823_017:0915b11": "以非所斷法。為三果。言二果者。士用增上",
    "T41n1823_017:0915b12": "　言四果者。除離繫。言三果者。除異熟",
    "T41n1823_017:0915b13": "　等流。後有一二四者。後謂非所斷業。以見所",
    "T41n1823_017:0915b14": "斷法。為一果。以修所斷法。為二果。以非所",
    "T41n1823_017:0915b15": "斷法。為四果。言一果者。謂增上。言二果",
    "T41n1823_017:0915b16": "者。士用增上。言四果者。除異熟。皆如次應",
    "T41n1823_017:0915b17": "知者。隨其所應遍上六門。所配因果皆如",
    "T41n1823_017:0915b18": "次。釋唯後置者。略法應爾。",
    "T41n1823_017:0915b19": "從此大文第二。釋本論業。論云。因辨諸",
    "T41n1823_017:0915b20": "業。應復問言。如本論中所說三業。謂應作",
    "T41n1823_017:0915b21": "業。不應作業。非應作業。非不應作業。其相",
    "T41n1823_017:0915b22": "云何。頌曰。",
    "T41n1823_017:0915b23": "　染業不應作　　有說亦壞軌",
    "T41n1823_017:0915b24": "　應作業翻此　　俱相違第三",
    "T41n1823_017:0915b25": "釋曰。染業不應作者。有說染污三業。名不應",
    "T41n1823_017:0915b26": "作。謂從非理作意生故。有說亦壞軌者。有",
    "T41n1823_017:0915b27": "餘師說。非直染業名不應作。壞軌則亦名",
    "T41n1823_017:0915b28": "不應作壞軌則者。是無記業也。應如是",
    "T41n1823_017:0915b29": "行住。應如是著衣食。若不如是。名不應",
    "T41n1823_017:0915c01": "作。違禮儀故。應作業翻此者。翻不應作。名",
    "T41n1823_017:0915c02": "應作業。有說善業。名為應作。有餘師說。合",
    "T41n1823_017:0915c03": "軌則業。亦名應作。俱相違第三者。俱違前",
    "T41n1823_017:0915c04": "二。名為第三非應作非不應作。若依初說。",
    "T41n1823_017:0915c05": "唯無記業也。依第二師釋。除軌則外。餘無",
    "T41n1823_017:0915c06": "記是也。",
    "T41n1823_017:0915c07": "從此第三。明引滿因。就中分二。一明業感",
    "T41n1823_017:0915c08": "多少。二明引滿因體。且初明業感多少者。",
    "T41n1823_017:0915c09": "論云。為由一業但引一生。為引多生。又",
    "T41n1823_017:0915c10": "為一生但一業引。為多業引。頌曰。",
    "T41n1823_017:0915c11": "　一業引一生　　多業能圓滿",
    "T41n1823_017:0915c12": "釋曰。一業引一生者。釋引業也。舊云總報",
    "T41n1823_017:0915c13": "業也。依薩婆多宗。但由一業。唯引一生。若",
    "T41n1823_017:0915c14": "許一業能引多生。時分定業應成雜亂。",
    "T41n1823_017:0915c15": "若此一生。多業所引。應眾同分分分差別。",
    "T41n1823_017:0915c16": "以業果別故(分分差別者。謂數死數生也)故知一業。唯引",
    "T41n1823_017:0915c17": "一生。多業能圓滿者。釋滿業也舊云別",
    "T41n1823_017:0915c18": "報業也。謂一生身。圓滿莊嚴。許由多業。譬",
    "T41n1823_017:0915c19": "如畫師先以一色圖其形狀。後填眾彩。一",
    "T41n1823_017:0915c20": "色圖形。喻一引業。後填眾彩。喻漏業多。是",
    "T41n1823_017:0915c21": "故雖有同稟人身。而於其中有具支體色",
    "T41n1823_017:0915c22": "力莊嚴。或有缺減。",
    "T41n1823_017:0915c23": "從此第二。明引滿因體。論云。非唯業力能",
    "T41n1823_017:0915c24": "引能滿。一切善不善。有漏法皆容引滿。以",
    "T41n1823_017:0915c25": "業勝故。但標業名然於其中。業俱有者。能",
    "T41n1823_017:0915c26": "引能滿若不與業為俱有者。能滿非引。",
    "T41n1823_017:0915c27": "勢力劣故。如是種類其體是何。頌曰。",
    "T41n1823_017:0915c28": "　二無心定得　　不能引餘通",
    "T41n1823_017:0915c29": "釋曰。二無心定得者。二無心定者。謂無想定",
    "T41n1823_017:0916a01": "滅盡定也。此與諸業。非俱有故。不為引",
    "T41n1823_017:0916a02": "因。但能為滿　得者。善惡得也。得與諸業。",
    "T41n1823_017:0916a03": "非一果故。唯滿非引。除此二類。所餘善惡。",
    "T41n1823_017:0916a04": "皆通引滿。",
    "T41n1823_017:0916a05": "從此第四。明三障。就中有二。一正明三",
    "T41n1823_017:0916a06": "障。二別明業障。就明三障中二。一明障",
    "T41n1823_017:0916a07": "體。二約處辨。且初明障體者。論云。薄伽梵",
    "T41n1823_017:0916a08": "說。重障有三。謂業障。煩惱障。異熟障。如是",
    "T41n1823_017:0916a09": "三障其體是何。頌曰。",
    "T41n1823_017:0916a10": "　三障無間業　　及數行煩惱",
    "T41n1823_017:0916a11": "　並一切惡趣　　北洲無想天",
    "T41n1823_017:0916a12": "釋曰。三障者標也。無間業者。出業障體。謂",
    "T41n1823_017:0916a13": "五無間業。名為業障。一害母。二殺父。三害",
    "T41n1823_017:0916a14": "阿羅漢。四破和合僧。五出佛身血。及數行",
    "T41n1823_017:0916a15": "煩惱者。出煩惱障體。煩惱有二。一者數行。",
    "T41n1823_017:0916a16": "謂恒起煩惱。通上下品。二者猛利。謂上品煩",
    "T41n1823_017:0916a17": "惱。唯約數行。為煩惱障。上品煩惱。非數行",
    "T41n1823_017:0916a18": "者。雖復猛利非恒起故。易可伏除。不說",
    "T41n1823_017:0916a19": "為障。下品煩惱。雖非猛利。若數行者。難",
    "T41n1823_017:0916a20": "可數除故。說為障故。煩惱中無論上下。",
    "T41n1823_017:0916a21": "但數行者。名煩惱障。並一切惡趣。北洲無想",
    "T41n1823_017:0916a22": "天者。出報障體。三惡趣全。北洲無想天。是",
    "T41n1823_017:0916a23": "異熟障　問此障何法。答謂障聖道及聖道",
    "T41n1823_017:0916a24": "加行(加行者。七方便行也)。論云。此三障中。煩惱與業。",
    "T41n1823_017:0916a25": "二障皆重。以有此者第二生內。亦不可治",
    "T41n1823_017:0916a26": "(解云　於第二生。亦不得道。名不可治也)。又論云。毘婆沙師作如",
    "T41n1823_017:0916a27": "是釋。由前能引後故。後輕於前(解云。煩惱引業。業引",
    "T41n1823_017:0916a28": "異熟也)約異熟果。決定更無餘業餘生。能為",
    "T41n1823_017:0916a29": "間隔。故名無間。或造此業。必墮地獄。中無",
    "T41n1823_017:0916b01": "間隔。故名無間。",
    "T41n1823_017:0916b02": "從此第二。約處辨者。論云。三障應知。何趣",
    "T41n1823_017:0916b03": "中有。頌曰。",
    "T41n1823_017:0916b04": "　三洲有無間　　非餘扇搋等",
    "T41n1823_017:0916b05": "　少恩少羞恥　　餘障通五趣",
    "T41n1823_017:0916b06": "釋曰。三洲有無間非餘扇搋等者。除北俱盧。",
    "T41n1823_017:0916b07": "於三洲中。唯女及男。造無間業。非餘扇搋",
    "T41n1823_017:0916b08": "等。少恩少羞恥者。釋扇搋等。雖殺父母無",
    "T41n1823_017:0916b09": "無間業。謂彼父母於彼少恩。少愛念故。彼",
    "T41n1823_017:0916b10": "於父母。慚愧心微。無重恩故。故無無間。",
    "T41n1823_017:0916b11": "由此道理。鬼及傍生。雖害父母。亦無無間。",
    "T41n1823_017:0916b12": "又大德說。傍生類中。覺慧分明。亦成無間。",
    "T41n1823_017:0916b13": "如聰慧馬。曾聞有馬。人貪其種。令與母",
    "T41n1823_017:0916b14": "合。覺知是母。便即羞死。又若人害非人父",
    "T41n1823_017:0916b15": "母。不成逆罪。心境劣故(此據人從非人生也)　餘障通",
    "T41n1823_017:0916b16": "五趣者。餘煩惱障。及異熟障。通在五趣。然",
    "T41n1823_017:0916b17": "異熟障。於人趣中。唯北俱盧。於天趣中唯",
    "T41n1823_017:0916b18": "無想天。",
    "T41n1823_017:0916b19": "俱舍論頌疏論本第十七"
}