{
    "X54n0873_006:0360c20": "肇論略注卷六",
    "X54n0873_006:0360c22": "明匡山沙門憨山釋 德清 述",
    "X54n0873_006:0360c23": "[0360c23] 搜玄第六",
    "X54n0873_006:0360c24": "[0360c24] 此承無名言涅槃之道妙出有無。故名家搜之。搜。",
    "X54n0873_006:0361a01": "尋求也。",
    "X54n0873_006:0361a02": "[0361a02] 有名曰。論自云涅槃既不出有無。又不在有無。(引論意)",
    "X54n0873_006:0361a03": "不在有無。則不可於有無得之矣。不出有無。則不可",
    "X54n0873_006:0361a04": "離有無求之矣。求之無所。便應都無。",
    "X54n0873_006:0361a05": "[0361a05] 此名家按蹟興疑也。上云良以有無之數等。是不",
    "X54n0873_006:0361a06": "出有無也。前云果出有無等。是不在有無也。以不",
    "X54n0873_006:0361a07": "在故。不可即而得之矣。不出。則不可離而求之矣。",
    "X54n0873_006:0361a08": "於即離之間求之。而所求不可得。便應都無。豈以",
    "X54n0873_006:0361a09": "斷滅為妙道乎。",
    "X54n0873_006:0361a10": "[0361a10] 然復不無其道。其道不無。則幽途可尋。所以千聖同",
    "X54n0873_006:0361a11": "轍。未嘗&#x8657;返者也。其道既存。而曰不出不在。必有異",
    "X54n0873_006:0361a12": "旨。可得聞乎。",
    "X54n0873_006:0361a13": "[0361a13] 既云不出不在。然又不無其道。是則妙道可尋。足",
    "X54n0873_006:0361a14": "知千聖一軌。同歸一極。未嘗&#x8657;返者也。然其道既",
    "X54n0873_006:0361a15": "存。則有所可指。而曰不出不在。使人趣向無所。必",
    "X54n0873_006:0361a16": "有異旨。可得聞乎。",
    "X54n0873_006:0361a17": "[0361a17] 妙存第七",
    "X54n0873_006:0361a18": "[0361a18] 不出不在曰妙。體非斷絕曰存。乃無住之深趣。存",
    "X54n0873_006:0361a19": "乎不即不離之間。故曰妙存。雖云妙存。正顯無住。",
    "X54n0873_006:0361a20": "[0361a20] 無名曰。夫言由名起。名以相生。相因可相。無相無名。",
    "X54n0873_006:0361a21": "無名無說。無說無聞。",
    "X54n0873_006:0361a22": "[0361a22] 此意責名家執名相以求無言之妙道。故就有無",
    "X54n0873_006:0361a23": "以求之。非得無言之旨也。謂凡言說從名相而起。",
    "X54n0873_006:0361a24": "名相從妄想而生。故曰相因可相。若名相兩忘。則",
    "X54n0873_006:0361b01": "言說俱無。言說既無。則從何所聞。然此涅槃妙道。",
    "X54n0873_006:0361b02": "本無言說。子於何而得聞乎。",
    "X54n0873_006:0361b03": "[0361b03] 經曰。涅槃非法。(故不在)非非法。(故不出)無聞無說。非心所",
    "X54n0873_006:0361b04": "知。吾何敢言之。而子欲聞之耶。",
    "X54n0873_006:0361b05": "[0361b05] 此正申責意也。由名象家云。不出不在。必有異旨。",
    "X54n0873_006:0361b06": "可得聞乎。故此引經證涅槃本不可說。亦非可聞",
    "X54n0873_006:0361b07": "也。經即本經二十一略云。涅槃非相非不相。非物",
    "X54n0873_006:0361b08": "非不物等。亦淨名義。謂有無二者皆名為法。所云",
    "X54n0873_006:0361b09": "非法。則不在也。非非法。則不出也。不出不在。則無",
    "X54n0873_006:0361b10": "言說。離言之道。非心所知。吾何敢妄言。而子欲聞",
    "X54n0873_006:0361b11": "之耶。",
    "X54n0873_006:0361b12": "[0361b12] 雖然。善吉有言。眾人若能以無心而受。無聽而聽者。",
    "X54n0873_006:0361b13": "吾當以無言言之。庶述其言。亦可以言。",
    "X54n0873_006:0361b14": "[0361b14] 此陳道本無言。亦可以因言顯道也。善吉。須菩提",
    "X54n0873_006:0361b15": "之名也。義引般若須菩提云。我觀般若。本無言說。",
    "X54n0873_006:0361b16": "若眾人能以無心而受。無聽而聽者。我當述佛之",
    "X54n0873_006:0361b17": "言。亦可以言之。意欲通難解迷。不得不言之耳。",
    "X54n0873_006:0361b18": "[0361b18] 淨名曰。不離煩惱而得涅槃。天女曰。不出魔界而入",
    "X54n0873_006:0361b19": "佛界。",
    "X54n0873_006:0361b20": "[0361b20] 此引二經證不出不在義也。淨名。即弟子品文。天",
    "X54n0873_006:0361b21": "女。即寶女所問經。第四偈曰。如魔之境界。佛境界",
    "X54n0873_006:0361b22": "平等。相應為一類。以是印見印。據此經義。妙道本",
    "X54n0873_006:0361b23": "來不出不在。只在當人妙悟。豈可執言求實也。故",
    "X54n0873_006:0361b24": "下明妙悟。",
    "X54n0873_006:0361c01": "[0361c01] 然則玄道在於妙悟。妙悟在於即真。即真即有無齊",
    "X54n0873_006:0361c02": "觀。齊觀即彼己莫二。所以天地與我同根。萬物與我",
    "X54n0873_006:0361c03": "一體。同我則非復有無。異我則乖於會通。所以不出",
    "X54n0873_006:0361c04": "不在。而道存乎其間矣。",
    "X54n0873_006:0361c05": "[0361c05] 此言涅槃妙道。在乎妙悟等觀。非言說可到也。所",
    "X54n0873_006:0361c06": "言涅槃者。乃法身寂滅之稱也。大經云。法身&#x5FA7;在",
    "X54n0873_006:0361c07": "一切處。一切眾生及國土。三世悉在無有餘。亦無",
    "X54n0873_006:0361c08": "形相而可得。此非妙悟不足以了達。然妙悟要在",
    "X54n0873_006:0361c09": "即物以見真。即真要在有無齊觀。若能齊觀。則物",
    "X54n0873_006:0361c10": "我不二。如此。則天地與我同根。萬物與我一體。若",
    "X54n0873_006:0361c11": "物我等觀。則不落有無。若物與我異。心境角立。則",
    "X54n0873_006:0361c12": "不能會通。故所以言不出不在而妙存乎其間矣。",
    "X54n0873_006:0361c13": "若不如此。則取捨情生。是非繆亂。又何以見忘言",
    "X54n0873_006:0361c14": "之道乎。",
    "X54n0873_006:0361c15": "[0361c15] 何則。(徵釋妙悟)夫至人&#x8657;心冥照。理無不統。懷六合於胸",
    "X54n0873_006:0361c16": "中。而靈鑒有餘。鏡萬有於方寸。而其神常&#x8657;。",
    "X54n0873_006:0361c17": "[0361c17] 此言聖人照理達事。故即事而真也。由照真理極。",
    "X54n0873_006:0361c18": "故事無不攝。故懷六合而有餘。鏡萬有而常&#x8657;。此",
    "X54n0873_006:0361c19": "聖人之心也。",
    "X54n0873_006:0361c20": "[0361c20] 至能拔(言證窮也)玄根(指涅槃實際也)於未始。(言無始。指未迷已前)即&#x7FA3;動",
    "X54n0873_006:0361c21": "以靜心。恬淡淵默。玅契自然。",
    "X54n0873_006:0361c22": "[0361c22] 言由妙悟。故能真窮惑盡。破無始之迷。徹法界之",
    "X54n0873_006:0361c23": "理。故權應&#x7FA3;機。即動而常靜。無為湛寂。妙契自然。",
    "X54n0873_006:0361c24": "[0361c24] 所以處有不有。居無不無。居無不無。故不無於無。處",
    "X54n0873_006:0362a01": "有不有。故不有於有。故能不出有無。而不在有無者",
    "X54n0873_006:0362a02": "也。",
    "X54n0873_006:0362a03": "[0362a03] 此言聖人理極情亡。故出在兩超。不墮有無之見",
    "X54n0873_006:0362a04": "也。由實智理窮。故處有不有。權應無方。故居無不",
    "X54n0873_006:0362a05": "無。以不無故不滯於無。不有故不著於有。如此。所",
    "X54n0873_006:0362a06": "以不出有無。而不在有無者也。豈可以一定於有",
    "X54n0873_006:0362a07": "無而求之哉。",
    "X54n0873_006:0362a08": "[0362a08] 然則法無有無之相。(境空)聖無有無之知。(心空)聖無有無",
    "X54n0873_006:0362a09": "之知則無心於內。(亡知絕照)法無有無之相。則無數(名相也)",
    "X54n0873_006:0362a10": "於外。(離名絕相)於外無數。(則境絕)於內無心。(則智絕)彼(境也)此(心也)",
    "X54n0873_006:0362a11": "寂滅。(心境雙絕)物我冥一。(物我如如)怕爾無朕。乃曰涅槃。",
    "X54n0873_006:0362a12": "[0362a12] 此歎聖人心境雙絕。物我如如。纖塵不立。乃曰涅",
    "X54n0873_006:0362a13": "槃。此為聖人之極證。究竟涅槃之果也。",
    "X54n0873_006:0362a14": "[0362a14] 涅槃若此。圖度絕矣。豈容可責之於有無之內。又可",
    "X54n0873_006:0362a15": "徵之有無之外耶。",
    "X54n0873_006:0362a16": "[0362a16] 此責迷也。謂涅槃如此。超出思議圖度之境。豈容",
    "X54n0873_006:0362a17": "可以有無內外而求之耶。",
    "X54n0873_006:0362a18": "[0362a18] 難差第八",
    "X54n0873_006:0362a19": "[0362a19] 此承上言涅槃之道。心境不二。物我一如之妙。是",
    "X54n0873_006:0362a20": "為平等無二之理。如此。何以三乘修證有差。既曰",
    "X54n0873_006:0362a21": "冥一。則不應有三。",
    "X54n0873_006:0362a22": "[0362a22] 有名曰。涅槃既絕圖度之域。則超六境之外。不出不",
    "X54n0873_006:0362a23": "在。而玄道獨存。斯則窮理盡性。究竟之道。妙一無差。",
    "X54n0873_006:0362a24": "理其然矣。",
    "X54n0873_006:0362b01": "[0362b01] 名家敘領涅槃超出有無之妙。為窮理盡性之談。",
    "X54n0873_006:0362b02": "理其然矣。但理既一。而三乘所證。何以不同。故此",
    "X54n0873_006:0362b03": "下立難。",
    "X54n0873_006:0362b04": "[0362b04] 而放光云。三乘之道。皆因無為而有差別。佛言。我昔",
    "X54n0873_006:0362b05": "為菩薩時。名曰儒童。於然燈佛所。已入涅槃。儒童菩",
    "X54n0873_006:0362b06": "薩。時於七住初獲無生忍。進修三位。",
    "X54n0873_006:0362b07": "[0362b07] 難意謂涅槃妙道既是一。則三乘所證不應有差。",
    "X54n0873_006:0362b08": "引放光義。金剛亦同。謂一切聖賢皆以無為法而",
    "X54n0873_006:0362b09": "有差別。所謂證異也。儒童於然燈佛所已入涅槃。",
    "X54n0873_006:0362b10": "而又云時於七住獲無生法忍。圓教七住。即權教",
    "X54n0873_006:0362b11": "七地。故言既入涅槃。則已證極果。如何後又進修",
    "X54n0873_006:0362b12": "三位耶。此疑涅槃未為極證也。此引證意。下正難。",
    "X54n0873_006:0362b13": "[0362b13] 若涅槃一也。則不應有三。如其有三。則非究竟。究竟",
    "X54n0873_006:0362b14": "之道。而有升降之殊。眾經異說。何以取中耶。",
    "X54n0873_006:0362b15": "[0362b15] 此正難差也。若一。則不應有三。有三。則非究竟矣。",
    "X54n0873_006:0362b16": "既曰究竟之道。而有升降之不同。教有明言。又何",
    "X54n0873_006:0362b17": "以折中耶。",
    "X54n0873_006:0362b18": "[0362b18] 辯差第九",
    "X54n0873_006:0362b19": "[0362b19] 無名曰。然究竟之道。理無差也。法華經云。第一大道",
    "X54n0873_006:0362b20": "無有兩正。吾以方便為怠慢者。於一乘道分別說三。",
    "X54n0873_006:0362b21": "三車出火宅。即其事也。",
    "X54n0873_006:0362b22": "[0362b22] 此領難意理本一也。然有三乘者。乃即一之三。權",
    "X54n0873_006:0362b23": "實之義耳。正法華云。是一乘道。寂然之地。無有二",
    "X54n0873_006:0362b24": "上。論正與經上。皆極果也。妙法華云。佛為求道者。",
    "X54n0873_006:0362c01": "中路懈廢。為止息故。以方便力。於一乘道分別說",
    "X54n0873_006:0362c02": "三。火宅喻先許三車。及諸子出宅。皆等賜一大車。",
    "X54n0873_006:0362c03": "是則本無有三。三非實法也。",
    "X54n0873_006:0362c04": "[0362c04] 以俱出生死。故同稱無為。所乘不一。故有三名。統其",
    "X54n0873_006:0362c05": "會歸。一而已矣。",
    "X54n0873_006:0362c06": "[0362c06] 此言三乘會歸一極。以申答意也。",
    "X54n0873_006:0362c07": "[0362c07] 而難云。三乘之道。皆因無為而有差別。此以人三。三",
    "X54n0873_006:0362c08": "於無為。非無為有三也。故放光云。涅槃有差別耶。答",
    "X54n0873_006:0362c09": "曰無差別。但如來結習都盡。聲聞結習不盡耳。",
    "X54n0873_006:0362c10": "[0362c10] 此正答難意。但人有三。而涅槃之道本無三也。所",
    "X54n0873_006:0362c11": "以有差者。但如來煩惱無明結習已盡。三乘未盡",
    "X54n0873_006:0362c12": "故有差耳。以結習盡處。心契無為。名為涅槃。故下",
    "X54n0873_006:0362c13": "以喻明。",
    "X54n0873_006:0362c14": "[0362c14] 請以近喻。以況遠旨。如人斬木。去尺無尺。去寸無寸。",
    "X54n0873_006:0362c15": "脩短在於尺寸。不在無也。",
    "X54n0873_006:0362c16": "[0362c16] 此喻最顯。言無無長短。意旨更妙。此法本不異。",
    "X54n0873_006:0362c17": "[0362c17] 夫以&#x7FA3;生萬端。識根不一。智鑒有淺深。德行有厚薄。",
    "X54n0873_006:0362c18": "所以俱之彼岸。而升降不同。彼岸豈異。異自我耳。然",
    "X54n0873_006:0362c19": "則眾經殊辯。其致不乖。",
    "X54n0873_006:0362c20": "[0362c20] 此明法本不異。異在於機。智有淺深。德有厚薄。正",
    "X54n0873_006:0362c21": "不一之所以也。彼岸豈異。正示法一。眾經隨機之",
    "X54n0873_006:0362c22": "說。故不乖耳。",
    "X54n0873_006:0362c23": "[0362c23] 責異第十",
    "X54n0873_006:0362c24": "[0362c24] 謂無為之理既一。如何能證之人有三。蓋躡前致",
    "X54n0873_006:0363a01": "難也。故云責異。",
    "X54n0873_006:0363a02": "[0363a02] 有名曰。俱出火宅。則無患一也。同出生死。則無為一",
    "X54n0873_006:0363a03": "也。(此領旨也)而云彼岸無異。異自我耳。(此興疑也)彼岸。則無為",
    "X54n0873_006:0363a04": "岸也。我則體(證也)無為者也。(立難意。下申難)請問我與無為。為",
    "X54n0873_006:0363a05": "一為異。若我即無為。無為亦即我。不得言無為無異。",
    "X54n0873_006:0363a06": "異自我也。(言我與無為既一。則無彼此之分。故不可言異自於我)若我異無為。",
    "X54n0873_006:0363a07": "我則非無為。(我是眾生。自屬有為。故非無為)無為自無為。(自一向無為)我",
    "X54n0873_006:0363a08": "自常有為。(我在生死。則一向有為)冥會之致。又滯而不通。(無為有為",
    "X54n0873_006:0363a09": "條然各別。故難通會)然則我與無為。一亦無三。(若生死涅槃。本來平等一際。如",
    "X54n0873_006:0363a10": "此既一。則畢竟無三)異亦無三。(若生死與涅槃。本來不同。則生死自生死。涅槃自涅槃。何有三",
    "X54n0873_006:0363a11": "乘之設)三乘之名。何由而生也(進退推之。一亦無三。異亦無三。如此則三乘之",
    "X54n0873_006:0363a12": "名。何由而生耶)。",
    "X54n0873_006:0363a13": "[0363a13] 會異第十一",
    "X54n0873_006:0363a14": "[0363a14] 名家執異以難非一。故無名會通無二。",
    "X54n0873_006:0363a15": "[0363a15] 無名曰。夫止此而此。(意謂迷時涅槃即生死)適彼而彼。(悟時生死即涅",
    "X54n0873_006:0363a16": "槃)所以同於得者得亦得之。(證則三乘同證)同於失者失亦",
    "X54n0873_006:0363a17": "失之。(迷則六道同迷)我適無為。我即無為。無為雖一。何乖不",
    "X54n0873_006:0363a18": "一耶。",
    "X54n0873_006:0363a19": "[0363a19] 此言生死涅槃本無二致。迷悟同源。以人證法。法",
    "X54n0873_006:0363a20": "則在人。故曰我適無為。我即無為。人大則法亦隨",
    "X54n0873_006:0363a21": "大。機小則法亦隨小。是則無為雖一。何妨因人而",
    "X54n0873_006:0363a22": "有三耶。",
    "X54n0873_006:0363a23": "[0363a23] 譬猶三鳥出網。同適無患之域。無患雖同。而鳥鳥各",
    "X54n0873_006:0363a24": "異。不可以鳥鳥各異。謂無患亦異。又不可以無患既",
    "X54n0873_006:0363b01": "一。而一於眾鳥也。然則鳥即無患。無患即鳥。無患豈",
    "X54n0873_006:0363b02": "異。異自鳥耳。",
    "X54n0873_006:0363b03": "[0363b03] 此喻顯法一而人異也。鳥喻眾生。網喻生死。無患",
    "X54n0873_006:0363b04": "喻涅槃。謂眾鳥出網。無患一而鳥鳥異。異謂飛有",
    "X54n0873_006:0363b05": "遠近也。此以無患喻涅槃最妙。",
    "X54n0873_006:0363b06": "[0363b06] 如是三乘眾生。俱越妄想之樊。同適無為之境。無為",
    "X54n0873_006:0363b07": "雖同。而乘乘各異。不可以乘乘各異。謂無為亦異。又",
    "X54n0873_006:0363b08": "不可以無為既一。而一於三乘也。然則我即無為。無",
    "X54n0873_006:0363b09": "為即我。無為豈異。異自我耳。",
    "X54n0873_006:0363b10": "[0363b10] 法合甚明。謂眾生同出生死。所證涅槃是一。但根",
    "X54n0873_006:0363b11": "有大小。智有淺深。故證有高下。此是異在人。不在",
    "X54n0873_006:0363b12": "法也。",
    "X54n0873_006:0363b13": "[0363b13] 所以無患雖同。而升&#x8657;有遠近。無為雖一。而幽鑒有",
    "X54n0873_006:0363b14": "淺深。無為即乘也。乘即無為也。此非我異無為。以未",
    "X54n0873_006:0363b15": "盡無為。故有三耳。",
    "X54n0873_006:0363b16": "[0363b16] 此喻法雙結生死涅槃本來不二。但出生死之人。",
    "X54n0873_006:0363b17": "未盡無為之理。故有三乘之分。非有三法以待人",
    "X54n0873_006:0363b18": "也。此論正義。特顯生死涅槃不二之旨。學人不可",
    "X54n0873_006:0363b19": "以迷悟三一求之。",
    "X54n0873_006:0363b20": "[0363b20] 詰漸第十二",
    "X54n0873_006:0363b21": "[0363b21] 詰。難也。由前云未盡有三。是為漸義。故此詰之。",
    "X54n0873_006:0363b22": "[0363b22] 有名曰。萬累滋彰。本於妄想。妄想既祛。則萬累都息。",
    "X54n0873_006:0363b23": "(此言三乘斷惑同)二乘得盡智。菩薩得無生智。(此言三乘智同)是時",
    "X54n0873_006:0363b24": "妄想都盡。結縛永除。結縛既除。則心無為。(此言三乘證理同)",
    "X54n0873_006:0363c01": "心既無為。理無餘翳。",
    "X54n0873_006:0363c02": "[0363c02] 此詰三乘斷惑證智證理皆同。同則不應取果有",
    "X54n0873_006:0363c03": "異也。萬累指枝末煩惱。妄想指根本煩惱。根本既",
    "X54n0873_006:0363c04": "斷。則枝末不生。故云都息。二乘盡智等。新疏引大",
    "X54n0873_006:0363c05": "品說三乘之人共十一智。第九名盡智。謂苦已盡",
    "X54n0873_006:0363c06": "見等。第十名無生智。謂苦已見而不更見等。則前",
    "X54n0873_006:0363c07": "之十智聲聞皆有。盡智在已辦地得之。今云菩薩",
    "X54n0873_006:0363c08": "得無生智者。二地已上。第九菩薩地。阿&#x979E;跋致。如",
    "X54n0873_006:0363c09": "實知諸法本自不生。今亦無滅。名無生智。不共二",
    "X54n0873_006:0363c10": "乘也。上引聲聞亦證無生。今言菩薩不共者。以二",
    "X54n0873_006:0363c11": "乘但盡生死名為無生。菩薩乃達諸法寂滅無生。",
    "X54n0873_006:0363c12": "故不共耳。通言三乘斷惑證理皆同。而取果不應",
    "X54n0873_006:0363c13": "有異。此乃名家約義以難。其實三乘斷惑不同。以",
    "X54n0873_006:0363c14": "二乘斷見思。菩薩斷塵沙。伏無明。霄壤有異。豈可",
    "X54n0873_006:0363c15": "同哉。學者不可不知也。",
    "X54n0873_006:0363c16": "[0363c16] 經曰。是諸聖智不相違背。不出不在。(應作生字)其實俱空。",
    "X54n0873_006:0363c17": "又曰。無為大道。平等不二。",
    "X54n0873_006:0363c18": "[0363c18] 此引證三乘證理不異也。疏引放光云。聲聞辟支",
    "X54n0873_006:0363c19": "佛。菩薩佛世尊。是諸聖智不相違背。乃至云不出",
    "X54n0873_006:0363c20": "不在其實空者。無有差殊。今在字宜是生字。智論",
    "X54n0873_006:0363c21": "解云。因邊不起。名為不出。緣邊不起。名為不生。又",
    "X54n0873_006:0363c22": "曰下。亦義引大品三慧品。須菩提白佛言。世尊。無",
    "X54n0873_006:0363c23": "為法中可得差別不。佛言不也。故義言大道平等",
    "X54n0873_006:0363c24": "無二。",
    "X54n0873_006:0364a01": "[0364a01] 既曰無二。則不容心異。不體(證也)則已。體應窮微。而曰",
    "X54n0873_006:0364a02": "體而未盡。是所未悟也。",
    "X54n0873_006:0364a03": "[0364a03] 言既所證之理不二。則能證之心又何容異。以不",
    "X54n0873_006:0364a04": "異之心。證不二之理。不證則已。證則窮微徹底。而",
    "X54n0873_006:0364a05": "曰體而未盡。是所未悟也。",
    "X54n0873_006:0364a06": "[0364a06] 明漸第十三",
    "X54n0873_006:0364a07": "[0364a07] 言結習不可頓盡。無為不可頓證。譬如磨鏡。垢盡",
    "X54n0873_006:0364a08": "明現。",
    "X54n0873_006:0364a09": "[0364a09] 無名曰。無為無二。則已然矣。(領難理無差)結是重惑。可謂",
    "X54n0873_006:0364a10": "頓盡。亦所未喻。(經云。理須頓悟。乘悟併消。事因漸除。因次第盡)經曰。三箭中",
    "X54n0873_006:0364a11": "的。三獸渡河。中渡無異。而有淺深之殊者。為力不同",
    "X54n0873_006:0364a12": "故也。",
    "X54n0873_006:0364a13": "[0364a13] 二喻疏引毗婆沙論之義。云猶如一的。若木若鐵。",
    "X54n0873_006:0364a14": "眾箭所中。一無為體。為三想所行。又云。於甚深十",
    "X54n0873_006:0364a15": "二因緣河。能盡其底。是名為佛。二乘不爾。如三獸",
    "X54n0873_006:0364a16": "渡河。謂象馬兔。兔則騰擲而渡。馬或盡底。或不盡",
    "X54n0873_006:0364a17": "底。香象於一切時。無不盡底。",
    "X54n0873_006:0364a18": "[0364a18] 三乘眾生。俱濟緣起之津。同鑒四諦之的。絕偽即真。",
    "X54n0873_006:0364a19": "同升無為。然則所乘不一者。亦以智力不同故也。",
    "X54n0873_006:0364a20": "[0364a20] 此法合也。緣起十二因緣。乃廣四諦而說。故四諦",
    "X54n0873_006:0364a21": "有生滅。無生無作。無量。四種不同。故是三乘同觀。",
    "X54n0873_006:0364a22": "故云俱濟同鑒。[0364a22] 而斷惑證真。同升無為。亦各證自",
    "X54n0873_006:0364a23": "乘。故所乘不一。亦以智力不同故也○下舉例難",
    "X54n0873_006:0364a24": "盡。",
    "X54n0873_006:0364b01": "[0364b01] 夫&#x7FA3;有雖眾。然其量有涯。正使智猶身子。辯若滿願。",
    "X54n0873_006:0364b02": "窮才極慮。莫窺其畔。",
    "X54n0873_006:0364b03": "[0364b03] 此舉有為之法難盡。以例無為不可頓窮也。言萬",
    "X54n0873_006:0364b04": "物難多。各有涯量。直使智慧如身子。辯才如滿慈。",
    "X54n0873_006:0364b05": "窮其才。極其慮。亦莫能窺其邊。有為如此。況無為",
    "X54n0873_006:0364b06": "乎。涅槃云。佛言。我與彌勒等共論世諦。舍利弗等",
    "X54n0873_006:0364b07": "都不識知。何況出世第一義諦。",
    "X54n0873_006:0364b08": "[0364b08] 況乎&#x8657;無之數。(妙也)重玄之域。其道無涯。欲之頓盡耶。",
    "X54n0873_006:0364b09": "[0364b09] 此法合也。&#x8657;無重玄。用老子文。玄之又玄。故曰重",
    "X54n0873_006:0364b10": "玄。皆況涅槃無為之義。言有為之數。二乘之智。尚",
    "X54n0873_006:0364b11": "不能窮。況涅槃無為之道乎。譬如大海無涯。而操",
    "X54n0873_006:0364b12": "舟有里數。太&#x8657;寥廓。而翔翮有遠近。三乘之人。於",
    "X54n0873_006:0364b13": "涅槃之道。亦猶是也。",
    "X54n0873_006:0364b14": "[0364b14] 書不云乎。為學者日益。為道者日損。為道者為於無",
    "X54n0873_006:0364b15": "為者也。為於無為而曰日損。此豈頓得之謂。要損之",
    "X54n0873_006:0364b16": "又損之。以至於無損耳。經喻螢日。智用可知矣。",
    "X54n0873_006:0364b17": "[0364b17] 引老子為學日益。為道日損。損之又損。至於無損",
    "X54n0873_006:0364b18": "以明漸斷漸證之義。至於無損者。至無可損為極",
    "X54n0873_006:0364b19": "證耳。螢日。放光義云。二乘之智如螢火虫。不敢作",
    "X54n0873_006:0364b20": "念&#x5FA7;照閻浮。菩薩之智譬如日出。&#x5FA7;照閻浮。生盲",
    "X54n0873_006:0364b21": "之人。皆得利益等。",
    "X54n0873_006:0364b22": "[0364b22] 譏動第十四",
    "X54n0873_006:0364b23": "[0364b23] 如前所云。既以取捨為心。損益為行。是則尚求之",
    "X54n0873_006:0364b24": "心擾動未息。何以動擾之心。證不動無為之理乎。",
    "X54n0873_006:0364c01": "故譏以詰之。",
    "X54n0873_006:0364c02": "[0364c02] 有名曰。經稱法身已上。入無為境。心不可以智知。形",
    "X54n0873_006:0364c03": "不可以象測。體絕陰入。心智寂滅。(上明無為之理)而復云進",
    "X54n0873_006:0364c04": "修三位。積德彌廣。(此明好尚之心)夫進修本(因也)於好尚。積德",
    "X54n0873_006:0364c05": "生(起也)於涉求。好尚則取捨情現。涉求則損益交陳。既",
    "X54n0873_006:0364c06": "以取捨為心。損益為體。(言體究行也)而曰體絕陰入。心智",
    "X54n0873_006:0364c07": "寂滅。此文乖致殊。而會之一人。無異指南為北。以曉",
    "X54n0873_006:0364c08": "迷夫。",
    "X54n0873_006:0364c09": "[0364c09] 此躡前進修損益以興難也。經稱法身已上。謂初",
    "X54n0873_006:0364c10": "登地。已契法身。證真如理。故云入無為境。以無分",
    "X54n0873_006:0364c11": "別智現身益物。故云心不可以智知。形不可以象",
    "X54n0873_006:0364c12": "測。至七地頓捨藏識。故云體絕陰入。證平等真如。",
    "X54n0873_006:0364c13": "故云心智寂滅。自此復進修三位。方成佛果。此引",
    "X54n0873_006:0364c14": "經按定。下申難意。謂進修積德。本於好尚涉求。凡",
    "X54n0873_006:0364c15": "好尚則取捨未忘。涉求則損益交陳。既有取捨損",
    "X54n0873_006:0364c16": "益之心。則動擾未息。而又曰體絕陰入。心智寂滅。",
    "X54n0873_006:0364c17": "此則文乖於理。如何會之一人。以動心而取靜理。",
    "X54n0873_006:0364c18": "無異指南為北也。",
    "X54n0873_006:0364c19": "[0364c19] 動寂第十五",
    "X54n0873_006:0364c20": "[0364c20] 前名家譏動。今答以動寂。而不言寂動者。以問家",
    "X54n0873_006:0364c21": "但譏其動。謂動則違寂。不知動時全寂。故云動寂。",
    "X54n0873_006:0364c22": "[0364c22] 無名曰。經稱聖人無為而無所不為。",
    "X54n0873_006:0364c23": "[0364c23] 此引證聖人動靜一如。總答難意也。經即放光云。",
    "X54n0873_006:0364c24": "佛言。適無所為。故行般若波羅蜜。無所為。寂也。無",
    "X54n0873_006:0365a01": "所不為。動也。即寂而動。故雖動而常寂。故下廣明",
    "X54n0873_006:0365a02": "進修無取捨。",
    "X54n0873_006:0365a03": "[0365a03] 無為。故雖動而常寂。無所不為。故雖寂而常動。雖寂",
    "X54n0873_006:0365a04": "而常動。故物(心也)莫能一。(以體用雙彰。故莫能一)雖動而常寂。故",
    "X54n0873_006:0365a05": "物(境也)莫能二。(以心境一如。故莫能二)物(境也)莫能二。故逾動逾寂。",
    "X54n0873_006:0365a06": "物(心也)莫能一。故逾寂逾動。",
    "X54n0873_006:0365a07": "[0365a07] 此言聖心寂照雙流。體用雙彰。故心境一如。動靜",
    "X54n0873_006:0365a08": "不二。豈可動靜而二其聖心哉。",
    "X54n0873_006:0365a09": "[0365a09] 所以為即無為。無為即為。動寂雖殊。而莫之可異也。",
    "X54n0873_006:0365a10": "[0365a10] 此證經義以明動靜不二之所以也○下明聖心",
    "X54n0873_006:0365a11": "絕待。答前積德。",
    "X54n0873_006:0365a12": "[0365a12] 道行曰。心亦不有亦不無。",
    "X54n0873_006:0365a13": "[0365a13] 此引經證聖心不涉有無。以明積德非有心也。雖",
    "X54n0873_006:0365a14": "好尚涉求。似分身心。而總攝於心。故言積德雖涉",
    "X54n0873_006:0365a15": "求。亦非有心。亦非無心。任運而已。",
    "X54n0873_006:0365a16": "[0365a16] 不有者。不若有心之有。不無者。不若無心之無。",
    "X54n0873_006:0365a17": "[0365a17] 此釋經義。揀非斷常也。言不有者。不是絕無。但不",
    "X54n0873_006:0365a18": "似眾生之有心耳。言不無者。不是實有。但不比無",
    "X54n0873_006:0365a19": "情之無耳。",
    "X54n0873_006:0365a20": "[0365a20] 何者。有心則眾庶是也。無心則太&#x8657;是也。眾庶止於",
    "X54n0873_006:0365a21": "妄想。太&#x8657;絕於靈照。豈可止於妄想。絕於靈照。標其",
    "X54n0873_006:0365a22": "神道。(指涅槃)而語聖心者乎。",
    "X54n0873_006:0365a23": "[0365a23] 此重明聖心不有不無之所以也。若有心則是凡",
    "X54n0873_006:0365a24": "夫。無心則是太&#x8657;。凡夫則所止於妄想。太&#x8657;則絕",
    "X54n0873_006:0365b01": "然無知。豈可以妄想無知。以擬涅槃妙道。以語聖",
    "X54n0873_006:0365b02": "心為有無哉。",
    "X54n0873_006:0365b03": "[0365b03] 是以聖心不有。不可謂之無。(絕無)聖心不無。不可謂之",
    "X54n0873_006:0365b04": "有。(實有)。",
    "X54n0873_006:0365b05": "[0365b05] 此雙遮聖心不屬有無。以遣妄見。",
    "X54n0873_006:0365b06": "[0365b06] 不有。故心想都滅。(不比凡夫)不無。故理無不契。(不比太&#x8657;)理無",
    "X54n0873_006:0365b07": "不契。故萬德斯弘。心想都滅。故功成非我。",
    "X54n0873_006:0365b08": "[0365b08] 以明離過顯德。以彰聖心本無涉求也。以滅妄想。",
    "X54n0873_006:0365b09": "又非無知。乃離二邊之過。故能證一真之理。故云",
    "X54n0873_006:0365b10": "理無不契。以證一真法界。則恒沙性德。總在心源。",
    "X54n0873_006:0365b11": "故萬德斯弘。以妄想盡滅。則永絕貪求。故雖功成",
    "X54n0873_006:0365b12": "而非我證。如此。又何好尚涉求之有哉。",
    "X54n0873_006:0365b13": "[0365b13] 所以應化無方。未嘗有為。寂然不動。未嘗不為。經曰。",
    "X54n0873_006:0365b14": "心無所行。無所不行。信矣。",
    "X54n0873_006:0365b15": "[0365b15] 此總結答難意。謂聖心無為而為。寂然而應。如此。",
    "X54n0873_006:0365b16": "豈有為好尚涉求之心。而以動擾譏之哉。引經證",
    "X54n0873_006:0365b17": "一致可知。",
    "X54n0873_006:0365b18": "[0365b18] 儒僮曰。昔我於無數劫。國財身命。施人無數。以妄想",
    "X54n0873_006:0365b19": "心施。非為施也。今以無生心。五華施佛。始名施耳。",
    "X54n0873_006:0365b20": "[0365b20] 儒僮義引智論事。謂以身命等施。出妄想心。求五",
    "X54n0873_006:0365b21": "波羅蜜。未有所得。今見然燈。以五華供佛。布髮掩",
    "X54n0873_006:0365b22": "泥。即得無生法忍。滿足波羅蜜等。謂七地以前。有",
    "X54n0873_006:0365b23": "相觀多。未達三輪體空。名住相布施。非真施也。至",
    "X54n0873_006:0365b24": "第八無相地。證平等真如。三輪空寂。故即得受記。",
    "X54n0873_006:0365c01": "故云始是施耳。意謂聖心果有好尚涉求。豈能證",
    "X54n0873_006:0365c02": "無為之理乎。",
    "X54n0873_006:0365c03": "[0365c03] 又空行菩薩。入空解脫門。方言今是行時。非為證時。",
    "X54n0873_006:0365c04": "[0365c04] 此引放光義。言菩薩已入空解脫門。方言乃是行",
    "X54n0873_006:0365c05": "時。非為證時。意謂單空尚不能證。況動心乎。顯寂",
    "X54n0873_006:0365c06": "用同時。為真行耳。",
    "X54n0873_006:0365c07": "[0365c07] 然則心彌&#x8657;。行彌廣。終日行。不乖於無行者也。",
    "X54n0873_006:0365c08": "[0365c08] 謂菩薩已入空解脫門。依空起行。則寂而常照。故",
    "X54n0873_006:0365c09": "心心寂滅。行行契真。所以動而常寂也。",
    "X54n0873_006:0365c10": "[0365c10] 是以賢劫稱無捨之檀。成具美不為之為。禪典唱無",
    "X54n0873_006:0365c11": "緣之慈。思益演不知之知。聖旨&#x8657;玄。殊文同辯。",
    "X54n0873_006:0365c12": "[0365c12] 連引四經以證不為而為之義。梵語檀那。此云布",
    "X54n0873_006:0365c13": "施。賢劫經說一切諸法無有與者。是名布施。成具",
    "X54n0873_006:0365c14": "云不為而過為。禪經說慈心三昧。有無緣之慈。思",
    "X54n0873_006:0365c15": "益云無取捨之知方為知。此上四義。皆言不為而",
    "X54n0873_006:0365c16": "為之旨。故云殊文同辯。",
    "X54n0873_006:0365c17": "[0365c17] 豈可以有為便有為。無為便無為哉。菩薩住盡不盡",
    "X54n0873_006:0365c18": "平等法門。不盡有為。不住無為。即其事也。而以南北",
    "X54n0873_006:0365c19": "為喻。殊非領會之唱。",
    "X54n0873_006:0365c20": "[0365c20] 此責其動靜異見。而引經證義也。菩薩下。即義引",
    "X54n0873_006:0365c21": "淨名經略云。上方香積世界菩薩。欲還本國。向佛",
    "X54n0873_006:0365c22": "求法。佛言。有盡無盡法門。汝等當學云云。如菩薩",
    "X54n0873_006:0365c23": "者。不盡有為。不住無為。彼疏云。有為雖偽。捨之而",
    "X54n0873_006:0365c24": "大業不成。無為雖實。住之而慧心不朗。即其事者。",
    "X54n0873_006:0366a01": "正同前動寂無礙之旨也。若有無異見。動寂殊觀。",
    "X54n0873_006:0366a02": "而以南北為喻。豈能領會聖心哉。",
    "X54n0873_006:0366a03": "[0366a03] 窮源第十六",
    "X54n0873_006:0366a04": "[0366a04] 窮謂窮討。源謂根源。由聞前說。已知動靜不二。今",
    "X54n0873_006:0366a05": "則行成必證。未審能證之人。與所證之法。誰先誰",
    "X54n0873_006:0366a06": "後。",
    "X54n0873_006:0366a07": "[0366a07] 有名曰。非眾生無以御(控進也)三乘。非三乘無以成涅",
    "X54n0873_006:0366a08": "槃。然必先有眾生。後有涅槃。是則涅槃有始。有始必",
    "X54n0873_006:0366a09": "有終。(約人。則人先法後。約法。則法先人後)而經云。涅槃無始無終。湛若",
    "X54n0873_006:0366a10": "&#x8657;空。則涅槃先有。非復學而後成者也。",
    "X54n0873_006:0366a11": "[0366a11] 此難涅槃與人兩異。設難若先有眾生。是眾生證",
    "X54n0873_006:0366a12": "得。則涅槃有始終。若先有涅槃。則不屬修得。何言",
    "X54n0873_006:0366a13": "眾生得涅槃耶。此難似不易通。下答以涅槃無始",
    "X54n0873_006:0366a14": "無終。無古無今。浩然大均。物我無二。唯會物為己。",
    "X54n0873_006:0366a15": "即是聖人。亦無始得。",
    "X54n0873_006:0366a16": "[0366a16] 通古第十七",
    "X54n0873_006:0366a17": "[0366a17] 意謂涅槃之體。性自常然。無古無今。何有始終。萬",
    "X54n0873_006:0366a18": "法本寂。當體涅槃。三乘悟此。即為證得。亦無先後。",
    "X54n0873_006:0366a19": "但以智契理。理智冥一。唯心契會。故無始終。",
    "X54n0873_006:0366a20": "[0366a20] 無名曰。夫至人空洞無象。而萬物無非我造。會萬物",
    "X54n0873_006:0366a21": "以成己者。其唯聖人乎。",
    "X54n0873_006:0366a22": "[0366a22] 言聖人一心寂滅。空洞無象。以隨緣成事。故三界",
    "X54n0873_006:0366a23": "萬法唯心所現。故云無非我造。以諸法寂滅之體。",
    "X54n0873_006:0366a24": "即是涅槃。若能了達萬法唯心。法法皆歸自己。是",
    "X54n0873_006:0366b01": "名聖人證得涅槃。但是以如如智。照如如理。理智",
    "X54n0873_006:0366b02": "冥一。是為涅槃。豈有先後始終於其間哉。即此一",
    "X54n0873_006:0366b03": "語。盡破其疑。",
    "X54n0873_006:0366b04": "[0366b04] 何則。(徵釋理智一如)非理不聖。非聖不理。理而為聖者。聖不",
    "X54n0873_006:0366b05": "異理也。",
    "X54n0873_006:0366b06": "[0366b06] 理即萬法一真之理。聖謂照理之智。謂非契理不",
    "X54n0873_006:0366b07": "足以彰聖智。故云非理不聖。非智不足以證理。故",
    "X54n0873_006:0366b08": "云非聖不理。以證理而為智。故智不異理。平等一",
    "X54n0873_006:0366b09": "心。是為證得涅槃。",
    "X54n0873_006:0366b10": "[0366b10] 故天帝曰。般若當於何求。善吉曰。般若不可於色中",
    "X54n0873_006:0366b11": "求。亦不離色中求。又曰。見緣起為見法。見法為見佛。",
    "X54n0873_006:0366b12": "斯則物我不異之效也。",
    "X54n0873_006:0366b13": "[0366b13] 由上云一心成萬法。照萬法唯一心。名為涅槃。萬",
    "X54n0873_006:0366b14": "法境寬。今就五蘊中舉一色法以明。則法法皆然。",
    "X54n0873_006:0366b15": "故引天帝之問。乃大品經散華品文。謂般若乃能",
    "X54n0873_006:0366b16": "照之智。萬法乃所照之境。今但舉色法以例餘。言",
    "X54n0873_006:0366b17": "心境非一。故不可於色中求。以心境非異。故不離",
    "X54n0873_006:0366b18": "色中求。以色即是空。空即如如。無如外智能證於",
    "X54n0873_006:0366b19": "如。故云不離不即。不即不離。是為一心中道。又曰",
    "X54n0873_006:0366b20": "下。義引涅槃經文。緣起十二因緣也。見緣起性空。",
    "X54n0873_006:0366b21": "是為見法。見法即見佛。斯則物我不異之效也。又",
    "X54n0873_006:0366b22": "何有先後始終哉。",
    "X54n0873_006:0366b23": "[0366b23] 所以至人戢(止也)玄機(智也)於未兆。藏冥(寂也)運(動也)於即化。",
    "X54n0873_006:0366b24": "總六合以鏡心。一去來以成體。古今通始終同。窮本",
    "X54n0873_006:0366c01": "極末。莫之與二。浩然大均。乃曰涅槃。",
    "X54n0873_006:0366c02": "[0366c02] 此正出涅槃之體也。未兆。寂然不動之境也。謂聖",
    "X54n0873_006:0366c03": "人以真智照理。止於寂然不動之先。運即寂之動。",
    "X54n0873_006:0366c04": "潛於萬化之域。六合不離一心。故云總。古今不離",
    "X54n0873_006:0366c05": "一念。故云一去來。故十世古今。始終不離當處。故",
    "X54n0873_006:0366c06": "云通云同。窮本極末。究竟一際。浩然大均。乃曰涅",
    "X54n0873_006:0366c07": "槃。涅槃之道。如此廣大&#x8657;寂。豈可以先後始終而",
    "X54n0873_006:0366c08": "擬之哉。",
    "X54n0873_006:0366c09": "[0366c09] 經曰。不離諸法而得涅槃。又曰。諸法無邊故。菩提無",
    "X54n0873_006:0366c10": "邊。",
    "X54n0873_006:0366c11": "[0366c11] 此引證諸法即真。故心境不二也。放光云。諸法無",
    "X54n0873_006:0366c12": "邊際。故般若波羅蜜亦無際。此證理智皆依諸法。",
    "X54n0873_006:0366c13": "以顯心境不二也。",
    "X54n0873_006:0366c14": "[0366c14] 以知涅槃之道。存(在也)乎妙契。妙契之致。本(因也)乎冥一。",
    "X54n0873_006:0366c15": "[0366c15] 依聖言量。因知涅槃之道。單在妙合心境。心境如",
    "X54n0873_006:0366c16": "如。因乎理智冥一。此外無可證者。",
    "X54n0873_006:0366c17": "[0366c17] 然則物(境也)不異我。(心也)我不異物。物我玄(冥也)會。歸乎無",
    "X54n0873_006:0366c18": "極。",
    "X54n0873_006:0366c19": "[0366c19] 理智一如。物我無二。忘心絕照。冥會一心。故曰歸",
    "X54n0873_006:0366c20": "乎無極。蓋寄無極之言。以顯一心廣大寂滅之體",
    "X54n0873_006:0366c21": "耳。",
    "X54n0873_006:0366c22": "[0366c22] 進之弗先。退之弗後。豈容終始於其間哉。",
    "X54n0873_006:0366c23": "[0366c23] 謂三乘證之而弗先。六道迷之而非後。無古無今。",
    "X54n0873_006:0366c24": "前後際斷。豈容終始於其間哉。",
    "X54n0873_006:0367a01": "[0367a01] 天女曰。耆年解脫亦如何久。",
    "X54n0873_006:0367a02": "[0367a02] 此引證久近也。淨名。身子問天女。止此室其已久",
    "X54n0873_006:0367a03": "如。曰如耆年解脫。身子曰止此久耶。天女云云。謂",
    "X54n0873_006:0367a04": "身子所得解脫。豈屬久近之時耶。",
    "X54n0873_006:0367a05": "[0367a05] 考得第十八",
    "X54n0873_006:0367a06": "[0367a06] 承上不離諸法而得涅槃。因之稽考盡陰存陰。違",
    "X54n0873_006:0367a07": "教違理。當何得乎。所以末後辯者。謂從前決擇修",
    "X54n0873_006:0367a08": "悟已周。意顯極證故也。",
    "X54n0873_006:0367a09": "[0367a09] 有名曰。經云眾生之性。極於五陰之內。又云。得涅槃",
    "X54n0873_006:0367a10": "者五陰都盡。譬猶燈滅。(上引經定理。下申難)然則眾生之性。頓",
    "X54n0873_006:0367a11": "盡於五陰之內。涅槃之道。獨建於三有之外。貌然殊",
    "X54n0873_006:0367a12": "域。非復眾生得涅槃也。(陰盡無得違)果若有得。則眾生之",
    "X54n0873_006:0367a13": "性不止於五陰。必若止於五陰。則五陰不都盡。五陰",
    "X54n0873_006:0367a14": "若都盡。誰復得涅槃耶(存陰有得違)。",
    "X54n0873_006:0367a15": "[0367a15] 難意謂眾生得涅槃。然眾生之性止於五陰之內。",
    "X54n0873_006:0367a16": "且涅槃獨建於三有之外。此則內外本自相懸。今",
    "X54n0873_006:0367a17": "云五陰都盡乃得涅槃。然五陰已盡於內。又誰得",
    "X54n0873_006:0367a18": "界外之涅槃耶。此則陰盡無能得者也。若眾生果",
    "X54n0873_006:0367a19": "得涅槃者。則性不止於五陰矣。若止於五陰。則五",
    "X54n0873_006:0367a20": "陰不盡。若五陰都盡。誰復得涅槃耶。此則陰存而",
    "X54n0873_006:0367a21": "無得者也。未達五陰空寂。即是涅槃故耳。",
    "X54n0873_006:0367a22": "[0367a22] 玄得第十九",
    "X54n0873_006:0367a23": "[0367a23] 得無所得。無得而得。故云玄得。",
    "X54n0873_006:0367a24": "[0367a24] 無名曰。夫真由離起。(顯也)偽因著生。著故有得。離故無",
    "X54n0873_006:0367b01": "名。",
    "X54n0873_006:0367b02": "[0367b02] 謂涅槃真理。由超情離見而顯。分別妄偽。由執著",
    "X54n0873_006:0367b03": "名相而生。故執名相者為有得。離情見者故無名。",
    "X54n0873_006:0367b04": "[0367b04] 是以則(法也)真者同真。法偽者同偽。子以有得為得。故",
    "X54n0873_006:0367b05": "求於有得耳。吾以無得為得。故得在於無得也。",
    "X54n0873_006:0367b06": "[0367b06] 言凡取法於真者則契真。執著於偽者則同偽。故",
    "X54n0873_006:0367b07": "不以有得為真。以無得為得耳。此正申玄得之旨",
    "X54n0873_006:0367b08": "也。",
    "X54n0873_006:0367b09": "[0367b09] 且談論之作。必先定其本。既論涅槃。不可離涅槃而",
    "X54n0873_006:0367b10": "語涅槃也。若即涅槃以興言。誰獨非涅槃。而欲得之",
    "X54n0873_006:0367b11": "耶。",
    "X54n0873_006:0367b12": "[0367b12] 若剋體而言涅槃。則一切眾生本來涅槃。故云誰",
    "X54n0873_006:0367b13": "獨非涅槃而欲得之耶。以一切法本來如故○此",
    "X54n0873_006:0367b14": "標宗。下辯義。",
    "X54n0873_006:0367b15": "[0367b15] 何者。(徵釋正義)夫涅槃之道。妙盡常數。(泯絕諸相)融(和也)冶(銷也)二",
    "X54n0873_006:0367b16": "儀。蕩滌萬有。均天人。同一異。內視不己見。返聽不我",
    "X54n0873_006:0367b17": "聞。未嘗有得。未嘗無得。",
    "X54n0873_006:0367b18": "[0367b18] 此辯涅槃妙體也。以涅槃妙體離一切相。故云妙",
    "X54n0873_006:0367b19": "盡常數。二儀。天地也。萬有。萬物也。經云。一人發真",
    "X54n0873_006:0367b20": "歸元。十方&#x8657;空悉皆銷殞。何況空中所有國土而",
    "X54n0873_006:0367b21": "不振裂。故云融冶二儀。蕩滌萬有。由此所以均天",
    "X54n0873_006:0367b22": "人。同一異也。以非色故內視不己見。以非聲故返",
    "X54n0873_006:0367b23": "聽不我聞。以寂漠沖&#x8657;故未嘗有得。以諸法寂滅",
    "X54n0873_006:0367b24": "平等無二故未嘗無得。",
    "X54n0873_006:0367c01": "[0367c01] 經曰。涅槃非眾生。亦不異眾生。維摩詰言。若彌勒得",
    "X54n0873_006:0367c02": "滅度者。一切眾生亦當滅度。所以者何。一切眾生。本",
    "X54n0873_006:0367c03": "性常滅。不復更滅。此名滅度。在於無滅者也。",
    "X54n0873_006:0367c04": "[0367c04] 引涅槃經義。言涅槃之體。永離生滅。故非眾生。以",
    "X54n0873_006:0367c05": "眾生之性。本來寂滅。故不異涅槃。引淨名經義。彌",
    "X54n0873_006:0367c06": "勒若得滅度者。則一切眾生亦當滅度。以一切眾",
    "X54n0873_006:0367c07": "生本性畢竟寂滅。即涅槃相。不復更滅。此名滅度。",
    "X54n0873_006:0367c08": "在於無滅。豈有盡五陰而求涅槃。又豈可存五陰",
    "X54n0873_006:0367c09": "而別求得涅槃耶。",
    "X54n0873_006:0367c10": "[0367c10] 然則眾生非眾生。(以性空故)誰為得之者。(無能得之人)涅槃非",
    "X54n0873_006:0367c11": "涅槃。(以離相故)誰為可得者。(無所得之法)放光云。菩提從有得",
    "X54n0873_006:0367c12": "耶。答曰不也。從無得耶。答曰不也。從有無得耶。答曰",
    "X54n0873_006:0367c13": "不也。離有無得耶。答曰不也。然則都無得耶。答曰不",
    "X54n0873_006:0367c14": "也。是義云何。答曰無所得故為得也。是故得無所得",
    "X54n0873_006:0367c15": "也。無所得謂之得者。誰獨不然耶。",
    "X54n0873_006:0367c16": "[0367c16] 言得涅槃者。以眾生性空。故無能得之人。涅槃寂",
    "X54n0873_006:0367c17": "滅離相。故無可得之法。能所雙忘。故無所得為得。",
    "X54n0873_006:0367c18": "以無所得為得者。則一切諸法本來寂滅。不復更",
    "X54n0873_006:0367c19": "滅。斯則法法真常。生佛平等。且誰獨不然耶。",
    "X54n0873_006:0367c20": "[0367c20] 然則玄道在於絕域。故不得以得之。妙智存乎物外。",
    "X54n0873_006:0367c21": "故不知以知之。大象隱於無形。故不見以見之。大音",
    "X54n0873_006:0367c22": "匿於希聲。故不聞以聞之。",
    "X54n0873_006:0367c23": "[0367c23] 此言涅槃之體。超心境。絕見聞。結示玄得之方也。",
    "X54n0873_006:0367c24": "玄道。指涅槃實際。為所觀之境。以體絕諸相。故稱",
    "X54n0873_006:0368a01": "絕域。以此非所得之境。故不得以得之。妙智。謂能",
    "X54n0873_006:0368a02": "證之智。實智照理。離諸對待。故云物外。以寂而照。",
    "X54n0873_006:0368a03": "故不知以知之。以一真法界。謂之大象。無狀無形。",
    "X54n0873_006:0368a04": "非可見之境。故不見以見之。寂滅圓音。謂之大音。",
    "X54n0873_006:0368a05": "&#x7FA3;動永息。非妄聞可及。故不聞以聞之。",
    "X54n0873_006:0368a06": "[0368a06] 故能囊括終古。導達&#x7FA3;方。亭毒(養育也)蒼生。&#x758E;而不漏。",
    "X54n0873_006:0368a07": "汪哉洋哉。何莫由之哉。",
    "X54n0873_006:0368a08": "[0368a08] 上示涅槃玄得之體。此顯無方大用也。故能爾者。",
    "X54n0873_006:0368a09": "由自體甚深。所以能德用廣大。囊括。義取易云括",
    "X54n0873_006:0368a10": "囊無咎。謂結其囊口。今取包括無遺之義。謂涅槃",
    "X54n0873_006:0368a11": "真常。不但無始。亦且無終。今古常然。故云囊括終",
    "X54n0873_006:0368a12": "古。導。開引也。達。示悟也。&#x7FA3;方。九界眾生也。由其用",
    "X54n0873_006:0368a13": "廣。故開悟九類。養育&#x7FA3;生。以眾生迷之而不返。似",
    "X54n0873_006:0368a14": "為&#x758E;遠。如不修則已。修而即得。故云不漏。汪洋無",
    "X54n0873_006:0368a15": "涯。故聖凡以之而出入。依正以之而建立。法界以",
    "X54n0873_006:0368a16": "之而恢張。因果以之而不昧。故曰何莫由之哉。",
    "X54n0873_006:0368a17": "[0368a17] 故梵志曰。吾聞佛道。厥(其也)義弘(廣也)深。汪洋無涯。靡(無也)",
    "X54n0873_006:0368a18": "不成就。靡不度生。",
    "X54n0873_006:0368a19": "[0368a19] 此引梵志歎佛之言。以證涅槃化生之用。",
    "X54n0873_006:0368a20": "[0368a20] 然則三乘之路開。真偽之途辯。賢聖之道存。無名之",
    "X54n0873_006:0368a21": "致顯矣。",
    "X54n0873_006:0368a22": "[0368a22] 此總結宗極也。一論所述。九折皆三乘權教之跡。",
    "X54n0873_006:0368a23": "十演乃一乘之實。今論開權顯實。故云三乘之路",
    "X54n0873_006:0368a24": "開。無名顯理為真。有名執跡為偽。如上所論真偽",
    "X54n0873_006:0368b01": "自辯。以時宗廓無聖。秦主斥曰。若無聖人。知無者",
    "X54n0873_006:0368b02": "誰。故論主奉詔作論。以破無聖斷見之執。今言儒",
    "X54n0873_006:0368b03": "童進修空行。起行是有能修能證之人。故曰賢聖",
    "X54n0873_006:0368b04": "之道存。名家按名責實。今論主發揮無名之致。故",
    "X54n0873_006:0368b05": "云顯矣。",
    "X54n0873_006:0368b06": "[0368b06] 涅槃無名論(終)",
    "X54n0873_006:0368b08": "肇論略注卷六(終)",
    "X54n0873_006:0368b13": "No. 873-B",
    "X54n0873_006:0368b14": " 肇論略注後跋",
    "X54n0873_006:0368b16": "[0368b16] 此論言未及二萬。題方稱五篇。義則席卷聲教。囊括",
    "X54n0873_006:0368b17": "眾經。而罄佛淵海者矣。論主因見教中。談真指不遷。",
    "X54n0873_006:0368b18": "導物開流動。恐未忘標指者。依文解二。而二其心。故",
    "X54n0873_006:0368b19": "且翻其辭。改其名。曰物不遷。曰不真空等。文似相角。",
    "X54n0873_006:0368b20": "而義實相符。所造未嘗異。而所見未嘗同也。然推論",
    "X54n0873_006:0368b21": "主心。蕩無纖異。實為暢我  佛攝未歸本之懷。是",
    "X54n0873_006:0368b22": "以即物而論。&#x8657;玄標高。揭物我同根。此不異雜華云。",
    "X54n0873_006:0368b23": "法性本無生。示現而有生。是中無能現。亦無所現物。",
    "X54n0873_006:0368b24": "能現所現既即無。昔來今往又何朕。故曰。昔人非昔",
    "X54n0873_006:0368c01": "人。野馬或不動。良有此深因。非驟而語不遷。後尚有",
    "X54n0873_006:0368c02": "約義而駁其文者。有臨文而駭其義者。然又有駁其",
    "X54n0873_006:0368c03": "駁者。迄我  明憨山大師主盟此道。執牛耳於宗",
    "X54n0873_006:0368c04": "途。已探此論之奧。而識其微。因見言路縱橫。學人首",
    "X54n0873_006:0368c05": "鼠兩端。莫之趨向。即搦管作疏。弄丸其間。析諸家之",
    "X54n0873_006:0368c06": "難。而闡其幽旨。名曰略注。古今開闢。本末貫通。借曰",
    "X54n0873_006:0368c07": "千途異唱。會歸同致矣。愚意在昔毗耶大士。為世尊",
    "X54n0873_006:0368c08": "教海汪洋。代下一轉語。即令五百弟子飽[(歹*又)/食]香積而",
    "X54n0873_006:0368c09": "消之。繼踵肇公論主復白一椎。至今憨山大師筆底。",
    "X54n0873_006:0368c10": "方能轉身吐氣。抑亦為論主作此一轉語耶。而始令",
    "X54n0873_006:0368c11": "人悟入宗本。開無知般若。鑒不真空。了物不遷。而無",
    "X54n0873_006:0368c12": "名涅槃即可證。此又一[(歹*又)/食]香積矣。雖各相去千有餘",
    "X54n0873_006:0368c13": "年。要知般若光中。以燈續燈。若旦暮遇之也。注成。大",
    "X54n0873_006:0368c14": "師尚固扃鐍以藏之。恰有居士雲山合掌請曰。摩尼",
    "X54n0873_006:0368c15": "妙在普雨。而法寶幸流通。弟子雖處瓶之罄。因惜自",
    "X54n0873_006:0368c16": "他慧命如絲。願貸粟監河。但得金二十五。便可資棗",
    "X54n0873_006:0368c17": "黎氏流行。而皆沾其法味。幸何如哉。大師領而授之。",
    "X54n0873_006:0368c18": "來命跋於不肖。因贊之曰。向之於此論也。但登其枝",
    "X54n0873_006:0368c19": "而忘其本。咀其華而不食其實者眾矣。今得大師信",
    "X54n0873_006:0368c20": "筆注成。又爾居士信心刻之。今而後之於此論也。可",
    "X54n0873_006:0368c21": "括目矣。必能達其本根矣。此其論之中興也歟。"
}