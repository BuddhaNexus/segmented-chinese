{
    "X73n1452_023:0340c10": "紫&#x6822;老人集卷之二十三",
    "X73n1452_023:0340c12": "明 憨山德清 閱",
    "X73n1452_023:0340c13": "書",
    "X73n1452_023:0340c14": "復王宇望叔姪",
    "X73n1452_023:0340c15": "[0340c15] 書經之事。本老漢私恩。豈可累弟子。古有僧或荷母",
    "X73n1452_023:0340c16": "而行。旁人憐其勞頓。欲代荷之。其僧拜而辭曰。吾母",
    "X73n1452_023:0340c17": "寧敢勞君。由是言之。弟子圖治經壇。設遲速亦奚罪。",
    "X73n1452_023:0340c18": "且接歲薦饑。人力疲極。雖素稱阿堵翁者。為之艱難。",
    "X73n1452_023:0340c19": "而況王生家向清寒。首出延陵者哉。日附件淳此簡。",
    "X73n1452_023:0340c20": "情真而言朴。亦老漢見汝叔姪。於北園。請書經之心。",
    "X73n1452_023:0340c21": "情真色悚。誠可裂石。所以久淹留都。未他游者。恐負",
    "X73n1452_023:0340c22": "叔姪初心也。或者解傳溢言聽復不察。比來此流觸",
    "X73n1452_023:0340c23": "處。洋洋汩人耳目。使聞見倒置。爭&#x9B2A;橫起。情少弗合。",
    "X73n1452_023:0340c24": "視如胡越。情少苟合。胡越同心。是皆我刺堅固。佛手",
    "X73n1452_023:0341a01": "難拔矣。可笑。老漢不識時務。將一片熱心。出乎委曲。",
    "X73n1452_023:0341a02": "強欲拔之。刺不能拔。反受刺刺。此非人過。過在老漢",
    "X73n1452_023:0341a03": "修行無力。天猶不佑也。自今而後。惟圖自治。弗敢照",
    "X73n1452_023:0341a04": "人。若起照人之念。即我失照。失照不照。謂之即昧。昧",
    "X73n1452_023:0341a05": "而不反。更復尤人。罪莫大焉。賢叔姪并痛感吾言。日",
    "X73n1452_023:0341a06": "用之中。精進學喫欺。覺得喫欺有歡喜處。便是學佛",
    "X73n1452_023:0341a07": "靈&#x52B9;。若書經日期。俟晤再定。",
    "X73n1452_023:0341a08": "與王宇泰",
    "X73n1452_023:0341a09": "[0341a09] 所受三戒。命根金湯。凡百行止。切切護念。如或放逸。",
    "X73n1452_023:0341a10": "其畏非言可喻。想此箇光景日用。宇泰不忘也。且凡",
    "X73n1452_023:0341a11": "夫情習濃厚。卒難即除。當如螻蟻過須彌。力雖微弱。",
    "X73n1452_023:0341a12": "必期逾頂而後已。須彌之高。螻蟻之微。以常情觀之。",
    "X73n1452_023:0341a13": "過也必難矣。據其初志。則螻蟻與我何別。惟吾宇泰。",
    "X73n1452_023:0341a14": "常以螻蟻為師。志必須逾頂可也。然眾生情習。積&#x523C;",
    "X73n1452_023:0341a15": "熏久。高厚煩惱之山。又過於須彌遠矣。",
    "X73n1452_023:0341a16": "與王後石",
    "X73n1452_023:0341a17": "[0341a17] 驀地相逢。雅同舊識。非頂門具眼。病犯&#x70DF;霞者。寧有",
    "X73n1452_023:0341a18": "此哉。顯親別後。抱寂芙蓉。高誼如雲。攸攸在望。不遑",
    "X73n1452_023:0341a19": "過我。豈暑&#x59AC;青山耶。聞上人來金壇。一詢起居。知令",
    "X73n1452_023:0341a20": "孫女已遊九原矣。云先生追傷成疾。世外野人亦覺",
    "X73n1452_023:0341a21": "愴如。雖然。死生者。造物之蘧廬也。死者既歸嬉笑家",
    "X73n1452_023:0341a22": "山。先生皇皇未已。何啻求馬於唐肆哉。且有先生而",
    "X73n1452_023:0341a23": "有令郎。有令郎。而有令孫女。先生能善返之。則令孫",
    "X73n1452_023:0341a24": "女猶在。在而求之。所謂頭上尋頭也。聞上人風便。謹",
    "X73n1452_023:0341b01": "奉解憂散一劑。敢乞服之。",
    "X73n1452_023:0341b02": "答王方麓公",
    "X73n1452_023:0341b03": "[0341b03] 睡眼乍開。日高三丈。餘睡未盡。拭眼讀手偈。旨趣清",
    "X73n1452_023:0341b04": "遠。滌除睡魔。何啻天外長風。杯中春茗也。但一微涉",
    "X73n1452_023:0341b05": "動。起滅萬端。喜怒戰酣。苟不以一微之前者督之。則",
    "X73n1452_023:0341b06": "血流漂杵。長&#x523C;無已耳。故所諭誠盡善矣。然道待器",
    "X73n1452_023:0341b07": "言。靜待動言。是皆一微待中境界。苟不以一微之前",
    "X73n1452_023:0341b08": "者吸之。不過能觀者一微。萬起萬滅者。特一微待也。",
    "X73n1452_023:0341b09": "故曰。達本忘情。知心體合。此古人萬古不欺之言也。",
    "X73n1452_023:0341b10": "本即一微之前者。此尚不可以有無求。況可以起滅",
    "X73n1452_023:0341b11": "觀之哉。又心不知心。如己眼不見己眼。作麼生知。既",
    "X73n1452_023:0341b12": "不可知。則古人又道知心體始合。貧道辱方老過獎。",
    "X73n1452_023:0341b13": "屢矣。無以報德。敢以諭次直心請。餘則披晤。再請教",
    "X73n1452_023:0341b14": "不盡。",
    "X73n1452_023:0341b15": "與王方麓公",
    "X73n1452_023:0341b16": "[0341b16] 夫有身必有心。有心必有知。故搯胸則胸知。搯背則",
    "X73n1452_023:0341b17": "背知。搯首則首知。搯足則足知。如離身一紙。搯則不",
    "X73n1452_023:0341b18": "知矣。今此身從頂至足。特不過五尺耳。此知即五尺",
    "X73n1452_023:0341b19": "則有知。離五尺則無知。又爪髮鬚眉。皆五尺之分。皆",
    "X73n1452_023:0341b20": "搯而不知。由是而觀。則此知但能周五尺。此知果是",
    "X73n1452_023:0341b21": "我心。我心何小哉。此知非我心。則離此知。別無有心。",
    "X73n1452_023:0341b22": "且自古及今。建大勳勞。慮周萬物。果周五尺之知之",
    "X73n1452_023:0341b23": "能耶。或離此知。別有所能者耶。嗚呼。此知甚微。孰肯",
    "X73n1452_023:0341b24": "審而究之。如究之得其所以然。則中庸之未發。大學",
    "X73n1452_023:0341c01": "之在明明德。一以心言。一以性言。此聖賢之深慈也。",
    "X73n1452_023:0341c02": "若未發可以五尺拘。已發亦可以五尺拘。未發非已",
    "X73n1452_023:0341c03": "發可知。何以故。已發之知。但周五尺。豈周五尺者。能",
    "X73n1452_023:0341c04": "知未發哉。貧道與方老。或披晤。或促膝。談笑之閒。若",
    "X73n1452_023:0341c05": "皆處乎無我人之鄉。苟非兩下超情。安有此等光景。",
    "X73n1452_023:0341c06": "今方老年高。貧道鬢毛亦頒白矣。恐此一別。不知再",
    "X73n1452_023:0341c07": "晤何期。所以深坐而不忍即去。茲以周五尺之知。請",
    "X73n1452_023:0341c08": "教方老。願方老不負貧道狗馬之心。儻一檢之。或有",
    "X73n1452_023:0341c09": "小補。未可知焉。",
    "X73n1452_023:0341c10": "與陸五臺公病中",
    "X73n1452_023:0341c11": "[0341c11] 昨日見門下。&#x983A;然抱疾而臥。及客至。復能強起支應。",
    "X73n1452_023:0341c12": "噫。門下今日之事。可謂急矣。安有閒精神。周給人情",
    "X73n1452_023:0341c13": "哉。直當痛念無常。視自身為罪藪。知自心為惡源。苟",
    "X73n1452_023:0341c14": "罪藪未空。惡源未竭。外則形骸為桎梏。內則識火焦",
    "X73n1452_023:0341c15": "靈根。一刻萬&#x523C;。且念佛持&#x546A;。并參機緣。既言皆不得",
    "X73n1452_023:0341c16": "力。則臨行一著。有何憑據。貧道雖不敏。實為門下大",
    "X73n1452_023:0341c17": "痛。豈門下思此寧弗自痛。如果不痛。或再來菩薩。則",
    "X73n1452_023:0341c18": "非鄙人可思議矣。若非菩薩。安得不謂之癡憨乎。昔",
    "X73n1452_023:0341c19": "龐蘊初見石頭。便能頓融前境。前境既融。則何物為",
    "X73n1452_023:0341c20": "吾敵。敵既不立。則能有之根。曷可獨存。根既不存。則",
    "X73n1452_023:0341c21": "身尚不有。誰為桎梏。蘊次見馬祖。則命根俱斷。聖情",
    "X73n1452_023:0341c22": "&#x6C37;釋。況凡情耶。凡情既洗。識火潛消。則靈根密固。誰",
    "X73n1452_023:0341c23": "為焦爍。若然者。則罪藪未始非功德之林。惡源未始",
    "X73n1452_023:0341c24": "非菩提之路。惟善用其心者。逆順皆為解脫之門。貧",
    "X73n1452_023:0342a01": "道誠不作諂語。願門下照其迫切之心。深自痛焉。",
    "X73n1452_023:0342a02": "復敬郎",
    "X73n1452_023:0342a03": "[0342a03] 夫樹高必招風。名高必招忌。非但人閒世如此。即出",
    "X73n1452_023:0342a04": "世法中。亦所不免者。故明教嵩。大慧杲。皆見道明白。",
    "X73n1452_023:0342a05": "問學淵博。行不負解。出言成章。心光耿潔。近則可以",
    "X73n1452_023:0342a06": "照一時。遠則可以光萬古。然明教大慧。俱不免貶辱。",
    "X73n1452_023:0342a07": "況其他乎。本朝隆慶閒。如&#x5FA7;融法界二師。操履光耿。",
    "X73n1452_023:0342a08": "亦不下古人。而皆遭細人之讒。至於抵獄。既而讒口",
    "X73n1452_023:0342a09": "卷舌。心事頓明。初雖受誣於一時。終大取信於天下。",
    "X73n1452_023:0342a10": "無擇智愚。聞二師之風者。莫不引領願見。如肉佛然。",
    "X73n1452_023:0342a11": "比勞盛亦遭誣陷。吾曹有不知大體者。亦隨&#x811A;跟乘",
    "X73n1452_023:0342a12": "風鼓謗。流言充斥。扇惑清聽。殊不知松&#x6822;不歷風霜。",
    "X73n1452_023:0342a13": "黃金不經罏冶。道人不涉逆境。孰辨真偽。嗟哉&#x9AE0;奴。",
    "X73n1452_023:0342a14": "徒捐髮鬚。不諳大體。滅華倡胡。浮雲散盡。明月還孤。",
    "X73n1452_023:0342a15": "光徹寰宇。汝面泥塗。辱書答此。可諦躊&#x8E70;。情申理白。",
    "X73n1452_023:0342a16": "邪正皎如。古人有語。誣人自誣。事未定而先見。情難",
    "X73n1452_023:0342a17": "辨而理區。千載晨昏。何疑之有。",
    "X73n1452_023:0342a18": "謝于見素公惠麈尾",
    "X73n1452_023:0342a19": "[0342a19] 結夏曲阿。影棲於圃。食殘蕭散。稍復經行。匪涉神奇。",
    "X73n1452_023:0342a20": "咸投妙會。清池白月。洞剖禪心。沃野嘉禾。滋培佛種。",
    "X73n1452_023:0342a21": "卷風塵於觀力。廓泉石於情根。魚躍波鳴。蟬啼樹響。",
    "X73n1452_023:0342a22": "即喧領寂。冥妙關麤。併有無而通幽。齊遐邇以開務。",
    "X73n1452_023:0342a23": "辰丁賤誕。天賜清&#x51C9;。法侶雲臻。時逢雨足。既除煩暑。",
    "X73n1452_023:0342a24": "坐榻生寒。主人儼臨。高賓翔集。惠我麈尾。舉揚真風。",
    "X73n1452_023:0342b01": "豈惟動識雷驚。應使無情夢破。顧慚薄劣。敢弗銘懷。",
    "X73n1452_023:0342b02": "寄趙定宇",
    "X73n1452_023:0342b03": "[0342b03] 石頭一別。南北殊&#x8E2A;。心境依然。初非損昔。想吉人多",
    "X73n1452_023:0342b04": "福。動履勝常。胸中之天。身外之累。信莫能翳。問音久",
    "X73n1452_023:0342b05": "寂。積抱常懸。",
    "X73n1452_023:0342b06": "與丁勺原",
    "X73n1452_023:0342b07": "[0342b07] 滁陽一別。嗣後絕音。時復逆思。宛然一夢。黑頭俄白。",
    "X73n1452_023:0342b08": "悲境奪歡。日勝日輸。苟不以自重為主。則眩我者多",
    "X73n1452_023:0342b09": "矣。奇男子家。如知名重。而不知身重。知身重而不知",
    "X73n1452_023:0342b10": "心重。知心重而不知性重。是不知類也。貧道雖不敏。",
    "X73n1452_023:0342b11": "每愛足下倜儻殊眾。骨氣清深。動止嚴謹。惜乎於此",
    "X73n1452_023:0342b12": "道不甚留意。比因來慈道者過江西。勒此聊敘疏&#x6FF6;。",
    "X73n1452_023:0342b13": "來慈於此道。操詣清深。行履光耿。極可與語者。南&#x81EF;",
    "X73n1452_023:0342b14": "近有書見招。但貧道病瘧未愈。不遑赴耳。湯若士尊",
    "X73n1452_023:0342b15": "公。近清勝否。聞佳郎秀爽特&#x7FA3;。圓通大士一幅附贈。",
    "X73n1452_023:0342b16": "倘令郎夙昔。曾親承大士。未可知也。春深時序清和。",
    "X73n1452_023:0342b17": "教子著書。是天下極樂事。且得重而遺輕。蒼蒼或厚",
    "X73n1452_023:0342b18": "待足下。足下當歡喜承接不宣。外附法華合論一部。",
    "X73n1452_023:0342b19": "此書能啟迪本光。譬如長風驅雲。天月自顯塵心濃",
    "X73n1452_023:0342b20": "者。亦不易讀。",
    "X73n1452_023:0342b21": "答請主法事",
    "X73n1452_023:0342b22": "[0342b22] 比遣果清問訊足下。而足下所答書。意況不甚清朗。",
    "X73n1452_023:0342b23": "想二郎之母。病重擾之耶。大都死生榮辱。皆命所定。",
    "X73n1452_023:0342b24": "夫命業也。業不離心。故外心與業。而論病本者非也。",
    "X73n1452_023:0342c01": "古人有言曰。三界塵勞如海&#x6FF6;。無古無今&#x9599;聒聒。都",
    "X73n1452_023:0342c02": "向自己心念生。一念不生即解脫。此語極真。但眾生",
    "X73n1452_023:0342c03": "不知自心是何物。在何處。所以治心無效耳。治心既",
    "X73n1452_023:0342c04": "無效。即古人言上生疑。疑生則不信。於古人分上。且",
    "X73n1452_023:0342c05": "疑而不信。況今人哉。又百千中。誰有治心之志。男子",
    "X73n1452_023:0342c06": "尚甘昏昏而待盡。況女人輩乎。承大令郎見招。為母",
    "X73n1452_023:0342c07": "作佛事。佛事作而無效。奚若不作。雖然。效不效。誠不",
    "X73n1452_023:0342c08": "在佛。顧其作者發心淺深如何耳。如病苦有十分。非",
    "X73n1452_023:0342c09": "二十分深心作此。斷無有效。果以深心作之。病苦不",
    "X73n1452_023:0342c10": "消。無有是處。若令郎發心果如道人意。敢弗赴之。道",
    "X73n1452_023:0342c11": "人如孤雲野鶴。去來凡百現成。但慮作之無效。反退",
    "X73n1452_023:0342c12": "病者。與賢子心耳。",
    "X73n1452_023:0342c13": "答竺生",
    "X73n1452_023:0342c14": "[0342c14] 得書。讀之亦甚憮然。言實出於赤懷。而&#x9B31;憤之氣。卒",
    "X73n1452_023:0342c15": "不能自勝。此所謂志。雖有。而理不察故也。如能察理。",
    "X73n1452_023:0342c16": "則得喪榮辱。皆我自致。雖天地之大。造物之神。亦不",
    "X73n1452_023:0342c17": "能陶鑄我自致之情。此情必須自鑄。且道自鑄之方。",
    "X73n1452_023:0342c18": "從何鑄起。凡向日所不能克者。痛當克去。所不能全",
    "X73n1452_023:0342c19": "者。痛當全去。然不耐心而究理。則心昏而神濁。情豈",
    "X73n1452_023:0342c20": "易鑄。哉思之。",
    "X73n1452_023:0342c21": "答于中甫",
    "X73n1452_023:0342c22": "[0342c22] 十二月初四。興勤持手書至資福。購燈讀之。凄然痛",
    "X73n1452_023:0342c23": "人。都下風習險詖。誠如所言。於世閒法。則公道誰亮。",
    "X73n1452_023:0342c24": "於出世閒法。則得少為足。且頭緒不甚清楚。道人見",
    "X73n1452_023:0343a01": "此光景。亦不喜淹留。第以既為佛子。當報佛恩。如報",
    "X73n1452_023:0343a02": "佛之志。方自見定。而於禍福死生。又生心計較。則定",
    "X73n1452_023:0343a03": "志何在。所以風波迭經。總視覺後之夢。行住任緣。初",
    "X73n1452_023:0343a04": "不預料也。但念汝連年境風浩然。於不堪忍處。強力",
    "X73n1452_023:0343a05": "支持。一切拂逆讒謗。翻成受益之地。餘喘幸存。此又",
    "X73n1452_023:0343a06": "令道人凄然中。生歡喜耳。法朗尊公臨逝光景。斷非",
    "X73n1452_023:0343a07": "此生習氣。乃前生夙習也。果如是。則道人與汝等。亦",
    "X73n1452_023:0343a08": "有助不淺。卓頭陀胸次灑然。本必無根。根在見地不",
    "X73n1452_023:0343a09": "&#x8657;。不審法朗。見卓受益何如。渠舍宅為寺。言不可輕",
    "X73n1452_023:0343a10": "發。&#x8462;風不可輕起。以風無形。而能鼓物故也。言如風。",
    "X73n1452_023:0343a11": "可聽而不可見。所以與風同勢。聞之心遠。遠則難挽。",
    "X73n1452_023:0343a12": "如不言而事成。活機在我。言則死已。",
    "X73n1452_023:0343a13": "[0343a13] 二。",
    "X73n1452_023:0343a14": "[0343a14] 天厚其人。眾患&#x7145;之。天薄其人。眾幸誘之。汝連年親",
    "X73n1452_023:0343a15": "涉眾患。天實厚汝而&#x7145;之。儻不能歡喜領受。便是薄",
    "X73n1452_023:0343a16": "福種子也。直以忍辱為海。割舍為刀。斬我相根株。汪",
    "X73n1452_023:0343a17": "洋包納。則將來受用未易量矣。",
    "X73n1452_023:0343a18": "[0343a18] 三。",
    "X73n1452_023:0343a19": "[0343a19] 德卿不意至此。殊令人哽噎。幸汝周旋其兒子輩。此",
    "X73n1452_023:0343a20": "又老人合爪痛感麟郎者也。骨藏何所。知忍能念之",
    "X73n1452_023:0343a21": "否。幸致老人意。光公急究相宗。勿癡度時陰。比見學",
    "X73n1452_023:0343a22": "佛緇白。骨節不甚硬。稍觸逆境。即如野狐變人作怪。",
    "X73n1452_023:0343a23": "一聞犬聲。故體頓復。犬始知其是狐。敢恣口咬之。儻",
    "X73n1452_023:0343a24": "人形尚存。犬決不咬。惟卓吾非狐變之人也。故不煩",
    "X73n1452_023:0343b01": "犬咬。遂爾自刎。然卓吾非不知道。但不能用道耳。知",
    "X73n1452_023:0343b02": "即照。用即行。老朽更不如卓吾在。",
    "X73n1452_023:0343b03": "[0343b03] 四。",
    "X73n1452_023:0343b04": "[0343b04] 凡讀汝來書。則句意自然可悲可喜。以下字不癡。故",
    "X73n1452_023:0343b05": "能令人遙中。若汝觸不可意事。如裁書下字法。則不",
    "X73n1452_023:0343b06": "可意事之機。即天機之資也。儻知而未能&#x5374;順逆之",
    "X73n1452_023:0343b07": "境風。得無增吾憂乎。奇男子。須割愛。愛不割。則墮軟",
    "X73n1452_023:0343b08": "暖魔網矣。",
    "X73n1452_023:0343b09": "與李次公",
    "X73n1452_023:0343b10": "[0343b10] 世閒人自有法度。出世人亦自有法度。世閒人禮義",
    "X73n1452_023:0343b11": "不可苟。出世人照用。不可昧禮義。但人界照用。統九",
    "X73n1452_023:0343b12": "道。如忽九道。而從人界。不免觸不可意。自然以平時",
    "X73n1452_023:0343b13": "所見治之。終不得力。&#x8462;平時所見者。不是自家固有。",
    "X73n1452_023:0343b14": "但從本子上拾來。耳孔聽來。非是寒泉湧地。明珠萬",
    "X73n1452_023:0343b15": "斛。倒噴潑日之勢。安能&#x5374;迷事無明乎。故曰。境大般",
    "X73n1452_023:0343b16": "若大。如般若威神頓損。殊為笑具。",
    "X73n1452_023:0343b17": "與元鑑",
    "X73n1452_023:0343b18": "[0343b18] 少年為客。以技博供。供養父母。是須筆筆寫著古人",
    "X73n1452_023:0343b19": "真處。自然即技入道。儻謂技道有別。此所謂把髻投",
    "X73n1452_023:0343b20": "衙者也。思之。",
    "X73n1452_023:0343b21": "答馮開之",
    "X73n1452_023:0343b22": "[0343b22] 數千里外。忽辱手書。展讀再四。如面玉容。何樂如之。",
    "X73n1452_023:0343b23": "且云般若緣深。天去其疾。豈胸中無秋江者。而能道",
    "X73n1452_023:0343b24": "哉。咄。青山白雲。一切不放過時光。此又貧道萬萬所",
    "X73n1452_023:0343c01": "延頸也。",
    "X73n1452_023:0343c02": "與方幼輿",
    "X73n1452_023:0343c03": "[0343c03] 邇來祖風凋弊。法道荒&#x51C9;。無分黑白。凡在此門。孰不",
    "X73n1452_023:0343c04": "以為生死為言。及問死生所以。十箇到有五雙罔措。",
    "X73n1452_023:0343c05": "此皆最初發心不真實。見地不透徹。所以一逢逼拶。",
    "X73n1452_023:0343c06": "自然手&#x811A;忙亂。且道真實心如何發。善財初見文殊",
    "X73n1452_023:0343c07": "即獲根本智。然後&#x5FA7;參知識。雖則門頭次第不同。要",
    "X73n1452_023:0343c08": "且換他鼻孔不得。何以故。有本者。如是耳。今時人雖",
    "X73n1452_023:0343c09": "說發心學佛。大都如瞎公&#x9DC4;相似。他也不知天明不",
    "X73n1452_023:0343c10": "明。但聽得他&#x9DC4;鳴。亦隨胡&#x544C;。一上撞著個孟嘗門下",
    "X73n1452_023:0343c11": "會假&#x9DC4;鳴的賊。冷地&#x544C;一聲。亦即隨他鳴去。學佛的",
    "X73n1452_023:0343c12": "人見地不透徹。見人嘴皮動。他心上理知閒解。即搬",
    "X73n1452_023:0343c13": "出許多來。殊不知總是意根上的影子。此點影子。熟",
    "X73n1452_023:0343c14": "睡的人熟睡去了。或被跌的人跌悶去了。或臨卒然",
    "X73n1452_023:0343c15": "利害關頭。意識照管不到處。都總用不著。這三箇境",
    "X73n1452_023:0343c16": "界。較之臨命終時。孰險孰夷。想其輕重好惡。幼輿必",
    "X73n1452_023:0343c17": "定辨得出。既辨得出。必知活時。此點影子尚支吾不",
    "X73n1452_023:0343c18": "來。臨命終時。豈有交涉。又有一等人。以反聞聞自性",
    "X73n1452_023:0343c19": "做工夫。是必不聞聲塵。將聞聲塵的機。來反照自性。",
    "X73n1452_023:0343c20": "積習日久。或見個空清境界。便謂真得。我且問他。聲",
    "X73n1452_023:0343c21": "塵畢竟是性內的。性外的。若在性內。則聲塵亦性。何",
    "X73n1452_023:0343c22": "必去聲塵而反聞。則謂之聞自性。若在性外。性非有",
    "X73n1452_023:0343c23": "外。謂性外有聲塵。決無是處。又有一等。於耳根門頭。",
    "X73n1452_023:0343c24": "靈靈應物的。謂之真性。殊不知。此是由塵發知。應境",
    "X73n1452_023:0344a01": "影子。前境遷謝。此亦隨沒。以此當本來面目。此所謂",
    "X73n1452_023:0344a02": "喚奴作郎。皆非佛旨。若要真實會得耳根圓通的消",
    "X73n1452_023:0344a03": "息。我拈個榜樣你看。古德問僧。隔壁聞釵釧聲即為",
    "X73n1452_023:0344a04": "破戒。且道作麼生持。其僧云。好個入路。幼輿會得這",
    "X73n1452_023:0344a05": "僧入路處麼。若會得。方見善財見文殊的境界。方可",
    "X73n1452_023:0344a06": "參天下善知識。若會不得。也須猛著精彩。向這僧入",
    "X73n1452_023:0344a07": "路處討個分曉。無常迅速。時不待人。珍重。",
    "X73n1452_023:0344a08": "與塗毒居士",
    "X73n1452_023:0344a09": "[0344a09] 我今止有報佛恩一事。[拚-ㄙ+ㄊ]&#x5374;身命。一切利害毀譽。非",
    "X73n1452_023:0344a10": "我所知。我逆逆順順。淺淺深深。非汝輩所知。",
    "X73n1452_023:0344a11": "[0344a11] 二。",
    "X73n1452_023:0344a12": "[0344a12] 俗諦中人。入吾法中。如人溺大海。露髮髻子。善知識",
    "X73n1452_023:0344a13": "提&#x64D5;如援髮髻子相似。須是自家盡命掙著。不然。是",
    "X73n1452_023:0344a14": "自要沉沒。千佛出世。也難捄取。",
    "X73n1452_023:0344a15": "寄沈德輿",
    "X73n1452_023:0344a16": "[0344a16] 達觀自匡廬下江南。二三年往來吳越閒。初心竊謂",
    "X73n1452_023:0344a17": "宗門寥落。法道陵遲。假我門庭。熾然以魔習為傳。以",
    "X73n1452_023:0344a18": "訛繼訛。真偽不辨。天下遂謂宗門光景。不過如此。而",
    "X73n1452_023:0344a19": "不求真悟。至於少林奉朝廷欽依。以傳宗為名。而崇",
    "X73n1452_023:0344a20": "尚曹洞。臨濟。溈仰。法眼。雲門。五家綱宗。亦不辨端倪。",
    "X73n1452_023:0344a21": "不知設此胡為。則宗風掃地可知矣。巖頭&#x596F;云。但識",
    "X73n1452_023:0344a22": "取綱宗。本無實法。若然者。則綱宗乃宗門之命&#x8109;。而",
    "X73n1452_023:0344a23": "有志於斯道者。豈可忽諸。達觀以此。未嘗不痛心疾",
    "X73n1452_023:0344a24": "首。撫膺流涕。然知我此懷者。幾人哉。所以下匡廬。持",
    "X73n1452_023:0344b01": "僧寶傳。林閒錄。智證傳。三書雖亡者糟粕。而五家典",
    "X73n1452_023:0344b02": "刑綱宗係焉。以故急為梓行。意在廣傳。今天下豈無",
    "X73n1452_023:0344b03": "豪傑挺生。遇此書頓斷命根。洞豁綱宗。荷擔法道。不",
    "X73n1452_023:0344b04": "顧危亡。必有以宗風中興為志者出焉。則我寂音尊",
    "X73n1452_023:0344b05": "者。千古之下。若旦暮遇之也。達觀於居士中。時時舉",
    "X73n1452_023:0344b06": "揚。而薦此者希。惟汝雖不能始終徹然。然亦知好惡",
    "X73n1452_023:0344b07": "承順觸犯。奈汝勝習微弱。善根雖有。實不能如好堅",
    "X73n1452_023:0344b08": "木。出地頃刻千尺。垂陰如&#x8462;。作眾生疲熱避&#x51C9;處。此",
    "X73n1452_023:0344b09": "皆是往因願力輕鮮。感報不宏故也。自今切不可埋",
    "X73n1452_023:0344b10": "沒此生。直於逆順關頭。利害之際。如風過樹。如雲行",
    "X73n1452_023:0344b11": "空。即常光時時現前。如投夜明珠於金盤之中。宛轉",
    "X73n1452_023:0344b12": "橫斜。莫測方向。特不出盤耳。從上祖師以綱宗為盤。",
    "X73n1452_023:0344b13": "以見地受用為珠。有珠無盤。則非人天眼目。有盤無",
    "X73n1452_023:0344b14": "珠。則自沉情海。&#x8657;張綱宗。擬欲度人。則龍天不祐。佛",
    "X73n1452_023:0344b15": "祖所厭。福日消而罪日長。慧雲散而情風熾。一旦業",
    "X73n1452_023:0344b16": "報盡來。請隨無常殺鬼受指揮去。那時始悔心地未",
    "X73n1452_023:0344b17": "徹。妄拈綱宗之所致也。悔之何及。此等忌諱。諒汝必",
    "X73n1452_023:0344b18": "知。今書此遺汝。雖達觀隔遠展之。示有志於宗乘者。",
    "X73n1452_023:0344b19": "則達觀未嘗不在也。比日舟過吳江。汝曾索開示。當",
    "X73n1452_023:0344b20": "謹受持。不可錯舉。若要相應我語。不許夜行。投明須",
    "X73n1452_023:0344b21": "到。於此不能透徹。吾此葛籐。何異說夢。",
    "X73n1452_023:0344b22": "與平廓",
    "X73n1452_023:0344b23": "[0344b23] 莊周有言。魚相忘於江湖。人相忘於道術。夫人不以",
    "X73n1452_023:0344b24": "此而稱相知者妄也。不&#x4FAB;與座下周旋甚久。受座下",
    "X73n1452_023:0344c01": "益甚深。今座下行。思無以報。敢割肝膽吐一言。願座",
    "X73n1452_023:0344c02": "下采聽。座下素研精教乘。而宗乘亦未始不留心。不",
    "X73n1452_023:0344c03": "無領會處。然命根情窟。未能翻空截斷者。其過安在。",
    "X73n1452_023:0344c04": "古人云。一則不透。則千則不透。千則不透。則一則不",
    "X73n1452_023:0344c05": "透。座下得無坐此乎哉。惟座下於五燈中留神一上。",
    "X73n1452_023:0344c06": "或有一機半緣。與座下相仇&#x8B90;。卒不能消釋者。決不",
    "X73n1452_023:0344c07": "可放過。挨排久之。而一朝爆然拶破。則向所謂仇&#x8B90;",
    "X73n1452_023:0344c08": "者。翻為骨肉矣。",
    "X73n1452_023:0344c09": "答汪仲淹",
    "X73n1452_023:0344c10": "[0344c10] 辱惠書。讀至比來業重災生處。達觀亦不覺為仲淹",
    "X73n1452_023:0344c11": "愴然久之。遂亦為仲淹喜。大抵人苦不能自反。既不",
    "X73n1452_023:0344c12": "能自反。不但達觀救不得。直教諸佛亦無下手處。仲",
    "X73n1452_023:0344c13": "淹獨能自反。則苦根將&#x39DE;矣。惟仲淹一反永覺。於愛",
    "X73n1452_023:0344c14": "憎關頭。死生境上。挺然獨立。[拚-ㄙ+ㄊ]命捱將去。了不失&#x811A;。",
    "X73n1452_023:0344c15": "正當苦時。即推苦根。為自心生耶。為從業生耶。為心",
    "X73n1452_023:0344c16": "業共生耶。為離心業生耶。若從心生。非業則心本無",
    "X73n1452_023:0344c17": "病。若從業生。非心則業本無主。若心業共生。初於自",
    "X73n1452_023:0344c18": "他兩者推之。既無生處。又將何物而共生耶。若離心",
    "X73n1452_023:0344c19": "業而無端生。更無謂矣。仲淹果能觸境諦察。深推於",
    "X73n1452_023:0344c20": "四生中。何生中生。是苦根。一旦推功極處。苦根披露。",
    "X73n1452_023:0344c21": "到此地位。仲淹方體得古人道。老僧自有安閒法。八",
    "X73n1452_023:0344c22": "苦熬煎也不妨。仲淹若不能擔當做得去。則所問若",
    "X73n1452_023:0344c23": "宗若教。何日暮途遠。尚有閒工夫及此耶。雖然達觀",
    "X73n1452_023:0344c24": "一則古人葛籐。聊為仲淹病苦中。作個消閒的方子。",
    "X73n1452_023:0345a01": "一日洞山不安。僧問和尚病。還有不病者麼。山云有。",
    "X73n1452_023:0345a02": "僧云。不病者還看和尚否。山云。老僧看他有分。僧云。",
    "X73n1452_023:0345a03": "和尚看他如何。山云。則不見有病。達觀將此問仲淹。",
    "X73n1452_023:0345a04": "病時亦有人看仲淹否。仲淹亦能看渠否。於此句中。",
    "X73n1452_023:0345a05": "若仲淹罔措不薦。則病熟命光遷謝之時。敢保至愛",
    "X73n1452_023:0345a06": "的代你不得在。江山脩阻。雲月長新。南羽康虞信來。",
    "X73n1452_023:0345a07": "復此以為山中音耗耳。",
    "X73n1452_023:0345a08": "與陸太宰",
    "X73n1452_023:0345a09": "[0345a09] 大法丁艱。殘燈幾滅。僅憑墻塹。保障緇林。是以安禪",
    "X73n1452_023:0345a10": "無狼虎之驚。集講有龍象之慶。然則百尺竿頭非進",
    "X73n1452_023:0345a11": "步之階。千&#x5CEF;頂上豈窮年之地。檀越位高爵厚。任重",
    "X73n1452_023:0345a12": "心勞。雖則帝渥靡涯。懸恐精神有限。事繁食簡。德茂",
    "X73n1452_023:0345a13": "年尊。莫教眼下蹉跎。直向胸前便判。鳥未倦而知返。",
    "X73n1452_023:0345a14": "雲將歸而始閒。不失早見之明。全收自知之譽。功留",
    "X73n1452_023:0345a15": "三寶。蔭庇諸方。此世外野人。延頸檀越者也。",
    "X73n1452_023:0345a16": "答李虹霄",
    "X73n1452_023:0345a17": "[0345a17] 讀手疏。服筆力雄&#x5FA4;。辭旨精朗。但神&#x8FF9;之論。尚墮於",
    "X73n1452_023:0345a18": "常習。世謂&#x8FF9;粗神密。殊不知&#x8FF9;是何物。神又何物。苟",
    "X73n1452_023:0345a19": "神&#x8FF9;果殊。聖人曷能會萬物歸於己哉。是以移舊染。",
    "X73n1452_023:0345a20": "擴本光。必理行事行。如車並輪。如鳥雙翅。始能運遠",
    "X73n1452_023:0345a21": "騰空。今公獨抱理行。弗重事行。何異鳥之折翅。車之",
    "X73n1452_023:0345a22": "廢輪。又執事習氣。偏用事行則有益。偏用理行則無",
    "X73n1452_023:0345a23": "益。大都事行難逃於實&#x8FF9;。理行則易資乎空譚。貧道",
    "X73n1452_023:0345a24": "探討此道。頗有年矣。少見不真。決不敢橫斷。惟高明",
    "X73n1452_023:0345b01": "思之。",
    "X73n1452_023:0345b02": "與雷雨居士",
    "X73n1452_023:0345b03": "[0345b03] 人有小技。謗階自設。況吾爾抱出世之道。而陵厲塵",
    "X73n1452_023:0345b04": "奴。則其不悅自引也。又何介哉。",
    "X73n1452_023:0345b05": "[0345b05] 二。",
    "X73n1452_023:0345b06": "[0345b06] 人若不生病。則空談可當修行。人若不有好惡境界。",
    "X73n1452_023:0345b07": "則真心學好無可辨驗。汝生得這點病。便覺受他不",
    "X73n1452_023:0345b08": "得。根在何處。只為生病日子少。無病日子多故耳。勿",
    "X73n1452_023:0345b09": "厭此語。當味之。",
    "X73n1452_023:0345b10": "與鄒南&#x81EF;公",
    "X73n1452_023:0345b11": "[0345b11] 燕山無量寺。風月不減西江。仲淳近當行蹤飄泊之",
    "X73n1452_023:0345b12": "際。足下能不忘燕山之舊。一旦為渠東道。則西江風",
    "X73n1452_023:0345b13": "月。乃無量之故物也。牢山亦自燕山來。縲絏隆冬。將",
    "X73n1452_023:0345b14": "有萬里之行。究其所自。因弘法被譴。亦可哀已。然觀",
    "X73n1452_023:0345b15": "其眉宇。自有一段不可言處。使人意消心化。今渠道",
    "X73n1452_023:0345b16": "吉水。足下當一晤之。鐵佛菴有佛名而無佛實。如南",
    "X73n1452_023:0345b17": "&#x81EF;即佛。不必別鑄。雖然。也須大經罏甀。一上始不負",
    "X73n1452_023:0345b18": "名此貧道犬馬心也。聞仲淳堪輿役忙。峰頭澗畔。葛",
    "X73n1452_023:0345b19": "籐無量。倘失&#x811A;絆倒。足下不垂手扶持之。更待阿誰。",
    "X73n1452_023:0345b20": "昔溈山勘仰山曰。當此境界。鐵佛也須汗出。夫此汗",
    "X73n1452_023:0345b21": "出境界。從上聖賢。苟不以了知為前茅。隨順心體為",
    "X73n1452_023:0345b22": "急務。此汗亦未易出。",
    "X73n1452_023:0345b23": "與李君實節推",
    "X73n1452_023:0345b24": "[0345b24] 易傳。有宋刻。無一字訛者。惜未得也。聞屠田叔有之。",
    "X73n1452_023:0345c01": "田叔亦曾親老漢瓶錫。今在福建。如得渠的本。證抄",
    "X73n1452_023:0345c02": "本之訛。剔蕪沒之垢。俾列聖不傳之妙。即文字而傳。",
    "X73n1452_023:0345c03": "傳之者。始知無所得也。知無所得。則一切眾生。可以",
    "X73n1452_023:0345c04": "交神之道見之。見之者。乃痛民饑即我饑。民寒即我",
    "X73n1452_023:0345c05": "寒。如未見之。不過率情之痛。非率性之痛。情屬生滅。",
    "X73n1452_023:0345c06": "性無生滅。故以有生滅者痛民。終有倦時。惟無倦者。",
    "X73n1452_023:0345c07": "□□見之不見之。在李郎而不在老人也。",
    "X73n1452_023:0345c08": "與湯義仍",
    "X73n1452_023:0345c09": "[0345c09] 浮生幾何。而新故代謝。年齒兼往。那堪躊躇。靜觀前",
    "X73n1452_023:0345c10": "念後念。一起一滅。如環無端。善用其心。則麤者漸妙。",
    "X73n1452_023:0345c11": "不善用其心。則妙者漸麤。妙者漸麤。麤將不妙。於不",
    "X73n1452_023:0345c12": "妙處。了不覺知。是身存而心死矣。所以古德云。乍時",
    "X73n1452_023:0345c13": "不到。便同死人。夫身在而心死。則不當存者。我反存",
    "X73n1452_023:0345c14": "之。不當死者。我反死之。老氏曰。我有大患。為我有身。",
    "X73n1452_023:0345c15": "又曰。介然有知。惟施是畏。即此觀之。大患當除。而我",
    "X73n1452_023:0345c16": "不能除。真心本妙。情生即癡。癡則近死。近死而不覺。",
    "X73n1452_023:0345c17": "心幾頑矣。況復昭廓其癡。馳而不返。則種種不妙。不",
    "X73n1452_023:0345c18": "召而至焉。至人知其如此。惟施是畏。顏子隳肢體。得",
    "X73n1452_023:0345c19": "非除大患乎。黜聰明。得非空癡心乎。大患除而癡心",
    "X73n1452_023:0345c20": "空。則我固有法身。本妙真心。亦不待召而至矣。曹溪",
    "X73n1452_023:0345c21": "聞應無所住而生其心。則根塵&#x9008;脫。妙心昭然。故溈",
    "X73n1452_023:0345c22": "山曰。靈光獨露。&#x9008;脫根塵。體露真常。不拘文字。至此",
    "X73n1452_023:0345c23": "則麤者復妙矣。遠者習近矣。人為萬物之靈。於此不",
    "X73n1452_023:0345c24": "急而他急。此所謂不知類者也。寸&#x8657;受性高明。嗜欲",
    "X73n1452_023:0346a01": "淺而天機深。真求道利器。第向來於此路頭。生&#x758E;不",
    "X73n1452_023:0346a02": "熟。或言及此。未見渴仰。此點消息。乃羽毛鱗甲之媒。",
    "X73n1452_023:0346a03": "三塗四生之引。故曰。一微涉動。境成此頹山勢。此半",
    "X73n1452_023:0346a04": "偈三假全備。三假者。因成假。相續假。相待假是也。如",
    "X73n1452_023:0346a05": "上根利器。纔入因成。覺不隨流。謂之不遠復。如天機",
    "X73n1452_023:0346a06": "稍淺。流入相續。慚媿知返。謂之流復。於相續中。尚不",
    "X73n1452_023:0346a07": "驚覺。勢必流入於相待矣。既流入於相待。則以習遠",
    "X73n1452_023:0346a08": "為重。反以習近為輕。夫近者性也。遠者情也。昧性而",
    "X73n1452_023:0346a09": "恣情。謂之輕道。如唐德宗不能自反。迷而不悟。終致",
    "X73n1452_023:0346a10": "大盜以亂天下。此遠公所謂成此頹山勢者也。又因",
    "X73n1452_023:0346a11": "成是何義。&#x8462;妄心不能獨立。必因附前境而生。故智",
    "X73n1452_023:0346a12": "鑑曰。能由境能。此能乃妄心之始。我相之根。我相乃",
    "X73n1452_023:0346a13": "不善之前茅。仲尼曰。顏氏之子。有不善未嘗不知。知",
    "X73n1452_023:0346a14": "之未嘗復行。果如此謂之不遠復。無祗悔。不亦宜乎。",
    "X73n1452_023:0346a15": "毗舍浮佛。此言自在覺。其傳法偈曰。假借四大以為",
    "X73n1452_023:0346a16": "身。心本無生因境有。前境若無心亦無。罪福如幻起",
    "X73n1452_023:0346a17": "亦滅。昔有貴人。以上妙素帛。求黃魯直書平時得意",
    "X73n1452_023:0346a18": "之詩。魯直曰。庭堅亦凡夫耳。詩縱得意亦不妙。遂書",
    "X73n1452_023:0346a19": "此偈遺之。且屬之曰。七佛偈乃禪宗之源。今天下黑",
    "X73n1452_023:0346a20": "白。譁然望流迷源。庭堅旁觀不禁。書之贈公。願公由",
    "X73n1452_023:0346a21": "讀而誦。由誦而持。由持而入。由入而化。則自在覺。在",
    "X73n1452_023:0346a22": "公日用。而不在此偈也。山谷楚人。寸&#x8657;亦楚人。茲以",
    "X73n1452_023:0346a23": "楚人引楚人則似易。倘吳人引楚人。則楚人以謂吳",
    "X73n1452_023:0346a24": "人似不知楚人也。若相續假以因成。錯過本來面目。",
    "X73n1452_023:0346b01": "便將錯就錯。不惟不知因成之前。心本獨立。初非附",
    "X73n1452_023:0346b02": "麗。即其照無中邊之光。初不夢見彼照。而應物偶然",
    "X73n1452_023:0346b03": "忘照。流入因成。以不知是因成。復流入相續。相續流",
    "X73n1452_023:0346b04": "入相待。相待是何義。謂物我對待。亢然角立也。嗚呼。",
    "X73n1452_023:0346b05": "相待不覺。則三毒五陰。亦不明而迷矣。故知能由境",
    "X73n1452_023:0346b06": "能。則能非我有。能非我有。豈境我得有哉。此理皎如",
    "X73n1452_023:0346b07": "日星。理明則情消。情消則性復。性復則奇男子能事",
    "X73n1452_023:0346b08": "畢矣。雖死何憾焉。仲尼曰。朝聞道。夕死可矣。為是故",
    "X73n1452_023:0346b09": "也。如生死代謝。寒暑迭遷。有物流動。人之常情。眾人",
    "X73n1452_023:0346b10": "迷常而不知返。道終不聞矣。故曰反常合道。夫道乃",
    "X73n1452_023:0346b11": "聖人之常。情乃眾人之常。聖人就眾人而言。故曰反",
    "X73n1452_023:0346b12": "常合道耳。據實言之。眾人之常。豈果真常耶。野人追",
    "X73n1452_023:0346b13": "維往遊西山雲峰寺。得寸&#x8657;於璧上。此初遇也。至石",
    "X73n1452_023:0346b14": "頭晤於南&#x81EF;齋中。此二遇也。辱寸&#x8657;冒風雨而枉顧",
    "X73n1452_023:0346b15": "棲霞。此三遇也。及寸&#x8657;上疏後。客瘴海。野人每有徐",
    "X73n1452_023:0346b16": "聞(時寸虛方謫徐聞尉)之心。然有心而未遂。至買舟絕錢塘。道",
    "X73n1452_023:0346b17": "龍游。訪寸&#x8657;於遂昌。遂昌唐山寺。冠世絕境。泉潔峰",
    "X73n1452_023:0346b18": "頭。月印波心。紅魚誤認為餌。&#x8657;白吐吞。吐吞既久。化",
    "X73n1452_023:0346b19": "而為丹。眾魚得以龍焉。故曰龍乃魚中之仙。唐山禪",
    "X73n1452_023:0346b20": "月舊宅。微寸&#x8657;方便接引。則達道人此生幾不知有",
    "X73n1452_023:0346b21": "唐山矣。然此遇。四遇也。今臨川之遇。大出意外。何殊",
    "X73n1452_023:0346b22": "雲水相逢。兩皆無心。清曠自足。此五遇也。野人久慕",
    "X73n1452_023:0346b23": "&#x758E;山石門。並龍象禪窟。冒雨犯風。直抵石門。黎明入",
    "X73n1452_023:0346b24": "寺。然寺有名無實。故址雖存。草萊荊棘。狐蛇淵藪。四",
    "X73n1452_023:0346c01": "顧不堪。故不遑拋瓣香熏圓明而行。圓明。山谷最敬",
    "X73n1452_023:0346c02": "之。每歎東坡不遑一面。然圓明敬東坡。不在山谷之",
    "X73n1452_023:0346c03": "下。今石門狼狽至於此。使東坡山谷有靈。亦其所不",
    "X73n1452_023:0346c04": "堪者也。大都真人大士之遺跡。乃眾生開佛知見之",
    "X73n1452_023:0346c05": "旗鼓也。&#x8462;旗能一目。鼓能一耳。耳目既一。目即耳可",
    "X73n1452_023:0346c06": "也。耳即目可也。目可以為耳。則旗非目境。耳可以為",
    "X73n1452_023:0346c07": "目。則鼓非耳境。旗鼓固非耳目之境。而耳目之用不",
    "X73n1452_023:0346c08": "廢。此謂六根互用也。然以一精明為君。六和合為臣。",
    "X73n1452_023:0346c09": "臣奉君命。無往不一。無往不一。謂之獨往獨來。獨往",
    "X73n1452_023:0346c10": "獨來。此即妙萬物而無累者也。此意悼西兒名序中。",
    "X73n1452_023:0346c11": "亦稍泄之。嗚呼。野人與寸&#x8657;必大有宿因。故野人不",
    "X73n1452_023:0346c12": "能以最上等人。望寸&#x8657;。謂之瞞心。溈山曰。但不瞞心。",
    "X73n1452_023:0346c13": "心自靈聖。且寸&#x8657;賦性精奇。必自宿植。若非宿植。則",
    "X73n1452_023:0346c14": "世緣必濃。世緣一濃。靈根必昧。年來世緣。逆多順少。",
    "X73n1452_023:0346c15": "此造物不忍精奇之物。沉霾欲海。暗相接引。必欲接",
    "X73n1452_023:0346c16": "引寸&#x8657;了此大事。野人二遇於石頭時。曾與寸&#x8657;約",
    "X73n1452_023:0346c17": "曰。十年後。定當打破寸&#x8657;&#x8218;也。楞嚴曰。空生大覺中。",
    "X73n1452_023:0346c18": "如海一漚發。即此觀之。有形最大者天地。無形最大",
    "X73n1452_023:0346c19": "者&#x8657;空。天地生於空中。如片雲點太清。&#x8657;空生於大",
    "X73n1452_023:0346c20": "覺中。如一漚生大海。往以寸&#x8657;號足下者。&#x8462;眾人以",
    "X73n1452_023:0346c21": "六尺為身。方寸為心。方寸為心。則心之狹小可知矣。",
    "X73n1452_023:0346c22": "然眾人不能&#x8657;。重以日夜而實之為貴。寸&#x8657;稍能&#x8657;",
    "X73n1452_023:0346c23": "之。且畏實而常不自安。近野人望寸&#x8657;以四大觀身。",
    "X73n1452_023:0346c24": "則六尺可遺。以前塵緣影觀心。則寸&#x8657;可遺。六尺。與",
    "X73n1452_023:0347a01": "寸&#x8657;。既皆遺之。則太&#x8657;。即寸&#x8657;之身與心也。至此以",
    "X73n1452_023:0347a02": "明為相。以勇為將。破其釜而焚其舟。示將相於必死。",
    "X73n1452_023:0347a03": "[拚-ㄙ+ㄊ]命與五陰魔血戰一&#x5872;。忽然報捷。此野人深有望",
    "X73n1452_023:0347a04": "於寸&#x8657;者也。願寸&#x8657;不以野人道淺學少。略其玄黃。",
    "X73n1452_023:0347a05": "而取其神駿。神駿者。即野人望寸&#x8657;之癡心也。又野",
    "X73n1452_023:0347a06": "人今將升寸&#x8657;為廣&#x8657;。升廣&#x8657;為覺&#x8657;。願廣&#x8657;不當",
    "X73n1452_023:0347a07": "自降。吳臨川。野人往字以始光。&#x8462;取佛放眉閒白毫",
    "X73n1452_023:0347a08": "相光。照東方萬八千土。東為動方。能以眉光照之。則",
    "X73n1452_023:0347a09": "不必釋動以求靜。動本靜耳。&#x8462;方有十。舉東一方。則",
    "X73n1452_023:0347a10": "餘九方。不待舉而可知矣。方有十而知則一。知即能",
    "X73n1452_023:0347a11": "由境能之能。方即境也。境有動靜。能無動靜。能若是",
    "X73n1452_023:0347a12": "動。則不知動。能若是靜。則不知靜。惟能非動非靜。所",
    "X73n1452_023:0347a13": "以能知動靜耳。肇公曰。知有有壞。知無無敗。野人則",
    "X73n1452_023:0347a14": "曰。知動動壞。知靜靜敗。動靜壞敗。有無都遣。則始光",
    "X73n1452_023:0347a15": "大而為圓光矣。此圓光在堯不加多。在紂不加少。然",
    "X73n1452_023:0347a16": "光有邪正。善用則謂之妙光。不善用則謂之黏安發",
    "X73n1452_023:0347a17": "光。如吳臨川已知野人動靜。廣&#x8657;當以此書附達之。",
    "X73n1452_023:0347a18": "如是則不惟野人不負五遇之緣。亦廣&#x8657;不負五遇",
    "X73n1452_023:0347a19": "之緣也。",
    "X73n1452_023:0347a20": "[0347a20] 二。",
    "X73n1452_023:0347a21": "[0347a21] 屢承公不見則已。見則必勸僕。須披髮入山始妙。僕",
    "X73n1452_023:0347a22": "雖感公教愛。然謂公知僕。則似未盡也。大抵僕輩。披",
    "X73n1452_023:0347a23": "髮入山易。與世浮沉難。公以易者愛僕。不以難者愛",
    "X73n1452_023:0347a24": "僕。此公以姑息愛我。不以大德愛我。昔二祖與世浮",
    "X73n1452_023:0347b01": "沉。或有嘲之者。祖曰。我自調心。非關汝事。此等境界。",
    "X73n1452_023:0347b02": "卒難與世法中人道者。惟公體之。幸甚。又年來有等",
    "X73n1452_023:0347b03": "闡提。忌僕眼明多知。凡所作為。彼謂終瞞僕不得。殊",
    "X73n1452_023:0347b04": "不知。僕眼亦不甚明。智亦不甚深。此輩窺僕不破。徒",
    "X73n1452_023:0347b05": "橫生疑忌耳。如其一窺破之。縱使有人教其疑忌僕。",
    "X73n1452_023:0347b06": "彼亦自然不生疑忌矣。但破以未窺破。浪作此伎倆",
    "X73n1452_023:0347b07": "也。且僕一祝髮後。斷髮如斷頭。豈有斷頭之人。怕人",
    "X73n1452_023:0347b08": "疑忌耶。",
    "X73n1452_023:0347b09": "答吳臨川始光居士",
    "X73n1452_023:0347b10": "[0347b10] 五金八石。世以為寶。始光獨不寶之。不以剩語為笑",
    "X73n1452_023:0347b11": "具。而復珍之。且願淘其粗。存其精。此心何心哉。然不",
    "X73n1452_023:0347b12": "知粗者既去。果復有精者存乎。呵呵。",
    "X73n1452_023:0347b13": "[0347b13] 二。",
    "X73n1452_023:0347b14": "[0347b14] 喜哥受性靈奇。終非火宅種草。緣盡長逝。當觀往因。",
    "X73n1452_023:0347b15": "永嘉曰。大千沙界海中漚。一切聖賢如電拂。況凡夫",
    "X73n1452_023:0347b16": "與喜哥乎。此理也。非情也。道人願始光。力以理折情。",
    "X73n1452_023:0347b17": "毋以情昧理。且喜哥形有聚散。有死生不可拘束。而",
    "X73n1452_023:0347b18": "去來自由。隨業咸報者。安知今日去速之機。非異日",
    "X73n1452_023:0347b19": "來速之機乎。但再願始光於世緣牽絆交加處。踢倒",
    "X73n1452_023:0347b20": "情樁。究徹理海。而於理海智願感格佛天。於佛天慈",
    "X73n1452_023:0347b21": "嚴光裏。流出一兩個有福慧兒子。慰汝喜哥之痛。亦",
    "X73n1452_023:0347b22": "補喜哥金湯之職。又即喜哥復來。未可知也。思之。道",
    "X73n1452_023:0347b23": "人於此月十九。始聞喜哥長往之音。亦不覺悲楚難",
    "X73n1452_023:0347b24": "禁。時臺泉。卓塵。與二三法侶。亦嗚咽不勝。然喜哥以",
    "X73n1452_023:0347c01": "死說法。維摩以病說法。雖古今老少不同。以理推之。",
    "X73n1452_023:0347c02": "了無二也。不知喜哥老子。聞喜哥說法否。若聞則悲。",
    "X73n1452_023:0347c03": "鳴不廢。而情弗傷理。當前死生順逆。皆吾導師耳。道",
    "X73n1452_023:0347c04": "人恐始光父子情重。緩以理照。或以情延。怨天尤人。",
    "X73n1452_023:0347c05": "所以先附手字。於沸湯釜底急為抽薪也。",
    "X73n1452_023:0347c06": "[0347c06] 三。",
    "X73n1452_023:0347c07": "[0347c07] 匡山大佛。初生汝心。今幸成之。當正信堅固。勿流異",
    "X73n1452_023:0347c08": "趣。且白面郎君。驀地為民父母。日用之知。人畜所係。",
    "X73n1452_023:0347c09": "率性則仁明勇。觸處現成。率情則牛頭馬面。百千畜",
    "X73n1452_023:0347c10": "習。亦觸事現成。噫。清淨光中。無故起念。危乎岌哉。果",
    "X73n1452_023:0347c11": "非&#x8657;語。吳郎。吳郎。咄。",
    "X73n1452_023:0347c12": "與李君實",
    "X73n1452_023:0347c13": "[0347c13] 達道人自楞嚴東靜室。始識賢父子。信知賢父子。與",
    "X73n1452_023:0347c14": "道人有菩提緣者。於是即囑君實譔護法疏。焚於韋",
    "X73n1452_023:0347c15": "馱之前。而君實直下無疑。又承賢父子追道人於王",
    "X73n1452_023:0347c16": "江涇。值驟雨淋漓。而賢父子曾無懈心。此非有卓倫",
    "X73n1452_023:0347c17": "之見者。斷不能也。茲幸奉命出典潯陽。潯陽乃古禪",
    "X73n1452_023:0347c18": "窟。比來緇曹。無論主者。客者。多飽食橫眠。遊談無根",
    "X73n1452_023:0347c19": "之徒。似不少也。嗟乎。因時布政之弊生。則仁信之治",
    "X73n1452_023:0347c20": "救焉。仁信之治弊生。則智勇之治救焉。智勇之治弊",
    "X73n1452_023:0347c21": "生。則莫得而救者。若干年矣。至漢明兆夢。摩竺西來。",
    "X73n1452_023:0347c22": "則以一出世之法。救莫救之弊。此理勢然也。&#x8462;世法",
    "X73n1452_023:0347c23": "變極。不以出世法救之。則變終莫止。出世法變極。脫",
    "X73n1452_023:0347c24": "不以世法救之。則其變亦終不止。故迦文老子將涅",
    "X73n1452_023:0348a01": "槃時。付囑國王大臣。金湯正法。即此意也。然孔釋之",
    "X73n1452_023:0348a02": "徒。世不多憂深慮遠之人。所以二氏不得相資而救",
    "X73n1452_023:0348a03": "弊。則必相毀而弊愈生焉。道人初自吳門來南康。止",
    "X73n1452_023:0348a04": "開先。而未入潯陽者。此意非淺淺。以為君實素頗卓",
    "X73n1452_023:0348a05": "倫。焚疏之舉。斷非常人所能為。竊謂臺老之後。有趙",
    "X73n1452_023:0348a06": "公定宇。繼二公者。必君實矣。君實自今而後。於相傳",
    "X73n1452_023:0348a07": "溢言之際。或於書柬之閒。大須要審察諦觀。此書柬",
    "X73n1452_023:0348a08": "言雖粗率。然察其心。為我真而無他腸者。此書柬言",
    "X73n1452_023:0348a09": "雖甘。然察其心。未必真為我而口為者。於此兩者。若",
    "X73n1452_023:0348a10": "瞞不過。此便是佛心也。又人情雖變態百出。能以理",
    "X73n1452_023:0348a11": "折情。精而衡之。則真偽似不可逃焉。又真心為人。必",
    "X73n1452_023:0348a12": "先以德業。偽心為人。必先以姑息。德業順性。姑息順",
    "X73n1452_023:0348a13": "情。順性則照用齊到。所以染習消而不自知。順情則",
    "X73n1452_023:0348a14": "照用俱昧。所以染習不培而日深矣。噫嘻。三界之內。",
    "X73n1452_023:0348a15": "非情重眾生。&#x51B3;不生之。故色界。無色界。雖勝於鬼獄。",
    "X73n1452_023:0348a16": "四空。四禪。雖勝於無色。四王。忉利。雖勝於四禪。據實",
    "X73n1452_023:0348a17": "觀之。而勝者必情重於劣者。以勝者恒處順境。故劣",
    "X73n1452_023:0348a18": "者恒處逆境。故逆境則苦極。苦極則思本。思本則近",
    "X73n1452_023:0348a19": "覺。近覺則苦樂之根。了而不昧。於了而不昧之時。忽",
    "X73n1452_023:0348a20": "推苦樂之前。苦樂之根。畢竟根於何處。推久誠積。誠",
    "X73n1452_023:0348a21": "積心開。則知向來極苦極樂。斷非此外有耳。自是便",
    "X73n1452_023:0348a22": "解將苦樂之前者。於境緣逆順之衝。橫拈&#x7AEA;弄。弄得",
    "X73n1452_023:0348a23": "熟了。則入地獄。也是好事。生天堂。亦不作希奇想也。",
    "X73n1452_023:0348a24": "然後痛念我同體之流。苦海日深。火宅&#x70DF;濃。燒然三",
    "X73n1452_023:0348b01": "界。流蕩七趣。強發四弘誓願。願克方休。四弘誓願不",
    "X73n1452_023:0348b02": "難發。惟強之一字。最難荷擔耳。若能直下荷擔得這",
    "X73n1452_023:0348b03": "箇強字牢靠。則世出世閒法。縱不憂深遠慮。亦無往",
    "X73n1452_023:0348b04": "而不克矣。道人於這強字。著實勉力荷擔。每滑肩不",
    "X73n1452_023:0348b05": "少矣。此&#x8462;眾生習熟。佛祖習生。眾生習熟。則我根難",
    "X73n1452_023:0348b06": "&#x39DE;。我根難拔。則此肩便不是金剛肩矣。所以被利害",
    "X73n1452_023:0348b07": "得失轉&#x5374;了。苟能眾生習生。佛祖習熟。不但肩是金",
    "X73n1452_023:0348b08": "剛肩。即戲罵譏訶。皆金剛雷也。此雷出地。何蟄夢之",
    "X73n1452_023:0348b09": "不破。何擔之不可肩耶。此等言句。說易行難。故溈山",
    "X73n1452_023:0348b10": "訶仰山曰。寂子。汝莫口解脫。又佛法不以禪定為要。",
    "X73n1452_023:0348b11": "惟以智進為本。故曰。智進全名。餘度皆字。見徹不疑。",
    "X73n1452_023:0348b12": "是智用不疑者。而能治惡習是進。又近日世態。於至",
    "X73n1452_023:0348b13": "親骨肉中。倘觸了他毫不顧惜。直欲陷死我便快。此",
    "X73n1452_023:0348b14": "言不信佛法者。即信佛法人。偶有無心之失。觸了他",
    "X73n1452_023:0348b15": "情所護處。他且把佛法拋在一邊。百種生計害人。我",
    "X73n1452_023:0348b16": "有日在。我佛所謂末法&#x9B2C;爭堅固。是也。夫&#x9B2C;爭已是",
    "X73n1452_023:0348b17": "不好了。更加堅固之力。持&#x9B2C;爭之心。則此&#x9B2C;爭不入",
    "X73n1452_023:0348b18": "阿鼻不已。此亦理勢然也。道人願君實將智進兩者。",
    "X73n1452_023:0348b19": "強於此等境界。大昭廓王江涇遭雨時心。韋馱前焚",
    "X73n1452_023:0348b20": "疏時心。更以護法為己任。則報君報親。靡不盡矣。君",
    "X73n1452_023:0348b21": "實勉之。餘不盡。"
}