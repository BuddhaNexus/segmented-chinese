{
    "X78n1553_019:0513b01": "天聖廣燈錄卷第十九   〔宋勒〕",
    "X78n1553_019:0513b03": "韶州雲門山法球禪師[0513b03] 奉廣主召入宮。升座云。一言",
    "X78n1553_019:0513b04": "纔剖。該括微塵。萬派歸源。截流眾壑。吾皇登殿。野老",
    "X78n1553_019:0513b05": "謳&#x8B0C;。師子當門。群魔屏跡。西來大道。若為傳持。古佛",
    "X78n1553_019:0513b06": "家風。如何指示。幸逢聖代。偶值明時。可謂皇風蕩蕩。",
    "X78n1553_019:0513b07": "佛日高舒。但某若論佛法。直下難言。唱道之機。強名",
    "X78n1553_019:0513b08": "施設。三乘分教。各有指歸。五部律文。但明持犯。如來",
    "X78n1553_019:0513b09": "法眼。末後相傳。鱗次契心。教外別演。此猶是化門之",
    "X78n1553_019:0513b10": "說。若是衲僧門下。句裏呈機。徒勞佇思。若是叢林久",
    "X78n1553_019:0513b11": "浸。飽&#x9B2C;作家。格外玄談。對眾證據。[0513b11] 時有僧禮拜。",
    "X78n1553_019:0513b12": " 師云。對目千差路。迴眸十萬餘。[0513b12] 問。梵王親請佛。國",
    "X78n1553_019:0513b13": "主此延師。音日靈山會。密記乞師宣 師云。一音剖",
    "X78n1553_019:0513b14": "之河沙界。萬法齊生舜日新 進云。恁麼則四海晏",
    "X78n1553_019:0513b15": "清。八方肅靜也 師云。木人歌有道。野者感無私。",
    "X78n1553_019:0513b16": "[0513b16] 問。靈山密記蒙師指。未審得法繼何人 師云。九重",
    "X78n1553_019:0513b17": "城裏君王令。萬里風清罷戰征 學人未委。乞師的",
    "X78n1553_019:0513b18": "旨 師云。裂腹剜心猶未報。何勞測意起多端。[0513b18] 問。",
    "X78n1553_019:0513b19": "如何是西來大道 師云。當時妄想。至今不絕。[0513b19] 問。",
    "X78n1553_019:0513b20": "如何是古佛家風 師云。一輪千家月。無處不晶輝。",
    "X78n1553_019:0513b21": "[0513b21] 師又云。問也問不盡。答也答無窮。蓋曩昔以來。根",
    "X78n1553_019:0513b22": "塵濃厚。便有多途。佛法顯然。何須自昧。捨彼取此。背",
    "X78n1553_019:0513b23": "覺合塵。不能休歇。速須了&#x5374;。莫更苦求。可惜時光逡",
    "X78n1553_019:0513b24": "巡。又過斯日。開闡不盡稱提。恭願皇風永扇。慧炬長",
    "X78n1553_019:0513c01": "然。萬&#x5F5A;滋榮。千祥並集。以某祇園片葉。謬對威顏。無",
    "X78n1553_019:0513c02": "住戰灼。王令稍嚴。伏惟珍重。",
    "X78n1553_019:0513c03": "[0513c03] 師歸院。升堂。示眾云。言前薦得。辜負平生。句後呈機。",
    "X78n1553_019:0513c04": "空華亂墜。且據衲僧眼目。作麼生辨明。若向者裏辯",
    "X78n1553_019:0513c05": "明得去。似有出身之分。不昧平生。若向者裏辯明不",
    "X78n1553_019:0513c06": "得。墮坑落&#x58CD;。淪沒蹤由。如何出得。有出得者。試對眾",
    "X78n1553_019:0513c07": "道看。[0513c07] 有僧出來便問。西天與東土。諸佛亦復然。師",
    "X78n1553_019:0513c08": "登師子座。一句為誰宣 師云。金輪不隱的。木馬正",
    "X78n1553_019:0513c09": "當軒 進云。恁麼則人天皆有慶。樵子處處歌也",
    "X78n1553_019:0513c10": " 師云。鳥道無迂曲。行人有短長。[0513c10] 問。師唱誰家曲。宗",
    "X78n1553_019:0513c11": "風嗣阿誰 師云。韶石巖前曾得侍。曹谿&#x9262;不二三",
    "X78n1553_019:0513c12": "擔 進云。恁麼則雲門嫡子。雲嶺玄孫也 師云。&#x5222;",
    "X78n1553_019:0513c13": "利不從人薦得。先陀由根毋生遲。[0513c13] 問。如何是雲門",
    "X78n1553_019:0513c14": "劍 師云。長空不匣鋒鋩色 進云。用者又如何",
    "X78n1553_019:0513c15": " 師云。四塞唯清日月明。[0513c15] 問。如何是禪 師云。秋來",
    "X78n1553_019:0513c16": "樹頭鳴。[0513c16] 問。如何是道 師云。頭上&#x811A;下 進云。如",
    "X78n1553_019:0513c17": "何是道中人 師云。一任東西。[0513c17] 問。如何是世尊不",
    "X78n1553_019:0513c18": "說說 師云。對目不見耳 問。如何是迦葉不聞聞",
    "X78n1553_019:0513c19": " 師云。閉門哭蒼天。[0513c19] 問。如何是佛 師云。鼻高眼",
    "X78n1553_019:0513c20": "大。[0513c20] 問。如何是隨色摩尼珠 師云。色即不無。恁麼",
    "X78n1553_019:0513c21": "生是珠 學云。不會。特伸請益 師云。雲有出山勢。",
    "X78n1553_019:0513c22": "水無投澗聲。[0513c22] 問。牛頭未見四祖時如何 師云。沓",
    "X78n1553_019:0513c23": "風吹萎華 進云。見後如何 師云。更雨新好者",
    "X78n1553_019:0513c24": " 師上堂云。一法如是。諸法亦然。萬別千差。不離方寸。",
    "X78n1553_019:0514a01": "諸禪德。若得如是。盡十方世界一時拈來向諸人眼",
    "X78n1553_019:0514a02": "睫上。百千諸佛向眼睫上轉大法輪。各各踊身向&#x8657;",
    "X78n1553_019:0514a03": "空裏。現一十八變。為三世諸佛說法。諸人還見麼。若",
    "X78n1553_019:0514a04": "道不見。可惜父母所生眼。若道見。且作麼面目。試對",
    "X78n1553_019:0514a05": "眾道看。良久。云。買賣不當價。撫掌一下。久立。珍重。",
    "X78n1553_019:0514a06": "韶州廣悟禪師[0514a06] 上堂云。諸佛出世。早是多端。達磨西",
    "X78n1553_019:0514a07": "來。更傳心印。大似欺我兒孫。壓良為賤。三乘十二分",
    "X78n1553_019:0514a08": "教。不別時宜。若是格外道人。不用取他為則。直須孤",
    "X78n1553_019:0514a09": "明自己。省悟前塵。大用現前。臨機施設。蹤橫踢蕩。方",
    "X78n1553_019:0514a10": "有少分出家。如今還有麼。不用如何若何。應須直入。",
    "X78n1553_019:0514a11": "[0514a11] 有僧出來禮拜 師便打 學云。正遇作家 師云。",
    "X78n1553_019:0514a12": "罪不重科。[0514a12] 問。人人盡唱曹谿曲。和尚繼嗣在何人",
    "X78n1553_019:0514a13": " 師云。分明記取。[0514a13] 問。十方國土中。唯有一乘法。如",
    "X78n1553_019:0514a14": "何是一乘法 師云。日月自分明。[0514a14] 問。如何是和尚",
    "X78n1553_019:0514a15": "為人一句 師云。因風吹火。[0514a15] 問。如何是正法眼",
    "X78n1553_019:0514a16": " 師云。山河大地。[0514a16] 問。如何是覿面事 師云。赤水遠",
    "X78n1553_019:0514a17": "來。[0514a17] 問。久雨不晴時如何 師云。追風由恨遲。[0514a17] 問。",
    "X78n1553_019:0514a18": "如何是佛 師云。清原好山水。[0514a18] 問。如何是佛向上",
    "X78n1553_019:0514a19": "事 師云。金烏晝夜催。",
    "X78n1553_019:0514a20": "韶州長樂政禪師[0514a20] 上堂云。祖師心印。壁立難提。直下",
    "X78n1553_019:0514a21": "精明。猶是鈍漢。作麼得箇恰好去。[0514a21] 時有僧便問。祖",
    "X78n1553_019:0514a22": "師心印。何人提掇 師云。石人妙在手 進云。未審",
    "X78n1553_019:0514a23": "學人還有分也無 師云。木女整不齊。[0514a23] 問。如何是",
    "X78n1553_019:0514a24": "長樂境 師云。青松長&#x9B31;密。鵠鶴每來翹 進云。如",
    "X78n1553_019:0514b01": "何是境中人 師云。獐兒并麋鹿。盡日自成群。[0514b01] 問。",
    "X78n1553_019:0514b02": "北斗藏身。意旨如何 師云。青山常在。日月何虧。",
    "X78n1553_019:0514b03": "[0514b03] 問。如何是法身 師云。山河無障礙。",
    "X78n1553_019:0514b04": "[0514b04] 廣主召師入宮。升座。有僧問。鷲&#x5CEF;演唱。迦葉低眉。今",
    "X78n1553_019:0514b05": "日王宮。請師垂示 師云。一句分明無異跡。八方咸",
    "X78n1553_019:0514b06": "共賀昇平 進云。恁麼則三界外人去也 師云。萬",
    "X78n1553_019:0514b07": "歲。萬歲。[0514b07] 問。人王與法王相見時如何 師云。月明",
    "X78n1553_019:0514b08": "三島靜。樵子太平歌。[0514b08] 問。文殊與維摩對談何事。",
    "X78n1553_019:0514b09": " 師默然 進云。恁麼則無說無聽也 師云。毗耶離",
    "X78n1553_019:0514b10": "城事又作麼生。[0514b10] 師又云。言無展事。語不投機。承言",
    "X78n1553_019:0514b11": "者喪。滯句者迷。不說不默。又成惑亂。且作麼生辨得",
    "X78n1553_019:0514b12": "邪正去。若是同道。可希洞鑒。然雖如是。風不來。樹不",
    "X78n1553_019:0514b13": "動。久立。珍重。",
    "X78n1553_019:0514b14": "韶州佛陀山遠禪師[0514b14] 在廣主宮中。上堂。有僧問。如何",
    "X78n1553_019:0514b15": "是第一句 師云。天賜六銖皆挂體。臣僧百衲對宣",
    "X78n1553_019:0514b16": "揚 問。如何是法身佛 師云。木馬嘶時華地錦。泥",
    "X78n1553_019:0514b17": "牛行處海雲凝 問。今日一筵。何異靈山 師云。四",
    "X78n1553_019:0514b18": "海波濤靜。一輪天地明。[0514b18] 問。如何是佛 師云。銅頭",
    "X78n1553_019:0514b19": "鐵額 學人未會此意如何 師云。簸土颺塵。[0514b19] 問。",
    "X78n1553_019:0514b20": "寶鑑當軒時如何 師云。誰敢&#x89BB;著。[0514b20] 問。如何是祖",
    "X78n1553_019:0514b21": "師西來意 師云。眼中不著塵。[0514b21] 師云。若也一向問",
    "X78n1553_019:0514b22": "答。盡未來際也無窮盡。所以教中云。諸法寂滅相。不",
    "X78n1553_019:0514b23": "可以言宣。教山僧道什麼即得。如今事不獲已。且與",
    "X78n1553_019:0514b24": "諸人葛藤即不可。若是正定道流&#x89B7;見。一場笑具。且",
    "X78n1553_019:0514c01": "道笑我者是什麼人。直饒&#x511E;笑得祥雲現足下。好與",
    "X78n1553_019:0514c02": "三十棒。久立。珍重。",
    "X78n1553_019:0514c03": "韶州鷲&#x5CEF;山韶禪師[0514c03] 上堂。僧問。正法無言時如何",
    "X78n1553_019:0514c04": " 師云。言 進云。學人不會。乞師端的 師云。兩重公",
    "X78n1553_019:0514c05": "案 進云。和尚豈無方便 師云。無禮難容。[0514c05] 問。學",
    "X78n1553_019:0514c06": "人有口道不得。請和尚道 師云。正當今日 進云。",
    "X78n1553_019:0514c07": "莫便是和尚為人也無 師云。下坡不走。[0514c07] 問。如何",
    "X78n1553_019:0514c08": "是鷲&#x5CEF;境 師云。青山淥水 進云。如何是境中人",
    "X78n1553_019:0514c09": " 師云。五湖四海賓。[0514c09] 問。祖意教意。是同是別 師",
    "X78n1553_019:0514c10": "云。日出東方月落西。",
    "X78n1553_019:0514c11": "韶州淨源山真禪師[0514c11] 上堂。僧問。法網無遮。如何&#x613D;詰",
    "X78n1553_019:0514c12": " 師云。浩然無間斷。觸處有光緣。[0514c12] 問。如何是本來",
    "X78n1553_019:0514c13": "身 師云。風吹滿面塵。[0514c13] 問。如何是無縫塔 師云。",
    "X78n1553_019:0514c14": "山深人難見 進云。如何是塔中人 師云。路僻更",
    "X78n1553_019:0514c15": "無&#x96A3;。[0514c15] 問。月未生時如何 師云。大地人盡望 進",
    "X78n1553_019:0514c16": "云。生後如何 師云。照破髑髏寒。[0514c16] 問。如何是一時",
    "X78n1553_019:0514c17": "教 師云。匿不得。[0514c17] 問。達磨未來時如何 師云。三",
    "X78n1553_019:0514c18": "家村裏兩兩三三 進云。來後如何 師云。千邪不",
    "X78n1553_019:0514c19": "如一直。[0514c19] 問。諸法寂滅相。如何是世間相 師云。真",
    "X78n1553_019:0514c20": "不掩假。",
    "X78n1553_019:0514c21": "韶州披雲山禪師[0514c21] 上堂。僧問。三千里外響師顏。一句",
    "X78n1553_019:0514c22": "當軒。請師言薦 師云。斷頭船子。[0514c22] 問。師演靈山句。",
    "X78n1553_019:0514c23": "何人合得知 師云。&#x5222;利秖因生處早。頑癡多棄世",
    "X78n1553_019:0514c24": "情非。[0514c24] 問。如何是色空 師云。拾取落幸生舊枝。",
    "X78n1553_019:0515a01": "[0515a01] 問。如何是一塵 師云。滿目是青山。[0515a01] 問。如何是毗",
    "X78n1553_019:0515a02": "盧藏中有大經卷 師云。拈不得 進云。為甚拈不",
    "X78n1553_019:0515a03": "得 師云。特地&#x5374;成愁。[0515a03] 問。如何是不遷義 師云。",
    "X78n1553_019:0515a04": "山高不礙白雲飛。",
    "X78n1553_019:0515a05": "韶州月華山禪師[0515a05] 上堂云。舉一句語。&#x5FA7;大千界。還有",
    "X78n1553_019:0515a06": "人會得者箇時節麼。試出來道看。要知親切。良久。云。",
    "X78n1553_019:0515a07": "不出頭是好手。久立。珍重。[0515a07] 僧問。如何是月華境",
    "X78n1553_019:0515a08": " 師云。青蒼無異色 進云。如何是境中人 師云。日",
    "X78n1553_019:0515a09": "月豈別論 問。如何是三乘十二分教 師云。黃卷",
    "X78n1553_019:0515a10": "赤軸 進云。畢竟成得什麼邊事 師云。如是我聞。",
    "X78n1553_019:0515a11": "[0515a11] 問。如何是對機說 師云。鐵門山難過 進云。學",
    "X78n1553_019:0515a12": "人不會。乞師再指 師云。愁顏不展眉 問。如何是",
    "X78n1553_019:0515a13": "祖師西來意 師云。梁王不識 進云。未審如何",
    "X78n1553_019:0515a14": " 師云。隻履西歸。",
    "X78n1553_019:0515a15": "韶州雙&#x5CEF;山真禪師[0515a15] 上堂。僧問。如何是雙&#x5CEF;境 師",
    "X78n1553_019:0515a16": "云。何處不分明 進云。如何是境中人 師云。入門",
    "X78n1553_019:0515a17": "先問諱。[0515a17] 問。如何是大用現前 師云。一刀兩段",
    "X78n1553_019:0515a18": " 學云。了 師云。蒼天。蒼天。[0515a18] 問。佛法究竟成得什麼",
    "X78n1553_019:0515a19": "邊事 師云。十方薄伽梵。一路涅槃門。[0515a19] 問。四海晏",
    "X78n1553_019:0515a20": "清。未審王居何位 師云。寶殿苔生。時人罔措。[0515a20] 問。",
    "X78n1553_019:0515a21": "寶&#x5292;未磨時如何 師云。黑 進云。磨後如何 師",
    "X78n1553_019:0515a22": "云。四海晏清。[0515a22] 問。一切諸佛及諸佛阿耨多羅三藐",
    "X78n1553_019:0515a23": "三菩提法皆從此經出。未審此經從何而出 師云。",
    "X78n1553_019:0515a24": "速禮三拜。[0515a24] 問。從上諸聖以心傳心。未審何人傳師",
    "X78n1553_019:0515b01": "心 師云。答即易。問即難。[0515b01] 問。離四句。絕百非時如",
    "X78n1553_019:0515b02": "何 師云。莫教失&#x5374;問 進云。恁麼則學人罪過",
    "X78n1553_019:0515b03": " 師云。再犯不容。[0515b03] 問。如何是和尚非時為人一句",
    "X78n1553_019:0515b04": " 師云。喫棒得也未 學人禮拜 師便打。",
    "X78n1553_019:0515b05": "隨州雙泉山郁禪師[0515b05] 住舒州海會。上堂。僧問。如何是",
    "X78n1553_019:0515b06": "舒州境 師云。魄水逆流山露骨 進云。如何是境",
    "X78n1553_019:0515b07": "中人 師云。地有毒蛇砂有虱。[0515b07] 問。佛未出世時如",
    "X78n1553_019:0515b08": "何 師云。棲巖遁壑 進云。出世後如何 師云。誰",
    "X78n1553_019:0515b09": "諕閭閻。[0515b09] 問。如何是祖師西來意 師云。仙&#x9641;不&#x5222;",
    "X78n1553_019:0515b10": "利 學云。再希一言 師云。瞌睡作什麼。[0515b10] 問。達磨",
    "X78n1553_019:0515b11": "未來時如何 師云。多少猜疑者 進云。達磨來後",
    "X78n1553_019:0515b12": "如何 師云。也尋常。[0515b12] 問。古佛家風。乞師一言 師",
    "X78n1553_019:0515b13": "云。領 學云。領後如何 師云。不用別人。[0515b13] 問。如何",
    "X78n1553_019:0515b14": "是大道之源 師云。深深無間斷 進云。究竟事如",
    "X78n1553_019:0515b15": "何 師云。&#x5222;利不從他。",
    "X78n1553_019:0515b16": "[0515b16] 師上堂云。佛法不用學。寒山子欺&#x511E;。作麼生得不欺",
    "X78n1553_019:0515b17": "&#x511E;去。有人識得時。與山僧把將出來。汝若不識。看看",
    "X78n1553_019:0515b18": "燈籠露柱變作寒山子。與釋迦老子說法了。&#x5374;從汝",
    "X78n1553_019:0515b19": "&#x811A;跟下走過。汝不見。&#x5374;歸西天去也。有事近前。[0515b19] 時",
    "X78n1553_019:0515b20": "有僧問。如何是毗盧師 師云。風吹滿面塵 進云。",
    "X78n1553_019:0515b21": "為什麼&#x5374;如此 師云。特地令人愁。[0515b21] 問。如何是和",
    "X78n1553_019:0515b22": "尚家風 師云。黃陳倉米飯 進云。忽遇客來。將何",
    "X78n1553_019:0515b23": "祗待 師云。齊後建谿茶 問。諸佛出世。當為何事",
    "X78n1553_019:0515b24": " 師云。不為闍梨 進云。恁麼則學人無依倚也",
    "X78n1553_019:0515c01": " 師云。路逢&#x5292;客順呈&#x5292;。不是詩人莫獻詩。[0515c01] 問。聖",
    "X78n1553_019:0515c02": "諦義中。還有俗諦也無 師云。語不&#x8657;施。",
    "X78n1553_019:0515c03": "[0515c03] 師上堂。示眾云。春陽發枯&#x67BF;。秋氣殺群芳。物理皆如",
    "X78n1553_019:0515c04": "此。祖令若為當。良久。云。諸上座。若能於此薦得。不妨",
    "X78n1553_019:0515c05": "省力。若薦不得。&#x8657;負平生。有商量者近前。[0515c05] 時有僧",
    "X78n1553_019:0515c06": "問。寶&#x5292;未出匣時如何 師云。誰敢&#x89B7;著 進云。出",
    "X78n1553_019:0515c07": "匣後如何 師云。萬里煙收道太平 問。如何是第",
    "X78n1553_019:0515c08": "一句 師云。迴頭終不顧 進云。如何是第二句",
    "X78n1553_019:0515c09": " 師云。未語先分付 進云。如何是第三句 師云。連",
    "X78n1553_019:0515c10": "根由蔕苦 問。不涉廉纖。請師便道 師云。啞得老",
    "X78n1553_019:0515c11": "僧口 進云。恁麼則學人罪過 師云。後犯難容。",
    "X78n1553_019:0515c12": "[0515c12] 問。遠遠投師。未審師還接也無。[0515c12] 師云。下坡不走。",
    "X78n1553_019:0515c13": "[0515c13] 進云。恁麼則得遇師顏也 師云。心不負人。面無&#x6159;",
    "X78n1553_019:0515c14": "色。[0515c14] 問。如何是隨色摩尼珠 師云。到處呈似人",
    "X78n1553_019:0515c15": " 師上堂云。諸佛出世。已涉繁辭。達磨西來。壓良為賤。",
    "X78n1553_019:0515c16": "一言相契。埋沒宗風。&#x7AEA;拂敲床。那堪更用。圓相鏡智。",
    "X78n1553_019:0515c17": "亂撦焚燒。洞上五位君臣。不勞拈出。臨濟入門便喝。",
    "X78n1553_019:0515c18": "似齋後之鐘。德山入門便棒。猶是平地陷人。若是單",
    "X78n1553_019:0515c19": "明自己。泥&#x732A;疥狗。省悟法空。見解未出常流。[0515c19] 俱胝一",
    "X78n1553_019:0515c20": "指。溝壑自沉。五洩香嚴。不能自救。丹霞石鞏。正在半",
    "X78n1553_019:0515c21": "途。肇會不遷。如何敵他生死。淨名杜口。猶涉多途。六",
    "X78n1553_019:0515c22": "代宗師。多&#x8657;少實。文殊說法。未稱衲僧。迦葉傳衣。遭",
    "X78n1553_019:0515c23": "人怪笑。獨指稱尊。猶不丈夫。大藏經文。殘羹餿飯。大",
    "X78n1553_019:0515c24": "溈和尚。罔別是非。本淨龍牙。見處孤僻。玄沙促指大",
    "X78n1553_019:0516a01": "徹。末後羞&#x6159;。一宿覺知恃地。方成&#x61E1;[怡-台+羅]。馬大師即心",
    "X78n1553_019:0516a02": "即佛。表我兒孫。盤山非心非佛。其言極謬。此二尊宿",
    "X78n1553_019:0516a03": "猶是度&#x811A;買靴。看風便帆。衲僧門下爭敢咳嗽。[0516a03] 若將",
    "X78n1553_019:0516a04": "意解度量。迢迢十萬八千。更乃息念觀空。大似水中",
    "X78n1553_019:0516a05": "捉月。語上覓會。永劫沉淪。寂照觀空。編為外道。中下",
    "X78n1553_019:0516a06": "聞說。罔措是非。達士同人。方可明鑒。也擬緘言不說。",
    "X78n1553_019:0516a07": "恐邪正不分。及至定奪雌黃。大似能所分別。如斯剖",
    "X78n1553_019:0516a08": "析。各要知之。免被人謾。塗糊指注。更有參玄上士。須",
    "X78n1553_019:0516a09": "知有向上關捩。四海方袍。莫向死水裏吐氣。道人相",
    "X78n1553_019:0516a10": "見。爍電猶遲。豈況忉忉。有何利益。[0516a10] 叢林後代。謬說多",
    "X78n1553_019:0516a11": "途。棄&#x5374;本師。不能擇其法眼。或呈現前三昧。或誇一",
    "X78n1553_019:0516a12": "句之淵。或呈眾請益。或無說而言宗。或不問而自說。",
    "X78n1553_019:0516a13": "或主家貪明話頭。學家不待結絕。或勝負爭強。驢年",
    "X78n1553_019:0516a14": "未徹。見處不諦。指月話月。未證言證。未得言得。將識",
    "X78n1553_019:0516a15": "情而卜度聖意。用妄心而剖判諸方。盡是傍生異見。",
    "X78n1553_019:0516a16": "依草附木。見處偏枯。陰界分別。多將記持憶想。便當",
    "X78n1553_019:0516a17": "自己家風。貯在胸襟。將作平生眼目。如斯之輩。河沙",
    "X78n1553_019:0516a18": "相似。說則過頭千尺。行則金無分寸。口似懸河。是非",
    "X78n1553_019:0516a19": "長短。達磨門人豈可皮下無血。不是提綱出手。都緣",
    "X78n1553_019:0516a20": "法爾如然。饒&#x511E;會盡千般。爭奈當門按&#x5292;。直下明得。",
    "X78n1553_019:0516a21": "由是相達。子父商量。是何言也。一刀兩段。猶未分明。",
    "X78n1553_019:0516a22": "師子翻身。直須努眼。坐斷十方。不通凡聖。若能如是。",
    "X78n1553_019:0516a23": "方稱出家。久立大眾。伏惟珍重。",
    "X78n1553_019:0516a24": "連州慈雲山深禪師[0516a24] 初開堂。纔升座。便有僧問。靈山",
    "X78n1553_019:0516b01": "曾授記。師唱是誰&#x8B0C; 師云。分明記取舉似人。[0516b01] 問。",
    "X78n1553_019:0516b02": "十方國土中。唯有一乘法。和尚如何舉唱 師云。雪",
    "X78n1553_019:0516b03": "嶺好翻身。[0516b03] 問。寶鏡當軒時如何 師云。天地皆失",
    "X78n1553_019:0516b04": "色。[0516b04] 問。如何是教外別傳一句 師云。扣牙恐驚齒。",
    "X78n1553_019:0516b05": "[0516b05] 問。慧日騰空人皆仰。此夕開筵事若何 師云。皇",
    "X78n1553_019:0516b06": "風一扇。宇宙廓然。",
    "X78n1553_019:0516b07": "廬山化城鑒禪師[0516b07] 上堂。有僧問。如何是一大事 師",
    "X78n1553_019:0516b08": "云。射紅出。[0516b08] 問。遠遠投師。乞師指示 師云。漢東米",
    "X78n1553_019:0516b09": "作麼價。[0516b09] 問。露地白牛隨處現。嘶風木馬事如何",
    "X78n1553_019:0516b10": " 師云。何不現 學云。嫌箇什麼 師云。將謂海東舶",
    "X78n1553_019:0516b11": "主。秖是此土商人 進云。若不張帆。焉知海闊 師",
    "X78n1553_019:0516b12": "云。放汝三十棒 問。如何是和尚正法眼 師云。新",
    "X78n1553_019:0516b13": "羅人迷路。",
    "X78n1553_019:0516b14": "[0516b14] 師上堂。示眾云。十方薄伽梵。一路涅槃門。諸禪德。且",
    "X78n1553_019:0516b15": "作麼是涅槃門。莫是山僧者裏聚會少時。便為涅槃",
    "X78n1553_019:0516b16": "門麼。莫是僧堂裏衣&#x9262;下坐。寂默觀空。便為涅槃門",
    "X78n1553_019:0516b17": "麼。莫錯會好。諸禪德。總不恁麼會。莫別有商量底麼。",
    "X78n1553_019:0516b18": "山僧者裏早是事不獲已。向諸人恁麼道。已是相鈍",
    "X78n1553_019:0516b19": "致了也。更擬踏步向前。有何所益。諸禪德。但自無事。",
    "X78n1553_019:0516b20": "自然安樂。任運天真。隨緣自在。莫用巡他門戶。求覓",
    "X78n1553_019:0516b21": "解會。記憶在心。被他繫縛。不得自在。便被生死之所",
    "X78n1553_019:0516b22": "拘。何時得出頭。可惜光陰&#x5010;忽。便是來生。速須努力。",
    "X78n1553_019:0516b23": "努力。[0516b23] 時有僧問。生死到來。如何免得 師云。柴鳴",
    "X78n1553_019:0516b24": "竹爆驚人耳 學人不會。請師直指 師云。家犬聲",
    "X78n1553_019:0516c01": "獰夜不休。[0516c01] 問。如何是菩提路 師云。月照舊房深。",
    "X78n1553_019:0516c02": "[0516c02] 問。寶鏡當軒時如何 師云。照破萬家門 問。如",
    "X78n1553_019:0516c03": "何是和尚家風 師云。不欲說似人 進云。為什麼",
    "X78n1553_019:0516c04": "&#x5374;如此 師云。家醜不外揚。[0516c04] 問。如何是和尚尋常",
    "X78n1553_019:0516c05": "為人底句 如云。量才補職 進云。恁麼則學人無",
    "X78n1553_019:0516c06": "分也 師云。心不負人。[0516c06] 問。如何是真空 師云。天",
    "X78n1553_019:0516c07": "河岸上星分異。[0516c07] 問。如何是學人自己 師云。何得",
    "X78n1553_019:0516c08": "問別人 進云。問又何妨 師云。爭怪山僧。[0516c08] 問。北",
    "X78n1553_019:0516c09": "斗藏身。意旨如何 師云。青山無異的。常伴白雲閑。",
    "X78n1553_019:0516c10": "[0516c10] 問。如是學人行履處 師云。三門前松徑裏 進",
    "X78n1553_019:0516c11": "云。究竟又如何 師云。朝看群&#x5CEF;。夜窺星斗。[0516c11] 問。佛",
    "X78n1553_019:0516c12": "法畢竟成得什麼邊事 師云。好箇問頭。無人答得",
    "X78n1553_019:0516c13": " 進云。和尚豈無方便 師云。雲有出山勢。水無投",
    "X78n1553_019:0516c14": "澗聲。[0516c14] 問。如何是向上關捩子 師云。拔&#x5292;攪龍門",
    "X78n1553_019:0516c15": " 問。臨濟入門便喝。德山入門便棒。未審意旨如何",
    "X78n1553_019:0516c16": " 師云。汝試舉臨濟．德山看 學人便喝 師云。放",
    "X78n1553_019:0516c17": "過一著 學人無語 師便打。[0516c17] 問僧。什麼處來。",
    "X78n1553_019:0516c18": " 僧便喝 師云。何得容易 僧擬議 師便打。[0516c18] 問",
    "X78n1553_019:0516c19": "新到僧。近離什麼處 進云。江州 師云。來時主人",
    "X78n1553_019:0516c20": "萬福也無 僧云。道什麼 師云。耳聾耶 僧云。是",
    "X78n1553_019:0516c21": "何言歟 師云。近前來。向汝道 僧近前 師云。打",
    "X78n1553_019:0516c22": "底不遇作家。參堂去。",
    "X78n1553_019:0516c23": "廬山護國禪師[0516c23] 上堂云。有解問話者出來。有僧便出",
    "X78n1553_019:0516c24": "來禮拜 師云。來朝更獻楚王看。[0516c24] 問。久時不聞龍",
    "X78n1553_019:0517a01": "虎嘯。師登法座意如何 師云。月照寒潭影。白雲翳",
    "X78n1553_019:0517a02": "石稜。[0517a02] 問。如何是和尚家風 師云。到處似人 問。",
    "X78n1553_019:0517a03": "如何是性中相見底事 師云。過者邊來。[0517a03] 問。祖祖",
    "X78n1553_019:0517a04": "相傳。未審傳箇什麼 師云。說得麼 學云。和尚從",
    "X78n1553_019:0517a05": "何而得 師云。速禮三拜。[0517a05] 問。有問有答。&#x63D1;目生華。",
    "X78n1553_019:0517a06": "不問不答時如何 師云。普天&#x5E00;地 進云。畢竟事",
    "X78n1553_019:0517a07": "如何 師云。兩重公案。[0517a07] 問。萬法歸一。未審一歸何",
    "X78n1553_019:0517a08": "所 師云。陽氣發來無硬地。春晴[賏/(冗-几+鳥)]谷正芬芳。",
    "X78n1553_019:0517a09": "[0517a09] 師上堂云。實際理地。不受一塵。佛事門中。不捨一法。",
    "X78n1553_019:0517a10": "又云。一法若有。毗盧隨在凡夫。萬法若無。普賢失其",
    "X78n1553_019:0517a11": "境界。諸上座。作麼生理論。朝夕恁麼上來。向諸上座",
    "X78n1553_019:0517a12": "說箇什麼則得。若說三乘十二分教。自有座主律師。",
    "X78n1553_019:0517a13": "若說世諦因緣。又非僧家之所議。若論佛法。從上祖",
    "X78n1553_019:0517a14": "宗。多少佛法。可與評量。總不如是。須知各各當人分",
    "X78n1553_019:0517a15": "上事。作麼生是諸上座分上事。知有。對眾吐露一箇",
    "X78n1553_019:0517a16": "消息。以表平生行&#x811A;。參善知識。具爍迦羅目。不被人",
    "X78n1553_019:0517a17": "謾。豈不快哉。還有麼。良久。云。若無人出頭。買賣不當",
    "X78n1553_019:0517a18": "價。徒勞更商量。伏惟珍重。",
    "X78n1553_019:0517a19": "[0517a19] 師上堂。有僧問。如來為一大事因緣故。出現於世。和",
    "X78n1553_019:0517a20": "尚出世。以何法指示於人 師云。太陽門下威音的",
    "X78n1553_019:0517a21": " 進云。恁麼則和尚不&#x8657;出世也 師云。當胸不握",
    "X78n1553_019:0517a22": "節。語氣不慚惶 問。如何是世尊不說說 師云。言",
    "X78n1553_019:0517a23": "中須辨響。[0517a23] 問。如何是和尚尋常說法底口 師云。",
    "X78n1553_019:0517a24": "舌拄上齶 進云。恁麼則不從人得也 師云。即今",
    "X78n1553_019:0517b01": "事又作麼生 學人無語 師云。掠&#x8657;漢。[0517b01] 問。佛未",
    "X78n1553_019:0517b02": "出世時如何 師云。雲遮海門樹 進云。出世後如",
    "X78n1553_019:0517b03": "何 師云。擘破鐵圍山。",
    "X78n1553_019:0517b04": "廬山慶雲禪師[0517b04] 上堂云。古人道。盡令提綱。不寒天下",
    "X78n1553_019:0517b05": "人口。諸上座。既是盡令提綱。為什麼不寒天下人口。",
    "X78n1553_019:0517b06": "古人恁麼道。大似不知時。然雖如是。若是上上之流。",
    "X78n1553_019:0517b07": "不拘此限。未證據者。不妨疑著。有不疑著底。不顧危",
    "X78n1553_019:0517b08": "亡。試對眾施呈看。[0517b08] 時有僧出禮拜 師便打 問。",
    "X78n1553_019:0517b09": "佛令祖令師已委。向上機鋒意如何 師云。令 學",
    "X78n1553_019:0517b10": "人未曉。如何指示 師云。收。[0517b10] 問。如何是諸佛出身",
    "X78n1553_019:0517b11": "處 師云。古木堂前石師子 進云。意旨如何 師",
    "X78n1553_019:0517b12": "云。生獰不似他。[0517b12] 問。如何是學人行李處 師云。青",
    "X78n1553_019:0517b13": "松綠竹下。[0517b13] 問。如何是祖師西來意 師云。庭前無",
    "X78n1553_019:0517b14": "狗樹。[0517b14] 問。如何是佛 師云。風吹古岸柳依依。[0517b14] 問。",
    "X78n1553_019:0517b15": "佛意祖意。是同是別 師云。青山常伴白雲閑 問。",
    "X78n1553_019:0517b16": "如何是佛法大意 師云。和泥合水。[0517b16] 問。久負勿弦",
    "X78n1553_019:0517b17": "琴。請師彈一曲 師云。不是鍾子期。聵人徒側耳。",
    "X78n1553_019:0517b18": "[0517b18] 問。如何是透法身句 師云。泥多佛大 進云。向上",
    "X78n1553_019:0517b19": "更有事也無 師云。有 如云。如何是向上事 師",
    "X78n1553_019:0517b20": "云。麻筋&#x7070;紙。[0517b20] 問僧。什麼處來 僧云。洪州來 師",
    "X78n1553_019:0517b21": "云。什麼處過夏 僧云。翠巖 師云。踏破多少草鞋",
    "X78n1553_019:0517b22": " 僧無語 師云。參眾去。[0517b22] 問僧。不跨石門句作麼",
    "X78n1553_019:0517b23": "生道 僧云。放專甲過。有箇道處 師云。放汝過。作",
    "X78n1553_019:0517b24": "麼生道 僧珍重。便出去 師云。老僧今日失利",
    "X78n1553_019:0517c01": " 師上堂云。朝日上來下去。有什麼了期。自是諸上座",
    "X78n1553_019:0517c02": "在寒暑之間。眾生界內。汝還知麼。先聖建立門庭。分",
    "X78n1553_019:0517c03": "為五種。蓋為見解不等。悟有淺深。且眾生界是無明",
    "X78n1553_019:0517c04": "煩惱。人我貢高。熾然無間。深淪六趣。所以諸聖開方",
    "X78n1553_019:0517c05": "便門。示教化路。故有等差。若是未明自性底人。在於",
    "X78n1553_019:0517c06": "閻浮寒暑境界。常懷疑惑。他聖人見箇什麼道理。便",
    "X78n1553_019:0517c07": "證如如自在。所以親近知識。曉夜決擇。得自己分明。",
    "X78n1553_019:0517c08": "子無生死。本來清淨。[0517c08] 若是未明得自己。又不能了悟",
    "X78n1553_019:0517c09": "一切塵勞。不知他聖人證入之門。便有諸方善知識",
    "X78n1553_019:0517c10": "與&#x511E;諸人閑種種法門。於眾生界。示汝自性。及外客",
    "X78n1553_019:0517c11": "塵。一時遣蕩。得大安樂。令人知有一切萬法種種差",
    "X78n1553_019:0517c12": "別。通明無滯。若不如是。秖明得自己。不知有萬法。不",
    "X78n1553_019:0517c13": "得法空。無有通變。所作不得自在。於十二時中被諸",
    "X78n1553_019:0517c14": "境執。不能免離。蓋是見處偏枯。一期被他學家問著。",
    "X78n1553_019:0517c15": "眼目定動。便生煩惱。[0517c15] 如今奉勸諸人。但於十二時中",
    "X78n1553_019:0517c16": "不依倚一物。但自無事。從上來明昧一時放&#x5374;。自立",
    "X78n1553_019:0517c17": "其志。泯絕諸緣。休歇根門。於見聞覺知無纖毫可幻。",
    "X78n1553_019:0517c18": "方可有出身之路。直須努力。莫更因循。秖麼空過。須",
    "X78n1553_019:0517c19": "更便是來生。古人向道。此身不向今身度。更向何身",
    "X78n1553_019:0517c20": "度此身。可惜父母所生髮膚之體。一念若失。千生萬",
    "X78n1553_019:0517c21": "劫。不復人身。久立。珍重。[0517c21] 僧問。十二時中如何用心。",
    "X78n1553_019:0517c22": "不被諸境惑 師云。巍巍堂堂 進云。爭奈目前何。",
    "X78n1553_019:0517c23": " 師云。苦心更有苦。[0517c23] 問。三乘十二分教即不問。如",
    "X78n1553_019:0517c24": "何是直截根源 師云。十進九退 學云。如何則是",
    "X78n1553_019:0518a01": " 師云。何日得休時。[0518a01] 問。如何是佛事門中不捨一",
    "X78n1553_019:0518a02": "法 師云。放一捉一。[0518a02] 問。一言道斷時如何 師云。",
    "X78n1553_019:0518a03": "未是極則處 進云。如何是極則處 師云。冬後一",
    "X78n1553_019:0518a04": "陽生。",
    "X78n1553_019:0518a05": "[0518a05] 師早參上堂。云。吾有一語。對面分付。若人不會。四天",
    "X78n1553_019:0518a06": "東土。良久。云。直下省力。便恁麼承當得去。早是不著",
    "X78n1553_019:0518a07": "便漢。久立。[0518a07] 僧問。坐斷毗盧頂。不稟釋迦文時如何",
    "X78n1553_019:0518a08": " 師云。老僧一[跳-兆+孛]跳三千里。是汝鼻孔翻轉眼睫裏。",
    "X78n1553_019:0518a09": "汝又作麼生 學云。和尚何得特地 師云。還我話",
    "X78n1553_019:0518a10": "頭來 僧無語 師便打。[0518a10] 問。如何是第一義 師",
    "X78n1553_019:0518a11": "云。問底是第幾義 學云。特伸請益 師云。將為西",
    "X78n1553_019:0518a12": "天來。[0518a12] 問。教中有言。止止不須說。我法妙難思。如何",
    "X78n1553_019:0518a13": "是難思底事 師云。不是闍梨問。老僧也不知 學",
    "X78n1553_019:0518a14": "云。如何得受持去 師云。朝看雲霞秀。暮聽澗水冷。",
    "X78n1553_019:0518a15": "[0518a15] 問。如何是衲衣下事 師云。千山銷斷雲 問。如",
    "X78n1553_019:0518a16": "何是向上一路 師云。或進或退 進云。為甚或進",
    "X78n1553_019:0518a17": "或退 師云。眼不見鼻 問。諸法實相義。和尚如何",
    "X78n1553_019:0518a18": "說 師云。口挂東壁上。",
    "X78n1553_019:0518a20": "天聖廣燈錄卷第十九",
    "X78n1553_019:0518a22": "[0518a22] (都句當藏主沙門 介先)。",
    "X78n1553_019:0518a23": "[0518a23] (都勸首住持傳法廣惠大師 達杲)。"
}