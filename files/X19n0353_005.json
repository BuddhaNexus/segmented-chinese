{
    "X19n0353_005:0962b08": "勝鬘經疏義私鈔卷之五",
    "X19n0353_005:0962b10": "【疏】從世尊聲聞緣覺以下正說中之第二舉八章",
    "X19n0353_005:0962b11": "以明乘境言夫善不自生必由境起故有作無作",
    "X19n0353_005:0962b12": "二種聖諦皆是一乘之境也大意雖爾好尋此下",
    "X19n0353_005:0962b13": "外文則無異上明究竟不究竟所以私懷亦可舉",
    "X19n0353_005:0962b14": "境證究竟曰二種聖諦皆是修善之緣而二乘但",
    "X19n0353_005:0962b15": "觀一種聖諦如來二皆已達觀境既爾則所證未",
    "X19n0353_005:0962b16": "究竟明矣就中開為二第一前四章總明境界第",
    "X19n0353_005:0962b17": "二後四章別明境界總取有作無作二種聖諦無",
    "X19n0353_005:0962b18": "所簡除皆為一乘境故名為總簡除三諦唯無作",
    "X19n0353_005:0962b19": "滅為極故名為別就第一總明境界中有四章一",
    "X19n0353_005:0962b20": "無邊聖諦章二如來藏章二法身章四空義隱覆",
    "X19n0353_005:0962b21": "章就第一無邊聖諦章開為五重第一牒二乘所",
    "X19n0353_005:0962b22": "得即是有作四諦。",
    "X19n0353_005:0962b23": "【鈔】第二舉八章明乘境者是前五章所觀之境。",
    "X19n0353_005:0962b24": "夫善不自生等者言前五章以萬善為乘體此義",
    "X19n0353_005:0962c01": "不孤然自生必詑境而起故二聖諦為乘境也何",
    "X19n0353_005:0962c02": "者眾生心體本寂即無作滅諦但兩苦二集以為",
    "X19n0353_005:0962c03": "能覆二道一滅以為能顯為顯此滅應修萬善始",
    "X19n0353_005:0962c04": "從初心終至妙覺皆乘萬善為顯一滅後之七章",
    "X19n0353_005:0962c05": "只是重明一滅得名不同隱顯有異是故乘之與",
    "X19n0353_005:0962c06": "境未曾相離真子即是能乘之人雖分三文實是",
    "X19n0353_005:0962c07": "一法人即是法斯言可憑文既顯然理將何隱。",
    "X19n0353_005:0962c08": "世尊聲聞緣覺初觀聖諦以一智斷諸住地以一智",
    "X19n0353_005:0962c09": "四斷智功德作證亦善知此四法義。",
    "X19n0353_005:0962c10": "【疏】第一初觀聖諦者謂始觀有作四聖諦也以一",
    "X19n0353_005:0962c11": "智者言以一有作諦智也斷諸住地者謂斷四住",
    "X19n0353_005:0962c12": "惑四斷智謂斷因智得惑斷故云斷智亦可以四",
    "X19n0353_005:0962c13": "諦下結為四斷智功德作證者謂無為功德亦善",
    "X19n0353_005:0962c14": "知此四法義者謂四諦義明得少分觀也。",
    "X19n0353_005:0962c15": "【鈔】第一釋無邊聖諦章。觀聖諦者廣釋四諦在",
    "X19n0353_005:0962c16": "大經第十一明慧聖行中經云又有聖行者所謂",
    "X19n0353_005:0962c17": "四聖諦苦集滅道苦者逼迫相集者能生長相滅",
    "X19n0353_005:0962c18": "者寂滅相道者大乘相又苦者有三相苦苦行苦",
    "X19n0353_005:0962c19": "壞苦集者二十五有滅者二十五有滅道者修戒",
    "X19n0353_005:0962c20": "定慧經文甚廣又善男子有漏法者有二種相有",
    "X19n0353_005:0962c21": "因有果無漏法者亦有二種有因有果有漏因果",
    "X19n0353_005:0962c22": "者集因苦果無漏因果者道因滅果。四諦下結",
    "X19n0353_005:0962c23": "者智論云結謂九結愛恚慢癡見取疑并慳嫉。",
    "X19n0353_005:0962c24": "【疏】第二從無有出世間以下明上上非二乘分。",
    "X19n0353_005:0963a01": "世尊無有出世間上上智四智漸至及四緣漸至無",
    "X19n0353_005:0963a02": "漸至法是出世間上上智。",
    "X19n0353_005:0963a03": "【疏】從世尊以下第二明上上非其分無有出世間",
    "X19n0353_005:0963a04": "上上智者昔明阿羅漢金剛心是學中之極以為",
    "X19n0353_005:0963a05": "世間之上羅漢果心名為上上今既明二乘未滿",
    "X19n0353_005:0963a06": "故亦非上上也四智漸至者以智釋非上上明智",
    "X19n0353_005:0963a07": "體未滿更有所至及四緣漸至者舉境釋非上上",
    "X19n0353_005:0963a08": "更有無作四諦應至言智境皆未竟那得上上無",
    "X19n0353_005:0963a09": "漸至法是出世間上上智者舉佛真上上以證二",
    "X19n0353_005:0963a10": "乘非上上佛智圓極無所更至故云無漸至。",
    "X19n0353_005:0963a11": "【鈔】阿羅漢金剛心者斷惑之心也四智謂四諦智",
    "X19n0353_005:0963a12": "境謂四諦境。",
    "X19n0353_005:0963a13": "【疏】第三從世尊金剛喻者以下明第一義智亦非",
    "X19n0353_005:0963a14": "二乘分。",
    "X19n0353_005:0963a15": "世尊金剛喻者是第一義智世尊非聲聞緣覺不斷",
    "X19n0353_005:0963a16": "無明住地初聖諦智是第一義智世尊以無二聖諦",
    "X19n0353_005:0963a17": "智斷諸住地世尊如來應等正覺非一切聲聞緣覺",
    "X19n0353_005:0963a18": "境界不思議空智斷一切煩惱藏世尊若壞一切煩",
    "X19n0353_005:0963a19": "惱藏究竟智是名第一義智初聖諦智非究竟智向",
    "X19n0353_005:0963a20": "阿耨多羅三藐三菩提智。",
    "X19n0353_005:0963a21": "【疏】從世尊以下第三明第一義智非其分就中有",
    "X19n0353_005:0963a22": "六句合為三雙第一雙牒是非明第一義智是佛",
    "X19n0353_005:0963a23": "非二乘第二從世尊以無二聖諦智以下雙釋是",
    "X19n0353_005:0963a24": "非先釋非後釋是第三從世尊若壞一切以下雙",
    "X19n0353_005:0963b01": "結是非先結是後結非皆可見金剛為喻佛斷諸",
    "X19n0353_005:0963b02": "住地謂四住地。",
    "X19n0353_005:0963b03": "【鈔】以無二聖諦智者只是前一智經不思議空智",
    "X19n0353_005:0963b04": "者無名云正覺虗寂而能照空照空則非空寂則",
    "X19n0353_005:0963b05": "非有非空非有者名不思議空智也。",
    "X19n0353_005:0963b06": "【疏】第四從世尊聖義者以下明聖義亦非二乘分。",
    "X19n0353_005:0963b07": "世尊聖義者非一切聲聞緣覺聲聞緣覺成就有量",
    "X19n0353_005:0963b08": "功德聲聞緣覺成就少分功德故名之為聖。",
    "X19n0353_005:0963b09": "【疏】從世尊聖義以下明聖義非其分即有二第一",
    "X19n0353_005:0963b10": "直明非其分第二舉有量及少分為釋可見。",
    "X19n0353_005:0963b11": "【鈔】經聖義者非一切聲聞等者無名云夫稱聖者",
    "X19n0353_005:0963b12": "微妙玄通不可測盡者也彼二乘者智不窮微德",
    "X19n0353_005:0963b13": "不極妙安得充大聖之義耶。",
    "X19n0353_005:0963b14": "【疏】第五從聖諦者以下明諦亦非二乘分。",
    "X19n0353_005:0963b15": "聖諦者非聲聞緣覺諦亦非聲聞緣覺功德世尊此",
    "X19n0353_005:0963b16": "諦如來應等正覺初始覺知然後為無明[穀禾+卵]藏世間",
    "X19n0353_005:0963b17": "開現演說是故名聖諦。",
    "X19n0353_005:0963b18": "【疏】從聖諦者以下第五明諦非其分即有二第一",
    "X19n0353_005:0963b19": "直明非其分第二明是如來諦非諦者苦集非其",
    "X19n0353_005:0963b20": "諦亦非功德者謂滅道非其諦第二明是如來諦",
    "X19n0353_005:0963b21": "可見諦是審實為義故云是佛非二乘分而無作",
    "X19n0353_005:0963b22": "諦亦復可然但有作諦何非其分耶雖復作諦亦",
    "X19n0353_005:0963b23": "不如如來深達故云非其分何者所言二乘觀有",
    "X19n0353_005:0963b24": "作四諦斷三界惑亦是方便就實為論觀有作四",
    "X19n0353_005:0963c01": "諦斷三界惑正在七地上。",
    "X19n0353_005:0963c02": "【鈔】苦集非其諦等者二種苦集二乘不能審實故",
    "X19n0353_005:0963c03": "但非其諦道滅亦然二乘雖復得有作諦不如如",
    "X19n0353_005:0963c04": "來深達二種苦集即如來藏故下文云顛倒即真",
    "X19n0353_005:0963c05": "實也。經為無明[穀禾+卵]藏等者無名云世間者眾生",
    "X19n0353_005:0963c06": "世間無明[穀禾+卵]藏者心之所窟宅也彼眾生者既以",
    "X19n0353_005:0963c07": "無明為心窟處昏闇而莫曉安寢永夜反流靡津",
    "X19n0353_005:0963c08": "自非大聖垂靈益何以自覺導群迷於矇俗開神",
    "X19n0353_005:0963c09": "功以坦路曜慧光以朗燭者熟能興於此也殻[穀禾+卵]",
    "X19n0353_005:0963c10": "(上苦角切下苦侯切)卵[穀禾+卵]也鳥子在卵須母曰[穀禾+卵]見新加切",
    "X19n0353_005:0963c11": "韻說若准此義合用[穀禾+卵]字以含情識故也。",
    "X19n0353_005:0963c12": "【疏】從聖諦者以下第二如來藏章為歎八聖諦甚",
    "X19n0353_005:0963c13": "深上直明二種聖諦唯是如來非在二乘而未明",
    "X19n0353_005:0963c14": "其甚深之所以是故此舉如來藏為歎二種聖諦",
    "X19n0353_005:0963c15": "今日此八諦說於如來藏藏既甚深則八聖諦豈",
    "X19n0353_005:0963c16": "得不深故云二種聖諦唯在如來非是二乘就中",
    "X19n0353_005:0963c17": "開為五重第一直舉如來藏嘆八聖諦甚深第二",
    "X19n0353_005:0963c18": "從若於無量以下舉如來藏與法身勸信八聖諦",
    "X19n0353_005:0963c19": "第三如是難知難解以下仍廣明八聖諦名體相",
    "X19n0353_005:0963c20": "第四從如是無作四聖諦以下結無作聖諦唯在",
    "X19n0353_005:0963c21": "於佛第五從世尊非壞法故名為苦滅以下料簡",
    "X19n0353_005:0963c22": "二滅諦就第一舉如來藏嘆八聖諦甚深亦有三",
    "X19n0353_005:0963c23": "第一直嘆甚深。",
    "X19n0353_005:0963c24": "聖諦者說甚深義微細難知非思量境界是智者所",
    "X19n0353_005:0964a01": "知一切世間所不能信。",
    "X19n0353_005:0964a02": "【鈔】第二如來藏章。經微細難知等者無名云虗",
    "X19n0353_005:0964a03": "而非無曰微實而非有曰細淵不可測曰甚深唯",
    "X19n0353_005:0964a04": "得菩提智者乃能知之智者所知也。",
    "X19n0353_005:0964a05": "【疏】第二從何以故下釋嘆。",
    "X19n0353_005:0964a06": "何以故此說甚深如來之藏如來藏者是如來境界",
    "X19n0353_005:0964a07": "非一切聲聞緣覺所知。",
    "X19n0353_005:0964a08": "【疏】此說甚深如來之藏者言於八諦說如來藏也。",
    "X19n0353_005:0964a09": "第三從如來藏處以下結嘆。",
    "X19n0353_005:0964a10": "如來藏處說聖諦義如來藏處甚深故說聖諦亦甚",
    "X19n0353_005:0964a11": "深微細難知非思量境界是智者所知一切世間所",
    "X19n0353_005:0964a12": "不能信。",
    "X19n0353_005:0964a13": "【疏】說聖諦義者明此八諦依如來藏而說也如來",
    "X19n0353_005:0964a14": "藏處甚深故說聖諦亦甚深者無作滅諦即如來",
    "X19n0353_005:0964a15": "藏所以甚深兩苦兩集能隱此藏二道一滅能顯",
    "X19n0353_005:0964a16": "此藏則其隱顯之所以難明故亦皆甚深。",
    "X19n0353_005:0964a17": "【疏】從若於無量以下第二舉如來藏及法身勸信",
    "X19n0353_005:0964a18": "八諦物聞聖諦甚深唯佛境界便謂然則若非如",
    "X19n0353_005:0964a19": "來都無應信當復為誰而說此諦耶所以舉此如",
    "X19n0353_005:0964a20": "來藏及法身勸信曰無作滅諦即如來藏此藏顯",
    "X19n0353_005:0964a21": "為法身若能信此如來藏及法身即能信此八諦",
    "X19n0353_005:0964a22": "所以勸信之也且聞如來藏既是甚深非識所量",
    "X19n0353_005:0964a23": "即謂此如來藏已超惑累獨自清淨故知非識境",
    "X19n0353_005:0964a24": "界所以亦明此如來藏隱在煩惱之中非出惑累",
    "X19n0353_005:0964b01": "若能無疑於隱義者亦能無疑於顯法身若能信",
    "X19n0353_005:0964b02": "此隱顯之義即能信八諦昔日不明理在惑中又",
    "X19n0353_005:0964b03": "二聖諦中唯明一種聖諦皆是方便之說也就中",
    "X19n0353_005:0964b04": "亦有二第一明信藏即信法身。",
    "X19n0353_005:0964b05": "若於無量煩惱藏所纏如來藏不疑惑者於出無量",
    "X19n0353_005:0964b06": "煩惱藏法身亦無疑惑。",
    "X19n0353_005:0964b07": "【疏】第二從於說如來藏以下正明能信如來藏及",
    "X19n0353_005:0964b08": "法身即應信八諦。",
    "X19n0353_005:0964b09": "於說如來藏如來法身不思議佛境界及方便說心",
    "X19n0353_005:0964b10": "得決定者此則信解說二聖諦義。",
    "X19n0353_005:0964b11": "【疏】藏即既是隱但就藏可難所以傳取顯時法身",
    "X19n0353_005:0964b12": "為勸也。",
    "X19n0353_005:0964b13": "【鈔】經若於無量煩惱藏所纏者無名云然人懷勝",
    "X19n0353_005:0964b14": "求但心昧故不了雖未能了可審其不無始既不",
    "X19n0353_005:0964b15": "無則終必定有故言若於無量煩惱所纏不疑惑",
    "X19n0353_005:0964b16": "者則於出無量煩惱藏法身亦無疑惑也此則信",
    "X19n0353_005:0964b17": "解說無作聖諦是真實解說作聖諦為方便也。",
    "X19n0353_005:0964b18": "【疏】從如是難知以下第三出八諦名體相上來直",
    "X19n0353_005:0964b19": "稱二種聖諦但未顯其名體相故此故廣明之就",
    "X19n0353_005:0964b20": "中亦分為八第一總唱二種聖諦。",
    "X19n0353_005:0964b21": "如是難知難解者謂說二聖諦義。",
    "X19n0353_005:0964b22": "【鈔】經如是難知難解者等者無名云如是難知難",
    "X19n0353_005:0964b23": "解者此統舉始終也初說作諦名為究竟後說無",
    "X19n0353_005:0964b24": "作亦名究竟名同而實異誰能知之意遠而言近",
    "X19n0353_005:0964c01": "孰能解之能知解者要當推近以及遠觀果以尋",
    "X19n0353_005:0964c02": "因故上言若能了所纏云佛性者則已出之法身",
    "X19n0353_005:0964c03": "也。",
    "X19n0353_005:0964c04": "【疏】第二從何等為說二聖諦以下列二聖諦名。",
    "X19n0353_005:0964c05": "何等為說二聖諦義謂說作聖諦義說無作聖諦義。",
    "X19n0353_005:0964c06": "【鈔】第二列聖諦名者無名云何等等者將顯名以",
    "X19n0353_005:0964c07": "辨實也。",
    "X19n0353_005:0964c08": "【疏】第三釋會有作有量。",
    "X19n0353_005:0964c09": "說作聖諦義者是說有量四聖諦義。",
    "X19n0353_005:0964c10": "【疏】說作聖諦義者是說有量四聖諦此二句是。",
    "X19n0353_005:0964c11": "第四從何以故以下釋所以名有作有量。",
    "X19n0353_005:0964c12": "何以故非因他能知一切苦斷一切集證一切滅修",
    "X19n0353_005:0964c13": "一切道。",
    "X19n0353_005:0964c14": "【疏】前三重可見第四釋名疑云何以名有作有量",
    "X19n0353_005:0964c15": "耶釋曰非因他能知一切苦者因他謂二乘七地",
    "X19n0353_005:0964c16": "言非此因他人能知三界內外一切苦集滅道也",
    "X19n0353_005:0964c17": "故名其人有作有量所以其所照諦亦名有作有",
    "X19n0353_005:0964c18": "量也。",
    "X19n0353_005:0964c19": "【鈔】非因他能知一切苦等者七地二乘必因他教",
    "X19n0353_005:0964c20": "因他教者但知有作有量不知無作無量故云非",
    "X19n0353_005:0964c21": "此因他人能知一切苦等一切等即是無作無量",
    "X19n0353_005:0964c22": "也故名此因他能知之人名為有作有量也人既",
    "X19n0353_005:0964c23": "名為有作以人名法則其所照諦亦名有作等也。",
    "X19n0353_005:0964c24": "【疏】第五從是故世尊以下舉二種生死及二種涅",
    "X19n0353_005:0965a01": "槃釋有二種聖諦。",
    "X19n0353_005:0965a02": "是故世尊有有為生死無為生死涅槃亦如是有餘",
    "X19n0353_005:0965a03": "及無餘。",
    "X19n0353_005:0965a04": "【疏】第五舉二種生死涅槃為釋是故世尊有為生",
    "X19n0353_005:0965a05": "死無為生死者境既從人必有有作無作之別故",
    "X19n0353_005:0965a06": "生死亦從人則有有為生死無為生死也二乘七",
    "X19n0353_005:0965a07": "地名有為人分段生死是有為人所知八地以上",
    "X19n0353_005:0965a08": "名無為人變易生死是無為人所照故云有為生",
    "X19n0353_005:0965a09": "死無為生死也有為生死即是有量苦集無為生",
    "X19n0353_005:0965a10": "死即是無量苦集八地以上亦能照分段生死但",
    "X19n0353_005:0965a11": "就七地未照變易生死故因為別也涅槃亦如是",
    "X19n0353_005:0965a12": "有餘及無餘者境與生死皆從人得名故涅槃亦",
    "X19n0353_005:0965a13": "從所證人即有有餘無餘二種也二乘七地名有",
    "X19n0353_005:0965a14": "餘人有餘人所證名有餘涅槃如來名無餘人無",
    "X19n0353_005:0965a15": "餘人所證名無餘涅槃有餘涅槃即兼有量滅道",
    "X19n0353_005:0965a16": "無餘涅槃兼無量滅道。",
    "X19n0353_005:0965a17": "【鈔】八地已上亦能照分段生死等者七地未照變",
    "X19n0353_005:0965a18": "易名有為人八地已上能照變易名無為人此顯",
    "X19n0353_005:0965a19": "別故也其實八地雙照二死。",
    "X19n0353_005:0965a20": "【疏】第六從說無作聖諦義者以下釋無作無量。",
    "X19n0353_005:0965a21": "說無作聖諦義者說無量四聖諦義。",
    "X19n0353_005:0965a22": "【疏】說無作聖諦義者是說無量四聖諦義者第六",
    "X19n0353_005:0965a23": "釋會無作無量。第七從何以故以下釋所以名",
    "X19n0353_005:0965a24": "無作無量。",
    "X19n0353_005:0965b01": "何以故能以自力知一切受苦斷一切受集證一切",
    "X19n0353_005:0965b02": "受滅修一切受滅道。",
    "X19n0353_005:0965b03": "【疏】從何以故以下釋所以名無作無量疑云何以",
    "X19n0353_005:0965b04": "名無作無量耶能以自力知一切者明八地以上",
    "X19n0353_005:0965b05": "入法流水念念自知也亦從人得名故云無作無",
    "X19n0353_005:0965b06": "量也但滅諦那得自知者是謂仰信非言現知也。",
    "X19n0353_005:0965b07": "【鈔】能以自力知一切受等者無名云智由內發以",
    "X19n0353_005:0965b08": "窮緣盡照者名為自力也自力生智乃得無量是",
    "X19n0353_005:0965b09": "故如來以無量之妙智照彼無作真諦則諦無不",
    "X19n0353_005:0965b10": "盡智無不周也受者猶受陰之流也凡有智以接",
    "X19n0353_005:0965b11": "痛癢者皆名之為受也。",
    "X19n0353_005:0965b12": "【疏】第八從如是以下總結二種聖諦。",
    "X19n0353_005:0965b13": "如是八聖諦如來說四聖諦。",
    "X19n0353_005:0965b14": "【疏】從如是以下第八總結如是八諦如來說四諦",
    "X19n0353_005:0965b15": "者八諦之中昔日如來為二乘七地但說有作四",
    "X19n0353_005:0965b16": "諦又云三界內外雖有八諦如來合為四諦也。",
    "X19n0353_005:0965b17": "【鈔】如來合為四諦也者無名云分別作及無作故",
    "X19n0353_005:0965b18": "為八考名以定實其唯苦集滅道故四也。",
    "X19n0353_005:0965b19": "【疏】夫今此二種聖諦合有十名三界內諦有作有",
    "X19n0353_005:0965b20": "量有邊有為有餘三界外諦無作無量無邊無為",
    "X19n0353_005:0965b21": "無餘。",
    "X19n0353_005:0965b22": "【鈔】今此二種聖諦合有十名者皆是此經文有之",
    "X19n0353_005:0965b23": "細尋可見。",
    "X19n0353_005:0965b24": "【疏】凡此十名亦可當體為稱而今此中只從人為",
    "X19n0353_005:0965c01": "稱也二乘七地稱之五有八地以上皆名五無而",
    "X19n0353_005:0965c02": "二乘七地稱五有者皆因未竟三界外事更有應",
    "X19n0353_005:0965c03": "作為稱也八地以上稱五無者亦皆因修習已極",
    "X19n0353_005:0965c04": "更無新造為稱則可推也八地以上亦皆照三界",
    "X19n0353_005:0965c05": "內事但就七地不照三界外事為別也當體稱者",
    "X19n0353_005:0965c06": "三界內集道二諦自為因感苦滅二諦苦滅二諦",
    "X19n0353_005:0965c07": "從作因生故名有作。",
    "X19n0353_005:0965c08": "【鈔】集道二諦自為因者集因苦果道因滅果集則",
    "X19n0353_005:0965c09": "根塵相對生於愛見苦則無明行業父母等緣生",
    "X19n0353_005:0965c10": "於識等故知二諦皆從作因生。",
    "X19n0353_005:0965c11": "【疏】且此四諦亦未窮其源故名有餘有邊有量苦",
    "X19n0353_005:0965c12": "集道三諦當體自生滅故名有為一滅諦從有為",
    "X19n0353_005:0965c13": "因得故亦從因為稱三界外諦集道二諦雖有作",
    "X19n0353_005:0965c14": "義但作用微不如界內之現故受無作名何則前",
    "X19n0353_005:0965c15": "念為因後念為果念念新易難見作相苦滅二諦",
    "X19n0353_005:0965c16": "亦從無作因為得故亦得無作本義云苦滅二諦",
    "X19n0353_005:0965c17": "當體不能作果故名無作然則三界內苦滅二諦",
    "X19n0353_005:0965c18": "亦應無作故不須也四諦理盡且窮其原故言無",
    "X19n0353_005:0965c19": "量無餘無邊一滅諦體非生滅故言無為三諦皆",
    "X19n0353_005:0965c20": "從滅諦為稱也。",
    "X19n0353_005:0965c21": "【疏】從如是無作四聖諦以下章中第四結八聖諦",
    "X19n0353_005:0965c22": "唯佛究竟八諦名體既竟宜明窮此理者故更結",
    "X19n0353_005:0965c23": "如來究竟此理也就中即有四第一明唯佛究竟。",
    "X19n0353_005:0965c24": "如是無作四聖諦義唯如來應等正覺事究竟。",
    "X19n0353_005:0966a01": "【疏】第二從非阿羅漢以下明非二乘究竟。",
    "X19n0353_005:0966a02": "非阿羅漢辟支佛事究竟。",
    "X19n0353_005:0966a03": "【疏】第三從何以故以下釋二乘非究竟。",
    "X19n0353_005:0966a04": "何以故非下中上法得涅槃。",
    "X19n0353_005:0966a05": "【疏】非下中上者下謂聲聞中謂緣覺上謂七地明",
    "X19n0353_005:0966a06": "非此三種人得究竟涅槃也又云上謂佛非三種",
    "X19n0353_005:0966a07": "人皆得唯佛一得也。第四從何以故以下釋唯",
    "X19n0353_005:0966a08": "佛究竟。",
    "X19n0353_005:0966a09": "何以故如來應等正覺於無作四聖諦義事究竟以",
    "X19n0353_005:0966a10": "一切如來應等正覺知一切未來苦斷一切煩惱上",
    "X19n0353_005:0966a11": "煩惱所攝受一切集滅一切意生身陰一切苦滅作",
    "X19n0353_005:0966a12": "證。",
    "X19n0353_005:0966a13": "【疏】第四釋佛究竟疑云何以唯佛究竟耶知一切",
    "X19n0353_005:0966a14": "未來苦者苦佛已過但約二乘未知未來苦為言",
    "X19n0353_005:0966a15": "故云不究竟如也亦可知一切眾生未來苦斷一",
    "X19n0353_005:0966a16": "切煩惱謂根本上煩惱謂枝條集以業煩惱為體",
    "X19n0353_005:0966a17": "故云所攝受集滅一切意生身陰一切苦滅作證",
    "X19n0353_005:0966a18": "者謂滅諦通三界內外故言一切但道不顯又云",
    "X19n0353_005:0966a19": "所攝受明無漏業為煩惱所攝受也一切集者總",
    "X19n0353_005:0966a20": "收前業煩惱為集滅一切意生身陰者謂滅諦一",
    "X19n0353_005:0966a21": "切苦滅作證者疑道諦一云所攝受謂四住地也。",
    "X19n0353_005:0966a22": "【鈔】但約二乘未知未來苦等者無名云意生身苦",
    "X19n0353_005:0966a23": "於二乘為未來能知此苦則無苦而不知也滅意",
    "X19n0353_005:0966a24": "生身陰則無苦而不滅能證此滅者則佛性顯現",
    "X19n0353_005:0966b01": "名為法身也。",
    "X19n0353_005:0966b02": "【疏】從世尊以下章中第五料簡二滅餘六諦雖有",
    "X19n0353_005:0966b03": "深淺之殊同是有法理自可別但二滅諦難別其",
    "X19n0353_005:0966b04": "相所以料簡曰昔滅是無今滅妙有滅名雖同所",
    "X19n0353_005:0966b05": "指各異就中即有二第一明昔滅非真。",
    "X19n0353_005:0966b06": "【鈔】餘六諦雖有淺深等者苦則分段變易不同集",
    "X19n0353_005:0966b07": "則四住無明有異道分作與無作故云淺深之殊",
    "X19n0353_005:0966b08": "此六同是有法二滅諦所滅不同同名為滅是故",
    "X19n0353_005:0966b09": "須知其相苦滅滅有還無今滅體含萬德故云所",
    "X19n0353_005:0966b10": "指各異。",
    "X19n0353_005:0966b11": "世尊非壞法故名為苦滅。",
    "X19n0353_005:0966b12": "【疏】非壞法者謂斷煩惱明非以煩惱滅為真滅。",
    "X19n0353_005:0966b13": "第二從言苦滅以下明今滅是有。",
    "X19n0353_005:0966b14": "所言苦滅者名無始無作無起無盡離盡常住自性",
    "X19n0353_005:0966b15": "清淨離一切煩惱藏。",
    "X19n0353_005:0966b16": "【疏】名無始無作無起者明無生無盡離盡常住者",
    "X19n0353_005:0966b17": "明無滅此明非三世法自性清淨離一切煩惱藏",
    "X19n0353_005:0966b18": "者雖非壞滅自然離於煩惱明此無始有二種解",
    "X19n0353_005:0966b19": "一云此滅諦是本有故言無始二云就果論果非",
    "X19n0353_005:0966b20": "三世法故云無始。",
    "X19n0353_005:0966b21": "【鈔】無始無作等者無名云生必有始始則有作作",
    "X19n0353_005:0966b22": "故起也今無此三當知無生夫有盡是盡不作故",
    "X19n0353_005:0966b23": "滅此三句明無滅也法性如此則無生滅者乃名",
    "X19n0353_005:0966b24": "真寂滅也以此為滅何壞法之有此明法滅者既",
    "X19n0353_005:0966c01": "得能空故稱滅復辦心淨故為滅夫心之垢也由",
    "X19n0353_005:0966c02": "乎失理反其流也緣於悟宗是以若能審法性自",
    "X19n0353_005:0966c03": "滅以為滅諦者則自性清淨心得離煩惱也離煩",
    "X19n0353_005:0966c04": "惱者亦名為滅但非法之滅耳法身非三世攝猶",
    "X19n0353_005:0966c05": "如虗空亦非三世此義廣在涅槃經。",
    "X19n0353_005:0966c06": "【疏】從世尊過於恒沙以下章中第三名法身章此",
    "X19n0353_005:0966c07": "章來意者物聞上第二如來藏章勸信八聖諦云",
    "X19n0353_005:0966c08": "若能信如來藏即能信法身信此二者亦能信八",
    "X19n0353_005:0966c09": "聖諦更謂此如來藏與法身必是異體故云信藏",
    "X19n0353_005:0966c10": "即能信法身若是一體豈復重舉所以今明隱為",
    "X19n0353_005:0966c11": "如來藏顯為法身隱顯雖殊即是一體更無異體",
    "X19n0353_005:0966c12": "也就中又分為三第一明如來藏與法身即是一",
    "X19n0353_005:0966c13": "體。",
    "X19n0353_005:0966c14": "世尊過於恒沙不離不脫不異不思議佛法成就說",
    "X19n0353_005:0966c15": "如來法身世尊如是如來法身不離煩惱藏名如來",
    "X19n0353_005:0966c16": "藏。",
    "X19n0353_005:0966c17": "【疏】過於恒沙不離不脫不異不思議佛法成就說",
    "X19n0353_005:0966c18": "如來法身者舉如來藏即法身過於恒沙者明煩",
    "X19n0353_005:0966c19": "惱過恒沙也如是如來法身不離煩惱名如來藏",
    "X19n0353_005:0966c20": "者舉法身即如來藏。",
    "X19n0353_005:0966c21": "【鈔】第三法身章。第一明如來藏與法身一體者",
    "X19n0353_005:0966c22": "無名云法身不離煩惱藏則名如來藏成就則名",
    "X19n0353_005:0966c23": "法身故知一真實理而始終二名言良以煩惱為",
    "X19n0353_005:0966c24": "稱謂也。",
    "X19n0353_005:0967a01": "【疏】第二舉智證一體。",
    "X19n0353_005:0967a02": "世尊如來藏智是如來空智。",
    "X19n0353_005:0967a03": "【疏】如來藏智是如來空智者第二舉智證一體明",
    "X19n0353_005:0967a04": "智即是一境何有二未離煩惱故藏為不空已離",
    "X19n0353_005:0967a05": "煩惱故法身為空所以照藏為如來藏智照法身",
    "X19n0353_005:0967a06": "為如來空智照藏照法身智即終是一體智智即",
    "X19n0353_005:0967a07": "是一所照之境那得異體。",
    "X19n0353_005:0967a08": "【鈔】第二舉智證一體者無名云如來藏智者言其",
    "X19n0353_005:0967a09": "始也如來空智者謂其終也始終雖殊而智性不",
    "X19n0353_005:0967a10": "二。",
    "X19n0353_005:0967a11": "【疏】第三明如來藏非二乘境界也。",
    "X19n0353_005:0967a12": "世尊如來藏者一切阿羅漢辟支佛大力菩薩本所",
    "X19n0353_005:0967a13": "不見本所不得。",
    "X19n0353_005:0967a14": "【疏】第三明如來藏非二乘境界此明如來藏理深",
    "X19n0353_005:0967a15": "玄微非二乘所識也亦昔日不為說故本所不見",
    "X19n0353_005:0967a16": "不得本義云如來藏章法身章更無別文但附明",
    "X19n0353_005:0967a17": "已顯不假別出又云從過於恒沙以下入第九空",
    "X19n0353_005:0967a18": "義隱覆章此是明境之真實而昔以空義隱覆而",
    "X19n0353_005:0967a19": "不顯也。從世尊有二種如來藏空智以下總明",
    "X19n0353_005:0967a20": "境中第四名空義隱覆章此章來意者物聞上第",
    "X19n0353_005:0967a21": "三法身章云隱為如來藏顯為法身即是一體又",
    "X19n0353_005:0967a22": "舉智證一體便生疑理既如是昔日何意不說或",
    "X19n0353_005:0967a23": "此智昔未方今乃得故爾耶故釋曰照真實智本",
    "X19n0353_005:0967a24": "來常有但昔日非其時故不說以苦空無常等為",
    "X19n0353_005:0967b01": "隱覆而不顯也就中有二第一正明智則本來常",
    "X19n0353_005:0967b02": "有第二從此二空智以下明非時故不用就第一",
    "X19n0353_005:0967b03": "直明智有三第一直明智有。",
    "X19n0353_005:0967b04": "世尊有二種如來藏空智。",
    "X19n0353_005:0967b05": "【疏】有二種如來藏空智者謂如來藏智法身智也",
    "X19n0353_005:0967b06": "直云二種如來藏智亦足何故稱空智者境有空",
    "X19n0353_005:0967b07": "不空智即只是一空智故言空智舉有。",
    "X19n0353_005:0967b08": "【鈔】第四空義隱覆章中直云二種如來藏智亦足",
    "X19n0353_005:0967b09": "等者無名云第一義智斷一切煩惱藏言空則當",
    "X19n0353_005:0967b10": "如來藏智應名不空而言空者明其雖在煩惱之",
    "X19n0353_005:0967b11": "中而自性清淨非彼所染故亦名空也上言如來",
    "X19n0353_005:0967b12": "藏智是如來空智此之謂也是為如來藏名生於",
    "X19n0353_005:0967b13": "始空智之稱出於終今言二種如來藏是以始驗",
    "X19n0353_005:0967b14": "終二種空智是以終驗始智由終顯藏因始彰豈",
    "X19n0353_005:0967b15": "非統而有致哉言空智舉有二種如來藏空智者",
    "X19n0353_005:0967b16": "無名云而今云有二種如來藏則法身亦名如來",
    "X19n0353_005:0967b17": "藏始明妙因出於真果故言藏終明真果生乎應",
    "X19n0353_005:0967b18": "身亦名藏是以思益經言如來身者亦是法身之",
    "X19n0353_005:0967b19": "藏也則是無量光明藏若是光明藏者亦是法身",
    "X19n0353_005:0967b20": "之藏然藏名雖同所藏各異故二種也藏既二種",
    "X19n0353_005:0967b21": "則智亦如之故釋藏以明智也若具其文者應云",
    "X19n0353_005:0967b22": "有二種如來藏二種空智也今以一而二彼二者",
    "X19n0353_005:0967b23": "是其簡也一者明體同也。",
    "X19n0353_005:0967b24": "【疏】第二舉三若就空境明智有。",
    "X19n0353_005:0967c01": "世尊空如來藏若離若脫若異一切煩惱藏。",
    "X19n0353_005:0967c02": "【疏】第三舉四不空就不空境明智有。",
    "X19n0353_005:0967c03": "世尊不空如來藏過於恒沙不離不脫不異不思議",
    "X19n0353_005:0967c04": "佛法。",
    "X19n0353_005:0967c05": "【疏】從此二空智以下第二明非時故不用就中有",
    "X19n0353_005:0967c06": "三第一假設舉愚抑二乘。",
    "X19n0353_005:0967c07": "世尊此二空智諸大聲聞能信如來。",
    "X19n0353_005:0967c08": "【疏】此二空智諸大聲聞能信如來者假設舉愚抑",
    "X19n0353_005:0967c09": "二乘此二智非其聞分一云諸大聲聞者聖共位",
    "X19n0353_005:0967c10": "中諸菩薩也。",
    "X19n0353_005:0967c11": "【鈔】假設舉愚等者假設諸大聲聞舉迷二智言諸",
    "X19n0353_005:0967c12": "聲聞尚信而已況羅漢支佛而不迷耶。",
    "X19n0353_005:0967c13": "【疏】第二正明非時故不用。",
    "X19n0353_005:0967c14": "一切阿羅漢辟支佛空智於四不顛倒境界轉是故",
    "X19n0353_005:0967c15": "一切阿羅漢辟支佛本所不見本所不得。",
    "X19n0353_005:0967c16": "【疏】四不顛倒則如常釋是故以下結言有此所以",
    "X19n0353_005:0967c17": "故不說是故二乘昔不見不聞也。",
    "X19n0353_005:0967c18": "【鈔】以二乘人於如來常樂我淨境作無常等四解",
    "X19n0353_005:0967c19": "故故云於四不顛等。",
    "X19n0353_005:0967c20": "【疏】第三從一切苦滅以下明唯佛得證。",
    "X19n0353_005:0967c21": "一切苦滅唯佛得證壞一切煩惱藏修一切滅苦道。",
    "X19n0353_005:0967c22": "【疏】從一切苦滅以下第三明唯佛得證而此文來",
    "X19n0353_005:0967c23": "意難明葢言如來無四倒修一切滅苦道者是說",
    "X19n0353_005:0967c24": "已修非言今修。",
    "X19n0353_005:0968a01": "【疏】從世尊此四聖諦以下明乘境中第二舉四章",
    "X19n0353_005:0968a02": "別明境界上四章雖復明境每言但直非二乘分",
    "X19n0353_005:0968a03": "未明其可依之極所以從此下明八諦之中簡除",
    "X19n0353_005:0968a04": "七諦無作四諦中唯一滅諦為依之極故云別明",
    "X19n0353_005:0968a05": "境界四章者一一諦章二一依章三如來藏章四",
    "X19n0353_005:0968a06": "自性清淨章第一一諦章者將明為依之極故簡",
    "X19n0353_005:0968a07": "除有作無作中三諦但取一滅為極也就中初開",
    "X19n0353_005:0968a08": "為三第一料簡八諦唯一滅為極第二從此滅諦",
    "X19n0353_005:0968a09": "過一切眾生以下歎一滅諦甚深第三從或有眾",
    "X19n0353_005:0968a10": "生以下勸信一滅諦就第一料簡中即有二第一",
    "X19n0353_005:0968a11": "立兩章門。",
    "X19n0353_005:0968a12": "世尊此四聖諦三是無常一是常。",
    "X19n0353_005:0968a13": "【疏】三是無常一是常三是無常者謂兩苦兩集兩",
    "X19n0353_005:0968a14": "道一是常者謂無作一滅諦有作滅諦既是無為",
    "X19n0353_005:0968a15": "無所可除即是斷無不可為取所以不用以不為",
    "X19n0353_005:0968a16": "數也然上舉二種涅槃為釋有作無作既云二乘",
    "X19n0353_005:0968a17": "七地名有餘人有餘人所證名有餘涅槃有餘涅",
    "X19n0353_005:0968a18": "槃即兼有量滅道如來名無餘人無餘人所證名",
    "X19n0353_005:0968a19": "無餘涅槃無餘涅槃即兼無量滅道今此但取一",
    "X19n0353_005:0968a20": "滅亦除道諦此二相違何故然耶釋曰道有二種",
    "X19n0353_005:0968a21": "一因道二果道上就果道為談故無餘涅槃即兼",
    "X19n0353_005:0968a22": "無量滅道此就因道為明故簡除道諦唯取一滅",
    "X19n0353_005:0968a23": "諦為極也。",
    "X19n0353_005:0968a24": "【鈔】第五一諦章。無名云一是常者說一諦也八",
    "X19n0353_005:0968b01": "由方便生四以了義起窮名至於無名極義至于",
    "X19n0353_005:0968b02": "無義無名無義而強為名義者其一諦乎故次去",
    "X19n0353_005:0968b03": "三以存一也。道有二種等者上舉果道地三道",
    "X19n0353_005:0968b04": "豈得不常因道在迷通至等覺並是無常。",
    "X19n0353_005:0968b05": "【疏】第二從何以故以下釋二章門先釋無常章門",
    "X19n0353_005:0968b06": "釋無常門中亦有二第一正釋。",
    "X19n0353_005:0968b07": "何以故三諦入有為相入有為相者是無常無常者",
    "X19n0353_005:0968b08": "是虗妄法虗妄法者非諦非常非依。",
    "X19n0353_005:0968b09": "【鈔】經三諦入有為相等者無名云名隨數立義因",
    "X19n0353_005:0968b10": "名變謂入有為相也與他推移得非虗妄耶。",
    "X19n0353_005:0968b11": "【疏】第二結。",
    "X19n0353_005:0968b12": "是故苦諦集諦道諦非第一義諦非常非依。",
    "X19n0353_005:0968b13": "【疏】後釋常章門。",
    "X19n0353_005:0968b14": "一苦滅諦離有為相離有為相者是常常者非虗妄",
    "X19n0353_005:0968b15": "法非虗妄法者是諦是常是依是故滅諦是第一義",
    "X19n0353_005:0968b16": "不思議。",
    "X19n0353_005:0968b17": "【疏】就釋常章門亦有釋結從是故以下結皆可見。",
    "X19n0353_005:0968b18": "【鈔】經是常是依等者無名云非虗妄者明諦則是",
    "X19n0353_005:0968b19": "常常故可依也是故下結非以明是也此於一諦",
    "X19n0353_005:0968b20": "門中又顯常住安穩一依義也。",
    "X19n0353_005:0968b21": "【疏】從是滅諦以下第二歎一滅諦甚深就中又開",
    "X19n0353_005:0968b22": "為三第一直明凡夫二乘並非所望。",
    "X19n0353_005:0968b23": "是滅諦過一切眾生心識所緣亦非一切阿羅漢辟",
    "X19n0353_005:0968b24": "支佛智慧境界譬如生盲不見眾色七日嬰兒不見",
    "X19n0353_005:0968c01": "日輪苦滅諦者亦復如是非一切凡夫心識所緣亦",
    "X19n0353_005:0968c02": "非二乘智慧境界。",
    "X19n0353_005:0968c03": "【疏】生盲都不見眾色像故譬凡夫七日嬰兒能見",
    "X19n0353_005:0968c04": "餘物但不能見日輪故譬二乘。從凡夫識者以",
    "X19n0353_005:0968c05": "下料簡二人雖同不見而不見不同。",
    "X19n0353_005:0968c06": "凡夫識者二見顛倒一切阿羅漢辟支佛智者則是",
    "X19n0353_005:0968c07": "清淨。",
    "X19n0353_005:0968c08": "【疏】第二不同可見。第三從邊見以下廣釋凡夫",
    "X19n0353_005:0968c09": "二見二乘清淨之相就第三廣釋中即有二先釋",
    "X19n0353_005:0968c10": "凡夫識後釋二乘智就釋凡夫識中亦有二先釋",
    "X19n0353_005:0968c11": "二見後釋顛倒釋二見中亦有五一直出二見。",
    "X19n0353_005:0968c12": "邊見者凡夫於五受陰我見妄想計著生二見是名",
    "X19n0353_005:0968c13": "邊見。",
    "X19n0353_005:0968c14": "【疏】我見妄想者妄計即離二我即故生斷離故生",
    "X19n0353_005:0968c15": "常。",
    "X19n0353_005:0968c16": "【鈔】即故生斷等者即陰有我我是故成斷離陰有",
    "X19n0353_005:0968c17": "我身滅我存是故成常。",
    "X19n0353_005:0968c18": "【疏】第二列二見之名所謂常見斷見是。",
    "X19n0353_005:0968c19": "所謂常見斷見。",
    "X19n0353_005:0968c20": "【鈔】列二名若無名云常則生而不滅斷則滅而不生。",
    "X19n0353_005:0968c21": "【疏】第三從見諸行無常以下舉生死涅槃釋二見。",
    "X19n0353_005:0968c22": "見諸行無常是斷見非正見見涅槃常是常見非正",
    "X19n0353_005:0968c23": "見妄想見故作如是見。",
    "X19n0353_005:0968c24": "【疏】二見者計生死神明都斷計生死有涅槃。第",
    "X19n0353_005:0969a01": "四從於身諸根以下舉色心二法釋二見。",
    "X19n0353_005:0969a02": "於身諸根分別思惟現法見壞於有相續不見起於",
    "X19n0353_005:0969a03": "斷見妄想見故於心相續愚闇不解不知剎那間意",
    "X19n0353_005:0969a04": "識境界起於常見妄想見故。",
    "X19n0353_005:0969a05": "【疏】二見色壞生斷計心不斷生常。",
    "X19n0353_005:0969a06": "【鈔】色心二法釋二見等者無名云明內學凡夫起",
    "X19n0353_005:0969a07": "見也明但見其敗亡之斷壞而不覩其相續之冥",
    "X19n0353_005:0969a08": "縛也既不覩冥縛之相續安得不起妄想之斷見",
    "X19n0353_005:0969a09": "也所緣既不二心相又是一欲不起常見其能得",
    "X19n0353_005:0969a10": "乎名色陰界入中明不了若即若離中妄計有我",
    "X19n0353_005:0969a11": "我所之實故名為我。",
    "X19n0353_005:0969a12": "【疏】第五從此妄想見以下明二見失於中道。",
    "X19n0353_005:0969a13": "此妄想見於彼義若過若不及作異想分別若斷若",
    "X19n0353_005:0969a14": "常。",
    "X19n0353_005:0969a15": "【疏】彼義謂中道義過與不及則二見皆通有。",
    "X19n0353_005:0969a16": "【鈔】經若過若不及者無名云計斷為過計常不及。",
    "X19n0353_005:0969a17": "【疏】從顛倒眾生以下釋顛倒可見。",
    "X19n0353_005:0969a18": "顛倒眾生於五受陰無常常想苦有樂想無我我想",
    "X19n0353_005:0969a19": "不淨淨想。",
    "X19n0353_005:0969a20": "【鈔】經顛倒眾生於五受陰等者心實無常計之為",
    "X19n0353_005:0969a21": "常受實是苦計之為樂想行無我計之有我身實",
    "X19n0353_005:0969a22": "不淨計之為淨也。",
    "X19n0353_005:0969a23": "【疏】從一切阿羅漢以下釋二乘智亦可見。",
    "X19n0353_005:0969a24": "一切阿羅漢辟支佛淨智者於一切智境界及如來",
    "X19n0353_005:0969b01": "法身本所不見。",
    "X19n0353_005:0969b02": "【疏】從或有眾生以下章中第三勸信一滅諦就中",
    "X19n0353_005:0969b03": "亦有三第一明從佛語為正見。",
    "X19n0353_005:0969b04": "或有眾生信佛語故起常想樂想我想淨想非顛倒",
    "X19n0353_005:0969b05": "見是名正見。",
    "X19n0353_005:0969b06": "【疏】第二從何以故以下釋何以起此四想為正見",
    "X19n0353_005:0969b07": "耶。",
    "X19n0353_005:0969b08": "何以故如來法身是常波羅蜜樂波羅蜜我波羅蜜",
    "X19n0353_005:0969b09": "淨波羅蜜。",
    "X19n0353_005:0969b10": "【疏】波羅蜜因果有二此中所明皆是果彼岸。第",
    "X19n0353_005:0969b11": "三從於佛法身以下結勸。",
    "X19n0353_005:0969b12": "於佛法身作是見者是名正見正見者是佛真子從",
    "X19n0353_005:0969b13": "佛口生從正法生從法化生得法餘財。",
    "X19n0353_005:0969b14": "【疏】口生謂因教而生正法生謂藉理而生法化生",
    "X19n0353_005:0969b15": "謂藉教會理化凡為聖餘財者七財佛已先得故",
    "X19n0353_005:0969b16": "今隨後得故云餘財也。",
    "X19n0353_005:0969b17": "【鈔】因教而生等者教從佛說故因教會理依理生",
    "X19n0353_005:0969b18": "正見故化凡之邪見得聖人正見也瓔珞云七聖",
    "X19n0353_005:0969b19": "財者謂信施戒聞思慚愧也聖用成佛故說為財。",
    "X19n0353_005:0969b20": "【疏】從世尊淨智者以下別明境中第二名一依章",
    "X19n0353_005:0969b21": "正明此一滅諦為眾可依之極就中開為四第一",
    "X19n0353_005:0969b22": "欲明今日一滅諦為依之極故先明二乘智非其",
    "X19n0353_005:0969b23": "境界。",
    "X19n0353_005:0969b24": "世尊淨智者一切阿羅漢辟支佛智波羅蜜此淨智",
    "X19n0353_005:0969c01": "者雖曰淨智於彼滅諦尚非境界況四依智。",
    "X19n0353_005:0969c02": "【疏】況四依智者是謂五方便中依四諦生智者也",
    "X19n0353_005:0969c03": "一云佛為五方便人說四依道故云四依智也。",
    "X19n0353_005:0969c04": "【鈔】第六一依章。四依道者依四諦生智。",
    "X19n0353_005:0969c05": "【疏】第二釋非其境界。",
    "X19n0353_005:0969c06": "何以故三乘初業不愚於法於彼義當覺當得。",
    "X19n0353_005:0969c07": "【疏】第二釋標疑云何以言非其境界耶釋曰三乘",
    "X19n0353_005:0969c08": "初業於彼義但當覺當得非現覺得故一云疑云",
    "X19n0353_005:0969c09": "何以相違與上一乘章云三乘初業不愚於法耶",
    "X19n0353_005:0969c10": "故釋同上言不愚於法者是謂當覺當得非是已",
    "X19n0353_005:0969c11": "得已覺之謂也。第三從為彼故以下明昔依為",
    "X19n0353_005:0969c12": "非。",
    "X19n0353_005:0969c13": "為彼故世尊說四依世尊此四依者是世間法。",
    "X19n0353_005:0969c14": "【疏】第三明昔依為非為彼故世尊說四依者明昔",
    "X19n0353_005:0969c15": "日正為二乘故說此有作四諦此四依是世間法",
    "X19n0353_005:0969c16": "者明非極依也。第四從世尊一依者以下正明",
    "X19n0353_005:0969c17": "今日一依為依之極。",
    "X19n0353_005:0969c18": "世尊一依者一切依上出世間上上第一義依所謂",
    "X19n0353_005:0969c19": "滅諦。",
    "X19n0353_005:0969c20": "【疏】第四正明今日一依為依之極一切依上者通",
    "X19n0353_005:0969c21": "言三界內外八聖諦中此一滅諦為上也出世間",
    "X19n0353_005:0969c22": "上上者只就無作四諦唯此一滅諦為極也第一",
    "X19n0353_005:0969c23": "義依所謂滅諦者更出其體一云一切依上者只",
    "X19n0353_005:0969c24": "就有作四諦為上也。",
    "X19n0353_005:0970a01": "勝鬘經疏義私鈔卷之五"
}