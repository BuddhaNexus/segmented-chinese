{
    "T19n0952_001:0263b25": "五佛頂三昧陀羅尼經卷第一",
    "T19n0952_001:0263b27": "大唐天竺三藏菩提流志奉　詔譯",
    "T19n0952_001:0263b28": "序品第一",
    "T19n0952_001:0263b29": "如是我聞。一時薄伽梵。在摩竭提國始成正",
    "T19n0952_001:0263c01": "覺菩提樹下金剛道場大寶藏帳。其地寶帳。",
    "T19n0952_001:0263c02": "皆是如來神通大福功德之所成故。純以無",
    "T19n0952_001:0263c03": "量上妙珍奇自然盛顯。種種莊嚴眾色交映",
    "T19n0952_001:0263c04": "出大光明。奇特寶輪清淨圓滿。以無量色",
    "T19n0952_001:0263c05": "間雜莊飾。周匝圍繞而顯現之。寶蓋幢幡",
    "T19n0952_001:0263c06": "光明晃曜。妙香花鬘七寶羅網彌覆其上。無",
    "T19n0952_001:0263c07": "盡大寶自在顯現。是諸寶樹花葉光茂。佛",
    "T19n0952_001:0263c08": "神力故令此場地廣麗嚴淨。光明普照。一切",
    "T19n0952_001:0263c09": "奇特妙寶積聚無量善根嚴飾道場。其菩提",
    "T19n0952_001:0263c10": "樹高顯殊特。琉璃為幹妙寶枝條寶葉垂布",
    "T19n0952_001:0263c11": "猶若重雲。雜色寶花互相間錯。大寶摩尼",
    "T19n0952_001:0263c12": "以為其果。其光遍照一切佛剎。種種現化施",
    "T19n0952_001:0263c13": "作佛事。普現大乘一字佛頂轉輪王呪菩薩",
    "T19n0952_001:0263c14": "道教佛神力故演出種種梵音妙聲讚揚如來",
    "T19n0952_001:0263c15": "無量功德。與無數大菩薩俱。其名曰金剛",
    "T19n0952_001:0263c16": "幢菩薩摩訶薩。觀世音菩薩摩訶薩等。無量",
    "T19n0952_001:0263c17": "諸大菩薩皆為上首。與一切大眾會。於妙菩",
    "T19n0952_001:0263c18": "提樹下。以佛神力周圍五百踰膳那。會座而",
    "T19n0952_001:0263c19": "坐不相障礙。如來於中誥彌勒菩薩及諸菩",
    "T19n0952_001:0263c20": "薩言。汝善男子此樹乃是佛菩提所莊嚴樹。",
    "T19n0952_001:0263c21": "我最初坐此樹下時。則破四魔得證無上正",
    "T19n0952_001:0263c22": "等佛智。汝等亦應坐斯地處。令汝當得無上",
    "T19n0952_001:0263c23": "佛智。誥是語已寂然不動。爾時金剛密迹首",
    "T19n0952_001:0263c24": "菩薩。以佛威神德。乘是往昔本所願力。即從",
    "T19n0952_001:0263c25": "座起偏袒右肩。整理衣服長跪合掌。恭敬瞻",
    "T19n0952_001:0263c26": "仰白佛言。世尊我今啟問如來正覺轉輪頂",
    "T19n0952_001:0263c27": "呪法。以何方便使少功力則得誠向。一切如",
    "T19n0952_001:0263c28": "來大明呪法。加行壇印種種事法。一字轉輪",
    "T19n0952_001:0263c29": "王法。入大三摩地壇處成就法念誦之法輪",
    "T19n0952_001:0264a01": "結印法。祕密之法圖畫像法。除業障法安隱",
    "T19n0952_001:0264a02": "之法。豐饒財法降魔怨法。一切如來種族真",
    "T19n0952_001:0264a03": "實法。及出世世間無礙最勝明法。及盡一",
    "T19n0952_001:0264a04": "切有情有情界菩薩成就行法。陀羅尼法。令",
    "T19n0952_001:0264a05": "是贍部洲界一切有情得大安樂。是諸有情",
    "T19n0952_001:0264a06": "以轉輪王如來祕密之力。一切當得作大佛",
    "T19n0952_001:0264a07": "事猶此贍部洲界一切有情得大安樂。即能",
    "T19n0952_001:0264a08": "成就此頂王法。隨得成就一切天神天神種",
    "T19n0952_001:0264a09": "族呪法。一切龍龍種族呪法。一切藥叉一切",
    "T19n0952_001:0264a10": "藥叉種族呪法。一切羅剎一切羅剎種族呪",
    "T19n0952_001:0264a11": "法。一切乾闥婆及種族呪法。一切阿素洛及",
    "T19n0952_001:0264a12": "種族呪法。一切迦樓羅一切迦樓羅種族呪",
    "T19n0952_001:0264a13": "法。一切緊那羅及種族呪法。一切摩呼洛伽",
    "T19n0952_001:0264a14": "及種族呪法。乃至世間出世間法。盡皆成就",
    "T19n0952_001:0264a15": "無所障礙。為諸有情作大住處。除諸垢障成",
    "T19n0952_001:0264a16": "我呪法。及成觀音諸大菩薩大威德者壇印",
    "T19n0952_001:0264a17": "呪法。及一切如來所說無量難成壇印呪法。",
    "T19n0952_001:0264a18": "故惟垂如來應正等覺。慜導有情為我說",
    "T19n0952_001:0264a19": "之。於時世尊誥金剛密迹首曰。善哉善哉汝",
    "T19n0952_001:0264a20": "等。為諸當來一切有情作大利益。能於我所",
    "T19n0952_001:0264a21": "問是一字王頂大轉輪王。成一切如來所說",
    "T19n0952_001:0264a22": "祕密壇法等。令諸呪者住勤修故。是故密迹",
    "T19n0952_001:0264a23": "首汝當諦聽諦聽我今宣說。往昔一切如來",
    "T19n0952_001:0264a24": "早已說之。未來一切諸佛亦當說之。",
    "T19n0952_001:0264a25": "爾時釋迦牟尼如來。即以佛眼盡周觀察一",
    "T19n0952_001:0264a26": "切世界一切有情。及觀未來一切世界一切",
    "T19n0952_001:0264a27": "有情。一一往昔福願力等種善根處。誥諸菩",
    "T19n0952_001:0264a28": "薩言。善男子汝等憶念一切如來所說一字",
    "T19n0952_001:0264a29": "轉輪王呪。一切最勝三摩地最不思議神通",
    "T19n0952_001:0264b01": "力處。是法能於一切世界作大佛事。爾時彼",
    "T19n0952_001:0264b02": "諸菩薩摩訶薩蒙佛教誥。各心念於一字轉",
    "T19n0952_001:0264b03": "輪王三摩地處。唯除觀世音菩薩金剛密迹",
    "T19n0952_001:0264b04": "菩薩。何以故佛加被故。",
    "T19n0952_001:0264b05": "五佛頂王陀羅尼入三摩地加持顯德品",
    "T19n0952_001:0264b06": "第二",
    "T19n0952_001:0264b07": "爾時世尊入佛神變大三摩地。入三摩地時。",
    "T19n0952_001:0264b08": "盡周憶念一切有情界已。則以無量俱知殑",
    "T19n0952_001:0264b09": "伽沙等大劫所修積集無量六波羅蜜善根。",
    "T19n0952_001:0264b10": "從三十二大丈夫相放大光明。一一相上各",
    "T19n0952_001:0264b11": "現法印。一一各有種族光明而圍繞之。最",
    "T19n0952_001:0264b12": "於頂上出放現無量百千光明。其光雜色遍",
    "T19n0952_001:0264b13": "照十方。是中有情遇斯光者各相警悟。其光",
    "T19n0952_001:0264b14": "還來遶佛三匝各復本相。是時釋迦如來放",
    "T19n0952_001:0264b15": "斯光已。從三摩地安徐伸起。觀諸佛剎如",
    "T19n0952_001:0264b16": "師子王。及觀會眾告金剛密迹首菩薩言。汝",
    "T19n0952_001:0264b17": "今諦聽一字頂輪王明呪王法。四鄔瑟膩沙",
    "T19n0952_001:0264b18": "呪王。佛眼毫相呪王。此等呪王是如來手足。",
    "T19n0952_001:0264b19": "是如來脣是如來口。轉輪法王作大利益一",
    "T19n0952_001:0264b20": "切有情。若此世界一切菩薩等及諸人人等。",
    "T19n0952_001:0264b21": "能依法讀誦授持是一字輪王頂明者。所有",
    "T19n0952_001:0264b22": "一切諸天世人種種鬼神。悉無能害作諸破",
    "T19n0952_001:0264b23": "壞。以是當得一切安樂受無量福。行大慈悲",
    "T19n0952_001:0264b24": "住不退地。無諸惱疾火水刀王等難。無諸毒",
    "T19n0952_001:0264b25": "害等。我此一字出生三摩地輪王呪。若有新",
    "T19n0952_001:0264b26": "學大乘菩薩及諸人等。信向誦持書寫佩者。",
    "T19n0952_001:0264b27": "則得無量大威德天而擁護之。諸惡天龍不",
    "T19n0952_001:0264b28": "相障惱常得安隱。若書寫者當令淨浴著鮮",
    "T19n0952_001:0264b29": "淨衣。如法齋戒坐於壇側。持樺木皮雄黃書",
    "T19n0952_001:0264c01": "呪。施諸苾芻苾芻尼。繫袈裟角而披佩之。若",
    "T19n0952_001:0264c02": "國王王族大臣僚佐諸族姓男族姓女佩者。",
    "T19n0952_001:0264c03": "各佩頭上或繫項上或腕臂等上。則得安隱",
    "T19n0952_001:0264c04": "除諸災惱。常為諸天觀敬讚歎。皆令不墮諸",
    "T19n0952_001:0264c05": "惡道故。金剛密迹首。是大呪王亦能滅諸災",
    "T19n0952_001:0264c06": "星變怪示大安樂。亦能攝伏一切天龍八部",
    "T19n0952_001:0264c07": "鬼神。亦能成就當部諸呪者。復告金剛密迹",
    "T19n0952_001:0264c08": "首。是一切如來白傘蓋佛頂王。超頂王勝頂",
    "T19n0952_001:0264c09": "王光聚頂王呪。同等住於一切如來三摩地",
    "T19n0952_001:0264c10": "中。神力皆等無量廣大。猶不能及一字明頂",
    "T19n0952_001:0264c11": "輪王最上三摩地呪。何故最上無等。猶假如",
    "T19n0952_001:0264c12": "來眼呪毫相呪。慈悲難勝如來牙手鉢袈裟",
    "T19n0952_001:0264c13": "轉法輪等呪。共說是呪乃得最上。又從大悲",
    "T19n0952_001:0264c14": "大慈大丈夫吼。一切諸大菩薩等不能摧壞。",
    "T19n0952_001:0264c15": "一切諸佛隨喜加被。作大智光破諸黑暗。堅",
    "T19n0952_001:0264c16": "染淨慧能作威德。吉祥福相世間最勝。無垢",
    "T19n0952_001:0264c17": "清淨勇猛堅固。現四無畏作深善慧。廣大無",
    "T19n0952_001:0264c18": "量最勝智。能作無間金剛十力大光威德。破",
    "T19n0952_001:0264c19": "諸暗障入諸佛智。能成一切諸大菩薩萬行",
    "T19n0952_001:0264c20": "功德一切智慧。能作一切勇猛寂靜高無障",
    "T19n0952_001:0264c21": "礙大威德處。能於一切業惡有情作大慈處。",
    "T19n0952_001:0264c22": "能現一切如來神力三摩地處。即說一字明",
    "T19n0952_001:0264c23": "頂輪王呪曰。",
    "T19n0952_001:0264c24": "那牟娑漫多勃馱南唵部[口*路]護吽(四合)",
    "T19n0952_001:0264c25": "爾時如來說是一字頂明呪時。殑伽沙等三",
    "T19n0952_001:0264c26": "千大千世界。一時六反震動。如贍部洲猛風",
    "T19n0952_001:0264c27": "吹諸叢林草等。是中一切諸山王亦皆大動。",
    "T19n0952_001:0264c28": "一切海源盡皆湧沸。以佛神力一切魔宮大",
    "T19n0952_001:0264c29": "火遍起。是中諸魔為火所逼。悉皆惶怖稱佛",
    "T19n0952_001:0265a01": "歸依。一切地獄苦皆得止息。爾時世尊為現",
    "T19n0952_001:0265a02": "一字明頂輪王大威德。時忽變身狀如大輪",
    "T19n0952_001:0265a03": "王。具現七寶眷屬圓滿。一一寶中各放大光",
    "T19n0952_001:0265a04": "輪照無邊一切法寶一時出現放雜寶光。是",
    "T19n0952_001:0265a05": "大輪王坐寶座上。身盛赫奕放種種光映照",
    "T19n0952_001:0265a06": "一切猶如金聚。會中有情有情種族。無有一",
    "T19n0952_001:0265a07": "能窺瞻仰者。是會一切諸大菩薩。如彌勒等",
    "T19n0952_001:0265a08": "亦無有能窺瞻觀者。觀世音菩薩金剛密迹",
    "T19n0952_001:0265a09": "首菩薩。以佛威神欻然之間悶亂躄地。是時",
    "T19n0952_001:0265a10": "彼諸大威德天。所謂大自在天那羅延天。帝",
    "T19n0952_001:0265a11": "釋天俱廢羅天。婆魯拏天焰魔法王。乃至一",
    "T19n0952_001:0265a12": "切諸天神一切鬼神大威德者。所執輪戟杵",
    "T19n0952_001:0265a13": "索棒杖。及諸眷屬手中器仗悉皆墮落。爾時",
    "T19n0952_001:0265a14": "大轉輪王現大悲光。令諸菩薩憶念菩提神",
    "T19n0952_001:0265a15": "通三摩地故。是時一切諸大龍神藥叉羅剎",
    "T19n0952_001:0265a16": "乾闥婆等八部等。一時戰怖身毛聳竪。無能",
    "T19n0952_001:0265a17": "觀瞻大輪王姿貌威光。時惟等心歸佛世",
    "T19n0952_001:0265a18": "尊南無佛陀南無佛陀。",
    "T19n0952_001:0265a19": "爾時世尊為觀世音菩薩金剛密迹首菩薩。",
    "T19n0952_001:0265a20": "及諸大眾得醒解故。疾須臾間隱是威身還",
    "T19n0952_001:0265a21": "如來相。說示一切佛眼大明呪母。謂甚可畏",
    "T19n0952_001:0265a22": "難調伏者。謂欲成就出世世間一切明頂轉",
    "T19n0952_001:0265a23": "輪王呪。一切事位滅諸諍論。是呪乃是一切",
    "T19n0952_001:0265a24": "諸佛種族母呪。復是一切諸大菩薩生養育",
    "T19n0952_001:0265a25": "母又是諸佛五眼呪。即說呪曰。",
    "T19n0952_001:0265a26": "那摩薩嚩哆(丁可反)誐(魚迦反)諦瓢(毘遙反)囉呵(呼我反)弊",
    "T19n0952_001:0265a27": "(毘藥反)三藐三勃睇弊(同上)唵嚕嚕塞普嚕入嚩",
    "T19n0952_001:0265a28": "攞底瑟他悉馱盧者禰薩嚩(引)剌拕娑馱儞",
    "T19n0952_001:0265a29": "莎訶",
    "T19n0952_001:0265b01": "說此一切佛眼呪已。其觀世音菩薩金剛密",
    "T19n0952_001:0265b02": "迹首菩薩。既醒覺已從地而起。其諸威德一",
    "T19n0952_001:0265b03": "切天眾。各得本心適悅安樂。各持本所自手",
    "T19n0952_001:0265b04": "器仗。專心歸佛瞻仰讚言。希有世尊希有善",
    "T19n0952_001:0265b05": "逝。時二大士合掌白佛言。世尊如來今日何",
    "T19n0952_001:0265b06": "故。特化轉輪王相大光明聚。甚奇希有本未",
    "T19n0952_001:0265b07": "曾見。如來告言大善男子。此是頂輪王相執",
    "T19n0952_001:0265b08": "持諸佛形相神變三摩地門。譬如汝等集現",
    "T19n0952_001:0265b09": "大壇種種威德。諸神變像不思議事。如來亦",
    "T19n0952_001:0265b10": "爾如是振現大轉輪王。奇特身色姿貌威德。",
    "T19n0952_001:0265b11": "此頂王是一切如來安住最勝三摩地身。所",
    "T19n0952_001:0265b12": "有一切諸大菩薩無能越者。一切呪王亦無",
    "T19n0952_001:0265b13": "過者。若所在方處誦此呪者。五踰膳那出世",
    "T19n0952_001:0265b14": "世間。一切呪王悉無成住。汝若同此方處所",
    "T19n0952_001:0265b15": "說。加持大呪總無成住。若有念是頂王呪者。",
    "T19n0952_001:0265b16": "則得出世世間一切大呪悉盡成辦。汝悉所",
    "T19n0952_001:0265b17": "說一切法呪誦持無驗。即以此呪而常助誦。",
    "T19n0952_001:0265b18": "則得成就五踰膳那。一切菩薩金剛呪神。天",
    "T19n0952_001:0265b19": "龍八部皆不住入現成就相。又他一切最大",
    "T19n0952_001:0265b20": "王呪威德神力。亦不能得影及此大輪王呪。",
    "T19n0952_001:0265b21": "何以故是呪威神最尊奇特無等侶故。十地",
    "T19n0952_001:0265b22": "諸菩薩亦怖是呪威德神力。何況諸天。若每",
    "T19n0952_001:0265b23": "誦是轉輪王呪時。每當先誦佛眼呪七遍。數",
    "T19n0952_001:0265b24": "已乃安誦是頂輪王呪。時數畢已又誦佛眼",
    "T19n0952_001:0265b25": "呪數一七遍。則得安隱無諸嬈惱。爾時世尊",
    "T19n0952_001:0265b26": "復於座上。現一切佛加被白傘蓋頂呪王身。",
    "T19n0952_001:0265b27": "於是之時則當頂上。遍三千大千世界虛空",
    "T19n0952_001:0265b28": "際合現一蓋。亦不觸惱空居有情。是時觀世",
    "T19n0952_001:0265b29": "音金剛首二菩薩。合掌白言世尊。如是神變",
    "T19n0952_001:0265c01": "是何因緣。欻遍大千狀如傘蓋。住佛頂上不",
    "T19n0952_001:0265c02": "見邊際無不識解。世尊告言。此是無量如來",
    "T19n0952_001:0265c03": "共說白傘蓋頂王。又是一切如來無邊色寶",
    "T19n0952_001:0265c04": "無邊音聲。一切如來寶鐸網羅。普周顯現莊",
    "T19n0952_001:0265c05": "嚴不思議。諸佛世尊光明傘蓋。一切如來白",
    "T19n0952_001:0265c06": "傘蓋頂王。我為傘蓋現此傘蓋。令諸有情速",
    "T19n0952_001:0265c07": "得成就。應知此現一切諸佛白傘蓋頂王。一",
    "T19n0952_001:0265c08": "切菩薩大威德者盡思共度亦不可知。縱諸",
    "T19n0952_001:0265c09": "佛子百千俱知劫。觀思前際中際不見不知。",
    "T19n0952_001:0265c10": "是時釋迦牟尼如來。仰觀頂上白傘蓋王。振",
    "T19n0952_001:0265c11": "佛神力持白傘蓋呪王身相光明。即說呪曰。",
    "T19n0952_001:0265c12": "那麼娑曼哆勃馱南唵怛他櫱都瑟昵沙阿(去)",
    "T19n0952_001:0265c13": "那嚩(去)盧抧哆姥[口*束*犬](盧骨反)馱那唵(二)吽麼麼麼",
    "T19n0952_001:0265c14": "麼虎[合*牛](二合)儞",
    "T19n0952_001:0265c15": "佛說此呪時。三千大千六返震動。是時世尊",
    "T19n0952_001:0265c16": "誥諸菩薩摩訶薩。此白傘蓋頂王。能成能攝",
    "T19n0952_001:0265c17": "一切呪等。是呪王力不空無障。勇猛無礙無",
    "T19n0952_001:0265c18": "等等故。",
    "T19n0952_001:0265c19": "爾時世尊為利有情故。復現大光聚呪。此呪",
    "T19n0952_001:0265c20": "所有神力威德。一同一字頂王輪王。威神力",
    "T19n0952_001:0265c21": "金剛句故。即說呪曰(歸命同上)。",
    "T19n0952_001:0265c22": "唵怛他蘖都瑟昵沙阿那嚩路枳哆姥[束*犬]馱那",
    "T19n0952_001:0265c23": "帝殊囉始虎(二合)吽入嚩攞入嚩攞馱哿馱哿",
    "T19n0952_001:0265c24": "捺囉弭捺囉瞋娜瞋娜頻娜頻娜虎虎吽泮",
    "T19n0952_001:0265c25": "吒泮吒莎訶",
    "T19n0952_001:0265c26": "說斯呪已。於是如來頂放大光。滿三千大千",
    "T19n0952_001:0265c27": "世界。光變其地普大成現大寶蓮花。如來坐",
    "T19n0952_001:0265c28": "中。雜色寶光重重晃曜。合大千界滿周空際。",
    "T19n0952_001:0265c29": "一切寶花而為傘蓋。以種種寶鐸種種莊嚴。",
    "T19n0952_001:0266a01": "周圍大千而為牆壁。純無價寶而嚴飾之。基",
    "T19n0952_001:0266a02": "陛眾寶莊嚴。於是會中一切諸大菩薩。覩斯",
    "T19n0952_001:0266a03": "神變踴躍歡喜得大安樂。出世世間一切呪",
    "T19n0952_001:0266a04": "法。以成就者皆悉斷壞。何以故以大光聚",
    "T19n0952_001:0266a05": "力似一字王故。是光聚呪心所憶念。破斷他",
    "T19n0952_001:0266a06": "呪即皆破斷。唯除一字輪呪王白傘蓋呪超",
    "T19n0952_001:0266a07": "頂呪王佛眼母呪佛五字心呪。餘出世世間",
    "T19n0952_001:0266a08": "一切諸法。悉能斷割打撲調伏。攝喚於前若",
    "T19n0952_001:0266a09": "有呪者得大證驗。暫讀暫誦光聚呪者。則得",
    "T19n0952_001:0266a10": "摧伏一切鬼神恥撻怖辱。金剛密迹首。是光",
    "T19n0952_001:0266a11": "聚王呪。勿於不淨臭穢腥臊屎尿處誦。不於",
    "T19n0952_001:0266a12": "無佛舍利制底處誦。勿對於諸一切呪。呪像",
    "T19n0952_001:0266a13": "壇會諸有情前。暫妄誦斯光聚王呪。何以故。",
    "T19n0952_001:0266a14": "是光聚王呪。同一字輪王力故唯除佛舍利",
    "T19n0952_001:0266a15": "塔處淨空閑處。高山頂處名山窟處。海岸勝",
    "T19n0952_001:0266a16": "處海逈洲處。何以故是光聚王呪威德猛大。",
    "T19n0952_001:0266a17": "能壞自他呪力威德皆無成向。若善男子善",
    "T19n0952_001:0266a18": "女人。樂持讀誦是光聚王呪時。先誦一字輪",
    "T19n0952_001:0266a19": "王呪及佛眼呪各七遍已。然誦斯呪即得大",
    "T19n0952_001:0266a20": "威德。四大安隱身膚光澤辯智聰悟。汝密迹",
    "T19n0952_001:0266a21": "首是光王呪若成就者。則等成就一字輪王",
    "T19n0952_001:0266a22": "呪三摩地故。亦能成就一切事故。能作光明",
    "T19n0952_001:0266a23": "照一切故。是呪乃從一切如來一切力三摩",
    "T19n0952_001:0266a24": "地涌流出現。是呪無一切如來加持力處。為",
    "T19n0952_001:0266a25": "現一切諸大菩薩無量威德。",
    "T19n0952_001:0266a26": "爾時世尊為安樂一切有情故。即復說高頂",
    "T19n0952_001:0266a27": "王呪曰。",
    "T19n0952_001:0266a28": "那麼娑漫哆勃馱南唵入嚩羅入嚩羅捻(奴[捐口+(口/└)]反)",
    "T19n0952_001:0266a29": "弊(并也反)特伽(魚迦反)妬瑟膩沙度那度那虎虎吽",
    "T19n0952_001:0266b01": "說是呪神如上。若善男子女人等。樂成就一",
    "T19n0952_001:0266b02": "字輪王呪者。應令內外嚴飾清潔。持以樺",
    "T19n0952_001:0266b03": "皮或絹紙上。雄黃書斯高頂王呪。佩帶肩臂",
    "T19n0952_001:0266b04": "并持斯呪。即速成就。若國王王族大臣僚佐",
    "T19n0952_001:0266b05": "清信男女。一切人等信斯呪者。亦令書寫佩",
    "T19n0952_001:0266b06": "頂肘臂。為諸人眾互相敬諾。而不侵惱災垢",
    "T19n0952_001:0266b07": "銷滅。當得辯才福相圓滿。若有軍將及諸兵",
    "T19n0952_001:0266b08": "眾敬信斯呪亦令書持繫旍旗。及佩頭臂往",
    "T19n0952_001:0266b09": "他軍陣。皆自臣伏互不殘害。何以故諸如來",
    "T19n0952_001:0266b10": "力加持故。是呪威力同一字輪王力。是諸如",
    "T19n0952_001:0266b11": "來三摩地力等加持故。爾時釋迦牟尼如來。",
    "T19n0952_001:0266b12": "復示不思議神通威德。令滅一切惡趣地獄",
    "T19n0952_001:0266b13": "種種苦故。入于一切如來神通威德三摩地",
    "T19n0952_001:0266b14": "處。即說一切如來勝頂王呪曰(歸命同上)。",
    "T19n0952_001:0266b15": "唵入嚩攞[口*逝]庾瑟昵沙入嚩攞入嚩攞畔馱畔",
    "T19n0952_001:0266b16": "馱哪麼哪麼訥嚕麼(摸朗反)訥嚕莽訥嚕莽郝矩",
    "T19n0952_001:0266b17": "[可*欠]娜虎(二合)吽",
    "T19n0952_001:0266b18": "說是呪時此呪威德。令諸地獄眾惡有情。種",
    "T19n0952_001:0266b19": "種飢苦盡皆停息。一時得甘食美膳。密迹此",
    "T19n0952_001:0266b20": "勝頂王呪。是殑伽沙等諸佛神通變化。所在",
    "T19n0952_001:0266b21": "方處有暫觀讀。一切諸魔則不入中。何況持",
    "T19n0952_001:0266b22": "者。密迹有人精勤受持勝頂王者。是人無不",
    "T19n0952_001:0266b23": "獲得神通。是呪亦同一字輪王呪。能起神通",
    "T19n0952_001:0266b24": "入於地獄。度脫有情一切重苦。密迹此呪功",
    "T19n0952_001:0266b25": "德無量無邊。我今略說少耳。",
    "T19n0952_001:0266b26": "爾時世尊告諸菩薩言。是五頂王呪。從一切",
    "T19n0952_001:0266b27": "如來力三摩地流出。我今略說少分。密迹若",
    "T19n0952_001:0266b28": "有善男子善女人。於無量佛所。以上衣服臥",
    "T19n0952_001:0266b29": "具湯藥。飲食財寶一切等物。日日三時持用",
    "T19n0952_001:0266c01": "供養經百千劫。所得功德百分千分。不如有",
    "T19n0952_001:0266c02": "人於三七日。依法持是五頂輪王功德之一。",
    "T19n0952_001:0266c03": "何況讀誦受持是等呪王。得成就決定不退",
    "T19n0952_001:0266c04": "菩薩地。一切諸天大威德者。見是成就五頂",
    "T19n0952_001:0266c05": "王人。不起於座而迎逆者。頭破作七分。一",
    "T19n0952_001:0266c06": "切諸天威光影蔽不現。是人威光過於諸天",
    "T19n0952_001:0266c07": "百千萬倍。若有大福純善德人樂成佛者。則",
    "T19n0952_001:0266c08": "當如法書寫誦持是經。常以塗香末香燒香",
    "T19n0952_001:0266c09": "華果飲食而供養之。若見有信佛神通威德",
    "T19n0952_001:0266c10": "一切深法行菩薩行者。則當為說莫有慳惜。",
    "T19n0952_001:0266c11": "則得成就。於百千劫不墮地獄。得宿命智乃",
    "T19n0952_001:0266c12": "至阿耨大菩提。一切不能嬈害。所演教命人",
    "T19n0952_001:0266c13": "皆敬受。若命盡時如入靜慮。密迹若有福德",
    "T19n0952_001:0266c14": "端正無諸缺漏。容貌圓滿常不懈怠。惟樂",
    "T19n0952_001:0266c15": "修學大乘道教。圓滿菩薩大願。超眾魔境趣",
    "T19n0952_001:0266c16": "菩薩地。如是之人令得是經成就此呪。密迹",
    "T19n0952_001:0266c17": "若見斯人敬為善友。應以種種方便。為說是",
    "T19n0952_001:0266c18": "法門功德教授儀法。是人則得成就是大五",
    "T19n0952_001:0266c19": "頂王呪。密迹是呪王經。於無量佛剎難得見",
    "T19n0952_001:0266c20": "聞。若得聞者皆是如來神力加被。若得斯經",
    "T19n0952_001:0266c21": "則是如來種族。何以故此如來呪三摩地王",
    "T19n0952_001:0266c22": "實難思議。應知此呪尊一切呪最上最勝。是",
    "T19n0952_001:0266c23": "諸有情應當決定生最上心。成此五頂輪王",
    "T19n0952_001:0266c24": "呪。若有有情得遇此經。清淨如法或書或誦",
    "T19n0952_001:0266c25": "是呪是經。當知斯人則便當得是五頂呪三",
    "T19n0952_001:0266c26": "摩地王。斷割結賊嗔心恚心妬心害心。則為",
    "T19n0952_001:0266c27": "諸天恭敬供養。而恃怙故。",
    "T19n0952_001:0266c28": "一字頂王畫像法品第三",
    "T19n0952_001:0266c29": "爾時釋迦牟尼如來。為利一切有情。以佛眼",
    "T19n0952_001:0267a01": "觀是會大眾。告金剛密迹首。此大明王呪頂",
    "T19n0952_001:0267a02": "輪王像一切佛說。出世世間一切畫像最上",
    "T19n0952_001:0267a03": "上故。是像形好寂靜瓔珞衣服。能運一切罪",
    "T19n0952_001:0267a04": "垢有情。到涅槃岸最勝三摩地。是像佛所神",
    "T19n0952_001:0267a05": "通變化。若有擬畫輪王像者。先曾入頂輪灌",
    "T19n0952_001:0267a06": "頂無勝壇。手授具足呪句印法法式。入最勝",
    "T19n0952_001:0267a07": "頂王等壇已成就者。謂阿闍梨印讚許可。",
    "T19n0952_001:0267a08": "求證出世大涅槃處。如是行人乃應畫像。正",
    "T19n0952_001:0267a09": "命正行於淨行婆羅門家善童女。或命大姓",
    "T19n0952_001:0267a10": "種族父母真正善信童女。教淨護飾撚治理",
    "T19n0952_001:0267a11": "絲。細密織縫勿刀截斷闊量四肘長量六肘。",
    "T19n0952_001:0267a12": "莫有觸污莫用惡絲。持織畫像或闊三肘長量",
    "T19n0952_001:0267a13": "五肘。若力不辦如是織作。亦任貨求鮮淨好",
    "T19n0952_001:0267a14": "者。勿還價直持得物已。以淨香水如法蘸浴",
    "T19n0952_001:0267a15": "乃得。塗畫色盞新淨。彩色調和勿用皮膠",
    "T19n0952_001:0267a16": "水。用膠香調色畫彩。或取如來種族部中教",
    "T19n0952_001:0267a17": "法軌則畫像亦得。畫是像者。當以一切佛神",
    "T19n0952_001:0267a18": "通月畫彩莊飾。所謂正月五月九月。用斯等",
    "T19n0952_001:0267a19": "月。月初一日或十五日起首畫摸。其畫像處",
    "T19n0952_001:0267a20": "於佛殿堂。或淨山間仙人窟處。是占相方圓",
    "T19n0952_001:0267a21": "百步無有臭穢。水復無虫淨美清潔。當所",
    "T19n0952_001:0267a22": "畫地日日如法香水塗灑取有相畫人諸根端",
    "T19n0952_001:0267a23": "具。性復真正具信五根若畫彩時授八戒齋。",
    "T19n0952_001:0267a24": "一出一浴著新淨衣斷諸談論。先正當中畫",
    "T19n0952_001:0267a25": "菩提樹。種種寶莊枝葉華果。如如意樹間雜",
    "T19n0952_001:0267a26": "各異。七寶枝條七寶葉華。真珠為蘂赤珠為",
    "T19n0952_001:0267a27": "鬚。眾寶琉璃以為諸果。或有枝出種種果芽。",
    "T19n0952_001:0267a28": "或有枝出種種寶雲。或有枝出甘露如雨。或",
    "T19n0952_001:0267a29": "有枝懸天眾寶衣。或有枝懸寶鐸鈴磬。或有",
    "T19n0952_001:0267b01": "枝出珊瑚琥珀赤珠馬瑙。二枝間畫光電如",
    "T19n0952_001:0267b02": "雲。枝葉花上又畫白鶴孔雀。迦陵頻伽鸚鵡",
    "T19n0952_001:0267b03": "舍利。共命等鳥及諸好鳥。其池畫七寶遍",
    "T19n0952_001:0267b04": "皆莊彩如是地樹下畫如來形。結加趺坐坐",
    "T19n0952_001:0267b05": "師子座示說法相。備麗三十二相八十種好。",
    "T19n0952_001:0267b06": "身放圓光大光明焰。於佛頂左右。有輪王圍",
    "T19n0952_001:0267b07": "繞而坐。",
    "T19n0952_001:0267b08": "第一座下右邊。畫頂輪王。身金色相瞻仰如",
    "T19n0952_001:0267b09": "來。坐白蓮花身有圓光。",
    "T19n0952_001:0267b10": "次佛座下左邊。畫白傘蓋頂王。如菩薩形身",
    "T19n0952_001:0267b11": "服狀相有大威德。觀頂輪王。身金色相身",
    "T19n0952_001:0267b12": "有圓光。手執蓮花坐蓮花座。",
    "T19n0952_001:0267b13": "次白傘蓋頂王後畫超勝頂王。亦如菩薩形",
    "T19n0952_001:0267b14": "身服狀相具大威德。觀頂輪王。手執弭惹布",
    "T19n0952_001:0267b15": "囉迦果。坐白蓮花。",
    "T19n0952_001:0267b16": "次頂輪王右。畫光聚頂王。身金色相身有",
    "T19n0952_001:0267b17": "圓光作種種色。執如意珠坐蓮花座。",
    "T19n0952_001:0267b18": "次頂輪王左邊。畫主兵神。右手覆右膝上施",
    "T19n0952_001:0267b19": "之無畏。左手揚掌坐白蓮花。",
    "T19n0952_001:0267b20": "次於光聚頂王後。畫勝頂王。身金色相結加",
    "T19n0952_001:0267b21": "趺坐。觀頂輪王。左手執寶如意珠。右手仰右",
    "T19n0952_001:0267b22": "膝上施之無畏。身有圓光坐蓮花座。",
    "T19n0952_001:0267b23": "次佛右側畫普賢菩薩。結加趺坐手執白拂。",
    "T19n0952_001:0267b24": "次佛左側畫彌勒菩薩。結加趺坐手執白拂。",
    "T19n0952_001:0267b25": "次佛座下當前右邊。畫觀世音菩薩。左邊畫",
    "T19n0952_001:0267b26": "金剛密迹首菩薩。各曲躬仰視。結加趺坐坐",
    "T19n0952_001:0267b27": "寶蓮華。",
    "T19n0952_001:0267b28": "次普賢菩薩後。畫曼殊室利童子菩薩",
    "T19n0952_001:0267b29": "　次畫無垢慧菩薩　次畫寂靜慧菩薩",
    "T19n0952_001:0267c01": "　次畫無盡意慧菩薩　次畫虛空藏菩薩",
    "T19n0952_001:0267c02": "　次畫虛空無垢藏菩薩",
    "T19n0952_001:0267c03": "　次畫大慧菩薩。",
    "T19n0952_001:0267c04": "是等菩薩身真金相。合掌恭敬曲躬趺坐坐",
    "T19n0952_001:0267c05": "寶蓮花。各以種種七寶冠。天諸寶服瓔珞環",
    "T19n0952_001:0267c06": "釧。而莊嚴之。",
    "T19n0952_001:0267c07": "次於彌勒菩薩後。畫佛眼尊者菩薩。其狀端",
    "T19n0952_001:0267c08": "正甚有慈悲。身金色相目觀會眾。以諸天服",
    "T19n0952_001:0267c09": "遍莊嚴身。右手執寶如意珠。左手仰左膝上",
    "T19n0952_001:0267c10": "施之無畏。結加趺坐坐蓮花座。",
    "T19n0952_001:0267c11": "次畫佛毫相菩薩。同佛母狀身金色相。右手",
    "T19n0952_001:0267c12": "執蓮花。左手仰左膝上施之無畏。坐寶蓮",
    "T19n0952_001:0267c13": "花目觀輪王。",
    "T19n0952_001:0267c14": "次佛眼菩薩座下。畫遜那利大明呪王。猶如",
    "T19n0952_001:0267c15": "佛母身相色白。右手把蓮花。左手掌胸。以",
    "T19n0952_001:0267c16": "諸衣服遍莊嚴身。坐寶石上目觀於佛。",
    "T19n0952_001:0267c17": "次金剛密迹首菩薩後。畫軍拏利童子金剛。",
    "T19n0952_001:0267c18": "次畫金剛將童子。善臂童子。暮軷馱[糸*奓]迦",
    "T19n0952_001:0267c19": "童子。是等童子顏貌熙怡。各以七寶瓔珞衣",
    "T19n0952_001:0267c20": "服具莊嚴之。",
    "T19n0952_001:0267c21": "次觀世音菩薩後。畫馬頭觀世音大明呪王。",
    "T19n0952_001:0267c22": "面目嗔怒身赤色相。蛇為瓔珞腕著寶釧。臂",
    "T19n0952_001:0267c23": "著寶環戴蓮花冠。目觀輪王。腰著衣服坐寶",
    "T19n0952_001:0267c24": "蓮花。",
    "T19n0952_001:0267c25": "次畫蓮花遜那利菩薩。右手把羂索。左手垂",
    "T19n0952_001:0267c26": "下伸。坐蓮花座。",
    "T19n0952_001:0267c27": "次畫鉢剌拏捨嚩唎呪神。身有四手。一把",
    "T19n0952_001:0267c28": "羂索一把斧。一施無畏一把寶果。坐蓮花上。",
    "T19n0952_001:0267c29": "次頂輪王後。畫難勝奮怒王。四面四臂身白",
    "T19n0952_001:0267c30": "色相。示耽肚相矬如朱儒。腰畫虎皮蛇為耳",
    "T19n0952_001:0268a01": "璫。德叉迦龍王以為腰繩。婆修吉龍王以為",
    "T19n0952_001:0268a02": "路膊。諸惡毒蛟遍莊嚴身。編髮為冠。遍身",
    "T19n0952_001:0268a03": "火焰立寶蓮花。右第一手把金剛杵。次第二",
    "T19n0952_001:0268a04": "手以中指無名指小指把拳。大指押上。頭指",
    "T19n0952_001:0268a05": "直申屈肘向上。左第一手把三戟叉。",
    "T19n0952_001:0268a06": "次第二手把鉞斧。正中大面怒目張口。口出",
    "T19n0952_001:0268a07": "眾光目觀於佛。右邊側面觀頂輪王。左邊側",
    "T19n0952_001:0268a08": "面觀自呪者。頂上面觀如來會眾。",
    "T19n0952_001:0268a09": "次奮怒王下畫地天神。身白色相手把寶匣。",
    "T19n0952_001:0268a10": "長跪而坐坐寶地上。",
    "T19n0952_001:0268a11": "次地天神右。畫熙連禪河神。身靘白色合掌",
    "T19n0952_001:0268a12": "恭敬。頭上畫七蛇龍頭。",
    "T19n0952_001:0268a13": "次熙連禪河神後。畫七頭迦里大龍王母止",
    "T19n0952_001:0268a14": "鱗馱七頭龍王。各跪捧掌寶蓮花寶珠瞻仰",
    "T19n0952_001:0268a15": "如來。是二龍已曾供養無量無數一切諸佛。",
    "T19n0952_001:0268a16": "又地天神左。畫阿難陀九頭龍王。無熱惱五",
    "T19n0952_001:0268a17": "頭龍王。娑伽羅七頭龍王。各跪捧掌蓮花七",
    "T19n0952_001:0268a18": "寶。瞻仰如來。",
    "T19n0952_001:0268a19": "次大慧菩薩右。畫半拏羅婆四儞觀音母也。",
    "T19n0952_001:0268a20": "菩薩身白色相。著妙寶衣七寶環釧。頭冠瓔",
    "T19n0952_001:0268a21": "珞具莊嚴身。右手把寶左手仰左膝上施之",
    "T19n0952_001:0268a22": "無畏。坐蓮花座。",
    "T19n0952_001:0268a23": "次佛毫相菩薩後。畫摩莫計金剛母也。身靘",
    "T19n0952_001:0268a24": "白相亦七寶瓔珞衣服具莊嚴之。右手把般",
    "T19n0952_001:0268a25": "若經夾。左手把寶施之無畏。身勢頭面一如",
    "T19n0952_001:0268a26": "般若波羅蜜菩薩坐寶蓮花。此菩薩乃是一",
    "T19n0952_001:0268a27": "切諸佛菩薩金剛母故。",
    "T19n0952_001:0268a28": "次金剛母後。畫央俱施女金剛。",
    "T19n0952_001:0268a29": "次畫金剛拳女金剛也。",
    "T19n0952_001:0268b01": "次畫金剛雹女金剛。此等金剛各以白服具",
    "T19n0952_001:0268b02": "世莊嚴。身坐蓮花座為金剛母侍眷屬。是等",
    "T19n0952_001:0268b03": "金剛具大威德明呪大力。能衛護故。",
    "T19n0952_001:0268b04": "次觀音母菩薩下。畫多羅女菩薩。身黃白色。",
    "T19n0952_001:0268b05": "右手把青優鉢羅花。左手施之無畏。亦以種",
    "T19n0952_001:0268b06": "種衣服瓔珞。具莊嚴之坐蓮花座。",
    "T19n0952_001:0268b07": "次後畫毘俱胝女菩薩。身白色相三眼四臂。",
    "T19n0952_001:0268b08": "一手把如意杖。一手把君持。一手把數珠。一",
    "T19n0952_001:0268b09": "手把蓮花。又於幀上左右二角。各畫諸天。天",
    "T19n0952_001:0268b10": "天各奏天樂。",
    "T19n0952_001:0268b11": "次於佛上畫八淨居天眾。散種種華而供養",
    "T19n0952_001:0268b12": "佛。幀東方邊面。畫提頭賴吒天王。南邊畫",
    "T19n0952_001:0268b13": "焰摩王。西邊面畫水天。北邊面畫俱廢羅天",
    "T19n0952_001:0268b14": "王。此四天王名護世天王。東北角面畫係",
    "T19n0952_001:0268b15": "舍那天神及步多鬼。東南角面畫火天神及",
    "T19n0952_001:0268b16": "苦行仙。西南角面畫羅剎王及所僕從。西北",
    "T19n0952_001:0268b17": "角面畫風天神及所僕從。當菩提樹上畫大",
    "T19n0952_001:0268b18": "梵天及梵眾天。",
    "T19n0952_001:0268b19": "次難勝奮怒神下。畫持呪者。長跪瞻仰手把",
    "T19n0952_001:0268b20": "香爐觀頂輪王。佛座會下畫熙連禪河。於是",
    "T19n0952_001:0268b21": "世尊告金剛密迹首。此像乃是大頂輪王大",
    "T19n0952_001:0268b22": "畫像法。是一切佛同共說故。若有智者見",
    "T19n0952_001:0268b23": "遇斯像。則信觀禮燒香供養。今世當即壽大",
    "T19n0952_001:0268b24": "福樂。於俱胝劫所作重罪則得殄滅。若有持",
    "T19n0952_001:0268b25": "諸佛頂呪者。佛種族呪者。諸大菩薩種族呪",
    "T19n0952_001:0268b26": "者。金剛種族呪者。及餘呪者。若已成若未成",
    "T19n0952_001:0268b27": "驗。對斯像前作本呪法。速得本呪最上成就",
    "T19n0952_001:0268b28": "所求法故。",
    "T19n0952_001:0268b29": "五頂王三摩地神變加持化像品第四",
    "T19n0952_001:0268c01": "爾時釋迦牟尼佛。謂金剛密迹首言。汝復諦",
    "T19n0952_001:0268c02": "聽白傘蓋頂王變像畫法。是殑伽俱胝佛。為",
    "T19n0952_001:0268c03": "當來諸有情故說。若畫像者護持織法畫匠",
    "T19n0952_001:0268c04": "等准前。方圓三肘中畫菩提樹。正當樹下畫",
    "T19n0952_001:0268c05": "釋迦牟尼佛。具大人相身黃白色。示說法相",
    "T19n0952_001:0268c06": "坐師子座。佛右畫金剛密迹首。身紫赤色。",
    "T19n0952_001:0268c07": "右手把金剛杵。左手把白紅脫色。合掌恭敬。",
    "T19n0952_001:0268c08": "次當佛前畫白傘蓋頂王。身金色狀具足眾",
    "T19n0952_001:0268c09": "相手把蓮花。於菩提樹上左右。各畫矩律婆",
    "T19n0952_001:0268c10": "天。手持寶索。上空中畫八淨居天。各掌散華",
    "T19n0952_001:0268c11": "乘眾寶雲。於佛座右畫持呪者。跪地瞻仰",
    "T19n0952_001:0268c12": "手把香爐。上下四面遍畫眾花。密迹首此名",
    "T19n0952_001:0268c13": "曰白傘蓋頂王變像畫法。",
    "T19n0952_001:0268c14": "復告金剛密迹首言。我當復說光聚頂王變",
    "T19n0952_001:0268c15": "像畫法。畫法如上結護。或方圓三肘一肘。",
    "T19n0952_001:0268c16": "菩提樹下畫釋迦牟尼佛。結加趺坐放種種",
    "T19n0952_001:0268c17": "寶光明焰。示說法相。坐向蓮花寶師子座。樹",
    "T19n0952_001:0268c18": "上左右畫矩律婆天。手持寶索。又於上空畫",
    "T19n0952_001:0268c19": "八淨居天。各掌散花乘眾寶雲。座下右邊",
    "T19n0952_001:0268c20": "畫持呪者。[跳兆+氐]跪瞻佛手把香爐。佛後畫山",
    "T19n0952_001:0268c21": "種種莊嚴。當佛座下畫大海水。水中多畫蓮",
    "T19n0952_001:0268c22": "花魚獸。密迹首此名光聚頂王像是諸佛說。",
    "T19n0952_001:0268c23": "為導有情成就諸法令脫難故。",
    "T19n0952_001:0268c24": "次說超頂王像若畫像者所治織法如上。或",
    "T19n0952_001:0268c25": "方圓三肘一肘。菩提樹下佛說法如上。以右",
    "T19n0952_001:0268c26": "手申仰右膝上施無畏。左手橫仰置當臍下。",
    "T19n0952_001:0268c27": "頂放眾光。樹上左右畫矩律婆天如前。八淨",
    "T19n0952_001:0268c28": "居天亦如上。畫持呪者亦如上。此名超頂王",
    "T19n0952_001:0268c29": "像。是一切佛為憐慜有情故說。",
    "T19n0952_001:0269a01": "次說勝頂王像。若畫者皆如上。菩提樹下坐",
    "T19n0952_001:0269a02": "佛說法。以右手揚掌。左手任著。亦有師子",
    "T19n0952_001:0269a03": "座。頂放眾光。樹上左右亦同。八淨居天亦",
    "T19n0952_001:0269a04": "同。持呪者亦同。此名勝頂王像。是一切佛為",
    "T19n0952_001:0269a05": "利有情故說。",
    "T19n0952_001:0269a06": "復次密迹首。汝應盡知諸佛菩薩有無量色",
    "T19n0952_001:0269a07": "身。變化導引有情。有情為欲成就。是等呪",
    "T19n0952_001:0269a08": "者。應常正發慈悲心喜心。捨心布施心。忍",
    "T19n0952_001:0269a09": "心持戒心。精進心靜慮心。般若波羅蜜心。",
    "T19n0952_001:0269a10": "無上菩提心。利益有情。隨方任得疊絹紙板",
    "T19n0952_001:0269a11": "上。一肘半肘皆任畫之。而供養之則得最上",
    "T19n0952_001:0269a12": "成就五頂輪王三摩地。能令行者速得不退",
    "T19n0952_001:0269a13": "故。",
    "T19n0952_001:0269a14": "五佛頂三昧陀羅尼經卷第一"
}