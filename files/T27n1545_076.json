{
    "T27n1545_076:0391a02": "阿毘達磨大毘婆沙論卷第七十",
    "T27n1545_076:0391a03": "六",
    "T27n1545_076:0391a05": "五百大阿羅漢等造",
    "T27n1545_076:0391a06": "三藏法師玄奘奉　詔譯",
    "T27n1545_076:0391a07": "結蘊第二中十門納息第四之六",
    "T27n1545_076:0391a08": "復有二法。謂有對無對法。問何故作此論。",
    "T27n1545_076:0391a09": "答為欲遮遣補特伽羅。及為顯示智殊勝",
    "T27n1545_076:0391a10": "故。為欲遮遣補特伽羅者。謂顯唯有有",
    "T27n1545_076:0391a11": "對無對法。畢竟無實補特伽羅。及為顯示",
    "T27n1545_076:0391a12": "智殊勝者。謂有聰慧殊勝智者。由此二法",
    "T27n1545_076:0391a13": "通達一切。此二遍攝一切法故。復次為止",
    "T27n1545_076:0391a14": "他宗顯正理故。謂或有執。若與對俱說名",
    "T27n1545_076:0391a15": "有對不與對俱說名無對。若作是說。五識",
    "T27n1545_076:0391a16": "身等名為有對。所依所緣俱對礙故。或復有",
    "T27n1545_076:0391a17": "執。若與瞋俱說名有對。不與瞋俱說名",
    "T27n1545_076:0391a18": "無對。若作是說。瞋相應品心心所法說名有",
    "T27n1545_076:0391a19": "對。為止彼意顯有礙色說名有對。此所餘",
    "T27n1545_076:0391a20": "法說名無對。由此三緣故作斯論。問有對",
    "T27n1545_076:0391a21": "法云何。答十處。謂五內色處。及五外色處。問",
    "T27n1545_076:0391a22": "無對法云何。答二處。謂意處及法處。問有對",
    "T27n1545_076:0391a23": "無對是何義耶。答諸極微積聚是有對義。非",
    "T27n1545_076:0391a24": "極微積聚是無對義。復次諸可分析是有對",
    "T27n1545_076:0391a25": "義。不可分析是無對義。復次諸可積集是",
    "T27n1545_076:0391a26": "有對義。不可積集是無對義。復次諸有障",
    "T27n1545_076:0391a27": "礙是有對義。若無障礙是無對義。復次諸",
    "T27n1545_076:0391a28": "有形質是有對義。若無形質是無對義。復",
    "T27n1545_076:0391a29": "次若能容受。及能障礙是有對義。若不能容",
    "T27n1545_076:0391b01": "受及不能障礙是無對義。脇尊者言。若可",
    "T27n1545_076:0391b02": "分析則可積集。若可積集則有障礙。若有",
    "T27n1545_076:0391b03": "障礙則有形質。若有形質則能容受及能障",
    "T27n1545_076:0391b04": "礙。若能容受及能障礙是有對義。與上相違",
    "T27n1545_076:0391b05": "是無對義。尊者世友作如是說。有細分相",
    "T27n1545_076:0391b06": "有障礙相是有對相。無細分相無障礙相",
    "T27n1545_076:0391b07": "是無對相。大德說曰。若能容受及能障礙相",
    "T27n1545_076:0391b08": "是有對相。若不能容受及不能障礙是無",
    "T27n1545_076:0391b09": "對相。尊者妙音作如是說。若可施設極",
    "T27n1545_076:0391b10": "微積聚性。顯色長短性。隨生音響性者。是有",
    "T27n1545_076:0391b11": "對相。與此相違是無對相。此中極微積聚",
    "T27n1545_076:0391b12": "性者。說八處顯色。長短性者說色處。隨生",
    "T27n1545_076:0391b13": "音響性者說聲處。尊者世友作如是說。極",
    "T27n1545_076:0391b14": "微雜合積集住相是有對相。與此相違是無",
    "T27n1545_076:0391b15": "對相。尊者覺天作如是說。能據處所展轉相",
    "T27n1545_076:0391b16": "礙是有對相。與此相違是無對相。",
    "T27n1545_076:0391b17": "應知有對總有三種。一障礙有對。二境界有",
    "T27n1545_076:0391b18": "對。三所緣有對。障礙有對者。如以手擊手",
    "T27n1545_076:0391b19": "以手擊石以石擊石以石擊手以杵擊",
    "T27n1545_076:0391b20": "鍾。此等展轉更相障礙。如是名為障礙有",
    "T27n1545_076:0391b21": "對。境界有對者。如眼根等諸有境法各於",
    "T27n1545_076:0391b22": "自境界有所拘礙。如是名為境界有對。所",
    "T27n1545_076:0391b23": "緣有對者。如心心所有所緣法。各於自所",
    "T27n1545_076:0391b24": "緣有所拘礙。如是名為所緣有對。如是三",
    "T27n1545_076:0391b25": "種。有對法中。此中但說障礙有對。問障礙有",
    "T27n1545_076:0391b26": "對十色處中。幾處展轉有相礙義。有作是",
    "T27n1545_076:0391b27": "說。唯有觸處有相礙義。餘十一處無相礙",
    "T27n1545_076:0391b28": "義非所觸故。或有說者。唯有五處有相礙",
    "T27n1545_076:0391b29": "義。謂內處中唯有身處。若外處中色香味觸。",
    "T27n1545_076:0391c01": "彼作是說。若以手擊手即以五擊五。若以",
    "T27n1545_076:0391c02": "手擊石即以五擊四若以石擊石即以四",
    "T27n1545_076:0391c03": "擊四。若以石擊手即以四擊五。若以杵擊",
    "T27n1545_076:0391c04": "鍾亦以四擊四。復有說者。唯有九處有相",
    "T27n1545_076:0391c05": "礙義。十色處中唯除聲處。若不爾者。有以",
    "T27n1545_076:0391c06": "手等擊眼處等時應不生苦。評曰。應作",
    "T27n1545_076:0391c07": "是說。十種色處皆有礙義。若聲處無礙者。此",
    "T27n1545_076:0391c08": "應無積聚義。又不應名障礙有對。施設論",
    "T27n1545_076:0391c09": "說。眼定對色色定對眼。廣說乃至意定對",
    "T27n1545_076:0391c10": "法法定對意。彼師但依境界有對。而造彼",
    "T27n1545_076:0391c11": "論故作是說。或有眼於水有礙於陸無礙",
    "T27n1545_076:0391c12": "如魚等眼。或有眼於陸有礙於水無礙如",
    "T27n1545_076:0391c13": "人等眼。或有眼於水於陸二俱有礙。如水",
    "T27n1545_076:0391c14": "邏剎娑捕魚人等眼。或有眼於水於陸二俱",
    "T27n1545_076:0391c15": "無礙。謂除前相即被翳眼。或有眼於夜有",
    "T27n1545_076:0391c16": "礙於晝無礙如鵂鶹等眼。或有眼於晝有",
    "T27n1545_076:0391c17": "礙於夜無礙如人等眼。或有眼於晝於夜",
    "T27n1545_076:0391c18": "二俱有礙如馬鹿猫狸等眼。或有眼於晝",
    "T27n1545_076:0391c19": "於夜二俱無礙。謂除前相即被翳眼。此中",
    "T27n1545_076:0391c20": "有礙者謂境界有對。",
    "T27n1545_076:0391c21": "復有二法謂有漏無漏法。問何故作此論。",
    "T27n1545_076:0391c22": "答為欲遮遣補特伽羅。及為顯示智殊勝",
    "T27n1545_076:0391c23": "故。為欲遮遣補特伽羅者。謂顯唯有有漏",
    "T27n1545_076:0391c24": "無漏法。畢竟無實補特伽羅。及為顯示智",
    "T27n1545_076:0391c25": "殊勝者。謂有聰慧殊勝智者。由此二法通",
    "T27n1545_076:0391c26": "達一切。此二遍攝一切法故。復次為止他",
    "T27n1545_076:0391c27": "宗顯正理故。謂或有執。佛身無漏如大眾",
    "T27n1545_076:0391c28": "部。問彼何故作此執。答依契經故。如契經",
    "T27n1545_076:0391c29": "說。苾芻當知。如來生在世間長在世間出",
    "T27n1545_076:0392a01": "世間住。不為世法之所染污。彼作是說。既",
    "T27n1545_076:0392a02": "言如來出世間住不為世法之所染污。由",
    "T27n1545_076:0392a03": "此故知佛身無漏。為止彼意顯佛生身唯",
    "T27n1545_076:0392a04": "是有漏。若佛生身是無漏者便違契經。如契",
    "T27n1545_076:0392a05": "經說。無明所覆愛結所縛。愚夫智者感有",
    "T27n1545_076:0392a06": "識身。世尊亦是智者所攝身定應是無明愛",
    "T27n1545_076:0392a07": "果。是故佛身定應有漏。又若佛身是無漏者。",
    "T27n1545_076:0392a08": "無比女人不應於佛生身起愛。指鬘於佛",
    "T27n1545_076:0392a09": "不應生瞋諸憍傲者不應生慢。隖盧頻螺",
    "T27n1545_076:0392a10": "迦葉波等不應生癡。於佛生身既有發起",
    "T27n1545_076:0392a11": "貪瞋癡慢。故知佛身定非無漏。問若佛生身",
    "T27n1545_076:0392a12": "是有漏者。云何通彼所引契經。答彼說法",
    "T27n1545_076:0392a13": "身故不成證。謂彼經說。如來生在世間長",
    "T27n1545_076:0392a14": "在世間者。說佛生身。出世間住不為世法",
    "T27n1545_076:0392a15": "所染污者說佛法身。復次依佛不隨世法",
    "T27n1545_076:0392a16": "轉義說彼契經故無有失。謂世八法隨世",
    "T27n1545_076:0392a17": "間轉。世間亦隨世八法轉。雖世八法隨",
    "T27n1545_076:0392a18": "世間轉。而佛不隨世八法轉。復次依佛",
    "T27n1545_076:0392a19": "解脫世八法義。說彼契經。故無有失。問佛",
    "T27n1545_076:0392a20": "亦曾遇此世八法。如何說佛解脫此耶。謂",
    "T27n1545_076:0392a21": "一日中勇猛長者曾奉施佛三百千衣。諸如",
    "T27n1545_076:0392a22": "是等名佛遇利。佛入娑羅婆羅門邑乞食",
    "T27n1545_076:0392a23": "不得空鉢而還。諸如是等名佛遇衰。佛",
    "T27n1545_076:0392a24": "於生時名譽上至他化自在。得菩提時名",
    "T27n1545_076:0392a25": "譽上至色究竟天。轉法輪時名譽上至大",
    "T27n1545_076:0392a26": "梵王宮。諸如是等名佛遇譽。佛為戰遮婆",
    "T27n1545_076:0392a27": "羅門女孫陀利女惡心毀謗。惡名流布十六",
    "T27n1545_076:0392a28": "大國。諸如是等名佛遇毀。佛為跋羅墮闍",
    "T27n1545_076:0392a29": "梵志以五百頌現前譏罵諸如是等名佛",
    "T27n1545_076:0392b01": "遇譏。即此梵志須臾迴此五百頌言現前讚",
    "T27n1545_076:0392b02": "佛。如是論力及隖波離以妙伽他現前讚",
    "T27n1545_076:0392b03": "佛。尊者舍利子以眾多頌現前讚佛無上",
    "T27n1545_076:0392b04": "功德。尊者阿難陀以眾多頌現前讚佛希有",
    "T27n1545_076:0392b05": "妙法。諸如是等名佛遇稱。佛有輕安及勝",
    "T27n1545_076:0392b06": "受樂。一切有情所不能及名佛遇樂。佛有",
    "T27n1545_076:0392b07": "頭痛背痛腹痛。及有傷足出血等事名佛",
    "T27n1545_076:0392b08": "遇苦。既有此事如何解脫。答雖遇此事而",
    "T27n1545_076:0392b09": "不生染。故說世尊於此解脫。謂佛雖遇利",
    "T27n1545_076:0392b10": "等四法。而心不生高歡喜愛。又佛雖遇衰",
    "T27n1545_076:0392b11": "等四法。而心不生下慼憂恚。如妙高山據",
    "T27n1545_076:0392b12": "金輪上。八方猛風不能傾動。世尊亦爾住",
    "T27n1545_076:0392b13": "戒金輪。此世八法所不能動。是故名為於",
    "T27n1545_076:0392b14": "此解脫。解脫此故說為不染。非謂生身亦",
    "T27n1545_076:0392b15": "是無漏。然佛生身從漏生故說為有漏。能",
    "T27n1545_076:0392b16": "生他漏故名有漏。是故為止他宗所說及",
    "T27n1545_076:0392b17": "顯己宗無顛倒理。并前二緣故作斯論。問有",
    "T27n1545_076:0392b18": "漏法云何。答十處二處少分。謂意處法處少",
    "T27n1545_076:0392b19": "分。問無漏法云何。答二處少分。謂即意處法",
    "T27n1545_076:0392b20": "處少分。問有漏無漏其義云何。答若法能長",
    "T27n1545_076:0392b21": "養諸有。攝益諸有。任持諸有。是有漏義。與",
    "T27n1545_076:0392b22": "此相違是無漏義。復次若法能令諸有相續",
    "T27n1545_076:0392b23": "生老病死流轉不絕是有漏義。與此相違是",
    "T27n1545_076:0392b24": "無漏義。復次若法是趣苦集行。及是趣諸有",
    "T27n1545_076:0392b25": "世間生老病死行是有漏義與此相違是無",
    "T27n1545_076:0392b26": "漏義。復次若法是有身見事。苦集諦攝是有",
    "T27n1545_076:0392b27": "漏義。與此相違是無漏義。復次若法能令諸",
    "T27n1545_076:0392b28": "漏增長是有漏義。若法能令諸漏損減是無",
    "T27n1545_076:0392b29": "漏義。尊者世友作如是說。有漏相者從漏",
    "T27n1545_076:0392c01": "生相是有漏相。能生漏相是有漏相。無漏相",
    "T27n1545_076:0392c02": "者與此相違。大德說曰。若離此事諸漏不",
    "T27n1545_076:0392c03": "有。應知此事是有漏相。若離此事諸漏得",
    "T27n1545_076:0392c04": "有。應知此事是無漏相。尊者覺天作如是",
    "T27n1545_076:0392c05": "說。若法是漏生長依處是有漏相。與此相違",
    "T27n1545_076:0392c06": "是無漏相。",
    "T27n1545_076:0392c07": "復有二法。謂有為無為法。問何故作此論。",
    "T27n1545_076:0392c08": "答為欲遮遣補特伽羅。及為顯示智殊勝",
    "T27n1545_076:0392c09": "故。為欲遮遣補特伽羅者。謂顯唯有有",
    "T27n1545_076:0392c10": "為無為法。畢竟無實補特伽羅故。及為顯",
    "T27n1545_076:0392c11": "示智殊勝者。謂有聰慧智殊勝者。由此二",
    "T27n1545_076:0392c12": "法通達一切。此二遍攝一切法故。復次為",
    "T27n1545_076:0392c13": "止他宗顯正理故。謂或有執。有對法是有",
    "T27n1545_076:0392c14": "為。無對法是無為。或復有執。有漏法是有",
    "T27n1545_076:0392c15": "為。無漏法是無為。為止彼意顯無對法及",
    "T27n1545_076:0392c16": "無漏法俱通有為無為由此三緣故作斯",
    "T27n1545_076:0392c17": "論。問有為法云何。答十一處一處少分。謂法",
    "T27n1545_076:0392c18": "處少分。問無為法云何。答一處少分。謂法處",
    "T27n1545_076:0392c19": "少分。問有為無為是何等義。答若法有生有",
    "T27n1545_076:0392c20": "滅有因有果得有為相。是有為義。若法無",
    "T27n1545_076:0392c21": "生無滅無因無果。得無為相。是無為義。復",
    "T27n1545_076:0392c22": "次若法依屬因緣和合作用是有為義。若法",
    "T27n1545_076:0392c23": "不依屬因緣和合作用是無為義。復次若法",
    "T27n1545_076:0392c24": "為生所起。為老所衰。為無常所滅。是有為",
    "T27n1545_076:0392c25": "義。與此相違是無為義。復次若法流轉於",
    "T27n1545_076:0392c26": "世。能取果。有作用分別所緣。是有為義。與",
    "T27n1545_076:0392c27": "此相違是無為義。復次若法墮世墮蘊與",
    "T27n1545_076:0392c28": "苦相續。前後變易有下中上是有為義。與",
    "T27n1545_076:0392c29": "此相違是無為義。尊者世友作如是說。何",
    "T27n1545_076:0393a01": "等有為相。謂墮世相墮蘊相是有為相。何",
    "T27n1545_076:0393a02": "等無為相。謂不墮世相不墮蘊相是無為",
    "T27n1545_076:0393a03": "相。大德說曰。若法由有情加行。而有聚散",
    "T27n1545_076:0393a04": "是有為相。若法由有情加行。而無聚散是",
    "T27n1545_076:0393a05": "無為相。尊者覺天作如是說。若法由因緣",
    "T27n1545_076:0393a06": "作是有為相。若法不由因緣作是無為相。",
    "T27n1545_076:0393a07": "尊者妙音作如是說。若法與有為相合是",
    "T27n1545_076:0393a08": "有為相。若法不與有為相合是無為相。",
    "T27n1545_076:0393a09": "復有三法。謂過去未來現在法。問何故作",
    "T27n1545_076:0393a10": "此論。答為止他宗顯正理故。謂或有執。",
    "T27n1545_076:0393a11": "世與行異。如譬喻者分別論師。彼作是說。",
    "T27n1545_076:0393a12": "世體是常行體無常。行行世時如器中果。",
    "T27n1545_076:0393a13": "從此器出轉入彼器。亦如多人從此舍出",
    "T27n1545_076:0393a14": "轉入彼舍。諸行亦爾。從未來世入現在世。",
    "T27n1545_076:0393a15": "從現在世入過去世。為止彼意顯世與",
    "T27n1545_076:0393a16": "行體無差別。謂世即行行即是世。故大種蘊",
    "T27n1545_076:0393a17": "作如是說。世名何法。謂此增語所顯諸行。",
    "T27n1545_076:0393a18": "復有愚於三世自性。謂撥無過去未來。執",
    "T27n1545_076:0393a19": "現在是無為法。為止彼意顯過去未來體",
    "T27n1545_076:0393a20": "相實有。及顯現在是有為法。所以者何。若過",
    "T27n1545_076:0393a21": "去未來非實有者。應無成就及不成就。如",
    "T27n1545_076:0393a22": "第二頭第三手第六蘊第十三處第十九界。",
    "T27n1545_076:0393a23": "無有成就及不成就。過去未來法亦應爾。",
    "T27n1545_076:0393a24": "既有成就及不成就。故知實有過去未來。",
    "T27n1545_076:0393a25": "又應詰彼撥無過去未來體者。若有異熟",
    "T27n1545_076:0393a26": "因在現在世時。彼所得果當言在何世。過",
    "T27n1545_076:0393a27": "去耶未來耶現在耶。若言在過去應說有",
    "T27n1545_076:0393a28": "過去。若言在未來應說有未來。若言在",
    "T27n1545_076:0393a29": "現在應說異熟因果同時。如是便違伽他",
    "T27n1545_076:0393b01": "所說。",
    "T27n1545_076:0393b02": "　作惡不即受　　非如乳成酪",
    "T27n1545_076:0393b03": "　猶灰覆火上　　愚蹈久方燒",
    "T27n1545_076:0393b04": "若言彼果不在三世彼應無果。以異熟果",
    "T27n1545_076:0393b05": "非無為故。若無果者因亦應無。如第二頭",
    "T27n1545_076:0393b06": "第三手等。若有異熟果在現在世時。彼所",
    "T27n1545_076:0393b07": "酬因當言在何世。過去耶未來耶現在耶。",
    "T27n1545_076:0393b08": "若言在過去應說有過去。若言在未來",
    "T27n1545_076:0393b09": "應說有未來。若言在現在應說異熟因",
    "T27n1545_076:0393b10": "果同時。如是便違前所引頌。若言彼因不",
    "T27n1545_076:0393b11": "在三世。彼應無因。以異熟因非無為故。",
    "T27n1545_076:0393b12": "若無因者果亦應無。如第二頭第三手等。",
    "T27n1545_076:0393b13": "復次若過去未來非實有者。應無出家受",
    "T27n1545_076:0393b14": "具戒義。如有頌言。",
    "T27n1545_076:0393b15": "　若執無過去　　應無過去佛",
    "T27n1545_076:0393b16": "　若無過去佛　　無出家受具",
    "T27n1545_076:0393b17": "復次若過去未來非實有者。應出家眾皆",
    "T27n1545_076:0393b18": "有正知而虛誑語。如有頌言。",
    "T27n1545_076:0393b19": "　若執無過去　　而言歲少多",
    "T27n1545_076:0393b20": "　彼應日日增　　正知虛誑語",
    "T27n1545_076:0393b21": "復次若過去未來非實有者。彼現在世應亦",
    "T27n1545_076:0393b22": "是無。觀過去未來施設現在故。若無三世",
    "T27n1545_076:0393b23": "便無有為。若無有為亦無無為。觀有為法",
    "T27n1545_076:0393b24": "立無為故。若無有為無為應無一切法。若",
    "T27n1545_076:0393b25": "無一切法應無解脫出離涅槃。如是便成",
    "T27n1545_076:0393b26": "大邪見者。勿有斯過故知實有過去未來。",
    "T27n1545_076:0393b27": "又現在世非無為法。因緣生故有作用故。",
    "T27n1545_076:0393b28": "無為不爾。如是為遮他宗所說及顯正理",
    "T27n1545_076:0393b29": "故作斯論。",
    "T27n1545_076:0393c01": "問過去法云何。答五蘊十二處十八界各一",
    "T27n1545_076:0393c02": "分。問未來法云何。答五蘊十二處十八界各",
    "T27n1545_076:0393c03": "一分。問現在法云何。答五蘊十二處十八界",
    "T27n1545_076:0393c04": "各一分。問如是三世以何為自性。答以一",
    "T27n1545_076:0393c05": "切有為法為自性。如說自性。我物自體相",
    "T27n1545_076:0393c06": "分本性應知亦爾。已說自性。所以今當說。",
    "T27n1545_076:0393c07": "問何故名世。世是何義。答行義是世義。問諸",
    "T27n1545_076:0393c08": "行無來無去。云何行義是世義。所以者何。",
    "T27n1545_076:0393c09": "諸行若來不應有去來相合故。諸行若去不",
    "T27n1545_076:0393c10": "應有來去相合故。復次諸行若來則來處",
    "T27n1545_076:0393c11": "應空缺。諸行若去則去處應盈礙。是故尊者",
    "T27n1545_076:0393c12": "世友說言。諸行無來亦無有去。剎那性故",
    "T27n1545_076:0393c13": "住義亦無。諸行既無來去等相。如何立有",
    "T27n1545_076:0393c14": "三世差別。答以作用故立三世別。即依此",
    "T27n1545_076:0393c15": "理說有行義。謂有為法未有作用名未",
    "T27n1545_076:0393c16": "來。正有作用名現在。作用已滅名過去。復",
    "T27n1545_076:0393c17": "次色未變礙名未來。正有變礙名現在。變",
    "T27n1545_076:0393c18": "礙已滅名過去。受未領納名未來。正能領",
    "T27n1545_076:0393c19": "納名現在。領納已滅名過去。想未取相名",
    "T27n1545_076:0393c20": "未來。正能取相名現在。取相已滅名過去。",
    "T27n1545_076:0393c21": "行未造作名未來。正有造作名現在。造作",
    "T27n1545_076:0393c22": "已滅名過去。識未了別名未來。正能了別",
    "T27n1545_076:0393c23": "名現在。了別已滅名過去。復次眼未見色",
    "T27n1545_076:0393c24": "名未來。正能見色名現在。見色已滅名過",
    "T27n1545_076:0393c25": "去。廣說乃至意未了法名未來。正能了法",
    "T27n1545_076:0393c26": "名現在。了法已滅名過去。問現在眼等若",
    "T27n1545_076:0393c27": "彼同分無見等用應非現在。答彼雖無有",
    "T27n1545_076:0393c28": "見等作用。而決定有取果作用。是未來法同",
    "T27n1545_076:0393c29": "類因故諸有為法在現在時皆能為因取",
    "T27n1545_076:0394a01": "等流果。此取果用遍現在法無雜亂故。依",
    "T27n1545_076:0394a02": "之建立過去未來現在差別。復次諸有為法",
    "T27n1545_076:0394a03": "三有為相。未已作用名未來。一已作用二正",
    "T27n1545_076:0394a04": "作用名現在。三已作用名過去。復次諸有為",
    "T27n1545_076:0394a05": "法未有四緣作用名未來。正有四緣作用",
    "T27n1545_076:0394a06": "名現在。四緣作用已滅名過去。復次諸有為",
    "T27n1545_076:0394a07": "法未有六因作用名未來。正有六因作用",
    "T27n1545_076:0394a08": "名現在。六因作用已滅名過去。復次諸有為",
    "T27n1545_076:0394a09": "法未取未與士用果名未來。正取正與",
    "T27n1545_076:0394a10": "士用果名現在。取與士用果已滅名過",
    "T27n1545_076:0394a11": "去。復次諸有為法未取未與等流果名未",
    "T27n1545_076:0394a12": "來。正取或與等流果名現在。取或與等流",
    "T27n1545_076:0394a13": "果已滅名過去。復次不善善有漏法。未取",
    "T27n1545_076:0394a14": "未與異熟果名未來。正取未與異熟果名",
    "T27n1545_076:0394a15": "現在。取異熟果已滅名過去。復次諸有為",
    "T27n1545_076:0394a16": "法。未酬相應俱有因名未來。正酬相應俱",
    "T27n1545_076:0394a17": "有因名現在。酬相應俱有因已滅名過去。",
    "T27n1545_076:0394a18": "復次諸有為法。未已酬同類遍行因名未",
    "T27n1545_076:0394a19": "來。已酬未滅名現在。已酬已滅名過去。復",
    "T27n1545_076:0394a20": "次異熟無記法。未已酬異熟因名未來。已酬",
    "T27n1545_076:0394a21": "未滅名現在。已酬已滅名過去。復次諸有",
    "T27n1545_076:0394a22": "為法未已起滅名未來。已起未已滅名現",
    "T27n1545_076:0394a23": "在。已起已滅名過去。復次諸有為法。未已起",
    "T27n1545_076:0394a24": "壞名未來。已起未已壞名現在。已起已壞",
    "T27n1545_076:0394a25": "名過去。復次諸有為法。未已起離名未來。",
    "T27n1545_076:0394a26": "已起未已離名現在。已起已離名過去。如",
    "T27n1545_076:0394a27": "起對滅壞離。生對滅壞離亦爾。然契經中",
    "T27n1545_076:0394a28": "未來亦說已生等者。依彼種類故作是說。",
    "T27n1545_076:0394a29": "如說有法已生已有已作。有為。有所作緣已",
    "T27n1545_076:0394b01": "生。有盡法有費法有離法有滅法有壞法。欲",
    "T27n1545_076:0394b02": "令不壞無有是處。此中已生者。唯說生所",
    "T27n1545_076:0394b03": "生法。已有者。顯有自性。已作者。顯有過",
    "T27n1545_076:0394b04": "患。有為者。顯有造作。有所作者。顯業有",
    "T27n1545_076:0394b05": "果。緣已生者。顯因緣合。有盡費離滅壞法",
    "T27n1545_076:0394b06": "者。顯定當有欲令不壞。無有是處者。顯",
    "T27n1545_076:0394b07": "不自在。復次諸有為法在二世前名過去。",
    "T27n1545_076:0394b08": "在二世後名未來。在二世中名現在。復次",
    "T27n1545_076:0394b09": "諸有為法。為三世因名過去。為二世因名",
    "T27n1545_076:0394b10": "現在。為一世因名未來。復次諸有為法。是",
    "T27n1545_076:0394b11": "三世果名未來。是二世果名現在。是一世果",
    "T27n1545_076:0394b12": "名過去。復次諸有為法。觀過去現在故施",
    "T27n1545_076:0394b13": "設未來。不觀未來故施設未來。無第四世",
    "T27n1545_076:0394b14": "故觀未來現在。故施設過去。不觀過去故",
    "T27n1545_076:0394b15": "施設過去。無第四世故。觀過去未來。故施",
    "T27n1545_076:0394b16": "設現在。不觀現在故施設現在。無第四世",
    "T27n1545_076:0394b17": "故。如是名為三世差別。依此建立諸行行",
    "T27n1545_076:0394b18": "義。由此行義世義得成。",
    "T27n1545_076:0394b19": "問諸有為法未來生時。為已生而生。為未已",
    "T27n1545_076:0394b20": "生而生。設爾何失。二俱有過。所以者何。若",
    "T27n1545_076:0394b21": "已生而生者。云何諸行非轉還耶。若未已生",
    "T27n1545_076:0394b22": "而生者。云何諸行非本無而有耶。答應作",
    "T27n1545_076:0394b23": "是說。有因緣故已生而生。謂一切法已有",
    "T27n1545_076:0394b24": "自性本來各住自體相故。已有體故說名",
    "T27n1545_076:0394b25": "已生。非從因緣已生自體。因緣和合起故",
    "T27n1545_076:0394b26": "名生。有因緣故未已生而生。謂未來法",
    "T27n1545_076:0394b27": "名未已生。有從因緣正得生故。問諸有為",
    "T27n1545_076:0394b28": "法未來生時。為已有故而生。為未已有故而",
    "T27n1545_076:0394b29": "生。設爾何失。二俱有過。所以者何。若已有",
    "T27n1545_076:0394c01": "故而生者。自體已有復何用生。若未已有故",
    "T27n1545_076:0394c02": "而生者。應一切法本無今有。說一切有應不",
    "T27n1545_076:0394c03": "得成。答應作是說已有而生。問若爾。善",
    "T27n1545_076:0394c04": "通後所設難。前所設難當云何通。答體雖",
    "T27n1545_076:0394c05": "已有而無作用。今遇因緣而生作用。問作",
    "T27n1545_076:0394c06": "用與體為一為異。答不可定說為一為",
    "T27n1545_076:0394c07": "異。如有漏法一一體上有無常等眾多義",
    "T27n1545_076:0394c08": "相。不可定說為一為異。此亦如是。故不",
    "T27n1545_076:0394c09": "應責。問為此法生即此法滅。為餘法生餘",
    "T27n1545_076:0394c10": "法滅耶。設爾何失。二俱有過。所以者何。若",
    "T27n1545_076:0394c11": "此法生即此法滅者。應未來生即未來滅。若",
    "T27n1545_076:0394c12": "餘法生餘法滅者。應色等生餘受等滅。答",
    "T27n1545_076:0394c13": "應作是說。有因緣故說此法生即此法滅。",
    "T27n1545_076:0394c14": "謂色蘊生即色蘊滅。乃至識蘊生即識蘊滅。",
    "T27n1545_076:0394c15": "有因緣故說餘法生餘法滅。謂未來世生現",
    "T27n1545_076:0394c16": "在世滅。問諸有為法未來生時。為世體生",
    "T27n1545_076:0394c17": "為世中生。設爾何失。二俱有過。所以者何。",
    "T27n1545_076:0394c18": "若世體生者。一法生時應未來世一切法生。",
    "T27n1545_076:0394c19": "此既生已應無未來。此復已滅應無現在。",
    "T27n1545_076:0394c20": "便壞三世一切有義若世中生者。云何諸行",
    "T27n1545_076:0394c21": "非異世耶。答應作是說。有因緣故說世",
    "T27n1545_076:0394c22": "體生。以一剎那行生時即是未來世生故。",
    "T27n1545_076:0394c23": "有因緣故說世中生。未來世行有多剎那。",
    "T27n1545_076:0394c24": "於中唯一剎那生故。問諸有為法未來生時",
    "T27n1545_076:0394c25": "為自性生。為他性生。設爾何失。二俱有過。",
    "T27n1545_076:0394c26": "所以者何。若自性生者。云何非本無自性",
    "T27n1545_076:0394c27": "今有自性。本無實物今有實物。若他性生",
    "T27n1545_076:0394c28": "者。云何不捨自性成無性相。答應作是說。",
    "T27n1545_076:0394c29": "非自性生。亦非他性生。然於自性有如是",
    "T27n1545_076:0395a01": "法生已而滅。",
    "T27n1545_076:0395a02": "問若法是色性。彼法是過去性耶。答應作四",
    "T27n1545_076:0395a03": "句。有法是色性非過去性。謂未來現在色",
    "T27n1545_076:0395a04": "性。有法是過去性非色性。謂過去四蘊性。",
    "T27n1545_076:0395a05": "有法是色性亦過去性。謂過去色性。有法",
    "T27n1545_076:0395a06": "非色性亦非過去性。謂未來現在四蘊性及",
    "T27n1545_076:0395a07": "無為性。如以色性對過去性有四句。以",
    "T27n1545_076:0395a08": "色性對未來現在性亦各有四句。如色蘊",
    "T27n1545_076:0395a09": "對三世有三四句。受想行識蘊對三世亦",
    "T27n1545_076:0395a10": "爾。如是便有十五四句。問若法是色性。彼",
    "T27n1545_076:0395a11": "法是方處性耶。答若法是方處性彼定是色",
    "T27n1545_076:0395a12": "性。有法是色性非方處性。謂過去未來色。",
    "T27n1545_076:0395a13": "及現在極微無表色性。問若法是受性。彼法",
    "T27n1545_076:0395a14": "非方處性耶。答若法是受性彼定非方處",
    "T27n1545_076:0395a15": "性。有法非方處性而非是受性。謂想行識",
    "T27n1545_076:0395a16": "蘊。及極微無表色無為性。如受蘊想乃至識",
    "T27n1545_076:0395a17": "蘊應知亦爾。",
    "T27n1545_076:0395a18": "問若法是色。彼法有變礙耶。答若法有變",
    "T27n1545_076:0395a19": "礙彼定是色。有法是色而無變礙。謂過去",
    "T27n1545_076:0395a20": "未來色。及現在極微無表色。問若法是受。彼",
    "T27n1545_076:0395a21": "法能領納耶。答若法能領納彼定是受。有法",
    "T27n1545_076:0395a22": "是受非能領納。謂過去未來受。問若法是想。",
    "T27n1545_076:0395a23": "彼法能取像耶。答若法能取相彼定是想。有",
    "T27n1545_076:0395a24": "法是想非能取相。謂過去未來想。問若法是",
    "T27n1545_076:0395a25": "行。彼法能造作耶。答若法能造作彼定是行。",
    "T27n1545_076:0395a26": "有法是行非能造作。謂過去未來行。問若法",
    "T27n1545_076:0395a27": "是識彼法能了別耶。答若法能了別彼定是",
    "T27n1545_076:0395a28": "識。有法是識非能了別。謂過去未來識。問",
    "T27n1545_076:0395a29": "未來諸法有出無入。過去諸法有入無出。",
    "T27n1545_076:0395b01": "如何未來不施設減。如何過去不施設增。",
    "T27n1545_076:0395b02": "尊者世友作如是說。為已計數而言未來",
    "T27n1545_076:0395b03": "不施設減。復言過去不施設增耶。既未",
    "T27n1545_076:0395b04": "計數如何可言不可施設未來有減過",
    "T27n1545_076:0395b05": "去有增。然過去未來法無邊量故。不可",
    "T27n1545_076:0395b06": "施設有增有減。如大海水無量無邊。取百",
    "T27n1545_076:0395b07": "千瓶不知其減。投百千瓶不知其增。復",
    "T27n1545_076:0395b08": "作是說。未來諸法未已起未已滅故不施",
    "T27n1545_076:0395b09": "設減。過去諸法已起已滅故不施設增。復",
    "T27n1545_076:0395b10": "作是說。未來諸法未已起已壞故不施設",
    "T27n1545_076:0395b11": "減。過去諸法已起已壞故不施設增。復作",
    "T27n1545_076:0395b12": "是說。未來諸法未已起已離故不施設減。過",
    "T27n1545_076:0395b13": "去諸法已起已離故不施設增。如起對滅",
    "T27n1545_076:0395b14": "壞離。以生對滅壞離廣說亦爾。大德說曰。",
    "T27n1545_076:0395b15": "若有礙物流行世者。可言施設有減有",
    "T27n1545_076:0395b16": "增。然有為法緣合故生生已即滅。如何施設",
    "T27n1545_076:0395b17": "過去有增未來有減。脇尊者曰。過去未來法",
    "T27n1545_076:0395b18": "無作用。如何施設有增有減。",
    "T27n1545_076:0395b19": "問過去未來為有積聚。如現在世牆壁等",
    "T27n1545_076:0395b20": "物。為無積聚各離散耶。設爾何失。二俱有",
    "T27n1545_076:0395b21": "過。所以者何。若有積聚如現在世牆壁等",
    "T27n1545_076:0395b22": "者。云何施主造所捨物功不唐捐。云何去來",
    "T27n1545_076:0395b23": "非有方所。云何壁等不皆是常。云何去來",
    "T27n1545_076:0395b24": "非可現見。若無積聚各離散者。云何可說",
    "T27n1545_076:0395b25": "有過去事。如契經說。過去有王名大善見。",
    "T27n1545_076:0395b26": "都香茅城居善法殿。如是等事無量無邊。",
    "T27n1545_076:0395b27": "云何可說有未來事。如契經說。未來有佛",
    "T27n1545_076:0395b28": "號慈氏尊。爾時有王名曰蠰佉。所都大城",
    "T27n1545_076:0395b29": "名鷄覩末。如是等事無量無邊。云何宿住",
    "T27n1545_076:0395c01": "隨念智觀過去事。死生智觀未來事。妙願智",
    "T27n1545_076:0395c02": "觀過去未來事。未來諸法來集現在時。如",
    "T27n1545_076:0395c03": "何聚物非本無今有。現在諸法散往過去",
    "T27n1545_076:0395c04": "時。如何聚物非有已還無。有作是說。過去",
    "T27n1545_076:0395c05": "未來亦有積聚。如現在世牆壁等物。問若",
    "T27n1545_076:0395c06": "爾。善通後所設難前所設難當云何通。且",
    "T27n1545_076:0395c07": "諸施主造所捨物。所設功力寧不唐捐。答",
    "T27n1545_076:0395c08": "為現見故。謂未造時物雖已有而未現見。",
    "T27n1545_076:0395c09": "施主造已方可現見。故不唐捐。云何去來非",
    "T27n1545_076:0395c10": "有方所。答許有方所復有何過。云何壁等",
    "T27n1545_076:0395c11": "不皆是常。答剎那無常與彼合故。云何去來",
    "T27n1545_076:0395c12": "非可現見。答彼非現在五識境故非可現",
    "T27n1545_076:0395c13": "見。要與現在五識為境方可現見評曰。過",
    "T27n1545_076:0395c14": "去未來非有積聚如現在物但各離散。問",
    "T27n1545_076:0395c15": "若爾善通前所設難。後所設難當云何通。",
    "T27n1545_076:0395c16": "且云何說有過去事。答如曾現在說亦無",
    "T27n1545_076:0395c17": "失。云何可說有未來事。答如當現在說亦",
    "T27n1545_076:0395c18": "無失。云何宿住隨念智等觀察過去未來事",
    "T27n1545_076:0395c19": "耶。答如曾所更如當所受。而觀過去未來",
    "T27n1545_076:0395c20": "世事。此有何過而不能通復有說者。如",
    "T27n1545_076:0395c21": "呼諸字次第相續引生名句顯所說義。雖",
    "T27n1545_076:0395c22": "彼諸字不可積集。而能引生名句顯義。如",
    "T27n1545_076:0395c23": "是過去未來世法雖無積聚。而能生智。隨",
    "T27n1545_076:0395c24": "其所應知所知境復有說者。以現在事類",
    "T27n1545_076:0395c25": "觀去來。猶如農夫以現稼穡類知前後。未",
    "T27n1545_076:0395c26": "來諸法來集現在時。如何聚物非本無今",
    "T27n1545_076:0395c27": "有。現在諸法散往過去時。如何聚物非有",
    "T27n1545_076:0395c28": "已還無。答三世諸法因性果性。隨其所應次",
    "T27n1545_076:0395c29": "第安立。體實恒有無增無減。但依作用說",
    "T27n1545_076:0396a01": "有說無。諸積聚事。依實有物。假施設有。時",
    "T27n1545_076:0396a02": "有時無。如是此宗許有無義有何過難。而",
    "T27n1545_076:0396a03": "不能通分位。有無是所許故。",
    "T27n1545_076:0396a04": "說一切有部發智大毘婆沙論卷第七十六"
}