{
    "X38n0694_006:0673a02": "佛說梵網經菩薩心地品合註卷第六",
    "X38n0694_006:0673a04": "姚秦 三藏法師 鳩摩羅什 譯",
    "X38n0694_006:0673a05": "明 菩薩沙彌古吳 智旭 註",
    "X38n0694_006:0673a06": "菩薩比丘溫陵 道昉 訂",
    "X38n0694_006:0673a08": "[0673a08] ○第二十一瞋打報&#x8B90;戒。",
    "X38n0694_006:0673a09": "[0673a09] 若佛子。不得以瞋報瞋。以打報打。若殺父母兄弟六",
    "X38n0694_006:0673a10": "親。不得加報。若國主為他人殺者。亦不得加報。殺生",
    "X38n0694_006:0673a11": "報生。不順孝道。尚不畜奴婢。打拍罵辱。日日起三業。",
    "X38n0694_006:0673a12": "口罪無量。況故作七逆之罪。而出家菩薩。無慈心報",
    "X38n0694_006:0673a13": "&#x8B90;。乃至六親中故報者。犯輕垢罪。",
    "X38n0694_006:0673a14": "[0673a14] 不順孝道者。被他殺害。必有夙因。快意報&#x8B90;。重增",
    "X38n0694_006:0673a15": "未來怨結。非所以愛死者也。尚不畜奴婢者。舉輕",
    "X38n0694_006:0673a16": "況重。然出家人。總不得畜。在家得畜。但不應非理",
    "X38n0694_006:0673a17": "打罵耳。七逆罪者。如孟軻云。殺人之父。人亦殺其",
    "X38n0694_006:0673a18": "父。殺人之兄。人亦殺其兄。去自殺惟是一間。今我",
    "X38n0694_006:0673a19": "為父報&#x8B90;。彼復結&#x8B90;於我父。又種將來害父之因。",
    "X38n0694_006:0673a20": "故報&#x8B90;即可名七逆也。結云出家菩薩者。意顯在",
    "X38n0694_006:0673a21": "家菩薩。猶得兼用王法。以直報怨。出家斷不可矣。",
    "X38n0694_006:0673a22": "[0673a22] 此是性遮二業。既傷慈忍。復結來怨故也。五緣成",
    "X38n0694_006:0673a23": "罪。一是&#x8B90;。二&#x8B90;想有六句。初二句輕。謂&#x8B90;作&#x8B90;想",
    "X38n0694_006:0673a24": "&#x8B90;疑而行瞋報。二句稍重。謂非&#x8B90;而作&#x8B90;想&#x8B90;疑。",
    "X38n0694_006:0673b01": "二句更重。謂非&#x8B90;非&#x8B90;想。&#x8B90;非&#x8B90;想而行瞋打。即",
    "X38n0694_006:0673b02": "第九重戒攝也。三有報復心。四行瞋報事。五前人",
    "X38n0694_006:0673b03": "領納。謂受其打罵。結輕。若害命。結歸第一殺戒。在",
    "X38n0694_006:0673b04": "家菩薩。以直報怨。憑斷事官依律決判。無有私情。",
    "X38n0694_006:0673b05": "若打若殺皆不犯。或私行報復。或賄賂求託官府。",
    "X38n0694_006:0673b06": "過分治&#x7F78;。一一刑辱。結輕。害命。結重。又戒本經云。",
    "X38n0694_006:0673b07": "若菩薩於他起慊恨心。執持不捨。是染汙犯。亦可",
    "X38n0694_006:0673b08": "此戒兼制。又菩薩怨不宜報。恩則宜報。故戒本經",
    "X38n0694_006:0673b09": "云。受他恩惠。以慊恨心。不以若等若增酬答彼者。",
    "X38n0694_006:0673b10": "是染汙犯。若嬾惰懈怠。非染汙犯。不犯者。若作方",
    "X38n0694_006:0673b11": "便而無力。若以方便令彼調伏。若欲報恩而彼不受。",
    "X38n0694_006:0673b12": "[0673b12] 七眾同犯 大小俱制 惟遮不開。",
    "X38n0694_006:0673b13": "[0673b13] 果報者。報則相&#x8B90;相害。更無休息。不報則解怨釋",
    "X38n0694_006:0673b14": "結。永無&#x8B90;對。",
    "X38n0694_006:0673b15": "[0673b15] 理解者。見思塵沙無明為&#x8B90;。以空假中觀破之為",
    "X38n0694_006:0673b16": "瞋報。若了達煩惱即菩提。則無瞋報。亦名以直報",
    "X38n0694_006:0673b17": "怨。",
    "X38n0694_006:0673b18": "[0673b18] 懺悔者。事報。作法。理報。一心無生。",
    "X38n0694_006:0673b19": "[0673b19] 修證者。初果無事報。圓住無理報。",
    "X38n0694_006:0673b20": "[0673b20] 性惡者。破煩惱怨。殺無明賊。",
    "X38n0694_006:0673b21": "[0673b21] ○第二十二憍慢不請法戒。",
    "X38n0694_006:0673b22": "[0673b22] 若佛子。初始出家。未有所解。而自恃聰明有智。或恃",
    "X38n0694_006:0673b23": "高貴。年宿。或恃大姓。高門。大解。大福。大富饒財七寶。",
    "X38n0694_006:0673b24": "以此憍慢。而不諮受先學法師經律。其法師者。或小",
    "X38n0694_006:0673c01": "姓。年少。卑門。貧窮。下賤。諸根不具。而實有德。一切經",
    "X38n0694_006:0673c02": "律盡解。而新學菩薩。不得觀法師種姓。而不來諮受",
    "X38n0694_006:0673c03": "法師第一義諦者。犯輕垢罪。",
    "X38n0694_006:0673c04": "[0673c04] 初始出家者。明其染法未深。未有所解者。無佛法",
    "X38n0694_006:0673c05": "中正解。既染法未深。未開正解。則更不宜憍慢。而",
    "X38n0694_006:0673c06": "惟其染法未深。未開正解。往往易生憍慢也。自恃",
    "X38n0694_006:0673c07": "凡有七事。一恃世間總智。二恃位高。三恃年尊。四",
    "X38n0694_006:0673c08": "恃門族。五恃大解。六恃大福。七恃富財。其法師者。",
    "X38n0694_006:0673c09": "小姓則非大姓。年少則非年宿。卑門則非高門。貧",
    "X38n0694_006:0673c10": "窮則非富財。下賤則非有位。諸根不具則非聰明",
    "X38n0694_006:0673c11": "大解。而實有德。是有真修。經律盡解。是有正解。解",
    "X38n0694_006:0673c12": "行雙美。何得更論種姓。今不來諮受。其過何如。",
    "X38n0694_006:0673c13": "[0673c13] 此是性遮二業。慢如高山。法水不住。失傳化之益。",
    "X38n0694_006:0673c14": "乖參學之方。四緣成罪。一法師。二法師想六句。二",
    "X38n0694_006:0673c15": "重二輕二無犯。三憍慢心。正是業主。與前第六瞋",
    "X38n0694_006:0673c16": "患為異。四不諮受。隨所應諮不諮結罪。又戒本經",
    "X38n0694_006:0673c17": "云。輕說法者。不生恭敬。嗤笑毀呰。但著文字。不依",
    "X38n0694_006:0673c18": "實義。是染汙犯。亦此戒兼制。",
    "X38n0694_006:0673c19": "[0673c19] 七眾同。",
    "X38n0694_006:0673c20": "[0673c20] 大小不全共。小乘於應請者。而憍慢不請則犯。餘",
    "X38n0694_006:0673c21": "惟不得憍慢。不制悉請。大乘求法為務。一切應請。",
    "X38n0694_006:0673c22": "一切不應憍慢。",
    "X38n0694_006:0673c23": "[0673c23] 惟遮不開。",
    "X38n0694_006:0673c24": "[0673c24] 果報者。憍慢則失正法種。頑愚陋劣。重法則智慧",
    "X38n0694_006:0674a01": "開明。菩提增長。",
    "X38n0694_006:0674a02": "[0674a02] 理解者。一切諸法中。悉有安樂性。不善用觀。橫於",
    "X38n0694_006:0674a03": "其中取一捨一。就所捨處。不能於中如實觀其法",
    "X38n0694_006:0674a04": "性。名憍慢不請。",
    "X38n0694_006:0674a05": "[0674a05] 懺悔者。事憍。作法。理憍。一心無生。",
    "X38n0694_006:0674a06": "[0674a06] 修證者。初果無事憍。圓住無理憍。",
    "X38n0694_006:0674a07": "[0674a07] 性惡者。天上天下。惟吾獨尊。不見世間諸天及人。",
    "X38n0694_006:0674a08": "堪受如來迎接禮拜者。假使佛為起迎。令彼即時",
    "X38n0694_006:0674a09": "頭破七分。",
    "X38n0694_006:0674a10": "[0674a10] ○第二十三憍慢僻說戒。",
    "X38n0694_006:0674a11": "[0674a11] 若佛子。佛滅度後。欲以好心受菩薩戒時。於佛菩薩",
    "X38n0694_006:0674a12": "形像前自誓受戒。當以七日佛前懺悔。得見好相便",
    "X38n0694_006:0674a13": "得戒。若不得好相。應二七三七乃至一年。要得好相。",
    "X38n0694_006:0674a14": "得好相已。便得佛菩薩形像前受戒。若不得好相。雖",
    "X38n0694_006:0674a15": "佛像前受戒。不名得戒。若先受菩薩戒法師前受戒",
    "X38n0694_006:0674a16": "時。不須要見好相。何以故。是法師師師相授故。不須",
    "X38n0694_006:0674a17": "好相。是以法師前受戒時即得戒。以生至重心故便",
    "X38n0694_006:0674a18": "得戒。若千里內無能授戒師。得佛菩薩形像前自誓",
    "X38n0694_006:0674a19": "受戒。而要見好相。若法師自倚解經律。大乘學戒。與",
    "X38n0694_006:0674a20": "國王太子百官以為善友。而新學菩薩。來問若經義",
    "X38n0694_006:0674a21": "律義。輕心惡心慢心。不一一好答問者。犯輕垢罪。",
    "X38n0694_006:0674a22": "[0674a22] 師師相授不須好相者。以其展轉傳來。即是如來",
    "X38n0694_006:0674a23": "嫡胤。亦是法身常住。故律藏云。持律之人。是人補",
    "X38n0694_006:0674a24": "佛處也。生至重心者。謂視師如佛也。不得好相不",
    "X38n0694_006:0674b01": "名得戒。明自誓受戒如此之難。生至重心便乃得",
    "X38n0694_006:0674b02": "戒。明從師受戒亦復不易。既受得已。請問先達。先",
    "X38n0694_006:0674b03": "達豈可忽之而不好答乎。輕心者。忽彼來人。惡心",
    "X38n0694_006:0674b04": "者。慳&#x608B;嫉&#x59AC;。慢心者。自恃福慧也。",
    "X38n0694_006:0674b05": "[0674b05] 此亦性遮二業。乖接引教訓之道。四緣成罪。一求",
    "X38n0694_006:0674b06": "法人。二求法想。三憍慢心。四僻說出口。語語結罪",
    "X38n0694_006:0674b07": "七眾同犯。皆得說法故。",
    "X38n0694_006:0674b08": "[0674b08] 大小乘共。小乘亦不許僻說故。",
    "X38n0694_006:0674b09": "[0674b09] 惟遮不開。",
    "X38n0694_006:0674b10": "[0674b10] 果報者。&#x608B;法則愚癡。憍慢則陋劣。不&#x608B;不憍。則功",
    "X38n0694_006:0674b11": "德智慧以自莊嚴。",
    "X38n0694_006:0674b12": "[0674b12] 理解者。有修有證。皆名憍慢。不知四悉因緣。皆名",
    "X38n0694_006:0674b13": "僻說。",
    "X38n0694_006:0674b14": "[0674b14] 懺悔者。事慢僻。作法。理慢僻。一心無生。",
    "X38n0694_006:0674b15": "[0674b15] 修證者。初果斷事中慢僻。圓住斷理中慢僻。",
    "X38n0694_006:0674b16": "[0674b16] 性惡者。我為法王。於法自在。隨智隨情。種種僻說。",
    "X38n0694_006:0674b17": "[0674b17] ○第二十四不習佛戒。",
    "X38n0694_006:0674b18": "[0674b18] 若佛子。有佛經律大乘法。正見正性正法身。而不能",
    "X38n0694_006:0674b19": "勤學修習而捨七寶。反學邪見二乘外道俗典。阿毗",
    "X38n0694_006:0674b20": "曇雜論一切書記。是斷佛性。障道因緣。非行菩薩道",
    "X38n0694_006:0674b21": "者。若故作者。犯輕垢罪。",
    "X38n0694_006:0674b22": "[0674b22] 經律大乘法者。通指菩薩藏也。正見者。萬行之解。",
    "X38n0694_006:0674b23": "正性者。正因之性。正法身者。正果之性。邪見者。通",
    "X38n0694_006:0674b24": "指下文諸法。二乘墮於偏空。外道執其謬計。俗典",
    "X38n0694_006:0674c01": "僅談世務。阿毗曇。即二乘論。雜論。即外道論。一切",
    "X38n0694_006:0674c02": "書記。即俗典世論也。斷佛性者。二乘焦菩提之芽。",
    "X38n0694_006:0674c03": "外道刳正覺之種。障道因緣者。內惑正解之因。外",
    "X38n0694_006:0674c04": "亂正修之緣也。",
    "X38n0694_006:0674c05": "[0674c05] 一向習小。惟是遮業。非染汙犯。一向習外。性遮二",
    "X38n0694_006:0674c06": "業。是染汙犯。不犯者。若上聰明。能速受學。若久學",
    "X38n0694_006:0674c07": "不忘。若思惟知義。若於佛法具足觀察。得不動智。",
    "X38n0694_006:0674c08": "若於日日。常以二分受學佛經。一分外典。又菩薩",
    "X38n0694_006:0674c09": "比丘比丘尼。不學聲聞毗尼。亦犯輕垢。故戒本經",
    "X38n0694_006:0674c10": "云。若菩薩於如來波羅提木叉中。毗尼建立遮罪。",
    "X38n0694_006:0674c11": "護眾生故。令不信者信。信者增廣。同聲聞學。何以",
    "X38n0694_006:0674c12": "故。聲聞自度。乃至不離護他。何況菩薩第一義度。",
    "X38n0694_006:0674c13": "又復遮罪住少利少作少方便者。菩薩不同學此",
    "X38n0694_006:0674c14": "戒。謂一者從非親乞衣。二者受自恣與。三者多受",
    "X38n0694_006:0674c15": "&#x9262;。四者自乞縷令織。五者臥具坐具。六者金銀。惟",
    "X38n0694_006:0674c16": "此六戒。聲聞遮其自為。菩薩開其為他。則其餘二",
    "X38n0694_006:0674c17": "百四十四戒。皆須同學明矣。設不學不持。則既犯",
    "X38n0694_006:0674c18": "比丘戒。亦犯菩薩戒。厥罪比聲聞加一等。以是菩",
    "X38n0694_006:0674c19": "薩比丘。不同菩薩沙彌等故。即菩薩沙彌。亦須同",
    "X38n0694_006:0674c20": "學十戒。并威儀法。以非菩薩優婆塞故。若不學不",
    "X38n0694_006:0674c21": "持。比聲聞沙彌亦加一罪。&#x8462;七眾受此菩薩戒時。",
    "X38n0694_006:0674c22": "即舉五戒。十戒。六重六隨。二百五十戒等。一切轉",
    "X38n0694_006:0674c23": "為無盡戒體。皆為菩薩之所應學。故經文但云學",
    "X38n0694_006:0674c24": "二乘阿毗曇者犯罪。不言學毗尼者犯罪。以毗尼",
    "X38n0694_006:0675a01": "乃大小通途。原不單屬二乘故也。",
    "X38n0694_006:0675a02": "[0675a02] 七眾同制。各有所急。比正先習此經。及二部律。尼",
    "X38n0694_006:0675a03": "先此經。及尼具戒。式叉先習此經。及二六法。沙彌",
    "X38n0694_006:0675a04": "男女先習此經。及十戒威儀。在家先習此經。及優",
    "X38n0694_006:0675a05": "婆塞戒。餘力方許&#x5FA7;習。",
    "X38n0694_006:0675a06": "[0675a06] 大小不全共同者。同以本法為急。亦同不得習外。",
    "X38n0694_006:0675a07": "異者。大不學毗尼犯。小不學此經非犯。",
    "X38n0694_006:0675a08": "[0675a08] 開遮者。示同邪小以誘接之。",
    "X38n0694_006:0675a09": "[0675a09] 果報者。一向習小。障菩提。習外墮愛見。",
    "X38n0694_006:0675a10": "[0675a10] 理解。懺悔修證。同第八戒。",
    "X38n0694_006:0675a11": "[0675a11] 性惡者。邪小究竟即大。",
    "X38n0694_006:0675a12": "[0675a12] ○第二十五不善知眾戒。",
    "X38n0694_006:0675a13": "[0675a13] 若佛子。佛滅度後。為說法主。為行法主為僧坊主。教",
    "X38n0694_006:0675a14": "化主。坐禪主。行來主。應生慈心。善和&#x9B2C;諍。善守三寶",
    "X38n0694_006:0675a15": "物。莫無度用。如自己有。而反亂眾&#x9B2C;諍。恣心用三寶",
    "X38n0694_006:0675a16": "物者。犯輕垢罪。",
    "X38n0694_006:0675a17": "[0675a17] 說法主。即今法師。行法主。主清規者。亦可律師。僧",
    "X38n0694_006:0675a18": "坊主。知安居房舍等事。即今直院。教化主。勸人作",
    "X38n0694_006:0675a19": "福業者。坐禪主。知習禪事。如僧堂首座之類。行來",
    "X38n0694_006:0675a20": "主。知乍到客情事者。今名知賓。慈心者。和諍守物。",
    "X38n0694_006:0675a21": "能與一切人樂也。",
    "X38n0694_006:0675a22": "[0675a22] 此是遮業。不善滅諍。隨事結過。不善守物。隨用結",
    "X38n0694_006:0675a23": "過。若三寶互用。自屬盜戒。若發起諍事。別得性罪。",
    "X38n0694_006:0675a24": "[0675a24] 比丘比丘尼全犯。餘五眾未知僧事。不犯。設充職",
    "X38n0694_006:0675b01": "事。亦犯。",
    "X38n0694_006:0675b02": "[0675b02] 大小俱制 惟遮不開。",
    "X38n0694_006:0675b03": "[0675b03] 果報者。不善滅諍。得破僧方便罪。不善守物。招貧",
    "X38n0694_006:0675b04": "窮困苦報。善和善守。則統理大眾。一切無礙。",
    "X38n0694_006:0675b05": "[0675b05] 觀解者。不能和融事理。不知善守法財。",
    "X38n0694_006:0675b06": "[0675b06] 懺悔者。不善知事。作法。不善知觀。無生。",
    "X38n0694_006:0675b07": "[0675b07] 修證者。無疑解脫能和事諍。能守事財。圓初住能",
    "X38n0694_006:0675b08": "和理諍。能守理財。",
    "X38n0694_006:0675b09": "[0675b09] 性惡者。興般若兵杖與一切法戰。是名亂眾&#x9B2A;諍。",
    "X38n0694_006:0675b10": "等賜諸子白牛大車。是恣用三寶物。",
    "X38n0694_006:0675b11": "[0675b11] ○第二十六獨受利養戒。",
    "X38n0694_006:0675b12": "[0675b12] 若佛子。先在僧坊中住。後見客菩薩比丘來入僧坊",
    "X38n0694_006:0675b13": "舍宅城邑。若國王宅舍中。乃至夏坐安居處。及大會",
    "X38n0694_006:0675b14": "中。先住僧應迎來送去飲食供養。房舍臥具。繩&#x7240;木",
    "X38n0694_006:0675b15": "&#x7240;。事事給與。若無物。應賣自身。及男女身。割自身肉",
    "X38n0694_006:0675b16": "賣。供給所須。悉以與之。若有檀越來請眾僧。客僧有",
    "X38n0694_006:0675b17": "利養分。僧坊主應次第差客僧受請。而先住僧獨受",
    "X38n0694_006:0675b18": "請而不差客僧者。僧坊主得無量罪。畜生無異。非沙",
    "X38n0694_006:0675b19": "門。非釋種姓。犯輕垢罪。",
    "X38n0694_006:0675b20": "[0675b20] 菩薩。謂大士眾。比丘。謂聲聞眾。皆應有利養分也。",
    "X38n0694_006:0675b21": "國王宅舍。謂王所造立安僧宅舍也。應賣自身等",
    "X38n0694_006:0675b22": "者。舉重況輕。謂賣身割肉。尚應供給。況本皆有分",
    "X38n0694_006:0675b23": "之利養耶。",
    "X38n0694_006:0675b24": "[0675b24] 此具性遮二業。以僧次請僧時。凡在界內者。皆應",
    "X38n0694_006:0675c01": "有利養分。而今不差客僧。乖施主心。貪利獨受。是",
    "X38n0694_006:0675c02": "盜戒之等流也。四緣成罪。一有客。謂應得利養分",
    "X38n0694_006:0675c03": "者來在界內。二有客想六句。二重二輕二無犯。三",
    "X38n0694_006:0675c04": "獨受心。正是業主。四差竟。據義疏云。若知僧次的",
    "X38n0694_006:0675c05": "至彼人而不差者。且犯輕垢。以臨差時。界外或更",
    "X38n0694_006:0675c06": "有來者。尚未專有分故。若差竟而別與餘人。餘人",
    "X38n0694_006:0675c07": "自知未應受請。而受得施主家食嚫。五錢入手。與",
    "X38n0694_006:0675c08": "差者同結重罪。畜生無異。又客來不與僧中物分。",
    "X38n0694_006:0675c09": "不起迎接。亦此戒兼制。同犯輕垢。",
    "X38n0694_006:0675c10": "[0675c10] 比丘比丘尼全犯。餘五眾未知僧事不犯。或有時",
    "X38n0694_006:0675c11": "受差分食。若偏厚偏薄。偏有偏無。皆犯輕垢。善生",
    "X38n0694_006:0675c12": "經云。僧中付食。若偏為師選擇美好過分與者。是",
    "X38n0694_006:0675c13": "優婆塞得失意罪。",
    "X38n0694_006:0675c14": "[0675c14] 大小乘俱制 惟遮不開。",
    "X38n0694_006:0675c15": "[0675c15] 果報如慈悲道場懺法廣明。",
    "X38n0694_006:0675c16": "[0675c16] 理解者。不以大乘法普化一切。名獨受利養。",
    "X38n0694_006:0675c17": "[0675c17] 懺悔者。獨受事養有二。若但犯方便輕垢。須作法",
    "X38n0694_006:0675c18": "懺。若已得五錢入手。結重。失菩薩戒。須取相懺。獨",
    "X38n0694_006:0675c19": "受理養。須一心無生懺。",
    "X38n0694_006:0675c20": "[0675c20] 修證者。初果不獨受事利。圓住不獨受理利。",
    "X38n0694_006:0675c21": "[0675c21] 性惡者。盡十方是箇自己。安有第二人同受供養。",
    "X38n0694_006:0675c22": "[0675c22] ○第二十七受別請戒。",
    "X38n0694_006:0675c23": "[0675c23] 若佛子。一切不得受別請利養入己。而此利養。屬十",
    "X38n0694_006:0675c24": "方僧。而別受請。即是取十方僧物入己。及八福田中。",
    "X38n0694_006:0676a01": "諸佛聖人。一一師僧父母病人物自己用故。犯輕垢",
    "X38n0694_006:0676a02": "罪。",
    "X38n0694_006:0676a03": "[0676a03] 即是取十方僧物入己等者。以施主修福。法應普",
    "X38n0694_006:0676a04": "&#x5FA7;平等。一切利施。本通十方僧眾。繇汝別受。令彼",
    "X38n0694_006:0676a05": "十方不得利養。遠有奪取十方之義。又八福田。並",
    "X38n0694_006:0676a06": "有應得僧次利養之義。如佛或應&#x8FF9;為僧。餘可知",
    "X38n0694_006:0676a07": "也。",
    "X38n0694_006:0676a08": "[0676a08] 此是遮業。令施主失平等心。十方僧失常利施。故",
    "X38n0694_006:0676a09": "制。三緣成罪。一是別請。若有僧次一人同受。不犯。",
    "X38n0694_006:0676a10": "二別請想六句。二重二輕二無犯。又或請受戒說",
    "X38n0694_006:0676a11": "法。或知此人非我則不營功德。皆無犯。三受竟結",
    "X38n0694_006:0676a12": "罪。",
    "X38n0694_006:0676a13": "[0676a13] 出家五眾同犯。在家無受利養事。善生經云。若優",
    "X38n0694_006:0676a14": "婆塞受招提僧臥具&#x7240;座。得失意罪。亦應此戒兼",
    "X38n0694_006:0676a15": "制。",
    "X38n0694_006:0676a16": "[0676a16] 大小不同制。小乘遮別眾食。若四人中有一人是",
    "X38n0694_006:0676a17": "僧次者。不犯。不遮別受請。",
    "X38n0694_006:0676a18": "[0676a18] 開遮者。戒本經云。檀越來請。若至自舍。若至寺內。",
    "X38n0694_006:0676a19": "若至餘家。若施衣食種種眾具。菩薩以瞋慢心。不",
    "X38n0694_006:0676a20": "受不往。是染汙犯。不犯者。若病。若無力。若狂。若遠",
    "X38n0694_006:0676a21": "處。若道路恐怖難。若知不受令彼調伏。若先受請。",
    "X38n0694_006:0676a22": "若修善法不欲暫廢。為欲得聞未曾有法。饒益之",
    "X38n0694_006:0676a23": "義。及決定論。若知請者為欺惱故。若護多人嫌恨",
    "X38n0694_006:0676a24": "心故。若護僧制。解曰。此乃率眾受供。非別受也。又",
    "X38n0694_006:0676b01": "云。有檀越以金銀真珠摩尼&#x7460;璃種種寶物。奉施",
    "X38n0694_006:0676b02": "菩薩。若瞋慢心違逆不受。是染汙犯。捨眾生故。嬾",
    "X38n0694_006:0676b03": "惰懈怠。非染汙犯。不犯者。若知受已。必生貪著。或",
    "X38n0694_006:0676b04": "施主生悔。或施主生惑。或施主貧惱。若知是三寶",
    "X38n0694_006:0676b05": "物。是劫盜物。若知受已。多得若惱。所謂殺。縛。&#x8B81;。&#x7F78;。",
    "X38n0694_006:0676b06": "奪財。訶責。解曰。此則受以為眾。非自享也。",
    "X38n0694_006:0676b07": "[0676b07] 果報者。既遠有奪取十方之義。亦是盜戒等流。",
    "X38n0694_006:0676b08": "[0676b08] 觀解者。受入空請。是別於俗諦。受出假請。是別於",
    "X38n0694_006:0676b09": "真諦。受但中請。是別於二諦。",
    "X38n0694_006:0676b10": "[0676b10] 懺悔者。受事別請。作法。受理別請。一心無生。",
    "X38n0694_006:0676b11": "[0676b11] 修證者。別初住。圓初信。不受事別請。別初地。圓初",
    "X38n0694_006:0676b12": "住。不受理別請。",
    "X38n0694_006:0676b13": "[0676b13] 性惡者。法界妙供。念念自受。如人飲水。冷煖自知。",
    "X38n0694_006:0676b14": "誰能共之。",
    "X38n0694_006:0676b15": "[0676b15] ○第二十八別請僧戒。",
    "X38n0694_006:0676b16": "[0676b16] 若佛子。有出家菩薩。在家菩薩。及一切檀越請僧福",
    "X38n0694_006:0676b17": "田求願之時。應入僧坊問知事人。今欲請僧求願。知",
    "X38n0694_006:0676b18": "事報言。次第請者。即得十方賢聖僧。而世人別請五",
    "X38n0694_006:0676b19": "百羅漢菩薩僧。不如僧次一凡夫僧。若別請僧者。是",
    "X38n0694_006:0676b20": "外道法。七佛無別請法。不順孝道。若故別請僧者。犯",
    "X38n0694_006:0676b21": "輕垢罪。",
    "X38n0694_006:0676b22": "[0676b22] 次第請即得十方賢聖僧者。以凡聖難測。不應妄",
    "X38n0694_006:0676b23": "生分別故。七佛者。一毗婆尸佛。或云維衛。此翻勝",
    "X38n0694_006:0676b24": "觀。二尸棄佛。或云式棄。此翻為火。三毗舍浮佛。或",
    "X38n0694_006:0676c01": "云毗舍婆。或云隨比。或云隨葉。此翻&#x5FA7;一切自在。",
    "X38n0694_006:0676c02": "此三世尊。皆在過去莊嚴劫出世。四拘留孫佛。或",
    "X38n0694_006:0676c03": "云拘樓秦。此翻所應斷。五拘那含牟尼佛。此翻金",
    "X38n0694_006:0676c04": "寂。或翻金仙。六迦葉佛。此翻飲光。七釋迦牟尼佛。",
    "X38n0694_006:0676c05": "或云釋迦文。此翻能仁寂默。亦翻能儒。此四如來。",
    "X38n0694_006:0676c06": "皆於賢劫出世。經中處處每引七佛證義。以其並",
    "X38n0694_006:0676c07": "在此土。又近在百小劫內。長壽天皆曾見也。不順",
    "X38n0694_006:0676c08": "孝道者。不遵佛訓。輕慢眾僧。",
    "X38n0694_006:0676c09": "[0676c09] 此是遮業。分別是田非田。其心狹劣。不順平等法",
    "X38n0694_006:0676c10": "門故也。據聲聞律。若僧次中請得一人。餘別指名",
    "X38n0694_006:0676c11": "請求。非犯。此或應同。若一概於僧次請。彌善。",
    "X38n0694_006:0676c12": "[0676c12] 七眾同 大小共。",
    "X38n0694_006:0676c13": "[0676c13] 開遮者。如親師取友。則善須簡擇。如欲說法授戒。",
    "X38n0694_006:0676c14": "化導眾人。擇其才德俱優者請之。非犯。",
    "X38n0694_006:0676c15": "[0676c15] 果報者。別請。則違平等無相法門。失廣大圓滿福",
    "X38n0694_006:0676c16": "德。不別請。則一滴投海。頓同海體。",
    "X38n0694_006:0676c17": "[0676c17] 理解者。知對待妙。不知絕待妙。輕藏通別教之法。",
    "X38n0694_006:0676c18": "而別尚圓教。是別請義。",
    "X38n0694_006:0676c19": "[0676c19] 懺悔者。事別請。作法。理別請。須以一心融四無生。",
    "X38n0694_006:0676c20": "[0676c20] 修證者。初果無事別請。圓信無理別請。",
    "X38n0694_006:0676c21": "[0676c21] 性惡者。於十法界中。別令各得佛界之利。",
    "X38n0694_006:0676c22": "[0676c22] ○第二十九邪命戒。",
    "X38n0694_006:0676c23": "[0676c23] 若佛子。以惡心故為利養。販賣男女色。自手作食。自",
    "X38n0694_006:0676c24": "磨自舂。占相男女。解夢吉凶。是男是女。&#x546A;術。工巧。調",
    "X38n0694_006:0677a01": "鷹方法。和合百種毒藥。千種毒藥。蛇毒。生金銀毒。蠱",
    "X38n0694_006:0677a02": "毒。都無慈愍心。無孝順心。若故作者。犯輕垢罪。",
    "X38n0694_006:0677a03": "[0677a03] 惡心者。明非見機益物之心。為利養共列七事。一",
    "X38n0694_006:0677a04": "販色。二作食。三占相解夢。四&#x546A;術。五工巧。六調鷹。",
    "X38n0694_006:0677a05": "七毒藥。",
    "X38n0694_006:0677a06": "[0677a06] 此是性遮二業。然惟販色毒藥二事。兼有性罪。餘",
    "X38n0694_006:0677a07": "但遮罪。又今時養鷹。多為捕獵。此亦性罪。或屬損",
    "X38n0694_006:0677a08": "害眾生戒攝也。毒藥且就和合時結輕。若害物時。",
    "X38n0694_006:0677a09": "隨結殺罪。調鷹亦爾。又出家人四邪。五邪。八穢。皆",
    "X38n0694_006:0677a10": "此戒兼制。四邪者。一仰口食。謂仰觀星宿。推步盈",
    "X38n0694_006:0677a11": "&#x8657;等。二下口食。謂種植田圍等。三方口食。謂干謁",
    "X38n0694_006:0677a12": "四方。交結權貴等。四維口食。謂醫卜雜伎。種種營",
    "X38n0694_006:0677a13": "生等。五邪者。一現奇特相。二自說功德。三卜相吉",
    "X38n0694_006:0677a14": "凶為人說法。四高聲現威令人敬畏。五說得供養",
    "X38n0694_006:0677a15": "以動人心。八穢者。一田宅園林。二種植生種。三貯",
    "X38n0694_006:0677a16": "積穀帛。四畜養人僕。五養繫禽獸。六錢寶貴物。七",
    "X38n0694_006:0677a17": "氈褥釜鑊。八象金飾&#x7240;。及諸重物。",
    "X38n0694_006:0677a18": "[0677a18] 出家五眾全犯。在家除販色調鷹毒藥三種。其餘",
    "X38n0694_006:0677a19": "如法自活。不犯。又善生經云。若優婆塞須田作者。",
    "X38n0694_006:0677a20": "不求淨水及陸種處。得失意罪。亦可攝屬此戒。淨",
    "X38n0694_006:0677a21": "水者。謂無蟲水。陸種者。陸生穀麥等。不須用水。致",
    "X38n0694_006:0677a22": "傷蟲也。",
    "X38n0694_006:0677a23": "[0677a23] 大小俱制。",
    "X38n0694_006:0677a24": "[0677a24] 開遮者。出家人或偶用占相&#x546A;術工巧。隨機誘物。",
    "X38n0694_006:0677b01": "令入佛道。非希利心。亦復無犯。&#x546A;術是治病救難",
    "X38n0694_006:0677b02": "所用。故大小兩乘。亦通有之。",
    "X38n0694_006:0677b03": "[0677b03] 果報者。緇門警訓云。今時講學。專務利名。不恥五",
    "X38n0694_006:0677b04": "邪。多畜八穢。但隨浮俗。豈念聖言。自下壇場。經多",
    "X38n0694_006:0677b05": "夏臘。至於淨法。一未霑身。寧知日用所資。無非穢",
    "X38n0694_006:0677b06": "物。箱囊所積。並是犯財。慢法欺心。自貽伊戚。學律",
    "X38n0694_006:0677b07": "者知而故犯。餘宗者固不足言。誰知報逐心成。豈",
    "X38n0694_006:0677b08": "信果繇因結。現見袈裟離體。當來鐵葉纏身。為人",
    "X38n0694_006:0677b09": "則生處貧窮。衣裳垢穢。為畜則墮於不淨。毛羽腥",
    "X38n0694_006:0677b10": "臊。況大小兩乘。通明淨法。倘懷深信。豈憚奉行。",
    "X38n0694_006:0677b11": "[0677b11] 理解者。不知性具。而取果行因。積功累德。名為販",
    "X38n0694_006:0677b12": "賣。不達無作道滅。名為作食。不證自心現量。名為",
    "X38n0694_006:0677b13": "占相。不知開權顯實。名為&#x546A;術。未達無功用道。名",
    "X38n0694_006:0677b14": "為工巧。有所取攫。名為調鷹。偏真偏俗怛中法門。",
    "X38n0694_006:0677b15": "名為毒藥。",
    "X38n0694_006:0677b16": "[0677b16] 懺悔者。事邪作法。理邪。一心無生。",
    "X38n0694_006:0677b17": "[0677b17] 修證者。初果無事邪。圓住無理邪。",
    "X38n0694_006:0677b18": "[0677b18] 性惡者。如維摩經中三墮受食。是為究竟邪命。又",
    "X38n0694_006:0677b19": "置毒乳中等。",
    "X38n0694_006:0677b20": "[0677b20] ○第三十經理白衣戒。",
    "X38n0694_006:0677b21": "[0677b21] 若佛子。以惡心故。自身謗三寶。詐現親附。口便說空。",
    "X38n0694_006:0677b22": "行在有中。經理白衣。為白衣通致男女。交會婬色。作",
    "X38n0694_006:0677b23": "諸縛著。於六齋日。年三長齋月。作殺生劫盜。破齋犯",
    "X38n0694_006:0677b24": "戒者。犯輕垢罪。",
    "X38n0694_006:0677c01": "[0677c01] 六齋日者。每月六日。謂初八。十四十五二十三。二",
    "X38n0694_006:0677c02": "十九。三十。若遇月小。則二十八。二十九也。此六日",
    "X38n0694_006:0677c03": "者。初八。二十三。四天王使者巡行世間。簡察善惡。",
    "X38n0694_006:0677c04": "十四。二十九。四天王太子巡視世間。十五。三十。四",
    "X38n0694_006:0677c05": "天王躬行世間。若見修善者多。則諸天歡喜。保護",
    "X38n0694_006:0677c06": "國界。若見修善者少。則諸天愁憂不樂。國界多災。",
    "X38n0694_006:0677c07": "故佛制在家男女。不論但三歸者。受五戒者。受菩",
    "X38n0694_006:0677c08": "薩戒者。遇此六日。悉應於一晝夜受持八戒齋法。",
    "X38n0694_006:0677c09": "以不非時食。正名為齋。以不殺等八戒。共助成之。",
    "X38n0694_006:0677c10": "故名八關戒齋。謂以八戒及齋。關閉情欲。作出世",
    "X38n0694_006:0677c11": "正因也。八戒者。一不殺。二不盜。三不婬。無論邪正",
    "X38n0694_006:0677c12": "悉斷。四不妄語。五不飲酒。六不著香華鬘。不香塗",
    "X38n0694_006:0677c13": "身。七不歌舞倡伎。不往觀聽。八不坐高廣大&#x7240;也。",
    "X38n0694_006:0677c14": "年三長齋月者。毗沙門天王分鎮四洲。正月。五月。",
    "X38n0694_006:0677c15": "九月。鎮此南洲。故佛制在家男女。盡此一月。受持",
    "X38n0694_006:0677c16": "齋法如上也。此戒舊名不敬好時。義疏云。三齋六",
    "X38n0694_006:0677c17": "齋。並是鬼神得力之日。此日宜修善福過餘日。而",
    "X38n0694_006:0677c18": "今於好時虧慢更犯。隨所犯事。隨篇結罪。此時此",
    "X38n0694_006:0677c19": "日。不應不知。加一戒。一云七眾俱制。皆應敬時。二",
    "X38n0694_006:0677c20": "云但制在家。年三月六。本為在家。出家盡壽持齋。",
    "X38n0694_006:0677c21": "不論時節。(文)今觀經文語勢。&#x5374;似從出家人邊結",
    "X38n0694_006:0677c22": "過。故易科為經理白衣。大意謂出家人法。宜誘誨",
    "X38n0694_006:0677c23": "白衣。令得解脫。令持齋戒。而反說空行有。為其經",
    "X38n0694_006:0677c24": "理。乃至於六齋三齋好時。不能使其作福修善。反",
    "X38n0694_006:0678a01": "令作殺盜等事。豈非以身謗三寶乎。",
    "X38n0694_006:0678a02": "[0678a02] 此是遮業。但從經理白衣結罪。所云殺生劫盜。破",
    "X38n0694_006:0678a03": "齋犯戒。自是俗人之事。非出家人教其為之。但既",
    "X38n0694_006:0678a04": "有通致男女等事。未免為殺盜等而作遠緣。故推",
    "X38n0694_006:0678a05": "極於此。而顯其不應耳。若實教其殺生劫盜。兼得",
    "X38n0694_006:0678a06": "性業。自屬殺盜戒攝。",
    "X38n0694_006:0678a07": "[0678a07] 出家五眾全犯。一切時中。不得經理白衣也。在家",
    "X38n0694_006:0678a08": "二眾。已受菩薩戒。不敬好時亦犯。善生經云。若優",
    "X38n0694_006:0678a09": "婆塞一月之中。不能六日受持八戒。供養三寶。得",
    "X38n0694_006:0678a10": "失意罪也。餘時如俗法嫁娶等。不制。若殺生劫盜。",
    "X38n0694_006:0678a11": "破齋犯戒。自隨事別結。",
    "X38n0694_006:0678a12": "[0678a12] 大小俱制。",
    "X38n0694_006:0678a13": "[0678a13] 惟遮不開。",
    "X38n0694_006:0678a14": "[0678a14] 果報者。經理白衣。亦屬邪命如前說。又不敬好時。",
    "X38n0694_006:0678a15": "則諸夫愁憂。能招災異。敬好時。則諸天歡喜。護國",
    "X38n0694_006:0678a16": "降祥。",
    "X38n0694_006:0678a17": "[0678a17] 觀解者。於真諦外別緣俗諦。名經理白衣。不知人",
    "X38n0694_006:0678a18": "命在呼吸間。名不敬好時。又不知十世古今。不離",
    "X38n0694_006:0678a19": "當念。介爾一念。橫&#x5FA7;&#x7AEA;窮。名不敬好時。",
    "X38n0694_006:0678a20": "[0678a20] 懺悔者。事犯。作法。理犯。一心無生。",
    "X38n0694_006:0678a21": "[0678a21] 修證者。初果無事犯。圓住無理犯。",
    "X38n0694_006:0678a22": "[0678a22] 性惡者。同流九界。名經理白衣。坐斷三世。名不敬",
    "X38n0694_006:0678a23": "好時。",
    "X38n0694_006:0678a24": "[0678a24] 如是十戒應當學。敬心奉持。制戒品中廣明。",
    "X38n0694_006:0678b01": "[0678b01] 此總結第三段十戒也。",
    "X38n0694_006:0678b02": "[0678b02] ○第三十一不行救贖戒。",
    "X38n0694_006:0678b03": "[0678b03] 佛言。佛子。佛滅度後。於惡世中。若見外道。一切惡人",
    "X38n0694_006:0678b04": "劫賊。賣佛菩薩父母形像。及賣經律。販賣比丘比丘",
    "X38n0694_006:0678b05": "尼。亦賣發菩提心菩薩道人。或為官使。與一切人作",
    "X38n0694_006:0678b06": "奴婢者。而菩薩見是事已。應生慈悲心。方便救護。處",
    "X38n0694_006:0678b07": "處教化取物。贖佛菩薩形像。及比丘比丘尼。發心菩",
    "X38n0694_006:0678b08": "薩。一切經律。若不贖者。犯輕垢罪。",
    "X38n0694_006:0678b09": "[0678b09] 惡世者。正大士興慈運悲之時。方便救護者。盡其",
    "X38n0694_006:0678b10": "心力。不得隱忍坐視也。",
    "X38n0694_006:0678b11": "[0678b11] 此是遮業。四緣成罪。一應贖境。謂尊像經律僧人",
    "X38n0694_006:0678b12": "等。二應贖想六句。二重二輕二無犯。三無救贖心。",
    "X38n0694_006:0678b13": "力不及者。非犯。四令彼褻辱。隨事結過。設力不及",
    "X38n0694_006:0678b14": "而漠不關心。亦犯。",
    "X38n0694_006:0678b15": "[0678b15] 七眾同。",
    "X38n0694_006:0678b16": "[0678b16] 大小不全共。小乘不贖父母得罪。餘不見制。大士",
    "X38n0694_006:0678b17": "弘護為任。一切應贖。",
    "X38n0694_006:0678b18": "[0678b18] 惟遮不開。或如法流通經典。不犯。",
    "X38n0694_006:0678b19": "[0678b19] 果報者。不救則失於二利。救則具足二嚴。",
    "X38n0694_006:0678b20": "[0678b20] 理解者。不知性具。名賣三寶。方便開示。令知性具。",
    "X38n0694_006:0678b21": "名為救贖。",
    "X38n0694_006:0678b22": "[0678b22] 懺悔者。事不救。作法。理不救。須一心無生。",
    "X38n0694_006:0678b23": "[0678b23] 修證者。圓初信。別初住。通見地菩薩。藏事度菩薩。",
    "X38n0694_006:0678b24": "皆能盡力行事救。圓初住。別初地。皆能盡力行理",
    "X38n0694_006:0678c01": "救。",
    "X38n0694_006:0678c02": "[0678c02] 性惡者。正欲以法界三寶。強售法界中人。",
    "X38n0694_006:0678c03": "[0678c03] ○第三十二損害眾生戒。",
    "X38n0694_006:0678c04": "[0678c04] 若佛子。不得販賣刀杖弓箭。畜輕秤小斗。因官形勢。",
    "X38n0694_006:0678c05": "取人財物。害心繫縛。破壞成功。長養&#x732B;狸&#x732A;狗。若故",
    "X38n0694_006:0678c06": "養者。犯輕垢罪。",
    "X38n0694_006:0678c07": "[0678c07] 刀杖弓箭者。損害之具。輕秤小斗者。欺誑之具。短",
    "X38n0694_006:0678c08": "尺亦是其類。又以重秤大斗長尺取入。亦同此制。",
    "X38n0694_006:0678c09": "然但約畜用。故結輕耳。若移換詐取。令前人不覺",
    "X38n0694_006:0678c10": "者。自屬盜攝。因官形勢者。行於逼奪。以威力傷慈。",
    "X38n0694_006:0678c11": "結輕。若取非其有。亦是盜攝。繫縛者。損其肢體。破",
    "X38n0694_006:0678c12": "壞成功者。毀其成業。&#x732B;狗能傷鼠類。&#x732A;終歸殺。已",
    "X38n0694_006:0678c13": "上諸事。皆非慈心者所應為也。",
    "X38n0694_006:0678c14": "[0678c14] 此具性遮二業。隨事結罪。",
    "X38n0694_006:0678c15": "[0678c15] 七眾同犯。善生經云。若優婆塞為於身命。若作市",
    "X38n0694_006:0678c16": "易。斗秤賣物。一說價已。不得前&#x5374;。捨賤趣貴。斗秤",
    "X38n0694_006:0678c17": "量物。任前平用。如其不平。應語令平。若不如是。得",
    "X38n0694_006:0678c18": "失意罪。解曰。在家尚爾。況出家乎。",
    "X38n0694_006:0678c19": "[0678c19] 大小俱制 惟遮不開。",
    "X38n0694_006:0678c20": "[0678c20] 果報是殺盜等流。",
    "X38n0694_006:0678c21": "[0678c21] 理解者。凡外損真。二乘損俗。藏通損中。別損二諦。",
    "X38n0694_006:0678c22": "[0678c22] 懺悔者。事損。作法。理損。無生。",
    "X38n0694_006:0678c23": "[0678c23] 修證者。初果無事損。亦不損真。出假不損俗。別向",
    "X38n0694_006:0678c24": "不損中。別地圓住不損二諦。",
    "X38n0694_006:0679a01": "[0679a01] 性惡者。損九界。成佛界。佛亦不立。則具損十界。",
    "X38n0694_006:0679a02": "[0679a02] ○第三十三邪業覺觀戒。",
    "X38n0694_006:0679a03": "[0679a03] 若佛子。以惡心故。觀一切男女等&#x9B2C;。軍陣兵將劫賊",
    "X38n0694_006:0679a04": "等&#x9B2A;。亦不得聽吹貝鼓角。琴瑟箏笛箜篌。歌&#x544C;妓樂",
    "X38n0694_006:0679a05": "之聲。不得樗蒲。圍&#x68CA;。波羅塞戲。彈&#x68CA;。六博。拍&#x6BF1;。擲石",
    "X38n0694_006:0679a06": "投壺。牽道八道行城。爪鏡。蓍草。楊枝。&#x9262;盂。髑髏而作",
    "X38n0694_006:0679a07": "卜筮。不得作盜賊使命。一一不得作。若故作者。犯輕",
    "X38n0694_006:0679a08": "垢罪。",
    "X38n0694_006:0679a09": "[0679a09] 惡心者。明非見機益物。直是邪思邪覺也。共列五",
    "X38n0694_006:0679a10": "事。一&#x9B2C;諍。二娛樂。貝者。螺也。七弦為琴。二十五弦",
    "X38n0694_006:0679a11": "為瑟。箏者。竹身。十三弦。箜篌者。竹身。二十四弦。三",
    "X38n0694_006:0679a12": "雜戲。樗蒲。即今賻錢。波羅塞戲。即今象&#x68CA;。彈&#x68CA;者。",
    "X38n0694_006:0679a13": "漢宮人粧奩戲。六博。即今雙陸。拍&#x6BF1;。即今踢&#x6BF1;。擲",
    "X38n0694_006:0679a14": "石投壺者。古用石。今用矢。牽道八道行城者。縱橫",
    "X38n0694_006:0679a15": "各八路。以&#x68CA;子行之。西域戲也。四卜筮。爪鏡。即圓",
    "X38n0694_006:0679a16": "光法。蓍草。即是易卦。楊枝。即樟柳神。&#x9262;盂。即攪水",
    "X38n0694_006:0679a17": "碗法。髑髏。即耳報法。五使命。此五皆屬邪業。",
    "X38n0694_006:0679a18": "[0679a18] 盜賊使命。性遮兩業。餘惟遮罪。隨事結輕。又戒本",
    "X38n0694_006:0679a19": "經云。若菩薩嬾惰懈怠。耽樂睡眠。若非時。不知量。",
    "X38n0694_006:0679a20": "是染汙犯。不犯者。若病。若無力。若遠行疲極。若為",
    "X38n0694_006:0679a21": "斷彼故。起欲方便。攝受對治。性利煩惱更數數起。",
    "X38n0694_006:0679a22": "亦可此戒兼攝。",
    "X38n0694_006:0679a23": "[0679a23] 出家五眾全犯。在家供養三寶。得作妓樂。出家不",
    "X38n0694_006:0679a24": "得自作。亦聽使白衣作。又投壺本於禮記。蓍龜本",
    "X38n0694_006:0679b01": "於易書。在家亦應無犯。",
    "X38n0694_006:0679b02": "[0679b02] 大小俱制。",
    "X38n0694_006:0679b03": "[0679b03] 開遮者。或見機益物等。又出家人欲決疑慮。自有",
    "X38n0694_006:0679b04": "圓覺經拈取標記法。占察經擲三輪相法。及大灌",
    "X38n0694_006:0679b05": "頂經梵天神策百首。可依用之。",
    "X38n0694_006:0679b06": "[0679b06] 果報者。觀則妨廢正道。失二世利。不觀則離諸掉",
    "X38n0694_006:0679b07": "悔。定慧易生。",
    "X38n0694_006:0679b08": "[0679b08] 觀解者。除不思議妙觀。皆名邪覺。",
    "X38n0694_006:0679b09": "[0679b09] 懺悔者。事邪。作法。理邪。一心無生。",
    "X38n0694_006:0679b10": "[0679b10] 修證者。三果無事邪。別地圓住無理邪。",
    "X38n0694_006:0679b11": "[0679b11] 性惡者。歷三性觀察。&#x5FA7;覺一切邪業中實相。",
    "X38n0694_006:0679b12": "[0679b12] ○第三十四暫離菩提心戒。",
    "X38n0694_006:0679b13": "[0679b13] 若佛子。護持禁戒。行住坐臥。日夜六時讀誦是戒。猶",
    "X38n0694_006:0679b14": "如金剛。如帶持浮囊。欲度大海。如草繫比丘。常生大",
    "X38n0694_006:0679b15": "乘善信。自知我是未成之佛。諸佛是已成之佛。發菩",
    "X38n0694_006:0679b16": "提心。念念不去心。若起一念二乘外道心者。犯輕垢",
    "X38n0694_006:0679b17": "罪。",
    "X38n0694_006:0679b18": "[0679b18] 金剛者。能壞一切。不為一切所壞。浮囊者。度海之",
    "X38n0694_006:0679b19": "具。喻出大涅槃經。草繫比丘者。佛世有一比丘。途",
    "X38n0694_006:0679b20": "中被賊劫奪衣物。慮其鳴眾來追。兼欲害命。內有",
    "X38n0694_006:0679b21": "一賊知比丘法。謂餘賊言。不必殺之。但以生草繫",
    "X38n0694_006:0679b22": "其手足。彼戒不傷草木。自弗動耳。賊如言繫之。比",
    "X38n0694_006:0679b23": "丘守戒。寧死不移。賊去已遠。後有行路人來。方解",
    "X38n0694_006:0679b24": "其繫。今明大士護此菩提心戒。亦應如聲聞之護",
    "X38n0694_006:0679c01": "律儀。寧死莫犯也。",
    "X38n0694_006:0679c02": "[0679c02] 起二乘心。惟是遮業。念念非染汙犯。起外道心。性",
    "X38n0694_006:0679c03": "遮二業。念念是染汙犯。",
    "X38n0694_006:0679c04": "[0679c04] 七眾同。",
    "X38n0694_006:0679c05": "[0679c05] 大小不全共。同不得起外道心。二乘是其本習。",
    "X38n0694_006:0679c06": "[0679c06] 開遮者。若權入二乘外道。為化彼故。",
    "X38n0694_006:0679c07": "[0679c07] 果報者。一念二乘心。亦障菩提。一念外道心。亦障",
    "X38n0694_006:0679c08": "出世。惟念念菩提心。能臻三種不退。",
    "X38n0694_006:0679c09": "[0679c09] 理解者。除一乘皆邪小。如前說。",
    "X38n0694_006:0679c10": "[0679c10] 懺悔亦如前說。",
    "X38n0694_006:0679c11": "[0679c11] 修證者。圓初信。別初住。通見地。藏初果。永不起外",
    "X38n0694_006:0679c12": "道心。行不退位。永不起二乘心。別地圓住。永不起",
    "X38n0694_006:0679c13": "理中邪小心。",
    "X38n0694_006:0679c14": "[0679c14] 性惡者。念念觀外道二乘境即是不思議境。成就",
    "X38n0694_006:0679c15": "究竟外道。究竟二乘。",
    "X38n0694_006:0679c16": "[0679c16] ○第三十五不發願戒。",
    "X38n0694_006:0679c17": "[0679c17] 若佛子。常應發一切願。孝順父母師僧。願得好師。同",
    "X38n0694_006:0679c18": "學善知識。常教我大乘經律。十發趣。十長養。十金剛。",
    "X38n0694_006:0679c19": "十地。使我開解。如法修行。堅持佛戒。寧捨身命。念念",
    "X38n0694_006:0679c20": "不去心。若一切菩薩不發是願者。犯輕垢罪。",
    "X38n0694_006:0679c21": "[0679c21] 願者。緣心善境。希求勝事之謂。常應發者。所謂非",
    "X38n0694_006:0679c22": "是一發。惟應數發。令菩提心相續不斷也。一切願",
    "X38n0694_006:0679c23": "者。總指十願。一願孝順父母師僧。二願得好師。三",
    "X38n0694_006:0679c24": "願得同學勝友。四願教我大乘經律。五願解發趣。",
    "X38n0694_006:0680a01": "六願解長養。七願解金剛。八願解地。九願如法修",
    "X38n0694_006:0680a02": "行。十願堅持佛戒。蓋心地法門。戒為其本。不持佛",
    "X38n0694_006:0680a03": "戒。何繇進趣。故結願持戒也。",
    "X38n0694_006:0680a04": "[0680a04] 此是遮業。若無大願。難&#x5C05;大果。應發不發。隨時結",
    "X38n0694_006:0680a05": "過。",
    "X38n0694_006:0680a06": "[0680a06] 七眾同。",
    "X38n0694_006:0680a07": "[0680a07] 大小異。小乘若不願速出生死。希求人天後有相",
    "X38n0694_006:0680a08": "續。亦犯責心罪。",
    "X38n0694_006:0680a09": "[0680a09] 惟遮不開。",
    "X38n0694_006:0680a10": "[0680a10] 果報者。不發。則失決定勝益。相續而發。則能得佛",
    "X38n0694_006:0680a11": "滅罪。如發趣心中說。",
    "X38n0694_006:0680a12": "[0680a12] 理解者。未得行不退。容有間斷時。",
    "X38n0694_006:0680a13": "[0680a13] 懺悔者。數數發願令菩提心不斷。即名為悔。",
    "X38n0694_006:0680a14": "[0680a14] 修證者。行。不退人。不離大願以自莊嚴。",
    "X38n0694_006:0680a15": "[0680a15] 性惡者。不著佛求。不著法求。不著僧求。不應法界",
    "X38n0694_006:0680a16": "更求法界。",
    "X38n0694_006:0680a17": "[0680a17] ○第三十六不發誓戒。",
    "X38n0694_006:0680a18": "[0680a18] 若佛子。發是十大願已。持佛禁戒。作是誓言。寧以此",
    "X38n0694_006:0680a19": "身投熾然猛火。大坑刀山。終不毀犯三世諸佛經律。",
    "X38n0694_006:0680a20": "與一切女人作不淨行。復作是願。寧以熱鐵羅網。千",
    "X38n0694_006:0680a21": "重周匝纏身。終不以此破戒之身。受於信心檀越一",
    "X38n0694_006:0680a22": "切衣服。復作是願。寧以此口吞熱鐵丸。及大流猛火。",
    "X38n0694_006:0680a23": "經百千劫。終不以此破戒之口。食於信心檀越百味",
    "X38n0694_006:0680a24": "飲食。復作是願。寧以此身臥大流猛火。羅網熱鐵地",
    "X38n0694_006:0680b01": "上。終不以此破戒之身。受於信心檀越百種&#x7240;座。復",
    "X38n0694_006:0680b02": "作是願。寧以此身受三百矛刺身。經一劫二劫。終不",
    "X38n0694_006:0680b03": "以此破戒之身。受於信心檀越百味醫藥。復作是願。",
    "X38n0694_006:0680b04": "寧以此身投熱鐵鑊。經百千劫。終不以此破戒之身。",
    "X38n0694_006:0680b05": "受於信心檀越千種房舍屋宅。園林田地。復作是願。",
    "X38n0694_006:0680b06": "寧以鐵鎚打碎此身。從頭至足。令如微塵。終不以此",
    "X38n0694_006:0680b07": "破戒之身。受於信心檀越恭敬禮拜。復作是願。寧以",
    "X38n0694_006:0680b08": "百千熱鐵刀矛。挑其兩目。終不以此破戒之心。視他",
    "X38n0694_006:0680b09": "好色。復作是願。寧以百千鐵錐劖刺耳根。經一劫二",
    "X38n0694_006:0680b10": "劫。終不以此破戒之心。聽好音聲。復作是願。寧以百",
    "X38n0694_006:0680b11": "千刃刀。割去其鼻。終不以此破戒之心。貪嗅諸香。復",
    "X38n0694_006:0680b12": "作是願。寧以百千刃刀。割斷其舌。終不以此破戒之",
    "X38n0694_006:0680b13": "心。食人百味淨食。復作是願。寧以利斧斬破其身。終",
    "X38n0694_006:0680b14": "不以此破戒之心。貪著好觸。復作是願。願一切眾生。",
    "X38n0694_006:0680b15": "悉得成佛。而菩薩若不發是願者。犯輕垢罪。",
    "X38n0694_006:0680b16": "[0680b16] 誓者。必固之心。勇猛自矢。期於不退。願以導其前。",
    "X38n0694_006:0680b17": "誓以驅其後。又願以進德修善為力用。誓以防非",
    "X38n0694_006:0680b18": "滅惡為功能也。十大願者。指前戒中十願也。作誓",
    "X38n0694_006:0680b19": "有十三節。共為五科。初一節為欲染之誓。如律中",
    "X38n0694_006:0680b20": "云。猛火刀山。但傷一期身命。女人婬染。墮地獄中。",
    "X38n0694_006:0680b21": "受無量苦。兼傷法身慧命。故寧投刀火。不作非梵",
    "X38n0694_006:0680b22": "行也。夫男女居室。猶為世間正法。尚嚴此誓。況黃",
    "X38n0694_006:0680b23": "門男子。逆理亂常。又何必言。有謂女色罪重。男色",
    "X38n0694_006:0680b24": "罪輕者。誠為惡見。大佛頂經云。先惡魔師。與魔弟",
    "X38n0694_006:0680c01": "子。婬婬相傳。真地獄種子耳。又經云。劫初無男女",
    "X38n0694_006:0680c02": "二相。因食蠲穢。二相乃生。因有二相。展轉染愛。遂",
    "X38n0694_006:0680c03": "為胎生之始。然初不聞有男婬也。減至壽五百歲",
    "X38n0694_006:0680c04": "時。方有非法婬起。此婬一起。罪惡斯劇。頓減為二",
    "X38n0694_006:0680c05": "百歲。繇此觀之。男色之罪。重於女色明矣。故律及",
    "X38n0694_006:0680c06": "阿含之中。佛因野火熾然。為諸比丘說此諸誓。其",
    "X38n0694_006:0680c07": "根熟者。頓斷惑染。其未熟者。懼罪捨戒。佛不止之。",
    "X38n0694_006:0680c08": "誠不欲其壞法門也。乃至二果聖人。見惑已斷。婬",
    "X38n0694_006:0680c09": "習現前。還俗娶妻。終不破戒。蓋如法捨戒。將來尚",
    "X38n0694_006:0680c10": "可出家。倘根本一破。則終非道品。且何忍於聖賢",
    "X38n0694_006:0680c11": "幢相之中。而作此鄙穢哉。此誓出家菩薩之所全",
    "X38n0694_006:0680c12": "發。在家菩薩。惟於邪婬境發。正婬非所斷也。是故",
    "X38n0694_006:0680c13": "今時出家菩薩。大須自審。倘此習本輕。或雖重而",
    "X38n0694_006:0680c14": "善自調制。便可安處僧倫。若煩惱習強。不能自抑。",
    "X38n0694_006:0680c15": "快哉捨戒。慎莫破戒。以捨戒還俗。則現在雖失比",
    "X38n0694_006:0680c16": "丘沙彌之位。尚為菩薩優婆塞。將來亦尚可為沙",
    "X38n0694_006:0680c17": "彌比丘。倘一破戒體。則菩薩戒。比丘戒。沙彌戒。優",
    "X38n0694_006:0680c18": "婆塞戒。無不盡破。乃至一日一夜八關齋戒。皆悉",
    "X38n0694_006:0680c19": "不任更受。縱令菩薩戒法。得有見相重受之科。而",
    "X38n0694_006:0680c20": "見相一事。談何容易。思之思之。慎之慎之。次五節",
    "X38n0694_006:0680c21": "為供養之誓。信心檀越。本為供道道人。破戒受供。",
    "X38n0694_006:0680c22": "苦報必劇。此乃誓不破戒。非誓不受供也。有謂信",
    "X38n0694_006:0680c23": "施難消。遂欲自營生業。不思飲水踐土。獨非國王",
    "X38n0694_006:0680c24": "之供養乎。既無救於破戒之罪。又更犯邪命之愆。",
    "X38n0694_006:0681a01": "誠可悲乎。次一節為恭敬之誓。此亦誓不破戒。非",
    "X38n0694_006:0681a02": "誓不受拜也。有謂戒德多虧。遂乃低身答拜。甚至",
    "X38n0694_006:0681a03": "禮天神。敬白衣。既無救於破戒之罪。又更敗壞出",
    "X38n0694_006:0681a04": "家儀式。亦愚惑也。次五節為六根之誓。約五根對",
    "X38n0694_006:0681a05": "五塵。皆以破戒之心為主。即意根為政也。食人百",
    "X38n0694_006:0681a06": "味淨食者。前以破戒受人供養而言。此以邪心貪",
    "X38n0694_006:0681a07": "著滋味而言。當知貪著滋味。即名破戒心也。後一",
    "X38n0694_006:0681a08": "節為度生之誓。",
    "X38n0694_006:0681a09": "[0681a09] 此是遮業。為防退心。觸境不發。隨事結過。",
    "X38n0694_006:0681a10": "[0681a10] 出家五眾全犯。在家無受供事。但有六根度生之",
    "X38n0694_006:0681a11": "誓。",
    "X38n0694_006:0681a12": "[0681a12] 大小不全共。同者。同前四誓。律及阿含。皆廣明之。",
    "X38n0694_006:0681a13": "異者。小乘不制第五度生誓也。",
    "X38n0694_006:0681a14": "[0681a14] 惟遮不開。",
    "X38n0694_006:0681a15": "[0681a15] 果報者。不發。則失決定不退之益。隨發隨得。堅固",
    "X38n0694_006:0681a16": "進趣之益。",
    "X38n0694_006:0681a17": "[0681a17] 理解者。未證位不退。前四誓或有間時。未證行不",
    "X38n0694_006:0681a18": "退。第五誓或有間時。",
    "X38n0694_006:0681a19": "[0681a19] 懺悔者。數數發誓令正願不退。即名懺悔。",
    "X38n0694_006:0681a20": "[0681a20] 修證者。位不退人。前四誓淨。行不退人。第五誓淨。",
    "X38n0694_006:0681a21": "[0681a21] 性惡者。不動法界。何誓可發。又誓染法喜妻。誓披",
    "X38n0694_006:0681a22": "忍辱衣。誓食禪悅法喜食。誓臥法空座。誓服四教",
    "X38n0694_006:0681a23": "藥。誓遊解脫園。誓受自性禮。誓觀法界妙色。誓聽",
    "X38n0694_006:0681a24": "圓頓好音。誓嗅法身妙香。誓餐法食妙味。誓受人",
    "X38n0694_006:0681b01": "自在樂觸。誓令一切眾生得不般涅槃際解脫門。",
    "X38n0694_006:0681b02": "[0681b02] ○第三十七&#x5190;難遊行戒。",
    "X38n0694_006:0681b03": "[0681b03] 若佛子。常應二時頭陀。冬夏坐禪。結夏安居。常用楊",
    "X38n0694_006:0681b04": "枝。澡豆。三衣。缾。&#x9262;。坐具。鍚杖。香爐奩。漉水囊。手巾。刀",
    "X38n0694_006:0681b05": "子。火燧。鑷子。繩&#x7240;。經。律。佛像。菩薩形像。而菩薩行頭",
    "X38n0694_006:0681b06": "陀時。及遊方時。行來百里千里。此十八種物。常隨其",
    "X38n0694_006:0681b07": "身。頭陀者。從正月十五日。至三月十五日。八月十五",
    "X38n0694_006:0681b08": "日。至十月十五日。是二時中。此十八種物常隨其身。",
    "X38n0694_006:0681b09": "如鳥二翼。若布薩日。新學菩薩半月半月常布薩。誦",
    "X38n0694_006:0681b10": "十重四十八輕戒。若誦戒時。當於諸佛菩薩形像前",
    "X38n0694_006:0681b11": "誦。一人布薩。即一人誦。若二人三人至百千人。亦一",
    "X38n0694_006:0681b12": "人誦。誦者高座。聽者下座。各各披九條七條五條袈",
    "X38n0694_006:0681b13": "裟。若結夏安居時。亦應一一如法。若行頭陀時。莫入",
    "X38n0694_006:0681b14": "難處。若惡國界。若惡國王。土地高下。草木深邃。師子",
    "X38n0694_006:0681b15": "虎狼。水火風難。及以劫賊。道路毒蛇。一切難處。悉不",
    "X38n0694_006:0681b16": "得入。頭陀行道。乃至夏坐安居。是諸難處。皆不得入。",
    "X38n0694_006:0681b17": "若故入者。犯輕垢罪。",
    "X38n0694_006:0681b18": "[0681b18] 常應二時頭陀者。春秋調適。遊行化物。無妨損也。",
    "X38n0694_006:0681b19": "頭陀。或云杜多。此翻科擻。有十二法。皆是遠離勝",
    "X38n0694_006:0681b20": "行。聖所稱歎。一在阿蘭若處。二常行乞食。三次第",
    "X38n0694_006:0681b21": "乞食。四受一食法。五節量食。六中後不飲果蜜等",
    "X38n0694_006:0681b22": "漿。七糞掃衣。八但三衣。九塚間住。十樹下止。十一",
    "X38n0694_006:0681b23": "露地坐。十二但坐不臥。冬夏坐禪者。大寒大熱。常",
    "X38n0694_006:0681b24": "應靜坐。結夏安居者。夏行尤為妨道。故須結制九",
    "X38n0694_006:0681c01": "旬也。楊枝所以淨口。澡豆所以潔身。三衣者。一僧",
    "X38n0694_006:0681c02": "伽梨。名上衣。二&#x9B31;多羅僧。名中衣。三安陀會。名下",
    "X38n0694_006:0681c03": "衣。缾有三種。一淨缾。貯水供飲。二隨用缾。貯水洗",
    "X38n0694_006:0681c04": "手。三觸缾。貯水洗大小便處。&#x9262;者。具云&#x9262;多羅。此",
    "X38n0694_006:0681c05": "翻應器。謂體色量。三皆應法。體用瓦鐵二物。不得",
    "X38n0694_006:0681c06": "用金銀銅木七寶等。色以油麻熏成。量則隨其腹",
    "X38n0694_006:0681c07": "量分上下中。最大不過三升。最小不過升半。坐具",
    "X38n0694_006:0681c08": "者。梵名尼師壇。此云隨坐衣。所以護身護衣護臥",
    "X38n0694_006:0681c09": "具也。鍚杖豎賢聖之標。香爐修清淨之供。漉囊為",
    "X38n0694_006:0681c10": "救物之具。手巾為除垢所需。刀子長不過三指。闊",
    "X38n0694_006:0681c11": "不過一指。所以便用。火燧為防熱食。兼為除冥。鑷",
    "X38n0694_006:0681c12": "子為拔鼻毛。繩&#x7240;隨處棲息。皆百一所需中物也。",
    "X38n0694_006:0681c13": "經契一心。律規三業。佛像標心極果。菩薩形像托",
    "X38n0694_006:0681c14": "志真因。既皆切於日用。亦可即事表法。故以如鳥",
    "X38n0694_006:0681c15": "二翼喻之。彼不知法義。惟汲汲以十八物為務者。",
    "X38n0694_006:0681c16": "固非大士弘規。倘竟高談名理。而脫略事相。恐亦",
    "X38n0694_006:0681c17": "非佛本意。必事理俱備。庶二翼無損耳。布薩但舉",
    "X38n0694_006:0681c18": "新學者。久學菩薩。自不待言也。披九條七條五條",
    "X38n0694_006:0681c19": "袈裟者。九條即僧伽梨。七條即&#x9B31;多羅僧。五條即",
    "X38n0694_006:0681c20": "安陀會。此但指比丘比丘尼言之。若式叉摩那。沙",
    "X38n0694_006:0681c21": "彌。沙彌尼。止許用縵條衣。名為無縫袈裟。在家二",
    "X38n0694_006:0681c22": "眾。於誦戒及入壇時。亦得用無縫衣。餘時不得。然",
    "X38n0694_006:0681c23": "善生經云。若優婆塞不儲畜僧伽梨衣&#x9262;錫杖。得",
    "X38n0694_006:0681c24": "失意罪。此特制令儲畜。非制令日用。又僧伽梨等。",
    "X38n0694_006:0682a01": "即縵條之服。加以三種法號。所謂無縫三衣。不同",
    "X38n0694_006:0682a02": "比丘之九條七條五條也。一一如法者。如法具十",
    "X38n0694_006:0682a03": "八物。及如法誦戒等。",
    "X38n0694_006:0682a04": "[0682a04] 此是遮業。正制&#x5190;難遊行。兼制備十八物。如法誦",
    "X38n0694_006:0682a05": "戒。蓋&#x5190;難遊行。恐致夭逝。在危生念。所喪事重。大",
    "X38n0694_006:0682a06": "士雖宜為法忘身。豈應不慎招損。譬諸儒者。雖有",
    "X38n0694_006:0682a07": "殺身成仁之事。亦云知命者不立巖牆下也。三緣",
    "X38n0694_006:0682a08": "成罪。一難處。謂惡國界等。二難處想六句。二重二",
    "X38n0694_006:0682a09": "輕二無犯。三正遊行。發足後步步結輕垢罪。或先",
    "X38n0694_006:0682a10": "非難處。正遊時難事忽起。此亦非犯。餘十八種物",
    "X38n0694_006:0682a11": "應備不備。隨事結過。半月誦戒。或不誦。或雖誦而",
    "X38n0694_006:0682a12": "不如法。亦隨事結過。",
    "X38n0694_006:0682a13": "[0682a13] 七眾同犯。善生經云。若優婆塞險難之處。無伴獨",
    "X38n0694_006:0682a14": "行。得失意罪。准此。則設有事緣。多伴同往非犯。又",
    "X38n0694_006:0682a15": "云。優婆塞若犯國制。得失意罪。亦應此戒兼攝也。",
    "X38n0694_006:0682a16": "[0682a16] 大小不全共同者。同不得&#x5190;難遊行。異者。大士制",
    "X38n0694_006:0682a17": "十八物。聲聞惟制六物隨身。謂三衣。坐具。&#x9262;。及漉",
    "X38n0694_006:0682a18": "囊。餘非所制。大士一人布薩。即一人誦。聲聞須有",
    "X38n0694_006:0682a19": "四人以上。方差一人高坐而誦。若三人二人。即相",
    "X38n0694_006:0682a20": "向布薩。若惟一人。即心念布薩。具如律中。未受具",
    "X38n0694_006:0682a21": "者不宜先知。故不委明。然西域諸寺。大小異居。震",
    "X38n0694_006:0682a22": "旦國中。大小雜住。則布薩儀式。亦須略明。今共出",
    "X38n0694_006:0682a23": "六意。一通列九眾。二別論戒次。三明誦戒人。四明",
    "X38n0694_006:0682a24": "所誦法。五明所用界。六明廣略儀。一通列九眾者。",
    "X38n0694_006:0682b01": "若論半月誦戒通途軌式。則應男女各別。男以比",
    "X38n0694_006:0682b02": "丘為主。沙彌優婆塞隨聽。女以比丘尼為主。式叉",
    "X38n0694_006:0682b03": "摩那。沙彌尼。優婆夷隨聽。此則僧尼各有界限。不",
    "X38n0694_006:0682b04": "容混雜。若有他緣偶集。如比丘尼等來請教誡。優",
    "X38n0694_006:0682b05": "婆夷等來興供養。正遇誦菩薩戒。彼既曾受。亦可",
    "X38n0694_006:0682b06": "隨聽。則一切比丘坐竟。次比丘尼。比丘尼竟。次式",
    "X38n0694_006:0682b07": "叉摩那。次乃沙彌。次沙彌尼。次出家優婆塞優婆",
    "X38n0694_006:0682b08": "夷。次在家優婆塞優婆夷。出家者名近住。在家者",
    "X38n0694_006:0682b09": "名近事。此九眾位次。斷不容紊。又須男女有別。不",
    "X38n0694_006:0682b10": "起譏嫌也。二別論戒次者。即於九眾各自類中。復",
    "X38n0694_006:0682b11": "依受戒先後。次第而坐。然西域大小異居。大乘即",
    "X38n0694_006:0682b12": "依菩薩戒次而坐。小乘即依比丘戒次而坐。今大",
    "X38n0694_006:0682b13": "小雜居。則誦菩薩戒時。方依大乘戒次。誦比丘戒",
    "X38n0694_006:0682b14": "時。仍依僧臘。不得以大奪小。故釋籤云。菩薩在小",
    "X38n0694_006:0682b15": "乘眾。還依小乘戒次而坐。在大乘眾。則依大乘戒",
    "X38n0694_006:0682b16": "次而坐也。又其人先受比丘戒。後受菩薩戒者。即",
    "X38n0694_006:0682b17": "用比丘戒臘為菩薩戒臘。以受菩薩戒時。則比丘",
    "X38n0694_006:0682b18": "戒一切轉成無盡戒體故。若其人先受菩薩戒。後",
    "X38n0694_006:0682b19": "受比丘戒者。於大乘中。則依菩薩戒次。於小乘中。",
    "X38n0694_006:0682b20": "仍依比丘戒次。不得以菩薩戒臘。作比丘戒臘。以",
    "X38n0694_006:0682b21": "菩薩戒。非關住持僧寶數故。故輔行云。若先小後",
    "X38n0694_006:0682b22": "大。則開小夏以成大夏。若先受大。後受律儀。在小",
    "X38n0694_006:0682b23": "則依小。在大則依大也。比丘尼眾。亦復如是。若沙",
    "X38n0694_006:0682b24": "彌沙彌尼等。小乘惟論生年。大乘須論菩薩戒次。",
    "X38n0694_006:0682c01": "近住近事。亦復如是。三明誦戒人者。若九眾俱現",
    "X38n0694_006:0682c02": "在前。必須菩薩比丘高座而誦。餘皆默聽。若無比",
    "X38n0694_006:0682c03": "丘。惟有八眾。必須菩薩比丘尼一人誦之。若無比",
    "X38n0694_006:0682c04": "丘比丘尼。惟下七眾。必須菩薩式叉摩那一人誦",
    "X38n0694_006:0682c05": "之。若并無式叉摩那。必須菩薩沙彌一人誦之。若",
    "X38n0694_006:0682c06": "更無沙彌。必須菩薩沙彌尼一人誦之。若更無沙",
    "X38n0694_006:0682c07": "彌尼。必須菩薩近住男誦。若近住男亦無。則菩薩",
    "X38n0694_006:0682c08": "近住女誦。若近住女亦無。則菩薩近事男誦。若近",
    "X38n0694_006:0682c09": "事男亦無。則菩薩近事女一人高座而誦。其餘菩",
    "X38n0694_006:0682c10": "薩近事女。下座默聽也。問。設有比丘而不能誦。尼",
    "X38n0694_006:0682c11": "反能誦。乃至有近事男而不能誦。女反能誦。則如",
    "X38n0694_006:0682c12": "之何。答。經云。若受菩薩戒。不誦此戒者。非菩薩。非",
    "X38n0694_006:0682c13": "佛種子。安得受戒而不能誦耶。問。初受戒人如何。",
    "X38n0694_006:0682c14": "答。既初受戒未能誦戒。即不得遠離師友。問。設有",
    "X38n0694_006:0682c15": "因緣。不得與師友相近如何。答。平時許展轉反從",
    "X38n0694_006:0682c16": "下眾學熟。至誦戒時。必須上眾登座。問。平時展轉",
    "X38n0694_006:0682c17": "從下眾學時。還得稱為師否。答。前戒比丘。得稱後",
    "X38n0694_006:0682c18": "戒比丘為阿闍梨。亦得一切事以師禮。唯除禮足。",
    "X38n0694_006:0682c19": "從沙彌學。亦復如是。若從三女眾學。更須消息。令",
    "X38n0694_006:0682c20": "勿生譏嫌。若從近住近事學者。不得稱師。如佛世",
    "X38n0694_006:0682c21": "給孤長者。恒為新學比丘授法。反禮比丘之足。即",
    "X38n0694_006:0682c22": "其例也。問。比丘不得禮白衣者。何故維摩經中。新",
    "X38n0694_006:0682c23": "學比丘禮居士足。答。此是古佛化現。為欲浚發大",
    "X38n0694_006:0682c24": "教。偶示彈斥。且入三昧。令識宿命。豁然還得本心。",
    "X38n0694_006:0683a01": "故不得不破格禮足非可援為常例。又如蕭梁之",
    "X38n0694_006:0683a02": "時。有傅大士。乃是彌勒現身。亦非餘諸凡聖所得",
    "X38n0694_006:0683a03": "藉口。今但當以給孤為式。是故白衣說法。此誠無",
    "X38n0694_006:0683a04": "過亦非佛法衰兆。倘稱白衣為師。則大成非法。真",
    "X38n0694_006:0683a05": "衰相矣。四明所誦法者。西域既大小異居。小惟誦",
    "X38n0694_006:0683a06": "比丘戒。大乃兼誦比丘菩薩二種戒法。先誦比丘",
    "X38n0694_006:0683a07": "戒時。菩薩沙彌。菩薩優婆塞等。俱不得聽。後誦菩",
    "X38n0694_006:0683a08": "薩戒時。則七眾俱應隨聽。今大小雜居。應作三種",
    "X38n0694_006:0683a09": "分別。一者此中若惟小乘。自依律法。不必更論。二",
    "X38n0694_006:0683a10": "者若惟大乘。或有比丘沙彌淨人同住者。比丘或",
    "X38n0694_006:0683a11": "四人。或過四人。先作白誦比丘戒竟。次喚沙彌淨",
    "X38n0694_006:0683a12": "人。同聽誦菩薩戒。比丘若三人二人。先相向三說",
    "X38n0694_006:0683a13": "布薩竟。次喚沙彌淨人。同聽誦菩薩戒。比丘若惟",
    "X38n0694_006:0683a14": "一人。先自心念布薩竟。次喚沙彌淨人聽菩薩戒。",
    "X38n0694_006:0683a15": "若無比丘。惟有沙彌淨人同住。即自誦菩薩戒。此",
    "X38n0694_006:0683a16": "亦還如西域常式也。三者若有大小乘比丘沙彌",
    "X38n0694_006:0683a17": "淨人雜住。先遣沙彌等出。但與小乘比丘和合布",
    "X38n0694_006:0683a18": "薩。若四人以上。作白。若三人二人相向說竟。次遣",
    "X38n0694_006:0683a19": "小乘比丘出。喚菩薩沙彌菩薩淨人。同聽誦菩薩",
    "X38n0694_006:0683a20": "戒。次喚小乘沙彌。為說十戒。次喚小乘淨人。為說",
    "X38n0694_006:0683a21": "五戒。然沙彌十戒。及優婆塞五戒。律無誦法。雲棲",
    "X38n0694_006:0683a22": "誦戒式中。乃先誦之。於理無違。於事有益。今準律",
    "X38n0694_006:0683a23": "中自恣之法。比丘比丘尼自恣竟。方喚小眾自恣。",
    "X38n0694_006:0683a24": "以此為例。則於誦具戒畢。然後喚沙彌淨人。為說",
    "X38n0694_006:0683b01": "十戒五戒。似更妥也。又所誦戒法。若依此經。則先",
    "X38n0694_006:0683b02": "誦十重四十八輕戒。若地持中。別出菩薩戒本經",
    "X38n0694_006:0683b03": "一卷。正是半月誦戒之本。共列四重四十一輕戒",
    "X38n0694_006:0683b04": "相。其根本四重。及飲酒等。自屬具戒十戒五戒中",
    "X38n0694_006:0683b05": "攝。故不重出。惟出菩薩增上律儀。實與此經方為",
    "X38n0694_006:0683b06": "表裏。以彼四重。即此經之後四重故。以彼四十一",
    "X38n0694_006:0683b07": "輕。但與此經開合次第稍殊。而開遮持犯之致更",
    "X38n0694_006:0683b08": "明析故。藏中先後共有六譯。惟讖師所譯最善。故",
    "X38n0694_006:0683b09": "今輯在後集。半月半月。似應誦此戒本。但必先作",
    "X38n0694_006:0683b10": "比丘布薩。次喚沙彌為說十戒。次喚淨人為說五",
    "X38n0694_006:0683b11": "戒。然後遣出未受菩薩戒者。而比丘沙彌淨人次",
    "X38n0694_006:0683b12": "第坐聽。彌為確當。高明者幸酌行之。五明所用界",
    "X38n0694_006:0683b13": "者。菩薩比丘。仍用比丘法中所結大界。尼亦如是。",
    "X38n0694_006:0683b14": "沙彌隨屬比丘。無別界法。聽比丘誦。不得別誦。餘",
    "X38n0694_006:0683b15": "二女眾。屬比丘尼。亦復如是。在家二眾。若無事緣。",
    "X38n0694_006:0683b16": "宜至僧中聽誦。若有事緣。各於家中自誦亦得。若",
    "X38n0694_006:0683b17": "至僧伽藍中。即須隨僧聽誦。亦不得別誦也。設師",
    "X38n0694_006:0683b18": "是小乘比丘。沙彌弟子是菩薩者。師自行比丘事。",
    "X38n0694_006:0683b19": "弟子亦自盡其沙彌之職。至誦戒時。先聽其師為",
    "X38n0694_006:0683b20": "說十戒。次離師見聞之處。自誦菩薩戒法。或有近",
    "X38n0694_006:0683b21": "處誦菩薩戒者。白師而往聽之。六明廣略儀者。比",
    "X38n0694_006:0683b22": "丘戒之廣略。具如律中。茲不復論。若但大乘眾者。",
    "X38n0694_006:0683b23": "無難。即須全誦比丘菩薩二種戒本。設有難緣。略",
    "X38n0694_006:0683b24": "說比丘戒。廣說菩薩戒。難事若迫。二俱略說。若大",
    "X38n0694_006:0683c01": "小雜居者。設有難緣。應廣說比丘戒。略說菩薩戒。",
    "X38n0694_006:0683c02": "難迫。亦俱略說。若惟有菩薩沙彌淨人。則惟誦菩",
    "X38n0694_006:0683c03": "薩戒法。設遇難迫。或但說重戒。或但云。今十五日",
    "X38n0694_006:0683c04": "說戒。各各正身口意等。隨時斟酌皆得。若無難緣。",
    "X38n0694_006:0683c05": "總不得略說也。",
    "X38n0694_006:0683c06": "[0683c06] 開遮者。或為求法。或為度生。&#x5190;難非犯。",
    "X38n0694_006:0683c07": "[0683c07] 果報者。遇難。多作退道因緣。不遊。堪使身心進道。",
    "X38n0694_006:0683c08": "[0683c08] 觀解者。見思塵沙無明為惡國。亦名賊。亦名水。亦",
    "X38n0694_006:0683c09": "名火。亦名師子毒蛇虎狼。",
    "X38n0694_006:0683c10": "[0683c10] 懺悔者。&#x5190;事難。及不備物。不誦戒。不如法誦。皆作",
    "X38n0694_006:0683c11": "法。&#x5190;理難。須無生。",
    "X38n0694_006:0683c12": "[0683c12] 修證者。得五通人。無難事怖。得三智者。無三惑怖。",
    "X38n0694_006:0683c13": "[0683c13] 性惡者。&#x5FA7;入事理二難。以度眾生。"
}