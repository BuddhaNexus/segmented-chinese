{
    "T27n1545_010:0045c19": "阿毘達磨大毘婆沙論卷第十",
    "T27n1545_010:0045c21": "五百大阿羅漢等造",
    "T27n1545_010:0045c22": "三藏法師玄奘奉 詔譯",
    "T27n1545_010:0045c23": "雜蘊第一中智納息第二之二",
    "T27n1545_010:0045c24": "[0045c24] 問緣一切法非我行相。自體是何。答慧為自",
    "T27n1545_010:0045c25": "體。如自體我物相分。自性亦爾。已說自體。",
    "T27n1545_010:0045c26": "所以今當說。問何故名為緣一切法非我行",
    "T27n1545_010:0045c27": "相。答此慧行一切法起非我相故。名緣",
    "T27n1545_010:0045c28": "一切法非我行相。界者此行相。唯欲色界",
    "T27n1545_010:0045c29": "無色界中。亦有此行相而不能緣一切法。",
    "T27n1545_010:0046a01": "後當廣說。地者此行相在七地謂欲界未至",
    "T27n1545_010:0046a02": "靜慮中間。及根本四靜慮。此則總說。若別",
    "T27n1545_010:0046a03": "說者。聞所成慧。唯在五地。謂欲界四靜慮。",
    "T27n1545_010:0046a04": "思所成慧唯在欲界。修所成慧唯在六地。",
    "T27n1545_010:0046a05": "謂前說七地中除欲界。四無色地。亦有此行",
    "T27n1545_010:0046a06": "相。而不能緣一切法。謂空無邊處。非我行",
    "T27n1545_010:0046a07": "相。緣四無色。彼因彼滅。一切類智品道。及",
    "T27n1545_010:0046a08": "四無色非擇滅。一切類智品道。非擇滅并一",
    "T27n1545_010:0046a09": "切虛空無為。或欲令是一物。或欲令是",
    "T27n1545_010:0046a10": "多物。此行相盡能緣。識無邊處非我行相。",
    "T27n1545_010:0046a11": "緣上三無色。彼因彼滅。一切類智品道。及上",
    "T27n1545_010:0046a12": "三無色非擇滅。一切類智品道。非擇滅并一",
    "T27n1545_010:0046a13": "切虛空無為。或欲令是一物。或欲令是多",
    "T27n1545_010:0046a14": "物此行相盡能緣。無所有處非我行相。緣",
    "T27n1545_010:0046a15": "上二無色。彼因彼滅。一切類智品道。及上二",
    "T27n1545_010:0046a16": "無色非擇滅。一切類智品道非擇滅。及一切",
    "T27n1545_010:0046a17": "虛空無為。或欲令是一物。或欲令是多",
    "T27n1545_010:0046a18": "物。此行相盡能緣非想非非想處。非我行相。",
    "T27n1545_010:0046a19": "緣非想非非想處。彼因彼滅。一切類智品",
    "T27n1545_010:0046a20": "道。及非想非非想處非擇滅。一切類智品道。",
    "T27n1545_010:0046a21": "非擇滅并一切虛空無為或欲令是一物。",
    "T27n1545_010:0046a22": "或欲令是多物。此行相盡能緣。有餘師說。",
    "T27n1545_010:0046a23": "空無邊處非我行相。緣五地非擇滅。謂四",
    "T27n1545_010:0046a24": "無色第四靜慮。餘如前說。乃至非想非非想",
    "T27n1545_010:0046a25": "處非我行相。緣二地非擇滅。謂彼自地無所",
    "T27n1545_010:0046a26": "有處。餘如前說。評曰。應知此中前說者",
    "T27n1545_010:0046a27": "好。問何故無色地。無緣一切法。非我行",
    "T27n1545_010:0046a28": "相耶。答若地中有順決擇分。及彼加行相似",
    "T27n1545_010:0046a29": "善根。彼地可有緣一切法。非我行相。無",
    "T27n1545_010:0046b01": "色不爾故彼地無。有說。若地中有行諦善",
    "T27n1545_010:0046b02": "根。彼地可有如是行相。無色不爾。有說。",
    "T27n1545_010:0046b03": "若地中有現觀邊世俗智。彼地可有如是",
    "T27n1545_010:0046b04": "行相。無色不爾。有說。若地中有見道及見",
    "T27n1545_010:0046b05": "道加行。彼地中有如是行相。無色不爾。有",
    "T27n1545_010:0046b06": "說。若地觀勝有此行相無色止勝故彼地",
    "T27n1545_010:0046b07": "無。所依者。此非我行相。依欲色界身。初起",
    "T27n1545_010:0046b08": "依欲界身。行相者。作非我行相。所緣者。緣",
    "T27n1545_010:0046b09": "一切法。念住者。是雜緣法念住。智者是世",
    "T27n1545_010:0046b10": "俗智。三摩地俱者非三摩地俱。根相應者",
    "T27n1545_010:0046b11": "三根相應。謂樂喜捨。問亦有善憂根能緣",
    "T27n1545_010:0046b12": "一切法。何故此行相非彼相應。答互相違",
    "T27n1545_010:0046b13": "故。謂此歡行相轉。彼慼行相轉。故不相應。",
    "T27n1545_010:0046b14": "世者此行相墮三世。緣三世及離世。善不",
    "T27n1545_010:0046b15": "善無記者。是善緣三種三界。繫不繫者。欲色",
    "T27n1545_010:0046b16": "界繫。緣三界繫及不繫。學無學。非學非無學",
    "T27n1545_010:0046b17": "者。是非學非無學。緣三種見所斷修所斷。",
    "T27n1545_010:0046b18": "不斷者是修所斷緣三種。緣名緣義者。名",
    "T27n1545_010:0046b19": "義俱緣。緣自相續他相續。非相續者。三種",
    "T27n1545_010:0046b20": "俱緣。聞思修所成者。通三種。加行得。離染",
    "T27n1545_010:0046b21": "得。生得者。可言通三種。此則總說。若別說",
    "T27n1545_010:0046b22": "者。欲界聞思所成非我行相。唯加行得。",
    "T27n1545_010:0046b23": "色界聞所成非我行相。可言加行得可言",
    "T27n1545_010:0046b24": "生得。云何可言加行得。謂若此間於自共",
    "T27n1545_010:0046b25": "相善。修習者生彼便得。若不爾者生彼不",
    "T27n1545_010:0046b26": "得。云何可言生得。謂雖此間善修習已。",
    "T27n1545_010:0046b27": "若未生彼終不能得。生彼方得。彼聞所成",
    "T27n1545_010:0046b28": "非我行相。必依此間所修加行。生彼得故。",
    "T27n1545_010:0046b29": "色界修所成非我行相。是加行得及離染得。",
    "T27n1545_010:0046c01": "亦可言是生得。問若欲界沒。生第二靜慮。",
    "T27n1545_010:0046c02": "第二靜慮沒生初靜慮。彼得初靜慮非我行",
    "T27n1545_010:0046c03": "相不。答若先善修習者得。不爾者不得。乃",
    "T27n1545_010:0046c04": "至生第四靜慮亦爾。問若欲界沒。生無色",
    "T27n1545_010:0046c05": "界。無色界沒。生初靜慮。彼得初靜慮非我",
    "T27n1545_010:0046c06": "行相不。有說。不得。以極遠故。如是說者。",
    "T27n1545_010:0046c07": "若先善修習者得。不爾者不得。乃至生第",
    "T27n1545_010:0046c08": "四靜慮亦爾。問若初靜慮沒。生第二靜慮。",
    "T27n1545_010:0046c09": "第二靜慮沒。生初靜慮。彼得初靜慮非我行",
    "T27n1545_010:0046c10": "相不。答若先善修習者得。不爾者不得。",
    "T27n1545_010:0046c11": "生餘地亦爾。問何等補特伽羅得此行相。",
    "T27n1545_010:0046c12": "為但聖者。為通異生。有作是說。唯聖者",
    "T27n1545_010:0046c13": "得。非諸異生。如是說者。異生亦得。問異生",
    "T27n1545_010:0046c14": "有二種。謂內法外法。何等異生得此行相。",
    "T27n1545_010:0046c15": "有作是說。內法者得。非外法者。彼著我",
    "T27n1545_010:0046c16": "故。不能修習空無我見。如是說者。外法異",
    "T27n1545_010:0046c17": "生亦得此行相。然與內別。謂內法者。亦加",
    "T27n1545_010:0046c18": "行得亦生得。亦得亦在身亦成就。亦現在前。",
    "T27n1545_010:0046c19": "外法異生。唯生得而不在身成就。不現",
    "T27n1545_010:0046c20": "在前。以著我故。問云何起非我行相耶。",
    "T27n1545_010:0046c21": "答若生欲界。起欲色界非我行相。俱能緣",
    "T27n1545_010:0046c22": "一切法。若生初靜慮。起初靜慮非我行相。",
    "T27n1545_010:0046c23": "不定者亦能緣一切法。定者唯緣從初靜",
    "T27n1545_010:0046c24": "慮乃至有頂。起上三靜慮非我行相。亦唯",
    "T27n1545_010:0046c25": "能緣從初靜慮乃至有頂。若生第二靜慮。",
    "T27n1545_010:0046c26": "起第二靜慮非我行相。不定者能緣一切",
    "T27n1545_010:0046c27": "法。定者唯緣從第二靜慮乃至有頂。起",
    "T27n1545_010:0046c28": "第三第四靜慮非我行相。亦唯能緣從第",
    "T27n1545_010:0046c29": "二靜慮乃至有頂。若生第三第四靜慮。如",
    "T27n1545_010:0047a01": "理應說。若生欲界色無色界。起無色界非",
    "T27n1545_010:0047a02": "我行相。緣法分齊如前已說。問欲色二界非",
    "T27n1545_010:0047a03": "我行相。何者緣法多耶。答色界非我行相。若",
    "T27n1545_010:0047a04": "不定者。所緣法與欲界等。若定者則所緣法",
    "T27n1545_010:0047a05": "少於欲界。謂不能緣自隨轉色。欲界非我",
    "T27n1545_010:0047a06": "行相。無隨轉色故。能緣一切色故。有說。",
    "T27n1545_010:0047a07": "言有身念住。緣一切色無有受心。法念住",
    "T27n1545_010:0047a08": "緣一切受心法。問此緣一切法非我行相。",
    "T27n1545_010:0047a09": "為有漏為無漏耶。答是有漏非無漏。所以",
    "T27n1545_010:0047a10": "者何。有世俗非我行相。尚不能緣一切法。",
    "T27n1545_010:0047a11": "如順決擇分。何況無漏非我行相。能緣一切",
    "T27n1545_010:0047a12": "法耶。以此行相別諦緣故。如諸邪見尚無",
    "T27n1545_010:0047a13": "一時緣二諦者。況緣多耶。如所對治能對",
    "T27n1545_010:0047a14": "治亦爾。問有漏非我行相。能斷煩惱不。答",
    "T27n1545_010:0047a15": "不能斷。問若爾聖者何故起耶。答令根轉",
    "T27n1545_010:0047a16": "利入聖道故。復次由四緣故聖者起之。一",
    "T27n1545_010:0047a17": "為現法樂住故。二為觀本所作故。三為遊",
    "T27n1545_010:0047a18": "戲功德故。四為受用聖財故。問此非我行",
    "T27n1545_010:0047a19": "相。為欣作意俱。為厭作意俱耶。設爾何",
    "T27n1545_010:0047a20": "失。若欣作意俱者。云何緣可厭法。若厭作意",
    "T27n1545_010:0047a21": "俱者。云何緣可欣法。答應作是說。欣作意",
    "T27n1545_010:0047a22": "俱。問若爾云何緣可厭法。答彼瑜伽師。於",
    "T27n1545_010:0047a23": "可欣法生欣尚故。設於無量可厭聚中。有",
    "T27n1545_010:0047a24": "一可欣則生欣樂。何況多耶。如銅錢聚上",
    "T27n1545_010:0047a25": "置一金錢。便於此聚總生欣樂。此亦如是。",
    "T27n1545_010:0047a26": "故無有失。",
    "T27n1545_010:0047a27": "[0047a27] 頗有二心展轉相因耶。乃至廣說。問何故",
    "T27n1545_010:0047a28": "作此論。答為止他宗顯己義故。謂或有",
    "T27n1545_010:0047a29": "執。因緣無體。為止彼宗欲明因緣實有體",
    "T27n1545_010:0047b01": "性。或復有執。一補特伽羅。有二心俱生。如",
    "T27n1545_010:0047b02": "大眾部。為止彼宗明一補特伽羅無二心",
    "T27n1545_010:0047b03": "俱生。或有外道。引世現喻執後為前因。彼",
    "T27n1545_010:0047b04": "作是說。現見泉涌。後逼於前。令其涌流。此",
    "T27n1545_010:0047b05": "中後水為前水因。如是諸法行三世時。未",
    "T27n1545_010:0047b06": "來世逼令入現在。現在世逼令入過去。故",
    "T27n1545_010:0047b07": "未來世為現在因。現在復與過去為因。為",
    "T27n1545_010:0047b08": "止彼宗欲明後法非前法因。若是因者。便",
    "T27n1545_010:0047b09": "違內外緣起諸法。違內法緣起者。謂應行",
    "T27n1545_010:0047b10": "緣無明。乃至老死緣生。父母因子。眼色",
    "T27n1545_010:0047b11": "因眼識。乃至意法因意識。又應羯邏藍因",
    "T27n1545_010:0047b12": "頞部曇。乃至壯因於老。如是等違外法緣",
    "T27n1545_010:0047b13": "起者。謂應種子因芽。乃至花因於果。如",
    "T27n1545_010:0047b14": "是等復有大過。謂應未造業而受果。受果",
    "T27n1545_010:0047b15": "已方造業。其事云何。應先受苦樂異熟。",
    "T27n1545_010:0047b16": "後造善惡業。先得律儀不律儀果。後受律",
    "T27n1545_010:0047b17": "儀不律儀戒。先墮地獄後造無間。先作輪",
    "T27n1545_010:0047b18": "王後造彼業。先得無上正等菩提。然後乃",
    "T27n1545_010:0047b19": "修六到彼岸。若未作業先受根者。應已作",
    "T27n1545_010:0047b20": "業而便失壞。是則應無解脫出離。是故不",
    "T27n1545_010:0047b21": "可後為前因。由此因緣故作斯論。頗有",
    "T27n1545_010:0047b22": "二心展轉相因耶。答無。所以者何。無一補",
    "T27n1545_010:0047b23": "特伽羅非前非後。二心俱生。又非後心為",
    "T27n1545_010:0047b24": "前心因。此中無者。即止撥無因緣實體。謂",
    "T27n1545_010:0047b25": "無二心展轉相因。然有餘法互為因義。",
    "T27n1545_010:0047b26": "無一補特伽羅等者。即止大眾部執。一補",
    "T27n1545_010:0047b27": "特伽羅有二心俱生。一補特伽羅者。遮多補",
    "T27n1545_010:0047b28": "特伽羅。非前者遮過去。非後者遮未來。此",
    "T27n1545_010:0047b29": "則顯示一補特伽羅現在一剎那頃無有二",
    "T27n1545_010:0047c01": "心。有別誦言。非曾非當非現一補特伽羅",
    "T27n1545_010:0047c02": "二心俱生。此則顯示一補特伽羅三世。一",
    "T27n1545_010:0047c03": "剎那頃皆無二心。又非後心為前心因者。",
    "T27n1545_010:0047c04": "此即止外道執後為前因。顯示後法非前",
    "T27n1545_010:0047c05": "因義。此中俱依五因作論故答言無。若",
    "T27n1545_010:0047c06": "依六因應答言有。以能作因皆遍有故。",
    "T27n1545_010:0047c07": "無一補特伽羅等者。遮相應俱有因義。又",
    "T27n1545_010:0047c08": "非後心為前心因者。遮同類遍行異熟因",
    "T27n1545_010:0047c09": "義。皆不遮者。謂能作因。如說二心無互為",
    "T27n1545_010:0047c10": "因義。如是二受二想。二思二觸。二作意二",
    "T27n1545_010:0047c11": "勝解。二欲二念。二定二慧等。諸心所法二眼。",
    "T27n1545_010:0047c12": "乃至二身等諸色法。二命根二眾同分等。心",
    "T27n1545_010:0047c13": "不相應行法同類。皆無互為因義。",
    "T27n1545_010:0047c14": "[0047c14] 頗有二心。展轉相緣耶。乃至廣說。問此中不",
    "T27n1545_010:0047c15": "應先作此論。應先作此論。何故無一補特",
    "T27n1545_010:0047c16": "伽羅。乃至廣說。所以者何。先說無一補特伽",
    "T27n1545_010:0047c17": "羅。非前非後二心俱生。雖作是說。而未說",
    "T27n1545_010:0047c18": "其因緣。故次應說。何故無一補特伽羅。乃",
    "T27n1545_010:0047c19": "至廣說。而不先作是說者。有何意耶答是",
    "T27n1545_010:0047c20": "作論者意欲爾故。乃至廣說。有說。阿毘達",
    "T27n1545_010:0047c21": "磨為顯諸法性相故說。不應求其次第。但",
    "T27n1545_010:0047c22": "不違法相。若先若後。俱不應責。有說。論",
    "T27n1545_010:0047c23": "有二種。一根本論。二傍生論。此中頗有二",
    "T27n1545_010:0047c24": "心。展轉相因相緣等者。是根本論。何故無",
    "T27n1545_010:0047c25": "一補特伽羅等者。是傍生論。二根本論。理",
    "T27n1545_010:0047c26": "應先說。一傍生論理應後說。故此先說。",
    "T27n1545_010:0047c27": "頗有二心展轉相緣耶。乃至廣說。問何故作",
    "T27n1545_010:0047c28": "此論。答欲令疑者得決定故。謂前說無二",
    "T27n1545_010:0047c29": "心展轉相因。勿謂亦無二心展轉相緣。",
    "T27n1545_010:0048a01": "為除此疑。顯有二心展轉相緣。復有說者。",
    "T27n1545_010:0048a02": "為止撥無所緣緣體者。意顯所緣緣體性",
    "T27n1545_010:0048a03": "實有。故作斯論。",
    "T27n1545_010:0048a04": "[0048a04] 頗有二心展轉相緣耶。答有。如有心起無",
    "T27n1545_010:0048a05": "未來。心即思惟。此起第二心。乃至廣說。問",
    "T27n1545_010:0048a06": "此中但應總答言。有不應更說。如有等言。",
    "T27n1545_010:0048a07": "所以者何。如說若法與彼法為所緣。此法",
    "T27n1545_010:0048a08": "與彼法。有時非所緣耶。答無。時非所緣故。",
    "T27n1545_010:0048a09": "答雖總言有於義已足。而為饒益諸弟子",
    "T27n1545_010:0048a10": "等。令得明了故復重說。如有等言。如有",
    "T27n1545_010:0048a11": "心起無未來。心即思惟。此起第二心者。謂",
    "T27n1545_010:0048a12": "先起一剎那邪見。或唯謗未來邪見聚。或",
    "T27n1545_010:0048a13": "總謗未來有漏諸蘊。後起第二剎那邪見。",
    "T27n1545_010:0048a14": "或唯謗過去邪見聚。或總謗過去諸蘊。彼",
    "T27n1545_010:0048a15": "二邪見。相應心展轉相緣。如邪見後生邪",
    "T27n1545_010:0048a16": "見於彼謗無。如是邪見後生有身見。於彼",
    "T27n1545_010:0048a17": "執我我所。邊執見計。斷常見取執。第一戒禁",
    "T27n1545_010:0048a18": "取執能淨疑猶豫貪染。恚憎慢自舉無明",
    "T27n1545_010:0048a19": "不了。又邪見後或生正見。於彼起非常苦",
    "T27n1545_010:0048a20": "空非我。因集生緣。是有是實是性是分。有",
    "T27n1545_010:0048a21": "因有起。有處有事行相。或生無覆無記心。",
    "T27n1545_010:0048a22": "於彼起非如理。非不如理行相。是名邪見。",
    "T27n1545_010:0048a23": "相應心與諸有漏心。展轉相緣。如邪見心",
    "T27n1545_010:0048a24": "餘染污心應知亦爾。此中且說邪見為門。",
    "T27n1545_010:0048a25": "同染污故。如有心起有未來。心即思惟此",
    "T27n1545_010:0048a26": "起第二心。問何故復作此論。答前說邪見",
    "T27n1545_010:0048a27": "心。與有漏心展轉相緣。今欲說正見心。與",
    "T27n1545_010:0048a28": "有漏心展轉相緣。故作此論。謂先起一剎",
    "T27n1545_010:0048a29": "那正見或唯於未來正見聚。或總於未來",
    "T27n1545_010:0048b01": "有漏諸蘊。起有行相。後起第二剎那正見。",
    "T27n1545_010:0048b02": "或唯於過去正見聚。或總於過去有漏諸",
    "T27n1545_010:0048b03": "蘊。起非常等行相。如正見後生正見。於彼",
    "T27n1545_010:0048b04": "起非常等行相。如是正見後或生邪見。於",
    "T27n1545_010:0048b05": "彼謗無有身見。執我我所。廣說乃至無明",
    "T27n1545_010:0048b06": "不了。又正見後或生無覆無記心。於彼起",
    "T27n1545_010:0048b07": "非如理非不如理行相。是名正見。相應心與",
    "T27n1545_010:0048b08": "諸有漏心。展轉相緣。如正見心。無覆無記心",
    "T27n1545_010:0048b09": "應知亦爾。同不染故。如有心起無未來道。",
    "T27n1545_010:0048b10": "心即思惟此起第二心。問何故復作此論。答",
    "T27n1545_010:0048b11": "前說邪見心。與有漏心。展轉相緣。今欲說",
    "T27n1545_010:0048b12": "邪見心。與無漏心展轉相緣。故作此論。謂",
    "T27n1545_010:0048b13": "先起一剎那邪見謗未來道。後入正性離",
    "T27n1545_010:0048b14": "生。起苦忍苦智。或集忍集智。於彼過去邪見",
    "T27n1545_010:0048b15": "聚。起非常苦空非我。因集生緣行相。如是",
    "T27n1545_010:0048b16": "二心展轉相緣。應知此中遮剎那遮流注。",
    "T27n1545_010:0048b17": "不遮時分。不遮眾同分。不遮無始以來。",
    "T27n1545_010:0048b18": "遮剎那者。謂必無有前剎那起邪見謗聖",
    "T27n1545_010:0048b19": "道。第二剎那即能入正性離生故。遮流注",
    "T27n1545_010:0048b20": "者。謂必無有一流注中。先起邪見謗聖道。",
    "T27n1545_010:0048b21": "後即能入正性離生。不遮時分者。謂初日",
    "T27n1545_010:0048b22": "分時。起邪見謗聖道。中日分時。即能入正",
    "T27n1545_010:0048b23": "性離生。中日分時。起邪見謗聖道。後日分",
    "T27n1545_010:0048b24": "時。即能入正性離生。夜三分亦爾。如是晝",
    "T27n1545_010:0048b25": "夜半月月時年諸位皆悉不遮。況眾同分。無",
    "T27n1545_010:0048b26": "始已來。如邪見疑無明應知亦爾。同緣道",
    "T27n1545_010:0048b27": "故。如有心起有未來道。心即思惟此起第",
    "T27n1545_010:0048b28": "二心。問何故復造此論。答前說正見心。與",
    "T27n1545_010:0048b29": "有漏心展轉相緣。今欲說正見心。與無漏",
    "T27n1545_010:0048c01": "心展轉相緣。故造斯論。謂先起一剎那正",
    "T27n1545_010:0048c02": "見。或唯於未來無漏心。或總於未來無漏",
    "T27n1545_010:0048c03": "諸蘊。起有行相。後起聖道。或惟於過去正",
    "T27n1545_010:0048c04": "見聚。或總於過去有漏諸蘊。起非常苦空非",
    "T27n1545_010:0048c05": "我。因集生緣行相。如是二心展轉相緣。應",
    "T27n1545_010:0048c06": "知此中諸有欲令唯共相作意無間起聖",
    "T27n1545_010:0048c07": "道者。彼遮剎那。不遮流注等。遮剎那者。",
    "T27n1545_010:0048c08": "此有未來道心行相。是自相作意故。諸有",
    "T27n1545_010:0048c09": "欲令二種作意無間皆起聖道者。彼亦不",
    "T27n1545_010:0048c10": "遮剎那。如有二知他心者。彼二心展轉相",
    "T27n1545_010:0048c11": "緣。問何故復作此論。答前說自相續心。與",
    "T27n1545_010:0048c12": "自相續心展轉相緣。今欲說自相續心。與",
    "T27n1545_010:0048c13": "他相續心展轉相緣。故作斯論。問此中說何",
    "T27n1545_010:0048c14": "等二知他心者。彼二心互相緣耶。答此中說",
    "T27n1545_010:0048c15": "根等地等道等。二知他心者。彼二心展轉相",
    "T27n1545_010:0048c16": "緣。根等者。謂同利根中根軟根。地等者。",
    "T27n1545_010:0048c17": "謂同依初靜慮。乃至同依第四靜慮。道等",
    "T27n1545_010:0048c18": "者。謂同有漏。同無漏。同法智品。同類智品。",
    "T27n1545_010:0048c19": "同學同無學。問彼二心云何相緣。答但緣彼",
    "T27n1545_010:0048c20": "心。非彼心所緣及能緣行相。若緣彼心所緣",
    "T27n1545_010:0048c21": "及能緣行相者。則有自緣之過。問亦有餘",
    "T27n1545_010:0048c22": "智俱心展轉相緣。何故但說他心智俱。答",
    "T27n1545_010:0048c23": "是作論者。意欲爾故。乃至廣說。有說。應說",
    "T27n1545_010:0048c24": "而不說者。當知此義有餘。有說。此中但說",
    "T27n1545_010:0048c25": "明了不雜易可知者。餘智不爾。問有多種",
    "T27n1545_010:0048c26": "他心智。此中為說何者。答說加行得離染",
    "T27n1545_010:0048c27": "得者。問何故不說餘耶。答是作論者意欲",
    "T27n1545_010:0048c28": "爾故。乃至廣說。有說。應說而不說者。",
    "T27n1545_010:0048c29": "當知此義有餘。有說。此中但說名義勝",
    "T27n1545_010:0049a01": "者。謂加行得。離染得者。是修所成。通慧所攝",
    "T27n1545_010:0049a02": "四支五支。勝靜慮果。有說。此智於境無有",
    "T27n1545_010:0049a03": "謬失。餘則不爾。是以不說。今因此文動爾",
    "T27n1545_010:0049a04": "焰海。如說。二心展轉相緣。應知受等諸心",
    "T27n1545_010:0049a05": "所法相緣亦爾。又亦應說部界善等諸心相",
    "T27n1545_010:0049a06": "緣。部者。謂見苦所斷心。與見苦集修所斷",
    "T27n1545_010:0049a07": "心展轉相緣。見集所斷心。與見苦集修所斷",
    "T27n1545_010:0049a08": "心。展轉相緣。見滅所斷。有漏緣心展轉相",
    "T27n1545_010:0049a09": "緣。見道所斷。有漏緣心展轉相緣。見道所",
    "T27n1545_010:0049a10": "斷。無漏緣心與無漏心。展轉相緣。應知無",
    "T27n1545_010:0049a11": "漏心亦展轉相緣。修所斷心展轉相緣。修所",
    "T27n1545_010:0049a12": "斷心與無漏心展轉相緣。應知修所斷心。",
    "T27n1545_010:0049a13": "與見苦集所斷心展轉相緣者。謂善無覆無",
    "T27n1545_010:0049a14": "記。與無漏心。展轉相緣者唯善。界者欲界",
    "T27n1545_010:0049a15": "心。與欲色界及不繫心。展轉相緣。色界心",
    "T27n1545_010:0049a16": "與色無色界及不繫心。展轉相緣。無色界",
    "T27n1545_010:0049a17": "心。與無色界及不繫心。展轉相緣。應知",
    "T27n1545_010:0049a18": "無色界心。與色界心展轉相緣者。謂空無邊",
    "T27n1545_010:0049a19": "處近分。善等者。謂善不善無記心。各與三種",
    "T27n1545_010:0049a20": "心。展轉相緣。唯除不善異熟。以彼唯在",
    "T27n1545_010:0049a21": "五識身故。餘無覆無記心。有展轉相緣義。",
    "T27n1545_010:0049a22": "又此中所說。邪見謗因謗果者。有四句差",
    "T27n1545_010:0049a23": "別。謂或依因謗果。或依果謗因。或不依",
    "T27n1545_010:0049a24": "因謗果。或不依果謗因。依因謗果者。如",
    "T27n1545_010:0049a25": "說。妙行惡行無果異熟。依果謗因者。如",
    "T27n1545_010:0049a26": "說。一切士夫補特伽羅所受苦樂無因",
    "T27n1545_010:0049a27": "無緣。不依因謗果者。如說。無有化生",
    "T27n1545_010:0049a28": "有情。不依果謗因者。如說。無有妙行惡",
    "T27n1545_010:0049a29": "行。",
    "T27n1545_010:0049b01": "[0049b01] 問緣有四種。此中何故但說因及所緣。非",
    "T27n1545_010:0049b02": "餘二耶。答是作論者意欲爾故。乃至廣說。有",
    "T27n1545_010:0049b03": "說。應說而不說者。當知此義有餘。有說。",
    "T27n1545_010:0049b04": "彼二亦在此所說中。謂若說因緣。應知已",
    "T27n1545_010:0049b05": "說等無間緣。如無二心展轉為因。亦無二",
    "T27n1545_010:0049b06": "心展轉為等無間故。若說所緣緣。當知已",
    "T27n1545_010:0049b07": "說增上緣。如有二心展轉為所緣。亦有二",
    "T27n1545_010:0049b08": "心展轉為增上故。何故無一補特伽羅。乃",
    "T27n1545_010:0049b09": "至廣說。問何故復作此論。答為止他宗顯",
    "T27n1545_010:0049b10": "己義故。謂或有執。等無間緣。體非實有。為",
    "T27n1545_010:0049b11": "遮彼意。欲顯實有等無間緣。或有執。一補",
    "T27n1545_010:0049b12": "特伽羅二心俱生為重遮彼顯唯一心。有",
    "T27n1545_010:0049b13": "說。此文是傍生論。前說無一補特伽羅。非",
    "T27n1545_010:0049b14": "前非後。二心俱生。未說所以。今欲說之。故",
    "T27n1545_010:0049b15": "作斯論。何故無一補特伽羅。非前非後二心",
    "T27n1545_010:0049b16": "俱生。答無第二等無間緣故。謂心心所法生",
    "T27n1545_010:0049b17": "必依止等無間緣。既無第二等無間緣。故必",
    "T27n1545_010:0049b18": "無一補特伽羅。非前非後二心俱生。此復應",
    "T27n1545_010:0049b19": "問。何故無第二等無間緣。故復答言。有情",
    "T27n1545_010:0049b20": "一一心相續轉故。謂有情心。法爾一一相續",
    "T27n1545_010:0049b21": "而轉。無二無多。此是展轉更相答義。有說。",
    "T27n1545_010:0049b22": "此文重答前問謂先問言。何故無一補特伽",
    "T27n1545_010:0049b23": "羅。非前非後二心俱生。今重答言。有情一",
    "T27n1545_010:0049b24": "一心相續轉。謂一一有情由法爾力。但有一",
    "T27n1545_010:0049b25": "心相續而轉。所以者何。未來心聚。必由現在",
    "T27n1545_010:0049b26": "和合故生。不和合則不生。現在但有一和",
    "T27n1545_010:0049b27": "合故。令未來心一一而起。猶如多人經於",
    "T27n1545_010:0049b28": "狹路。一一而過尚無二並。何況有多。又",
    "T27n1545_010:0049b29": "如牛羊圈門狹小一一而出。無二無多。如",
    "T27n1545_010:0049c01": "是有情未來心聚。依現和合一一而生。設",
    "T27n1545_010:0049c02": "現在世有多和合。為開次者。則應一時有",
    "T27n1545_010:0049c03": "多心起。但無此事故一一生。又由和合有",
    "T27n1545_010:0049c04": "先後故。假使先有修道和合。後見道者則",
    "T27n1545_010:0049c05": "應修道。先見道生但無此事故。先起見道。",
    "T27n1545_010:0049c06": "由此無一補特伽羅。非前非後。二心俱生。",
    "T27n1545_010:0049c07": "於此義中復有分別。謂何故無一補特伽",
    "T27n1545_010:0049c08": "羅。非前非後二心俱生。尊者世友說曰。於",
    "T27n1545_010:0049c09": "一剎那身。唯有一心。依彼轉故無有二。",
    "T27n1545_010:0049c10": "復次於一剎那命根唯一心。依彼轉故無",
    "T27n1545_010:0049c11": "有二。復次於一剎那。唯有一類眾同分",
    "T27n1545_010:0049c12": "心。依彼轉故無有二。大德說曰。法生時和",
    "T27n1545_010:0049c13": "合唯一無二。不可一和合有二果生故。",
    "T27n1545_010:0049c14": "一剎那心唯有一。復有說者。若有二心俱",
    "T27n1545_010:0049c15": "生。則應不可調伏。如今一心剛強[怡-台+龍]悷。猶",
    "T27n1545_010:0049c16": "難調伏況二心耶。若心不可調伏。則無得",
    "T27n1545_010:0049c17": "解脫義。故一相續無二心俱。或有說者。",
    "T27n1545_010:0049c18": "若一相續二心俱生。則有雜染清淨。俱時起",
    "T27n1545_010:0049c19": "過。謂一心雜染。一心清淨。如是則無得",
    "T27n1545_010:0049c20": "解脫理。又應一時生善惡趣。復次若一相",
    "T27n1545_010:0049c21": "續二心俱生。何妨有三。若有三者。應一時",
    "T27n1545_010:0049c22": "受三界異熟。是則界壞亦無解脫。復次若一",
    "T27n1545_010:0049c23": "相續三心俱生。何妨有四。若有四者。應",
    "T27n1545_010:0049c24": "一時受四生異熟。是則生壞亦無解脫。復次",
    "T27n1545_010:0049c25": "若一相續四心俱生。何妨有五。若有五",
    "T27n1545_010:0049c26": "者。應一時受五趣異熟。是則趣壞亦無解",
    "T27n1545_010:0049c27": "脫。復次若一相續五心俱生。何妨有六。",
    "T27n1545_010:0049c28": "則應一時六識俱起應一時取一切境界。",
    "T27n1545_010:0049c29": "復次若一相續六心俱生。何妨有百。若有",
    "T27n1545_010:0050a01": "百者何妨有千。乃至何妨無數俱起。若爾",
    "T27n1545_010:0050a02": "諸法從未來世。應一時生。於現在世一時",
    "T27n1545_010:0050a03": "而滅。是則應無未來現在。以觀未來現在",
    "T27n1545_010:0050a04": "故。說有過去。未來現在無故過去亦無。若",
    "T27n1545_010:0050a05": "無三世則無有為。若無有為則無無為。如",
    "T27n1545_010:0050a06": "是則一切法皆無。是為大過。是故無有二",
    "T27n1545_010:0050a07": "心俱生。有餘師說。若一相續二心俱生。則",
    "T27n1545_010:0050a08": "應受等諸心所法亦二俱生。則一剎那應有",
    "T27n1545_010:0050a09": "十蘊。則有情壞。有情壞故所依身壞。所依",
    "T27n1545_010:0050a10": "壞故則五部壞。五部壞故則對治壞。對治",
    "T27n1545_010:0050a11": "壞故則遍知壞。遍知壞故沙門果等一切皆",
    "T27n1545_010:0050a12": "壞。勿有此過。故一相續無二心俱。問如一",
    "T27n1545_010:0050a13": "剎那有多心所。而無前過心亦應爾。尊者",
    "T27n1545_010:0050a14": "世友說曰。心所雖多而與心同一。等無間緣",
    "T27n1545_010:0050a15": "之所引起。如心是一受等亦一。故無有過。",
    "T27n1545_010:0050a16": "大德說曰。心與受等一和合生。如心是一",
    "T27n1545_010:0050a17": "受等亦一。故無有過。復有說者。心與受等",
    "T27n1545_010:0050a18": "一作意生。如心是一受等亦一。雖皆名心",
    "T27n1545_010:0050a19": "所而體類各異。故無有失。",
    "T27n1545_010:0050a20": "[0050a20] 問如前所說。等無間緣自體是何。答除阿",
    "T27n1545_010:0050a21": "羅漢最後心心所法。諸餘過去現在心心所",
    "T27n1545_010:0050a22": "法。是謂等無間緣自體。問何故阿羅漢最後",
    "T27n1545_010:0050a23": "心心所法。非等無間緣耶。答彼心心所法。",
    "T27n1545_010:0050a24": "若是等無間緣者。彼後應有心心所法生。若",
    "T27n1545_010:0050a25": "爾便無究竟解脫。有餘師說。彼亦是等無間",
    "T27n1545_010:0050a26": "緣。彼後心心所法不生者。有餘緣故。非",
    "T27n1545_010:0050a27": "彼為礙。設當生者亦與作緣。猶如意根意",
    "T27n1545_010:0050a28": "界意處。彼不應作是說。所以者何。等無間",
    "T27n1545_010:0050a29": "緣依作用立。若法與彼法作等無間緣。",
    "T27n1545_010:0050b01": "無法無有情。無&#x546A;術無藥物等。能為障",
    "T27n1545_010:0050b02": "礙令彼不生。意根界處。依根相故立。雖",
    "T27n1545_010:0050b03": "後識不生。而有根等相故。得名根等問何",
    "T27n1545_010:0050b04": "故阿羅漢最後心有意根等相而無等無間",
    "T27n1545_010:0050b05": "緣相耶。答意根界處。不必觀於後法。故立",
    "T27n1545_010:0050b06": "觀心所等。亦得名故。等無間緣。觀後法立",
    "T27n1545_010:0050b07": "後不生故。不說為緣。復次不生法中。有",
    "T27n1545_010:0050b08": "意識相。故最後心是意根等。不生法中無等",
    "T27n1545_010:0050b09": "無間相。以雜亂住故。是以最後心等。不立",
    "T27n1545_010:0050b10": "等無間緣。問等無間緣。以何為相。答體即",
    "T27n1545_010:0050b11": "是相。相即是體。不應離體別求其相。尊者",
    "T27n1545_010:0050b12": "世友說曰。能開避義。是等無間緣相。復次",
    "T27n1545_010:0050b13": "與次第義。是等無間緣相。復次與作用義。是",
    "T27n1545_010:0050b14": "等無間緣相。復次能生心義。是等無間緣相。",
    "T27n1545_010:0050b15": "復次能引發心義。是等無間緣相。復次能",
    "T27n1545_010:0050b16": "警覺心義。是等無間緣相。復次能令心相",
    "T27n1545_010:0050b17": "續義。是等無間緣相。大德說曰。能引生無",
    "T27n1545_010:0050b18": "間心義。是等無間緣相。尊者婆末羅說曰。",
    "T27n1545_010:0050b19": "能令未已生心續已生心義。是等無間緣相。",
    "T27n1545_010:0050b20": "阿毘達磨者說曰。能令各別自相法無間生",
    "T27n1545_010:0050b21": "義。是等無間緣相。各別自相法者。謂受想",
    "T27n1545_010:0050b22": "等心所。及心自相各別。俱時而生無容有",
    "T27n1545_010:0050b23": "二。有餘師說。令相似法無間生義。是等無",
    "T27n1545_010:0050b24": "間緣相。已說體相。所以今當說。問何故名",
    "T27n1545_010:0050b25": "曰等無間緣。答此緣能引等無間法。是故名",
    "T27n1545_010:0050b26": "曰。等無間緣。",
    "T27n1545_010:0050b27": "[0050b27] 問前後剎那。諸心所法。或多或少。云何名",
    "T27n1545_010:0050b28": "等。如欲界心所多非色界。色界心所多非",
    "T27n1545_010:0050b29": "無色界。善心所多非不善。不善心所多非",
    "T27n1545_010:0050c01": "無記。有漏心所多非無漏。如何可說此緣",
    "T27n1545_010:0050c02": "能引等無間法耶。答。依事等說。不依數",
    "T27n1545_010:0050c03": "等。故無有過。若一心中。有一想二受等者",
    "T27n1545_010:0050c04": "可不名等。以一心中受等心所隨所應生。",
    "T27n1545_010:0050c05": "各唯有一。是故名等。問為心但與心。受",
    "T27n1545_010:0050c06": "等但與受等。作等無間緣。為不爾耶。相似",
    "T27n1545_010:0050c07": "相續沙門說曰。心但與心作等無間緣。受等",
    "T27n1545_010:0050c08": "亦爾。各與自類作等無間緣。彼不應作是",
    "T27n1545_010:0050c09": "說。所以者何。若必爾者。應善心還生善心。",
    "T27n1545_010:0050c10": "不善心還生不善心。無記心還生無記心。貪",
    "T27n1545_010:0050c11": "心還生貪心。恚心還生恚心。癡心還生癡",
    "T27n1545_010:0050c12": "心。如是便無究竟解脫。又諸心所。或少或",
    "T27n1545_010:0050c13": "多。少生多時。便應緣闕。多生少時。便應",
    "T27n1545_010:0050c14": "果減。如是則一心聚中。有從緣生。有不從",
    "T27n1545_010:0050c15": "緣生。有作緣者。有不作緣者。又無漏心",
    "T27n1545_010:0050c16": "聚。應無緣而生。應作是說。心與心亦與",
    "T27n1545_010:0050c17": "受等。受與受亦與心等。作等無間緣。餘心",
    "T27n1545_010:0050c18": "所亦爾。",
    "T27n1545_010:0050c19": "[0050c19] 問為心與心。作近等無間緣非受等。受等",
    "T27n1545_010:0050c20": "與受等。作近等無間緣非心等。為不爾",
    "T27n1545_010:0050c21": "耶。相似相續沙門說曰。心與心作近等無間",
    "T27n1545_010:0050c22": "緣非受等。受等與受等。作近等無間緣",
    "T27n1545_010:0050c23": "非心等。彼不應作是說。所以者何。前已說",
    "T27n1545_010:0050c24": "能開避義是等無間緣相。開避義中。無遠",
    "T27n1545_010:0050c25": "近故。應作是說。前生心聚與後生心聚。作",
    "T27n1545_010:0050c26": "等無間緣。無有差別。如豆等聚。"
}