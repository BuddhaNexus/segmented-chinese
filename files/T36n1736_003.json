{
    "T36n1736_003:0017a17": "大方廣佛華嚴經隨疏演義鈔卷",
    "T36n1736_003:0017a18": "第三",
    "T36n1736_003:0017a20": "唐清涼山大華嚴寺沙門澄觀述",
    "T36n1736_003:0017a21": "◎第三扶昔大義不欲掩人者。謂晉譯微言。",
    "T36n1736_003:0017a22": "幽旨包博。玄義全盛。賢首方周。故講得五雲",
    "T36n1736_003:0017a23": "凝空六種震地。而刊定記主師承在茲。雖",
    "T36n1736_003:0017a24": "入先生之門。不曉亡羊之路。徒過善友",
    "T36n1736_003:0017a25": "之舍。猶迷衣內之珠。故大義屢乖。微言將",
    "T36n1736_003:0017a26": "隱。破五教而立四教。雜以邪宗。使權實",
    "T36n1736_003:0017a27": "不分。漸頓安辨。析十玄之妙旨。分成兩重。",
    "T36n1736_003:0017a28": "徒益繁多。別無異轍。使德相而無相即相",
    "T36n1736_003:0017a29": "入即用之體。不成德相不通染門交徹",
    "T36n1736_003:0017b01": "之旨寧就。出玄門之所以。但就如明。却令",
    "T36n1736_003:0017b02": "相用二門無由成異。以緣起相由之玄旨。",
    "T36n1736_003:0017b03": "同理性融通之一門。遂令法界大緣起之法",
    "T36n1736_003:0017b04": "門一多交徹而微隱。如斯等類其途實繁。非",
    "T36n1736_003:0017b05": "是重古輕今。不欲欺誣亡歿。今申上古",
    "T36n1736_003:0017b06": "之義。新疏翻多。有同刊定之文。皆是古義",
    "T36n1736_003:0017b07": "今同用耳。第四剪截浮詞直論至理者。且文",
    "T36n1736_003:0017b08": "華尚猶翳理。繁言豈不亂心。科文過碎已",
    "T36n1736_003:0017b09": "雜塵飛。重疊經句但盈紙墨。等閑會於梵",
    "T36n1736_003:0017b10": "語。無益經文。次第數於經文。更無理觀。",
    "T36n1736_003:0017b11": "如烟欝火雲翳長空。今並剪而削之。若",
    "T36n1736_003:0017b12": "長風卷霧。然經多十句。若過半已上。難者",
    "T36n1736_003:0017b13": "則具而釋之。難則曲盡而非繁。易則略陳",
    "T36n1736_003:0017b14": "而不闕。若五六句已下難者。則摘句而釋",
    "T36n1736_003:0017b15": "之。易則不釋。若文義全易者。大科而已。若",
    "T36n1736_003:0017b16": "文易意難者。總相收束。文難意易者。但細消",
    "T36n1736_003:0017b17": "文。若文義俱難者。先出意而後釋。使質而",
    "T36n1736_003:0017b18": "不野。簡而必詣。是本心也。第五善自他宗",
    "T36n1736_003:0017b19": "不妄破斥者。謂昔人所引經論及破他義。",
    "T36n1736_003:0017b20": "無問性相多不窮於始末。輒引輒破。或",
    "T36n1736_003:0017b21": "多用法相。而復盡呼為權。引權釋實。又不",
    "T36n1736_003:0017b22": "分通局。疑誤後學。或以昔正為非。或復以",
    "T36n1736_003:0017b23": "權為實。今亦反此。若破若引。先示彼義。",
    "T36n1736_003:0017b24": "使性相無虧。盡其意態。後申此理。對決分",
    "T36n1736_003:0017b25": "明。使學者不滯迹迷宗。不謬非古義。亦",
    "T36n1736_003:0017b26": "無勞周覽。更復傍求。第六辨析今古新舊",
    "T36n1736_003:0017b27": "義殊者。謂探玄本記但釋晉經。大旨雖同在",
    "T36n1736_003:0017b28": "言有異。但引彼疏須觀所釋。如發心品",
    "T36n1736_003:0017b29": "晉經云。以是發心即得佛故。唐經云。以是",
    "T36n1736_003:0017c01": "發心當得佛故。即當既別。豈得將昔之",
    "T36n1736_003:0017c02": "即。釋今之當。其類皆爾。然昔人十行已前。",
    "T36n1736_003:0017c03": "多依賢首新修略疏。迴向已下並用探玄。三",
    "T36n1736_003:0017c04": "地已下多唯古錄。二經小異舛互相參。文亦",
    "T36n1736_003:0017c05": "非一。第七明示法相顯經包含者。然性之",
    "T36n1736_003:0017c06": "與相。若天之日月易之乾坤。東夏西方。分",
    "T36n1736_003:0017c07": "宗開教。學兼兩轍。方曰通人。是以釋經。",
    "T36n1736_003:0017c08": "事須明示。然此經法相。名義兼廣。或有名",
    "T36n1736_003:0017c09": "無義。或有義無名。昔人苟見一名。廣引論",
    "T36n1736_003:0017c10": "釋。隨名解義。義乃無窮。如釋淨行品百四",
    "T36n1736_003:0017c11": "十一願。以諸門料揀。釋梵行品四果。廣引",
    "T36n1736_003:0017c12": "婆沙。問明品。貪瞋全抄唯識。十行品三倒",
    "T36n1736_003:0017c13": "廣據諸宗。雖則皆是法門。而甚深觀行翳",
    "T36n1736_003:0017c14": "於名相。今皆略陳而已。古人若有義無名。",
    "T36n1736_003:0017c15": "則莫知所以。今則引諸經論。以名管之。",
    "T36n1736_003:0017c16": "使經中法相昭彰於眾論。至如兜率品二",
    "T36n1736_003:0017c17": "十一種功德。則有義無名。離世間品初則有",
    "T36n1736_003:0017c18": "名無義。今於兜率品。廣引經論而釋之。",
    "T36n1736_003:0017c19": "至離世間品略陳而已。又如離世間品具",
    "T36n1736_003:0017c20": "舍諸位。一一位內攝義無遺。或名異義同。",
    "T36n1736_003:0017c21": "或前後廣略。然於四十二位次第無差。今並",
    "T36n1736_003:0017c22": "具引六會經文。對前釋之昭然可見。使",
    "T36n1736_003:0017c23": "七卷之經句句有據。翻驗昔解臆說尤多。",
    "T36n1736_003:0017c24": "然性相二宗。法相有同有異。如五眼十眼",
    "T36n1736_003:0017c25": "六通十通等。並各示之使無餘惑。如初卷",
    "T36n1736_003:0017c26": "歎德。釋以十身。則法性宗之法相也。釋智",
    "T36n1736_003:0017c27": "入三世廣引四智。即法相宗之法相也。以",
    "T36n1736_003:0017c28": "眾海解脫之門。釋眾海之名目。法性宗之",
    "T36n1736_003:0017c29": "法相也。以九門之六度釋經十度。即法相",
    "T36n1736_003:0018a01": "宗之法相也。如十通十忍會六通五忍。十",
    "T36n1736_003:0018a02": "身十智融三身三智。十門涅槃。以會通四",
    "T36n1736_003:0018a03": "種涅槃。十種佛智。而一智融於四智。即性相",
    "T36n1736_003:0018a04": "二宗無違之法相也。觸類非一。又諸經疏所",
    "T36n1736_003:0018a05": "明法相。多是傍來。如法華經。但云如來知",
    "T36n1736_003:0018a06": "見力無所畏禪定解脫三昧深入無際。斯乃",
    "T36n1736_003:0018a07": "通讚佛智深遠。逢力一字立十力章。無所",
    "T36n1736_003:0018a08": "畏字立四無畏章。禪立四禪。定立八定。解",
    "T36n1736_003:0018a09": "脫三昧並立章門。若此之流千章萬章。釋",
    "T36n1736_003:0018a10": "一卷經亦不得盡。若為成種智之境。應",
    "T36n1736_003:0018a11": "須更學多門。取法華玄宗。但示眾生等",
    "T36n1736_003:0018a12": "有知見。先所出內是子所知。非是十章五",
    "T36n1736_003:0018a13": "章能盡斯妙。若華嚴經有異於此。如十",
    "T36n1736_003:0018a14": "度十力。一經數十處明故。須總撮一章頓",
    "T36n1736_003:0018a15": "曉玄旨。如十地品內以法相為觀門不",
    "T36n1736_003:0018a16": "了三聚。豈知離垢之名。不曉八禪寧知",
    "T36n1736_003:0018a17": "發光之行。四地道品。成無生之慧光。五地諸",
    "T36n1736_003:0018a18": "諦。窮真俗以化物。六地般若要觀緣生。星",
    "T36n1736_003:0018a19": "羅十門月滿三觀。研窮性相般若現前。",
    "T36n1736_003:0018a20": "七地窮一切菩提分法。權實雙行。八地七",
    "T36n1736_003:0018a21": "勸該羅。方見無功之道。九地居法師之位。",
    "T36n1736_003:0018a22": "藥病須知。不得四十辯才。何以廣能化物。",
    "T36n1736_003:0018a23": "得第十地方盡種智之深玄。四十二位之昭",
    "T36n1736_003:0018a24": "彰並稱觀行。九會五周之因果。佛道方圓故。",
    "T36n1736_003:0018a25": "若相。若性。若因。若果。無不成觀。無不契",
    "T36n1736_003:0018a26": "真。依經修行並是聖意。若不了法相。豈唯",
    "T36n1736_003:0018a27": "不知聖旨。亦非弘闡之人。尋文自知。第",
    "T36n1736_003:0018a28": "八廣演玄言令悟心要者。謂經多有玄言妙",
    "T36n1736_003:0018a29": "旨。昔不廣明。或指在別章。或略陳不具。",
    "T36n1736_003:0018b01": "今應具者畢在疏文。文易意深。廣申體勢。",
    "T36n1736_003:0018b02": "如始成正覺。以諸宗始成而會之。智入三",
    "T36n1736_003:0018b03": "世。以二智三智四智而釋之。如幻喻中引",
    "T36n1736_003:0018b04": "兔章以盡之。如影之喻。分三影以別之。第",
    "T36n1736_003:0018b05": "七迴向剎平等出諸句以揀之。第八迴向歷",
    "T36n1736_003:0018b06": "境起願。以橫竪位次而彰之。三天偈讚",
    "T36n1736_003:0018b07": "離相迴向。以般若等深經中百等論玄妙而",
    "T36n1736_003:0018b08": "通之。九會五周皆以性相而廣之。普賢三",
    "T36n1736_003:0018b09": "昧。窮妙中之妙。出現一品盡玄中之玄。至",
    "T36n1736_003:0018b10": "如法界華藏之深觀旨歸關脈之妙章。盡關",
    "T36n1736_003:0018b11": "鍵之幽微。窮義理之分齊。如關中繫表三玄",
    "T36n1736_003:0018b12": "格言。有美斯經必盡其奧。亦有指別章",
    "T36n1736_003:0018b13": "者。皆非正要。知與不知無乖弘讚耳。第",
    "T36n1736_003:0018b14": "九泯絕是非不妄破斥者。昔人勝負氣高是",
    "T36n1736_003:0018b15": "非情厚。上古妙義用而不言。先賢小瑕廣申",
    "T36n1736_003:0018b16": "破斥。如娑婆形如虛空。便云良由譯人不",
    "T36n1736_003:0018b17": "閑經論。謬預譯場。誤累聖教。一朝至此。",
    "T36n1736_003:0018b18": "先師在其譯內。斧鑿太深。纖芥在於珠中。",
    "T36n1736_003:0018b19": "何須擊破。又如十行品內釋不住中流。廣",
    "T36n1736_003:0018b20": "申異釋。晉經失旨致古釋枝辭今文分明",
    "T36n1736_003:0018b21": "何須敘昔。若斯之類。其事頗多。終日是非。",
    "T36n1736_003:0018b22": "豈合大道。凡破義者。其猶毒蛇螫手不得",
    "T36n1736_003:0018b23": "不斬。毒樹生庭不得不伐。若邪解亂",
    "T36n1736_003:0018b24": "轍。事須決之。若易知其非。略而不述。若",
    "T36n1736_003:0018b25": "似正不正。則並決分明。如欲識真金須",
    "T36n1736_003:0018b26": "明鍮石。蓋不獲已情忘是非。設有破斥",
    "T36n1736_003:0018b27": "須存禮樂。不得自尊己德。下視先賢。須",
    "T36n1736_003:0018b28": "知草剏者難。因循者易。縱有舉非顯是。",
    "T36n1736_003:0018b29": "不是自衒自媒。故今疏文是非全少。第十均",
    "T36n1736_003:0018c01": "融始末首尾可觀者。然造疏大體。皆初重",
    "T36n1736_003:0018c02": "後輕。若更廣開門庭。消文疏略。至於弘闡。",
    "T36n1736_003:0018c03": "聖旨多沈。今以大經九會始末深玄。逢義即",
    "T36n1736_003:0018c04": "明不揀初後。但初已釋。後不重明。故義科",
    "T36n1736_003:0018c05": "章門落落星布。使初中後善始末可觀也。略",
    "T36n1736_003:0018c06": "述製疏有斯十意。故忘軀靈境。仰述玄猷。",
    "T36n1736_003:0018c07": "本意皆為眾生得同普賢諸佛耳。第三二",
    "T36n1736_003:0018c08": "句迴向眾生者。前之二句作疏所為。為於",
    "T36n1736_003:0018c09": "眾生。此段通迴歸依之益。及所成德。製疏",
    "T36n1736_003:0018c10": "之功。儻一句冥合聖心。盡為眾生得大覺",
    "T36n1736_003:0018c11": "圓明涅槃常樂也。將釋下。第三開章釋文。",
    "T36n1736_003:0018c12": "十門之內。前八義門。後二正釋以經題目即",
    "T36n1736_003:0018c13": "是文故亦可。九門皆義。題目通於一部",
    "T36n1736_003:0018c14": "文故。十門生起。如是次第者。夫聖人設",
    "T36n1736_003:0018c15": "教。言不虛發。動必有由。非大因緣莫宣",
    "T36n1736_003:0018c16": "斯典。故受之以教起因緣。二者。因緣既興",
    "T36n1736_003:0018c17": "有所起教。佛教雖廣不出三藏十二分教。",
    "T36n1736_003:0018c18": "未委此經三藏教中何藏教攝。故舉藏教",
    "T36n1736_003:0018c19": "之總名。含攝華嚴之別教。故受之以藏教",
    "T36n1736_003:0018c20": "所攝。三已知此經修多羅攝。具十二分。然其",
    "T36n1736_003:0018c21": "藏教皆通權實。揀權取實唯圓教收。未知",
    "T36n1736_003:0018c22": "圓義淺深寬狹。故受之以義理分齊。四",
    "T36n1736_003:0018c23": "既知圓教包博冲深。未審此經被何根",
    "T36n1736_003:0018c24": "器。故受之以教所被機。五知甚深義理",
    "T36n1736_003:0018c25": "正被圓機。未知其詮何為體性。故受之以",
    "T36n1736_003:0018c26": "教體淺深。六能所文義已知該羅。未審所宗",
    "T36n1736_003:0018c27": "尊崇何義。故受之以宗趣通局。七既知旨",
    "T36n1736_003:0018c28": "趣冲深。未委能詮文言廣狹。故受之以部",
    "T36n1736_003:0018c29": "類品會。八既知部類廣則無盡略乃百千。未",
    "T36n1736_003:0019a01": "知傳譯何年有何感應。使宗承有緒。知勝",
    "T36n1736_003:0019a02": "益可歸。故受之以傳譯感通。九大旨既陳",
    "T36n1736_003:0019a03": "隨文解釋。先明總目包盡難思。故受之以",
    "T36n1736_003:0019a04": "總釋名題。十總意雖知在文難曉。使沈隱",
    "T36n1736_003:0019a05": "之義彰乎翰墨。宗通之理見乎百千。故受",
    "T36n1736_003:0019a06": "之以別解文義。疏。因緣者下。疏文有二。一",
    "T36n1736_003:0019a07": "生起大意。二先因後緣下。開章別釋。前",
    "T36n1736_003:0019a08": "中有三。一正釋。二引證。三解妨。今初。先",
    "T36n1736_003:0019a09": "法。次若須彌下喻。後今搖如來下合。如來",
    "T36n1736_003:0019a10": "合山。智慧合海。此文意出智論。今轉勢",
    "T36n1736_003:0019a11": "用之。智論中問曰。佛以何因緣說般若波",
    "T36n1736_003:0019a12": "羅蜜經。諸佛不以無事及小事因緣而自",
    "T36n1736_003:0019a13": "發言。譬如須彌山王。不以無事及小事因",
    "T36n1736_003:0019a14": "緣故動。今以何等大因緣故。說般若波羅",
    "T36n1736_003:0019a15": "蜜經。此中論意。即以說般若為動須彌。今",
    "T36n1736_003:0019a16": "開須彌。約能說人。智海通能所說。動能說",
    "T36n1736_003:0019a17": "之佛智。說如來之智海。並即不共般若。又",
    "T36n1736_003:0019a18": "於經中廣說佛身及與佛智。故佛身及智",
    "T36n1736_003:0019a19": "並通所說。疏故下經下。二引證也。疏。出",
    "T36n1736_003:0019a20": "現本為下。三解妨也。有伏難云。非一緣等。",
    "T36n1736_003:0019a21": "乃明出現之緣。今將證說。豈為愜當。故",
    "T36n1736_003:0019a22": "今通云。出現本為一大事因緣。一大事因緣。",
    "T36n1736_003:0019a23": "即華嚴佛智。明知出現之緣。即華嚴緣也。疏。",
    "T36n1736_003:0019a24": "先因後緣各開十義者。此下第二開章別",
    "T36n1736_003:0019a25": "釋。於中二。初雙標。二雙釋。雙標可知。疏。",
    "T36n1736_003:0019a26": "因十義下雙釋先因中亦三。初列。次釋後",
    "T36n1736_003:0019a27": "因。上十義下。結屬會釋。疏。言法爾者下釋",
    "T36n1736_003:0019a28": "也。即為十段。今初。法爾。疏文分四。一正釋。",
    "T36n1736_003:0019a29": "二引證。三結釋。四解妨。初文可知。疏。故不",
    "T36n1736_003:0019b01": "思下。引證。此即第四十七經。第五大那羅",
    "T36n1736_003:0019b02": "延幢勇健法云。佛子一切諸佛能於一身",
    "T36n1736_003:0019b03": "等。乃至已下中間。應云法界眾生靡不皆",
    "T36n1736_003:0019b04": "聞一一音聲演爾所修多羅藏。一一修多羅",
    "T36n1736_003:0019b05": "演爾所法。一一法有爾所文字句義。如是演",
    "T36n1736_003:0019b06": "說盡爾所劫。盡是劫已復更演說盡爾所",
    "T36n1736_003:0019b07": "劫。如是次第乃至盡於一切世界微塵數",
    "T36n1736_003:0019b08": "劫。盡一切眾生心念數量。未來際劫猶可",
    "T36n1736_003:0019b09": "窮盡。如來化身所轉法輪無有窮盡。所謂智",
    "T36n1736_003:0019b10": "慧演說法輪。斷諸疑惑法輪。照一切法法",
    "T36n1736_003:0019b11": "輪。開無礙藏法輪。令無量眾生歡喜調伏",
    "T36n1736_003:0019b12": "法輪。開示一切諸菩薩行法輪。高昇圓滿大",
    "T36n1736_003:0019b13": "智慧日法輪。普然照世智慧明燈法輪。辯",
    "T36n1736_003:0019b14": "才無畏種種莊嚴法輪。如一佛身以神通力",
    "T36n1736_003:0019b15": "轉如是等差別法輪。一切世法無能為喻。",
    "T36n1736_003:0019b16": "如是盡虛空界。一一毛端分量之處。有不可",
    "T36n1736_003:0019b17": "說不可說佛剎微塵數世界。一一世界中念念",
    "T36n1736_003:0019b18": "現不可說不可說佛剎微塵數化身。一一化",
    "T36n1736_003:0019b19": "身皆亦如是。所說音聲文字句義。一一充滿",
    "T36n1736_003:0019b20": "一切法界。其中眾生皆得解了。而佛言音無",
    "T36n1736_003:0019b21": "變無改無有窮盡。是為第五大那羅延",
    "T36n1736_003:0019b22": "幢勇健法。今疏略引耳。上鈔中爾所字。經中",
    "T36n1736_003:0019b23": "皆是不可說不可說佛剎微塵數字。疏。斯則",
    "T36n1736_003:0019b24": "處以毛端下。三結釋也。結釋經文。成初正",
    "T36n1736_003:0019b25": "說。於中初二句正結。後處則下。覆釋。法界",
    "T36n1736_003:0019b26": "齊起為頓。如月入百川。非從東向西等。",
    "T36n1736_003:0019b27": "故長時不斷曰常。無間斷故。既常既遍故",
    "T36n1736_003:0019b28": "不待別因。疏。但隨見聞下。四解妨。有伏",
    "T36n1736_003:0019b29": "難云。既橫竪該羅。說窮時處。何有初成之",
    "T36n1736_003:0019c01": "始九會之終。故為此通。於中二。先正解妨",
    "T36n1736_003:0019c02": "可知。後令尋於此下。重通再難。難云。略",
    "T36n1736_003:0019c03": "本至少。安窮無盡之理。故為此通。以見理",
    "T36n1736_003:0019c04": "圓融故。少見能窮無盡。有法喻合。以一處",
    "T36n1736_003:0019c05": "下。釋成上義。時處既一多相即法。豈一不",
    "T36n1736_003:0019c06": "含多。疏。二酬宿因等者。疏文分五。一標舉",
    "T36n1736_003:0019c07": "章門二何以下。躡前起後。三夫根深下。摽",
    "T36n1736_003:0019c08": "因深廣。四深大云何下。釋成深廣。五宿因雖",
    "T36n1736_003:0019c09": "多下。開章別釋。於中先標章。後別釋可知。",
    "T36n1736_003:0019c10": "疏。三順機感者。文中分六。一標章。二躡前",
    "T36n1736_003:0019c11": "起後。三其猶下。約喻顯相。四故兜率下。引",
    "T36n1736_003:0019c12": "經證成。五廣顯下。指略在廣。六然此下。揀",
    "T36n1736_003:0019c13": "定於機。言今之聞者是未來機者。望說經",
    "T36n1736_003:0019c14": "時是未來故。故發菩提心品中。十方法慧",
    "T36n1736_003:0019c15": "同白佛言。我等悉當護持此法。令未來世",
    "T36n1736_003:0019c16": "一切菩薩未曾聞者皆悉得聞。亦是未來機",
    "T36n1736_003:0019c17": "也。疏。四為教本者。文三。初標章。次總彰大",
    "T36n1736_003:0019c18": "意。然後亦有二下。開章別釋。大意中。初",
    "T36n1736_003:0019c19": "二句立理。故出現品云。譬如大海潛流四",
    "T36n1736_003:0019c20": "天下地。有穿鑿者無不得水。彼喻佛智普",
    "T36n1736_003:0019c21": "入一切眾生身中。今借用之。斯即喻也。",
    "T36n1736_003:0019c22": "非本無以垂末者。法說。如無海本不能流",
    "T36n1736_003:0019c23": "末。無其本月。則無月影入於百川。無有",
    "T36n1736_003:0019c24": "法身。豈能垂於應化。故無有根本之法。何",
    "T36n1736_003:0019c25": "有隨宜之談。後將欲下。兩句正釋。為本之",
    "T36n1736_003:0019c26": "義。故天台指為乳教。乳是酪等諸味本故。",
    "T36n1736_003:0019c27": "疏。出現品云。如日初出先照高山者。彼文",
    "T36n1736_003:0019c28": "云。譬如日出先照須彌山等諸大山王。次",
    "T36n1736_003:0019c29": "照黑山次照高原。然後普照一切大地。日",
    "T36n1736_003:0020a01": "不作念我先照此後照於彼。但以山地有",
    "T36n1736_003:0020a02": "高下故。照有先後。如來應正等覺亦復如",
    "T36n1736_003:0020a03": "是。成就無邊法界智輪。常放無礙大智光",
    "T36n1736_003:0020a04": "明。先照菩薩摩訶薩等諸大山王。次照緣覺",
    "T36n1736_003:0020a05": "次照聲聞。次照決定善根眾生。隨其心器",
    "T36n1736_003:0020a06": "示廣大智。然後普照一切眾生。乃至邪定",
    "T36n1736_003:0020a07": "亦皆普及。為作未來利益因緣。令成熟故。",
    "T36n1736_003:0020a08": "而彼如來大智日光。不作是念。我當先照",
    "T36n1736_003:0020a09": "菩薩大行。乃至後照邪定眾生。但放光明",
    "T36n1736_003:0020a10": "平等普照。無礙無障。無所分別。釋曰。始成",
    "T36n1736_003:0020a11": "便說華嚴。是照菩薩山王。此明是先大",
    "T36n1736_003:0020a12": "後小。疏。二為攝末之本者。於中二。初標名",
    "T36n1736_003:0020a13": "也。為華嚴未有未之可攝。以法華攝末歸",
    "T36n1736_003:0020a14": "本歸華嚴故。故為本也。疏。如日沒時還",
    "T36n1736_003:0020a15": "照高山故者。二義取出現經意以證。而無",
    "T36n1736_003:0020a16": "此文。即是法華所明。先小後大及三時五",
    "T36n1736_003:0020a17": "時之教。後後勝於前前。法華涅槃唯聞一",
    "T36n1736_003:0020a18": "極。為照菩薩。疏。無不從此法界流下。二雙",
    "T36n1736_003:0020a19": "證上二。先引攝論。後引法華。初引攝論。",
    "T36n1736_003:0020a20": "無不從法界流。即證開漸之本。無不還歸",
    "T36n1736_003:0020a21": "此法界故。即證攝末之本。此乃義證教。謂",
    "T36n1736_003:0020a22": "論所明。報化身等。皆從法身生。還歸於法",
    "T36n1736_003:0020a23": "身。法身等即義。今以法身類於華嚴故。云",
    "T36n1736_003:0020a24": "以義證教也。疏。法華亦云下引法華證。故",
    "T36n1736_003:0020a25": "下。吉藏引此立三種法輪。第一名根本法",
    "T36n1736_003:0020a26": "輪。第二名枝末法輪。第三名攝末歸本法",
    "T36n1736_003:0020a27": "輪。文中便引便釋。三節具也。疏。斯則法華",
    "T36n1736_003:0020a28": "亦指此經以為本矣者。結成本義。若自立",
    "T36n1736_003:0020a29": "為本。恐義未明。法華指此為本。本義方顯。",
    "T36n1736_003:0020b01": "始見我身入於佛慧。即華嚴。亦令得聞",
    "T36n1736_003:0020b02": "法華入於佛慧。豈非指初為本。又法華第",
    "T36n1736_003:0020b03": "一云。於一佛乘分別說三。亦是從本流末。",
    "T36n1736_003:0020b04": "即指華嚴為一乘。分別說昔之三。三即鹿",
    "T36n1736_003:0020b05": "野四諦等。若也。不指華嚴為本。鹿野之",
    "T36n1736_003:0020b06": "前。以何為一乘耶。疏。五顯果德者。疏文",
    "T36n1736_003:0020b07": "分二。初總明大意。有法喻合可知。後然果",
    "T36n1736_003:0020b08": "德有二下。開章別釋。於中亦二。先正釋可",
    "T36n1736_003:0020b09": "知。後然依正無礙下。融通於中三。初約用",
    "T36n1736_003:0020b10": "互在。以明六句。次約體相即。以明四句。後",
    "T36n1736_003:0020b11": "隨舉一門下。雙結體用。疏。然依正無礙。通",
    "T36n1736_003:0020b12": "有六句。至其文非一者。初二指事令曉。",
    "T36n1736_003:0020b13": "餘但列名。然相即相入相在之義。義分齊",
    "T36n1736_003:0020b14": "中即當廣明。而相入各有分圓。若約圓說。",
    "T36n1736_003:0020b15": "應言剎中有剎。今欲顯勝。舉塵毛之分。",
    "T36n1736_003:0020b16": "以攝剎身之總也。言其文非一者。謂第六",
    "T36n1736_003:0020b17": "經。法界普明慧菩薩偈云。佛剎微塵數。如是",
    "T36n1736_003:0020b18": "諸剎土。能於一念中。一一塵中現。第一",
    "T36n1736_003:0020b19": "句也。成就品云。一一塵中難思剎。隨眾",
    "T36n1736_003:0020b20": "生心普現前。一切剎海靡不周。如是方便",
    "T36n1736_003:0020b21": "無差別。亦第一句也。現相品云。如來一一毛",
    "T36n1736_003:0020b22": "孔中。一切剎塵諸佛坐。菩薩眾會共圍繞。演",
    "T36n1736_003:0020b23": "說普賢之勝行。迴向品云。一毛孔中悉明。",
    "T36n1736_003:0020b24": "見不思議數無量佛。一切毛孔皆如是。普",
    "T36n1736_003:0020b25": "禮一切世間燈。僧祇品云。於一微細毛端",
    "T36n1736_003:0020b26": "處。有不可說諸普賢。如一毛端。一切爾。如",
    "T36n1736_003:0020b27": "是乃至遍法界。皆第二句也。又云。於一微",
    "T36n1736_003:0020b28": "細毛孔中。不可說剎次第入。毛孔能受彼諸",
    "T36n1736_003:0020b29": "剎。諸剎不能遍毛孔。現相品云。如來安",
    "T36n1736_003:0020c01": "坐菩提座。一毛示現多剎海。一一毛現悉亦",
    "T36n1736_003:0020c02": "然。如是普周於法界。亦第三句也。普賢",
    "T36n1736_003:0020c03": "偈云。如於此會見佛坐。一切塵中亦復然。",
    "T36n1736_003:0020c04": "佛身無去亦無來。所有國土皆明現。現相",
    "T36n1736_003:0020c05": "品云。一切剎土微塵數。常現身雲悉充滿。",
    "T36n1736_003:0020c06": "普為眾生放大光。各雨法雨稱其心。亦第",
    "T36n1736_003:0020c07": "四句也。又云。一一塵中無量身。復現種種莊",
    "T36n1736_003:0020c08": "嚴剎。一念歿生普令見。獲無礙意莊嚴者。",
    "T36n1736_003:0020c09": "即第五依內現依正也。僧祇品云。一微塵",
    "T36n1736_003:0020c10": "中悉能有不可言說蓮華界。一一蓮華世界",
    "T36n1736_003:0020c11": "中。賢首如來不可說。亦第五句也。世界成就",
    "T36n1736_003:0020c12": "品云。一毛孔內難思剎。等微塵數種種住。",
    "T36n1736_003:0020c13": "一一皆有遍照尊。在眾會中宣妙法。即第",
    "T36n1736_003:0020c14": "六正中現正依。現相品云。一切諸佛土。一",
    "T36n1736_003:0020c15": "一諸菩薩。普入於佛身。無邊亦無量。成就",
    "T36n1736_003:0020c16": "品云。一切剎土入我身。所住諸佛亦復然。汝",
    "T36n1736_003:0020c17": "應觀我諸毛孔。我今示汝佛境界。皆第六",
    "T36n1736_003:0020c18": "句也。疏。又有四句等者。第二約體相。相即",
    "T36n1736_003:0020c19": "明四句也。相即互亡。故無有二。一佛即",
    "T36n1736_003:0020c20": "剎者。佛體即是法性土故。廢己從他。佛體",
    "T36n1736_003:0020c21": "虛故土外無佛。法性無二故。二剎即佛",
    "T36n1736_003:0020c22": "身者。剎體即是法性身故。廢他從己。剎",
    "T36n1736_003:0020c23": "體虛故佛外無剎。法性無二故。由性無二",
    "T36n1736_003:0020c24": "故。以性融相故。身剎相即三俱者。謂有身",
    "T36n1736_003:0020c25": "有土不壞相故。若無身無土無可相即",
    "T36n1736_003:0021a01": "故。四泯者。謂佛即剎故非佛。剎即佛故非",
    "T36n1736_003:0021a02": "剎。以互奪故。疏。隨舉一門即攝一切者。三",
    "T36n1736_003:0021a03": "雙結體用。以即入二門無二體故。體外無",
    "T36n1736_003:0021a04": "用。唯相即故。用外無體。唯相入故。無有",
    "T36n1736_003:0021a05": "鏡外之明明外之鏡故。言並如下說者。即",
    "T36n1736_003:0021a06": "指義分齊中。疏。六章地位者。疏文二。初",
    "T36n1736_003:0021a07": "總彰大意。後開章別釋。前中二。先順明來",
    "T36n1736_003:0021a08": "意。後夫聖人下。立理反成。聖人之大寶曰位",
    "T36n1736_003:0021a09": "者。即周易下繫辭云。夫天地之大德因生。",
    "T36n1736_003:0021a10": "聖人之大寶曰位。注曰。夫無用則無所",
    "T36n1736_003:0021a11": "寶。有用則有所寶也。無用而常足者莫",
    "T36n1736_003:0021a12": "妙乎道。有用而弘道者莫大乎位。故",
    "T36n1736_003:0021a13": "曰聖人之大寶曰位也。疏。若無此位行",
    "T36n1736_003:0021a14": "無成者。即反成須位也。疏。此亦二種下。二",
    "T36n1736_003:0021a15": "開章別釋也。於中三。一正釋。二會融。三引",
    "T36n1736_003:0021a16": "證。初中先釋行布。言行布者。行位分布。",
    "T36n1736_003:0021a17": "階降淺深。如第二會明信。三明住。四明行。",
    "T36n1736_003:0021a18": "五明向。六明地。七明等妙。前非是後。後",
    "T36n1736_003:0021a19": "非是前。故言行布。後釋圓融。言圓融者。",
    "T36n1736_003:0021a20": "圓滿融通。疏釋有二。初正釋。二引證。前中",
    "T36n1736_003:0021a21": "自有二義。一者疏云。一位即攝一切位故者。",
    "T36n1736_003:0021a22": "此總辯相攝。謂四十二位之中。隨舉一位。",
    "T36n1736_003:0021a23": "即攝一切。如初發心住即攝餘九住及攝",
    "T36n1736_003:0021a24": "行向地等。二者疏云。一一位滿即至佛故者。",
    "T36n1736_003:0021a25": "此別明五位互攝。如初住攝於初行初迴",
    "T36n1736_003:0021a26": "向初地。第二住攝第二行第二迴向第二地",
    "T36n1736_003:0021a27": "等故。第十住滿。則十行滿十向滿十地",
    "T36n1736_003:0021a28": "滿故。十住滿稱灌頂位。第十地滿時。亦",
    "T36n1736_003:0021a29": "稱灌頂。而成佛故。十行智度圓。十地",
    "T36n1736_003:0021b01": "智度滿。海幢比丘頂出諸佛說法。灌頂住",
    "T36n1736_003:0021b02": "後。即明佛者。即其事也。前唯約理行圓融。",
    "T36n1736_003:0021b03": "此兼明行證相似。疏。初地云下。二引證也。",
    "T36n1736_003:0021b04": "文即為三。一云。一地之中具攝一切諸地",
    "T36n1736_003:0021b05": "功德者。此約當地之中。自互相攝。一地",
    "T36n1736_003:0021b06": "攝十地。以一例諸位位皆然。上正引文。二",
    "T36n1736_003:0021b07": "云。信該果海者。此明五位互攝。賢首品中。",
    "T36n1736_003:0021b08": "乃至則得灌頂而昇位等。此即義引為證。",
    "T36n1736_003:0021b09": "三初發心時便成正覺者。正明以初攝後。",
    "T36n1736_003:0021b10": "通於二義。若住滿成佛。即是當位。以初攝",
    "T36n1736_003:0021b11": "後。若究竟成佛。即異位相望。以初攝後。如",
    "T36n1736_003:0021b12": "四十二字門。初阿字門具後荼字也。上來",
    "T36n1736_003:0021b13": "總有三義。一舉一位。總攝五十二位。二舉",
    "T36n1736_003:0021b14": "一位攝五位。三舉初攝後。復應有後攝",
    "T36n1736_003:0021b15": "初。初後攝中。中攝初後。一攝一切。一切攝",
    "T36n1736_003:0021b16": "一。一攝一。一切攝一切。如理思之。上云",
    "T36n1736_003:0021b17": "初發心時便成正覺。即是正引經文。梵行品",
    "T36n1736_003:0021b18": "云。若諸菩薩能與如是觀行相應。於諸法",
    "T36n1736_003:0021b19": "中不生二解。一切佛法疾得現前。初發心",
    "T36n1736_003:0021b20": "時。即得阿耨多羅三藐三菩提。知一切法即",
    "T36n1736_003:0021b21": "心自性。成就慧身不由他悟。今略引耳。疏。",
    "T36n1736_003:0021b22": "然此二無礙下。會融也。於中二。初辯定其",
    "T36n1736_003:0021b23": "相。二正明會融。前中有二對。行布圓融。以",
    "T36n1736_003:0021b24": "教對理。以相對性。下正圓融。但融相性。",
    "T36n1736_003:0021b25": "初對。謂約能詮教道。則行布不同。約所詮",
    "T36n1736_003:0021b26": "之理。則圓融無礙。第二對。就所詮中。約相",
    "T36n1736_003:0021b27": "則深淺不同。約性則融通無二。言德用者。",
    "T36n1736_003:0021b28": "即德相業用也。疏。相是性之相故下。正明",
    "T36n1736_003:0021b29": "融會。文有三番。第一番。直明無礙。第二",
    "T36n1736_003:0021c01": "番。則互相成。謂無量本是約相行布。圓融本",
    "T36n1736_003:0021c02": "是一理平等。今圓融既不礙行布。故成無",
    "T36n1736_003:0021c03": "量之德。下句反此可知。第三番。從無量為",
    "T36n1736_003:0021c04": "一故。融通隱隱下。明相成而不失本相。無",
    "T36n1736_003:0021c05": "量為一故。融通而不失本相故。隱隱然似",
    "T36n1736_003:0021c06": "有二。一為無量故能重重。不失一相",
    "T36n1736_003:0021c07": "故能涉入。疏。故世親。以六相圓融下。第三",
    "T36n1736_003:0021c08": "引證。此引論證。即總別同異成壞。由此",
    "T36n1736_003:0021c09": "故得舉一全收。至下廣明。次云上下之文",
    "T36n1736_003:0021c10": "非一者。雙引經疏。若望經則唯是下文。若",
    "T36n1736_003:0021c11": "望疏文。通指一經上下耳。疏。七說勝行",
    "T36n1736_003:0021c12": "者。疏文亦二。先明大意。後開章解釋。前中",
    "T36n1736_003:0021c13": "初二句依教正釋。後二句引外事證。即",
    "T36n1736_003:0021c14": "論語第二。彼下二句云。不患莫己知求為",
    "T36n1736_003:0021c15": "可知也。包氏注曰。求善道而學行之則人",
    "T36n1736_003:0021c16": "知己。今引證此。求為可知。及所能立。皆是",
    "T36n1736_003:0021c17": "行也。上兩句行成得位。下兩句行成得名。",
    "T36n1736_003:0021c18": "今為證位故。但引前耳。疏。行亦二種下。開",
    "T36n1736_003:0021c19": "章釋也。先釋後融。前中明頓成中。先正明。",
    "T36n1736_003:0021c20": "後引證。言一斷一切斷等者。等取一障一",
    "T36n1736_003:0021c21": "切障一修一切修一證一切證故。普賢行品。",
    "T36n1736_003:0021c22": "初說十句。若成此十。則頓成五十二種",
    "T36n1736_003:0021c23": "勝行。一念瞋心起。百萬障門開。故偈中云。",
    "T36n1736_003:0021c24": "不可說諸劫。即是須臾頃。莫見修與短。究",
    "T36n1736_003:0021c25": "竟剎那法。皆以圓融也。故妙嚴品云。一法",
    "T36n1736_003:0021c26": "門中無量門。無量千劫如是說。所演法門廣",
    "T36n1736_003:0021c27": "大義。普運光天之所了。疏。二遍成諸行",
    "T36n1736_003:0021c28": "下。釋行布從始迄終。故云乃至。則五位所",
    "T36n1736_003:0021c29": "行。皆此攝也。菩提心為始。體即三心。謂一",
    "T36n1736_003:0022a01": "直心。正念真如法故。即是大智無所執著。",
    "T36n1736_003:0022a02": "二深心。樂修一切諸善行故即是大願。謂",
    "T36n1736_003:0022a03": "四弘等。三大悲心。救護一切苦眾生故。七",
    "T36n1736_003:0022a04": "十八云。菩提心燈。大悲為油。大願為炷。光",
    "T36n1736_003:0022a05": "照法界。光即直心。炷即深心。油即大悲",
    "T36n1736_003:0022a06": "心。多以三心為體。上求下化。照理起行。不",
    "T36n1736_003:0022a07": "出此故。言相者。即無相為相。同法界相。",
    "T36n1736_003:0022a08": "無分量相。無齊限相也。言功德者。無德",
    "T36n1736_003:0022a09": "不收故。發心品十種大喻。百門較量。亦不",
    "T36n1736_003:0022a10": "及少分。七十八卷。廣以喻歎。亦不能盡。",
    "T36n1736_003:0022a11": "賢首品云。若有菩薩初發心。誓求當證佛",
    "T36n1736_003:0022a12": "菩提。彼諸功德無邊際。不可稱量。無與",
    "T36n1736_003:0022a13": "等。發心品云。發心功德不可量。眾智共說",
    "T36n1736_003:0022a14": "無能盡。又云。菩薩發心功德量。億劫稱揚不",
    "T36n1736_003:0022a15": "可盡。以出一切諸如來。獨覺聲聞安樂故",
    "T36n1736_003:0022a16": "等。皆發心功德也。又云。欲見十方一切佛。",
    "T36n1736_003:0022a17": "欲施無量功德藏。欲滅眾生諸苦惱。宜應",
    "T36n1736_003:0022a18": "速發菩提心。此上三事。皆是發菩提心。為",
    "T36n1736_003:0022a19": "萬行之本。故首明之。即此發心。便名為行。",
    "T36n1736_003:0022a20": "疏。此二無礙下。第二融通可知。疏。八示真",
    "T36n1736_003:0022a21": "故下。文亦有二。先總明。後別釋。文含多",
    "T36n1736_003:0022a22": "義。不異分齊中教因總該故。此略舉義深",
    "T36n1736_003:0022a23": "理要。故別為一門。疏。九開因性者。文亦先",
    "T36n1736_003:0022a24": "總後別。總中先躡前起後。良以下。總相解",
    "T36n1736_003:0022a25": "釋。於中有三。初明因義。本有恒沙性德。本",
    "T36n1736_003:0022a26": "覺佛智無二體故。以此為因。二但相變下。",
    "T36n1736_003:0022a27": "覆彼因義。是以須開。所以相變體殊者。",
    "T36n1736_003:0022a28": "迷真如以成名相故。情生智隔者。失正智",
    "T36n1736_003:0022a29": "而成妄想故。上對約境。下對約心。五法具",
    "T36n1736_003:0022b01": "矣。三今令下。正明開義。知心空寂。則名",
    "T36n1736_003:0022b02": "相泯而真體合。達本無住。則妄想亡而正",
    "T36n1736_003:0022b03": "智生。真本不可以功成。要亡功而本就。深",
    "T36n1736_003:0022b04": "源不可以行得。必行盡而源成。若寂照雙",
    "T36n1736_003:0022b05": "流。則因性開矣。性即知見。知見性相並皆顯",
    "T36n1736_003:0022b06": "現。故談已下結成開義。疏。亦有二下。別釋。",
    "T36n1736_003:0022b07": "以言顯示令其知有者。唯明示義。如示貧女",
    "T36n1736_003:0022b08": "宅中寶藏。未見未得。二使其修行者。",
    "T36n1736_003:0022b09": "義通開示。不知令知。名之為悟。未證能",
    "T36n1736_003:0022b10": "證。稱之為入。顯現之言。對於開義。如下破",
    "T36n1736_003:0022b11": "塵下。引經證成。經云。如有大經卷。量等",
    "T36n1736_003:0022b12": "三千界。在於一塵內。一切塵亦然。有一聰",
    "T36n1736_003:0022b13": "慧人。淨眼悉明見。破塵出經卷。廣饒益眾",
    "T36n1736_003:0022b14": "生。佛智亦如是。遍在眾生心。妄想之所纏。",
    "T36n1736_003:0022b15": "不覺亦不知。諸佛大慈悲。令其除妄想。如",
    "T36n1736_003:0022b16": "是乃出現。饒益諸菩薩等。即其義也。疏。",
    "T36n1736_003:0022b17": "唯以一大事因緣故者。即引他經。大乘法師。",
    "T36n1736_003:0022b18": "但云事物體事事義。道理隨應皆得。今略釋",
    "T36n1736_003:0022b19": "之。無二無三故名為一。佛因佛果故稱為",
    "T36n1736_003:0022b20": "大。因果幹能。令物解脫。並稱為事。言因",
    "T36n1736_003:0022b21": "緣者。如來因此緣此。故出現耳。又因緣者。",
    "T36n1736_003:0022b22": "屬於大事。正因佛性為因。緣因佛性為緣。",
    "T36n1736_003:0022b23": "了因所了為因。生因所生為緣。斯則大事。",
    "T36n1736_003:0022b24": "通因通果。因緣但語於因。因即種性之義",
    "T36n1736_003:0022b25": "故。彼經云。佛種從緣起。萬行為緣起。斯佛",
    "T36n1736_003:0022b26": "種成菩提故。疏。所謂開示下。義引彼經。",
    "T36n1736_003:0022b27": "具云舍利弗。云何名諸佛世尊。唯以一大事",
    "T36n1736_003:0022b28": "因緣故出現於世。諸佛世尊欲令眾生開",
    "T36n1736_003:0022b29": "(無上義)佛知見使得清淨故。出現於世。欲",
    "T36n1736_003:0022c01": "示(同義)眾生佛之知見故出現於世。欲令",
    "T36n1736_003:0022c02": "眾生悟(不知義)佛知見故出現於世。欲令眾",
    "T36n1736_003:0022c03": "生入(因義)佛知見道故。出現於世。廣釋如",
    "T36n1736_003:0022c04": "別。略釋如下。疏。眾生等有故言唯一者。隨",
    "T36n1736_003:0022c05": "難而解。唯解一字耳。疏。十利今後者。文",
    "T36n1736_003:0022c06": "中亦二。先躡前總辯。後此亦下。開章別明。",
    "T36n1736_003:0022c07": "又分為三。初約時分二。可知。次此益復二",
    "T36n1736_003:0022c08": "下。約行分二。後又此利益下。對前成異。",
    "T36n1736_003:0022c09": "二中。疏云。終竟不銷等者。等取餘句。餘",
    "T36n1736_003:0022c10": "句云。要穿其身出在於外。何以故。金剛",
    "T36n1736_003:0022c11": "不與肉身雜穢而同住故。於如來所。種",
    "T36n1736_003:0022c12": "少善根。亦復如是。要穿一切有為諸行煩惱",
    "T36n1736_003:0022c13": "身。過到於無為究竟智處。何以故。此少善",
    "T36n1736_003:0022c14": "根。不與有為諸行煩惱而共住故。疏。二令",
    "T36n1736_003:0022c15": "起行成證入故下文二初證釋後。良以有作",
    "T36n1736_003:0022c16": "下。釋成。今初。疏云。乃至深入如來等者。中",
    "T36n1736_003:0022c17": "間經云。隨順一切如來境界。具足一切諸菩",
    "T36n1736_003:0022c18": "薩法。安住一切種智境界。遠離一切諸世間",
    "T36n1736_003:0022c19": "法。出生一切如來所行。通達一切菩薩法",
    "T36n1736_003:0022c20": "性。於佛自在心無疑惑。住無師法。深入如",
    "T36n1736_003:0022c21": "來無量境界。故云乃至。疏。又此利益下。",
    "T36n1736_003:0022c22": "先對前辯異。所以辯異者。亦為揀濫",
    "T36n1736_003:0022c23": "故。利今後義似順機感。機感亦有二世",
    "T36n1736_003:0022c24": "機故。故上文明約行分二。已是異。前但",
    "T36n1736_003:0022c25": "約時故。又順機多約於所。利益多約於能。",
    "T36n1736_003:0022c26": "又順機但是別義。利益通於十義。即總別之",
    "T36n1736_003:0022c27": "異故。對前九別。成斯十益也。於中二。先別",
    "T36n1736_003:0022c28": "對前。後亦可已下。通申本義。今初。文中。",
    "T36n1736_003:0022c29": "此十種益出於指歸。但次第不同耳。彼次",
    "T36n1736_003:0023a01": "第云。一見聞益。二發心益。三起行益。四攝位",
    "T36n1736_003:0023a02": "益。五速證益。六滅障益。七轉利益。八造修",
    "T36n1736_003:0023a03": "益。九頓得益。十稱性益。此依從淺至深。",
    "T36n1736_003:0023a04": "自利利他等。而為其次。今疏順前九門。展",
    "T36n1736_003:0023a05": "轉相生。後能成前。以為次第耳。然見聞",
    "T36n1736_003:0023a06": "等。實通十因。欲顯別義。隨便逐勝。以別",
    "T36n1736_003:0023a07": "配耳。一以法爾常說遍說。便能觸目對境。",
    "T36n1736_003:0023a08": "一切時中常如法見。所引經文如前總中。",
    "T36n1736_003:0023a09": "又出現品云。佛子。譬如雪山有藥王樹名",
    "T36n1736_003:0023a10": "曰善見。若有見者眼得清淨。若有聞者耳",
    "T36n1736_003:0023a11": "得清淨等。佛子。如來應正等覺無上藥王亦",
    "T36n1736_003:0023a12": "復如是。能作一切饒益眾生。若有得見如",
    "T36n1736_003:0023a13": "來色身。眼得清淨。若有得聞如來音聲。耳",
    "T36n1736_003:0023a14": "得清淨等。又云佛子。我今告汝。設有眾生。",
    "T36n1736_003:0023a15": "見聞於佛。業障纏覆不生信樂。亦種善根。",
    "T36n1736_003:0023a16": "無空過者。乃至究竟。入於涅槃。上雖明",
    "T36n1736_003:0023a17": "見佛。佛是華嚴佛。故舌根嘗法味。故賢首",
    "T36n1736_003:0023a18": "品云。此法希有。甚奇特。若人聞已能忍可。能",
    "T36n1736_003:0023a19": "信能受能讚說。如是所作甚為難等。兜率偈",
    "T36n1736_003:0023a20": "讚品云。設於念念中。供養無量佛。未知真",
    "T36n1736_003:0023a21": "實法。不名為供養。若聞如是法。諸佛從此",
    "T36n1736_003:0023a22": "生。雖經無量苦。不捨菩提行。一聞大智慧",
    "T36n1736_003:0023a23": "諸佛所入法。普於法界中。成三世導師。明",
    "T36n1736_003:0023a24": "知。見聞其益深矣。疏。發心益者。若不聞此。",
    "T36n1736_003:0023a25": "不能發心。設有發心不得尊勝。以初發",
    "T36n1736_003:0023a26": "心時便成正覺等故。義如前引。疏。造修",
    "T36n1736_003:0023a27": "益者。謂聞此普法。便能造修一行一切行",
    "T36n1736_003:0023a28": "故。如前引出現品云。多劫修行。不聞此法",
    "T36n1736_003:0023a29": "非真修故。疏。頓得益者。如下六千比丘。言",
    "T36n1736_003:0023b01": "下獲於十眼。善財童子一生便能頓圓諸",
    "T36n1736_003:0023b02": "位。法界品初。菩薩頓證等。並如教迹中引。",
    "T36n1736_003:0023b03": "疏。滅障益者。即一斷一切斷。如隨好品天",
    "T36n1736_003:0023b04": "鼓教云。汝等應發阿耨多羅三藐三菩提",
    "T36n1736_003:0023b05": "心。以等法界三業悔過。結云。若如是知。",
    "T36n1736_003:0023b06": "是真實懺悔。一切罪惡悉得清淨。說此法",
    "T36n1736_003:0023b07": "時。百千億那由他佛剎微塵數世界中。兜率",
    "T36n1736_003:0023b08": "陀天諸天子。得無生法忍。又諸天子以香",
    "T36n1736_003:0023b09": "華等供佛而成大益。又云。其諸香雲。普雨",
    "T36n1736_003:0023b10": "無量佛剎微塵數世界。若有眾生。身蒙香",
    "T36n1736_003:0023b11": "者。其身安樂。譬如比丘入第四禪。一切業",
    "T36n1736_003:0023b12": "障皆得銷滅。若有聞者。彼諸眾生於色聲",
    "T36n1736_003:0023b13": "香味觸。其內具有五百煩惱。其外亦有五",
    "T36n1736_003:0023b14": "百煩惱。貪行多者二萬一千。瞋癡等分亦",
    "T36n1736_003:0023b15": "然。了知如是悉是虛妄。如是知已。成就香",
    "T36n1736_003:0023b16": "幢雲自在光明清淨善根等。皆滅障益也。",
    "T36n1736_003:0023b17": "疏。攝位益者。如前位中具明。疏。起行益",
    "T36n1736_003:0023b18": "者。如普賢行品云。菩薩摩訶薩。得聞此法",
    "T36n1736_003:0023b19": "少作方便。疾得阿耨多羅三藐三菩提。以",
    "T36n1736_003:0023b20": "一行一切行故。如前行中具引。疏。稱性益",
    "T36n1736_003:0023b21": "者。謂依此普法。一切眾生無不皆悉稱其",
    "T36n1736_003:0023b22": "本性。佛果海中舊來益竟。故出現品云。如來",
    "T36n1736_003:0023b23": "成正覺時。於其身中普見一切眾生成正",
    "T36n1736_003:0023b24": "覺。乃至普見一切眾生入涅槃。皆同一性。",
    "T36n1736_003:0023b25": "所謂無性。若不稱性。豈得然也。疏。轉利",
    "T36n1736_003:0023b26": "益者。如第一重地獄天子得益竟。展轉成",
    "T36n1736_003:0023b27": "三重之益。後二即轉利益也。如上滅障即第",
    "T36n1736_003:0023b28": "二重。亦是轉利益。所望處別。故為滅障。第三",
    "T36n1736_003:0023b29": "重云。若有眾生見其蓋者。種清淨金輞轉",
    "T36n1736_003:0023c01": "輪王位一恒河沙善根。佛子菩薩住此轉輪",
    "T36n1736_003:0023c02": "王位。於百千億那由他佛剎微塵數世界中",
    "T36n1736_003:0023c03": "教化眾生。乃至云。若有暫得遇斯光明。必",
    "T36n1736_003:0023c04": "獲菩薩第十地位。以先修行善根力故。皆",
    "T36n1736_003:0023c05": "轉利益。疏。速證益者。如前教迹中辯。一",
    "T36n1736_003:0023c06": "生圓曠劫之果中說。疏。故前九因皆為",
    "T36n1736_003:0023c07": "今益者。結也。疏。亦可一一門皆成十益者。",
    "T36n1736_003:0023c08": "此第二意却是正意。上但隨宜耳。疏。因上十",
    "T36n1736_003:0023c09": "義故。此教興下。第三結屬。會釋也。此上結",
    "T36n1736_003:0023c10": "屬。下會釋經文。彼經具云其說法者。同名",
    "T36n1736_003:0023c11": "法慧。悉以佛神力故。世尊本願力故。為欲",
    "T36n1736_003:0023c12": "顯示佛法故。為以智光普照故。為欲開",
    "T36n1736_003:0023c13": "闡奧義故。為令證得法性故。為令眾會",
    "T36n1736_003:0023c14": "悉歡喜故。為欲開示佛法因故。為得一",
    "T36n1736_003:0023c15": "切佛平等故。為了法界無有二故。說如",
    "T36n1736_003:0023c16": "是法。十因舉二。故有等言。疏。因緣相參",
    "T36n1736_003:0023c17": "者。神力是緣。餘皆是因。故。云相參。今略舉",
    "T36n1736_003:0023c18": "二。即有因緣。以疏對彼。因緣易知。故云",
    "T36n1736_003:0023c19": "可以意得。疏。第二明說經緣等者。疏文分",
    "T36n1736_003:0023c20": "二。先引例總明。後今有十緣下。開章別釋。",
    "T36n1736_003:0023c21": "前中謂六成就中。信聞二種屬於阿難。在佛",
    "T36n1736_003:0023c22": "滅後結集時安。不為經緣。餘四成就。為經",
    "T36n1736_003:0023c23": "緣起。說必依時。要有方處。人通說聽。即佛",
    "T36n1736_003:0023c24": "及眾四義足矣。問智論云。說時方人令生",
    "T36n1736_003:0023c25": "信故。何以今言為緣起耶。答六中初二。",
    "T36n1736_003:0023c26": "唯屬證信。後四義有兩兼。阿難引之為生",
    "T36n1736_003:0023c27": "物信。當時無此教不得興。故為緣起。今十",
    "T36n1736_003:0023c28": "緣中具有此四。疏。今有十緣下。開章解釋",
    "T36n1736_003:0023c29": "中。先列後釋。疏。今初。依時依文分四。一",
    "T36n1736_003:0024a01": "大意。二開釋。三融會。四廣如旨歸。一句出",
    "T36n1736_003:0024a02": "法源。今初二。先拂迹顯實。後就德顯圓。",
    "T36n1736_003:0024a03": "前中疏。夫心冥至道。則渾一古今者。此約",
    "T36n1736_003:0024a04": "人顯實。心與理冥契。則無今古之相。故",
    "T36n1736_003:0024a05": "肇公云。古今通始終。同窮本極末。浩然大",
    "T36n1736_003:0024a06": "均。生公法華疏云。古亦今也。今亦古矣。疏。",
    "T36n1736_003:0024a07": "法界無生等者。就法顯實也。有生則屬三",
    "T36n1736_003:0024a08": "世。便即有時。無生則無三世剎那。安有時",
    "T36n1736_003:0024a09": "分。故出現品云。真如離妄恒寂靜。無生無",
    "T36n1736_003:0024a10": "滅。普周遍等。疏。下經偈云。下引經證。略舉",
    "T36n1736_003:0024a11": "人證耳。即兜率寶幢偈也。彼具云。眾生如",
    "T36n1736_003:0024a12": "是說。某日佛成道。如來得菩提。實不計",
    "T36n1736_003:0024a13": "於日。法界品云。菩薩智慧妙法輪。遠離一",
    "T36n1736_003:0024a14": "切分別網。超越一切障礙山。不可以生死",
    "T36n1736_003:0024a15": "長短。染淨劫數顯示等。其文非一。疏。況無",
    "T36n1736_003:0024a16": "涯之說等者。二就德顯圓。無涯之說。豎約",
    "T36n1736_003:0024a17": "長時。故旨歸云。常恒之說。前後際而無涯。",
    "T36n1736_003:0024a18": "念劫圓融者。約一念即不可盡。一念即無",
    "T36n1736_003:0024a19": "量劫。無量劫即一念等。故云爾也。念即多",
    "T36n1736_003:0024a20": "劫。何定時之長短哉。疏。今以無時之時。略",
    "T36n1736_003:0024a21": "顯十重時別者。此下第二開章解釋也。就中",
    "T36n1736_003:0024a22": "三。初上二句標。次初唯下釋。後於下結。二釋",
    "T36n1736_003:0024a23": "中初唯一念者。謂於一剎那頃。遍無盡之",
    "T36n1736_003:0024a24": "處說無邊法。二盡七日者。謂初成道一七日",
    "T36n1736_003:0024a25": "中。自受大法樂。大法樂者。所謂智慧寂靜",
    "T36n1736_003:0024a26": "樂。第二七日。頓說此經。何以初成便說此",
    "T36n1736_003:0024a27": "經。此經勝故。若以初成表勝。初七最初何",
    "T36n1736_003:0024a28": "故不說。論云。思惟行因緣行故。因者能說之",
    "T36n1736_003:0024a29": "智。緣者所化之機。將欲說所得妙法以逗",
    "T36n1736_003:0024b01": "物機。故云思惟行行。疏。三遍三際者。謂盡",
    "T36n1736_003:0024b02": "前後際各無邊劫。常恒周遍。演說此經。初",
    "T36n1736_003:0024b03": "無暫息上三易故。疏。但列名而已。疏。四",
    "T36n1736_003:0024b04": "攝同類劫下。以義稍隱故並加字。旨歸但",
    "T36n1736_003:0024b05": "云。四攝同類。五收異類劫。六以念攝",
    "T36n1736_003:0024b06": "劫。七劫念重收。八異類界時。九彼此相",
    "T36n1736_003:0024b07": "入。十以本收末。今加一字。義則易見。故並",
    "T36n1736_003:0024b08": "不釋。唯釋第十耳。言攝同類者。於前無",
    "T36n1736_003:0024b09": "邊劫各攝同類。如長劫唯攝長劫。短劫唯",
    "T36n1736_003:0024b10": "攝短劫等。疏。五收異類劫者。謂長劫攝短",
    "T36n1736_003:0024b11": "劫等。疏。六以念攝劫者。於一念中即攝",
    "T36n1736_003:0024b12": "無邊同異類劫。念念皆爾。疏。七劫念重收",
    "T36n1736_003:0024b13": "者。此上念所攝劫中。各以念成劫。一一念",
    "T36n1736_003:0024b14": "亦各攝諸劫。是則念念既其不盡。劫劫亦復",
    "T36n1736_003:0024b15": "不窮。如因陀羅網重重無盡也。疏。八異",
    "T36n1736_003:0024b16": "類界時者。上之七重。且約一類世界。如今",
    "T36n1736_003:0024b17": "娑婆一類。今辯樹形江河形等。無邊異類之",
    "T36n1736_003:0024b18": "剎。剎既同處。而有不同時亦同時。而各別",
    "T36n1736_003:0024b19": "分齊。盡彼時分常說此經。疏。九彼此相入",
    "T36n1736_003:0024b20": "者。即彼異類界。所有時劫。亦各別相收。或同",
    "T36n1736_003:0024b21": "異類界時。互相攝入。若念。若劫。重重無盡。",
    "T36n1736_003:0024b22": "同前四五六七。於彼諸時。常說此經。疏。",
    "T36n1736_003:0024b23": "謂以非劫為劫者。第十難見故。以此句釋",
    "T36n1736_003:0024b24": "之。以非劫為本。劫即為末。言非劫者。離",
    "T36n1736_003:0024b25": "分限故。如華藏世界。以非劫為劫。劫即非",
    "T36n1736_003:0024b26": "劫。念等亦爾。以時無長短離分限故。以",
    "T36n1736_003:0024b27": "離時分說彼劫故。以時無別體依法上",
    "T36n1736_003:0024b28": "立。法既融通時亦隨爾故。離世間品云。菩薩",
    "T36n1736_003:0024b29": "摩訶薩知一切劫即是非劫。而真實說一切",
    "T36n1736_003:0024c01": "劫數。是為第六無礙住。故云非劫為劫。於",
    "T36n1736_003:0024c02": "前無量時劫。常說華嚴。疏。又此十種隨一",
    "T36n1736_003:0024c03": "圓收者。此下。第三融會也。於中三。初此上",
    "T36n1736_003:0024c04": "二句。正融會。二依此說時則無始終下。通妨",
    "T36n1736_003:0024c05": "難。此上牒疑情。既無始終。何有初成之始",
    "T36n1736_003:0024c06": "九會之終。亦隨見聞下。會釋也。故疏指前",
    "T36n1736_003:0024c07": "通。又此一部。即是無邊法海。以下皆結通",
    "T36n1736_003:0024c08": "無分齊故。一部即是一切說故。疏。若依此時",
    "T36n1736_003:0024c09": "下。三顯勝能。於中又三。初揀他顯勝。次而",
    "T36n1736_003:0024c10": "餘教下。會他顯勝故。或說下。再通妨難。難",
    "T36n1736_003:0024c11": "云。彼有三七六七等殊。云何不出於此。故",
    "T36n1736_003:0024c12": "今通云。皆是此經之時。隨見聞故。◎",
    "T36n1736_003:0024c13": "大方廣佛華嚴經隨疏演義鈔卷第三"
}