{
    "T40n1809_003:0530a15": "僧羯磨卷下(出《四分律》)",
    "T40n1809_003:0530a17": "西太原寺沙門懷素集",
    "T40n1809_003:0530a18": "治人篇第十三",
    "T40n1809_003:0530a19": "與呵責羯磨法(案律有二法，僧應與作呵責羯磨：非法說法、法說非法，乃至說、不說亦如",
    "T40n1809_003:0530a20": "是；乃至舉羯磨亦如是。復有三事，僧應與作呵責羯磨：謂破戒、破見、破威儀；乃至舉羯磨亦如是。復有比丘憙共",
    "T40n1809_003:0530a21": "鬪諍，共相罵詈，口出刀劍，互求長短；若復有餘比丘鬪諍，往彼勸助，是故令僧未有諍事便有諍事，已有諍事而不",
    "T40n1809_003:0530a22": "除滅。佛言：「聽僧與作呵責白四。」集僧；集已，為作舉；作舉已，為作憶念；作憶念已，應與罪；與罪已，如是作：)大",
    "T40n1809_003:0530a23": "德僧聽！此某甲比丘，憙共鬪諍，共相罵詈，口",
    "T40n1809_003:0530a24": "出刀劍，互求長短。彼自共鬪諍已，若復有餘",
    "T40n1809_003:0530a25": "比丘鬪諍者，即復往彼勸言：「汝等勉力，莫不如",
    "T40n1809_003:0530a26": "他！汝等多聞智慧，財富亦勝，多有知識；我等",
    "T40n1809_003:0530a27": "當為汝作伴黨。」令僧未有諍事而有諍事，已",
    "T40n1809_003:0530a28": "有諍事而不除滅。若僧時到，僧忍聽，僧為某",
    "T40n1809_003:0530a29": "甲比丘作呵責羯磨，若後復更鬪諍，共相罵",
    "T40n1809_003:0530b01": "詈者，眾僧當更增罪治。白如是。大德僧聽！此",
    "T40n1809_003:0530b02": "某甲比丘，憙共鬪諍，共相罵詈，口出刀劍，互",
    "T40n1809_003:0530b03": "求長短。彼自共鬪諍已，若復有餘比丘鬪諍",
    "T40n1809_003:0530b04": "者，即復往彼勸言：「汝等勉力，莫不如他！汝等",
    "T40n1809_003:0530b05": "智慧多聞，財富亦勝，多有知識；我等當為汝",
    "T40n1809_003:0530b06": "作伴黨。」令僧未有諍事而有諍事，已有諍事",
    "T40n1809_003:0530b07": "而不除滅。僧為某甲比丘作呵責羯磨。誰諸",
    "T40n1809_003:0530b08": "長老忍僧與某甲比丘作呵責羯磨，若後復",
    "T40n1809_003:0530b09": "更鬪諍，共相罵詈者，眾僧當更增罪治。忍者",
    "T40n1809_003:0530b10": "默然，誰不忍者說。(三說。)僧已忍為某甲比丘",
    "T40n1809_003:0530b11": "作呵責羯磨竟。僧忍，默然故，是事如是持。(彼得",
    "T40n1809_003:0530b12": "法已，修行七五之行。此七五行，具如上明。)",
    "T40n1809_003:0530b13": "解呵責羯磨法(若眾僧在小食上、後食上、若說法、若布薩，被呵責羯磨人，正衣服，脫革屣，在",
    "T40n1809_003:0530b14": "一面住，[跍*月]跪合掌，白如是言：)大德僧！受我懺悔。自今已去，",
    "T40n1809_003:0530b15": "自責心，止不復作。(佛言：「若隨順眾僧，無所違逆，求解呵責羯磨。聽解，作白四羯磨。」僧應",
    "T40n1809_003:0530b16": "觀察，有五法不應為解，謂違上七五之行；有五法應為解呵責，謂不違上七五之行。應至僧中，具儀作如是乞：)",
    "T40n1809_003:0530b17": "大德僧聽！我某甲比丘，僧與作呵責羯磨。我",
    "T40n1809_003:0530b18": "今隨順眾僧，無所違逆，從僧乞解呵責羯磨。",
    "T40n1809_003:0530b19": "願僧慈愍故，為我解呵責羯磨。(三說。僧應如是與法。)大德",
    "T40n1809_003:0530b20": "僧聽！某甲比丘，僧為作呵責羯磨。彼比丘隨",
    "T40n1809_003:0530b21": "順眾僧，無所違逆，從僧乞解呵責羯磨。若僧",
    "T40n1809_003:0530b22": "時到，僧忍聽，解某甲比丘呵責羯磨。白如是。",
    "T40n1809_003:0530b23": "大德僧聽！此某甲比丘，僧為作呵責羯磨。彼",
    "T40n1809_003:0530b24": "比丘隨順眾僧，無所違逆，從僧乞解呵責羯",
    "T40n1809_003:0530b25": "磨。誰諸長老忍僧為某甲比丘解呵責羯磨",
    "T40n1809_003:0530b26": "者默然，誰不忍者說。(三說)僧已忍解某甲比丘呵",
    "T40n1809_003:0530b27": "責羯磨竟。僧忍，默然故，是事如是持。",
    "T40n1809_003:0530b28": "與擯羯磨法(時有比丘行惡行，污他家。言惡行者，自種花樹、教他種等。言污家者，有四種事：",
    "T40n1809_003:0530c01": "一、依家污家，二、依利養污家，三、依親友污家，四、依僧伽藍污家。此比丘行惡行，污他家，見聞皆具。佛言：「聽僧為作擯",
    "T40n1809_003:0530c02": "白四。」此作及解，文如律明。)",
    "T40n1809_003:0530c03": "與依止羯磨法(若比丘癡無所知，多犯眾罪，共白衣雜住而相親附，不順佛法。佛言：「聽",
    "T40n1809_003:0530c04": "僧為作依止白四。」謂遣依止有德人住，不得稱方國土等作。此作及解，亦文如律。)",
    "T40n1809_003:0530c05": "與遮不至白衣家羯磨法(白衣有五法，僧應為作遮不至白衣家羯磨：此人恭",
    "T40n1809_003:0530c06": "敬父、母、沙門、婆羅門、所應持者堅持不捨。比丘有十法，僧應與作遮不至白衣家羯磨：惡說罵白衣家、方便令白衣家",
    "T40n1809_003:0530c07": "損減、作無利、作無住處、鬪亂白衣、於白衣前謗佛法僧、在白衣前作下賤罵、如法許白衣而不實。此作及差使送懺",
    "T40n1809_003:0530c08": "悔、解等，亦文如律。)",
    "T40n1809_003:0530c09": "與不見罪舉羯磨法(時有比丘犯罪，餘比丘語言：「汝犯罪見不？」答言：「不見。」佛言：「聽",
    "T40n1809_003:0530c10": "僧與作不見罪舉白四。」此作及解，亦如律。)",
    "T40n1809_003:0530c11": "與不懺悔罪舉羯磨法(若有比丘犯罪，諸比丘語言：「汝有罪懺悔。」答言：「不懺",
    "T40n1809_003:0530c12": "悔。」佛言：「聽僧與作不懺悔罪舉白四。」此作及解，亦文如律。)",
    "T40n1809_003:0530c13": "與不捨惡見舉羯磨法(若有比丘如是惡見生，作如是言：「我知佛所說法，犯婬欲",
    "T40n1809_003:0530c14": "非障道法。」佛言：「聽僧為作呵諫白四。」諫法如文。彼比丘僧與作呵諫，故不捨惡見。佛言：「與作不捨惡見舉白四。」",
    "T40n1809_003:0530c15": "此作及解，亦文如律。)",
    "T40n1809_003:0530c16": "與狂癡羯磨法(有三種狂癡：一、說戒時，或憶或不憶、或來或不來，二、或憶而來，三、或不憶",
    "T40n1809_003:0530c17": "不來；是謂三種狂癡。是中下二，不應與作；初一應作白二羯磨。應如是與。)大德僧聽！此某",
    "T40n1809_003:0530c18": "甲比丘心亂狂癡，或憶說戒或不憶說戒、或",
    "T40n1809_003:0530c19": "來或不來。若僧時到，僧忍聽，僧與某甲比丘",
    "T40n1809_003:0530c20": "作心亂狂癡羯磨，或憶或不憶、或來或不來",
    "T40n1809_003:0530c21": "僧作羯磨說戒。白如是。大德僧聽！此某甲比",
    "T40n1809_003:0530c22": "丘心亂狂癡，或憶說戒或不憶說戒、或來或",
    "T40n1809_003:0530c23": "不來。僧與某甲比丘作心亂狂癡羯磨，或憶",
    "T40n1809_003:0530c24": "或不憶、或來或不來作羯磨說戒。誰諸長老",
    "T40n1809_003:0530c25": "忍僧與某甲比丘作心亂狂癡，或憶或不憶、",
    "T40n1809_003:0530c26": "或來或不來作羯磨說戒者默然，誰不忍者",
    "T40n1809_003:0530c27": "說。僧已忍與某甲比丘作心亂狂癡，或憶或",
    "T40n1809_003:0531a01": "不憶、或來或不來作羯磨竟。僧忍，默然故，是",
    "T40n1809_003:0531a02": "事如是持。",
    "T40n1809_003:0531a03": "解狂癡羯磨法(若狂病止，應白二解。彼應具儀，作如是乞。)大德僧聽！",
    "T40n1809_003:0531a04": "我某甲比丘，先得狂癡病。說戒時，或憶或不",
    "T40n1809_003:0531a05": "憶、或來或不來，眾僧與我作狂癡病羯磨。作",
    "T40n1809_003:0531a06": "已，病還得止，今從眾僧乞解狂癡羯磨。(三說。僧應",
    "T40n1809_003:0531a07": "與法。)大德僧聽！此某甲比丘，先得狂癡病。彼說",
    "T40n1809_003:0531a08": "戒時，或憶或不憶、或來或不來，眾僧與作狂",
    "T40n1809_003:0531a09": "癡病羯磨。與作羯磨已，狂癡病還得止，今從",
    "T40n1809_003:0531a10": "眾僧乞解狂癡病羯磨。若僧時到，僧忍聽，與",
    "T40n1809_003:0531a11": "解狂癡病羯磨。白如是。大德僧聽！此某甲比",
    "T40n1809_003:0531a12": "丘，先得狂癡病，彼說戒時，或憶或不憶、或",
    "T40n1809_003:0531a13": "來或不來，眾僧與作狂癡病羯磨。與作羯磨",
    "T40n1809_003:0531a14": "已，狂癡病還得止，今從眾僧乞解狂癡病羯",
    "T40n1809_003:0531a15": "磨。誰諸長老忍僧與某甲比丘解狂癡病羯",
    "T40n1809_003:0531a16": "磨者默然，誰不忍者說。僧已忍與某甲比丘",
    "T40n1809_003:0531a17": "解狂癡病羯磨竟。僧忍，默然故，是事如是持。",
    "T40n1809_003:0531a18": "(佛言：「隨狂病時與作羯磨；狂止，還解。」)",
    "T40n1809_003:0531a19": "與學家羯磨法(時有居士家，夫婦俱得信樂，為佛弟子。諸佛見諦弟子常法：於諸比丘",
    "T40n1809_003:0531a20": "無所愛惜，乃至身肉。若諸比丘至家，常與飲食及諸供養，故令貧窮，衣食乏盡。佛言：「聽僧與彼居士作學家羯",
    "T40n1809_003:0531a21": "磨。」應如是作。)大德僧聽！於某城中某居士家，夫婦",
    "T40n1809_003:0531a22": "得信，為佛弟子，財物竭盡。若僧時到，僧忍聽，",
    "T40n1809_003:0531a23": "僧今與作學家羯磨，諸比丘不得在某家受",
    "T40n1809_003:0531a24": "食食。白如是。大德僧聽！於某城中某居士家，",
    "T40n1809_003:0531a25": "夫婦得信，為佛弟子，財物竭盡；僧今與作學",
    "T40n1809_003:0531a26": "家羯磨，諸比丘不得在某家受食食。誰諸長",
    "T40n1809_003:0531a27": "老忍僧與某居士作學家羯磨者默然，誰不",
    "T40n1809_003:0531a28": "忍者說。僧已忍與某居士作學家羯磨竟。僧",
    "T40n1809_003:0531a29": "忍，默然故，是事如是持。(若先受請、若有病、若置地與、若從人受、若學家施後",
    "T40n1809_003:0531b01": "財物還多，無犯。)",
    "T40n1809_003:0531b02": "解學家羯磨法(若學家財物還多，從僧乞解學家羯磨者，僧應白二為解。應如是作。)大",
    "T40n1809_003:0531b03": "德僧聽！於某城中某居士家，夫婦得信，為佛",
    "T40n1809_003:0531b04": "弟子，好施，財物竭盡，僧先與作學家羯磨；今",
    "T40n1809_003:0531b05": "財物還多，從僧乞解學家羯磨。若僧時到，僧",
    "T40n1809_003:0531b06": "忍聽，解學家羯磨。白如是。大德僧聽！於某城",
    "T40n1809_003:0531b07": "中某居士家，夫婦得信，為佛弟子，財物還多；",
    "T40n1809_003:0531b08": "僧今與某居士解學家羯磨。誰諸長老忍僧",
    "T40n1809_003:0531b09": "與某居士解學家羯磨者默然，誰不忍者說。",
    "T40n1809_003:0531b10": "僧已忍與某居士解學家羯磨竟。僧忍，默然",
    "T40n1809_003:0531b11": "故，是事如是持。",
    "T40n1809_003:0531b12": "作餘語羯磨法(時有比丘犯罪，諸比丘問言：「汝自知犯罪不耶？」即以餘事報諸比丘：「汝向",
    "T40n1809_003:0531b13": "誰語？為說何事？為論何理？為語我？為語誰耶？是誰犯罪？罪由何生？我不見罪！云何言我有罪？」佛言：「自今已去，聽",
    "T40n1809_003:0531b14": "白已，名作餘語。」應如是白：)大德僧聽！此某甲比丘犯罪。諸比",
    "T40n1809_003:0531b15": "丘問言：「汝今自知犯罪不耶？」此比丘即以餘",
    "T40n1809_003:0531b16": "事報諸比丘言：「汝向誰語？為說何事？為論何",
    "T40n1809_003:0531b17": "理？為我說？為餘人說？誰犯罪？罪由何生？我",
    "T40n1809_003:0531b18": "不見罪！」若僧時到，僧忍聽，當名某甲比丘作",
    "T40n1809_003:0531b19": "餘語。白如是。(作是白已，名作餘語。若未白前作餘語者，一切盡突吉羅；若作白已作餘語",
    "T40n1809_003:0531b20": "者，一切盡波逸提。)",
    "T40n1809_003:0531b21": "作觸惱羯磨法(時有比丘，眾僧立制不得作餘語已，便觸惱僧：喚來不來，不喚來便來，應",
    "T40n1809_003:0531b22": "起不起，不應起便起，應語不語，不應語便語。佛言：「聽僧與此比丘作白羯磨已，名作觸惱。」作如是白：)大德",
    "T40n1809_003:0531b23": "僧聽！此某甲比丘，僧名作餘語已，便觸惱眾",
    "T40n1809_003:0531b24": "僧：喚來不來，不喚來便來；應起不起，不應起",
    "T40n1809_003:0531b25": "便起；應語不語，不應語便語。若僧時到，僧忍",
    "T40n1809_003:0531b26": "聽，制某甲比丘，名作觸惱。白如是。(如是白已，名作觸惱",
    "T40n1809_003:0531b27": "僧。未白前觸惱僧者，一切盡突吉羅；若作白已觸惱僧者，一切盡波逸提。)",
    "T40n1809_003:0531b28": "惡馬治法(時有比丘，惡性不受諫語，多犯眾罪。餘比丘語言：「汝犯罪見不？」答言：「不見。」僧應捨棄莫",
    "T40n1809_003:0531c01": "問，語如是言：)汝今不見罪，汝所往之處，彼亦當舉汝",
    "T40n1809_003:0531c02": "罪，為汝作自言，不聽汝作阿[少/兔]婆陀，不聽布",
    "T40n1809_003:0531c03": "薩自恣。如調馬師，惡馬難調，即合所繫韁[木*戈]",
    "T40n1809_003:0531c04": "棄之；汝比丘不自見罪，亦復如是，一切捨",
    "T40n1809_003:0531c05": "棄。汝所往之處，乃至不聽汝布薩自恣。(是人不應",
    "T40n1809_003:0531c06": "求聽，此即是聽。)",
    "T40n1809_003:0531c07": "梵罰治法(時有比丘，惡性犯戒，復不受諫，作默擯治。應如是作。)一切比丘默擯",
    "T40n1809_003:0531c08": "不與語，是梵罰治。(然不改者)將詣眾中，諸人共彈",
    "T40n1809_003:0531c09": "使出，莫與說戒，亦莫與法會從事。",
    "T40n1809_003:0531c10": "捨教授比丘尼法(時六群比丘尼、沙彌尼、式叉摩那，來至寺內，共比丘、沙彌共住，更相調",
    "T40n1809_003:0531c11": "弄，共唄、共哭、或共戲笑，亂諸坐禪比丘。佛言：「應喚來謫罰。若不改者，應為沙彌尼和上、闍梨作捨教授羯磨。」)",
    "T40n1809_003:0531c12": "與白衣家作覆鉢羯磨法(佛言：「白衣家有五法，不應與作覆鉢：不孝順父、不孝",
    "T40n1809_003:0531c13": "順母、不敬沙門、不敬婆羅門、不供事比丘。有五法應作，即反上是。復有十法，眾僧應與作覆鉢：罵謗比丘、為比丘作損減、",
    "T40n1809_003:0531c14": "作無利益、方便令無住處、鬪亂比丘、於比丘前說佛法僧惡、以無根不淨法謗比丘、若犯比丘尼。如是九八七六五四三",
    "T40n1809_003:0531c15": "二一，與作覆鉢。」應如是與。)大德僧聽！此某甲，某甲比丘清淨，",
    "T40n1809_003:0531c16": "而以無根波羅夷法謗。若僧時到，僧忍聽，僧",
    "T40n1809_003:0531c17": "今為此某甲作覆鉢不相往來。白如是。大德",
    "T40n1809_003:0531c18": "僧聽！此某甲，某甲比丘清淨，而以無根波羅",
    "T40n1809_003:0531c19": "夷法謗；今僧為某甲作覆鉢不相往來。誰諸",
    "T40n1809_003:0531c20": "長老忍僧為某甲作覆鉢不相往來者默然，",
    "T40n1809_003:0531c21": "誰不忍者說。僧已忍為某甲作覆鉢不相往",
    "T40n1809_003:0531c22": "來竟。僧忍，默然故，是事如是持。",
    "T40n1809_003:0531c23": "差比丘使告白衣法(佛言：「應白二羯磨差一比丘為使，告白衣令知。」其使比丘應具",
    "T40n1809_003:0531c24": "八德。八德及差，廣如律明。此使比丘往至彼家，不應受床坐飲食供養等，直應語云：)今僧為汝",
    "T40n1809_003:0531c25": "作覆鉢不相往來。(彼若不解，應廣為說。彼人若言：「作何方便解我覆鉢，還相往來者。」彼使",
    "T40n1809_003:0531c26": "應語云：「汝應往懺悔眾僧。彼若懺悔，隨順眾僧，不敢違逆，從僧乞解覆鉢，還相往來者，僧應為解。」解文如律。)",
    "T40n1809_003:0531c27": "設諫篇第十四",
    "T40n1809_003:0531c28": "諫破僧法(若比丘方便欲破和合僧，受破僧法，堅持不捨。彼比丘諫此比丘言：)大德！莫",
    "T40n1809_003:0532a01": "方便欲破和合僧，莫受破僧法，堅持不捨。大",
    "T40n1809_003:0532a02": "德！當與僧和合，歡喜不諍，同一水乳，於佛法",
    "T40n1809_003:0532a03": "中有增益安樂住。大德！可捨此事，莫令僧作",
    "T40n1809_003:0532a04": "呵諫，而犯重罪。(若用語者善，若不用語者)復令比丘、比丘尼、優",
    "T40n1809_003:0532a05": "婆塞、優婆夷、若王、大臣、種種異道沙門、婆羅門",
    "T40n1809_003:0532a06": "求，若餘方比丘聞知其人，信用言者，應來。",
    "T40n1809_003:0532a07": "(若用言者善，若不用言者)應作白。(作白已，應更求：)大德！我已白竟，餘",
    "T40n1809_003:0532a08": "有羯磨在。汝今可捨此事，莫令僧為汝作羯",
    "T40n1809_003:0532a09": "磨，更犯重罪。(若用語者善，若不用語者)應作初羯磨。(作初羯磨已，應更求：)",
    "T40n1809_003:0532a10": "大德！我已白作初羯磨竟，餘有二羯磨在。汝",
    "T40n1809_003:0532a11": "可捨此事，莫令僧更為汝作羯磨，而犯重罪。",
    "T40n1809_003:0532a12": "(若用言者善，若不用言者)應作第二羯磨。(作第二已，應更求云：)大德！我已",
    "T40n1809_003:0532a13": "作白二羯磨竟，餘有一羯磨在。汝可捨此事，",
    "T40n1809_003:0532a14": "莫令僧更為汝作羯磨，而犯重罪。(若能捨者善，若不能捨者)與",
    "T40n1809_003:0532a15": "說第三羯磨。(說第三羯磨竟，僧伽婆尸沙。作白二羯磨竟，捨者，三偷蘭遮。作白一羯磨竟，捨者，",
    "T40n1809_003:0532a16": "二偷蘭遮。作白竟，捨者，一偷蘭遮。若初白未竟，捨者，突吉羅。若一切未白前，方便欲破和合僧，受破和合僧法，",
    "T40n1809_003:0532a17": "堅持不捨，一切突吉羅。羯磨法體，具如律明。)",
    "T40n1809_003:0532a18": "諫破僧助伴法(眾僧諫彼破僧比丘時，復有非法群黨比丘，一、二、三、眾多，語諸比丘言：「大德！汝",
    "T40n1809_003:0532a19": "莫諫此比丘，此比丘是法語比丘、律語比丘；此比丘所說，我等忍可。」諸比丘應語言：)汝莫作是語，",
    "T40n1809_003:0532a20": "言：「此比丘是法語比丘、律語比丘；此比丘所",
    "T40n1809_003:0532a21": "說，我等忍可。」而此比丘非法語比丘、非律語",
    "T40n1809_003:0532a22": "比丘。汝等莫壞和合僧，當助和合僧。大德！與",
    "T40n1809_003:0532a23": "僧和合，歡喜不諍等。如前。(羯磨法體，亦如律明。)",
    "T40n1809_003:0532a24": "諫被擯謗僧法(時有比丘行惡行，污他家，見聞皆具。僧作擯法，便謗僧言：「諸比丘有愛、有恚、有",
    "T40n1809_003:0532a25": "怖、有癡，有如是同罪比丘，有驅者、有不驅者。」諸比丘應語彼言：)大德！污他家亦見",
    "T40n1809_003:0532a26": "亦聞，行惡行亦見亦聞。大德！污他家，行惡行，",
    "T40n1809_003:0532a27": "可捨此事，莫為僧所呵，更犯重罪。(若隨語者善；若不隨語者，乃至",
    "T40n1809_003:0532a28": "與說第三，如上。白四法體，亦如律明。)",
    "T40n1809_003:0532b01": "諫惡性不受語法(若比丘惡性不受人語，諸比丘以戒律如法教授，自身作不可共語，語諸",
    "T40n1809_003:0532b02": "比丘言：「大德！莫語我若好、若惡，我亦不語諸大德若好、若惡。大德止！不須諫我。」彼比丘諫此比丘言：)大德！",
    "T40n1809_003:0532b03": "莫自作不可共語，當作可共語。大德如法諫",
    "T40n1809_003:0532b04": "諸比丘，諸比丘亦當如法諫大德。如是佛弟",
    "T40n1809_003:0532b05": "子眾，得增益展轉相教，展轉相諫，展轉懺悔。",
    "T40n1809_003:0532b06": "大德！可捨此事，莫為僧所呵，更犯重罪。(若隨語者善；若",
    "T40n1809_003:0532b07": "不隨語者，乃至第三，如上。白四法體，亦如律明。)",
    "T40n1809_003:0532b08": "諫惡見說欲不障道法(彼比丘作如是言：「我知佛所說法，行婬欲非障道法。」諸善",
    "T40n1809_003:0532b09": "比丘應諫此比丘言：)汝莫作是語，莫謗世尊，謗世尊者不",
    "T40n1809_003:0532b10": "善，世尊不作是語。世尊無數方便說行婬欲",
    "T40n1809_003:0532b11": "是障道法。汝今可捨此事，莫為僧所呵，更犯",
    "T40n1809_003:0532b12": "罪。(若隨語者善；若不隨語者，乃至第三，如上。白四法體，亦如律明。呵諫說欲不障道沙彌法，同此無異。)",
    "T40n1809_003:0532b13": "諫犯罪法(時有比丘欲犯波羅夷乃至惡說，諸比丘應諫此比丘言：)大德！莫作",
    "T40n1809_003:0532b14": "語是，此不應爾。大德所作，非法、非律、非佛",
    "T40n1809_003:0532b15": "所教。(然此比丘不從諸善比丘如法諫勸，即便犯戒。若此比丘自知所作是，明他諫者非，故作，犯根本；不從語",
    "T40n1809_003:0532b16": "者，突吉羅。若此比丘自知所作非，明他諫者是，故作，犯根本；不從語者，波逸提。若無智人、不知諫法，應語彼云：)汝",
    "T40n1809_003:0532b17": "可問汝和上、阿闍梨，更學問誦經，知諫法已，然",
    "T40n1809_003:0532b18": "後設諫。",
    "T40n1809_003:0532b19": "滅諍篇第十五",
    "T40n1809_003:0532b20": "與現前毘尼法(時諸比丘，人不現前，便作羯磨。佛言：「不應人不現前而作羯磨。」)自",
    "T40n1809_003:0532b21": "今已去，為諸比丘結現前毘尼滅諍，應如是",
    "T40n1809_003:0532b22": "說現前毘尼。(但現前有五，謂：法、毘尼、人、僧、界。云何法現前？所持法滅諍者是。云何毘尼現前？所",
    "T40n1809_003:0532b23": "持毘尼滅諍者是。云何人現前？言義往返者是。云何僧現前？同羯磨和合集一處，不來者囑授，在現前應呵者不",
    "T40n1809_003:0532b24": "呵是。云何界現前？在界內羯磨作制治者是。)",
    "T40n1809_003:0532b25": "與憶念毘尼法(時諸比丘實不犯重罪波羅夷、僧伽婆尸沙、偷蘭遮，諸比丘皆言犯重罪。問言：",
    "T40n1809_003:0532b26": "「汝憶犯重罪不？」彼不憶犯，答言：「我不憶犯如是罪。」即語諸比丘言：「長老！莫數詰問我。」諸比丘故詰問不止。佛言：「聽僧為作",
    "T40n1809_003:0532b27": "憶念毘尼白四羯磨。」乞作如文。)自今已去，與諸比丘結憶念毘尼",
    "T40n1809_003:0532c01": "滅諍，應如是說憶念毘尼。(云何憶念毘尼？彼比丘此罪，更不應舉、不應作憶念。)",
    "T40n1809_003:0532c02": "與不癡毘尼法(時有比丘癡狂心亂，多犯眾罪，非沙門法，言無齊限，行來出入不順威儀。後還",
    "T40n1809_003:0532c03": "得心時，諸比丘言：「犯重罪波羅夷、僧伽婆尸沙。」問言：「汝憶犯重罪不？」彼即答言：「我先癡狂心亂時多犯眾罪，非我故",
    "T40n1809_003:0532c04": "作，是狂癡耳。諸長老不須數見難詰。」諸比丘故難詰不止。佛言：「聽僧與作不癡毘尼白四羯磨。」乞作如文。)自今",
    "T40n1809_003:0532c05": "已去，與諸比丘結不癡毘尼滅諍，應如是說",
    "T40n1809_003:0532c06": "不癡毘尼。(云何不癡毘尼？彼比丘此罪，更不應舉、不應作憶念。)",
    "T40n1809_003:0532c07": "與自言治毘尼法(比丘以天眼清淨，見比丘犯戒，不取自言，牽出門外。佛言：「不應如是。若",
    "T40n1809_003:0532c08": "於異時，亦不應如是。令彼伏罪然後與罪，不應不自伏罪而與罪。」)自今已去，為諸比",
    "T40n1809_003:0532c09": "丘結自言治滅諍，應如是說自言毘尼。(是中人現",
    "T40n1809_003:0532c10": "前者，受懺者、懺悔者是。云何自言？說罪名、說罪種懺悔者是。云何治？自責汝心，生厭離也。)",
    "T40n1809_003:0532c11": "與多人語毘尼法(諸比丘諍事現前不能滅者，應多求如法比丘行舍羅滅諍，以籌多表",
    "T40n1809_003:0532c12": "語。)自今已去，為諸比丘結用多人語滅諍法，",
    "T40n1809_003:0532c13": "應如是說用多人語。(云何多人語？若用多人說，持法、持毘尼、持摩夷。)",
    "T40n1809_003:0532c14": "與罪處所毘尼法(時諸比丘犯罪，前後相違。佛言：「聽僧與彼比丘作罪處所白四羯磨。」應如",
    "T40n1809_003:0532c15": "是與：集僧；集已，為作舉；作舉已，與作憶念；作憶念已，與罪。作法如文。作已，順行七五之行。)自今已去，",
    "T40n1809_003:0532c16": "為諸比丘結罪處所滅諍法，應如是說結罪",
    "T40n1809_003:0532c17": "處所。(云何罪處所？彼比丘此罪，與作舉、作憶念者是。)",
    "T40n1809_003:0532c18": "與草覆地毘尼法(諸比丘作念：「我曹多犯眾戒，非沙門法，亦作亦說，出入無限。若我曹還",
    "T40n1809_003:0532c19": "自共善問此事，或能令此諍事轉深重，經歷年月，不得如法、如毘尼、如佛所教滅除諍事，令僧不得安樂。」佛言：「應滅此諍，",
    "T40n1809_003:0532c20": "猶如草覆地。」)自今已去，為諸比丘結如草覆地滅諍",
    "T40n1809_003:0532c21": "法，應如是說如草覆地。(云何草覆地？此罪更不說罪名、罪種懺悔者是。)",
    "T40n1809_003:0532c22": "諍有四種(言諍、覓諍、犯諍、事諍。云何言諍？比丘共比丘諍言，引十八諍事：法、非法，乃至說、不說。若以",
    "T40n1809_003:0532c23": "如是相共諍言語，遂彼此共鬪，是為言諍。云何覓諍？若比丘與比丘覓罪，以三舉事：破戒、破見、破威儀，見、聞、疑，作",
    "T40n1809_003:0532c24": "如是相覓罪，共語不妄，求伴勢力，安慰其意，若舉、作憶念，若安此事、若不安此事，不癡、不脫，是為覓諍。云何犯",
    "T40n1809_003:0532c25": "諍？犯七種罪，波羅夷乃至惡說，是為犯諍。云何事諍？言諍中事作，覓諍中事作，犯諍中事作，是為事諍。舉藥",
    "T40n1809_003:0532c26": "對諍，律文廣明。)◎",
    "T40n1809_003:0533a01": "◎雜行篇第十六",
    "T40n1809_003:0533a02": "結說戒堂法(律言：不知當於何處說戒？佛言：「聽作說戒堂。應一比丘具儀唱某大堂、閣上堂、經行",
    "T40n1809_003:0533a03": "堂、若河側、若樹下、若石側、生草處已。」應如是作。)大德僧聽！若僧時到，僧忍",
    "T40n1809_003:0533a04": "聽，在某處作說戒堂。白如是。大德僧聽！今",
    "T40n1809_003:0533a05": "眾僧在某處作說戒堂。誰諸長老忍僧在某",
    "T40n1809_003:0533a06": "處作說戒堂者默然，誰不忍者說。僧已忍聽",
    "T40n1809_003:0533a07": "在某處作說戒堂竟。僧忍，默然故，是事如是",
    "T40n1809_003:0533a08": "持。",
    "T40n1809_003:0533a09": "解說戒堂法(時諸比丘先立說戒堂，復欲餘處立。聽解前說戒堂，然後更結。應如是解。)大德",
    "T40n1809_003:0533a10": "僧聽！若僧時到，僧忍聽，解某處說戒堂。白如",
    "T40n1809_003:0533a11": "是。大德僧聽！今僧解某處說戒堂。誰諸長老",
    "T40n1809_003:0533a12": "忍僧解某處說戒堂者默然，誰不忍者說。僧",
    "T40n1809_003:0533a13": "已忍解某處說戒堂竟。僧忍，默然故，是事",
    "T40n1809_003:0533a14": "如是持。",
    "T40n1809_003:0533a15": "結庫藏法(時客比丘來，移衣物著餘房，不堅牢。佛聽別房結作庫藏屋。應一比丘唱某房、若溫室、若重",
    "T40n1809_003:0533a16": "屋、若經行處，作庫藏屋。唱已，應如是作。)大德僧聽！若僧時到，僧忍聽，",
    "T40n1809_003:0533a17": "僧結某甲房作庫藏屋。白如是。大德僧聽！僧",
    "T40n1809_003:0533a18": "結某甲房作庫藏屋。誰諸長老忍僧結某甲",
    "T40n1809_003:0533a19": "房作庫藏屋者默然，誰不忍者說。僧已忍結",
    "T40n1809_003:0533a20": "某甲房作庫藏屋竟。僧忍，默然故，是事如是",
    "T40n1809_003:0533a21": "持。(若庫藏不堅牢，聽差守庫藏人，具德如上。若不肯者，與福饒、與粥。若故不肯，一切所受衣食分，應與二分。若故不肯，",
    "T40n1809_003:0533a22": "當如法治。)",
    "T40n1809_003:0533a23": "解庫藏法(文略無解，應翻結云：)大德僧聽！若僧時到，僧忍",
    "T40n1809_003:0533a24": "聽，僧解某甲房庫藏屋。白如是。大德僧聽！僧",
    "T40n1809_003:0533a25": "解某甲房庫藏屋。誰諸長老忍僧解某甲房",
    "T40n1809_003:0533a26": "庫藏屋者默然，誰不忍者說。僧已忍解某甲",
    "T40n1809_003:0533a27": "房庫藏屋竟。僧忍，默然故，是事如是持。",
    "T40n1809_003:0533a28": "與無主為已造房法(彼比丘看無難、無妨處已，僧中具儀，作如是乞：)大德僧",
    "T40n1809_003:0533b01": "聽！我某甲比丘，自乞作屋，無主，自為已，我今",
    "T40n1809_003:0533b02": "從僧乞處分無難、無妨處。(三說。僧應觀察此比丘為可信不？若可信者，即當聽",
    "T40n1809_003:0533b03": "作；若不可信者，一切僧應到彼看。若僧不去，遣僧中可信者看。若彼處有難、有妨處，不應與處分。若無難、有妨處，有難、無",
    "T40n1809_003:0533b04": "妨處，亦不應與處分。若無難、無妨處，應與處分。作如是與：)大德僧聽！某甲比丘，",
    "T40n1809_003:0533b05": "自求作屋，無主，自為已，從僧乞處分無難、無",
    "T40n1809_003:0533b06": "妨處。若僧時到，僧忍聽，僧今與某甲比丘處",
    "T40n1809_003:0533b07": "分無難、無妨處。白如是。大德僧聽！某甲比丘，",
    "T40n1809_003:0533b08": "自求作屋，無主，自為已，從僧乞處分無難、無",
    "T40n1809_003:0533b09": "妨處；僧今與某甲比丘處分無難、無妨處。誰",
    "T40n1809_003:0533b10": "諸長老忍僧與某甲比丘處分無難、無妨處者",
    "T40n1809_003:0533b11": "默然，誰不忍者說。僧已忍與某甲比丘處分",
    "T40n1809_003:0533b12": "無難、無妨處竟。僧忍，默然故，是事如是持。",
    "T40n1809_003:0533b13": "(有主造房，文同，但稱有主為異。)",
    "T40n1809_003:0533b14": "與結不失衣法(時有比丘得乾痟病，有糞掃僧伽梨患重，自思念言：「世尊與諸比丘結戒，不得",
    "T40n1809_003:0533b15": "離衣宿。我今得乾痟病，有糞掃僧伽梨極重，有因緣欲往人間行，不堪持行。」佛言：「自今已去，聽僧與此病比丘結不失衣",
    "T40n1809_003:0533b16": "白二羯磨。」應至僧中，具儀作如是乞。)大德僧聽！我某甲比丘得乾痟",
    "T40n1809_003:0533b17": "病，此糞掃僧伽梨重，有因緣事欲人間行，不",
    "T40n1809_003:0533b18": "堪持行，我今從僧乞結不失衣法。(三說。僧如是與。)大德",
    "T40n1809_003:0533b19": "僧聽！某甲比丘得乾痟病，有糞掃僧伽梨重，",
    "T40n1809_003:0533b20": "有因緣事欲人間行，不堪持行，從僧乞結不",
    "T40n1809_003:0533b21": "失衣法。若僧時到，僧忍聽，與此比丘結不失",
    "T40n1809_003:0533b22": "衣法。白如是。大德僧聽！某甲比丘得乾痟病，",
    "T40n1809_003:0533b23": "有糞掃僧伽梨重，有因緣事欲人間行，不堪",
    "T40n1809_003:0533b24": "持行，從僧乞結不失衣法；今僧與某甲比丘",
    "T40n1809_003:0533b25": "結不失衣法。誰諸長老忍僧與某甲比丘結",
    "T40n1809_003:0533b26": "不失衣法者默然，誰不忍者說。僧已忍與某",
    "T40n1809_003:0533b27": "甲比丘結不失衣法竟。僧忍，默然故，是事如",
    "T40n1809_003:0533b28": "是持。",
    "T40n1809_003:0533c01": "與作新臥具法(時有比丘得乾痟病，有糞掃臥具極重，自念：「世尊制戒，作新臥具持至六年；若",
    "T40n1809_003:0533c02": "減六年，不捨故臥具，更作新者，尼薩耆波逸提。我今得乾痟病，此臥具重，不堪持行。」佛言：「聽僧與彼比丘白二羯磨。」當往",
    "T40n1809_003:0533c03": "僧中，具儀作如是乞。)大德僧聽！我某甲比丘得乾痟病，有",
    "T40n1809_003:0533c04": "小因緣欲人間行，有糞掃臥具極重，不堪持",
    "T40n1809_003:0533c05": "行，我今從僧乞作新臥具羯磨。(三說。僧如是與。)大德僧",
    "T40n1809_003:0533c06": "聽！此某甲比丘得乾痟病，欲人間行，有糞掃",
    "T40n1809_003:0533c07": "臥具重，今從僧乞作新臥具羯磨。若僧時到，",
    "T40n1809_003:0533c08": "僧忍聽，僧與此某甲比丘作新臥具羯磨。白",
    "T40n1809_003:0533c09": "如是。大德僧聽！此某甲比丘得乾痟病，有糞",
    "T40n1809_003:0533c10": "掃臥具重，欲人間遊行，今從僧乞更作新臥",
    "T40n1809_003:0533c11": "具羯磨；僧與此某甲比丘更作新臥具羯磨。",
    "T40n1809_003:0533c12": "誰諸長老忍僧與此某甲比丘更作新臥具羯",
    "T40n1809_003:0533c13": "磨者默然，誰不忍者說。僧已忍與某甲比丘",
    "T40n1809_003:0533c14": "更作新臥具羯磨竟。僧忍，默然故，是事如是",
    "T40n1809_003:0533c15": "持。",
    "T40n1809_003:0533c16": "與畜杖絡囊法(時有比丘羸老，不能無絡囊盛鉢無杖而行。佛言：「聽僧與彼老比丘作杖絡囊",
    "T40n1809_003:0533c17": "白二羯磨。」應至僧中，具儀作如是乞。)大德僧聽！我某甲比丘老病，不",
    "T40n1809_003:0533c18": "能無絡囊盛鉢無杖而行，今從僧乞畜杖絡",
    "T40n1809_003:0533c19": "囊。願僧聽我某甲比丘畜杖絡囊，慈愍故。",
    "T40n1809_003:0533c20": "(三說。僧應如是與法。)大德僧聽！此某甲比丘羸老，不能無",
    "T40n1809_003:0533c21": "絡囊盛鉢無杖而行，今從僧乞杖絡囊。若僧",
    "T40n1809_003:0533c22": "時到，僧忍聽，與某甲比丘杖絡囊。白如是。大",
    "T40n1809_003:0533c23": "德僧聽！此某甲比丘羸老，不能無杖絡囊而",
    "T40n1809_003:0533c24": "行，今從僧乞杖絡囊；僧今與此某甲比丘杖",
    "T40n1809_003:0533c25": "絡囊。誰諸長老忍僧與某甲比丘杖絡囊者",
    "T40n1809_003:0533c26": "默然，誰不忍者說。僧已忍與某甲比丘杖絡",
    "T40n1809_003:0533c27": "囊竟。僧忍，默然故，是事如是持。",
    "T40n1809_003:0533c28": "六念法(依《僧祇》云：)",
    "T40n1809_003:0533c29": "第一念：(謂知日數，月之大小、黑白。稱云：)此月大(月小稱小)，白月一日乃至",
    "T40n1809_003:0534a01": "十五日。(黑月應云：)黑月一日乃至十四、十五日。(西方本制，月有",
    "T40n1809_003:0534a02": "黑白，白月純大，黑有小大；此土，月以三十日為。故作念者，通知大小，即應此方立其月法；別言黑白一二日等，復順西",
    "T40n1809_003:0534a03": "方本制月日。)第二念：(謂知食處。食處不定，隨其食處稱云：)或食僧常食、或常",
    "T40n1809_003:0534a04": "乞食、或受彼請、或自食等。(若無食處，稱云：)今日念不背",
    "T40n1809_003:0534a05": "請食。第三念：(謂知受戒時日歲數。稱云：)我於某年某月某日某",
    "T40n1809_003:0534a06": "時，一尺木若干影，受具足戒，無夏。(若有夏者，隨夏稱之。)第四",
    "T40n1809_003:0534a07": "念：(謂知衣鉢緣資有無具闕。若衣鉢有闕者，隨有稱云：)某衣及鉢具。(餘不具者，稱云：)某",
    "T40n1809_003:0534a08": "衣及鉢不具，念當時具。(若總具足，應云：)三衣鉢具。(餘長衣藥鉢，念",
    "T40n1809_003:0534a09": "知已淨、未淨。若有未淨者，稱云：)有某長衣及藥鉢未作淨，念當說",
    "T40n1809_003:0534a10": "淨。(若無，稱云：)無長衣藥鉢。第五念：(謂知食之同別。勸與眾同，稱云：)不別",
    "T40n1809_003:0534a11": "眾食。第六念：(謂知病不？有病者云：)我今有病，念當療治。(無病者云：)",
    "T40n1809_003:0534a12": "我今無病，依眾行道。",
    "T40n1809_003:0534a13": "捨請法(若比丘無病及施衣緣，一日之中有多請者，應自受一請，餘者，轉施與人。作如是言：)長老！",
    "T40n1809_003:0534a14": "某甲家請我施五正食，我應往彼，今布施汝。",
    "T40n1809_003:0534a15": "(若不捨前請，受後請食，食者，咽咽波逸提；若不捨後請，受前請食，食者，咽咽突吉羅。)作餘食法(食有",
    "T40n1809_003:0534a16": "二種：一者正食，二者不正食。不正食者，謂：根、莖食等。此非正食，非足。正食者，謂：飯、[麩夫+少]、乾飯、魚、及肉。若粥初出釜，以草畫之",
    "T40n1809_003:0534a17": "不合者，是正食，不得食。於五種食中，若食一一食令飽足已，捨威儀，不作餘食法，食者，咽咽波逸提。若欲食者，持食至一",
    "T40n1809_003:0534a18": "未足食比丘所，作如是言：)大德！我足食已，知是看是，此作餘",
    "T40n1809_003:0534a19": "食法。(彼比丘應取少許食已，語此比丘言：)長老！我已食止，汝取食之。",
    "T40n1809_003:0534a20": "(彼應答言：)爾。(作此法已，得隨意食。)",
    "T40n1809_003:0534a21": "別眾食白入出法(別眾者，若四人、若過四人。若二人、三人，隨意食。四人、若過，應分二部更互",
    "T40n1809_003:0534a22": "食。若比丘有別眾食因緣，欲入食者，當起白言：)我有某別眾食緣，欲求入。(佛言：",
    "T40n1809_003:0534a23": "「當聽隨上座次入。」別眾食緣者，病時、作衣時、施衣時、道行時、船行時、大眾集時、沙門施食時。若比丘無別眾食因緣，彼比",
    "T40n1809_003:0534a24": "丘即當起白言：)我於此別眾食中無因緣，欲求出。(佛言：「聽出。」若比",
    "T40n1809_003:0534a25": "丘別眾食，咽咽波逸提。若有因緣不說，突吉羅。)",
    "T40n1809_003:0534a26": "前食後食詣餘家囑授法(諸比丘大有請處，畏慎不敢入城。佛言：「聽諸比",
    "T40n1809_003:0534a27": "丘相囑入城；若獨一房者，當囑比房比丘。」作如是言：)大德一心念！我某甲比丘，",
    "T40n1809_003:0534b01": "已受某甲請。今有某緣，入某聚落，至某甲",
    "T40n1809_003:0534b02": "家，白大德令知。(病時、作衣時、施衣時，開不囑授。若囑授已，欲詣所去處而中道還；或不至所",
    "T40n1809_003:0534b03": "囑處，更詣餘家，乃至庫藏處、聚落邊房、及尼伽藍；若至所囑",
    "T40n1809_003:0534b04": "處白衣家還出；如是等，皆失前囑授，若欲往者，當更囑授。)",
    "T40n1809_003:0534b05": "非時入聚落囑授法(若有僧事、塔寺事、瞻病比丘事，聽囑授入聚落。若獨房者，當囑比",
    "T40n1809_003:0534b06": "房比丘。作如是言：)長老一心念！我某甲比丘，非時入某聚",
    "T40n1809_003:0534b07": "落，至某甲家，為某緣故，白長老令知。(若道由村過、若有啟",
    "T40n1809_003:0534b08": "白、若喚、受請、或為力勢所持、繫縛等，不犯。)",
    "T40n1809_003:0534b09": "修奉篇第十七",
    "T40n1809_003:0534b10": "爾時世尊告諸比丘：「汝等諦聽，善思念之！若",
    "T40n1809_003:0534b11": "比丘說相似文句，遮法毘尼，此比丘令多人",
    "T40n1809_003:0534b12": "不得利益，作諸苦業，以滅正法；若比丘隨順",
    "T40n1809_003:0534b13": "文句，不違法毘尼，如此比丘利益多人，不令",
    "T40n1809_003:0534b14": "作眾苦業，正法久住。是故諸比丘，汝等當隨",
    "T40n1809_003:0534b15": "順文句，勿令增減、違法毘尼，當如是學。」佛說",
    "T40n1809_003:0534b16": "如是，諸比丘聞，歡喜信樂受持。",
    "T40n1809_003:0534b17": "爾時佛告諸比丘：「如來出世，見眾過失，故以",
    "T40n1809_003:0534b18": "一義為諸聲聞結戒：攝取於僧。以此一義故，",
    "T40n1809_003:0534b19": "如來為諸聲聞結戒。」佛說如是，諸比丘聞，歡",
    "T40n1809_003:0534b20": "喜信樂受持。乃至正法久住，句句亦如是。",
    "T40n1809_003:0534b21": "爾時佛告諸比丘：「如來出世，以一義故，為諸",
    "T40n1809_003:0534b22": "比丘制呵責羯磨：攝取於僧。以是一義故，如",
    "T40n1809_003:0534b23": "來出世為諸比丘制呵責羯磨。」佛說如是，諸",
    "T40n1809_003:0534b24": "比丘聞，歡喜信樂受持。乃至正法久住，句句",
    "T40n1809_003:0534b25": "亦如是。如是擯羯磨、依止羯磨、遮不至白",
    "T40n1809_003:0534b26": "衣家羯磨，作不見罪舉羯磨、不懺悔羯磨、惡",
    "T40n1809_003:0534b27": "見不捨羯磨，檢校法律所制，制受依止、制梵",
    "T40n1809_003:0534b28": "罰、制舉、制憶念、制求聽、制自言、制遮阿[少/兔]婆",
    "T40n1809_003:0534b29": "陀、制遮說戒、制遮自恣、制戒、制說戒、制布",
    "T40n1809_003:0534c01": "薩、制布薩羯磨、制自恣、制自恣羯磨、制單白",
    "T40n1809_003:0534c02": "羯磨、制白二羯磨、制白四羯磨、制與覆藏、與",
    "T40n1809_003:0534c03": "本日治、與摩那埵、與出罪、制四波羅夷、制十",
    "T40n1809_003:0534c04": "三僧伽婆尸沙、二不定法、三十尼薩耆、九十波",
    "T40n1809_003:0534c05": "逸提、四波羅提提舍尼、式叉迦羅尼、七滅諍，",
    "T40n1809_003:0534c06": "一一句如呵責羯磨。",
    "T40n1809_003:0534c07": "爾時佛告諸比丘：「有二見，出家人不應行：非",
    "T40n1809_003:0534c08": "法見法，法見非法。復有二見：毘尼言非毘尼，",
    "T40n1809_003:0534c09": "非毘尼言毘尼。復有二見：非犯見犯，犯見非",
    "T40n1809_003:0534c10": "犯。復有二見：輕而見重，重而見輕。復有二",
    "T40n1809_003:0534c11": "見：有餘見無餘，無餘見有餘。復有二見：麁",
    "T40n1809_003:0534c12": "惡見非麁惡，非麁惡見麁惡。復有二見：舊法",
    "T40n1809_003:0534c13": "見非舊法，非舊法見舊法。復有二見：制見非",
    "T40n1809_003:0534c14": "制，非制見制。復有二見：說見非說，非說見",
    "T40n1809_003:0534c15": "說。復有二見：酒見非酒，非酒見酒。復有二",
    "T40n1809_003:0534c16": "見：飲見非飲，非飲見飲。復有二見：食見非",
    "T40n1809_003:0534c17": "食，非食見食。復有二見：時見非時，非時見",
    "T40n1809_003:0534c18": "時。復有二見：淨見不淨，不淨見淨。復有二",
    "T40n1809_003:0534c19": "見：重見非重，非重見重。復有二見：難見非",
    "T40n1809_003:0534c20": "難，非難見難。復有二見：無蟲見蟲，蟲見無",
    "T40n1809_003:0534c21": "蟲。復有二見：破見不破，不破見破。復有二",
    "T40n1809_003:0534c22": "見：種見非種，非種見種。復有二見：已解義",
    "T40n1809_003:0534c23": "見未解，未解義見已解。復有二見：可親見非",
    "T40n1809_003:0534c24": "親，非親見可親。復有二見：怖見不怖，不怖",
    "T40n1809_003:0534c25": "見怖。復有二見：道見非道，非道見道。復有二",
    "T40n1809_003:0534c26": "見：可行見非行，非行見可行。復有二見：出",
    "T40n1809_003:0534c27": "離見不出離，不出離見出離。復有二見：棄見",
    "T40n1809_003:0534c28": "不棄，不棄見棄。復有二見：見世間常，見世間",
    "T40n1809_003:0534c29": "無常。復有二見：見世界有際，見世界無際。復",
    "T40n1809_003:0535a01": "有二見：是身是命，身異命異。復有二見：有如",
    "T40n1809_003:0535a02": "來滅度，無如來滅度。復有二見：有無如來滅",
    "T40n1809_003:0535a03": "度，非有無如來滅度。於佛法內有如是二見，",
    "T40n1809_003:0535a04": "出家人不應修行；若修行，如法治。」佛說如是，",
    "T40n1809_003:0535a05": "諸比丘聞，歡喜信樂受持。",
    "T40n1809_003:0535a06": "爾時佛告諸比丘：「有二種人住不安樂：一憙",
    "T40n1809_003:0535a07": "嗔，二懷怨。復有二法：一急性，二難捨。復有二",
    "T40n1809_003:0535a08": "法：一慳，二嫉妬。復有二法：一欺詐，二諂曲。復",
    "T40n1809_003:0535a09": "有二法：一自高，二憙諍。復有二法：一好飾，二",
    "T40n1809_003:0535a10": "放逸。復有二法：一慢，二增上慢。復有二法：一",
    "T40n1809_003:0535a11": "貪，二恚。復有二法：一自譽，二毀他。復有二法：",
    "T40n1809_003:0535a12": "一邪見，二邊見。復有二法：一有難教，二不受",
    "T40n1809_003:0535a13": "訓導。」佛說如是，諸比丘聞，歡喜信樂受持。",
    "T40n1809_003:0535a14": "爾時佛告諸比丘：「破戒墮二道：地獄、畜生中。",
    "T40n1809_003:0535a15": "持戒生二道：生天及人中。屏處造惡業，生墮",
    "T40n1809_003:0535a16": "於二道：地獄及畜生。屏處造善業，得生於二",
    "T40n1809_003:0535a17": "道：生天及人中。邪見生二道：地獄及畜生。正",
    "T40n1809_003:0535a18": "見生二道：生天及人中；佛聖弟子，天人中尊",
    "T40n1809_003:0535a19": "貴。有二法不得解脫：一犯戒，二不見犯。有二",
    "T40n1809_003:0535a20": "法自得解脫：一不犯，二見犯。有二法不得解",
    "T40n1809_003:0535a21": "脫：一犯而不見罪，二見犯而不如法懺悔。有",
    "T40n1809_003:0535a22": "二法自得解脫：一見犯罪，二犯而能如法懺",
    "T40n1809_003:0535a23": "悔。有二法不得解脫：一見罪不如法懺悔，二",
    "T40n1809_003:0535a24": "若如法懺而彼不受。有二法自得解脫：一見",
    "T40n1809_003:0535a25": "罪能如法懺，二如法懺者彼能如法受。縛、不",
    "T40n1809_003:0535a26": "縛亦如是。有二種清淨：一不犯，二懺悔。」佛說",
    "T40n1809_003:0535a27": "如是，諸比丘聞，歡喜信樂受持。",
    "T40n1809_003:0535a28": "爾時佛告諸比丘：「有二眾：一法語眾，二非法",
    "T40n1809_003:0535a29": "語眾。何等非法語眾？眾中不用法毘尼，不",
    "T40n1809_003:0535b01": "以佛所教而說，應教不教而住，應滅不滅而",
    "T40n1809_003:0535b02": "住，是為非法語眾。何等法語眾？眾中用法",
    "T40n1809_003:0535b03": "毘尼，隨佛所教而說，應教教而住，應滅滅",
    "T40n1809_003:0535b04": "而住，是為法語眾。此二眾中，法語眾，我讚",
    "T40n1809_003:0535b05": "歎為尊。」佛說如是，諸比丘聞，歡喜信樂受",
    "T40n1809_003:0535b06": "持。",
    "T40n1809_003:0535b07": "復有二眾：「如法眾，不如法眾。何等不如法眾？",
    "T40n1809_003:0535b08": "眾中若非法者有力，如法者無力；非法者得",
    "T40n1809_003:0535b09": "伴，如法者不得伴；作非法羯磨，不作法羯磨；",
    "T40n1809_003:0535b10": "作非毘尼羯磨，不作毘尼羯磨；非法便行，是",
    "T40n1809_003:0535b11": "法不行；是為非法眾。何等如法眾？若眾中如",
    "T40n1809_003:0535b12": "法者有力，非法者無力；如法者得伴，不如法",
    "T40n1809_003:0535b13": "者不得伴；作法羯磨，不作非法羯磨；作毘尼",
    "T40n1809_003:0535b14": "羯磨，不作非毘尼羯磨；是法行，非法滅；是為",
    "T40n1809_003:0535b15": "如法眾。此二眾中，如法眾，我讚歎為尊。」佛說",
    "T40n1809_003:0535b16": "如是，諸比丘聞，歡喜信樂受持。有二眾：等眾，",
    "T40n1809_003:0535b17": "不等眾，亦如是。",
    "T40n1809_003:0535b18": "爾時佛告諸比丘：「若國法王力弱，眾賊熾盛，",
    "T40n1809_003:0535b19": "爾時法王不得安樂出入，邊國小王不順教",
    "T40n1809_003:0535b20": "令，國界人民亦不安樂出入，生業休廢，憂苦、",
    "T40n1809_003:0535b21": "損減，不得利益。如是非法比丘有力，是法比",
    "T40n1809_003:0535b22": "丘無力。如法比丘不得安樂，若在眾中亦不",
    "T40n1809_003:0535b23": "得語。若在空處住，是時作非法羯磨，不作法",
    "T40n1809_003:0535b24": "羯磨；作非毘尼羯磨，不作毘尼羯磨；非法便",
    "T40n1809_003:0535b25": "行，是法不行。彼不勤行精進，未得令得，未",
    "T40n1809_003:0535b26": "入令入，未證令證，則令諸天人民不得利益，",
    "T40n1809_003:0535b27": "長夜受苦。」佛說如是，諸比丘聞，歡喜信樂受",
    "T40n1809_003:0535b28": "持。",
    "T40n1809_003:0535b29": "爾時佛告諸比丘：「若國法王力強，眾賊力弱，",
    "T40n1809_003:0535c01": "皆來歸伏或復逃竄。時法王安樂出入，無有",
    "T40n1809_003:0535c02": "憂慮，邊國小王順從教令，境內人民亦得安",
    "T40n1809_003:0535c03": "樂，生業自恣無諸憂苦，多得利益無有損減。",
    "T40n1809_003:0535c04": "如是如法比丘得力，非法比丘無力，非法比",
    "T40n1809_003:0535c05": "丘來至如法比丘所，隨順教令不敢違逆，若",
    "T40n1809_003:0535c06": "當逃竄，不作眾惡。爾時如法比丘安隱得樂，",
    "T40n1809_003:0535c07": "若在僧中得語。若在空處住，作如法羯磨，不",
    "T40n1809_003:0535c08": "作非法羯磨；作毘尼羯磨，不作非毘尼羯磨；",
    "T40n1809_003:0535c09": "是法便行，非法不行；勤修精進，未得能得，未",
    "T40n1809_003:0535c10": "入能入，未證能證，則令諸天人民得大利益。」",
    "T40n1809_003:0535c11": "佛說如是，諸比丘聞，歡喜信樂受持。",
    "T40n1809_003:0535c12": "爾時舍利弗告諸比丘：「諸長老！若有鬪諍，舉",
    "T40n1809_003:0535c13": "他比丘及有罪比丘不自觀察，當知此諍遂",
    "T40n1809_003:0535c14": "更增長，不得如法、如毘尼除滅，諸比丘不安",
    "T40n1809_003:0535c15": "樂。若比丘共諍，舉他比丘及有罪者各自觀",
    "T40n1809_003:0535c16": "過，當知此諍不復增長深重，得如法、如毘尼",
    "T40n1809_003:0535c17": "除滅，諸比丘便得安樂住。諸比丘云何自",
    "T40n1809_003:0535c18": "觀過？有罪比丘作是念：『我犯如是事，彼見我",
    "T40n1809_003:0535c19": "犯非，我若不犯者，彼不得見我犯非，以我",
    "T40n1809_003:0535c20": "犯故，令彼見我；我今應自悔過，令彼不復",
    "T40n1809_003:0535c21": "以惡語呵我，我若如是，使善法增長。』是為比",
    "T40n1809_003:0535c22": "丘能自觀其過。云何舉他比丘自觀其過？彼",
    "T40n1809_003:0535c23": "作如是念：『彼比丘犯非，令我得見，若彼不犯",
    "T40n1809_003:0535c24": "非者，我則不見，以彼犯非故，令我得見；若彼",
    "T40n1809_003:0535c25": "自能至誠懺悔者，不令我出惡言，如是令善",
    "T40n1809_003:0535c26": "法增長。』是為舉他比丘自觀其過。若比丘有",
    "T40n1809_003:0535c27": "諍事，舉他比丘、有罪比丘能作如是自觀其",
    "T40n1809_003:0535c28": "過，當知此過不復增長，如法、如毘尼、如佛所",
    "T40n1809_003:0535c29": "教，諸比丘得安樂住。」舍利弗說如是，諸比丘",
    "T40n1809_003:0536a01": "聞，歡喜信樂受持。",
    "T40n1809_003:0536a02": "爾時有眾多比丘往世尊所，頭面禮足，却坐",
    "T40n1809_003:0536a03": "一面，白世尊言：「大德是法之主，說言學，云",
    "T40n1809_003:0536a04": "何為學？」佛告諸比丘：「學於戒，故言學。云何學",
    "T40n1809_003:0536a05": "戒？增戒學、增心學、增慧學，是故言學。彼增戒",
    "T40n1809_003:0536a06": "學、增心學、增慧學時，得調伏貪欲、瞋恚、愚癡",
    "T40n1809_003:0536a07": "盡；彼得貪欲、瞋、癡盡已，不造不善，不近諸惡，",
    "T40n1809_003:0536a08": "是故言學。」佛說如是，諸比丘聞，歡喜信樂受",
    "T40n1809_003:0536a09": "持。",
    "T40n1809_003:0536a10": "爾時佛問諸比丘：「汝云何學？云何為學？」諸比",
    "T40n1809_003:0536a11": "丘白佛言：「大德是法之根本，為法之主，如世",
    "T40n1809_003:0536a12": "尊向所說，我等受持，故言學。復有三學：增戒",
    "T40n1809_003:0536a13": "學、增心學、增慧學，學此三學，得須陀洹、斯陀",
    "T40n1809_003:0536a14": "含、阿那含、阿羅漢果，是故當勤精進，學此三",
    "T40n1809_003:0536a15": "學。」爾時阿難在波羅梨子城雞園中，時有孔",
    "T40n1809_003:0536a16": "雀冠婆羅門至阿難所，問訊已，在一面坐，白",
    "T40n1809_003:0536a17": "阿難言：「沙門瞿曇何故為諸比丘制增戒學、",
    "T40n1809_003:0536a18": "增淨行學、增波羅提木叉學？」阿難答言：「所以",
    "T40n1809_003:0536a19": "爾者，為調伏貪欲、瞋恚、愚癡令盡故，世尊為",
    "T40n1809_003:0536a20": "諸比丘制戒。」復問言：「若比丘得阿羅漢漏盡，",
    "T40n1809_003:0536a21": "彼何所學？」阿難答言：「貪欲、瞋恚、愚癡盡，不造",
    "T40n1809_003:0536a22": "不善，不近諸惡，所作已辦，名為無學。」婆羅門",
    "T40n1809_003:0536a23": "言：「如向所說，便為無學耶？」阿難答言：「如是。」孔",
    "T40n1809_003:0536a24": "雀冠婆羅門聞已，歡喜信樂受持。佛告迦葉",
    "T40n1809_003:0536a25": "比丘言：「若上座既不學戒亦不讚歎戒，若有",
    "T40n1809_003:0536a26": "餘比丘樂學戒讚歎戒者，亦復不能以時勸",
    "T40n1809_003:0536a27": "勉讚歎。迦葉比丘！我不讚歎如是上座。何",
    "T40n1809_003:0536a28": "以故？若我讚歎者，令諸比丘親近；若有親近",
    "T40n1809_003:0536a29": "者，令餘人習學其法；若有習學其法，長夜受",
    "T40n1809_003:0536b01": "苦。是故迦葉比丘！我見如是上座過失，故不",
    "T40n1809_003:0536b02": "讚歎。」(若中座、下座，亦如是。次有上、中、下座如法，反上句是。)",
    "T40n1809_003:0536b03": "爾時佛告諸比丘：「譬如有驢與群牛共行，自",
    "T40n1809_003:0536b04": "言：『我亦是牛！我亦是牛！』而驢毛不似牛，脚不",
    "T40n1809_003:0536b05": "似牛，音聲亦不似牛，而與牛共行，自言是牛。",
    "T40n1809_003:0536b06": "如是有癡人隨逐如法比丘，自言是比丘。此",
    "T40n1809_003:0536b07": "癡人無有增戒、增心、增慧如善比丘，與眾僧",
    "T40n1809_003:0536b08": "共行，自言：『我是比丘！』是故汝等當勤修習增",
    "T40n1809_003:0536b09": "戒學、增心、增慧學。」佛說如是，諸比丘聞，歡喜",
    "T40n1809_003:0536b10": "信樂受持。",
    "T40n1809_003:0536b11": "爾時佛告諸比丘：「有三學：增戒學、增心學、增",
    "T40n1809_003:0536b12": "慧學。何等增戒學？若比丘尊重於戒，以戒為",
    "T40n1809_003:0536b13": "主；不重於定，不以定為主；不重於慧，不以慧",
    "T40n1809_003:0536b14": "為主。彼於此戒，若犯輕者懺悔，何以故？此中",
    "T40n1809_003:0536b15": "非如破器、破石故；若是重戒，便應堅持，善住",
    "T40n1809_003:0536b16": "於戒，應親近行，不毀闕行，不染污行。常如是",
    "T40n1809_003:0536b17": "修習，彼斷下五使，於上涅槃，不復還此。若比",
    "T40n1809_003:0536b18": "丘重於戒，以戒為主；重於定，以定為主；不重",
    "T40n1809_003:0536b19": "於慧，不以慧為主；如上。若比丘重於戒，以戒",
    "T40n1809_003:0536b20": "為主；重於定，以定為主；重於慧，以慧為主；彼",
    "T40n1809_003:0536b21": "漏盡得無漏心解脫、慧解脫，於現在前自知",
    "T40n1809_003:0536b22": "得證，我生已盡，梵行已立，所作已辦，不復還",
    "T40n1809_003:0536b23": "此。滿足行者，具滿成就；不滿足行者，得不滿",
    "T40n1809_003:0536b24": "足成就。我說此戒，無有唐捐。」佛說如是，諸比",
    "T40n1809_003:0536b25": "丘聞，歡喜信樂受持。「復有三學：增戒、增心、增",
    "T40n1809_003:0536b26": "慧學。何等增戒學？若有比丘具滿戒行，少行",
    "T40n1809_003:0536b27": "定行，少行慧行，彼斷下五使，便於上涅槃，不",
    "T40n1809_003:0536b28": "復還此。若不能至如是處，能薄三結：貪欲、瞋",
    "T40n1809_003:0536b29": "恚、癡，得斯陀含來生世間，便盡苦際。若不能",
    "T40n1809_003:0536c01": "至如是處，能斷三結，得須陀洹，不墮惡趣，決",
    "T40n1809_003:0536c02": "定取道，七生天上、七生人中，便盡苦際。若比",
    "T40n1809_003:0536c03": "丘具滿戒行，具滿定行，少行慧行，亦如上。若",
    "T40n1809_003:0536c04": "比丘具滿戒行，具滿定行，具滿慧行，亦如上。」",
    "T40n1809_003:0536c05": "「復有三學：增戒學、增心學、增慧學。何等增戒",
    "T40n1809_003:0536c06": "學？若比丘具足持波羅提木叉戒，成就威儀，",
    "T40n1809_003:0536c07": "畏慎輕戒重若金剛，等學諸戒，是謂增戒",
    "T40n1809_003:0536c08": "學。何等增心學？若比丘能捨欲惡，乃至得入",
    "T40n1809_003:0536c09": "第四禪，是為增心學。何等增慧學？若比丘",
    "T40n1809_003:0536c10": "如是知苦諦，知集、盡、道，是為增慧學。」",
    "T40n1809_003:0536c11": "爾時世尊在婆闍國地城中，告諸比丘：「我說",
    "T40n1809_003:0536c12": "四種廣說，汝等善聽，當為汝說。」諸比丘言：「大",
    "T40n1809_003:0536c13": "德！願樂聞之。」「何等四？若比丘如是語：『諸長老！",
    "T40n1809_003:0536c14": "我於某村某城，親從佛聞受持，此是法、是毘",
    "T40n1809_003:0536c15": "尼、是佛教。』若聞彼比丘說，不應便生嫌疑，亦",
    "T40n1809_003:0536c16": "不應呵，應審定文句已，應尋究修多羅、毘尼、",
    "T40n1809_003:0536c17": "檢校法律。若聽彼比丘說，尋究修多羅、毘尼、",
    "T40n1809_003:0536c18": "檢校法律時，若不與修多羅、毘尼、法律相應，",
    "T40n1809_003:0536c19": "違背於法，應語彼比丘：『汝所說者，非佛所說，",
    "T40n1809_003:0536c20": "或是長老不審得佛語。何以故？我尋究修多",
    "T40n1809_003:0536c21": "羅、毘尼、法律，不與修多羅、毘尼、法律相應，違",
    "T40n1809_003:0536c22": "背於法。長老！不須誦習，亦莫教餘比丘，今應",
    "T40n1809_003:0536c23": "捨棄。』若聞彼比丘說，尋究修多羅、毘尼、法律",
    "T40n1809_003:0536c24": "時，若與修多羅、毘尼、法律相應，應語彼比丘",
    "T40n1809_003:0536c25": "言：『長老所說是佛所說，審得佛語。何以故？我",
    "T40n1809_003:0536c26": "尋究修多羅、毘尼、法律，與共相應，而不違背。",
    "T40n1809_003:0536c27": "長老！應善持誦習，教餘比丘，勿令忘失。』此是",
    "T40n1809_003:0536c28": "初廣說。復次，若比丘如是語：『長老！我於某村",
    "T40n1809_003:0536c29": "某城，和合僧中上座前聞，此是法、是毘尼、是",
    "T40n1809_003:0537a01": "佛所教。』聞彼比丘說時，不應嫌疑，亦不應呵，",
    "T40n1809_003:0537a02": "應審定文句，尋究修多羅、毘尼、檢校法律。若",
    "T40n1809_003:0537a03": "聞彼比丘說、尋究修多羅、毘尼、法律時，不與",
    "T40n1809_003:0537a04": "相應，違背於法，應語彼比丘言：『長老！此非佛",
    "T40n1809_003:0537a05": "所說，是彼眾僧及上座不審得佛語，長老亦",
    "T40n1809_003:0537a06": "爾。何以故？我尋究修多羅、毘尼、法律，不與相",
    "T40n1809_003:0537a07": "應，違背於法，長老不須誦習，亦莫教餘比丘，",
    "T40n1809_003:0537a08": "今當棄之。』若聞彼比丘語，尋究修多羅、毘尼、",
    "T40n1809_003:0537a09": "法律，與相應，不違背於法，應語彼比丘言：『長",
    "T40n1809_003:0537a10": "老！是佛所說，彼眾僧上座及長老亦審得佛",
    "T40n1809_003:0537a11": "語。何以故？我尋究修多羅、毘尼、法律，而與相",
    "T40n1809_003:0537a12": "應，無有違背。長老！應善持誦習，亦教餘人，勿",
    "T40n1809_003:0537a13": "令忘失。』此是第二廣說。(次第三句，從知法、毘尼、摩夷眾多比丘所聞，亦如是。第",
    "T40n1809_003:0537a14": "四句，從知法、毘尼、摩夷一比丘所聞，亦如是。)是為四廣說。」佛說如是，諸",
    "T40n1809_003:0537a15": "比丘聞，歡喜信樂受持。",
    "T40n1809_003:0537a16": "毘尼有五事答：一、序，二、制，三、重制，四、修多羅，",
    "T40n1809_003:0537a17": "五、隨順修多羅。有五法名為持律：知犯，知不",
    "T40n1809_003:0537a18": "犯，知輕，知重，廣誦二部戒。復有五法：四法同",
    "T40n1809_003:0537a19": "前，第五、廣誦毘尼。復有五法：四法同前，第",
    "T40n1809_003:0537a20": "五、住毘尼而不動。復有五法：四法同前，第五、",
    "T40n1809_003:0537a21": "諍事起善能除滅。有五種持律：誦戒序，四事，",
    "T40n1809_003:0537a22": "十三事，二不定，廣誦三十事；是初持律。若廣",
    "T40n1809_003:0537a23": "誦九十事，是第二持律。若廣誦戒毘尼，是第",
    "T40n1809_003:0537a24": "三持律。若廣誦二部戒毘尼，是第四持律。若",
    "T40n1809_003:0537a25": "都誦毘尼，是第五持律。(是中春秋冬，應依上四種持律；若不依住，突吉羅。夏安",
    "T40n1809_003:0537a26": "居應依第五持律；若不依住者，波逸提。)持律人有五功德：戒品堅牢，",
    "T40n1809_003:0537a27": "善勝諸怨，於眾中決斷無畏，若有疑悔者能",
    "T40n1809_003:0537a28": "開解，善持毘尼令正法久住。復次，有五種犯：",
    "T40n1809_003:0537a29": "波羅夷，僧伽婆尸沙，波逸提，波羅提提舍尼，突",
    "T40n1809_003:0537b01": "吉羅；亦名五種制戒，亦名五犯聚。若不知、不",
    "T40n1809_003:0537b02": "見五犯者，我說此人愚癡波羅夷乃至突吉",
    "T40n1809_003:0537b03": "羅。復次，死人有五不好：一、不淨，二、臭，三、有恐",
    "T40n1809_003:0537b04": "畏，四、令人恐畏，惡鬼得便，五、惡獸非人所住",
    "T40n1809_003:0537b05": "處。犯戒人有五過失：有身口意業不淨，如彼",
    "T40n1809_003:0537b06": "死屍不淨；我說此人亦復如是。或有身口意",
    "T40n1809_003:0537b07": "業不淨，惡聲流布，如彼死屍臭氣從出；我說",
    "T40n1809_003:0537b08": "此人亦復如是。有身口意業不淨，諸善比丘",
    "T40n1809_003:0537b09": "畏避，如彼死屍令人恐怖；我說此人亦復如",
    "T40n1809_003:0537b10": "是。有身口意業不淨，令諸善比丘見之生惡",
    "T40n1809_003:0537b11": "心，言：「我云何乃見如是惡人。」如人見死屍生",
    "T40n1809_003:0537b12": "恐畏，令惡鬼得便；我說此人亦復如是。有身",
    "T40n1809_003:0537b13": "口意業不淨者，與不善人共住，如彼死屍處",
    "T40n1809_003:0537b14": "惡獸非人共住；我說此人亦復如是。是為犯",
    "T40n1809_003:0537b15": "戒人五事過失，如彼死屍。破戒有五過失：自",
    "T40n1809_003:0537b16": "害，為智者所呵，有惡名流布，臨終時生悔恨，",
    "T40n1809_003:0537b17": "死墮惡道。持戒有五功德(反上句是)。復有五事：先",
    "T40n1809_003:0537b18": "未得物不能得；既得不護；若隨所在眾，若剎",
    "T40n1809_003:0537b19": "利眾、婆羅門眾、若居士眾、若比丘眾，於中有",
    "T40n1809_003:0537b20": "愧恥；無數由旬內，沙門、婆羅門稱說其惡；破",
    "T40n1809_003:0537b21": "戒惡人死墮惡道。持戒有五功德。(反上句是)有五",
    "T40n1809_003:0537b22": "種淨菓：火淨、刀淨、瘡淨、鳥淨、不任種淨。復有",
    "T40n1809_003:0537b23": "五淨：若剝少皮、若都剝、若腐爛、若破、若瘀。有",
    "T40n1809_003:0537b24": "五法令正法疾滅，何等五？有比丘不諦受誦，",
    "T40n1809_003:0537b25": "憙忘誤，文不具足，以教餘人；文既不具，其義",
    "T40n1809_003:0537b26": "有闕。是為第一疾滅正法。復次，有比丘為僧",
    "T40n1809_003:0537b27": "中勝人上座，若一國所宗，而多不持戒，但修",
    "T40n1809_003:0537b28": "諸不善法，放捨戒行，不勤精進，未得而得，未",
    "T40n1809_003:0537b29": "入而入，未證而證。後生年少比丘倣習其行，",
    "T40n1809_003:0537c01": "亦多破戒，修不善法，放捨戒行，亦不勤精進，",
    "T40n1809_003:0537c02": "未得而得，未入而入，未證而證。是為第二疾",
    "T40n1809_003:0537c03": "滅正法。復次，有比丘多聞，持法、持律、持摩夷，",
    "T40n1809_003:0537c04": "不以所誦教餘比丘、比丘尼、優婆塞、優婆私，便",
    "T40n1809_003:0537c05": "命終；彼既命終，令法斷滅。是為第三疾滅正",
    "T40n1809_003:0537c06": "法。復次，有比丘難可教授，不受善言，不能忍",
    "T40n1809_003:0537c07": "辱，餘善比丘即便捨置。是為第四疾滅正法。",
    "T40n1809_003:0537c08": "復次，有比丘熹鬪諍，共相罵詈，彼此諍言，口",
    "T40n1809_003:0537c09": "如刀劍，互求長短。是為第五疾滅正法。復有",
    "T40n1809_003:0537c10": "五法令正法久住。(反上句是)爾時有異比丘往佛所，",
    "T40n1809_003:0537c11": "白言：「大德！以何因緣正法疾滅而不久住？」佛",
    "T40n1809_003:0537c12": "告比丘：「若比丘在法律中出家，不至心為人",
    "T40n1809_003:0537c13": "說法，亦不至心聽法憶持，設復有堅持，不能",
    "T40n1809_003:0537c14": "思惟義趣，彼不知義，不能如說修行，不能自",
    "T40n1809_003:0537c15": "利，亦不利人。」佛告比丘：「有是因緣，令法疾滅",
    "T40n1809_003:0537c16": "而不久住。」「大德！復以何因緣令法久住？」(反上句是)",
    "T40n1809_003:0537c17": "爾時佛告諸比丘：「比丘至僧中先有五法：應",
    "T40n1809_003:0537c18": "以慈心；應自卑下如拭塵巾；應善知坐起，若",
    "T40n1809_003:0537c19": "見上座不應安坐，若見下座不應起立；彼至",
    "T40n1809_003:0537c20": "僧中，不為雜說論世俗事，若自說法，若請",
    "T40n1809_003:0537c21": "人說法；若見僧中有不可事，心不安忍，應作",
    "T40n1809_003:0537c22": "默然，何以故？恐僧別異故。比丘應先有此五",
    "T40n1809_003:0537c23": "法，然後至僧中。」",
    "T40n1809_003:0537c24": "爾時世尊在瞻婆城伽伽池邊，白月十五日",
    "T40n1809_003:0537c25": "說戒時，於露地坐，與眾僧俱前後圍繞。時有",
    "T40n1809_003:0537c26": "比丘舉彼比丘見、聞、疑罪。當舉罪時，彼比",
    "T40n1809_003:0537c27": "丘乃作餘語答，便起嗔恚。佛告諸比丘：「應審",
    "T40n1809_003:0537c28": "定問彼人。彼人於佛法中無所堪任，無所增",
    "T40n1809_003:0537c29": "長，譬如農夫田苗稊稗參生，苗葉相類不別",
    "T40n1809_003:0538a01": "而為妨害，乃至秀實，方知非穀之異。既知非",
    "T40n1809_003:0538a02": "穀，即耘除根本。何以故？恐害善苗故。比丘亦",
    "T40n1809_003:0538a03": "復如是，有惡比丘行來坐起，攝持衣鉢，如善",
    "T40n1809_003:0538a04": "比丘不別，乃至不出罪；時既出其罪，方知比",
    "T40n1809_003:0538a05": "丘中稊稗之異。既知其異，應和合為作滅擯",
    "T40n1809_003:0538a06": "除之。何以故？恐妨善比丘故。譬如農夫治穀，",
    "T40n1809_003:0538a07": "當風簁揚，好穀留聚其下，秕[卄/告]隨風除之。",
    "T40n1809_003:0538a08": "何以故？恐污好穀故。如是惡比丘行來出",
    "T40n1809_003:0538a09": "入，如善比丘不別乃至不出罪；時既出其罪，",
    "T40n1809_003:0538a10": "方知比丘中秕[卄/告]穢惡。既知已，應和合為作",
    "T40n1809_003:0538a11": "滅擯除之。譬如有人須木作井欄，從城中出，",
    "T40n1809_003:0538a12": "手捉利斧，往彼林中遍扣諸樹，若是實中者，",
    "T40n1809_003:0538a13": "其聲貞實；若是空中者，其聲虛而[斯/瓦]。而彼空",
    "T40n1809_003:0538a14": "樹根莖枝葉如貞實者不異，至於扣時，方知",
    "T40n1809_003:0538a15": "內空；既知內空，即便斬伐，截落枝葉，先去麁",
    "T40n1809_003:0538a16": "樸，然後釿剗細治，內外俱淨，以作井欄。如是",
    "T40n1809_003:0538a17": "惡比丘行來出入，攝持衣鉢，威儀如善比丘",
    "T40n1809_003:0538a18": "不異，乃至不出罪；時既出其罪，方知沙門中",
    "T40n1809_003:0538a19": "垢穢稊稗空樹。若知已，即應和合作滅擯。何",
    "T40n1809_003:0538a20": "以故？恐妨害善比丘故。」而說偈言：",
    "T40n1809_003:0538a21": "「同住知性行，　　嫉妬喜嗔恚，",
    "T40n1809_003:0538a22": "　人中說善語，　　屏處造非法，",
    "T40n1809_003:0538a23": "　方便作妄語，　　明者能覺知，",
    "T40n1809_003:0538a24": "　稊稗應除棄，　　及以空中樹。",
    "T40n1809_003:0538a25": "　自說是沙門，　　虛妄應滅擯，",
    "T40n1809_003:0538a26": "　已作滅擯竟，　　行惡非法者。",
    "T40n1809_003:0538a27": "　清淨者共住，　　當知是光顯，",
    "T40n1809_003:0538a28": "　和合共滅擯，　　和合盡苦際。」",
    "T40n1809_003:0538a29": "佛說如是，諸比丘聞，歡喜信樂受持。",
    "T40n1809_003:0538b01": "僧羯磨卷下"
}