{
    "T11n0310_067:0379c09": "大寶積經卷第六十七",
    "T11n0310_067:0379c11": "北齊三藏那連提耶舍譯",
    "T11n0310_067:0379c12": "菩薩見實會第十六之七◎兜率陀天",
    "T11n0310_067:0379c13": "授記品第十六",
    "T11n0310_067:0379c14": "[0379c14] 爾時八億兜率陀天，見諸阿修羅伽樓羅，乃",
    "T11n0310_067:0379c15": "至夜摩天等供養如來，聞授記已，欣喜踊躍",
    "T11n0310_067:0379c16": "作如是念：「於何等法，世尊與授阿耨多羅三",
    "T11n0310_067:0379c17": "藐三菩提記？為色受記受想行識得授阿耨",
    "T11n0310_067:0379c18": "多羅三藐三菩提記耶？」彼等諸天復作是念：",
    "T11n0310_067:0379c19": "「非與色記，亦復非與受想行識阿耨多羅三",
    "T11n0310_067:0379c20": "藐三菩提記。何以故？色既不生，菩提亦不生。",
    "T11n0310_067:0379c21": "云何無生色能寤無生菩提？如是乃至識亦",
    "T11n0310_067:0379c22": "不生，云何無生識能寤無生菩提？色既不滅，",
    "T11n0310_067:0379c23": "菩提亦不滅，云何不滅色能寤不滅菩提？如",
    "T11n0310_067:0379c24": "是乃至識亦不滅，云何不滅識能寤不滅菩",
    "T11n0310_067:0379c25": "提？色無分別，菩提亦無分別，云何無分別色",
    "T11n0310_067:0379c26": "能寤無分別菩提？如是乃至識亦無分別，云",
    "T11n0310_067:0379c27": "何無分別識能寤無分別菩提？色既無二，菩提",
    "T11n0310_067:0379c28": "亦無二，云何無二色能寤無二菩提？如是乃",
    "T11n0310_067:0379c29": "至識亦無二，云何無二識能寤無二菩提？色",
    "T11n0310_067:0380a01": "既無作，菩提亦無作，云何無作色能覺無作",
    "T11n0310_067:0380a02": "菩提？如是乃至識亦無作，云何無作識能覺",
    "T11n0310_067:0380a03": "無作菩提？色既不可得？菩提亦不可得？云何",
    "T11n0310_067:0380a04": "不可得色能覺不可得菩提？如是乃至識陰",
    "T11n0310_067:0380a05": "不可得，菩提亦不可得，云何不可得識能覺",
    "T11n0310_067:0380a06": "不可得菩提？如是於彼不可得諸法中，何者",
    "T11n0310_067:0380a07": "是佛？何者是菩提？何者是菩薩？何者是授",
    "T11n0310_067:0380a08": "記？色陰空受想行識亦復皆空。何以故？性自",
    "T11n0310_067:0380a09": "空故。如是佛空、菩提空、菩薩空、授記空。何以",
    "T11n0310_067:0380a10": "故？自體空故。如是性空一切法中，所言佛者",
    "T11n0310_067:0380a11": "但名但用，但是世諦但是言說，但是施設所",
    "T11n0310_067:0380a12": "言；色陰受想行識亦但名用，世俗言說及以",
    "T11n0310_067:0380a13": "施設，智者於此不應取著。譬如有人於其夢",
    "T11n0310_067:0380a14": "中受五欲樂，彼人寤已不見彼樂，憶念不得",
    "T11n0310_067:0380a15": "五欲樂故便生苦惱。如是住於菩薩乘者，若",
    "T11n0310_067:0380a16": "有取著不會菩提，不證菩提故不得其味，以",
    "T11n0310_067:0380a17": "不得味故心生苦惱。何以故？如是諸法如夢",
    "T11n0310_067:0380a18": "不實。彼法義別，愚癡凡夫取解各異，一切諸",
    "T11n0310_067:0380a19": "法當如是知。何法是佛？何法是菩薩？何法",
    "T11n0310_067:0380a20": "是菩提？彼諸佛法皆不可得。凡夫不可得，凡",
    "T11n0310_067:0380a21": "夫法亦不可得。聲聞不可得，聲聞法亦不可",
    "T11n0310_067:0380a22": "得。辟支佛不可得，辟支佛法亦不可得。菩薩",
    "T11n0310_067:0380a23": "不可得，菩薩法亦不可得。佛不可得，佛法亦",
    "T11n0310_067:0380a24": "不可得。菩提不可得，涅槃亦不可得。我等於",
    "T11n0310_067:0380a25": "此諸法之中解了無疑。」[0380a25] 爾時兜率陀天於斯",
    "T11n0310_067:0380a26": "法中既無疑慮，於世尊所樂修供養，所作供",
    "T11n0310_067:0380a27": "養勝夜摩天。頂禮佛足，右繞三匝&#x5374;住一面，",
    "T11n0310_067:0380a28": "即以偈頌讚世尊曰：",
    "T11n0310_067:0380a29": "「所有住佛功德者，  如來為其說行法，",
    "T11n0310_067:0380b01": " 彼得三種解脫門，  無等境界中修行。",
    "T11n0310_067:0380b02": " 無色亦無受想行，  無其受者亦無心，",
    "T11n0310_067:0380b03": " 斯則無礙智境界，  樂離欲陰人師子。",
    "T11n0310_067:0380b04": " 彼諸智慧妙丈夫，  不取發於菩提想，",
    "T11n0310_067:0380b05": " 離陰已獲勝善根，  於佛功德無疑慮。",
    "T11n0310_067:0380b06": " 志願無上大菩提，  然於菩提離取著，",
    "T11n0310_067:0380b07": " 是故內心無憂喜，  名為佛子修聖行。",
    "T11n0310_067:0380b08": " 同佛見法悉平等，  是故於法無所畏，",
    "T11n0310_067:0380b09": " 智者於此世間處，  求佛功德起修行。",
    "T11n0310_067:0380b10": " 簡擇色相無所著，  棄捨一切有相心，",
    "T11n0310_067:0380b11": " 於彼三有不起願，  觀察諸有悉皆空。",
    "T11n0310_067:0380b12": " 能知五陰各不生，  如來授記及菩提，",
    "T11n0310_067:0380b13": " 菩提心等亦無生，  作是說者非愚惑。",
    "T11n0310_067:0380b14": " 如來功德及生死，  此諸佛法悉無生，",
    "T11n0310_067:0380b15": " 如是知者人中勝，  是為真實如來子。",
    "T11n0310_067:0380b16": " 若能知是陰不滅，  界入及以如來法，",
    "T11n0310_067:0380b17": " 佛與菩提及授記，  斯等諸法皆不滅。",
    "T11n0310_067:0380b18": " 若為菩提修行者，  當知彼亦是不滅，",
    "T11n0310_067:0380b19": " 知諸世間不滅故，  彼求菩提不為難。",
    "T11n0310_067:0380b20": " 五陰界入與菩提，  佛及菩薩皆無作，",
    "T11n0310_067:0380b21": " 如是了知為佛子，  彼人能持佛正法。",
    "T11n0310_067:0380b22": " 陰界諸入皆無覺，  菩提與佛并菩薩，",
    "T11n0310_067:0380b23": " 及以授記悉無覺，  如是知者為佛子。",
    "T11n0310_067:0380b24": " 五陰界入性空寂，  佛與菩提及授記，",
    "T11n0310_067:0380b25": " 如來真子修行者，  斯等亦皆自性空。",
    "T11n0310_067:0380b26": " 陰界諸入悉虛妄，  兩足世尊及菩提，",
    "T11n0310_067:0380b27": " 行者授記亦虛妄，  如是了知為佛子。",
    "T11n0310_067:0380b28": " 非是依止非不依，  亦非有法非無法，",
    "T11n0310_067:0380b29": " 非是有為非無為，  如是了知為佛子。",
    "T11n0310_067:0380c01": " 世尊如是見世間，  我等如是知佛心，",
    "T11n0310_067:0380c02": " 即為勝妙供養佛，  及以一切賢聖眾。",
    "T11n0310_067:0380c03": " 我等讚佛所得福，  唯佛世尊能了知，",
    "T11n0310_067:0380c04": " 以斯功德施群生，  願皆成佛具眾相。」",
    "T11n0310_067:0380c05": "[0380c05] 爾時世尊聞彼兜率諸天讚已，及知深信，即",
    "T11n0310_067:0380c06": "為天眾而現微笑。爾時慧命馬勝以偈問曰：",
    "T11n0310_067:0380c07": "「得大勢力無上士，  以其因力現笑光。",
    "T11n0310_067:0380c08": " 願佛說是微笑因，  令眾得聞皆欣喜。",
    "T11n0310_067:0380c09": " 以見如來微笑故，  此諸大眾悉懷疑，",
    "T11n0310_067:0380c10": " 眾會慇懃普瞻仰，  咸皆一心欲聽聞。",
    "T11n0310_067:0380c11": " 猶如世間有病人，  唯思醫師及良藥，",
    "T11n0310_067:0380c12": " 如是大眾於佛所，  願樂欲聞說授記。",
    "T11n0310_067:0380c13": " 斯等皆有深智慧，  志求菩提無所著，",
    "T11n0310_067:0380c14": " 一切恭敬悉瞻仰，  唯希如來為記&#x8382;。",
    "T11n0310_067:0380c15": " 世尊於此起大悲，  以佛智力斷疑網，",
    "T11n0310_067:0380c16": " 是故大眾得欣喜，  咸皆願求佛功德。",
    "T11n0310_067:0380c17": " 世尊今正授記時，  唯願除滅諸疑惑，",
    "T11n0310_067:0380c18": " 如來久已離怨敵，  願斷眾邪外道論。」",
    "T11n0310_067:0380c19": "[0380c19] 爾時世尊即以偈答慧命馬勝言：",
    "T11n0310_067:0380c20": "「汝今啟請如來義，  問其微笑正是時，",
    "T11n0310_067:0380c21": " 為利世間故致問，  必當饒益諸眾生。",
    "T11n0310_067:0380c22": " 知諸天眾心樂欲，  故我現是微笑光，",
    "T11n0310_067:0380c23": " 以知佛法勝妙故，  於我便作上供養。",
    "T11n0310_067:0380c24": " 彼皆如實見世間，  隨順聖教得證法，",
    "T11n0310_067:0380c25": " 已到三種解脫門，  非諸世間所能知。",
    "T11n0310_067:0380c26": " 過去已供無量佛，  亦曾問是深義趣，",
    "T11n0310_067:0380c27": " 於彼佛所久修空，  今故於斯顯空義。",
    "T11n0310_067:0380c28": " 是故今者於此處，  便得值遇佛世尊，",
    "T11n0310_067:0380c29": " 以空讚歎無上士，  利益一切諸世間。",
    "T11n0310_067:0381a01": " 如斯世間悉無生，  諸佛菩提及授記，",
    "T11n0310_067:0381a02": " 所有修行菩提者，  彼等一切亦無生。",
    "T11n0310_067:0381a03": " 眾生悉同有此法，  如是知已得菩提，",
    "T11n0310_067:0381a04": " 過去曾學菩提心，  彼於此義能解了。",
    "T11n0310_067:0381a05": " 如是世間亦不滅，  斯諸天眾善通達，",
    "T11n0310_067:0381a06": " 明智照了悉無疑，  是故彼天皆作佛。",
    "T11n0310_067:0381a07": " 決定必得無依處，  於法不取離分別，",
    "T11n0310_067:0381a08": " 一切世間皆無作，  彼於斯義能了知。",
    "T11n0310_067:0381a09": " 一切法體離自性，  天眾心淨無疑惑，",
    "T11n0310_067:0381a10": " 菩提及與菩提心，  一切皆空無自性。",
    "T11n0310_067:0381a11": " 兜率諸天堅固慧，  皆悉安住無所依，",
    "T11n0310_067:0381a12": " 故得菩提不為難，  必當速成無上智。",
    "T11n0310_067:0381a13": " 於其未來星宿劫，  當得度脫無邊眾，",
    "T11n0310_067:0381a14": " 彼天一切皆成佛，  同號名曰擇法王。」",
    "T11n0310_067:0381a15": " 如來於此諸天眾，  知其心樂為記說，",
    "T11n0310_067:0381a16": " 一切天人聞說已，  咸皆踊躍稱心意。◎",
    "T11n0310_067:0381a17": "◎化樂天授記品第十七",
    "T11n0310_067:0381a18": "[0381a18] 爾時化樂天王為首，與其眷屬七億化樂諸",
    "T11n0310_067:0381a19": "天眾等，見諸阿修羅伽樓羅，乃至見諸兜率",
    "T11n0310_067:0381a20": "天等供養如來，聞授記已欣喜踊躍，咸皆稱",
    "T11n0310_067:0381a21": "心得住實際，於真如中無有疑惑。從坐而起，",
    "T11n0310_067:0381a22": "偏袒右肩右膝著地，頭面作禮向佛合掌，異",
    "T11n0310_067:0381a23": "口同音而白佛言：「世尊！如我解佛所說義，一",
    "T11n0310_067:0381a24": "切諸法是真實際、無邊際、無礙際、無住際、無盡",
    "T11n0310_067:0381a25": "際、不二際、非際實際。世尊！所言實際者，不顛",
    "T11n0310_067:0381a26": "倒故。無邊際者，無限量故。無礙際者，離對治",
    "T11n0310_067:0381a27": "故。無住際者，離自性故。無盡際者，無有生故。",
    "T11n0310_067:0381a28": "不二際者，謂一味故。言非際者，是非有故。世",
    "T11n0310_067:0381a29": "尊！彼實際者遍一切處，無有一法而非實際。",
    "T11n0310_067:0381b01": "世尊！謂菩提者亦是實際。世尊！何者是菩提？",
    "T11n0310_067:0381b02": "一切法是菩提，離自性故。乃至五無間業亦",
    "T11n0310_067:0381b03": "是菩提。何以故？菩提無自性，五無間業亦無",
    "T11n0310_067:0381b04": "自性，是故無間業亦是菩提。世尊！言菩提者，",
    "T11n0310_067:0381b05": "如無餘涅槃性，亦如無間業性。何以故？一切",
    "T11n0310_067:0381b06": "法即是無餘涅槃性亦是無間業性，是故無",
    "T11n0310_067:0381b07": "餘涅槃界即是菩提。世尊！若有眾生住生死",
    "T11n0310_067:0381b08": "者可求涅槃，於實際中無住生死求涅槃者。",
    "T11n0310_067:0381b09": "何以故？實際無二故。世尊！我等於此解了無",
    "T11n0310_067:0381b10": "疑。若於此法無疑慮者，當知是人已曾過去",
    "T11n0310_067:0381b11": "於諸佛所得授阿耨多羅三藐三菩提記。」",
    "T11n0310_067:0381b12": "[0381b12] 爾時世尊聞化樂天王及諸七億化樂天等",
    "T11n0310_067:0381b13": "說授記已，欲令大眾心喜悅故而現微笑。爾",
    "T11n0310_067:0381b14": "時慧命馬勝以偈問曰：",
    "T11n0310_067:0381b15": "「憐愍世者現微笑，  而不說其笑因緣，",
    "T11n0310_067:0381b16": " 天人導師非無因，  現此奇特微笑相。",
    "T11n0310_067:0381b17": " 既見世尊笑光已，  今諸大眾悉懷疑，",
    "T11n0310_067:0381b18": " 唯願說其微笑因，  斷除一切諸疑網。",
    "T11n0310_067:0381b19": " 斯等若蒙如來說，  聞已咸生希有心，",
    "T11n0310_067:0381b20": " 為彼眾會淨真路，  趣向菩提作因緣。",
    "T11n0310_067:0381b21": " 若有眾生疑慮者，  是人難得妙菩提，",
    "T11n0310_067:0381b22": " 唯願大智斷疑惑，  精勤速證無上道。",
    "T11n0310_067:0381b23": " 世尊此諸大眾等，  志求菩提離諸惡，",
    "T11n0310_067:0381b24": " 得聞諸天授記已，  決定當成大法王。",
    "T11n0310_067:0381b25": " 是故世尊願憐愍，  除斷一切疑惑心，",
    "T11n0310_067:0381b26": " 授此諸天菩提記，  令諸大眾皆欣喜。」",
    "T11n0310_067:0381b27": "[0381b27] 爾時世尊以偈答慧命馬勝曰：",
    "T11n0310_067:0381b28": "「哀愍世間故現笑，  馬勝汝今問我義，",
    "T11n0310_067:0381b29": " 我悉與彼天授記，  汝等咸各淨心聽。",
    "T11n0310_067:0381c01": " 此諸化樂天眾等，  自說授記得菩提，",
    "T11n0310_067:0381c02": " 眾中既作師子吼，  能壞外道諸邪見。",
    "T11n0310_067:0381c03": " 譬如空中雨眾石，  必墮大地無有疑，",
    "T11n0310_067:0381c04": " 如是佛子離疑惑，  自知定當成佛道。",
    "T11n0310_067:0381c05": " 猶如日沒至夜時，  當知日出必不久，",
    "T11n0310_067:0381c06": " 如是佛子備眾行，  定知必當具十力。",
    "T11n0310_067:0381c07": " 又如日在正中時，  觀諸色像皆明了，",
    "T11n0310_067:0381c08": " 如是佛子具眾行，  自知必得薩婆若。",
    "T11n0310_067:0381c09": " 喻若日光至沒時，  眾人咸知日不見，",
    "T11n0310_067:0381c10": " 如是佛子皆自知，  決定當得最勝智。",
    "T11n0310_067:0381c11": " 譬如眾流趣其下，  智者當知歸大海，",
    "T11n0310_067:0381c12": " 如是佛子具明慧，  定知必得上菩提。",
    "T11n0310_067:0381c13": " 如人以石擲虛空，  決定墮地無疑慮，",
    "T11n0310_067:0381c14": " 如是佛子悉自知，  不久當得世間解。",
    "T11n0310_067:0381c15": " 智者法爾有此見，  以知法故不致疑，",
    "T11n0310_067:0381c16": " 自知分有佛功德，  必定近於自然智。",
    "T11n0310_067:0381c17": " 假使諸魔那由眾，  現佛言汝不作佛，",
    "T11n0310_067:0381c18": " 不能沮壞其心意，  已自善解真法故。",
    "T11n0310_067:0381c19": " 決定於彼佛功德，  咸各自說得授記，",
    "T11n0310_067:0381c20": " 於斯諸天授記事，  如來悉生隨喜心。",
    "T11n0310_067:0381c21": " 此天所修菩薩行，  悉自了知不由他，",
    "T11n0310_067:0381c22": " 彼等自說成善逝，  世尊於此皆隨喜。",
    "T11n0310_067:0381c23": " 是故馬勝若有人，  欲得無上菩提者，",
    "T11n0310_067:0381c24": " 可於此法應勤求，  必獲最勝安隱處。",
    "T11n0310_067:0381c25": " 自成正覺寤斯理，  隨義如實能了知，",
    "T11n0310_067:0381c26": " 親近供養善知識，  彼證菩提不為難。",
    "T11n0310_067:0381c27": " 若有千劫修苦行，  皮膏血肉無戀惜，",
    "T11n0310_067:0381c28": " 若能解了斯義趣，  此福廣大勝於彼。",
    "T11n0310_067:0381c29": " 過去所有一切佛，  未來憐愍眾生者，",
    "T11n0310_067:0382a01": " 及以現在諸世尊，  悉依此法成佛道。",
    "T11n0310_067:0382a02": " 化天於我供養已，  咸皆善知第一義，",
    "T11n0310_067:0382a03": " 曾供過去諸如來，  寤斯義理當成佛。",
    "T11n0310_067:0382a04": " 諸佛所有勝三昧，  及以現在所住定，",
    "T11n0310_067:0382a05": " 彼天深得佛境界，  由本先世久修習。",
    "T11n0310_067:0382a06": " 馬勝！化樂天子等，  於彼三昧無有疑，",
    "T11n0310_067:0382a07": " 清淨佛法既善學，  今於佛道現修行。",
    "T11n0310_067:0382a08": " 是故於理生信解，  當正勤求離苦邊，",
    "T11n0310_067:0382a09": " 常應親近多聞者，  必得無上大菩提。」",
    "T11n0310_067:0382a10": " 聞佛所說妙法已，  化樂諸天眾會等，",
    "T11n0310_067:0382a11": " 皆悉欣喜除疑網，  流注趣向大涅槃。",
    "T11n0310_067:0382a12": "他化自在天授記品第十八",
    "T11n0310_067:0382a13": "[0382a13] 爾時他化自在天王為首，與其眷屬八十那",
    "T11n0310_067:0382a14": "由他諸天眾等，見諸阿修羅、伽樓羅、龍女、龍",
    "T11n0310_067:0382a15": "王、鳩槃茶、乾闥婆、夜叉、緊那羅、訶羅伽闍天、",
    "T11n0310_067:0382a16": "四天王、忉利天、夜摩天、兜率陀天、化樂天",
    "T11n0310_067:0382a17": "等供養如來，聞授記已，欣喜踊悅皆得稱心，",
    "T11n0310_067:0382a18": "異口同聲而白佛言：「世尊！化樂諸天所說實",
    "T11n0310_067:0382a19": "際者，我等尚不見實況復見際。何以故？世尊！",
    "T11n0310_067:0382a20": "若見實者，可言見際。何以故？是人行於二處。",
    "T11n0310_067:0382a21": "住如是乘者，若善男子善女人，應為彼說此",
    "T11n0310_067:0382a22": "二種法。此二法者非真境界。世尊！若善男子",
    "T11n0310_067:0382a23": "善女人於不二法不信不入，雖復如是，此人",
    "T11n0310_067:0382a24": "發心望得菩提，當知是人行於非徑。何以故？",
    "T11n0310_067:0382a25": "此於菩提非道行故。世尊！若有眾生求菩提",
    "T11n0310_067:0382a26": "者，是人不見一法可覺。何以故？無有少法可",
    "T11n0310_067:0382a27": "得覺寤阿耨多羅三藐三菩提故。世尊！彼法",
    "T11n0310_067:0382a28": "非過去非未來非現在、非有為非無為、非有",
    "T11n0310_067:0382a29": "非無、非可識非可知非可捨非可修非可證。",
    "T11n0310_067:0382b01": "謂菩提者，彼法非與餘法作對治，餘法亦不",
    "T11n0310_067:0382b02": "與彼法作對治。何以故？彼法非雜煩惱非",
    "T11n0310_067:0382b03": "離煩惱，法體不可得，性自離故。此法不與",
    "T11n0310_067:0382b04": "彼法作對治，彼法亦不與此法作對治。何",
    "T11n0310_067:0382b05": "以故？一切諸法離諸相故。是故彼法非可",
    "T11n0310_067:0382b06": "知非可識非可捨非可修非可證。世尊！色",
    "T11n0310_067:0382b07": "生者離生相故，彼亦非可知乃至非可證，受",
    "T11n0310_067:0382b08": "想行識亦復如是。世尊！色滅者離色相故，",
    "T11n0310_067:0382b09": "彼亦非可知乃至非可證，受想行識亦復如",
    "T11n0310_067:0382b10": "是。世尊！過去者離過去相故，彼亦非可知",
    "T11n0310_067:0382b11": "乃至非可證；未來者離未來相故，彼亦非",
    "T11n0310_067:0382b12": "可知乃至非可證；現在者離現在相故，彼",
    "T11n0310_067:0382b13": "亦非可知乃至非可證。世尊！有為者離有",
    "T11n0310_067:0382b14": "為相故，彼亦非可知乃至非可證；無為者",
    "T11n0310_067:0382b15": "離無為相故，彼亦非可知非可識非可捨非",
    "T11n0310_067:0382b16": "可修非可證。世尊！如是等乃至為陰所攝，或",
    "T11n0310_067:0382b17": "過去所攝、現在所攝、未來所攝，或有為所攝、",
    "T11n0310_067:0382b18": "無為所攝，此等諸法皆不可得。以不得故，是",
    "T11n0310_067:0382b19": "故彼法非可知非可識非可捨非可修非可",
    "T11n0310_067:0382b20": "證。世尊！若有如是為求菩提發心修行善男",
    "T11n0310_067:0382b21": "子善女人，彼皆名為住菩薩乘。」[0382b21] 爾時他化自",
    "T11n0310_067:0382b22": "在諸天咸各說已所知法已，以偈讚曰：",
    "T11n0310_067:0382b23": "「世尊善說盡有邊，  永不暫受六趣身，",
    "T11n0310_067:0382b24": " 世間無智畏生死，  發心欲度生死岸。",
    "T11n0310_067:0382b25": " 彼諸陰體不可得，  以陰性相本自空，",
    "T11n0310_067:0382b26": " 一切法空皆無相，  是故諸法離對治。",
    "T11n0310_067:0382b27": " 自體即空無有物，  無有可知及修捨，",
    "T11n0310_067:0382b28": " 亦復非是可證法，  如來說有即非有。",
    "T11n0310_067:0382b29": " 相求菩提不可得，  助道諸法亦如是，",
    "T11n0310_067:0382c01": " 取心求佛不可得，  菩薩相求亦不得。",
    "T11n0310_067:0382c02": " 堅著諸相愚癡輩，  彼等望得寤菩提，",
    "T11n0310_067:0382c03": " 顛倒境界取相行，  無智非行菩提道。",
    "T11n0310_067:0382c04": " 入佛境界離眾相，  名為智者如法行，",
    "T11n0310_067:0382c05": " 遠離諸相及無相，  亦離於空及不空。",
    "T11n0310_067:0382c06": " 彼能寤解無上道，  於諸外道非境界，",
    "T11n0310_067:0382c07": " 亦非聲聞所能知，  又非緣覺之所趣。",
    "T11n0310_067:0382c08": " 心得解脫淨無垢，  羅漢於法相應者，",
    "T11n0310_067:0382c09": " 及諸一切辟支佛，  非彼智慧之境界。",
    "T11n0310_067:0382c10": " 彼句非為相心知，  及修少空亦不解，",
    "T11n0310_067:0382c11": " 若有解空說空者，  亦說諸法無自性。",
    "T11n0310_067:0382c12": " 彼受佛教無毀訾，  是名善修空寂靜，",
    "T11n0310_067:0382c13": " 能寤難寤菩提道，  世尊於彼真導師。",
    "T11n0310_067:0382c14": " 讚佛二足最尊已，  所獲無量諸功德，",
    "T11n0310_067:0382c15": " 迴施一切諸群生，  成佛覺寤未覺者。」",
    "T11n0310_067:0382c16": "[0382c16] 爾時世尊知彼八十那由他他化自在天及",
    "T11n0310_067:0382c17": "以天王等得深信已，欲令大眾增益善根，故",
    "T11n0310_067:0382c18": "現微笑。爾時慧命馬勝以偈問曰：",
    "T11n0310_067:0382c19": "「二足世尊現微笑，  以知他化深信故，",
    "T11n0310_067:0382c20": " 未曾演說笑因緣，  唯願如來為解釋。",
    "T11n0310_067:0382c21": " 大聖今者非無因，  現是希有微笑相，",
    "T11n0310_067:0382c22": " 願佛開顯因緣義，  滅除大眾諸疑惑。",
    "T11n0310_067:0382c23": " 由見世尊微笑故，  今此眾會悉懷疑，",
    "T11n0310_067:0382c24": " 憐愍一切世間者，  唯願敷演分別說。",
    "T11n0310_067:0382c25": " 此眾咸皆背生死，  合掌恭敬求涅槃，",
    "T11n0310_067:0382c26": " 斯等靡不懷猶豫，  無礙說者願斷除。",
    "T11n0310_067:0382c27": " 悉皆正信善逝法，  心得開解離取著，",
    "T11n0310_067:0382c28": " 咸有淨信尊重心，  善哉牟尼願解說。",
    "T11n0310_067:0382c29": " 勇猛精進於佛法，  遠離疑網登聖路，",
    "T11n0310_067:0383a01": " 一切諸佛遊此道，  是故願除大眾疑。」",
    "T11n0310_067:0383a02": "[0383a02] 爾時世尊以偈答慧命馬勝曰：",
    "T11n0310_067:0383a03": "「汝為憐愍大眾故，  以偈問我正是時，",
    "T11n0310_067:0383a04": " 具足辯才有巧便，  乃能問此微笑義。",
    "T11n0310_067:0383a05": " 以問如來現笑故，  必當利益無量眾，",
    "T11n0310_067:0383a06": " 是故一切眾會等，  皆得住於勝菩提。",
    "T11n0310_067:0383a07": " 知彼他化深信已，  故我現是微笑光，",
    "T11n0310_067:0383a08": " 一切隨順如來教，  為求菩提修妙行。",
    "T11n0310_067:0383a09": " 觀察世法離諸相，  如見陽焰非真實，",
    "T11n0310_067:0383a10": " 愚者見焰謂是水，  欲求菩提勿同彼。",
    "T11n0310_067:0383a11": " 取相貪樂凡夫境，  無智常怖於無相，",
    "T11n0310_067:0383a12": " 愚癡執相捨正路，  離相能獲妙菩提。",
    "T11n0310_067:0383a13": " 妄想思量虛偽法，  隨所分別即被縛，",
    "T11n0310_067:0383a14": " 智者觀相悉皆空，  得上寂滅陀羅尼。",
    "T11n0310_067:0383a15": " 執相凡愚住惡心，  彼皆無智歸六趣，",
    "T11n0310_067:0383a16": " 輪迴逼迫受眾苦，  都由愚癡住相故。",
    "T11n0310_067:0383a17": " 著相眾生見諸陰，  佛與菩提及菩薩，",
    "T11n0310_067:0383a18": " 智者離相見空已，  能得無上大菩提。",
    "T11n0310_067:0383a19": " 住相之類增煩惱，  能觀無相得除結，",
    "T11n0310_067:0383a20": " 所謂結者即是相，  觀結無相即斷除。",
    "T11n0310_067:0383a21": " 若有分別求道者，  分別於道為障礙，",
    "T11n0310_067:0383a22": " 智者雖復行於欲，  彼欲即為無相行。",
    "T11n0310_067:0383a23": " 諸法無體不可得，  分別諸法說言空，",
    "T11n0310_067:0383a24": " 若離分別得無相，  彼即菩提更無餘。",
    "T11n0310_067:0383a25": " 聞於善逝說是語，  大眾除疑得無畏，",
    "T11n0310_067:0383a26": " 頂受牟尼所說法，  如智頂戴瞻蔔花。",
    "T11n0310_067:0383a27": " 斯諸天眾獲無畏，  於我設供最無上，",
    "T11n0310_067:0383a28": " 亦知諸法佛境界，  當作世間大導師。」",
    "T11n0310_067:0383a29": "諸梵天等授記品第十九",
    "T11n0310_067:0383b01": "[0383b01] 爾時六千萬諸梵眾天，見諸阿修羅、伽樓羅",
    "T11n0310_067:0383b02": "乃至他化自在天等供養如來，聞授記已，欣",
    "T11n0310_067:0383b03": "喜踊躍皆得稱心。彼於世諦禪以喜悅為食，",
    "T11n0310_067:0383b04": "亦於佛法中得智慧明，宿殖善根故，已曾親",
    "T11n0310_067:0383b05": "承供養諸佛故，及深信清淨故，於甚深法獲",
    "T11n0310_067:0383b06": "得法忍。彼諸天等知諸法無作非無作、非生",
    "T11n0310_067:0383b07": "非不生、非有非不有、非起非不起、非滅非不",
    "T11n0310_067:0383b08": "滅、非依非不依、非清非濁、非憎非愛、非賢",
    "T11n0310_067:0383b09": "非愚、非知非不知、非見非不見、非受非不受、",
    "T11n0310_067:0383b10": "非惻非不惻、非無非非無、非物非非物、非",
    "T11n0310_067:0383b11": "可得非不可得、非去非來、非趣非不趣、非空",
    "T11n0310_067:0383b12": "非不空、非相非不相、非願非不願。彼諸梵天",
    "T11n0310_067:0383b13": "於一切法心無所著亦無所住，於非用中不",
    "T11n0310_067:0383b14": "作非用想，於非不用中亦不作非不用想。於",
    "T11n0310_067:0383b15": "語言中無語言想，於非語言亦無非語言想。",
    "T11n0310_067:0383b16": "於有作中無其作想，於無作中亦無無作想。",
    "T11n0310_067:0383b17": "於凡夫不作凡夫想，於非凡夫亦不作非凡",
    "T11n0310_067:0383b18": "夫想。於凡夫法不作凡夫法想，於非凡夫法",
    "T11n0310_067:0383b19": "亦不作非凡夫法想。於聲聞不作聲聞想，於",
    "T11n0310_067:0383b20": "非聲聞亦不作非聲聞想。於聲聞法不作聲",
    "T11n0310_067:0383b21": "聞法想，於非聲聞法亦不作非聲聞法想。於",
    "T11n0310_067:0383b22": "緣覺不作緣覺想，於非緣覺亦不作非緣覺",
    "T11n0310_067:0383b23": "想。於緣覺法不作緣覺法想，於非緣覺法亦",
    "T11n0310_067:0383b24": "不作非緣覺法想。於菩薩不作菩薩想，於非",
    "T11n0310_067:0383b25": "菩薩亦不作非菩薩想。於菩薩法不作菩薩",
    "T11n0310_067:0383b26": "法想，於非菩薩法亦不作非菩薩法想。於佛",
    "T11n0310_067:0383b27": "不作佛想，於非佛亦不作非佛想。於佛法不",
    "T11n0310_067:0383b28": "作佛法想，於非佛法亦不作非佛法想。於涅",
    "T11n0310_067:0383b29": "槃不作涅槃想，於非涅槃亦不作非涅槃想。",
    "T11n0310_067:0383c01": "於生死不作生死想，於非生死亦不作非生",
    "T11n0310_067:0383c02": "死想。如是彼天一切皆悉離諸分別，定心清",
    "T11n0310_067:0383c03": "淨。彼等既得清淨心故，以寂滅法說偈讚",
    "T11n0310_067:0383c04": "佛：",
    "T11n0310_067:0383c05": "「大聖甚深寂滅智，  修行寂滅到彼岸，",
    "T11n0310_067:0383c06": " 演說寂滅度眾生，  亦自常行寂滅法。",
    "T11n0310_067:0383c07": " 菩提寂滅善清淨，  斯法牟尼之境界，",
    "T11n0310_067:0383c08": " 速得寂滅勝甘露，  以是今得盡諸有。",
    "T11n0310_067:0383c09": " 恒說寂滅微妙道，  是彼智者所行處，",
    "T11n0310_067:0383c10": " 八正之路滅惱濁，  拔濟一切諸群生。",
    "T11n0310_067:0383c11": " 善修寂滅證菩提，  乃是先佛之所行，",
    "T11n0310_067:0383c12": " 修彼能到安隱城，  過去諸佛所證知。",
    "T11n0310_067:0383c13": " 是諸如來修學法，  導師如是化世間，",
    "T11n0310_067:0383c14": " 若人能行有學法，  獲得無學勝菩提。",
    "T11n0310_067:0383c15": " 一心趣向寂滅道，  諸根寂靜久修習，",
    "T11n0310_067:0383c16": " 當得為佛世間解，  那羅延力度群生。",
    "T11n0310_067:0383c17": " 若知寂滅甘露者，  能盡一切諸有相，",
    "T11n0310_067:0383c18": " 是為真實如來子，  寂滅能除世間畏。",
    "T11n0310_067:0383c19": " 彼等所設供養佛，  勝上希有最殊特，",
    "T11n0310_067:0383c20": " 所說寂滅盡煩惱，  於諸無相最第一。",
    "T11n0310_067:0383c21": " 世間寂滅離諸相，  所謂寂滅即涅槃，",
    "T11n0310_067:0383c22": " 眾生輪轉受諸苦，  遠離寂滅取相故。",
    "T11n0310_067:0383c23": " 牟尼諸法不思議，  即是菩提一切智，",
    "T11n0310_067:0383c24": " 已度淤泥到彼岸，  故佛於此無疑慮。",
    "T11n0310_067:0383c25": " 若有離陰得解脫，  於佛大乘不願樂，",
    "T11n0310_067:0383c26": " 欲求菩提思滅度，  於其五陰生怖畏。",
    "T11n0310_067:0383c27": " 離欲淨心求涅槃，  彼等如是簡擇智，",
    "T11n0310_067:0383c28": " 於法取相凡夫境，  是謂如來之所說。",
    "T11n0310_067:0383c29": " 若取寂滅即是縛，  以是不得一切智，",
    "T11n0310_067:0384a01": " 若有於其五陰相，  不生存執取著心。",
    "T11n0310_067:0384a02": " 彼能利益釋迦法，  是名喜樂無相行，",
    "T11n0310_067:0384a03": " 能獲無名安隱處，  逮得菩提佛境界，",
    "T11n0310_067:0384a04": " 降魔諍論滅煩惱，  速得成就一切智。",
    "T11n0310_067:0384a05": " 我等讚歎無上士，  所獲寂滅諸功德，",
    "T11n0310_067:0384a06": " 唯佛大智能了知，  迴施眾生願成佛。」",
    "T11n0310_067:0384a07": "[0384a07] 爾時娑婆世界主大梵天王知諸梵天讚歎",
    "T11n0310_067:0384a08": "佛已，對佛正立，以實功德而讚頌言：",
    "T11n0310_067:0384a09": "「法王已知一切法，  不實虛誑如空拳，",
    "T11n0310_067:0384a10": " 亦如秋雲及電光，  是故大聖離取心。",
    "T11n0310_067:0384a11": " 猶如夢中飢餓人，  &#x98E1;食百味甘美膳，",
    "T11n0310_067:0384a12": " 夢人飢食皆不實，  如來見法亦如是。",
    "T11n0310_067:0384a13": " 又如夢中焦渴人，  得飲清淨涼冷水，",
    "T11n0310_067:0384a14": " 夢渴飲水皆虛妄，  佛見諸法亦如是。",
    "T11n0310_067:0384a15": " 無作無受無眾生，  無其作業及得報，",
    "T11n0310_067:0384a16": " 亦無得受果報者，  世尊於此無疑慮。",
    "T11n0310_067:0384a17": " 譬如美言得人愛，  然彼語言無可取，",
    "T11n0310_067:0384a18": " 亦無言說及聽者，  大聖了知皆不實。",
    "T11n0310_067:0384a19": " 如聞箜篌美妙音，  其聲亦無真實性，",
    "T11n0310_067:0384a20": " 世尊如是見諸陰，  知陰無體不可得。",
    "T11n0310_067:0384a21": " 猶如摩尼性自淨，  繫之衣上隨色變，",
    "T11n0310_067:0384a22": " 諸法自體本清淨，  虛妄分別增倒染。",
    "T11n0310_067:0384a23": " 譬如無垢鮮白衣，  隨受染色種種變，",
    "T11n0310_067:0384a24": " 諸法如是性自淨，  隨所分別而染污。",
    "T11n0310_067:0384a25": " 猶如有人聞貝聲，  尋其貝聲從何來，",
    "T11n0310_067:0384a26": " 其聲非自非他性，  大仙見法亦如是。",
    "T11n0310_067:0384a27": " 如人思美餚&#x994D;食，  其食眾緣所合成，",
    "T11n0310_067:0384a28": " 觀食各各無自性，  如來見法皆如是。",
    "T11n0310_067:0384a29": " 譬如眾緣號為城，  推其城體無自性，",
    "T11n0310_067:0384b01": " 如是眾緣皆悉空，  法王見法亦如斯。",
    "T11n0310_067:0384b02": " 喻若有人擊鼓聲，  雖能令人心欣喜，",
    "T11n0310_067:0384b03": " 聲及眾緣皆悉空，  大聖見法亦如是。",
    "T11n0310_067:0384b04": " 譬如有人打鼓時，  其聲不從十方來，",
    "T11n0310_067:0384b05": " 聲滅亦不向諸方，  世尊見法皆如是。",
    "T11n0310_067:0384b06": " 如是彼人擊鼓已，  其鼓不生憎愛心，",
    "T11n0310_067:0384b07": " 亦不分別眾緣性，  佛見諸法皆若斯。",
    "T11n0310_067:0384b08": " 又如彼人打妙鼓，  聲不作心生他喜，",
    "T11n0310_067:0384b09": " 及以眾緣皆亦然，  導師見法皆如是。",
    "T11n0310_067:0384b10": " 如人擊彼妙鼓時，  鼓亦不生苦樂想，",
    "T11n0310_067:0384b11": " 亦不觀察眾緣性，  如來見法皆如是。",
    "T11n0310_067:0384b12": " 猶如有人擊妙鼓，  聲不即緣亦不離，",
    "T11n0310_067:0384b13": " 及彼伎緣亦復然，  牟尼見法皆如是。」",
    "T11n0310_067:0384b14": "[0384b14] 爾時世尊知諸梵天、大梵王等深心敬信，及",
    "T11n0310_067:0384b15": "以寂滅讚頌佛已，又見大眾欲生善根，即便",
    "T11n0310_067:0384b16": "微笑。爾時慧命馬勝以偈問曰：",
    "T11n0310_067:0384b17": "「既見如來口中出，  離垢清淨微笑光，",
    "T11n0310_067:0384b18": " 世間天人大眾等，  一切咸生希有心。",
    "T11n0310_067:0384b19": " 以見世尊微笑故，  諸來大眾普懷疑，",
    "T11n0310_067:0384b20": " 皆悉瞻仰如來面，  慇懃願樂欲聽聞。",
    "T11n0310_067:0384b21": " 願佛開示笑因緣，  蕩除大眾疑惑心，",
    "T11n0310_067:0384b22": " 最勝牟尼非無因，  而現希有微笑相。",
    "T11n0310_067:0384b23": " 諸佛所現微笑光，  必為利益諸世間，",
    "T11n0310_067:0384b24": " 今者為誰現此笑？  唯願敷演分別說。",
    "T11n0310_067:0384b25": " 大眾得聞必欣喜，  由知微笑因緣故，",
    "T11n0310_067:0384b26": " 斯諸大眾皆合掌，  一心瞻仰樂欲聞。",
    "T11n0310_067:0384b27": " 是故願佛為解釋，  必當斷滅諸疑惑，",
    "T11n0310_067:0384b28": " 導師為彼諸來眾，  願垂演說微笑因。",
    "T11n0310_067:0384b29": " 眾會若聞必喜悅，  以得洗除疑網故，",
    "T11n0310_067:0384c01": " 眾心堅固皆清淨，  專念希仰如來德。",
    "T11n0310_067:0384c02": " 大眾瞻仰世尊顏，  猶如&#x89A9;見初生月，",
    "T11n0310_067:0384c03": " 具八妙聲如梵天，  一心渴仰願速聞。",
    "T11n0310_067:0384c04": " 天人眾等聞佛說，  必得除疑住正法，",
    "T11n0310_067:0384c05": " 梵音演說義相應，  得聞甚深出世法。",
    "T11n0310_067:0384c06": " 佛智善巧能悅豫，  故令大眾增踊躍，",
    "T11n0310_067:0384c07": " 此眾心淨離疑結，  能樂如來一切智。",
    "T11n0310_067:0384c08": " 精進勇猛有力人，  乃能志求無上道，",
    "T11n0310_067:0384c09": " 是故導師愍世間，  唯願解說令眾喜。",
    "T11n0310_067:0384c10": " 善哉世尊平等心，  憐愍一切諸眾生，",
    "T11n0310_067:0384c11": " 令諸大眾增善根，  安心不動求佛智。」",
    "T11n0310_067:0384c12": "[0384c12] 爾時世尊即以偈答慧命馬勝曰：",
    "T11n0310_067:0384c13": "「憐愍一切諸世間，  故我現是微笑光。",
    "T11n0310_067:0384c14": " 汝當諦聽說彼因，  其義甚深微妙句。",
    "T11n0310_067:0384c15": " 此諸眾會若得聞，  發勤精進修善業，",
    "T11n0310_067:0384c16": " 當得利益諸眾生，  於佛妙法起勝行。",
    "T11n0310_067:0384c17": " 斯諸梵眾皆欣喜，  如來法中悉無疑，",
    "T11n0310_067:0384c18": " 那由他劫久修行，  猶如恒河沙劫數。",
    "T11n0310_067:0384c19": " 於諸境界悉不著，  心如虛空無障礙，",
    "T11n0310_067:0384c20": " 雖樂常修菩薩行，  而不速取菩提證。",
    "T11n0310_067:0384c21": " 此等復於未來世，  無量億劫恒沙數，",
    "T11n0310_067:0384c22": " 天眾清淨無垢穢，  得大勢力住世間。",
    "T11n0310_067:0384c23": " 然後當成一切智，  為大法王有威力，",
    "T11n0310_067:0384c24": " 具足功德盡諸有，  觀諸世間悉空寂。",
    "T11n0310_067:0384c25": " 彼佛如本久修行，  壽命限量亦如是，",
    "T11n0310_067:0384c26": " 斯諸善逝住世時，  能於苦惱度眾生。",
    "T11n0310_067:0384c27": " 彼佛國土無倫匹，  世界嚴淨甚滋茂，",
    "T11n0310_067:0384c28": " 無量那由劫數中，  如來演說不可盡。",
    "T11n0310_067:0384c29": " 彼佛剎土嚴淨事，  無量佛說亦不盡，",
    "T11n0310_067:0385a01": " 彼佛同號大智力，  國土皆悉名最勝。",
    "T11n0310_067:0385a02": " 為眾演說不動法，  不可思議無所依，",
    "T11n0310_067:0385a03": " 彼佛世界眾生等，  咸皆修治諸善根。",
    "T11n0310_067:0385a04": " 無一眾生受後有，  生死之中重生者，",
    "T11n0310_067:0385a05": " 彼等當時有一苦，  於其世間便顯現。",
    "T11n0310_067:0385a06": " 唯畏諸行皆無常，  令諸眾生起厭離，",
    "T11n0310_067:0385a07": " 爾時彼國眾生輩，  離老病死諸苦相。",
    "T11n0310_067:0385a08": " 一切依於一教法，  同厭無常修勝行，",
    "T11n0310_067:0385a09": " 彼諸眾生當爾時，  耳更不聞餘音聲，",
    "T11n0310_067:0385a10": " 唯聞不淨無常苦，  無我寂滅空無相，",
    "T11n0310_067:0385a11": " 甘露涅槃及菩提，  安隱清涼無上樂。",
    "T11n0310_067:0385a12": " 斯等如是勝妙音，  恒常數數而得聞，",
    "T11n0310_067:0385a13": " 爾時更無餘聲響，  若樹若壁及露地，",
    "T11n0310_067:0385a14": " 或復空中及寺廟，  但聞如是微妙句。",
    "T11n0310_067:0385a15": " 聞已一切皆得道，  便於生死得解脫，",
    "T11n0310_067:0385a16": " 皆是如來神力故，  具八功德妙音聲。",
    "T11n0310_067:0385a17": " 爾時無有雜毒心，  所謂離欲及瞋恚，",
    "T11n0310_067:0385a18": " 亦無愚癡出惡聲，  &#x9E81;言逼惱來經耳。",
    "T11n0310_067:0385a19": " 一切厭背於生死，  趣向涅槃大正路，",
    "T11n0310_067:0385a20": " 彼土一切悉當空，  佛及眾生皆滅度。",
    "T11n0310_067:0385a21": " 斯是彼佛大神力，  發弘志願不思議，",
    "T11n0310_067:0385a22": " 曾於過去那由劫，  為求菩提修道行。",
    "T11n0310_067:0385a23": " 彼國所有諸眾生，  一切悉皆當作佛，",
    "T11n0310_067:0385a24": " 此諸梵天發廣願，  皆由觀察寂滅句。",
    "T11n0310_067:0385a25": " 悉得證知甚深義，  解了如來吉祥路，",
    "T11n0310_067:0385a26": " 其所修學皆通達，  於諸世間為導師。",
    "T11n0310_067:0385a27": " 彼能觀察眾生空，  不生疲倦懈怠心，",
    "T11n0310_067:0385a28": " 是故巧入諸法性，  修集菩薩勝妙行。」"
}