{
    "X74n1495_003:0706c03": "慈悲水懺法卷下隨聞錄",
    "X74n1495_003:0706c05": "寓古婁青螺菴沙門　晝中智證　錄",
    "X74n1495_003:0706c06": "一切諸佛。愍念眾生。為說水懺道場總法。今當歸命",
    "X74n1495_003:0706c07": "一切諸佛。",
    "X74n1495_003:0706c08": "南無毗盧遮那佛南無本師釋迦牟尼佛",
    "X74n1495_003:0706c09": "南無阿彌陀佛南無彌勒佛",
    "X74n1495_003:0706c10": "南無龍種上尊王佛南無龍自在王佛",
    "X74n1495_003:0706c11": "南無寶勝佛南無覺華定自在王佛",
    "X74n1495_003:0706c12": "南無袈裟幢佛南無師子吼佛",
    "X74n1495_003:0706c13": "南無文殊師利菩薩南無普賢菩薩",
    "X74n1495_003:0706c14": "南無大勢至菩薩南無地藏菩薩",
    "X74n1495_003:0706c15": "南無大莊嚴菩薩南無觀自在菩薩",
    "X74n1495_003:0706c16": "(綸貫)毗盧遮那。此云徧一切處。法身也。又翻光明徧照",
    "X74n1495_003:0706c17": "報身也。釋迦牟尼。此云能仁寂默。應身也。法身。乃",
    "X74n1495_003:0706c18": "應身之體。應身。本法身之用。體用一如。故繼之以",
    "X74n1495_003:0706c19": "阿彌陀。以具無量壽之體。能發無量光之用。由無",
    "X74n1495_003:0706c20": "量光之用彰無量壽之體。此體此用。徹過徹當。故",
    "X74n1495_003:0706c21": "繼之以當來補處之尊。既三身圓顯。三世互通。非",
    "X74n1495_003:0706c22": "勇健尊聖得大自在者不能。故繼之以龍種上尊",
    "X74n1495_003:0706c23": "王。此龍種最尊。隨處變幻。皆得自在。故繼之以龍",
    "X74n1495_003:0706c24": "自在王。具此玅體玅用。最尊最貴。自然超越眾聖",
    "X74n1495_003:0707a01": "之上。故繼之以寶勝如來。如此尊勝體用。皆從妙",
    "X74n1495_003:0707a02": "定玅慧。玅因玅果。因果交徹。始本一契。理智一如。",
    "X74n1495_003:0707a03": "故繼之以覺華定自在王。惟是此等大過量人。可",
    "X74n1495_003:0707a04": "以去盡塵勞之穢。可以建大法幢。撥邪返正。故繼",
    "X74n1495_003:0707a05": "之以袈裟幢。惟克建立法幢者。方可踞猊座。說大",
    "X74n1495_003:0707a06": "法。度大眾。故繼之以師子吼如來。欲以師音度世。",
    "X74n1495_003:0707a07": "非葢天葢地。徹古徹今大智慧人不可。故繼之以",
    "X74n1495_003:0707a08": "文殊師利。縱有智慧。不有大行飭之。如有目無足。",
    "X74n1495_003:0707a09": "堪濟何事。故繼之以普賢大行。則目足相資。膏明",
    "X74n1495_003:0707a10": "互賴。自然具足廣大德用。舉足動步。摧破魔窟。故",
    "X74n1495_003:0707a11": "繼之以大勢至。是皆由其誓願堅厚。智德包含。故",
    "X74n1495_003:0707a12": "繼之以地藏。如上大智大行。大作用。大誓願。非性",
    "X74n1495_003:0707a13": "外別具。全稱自性廣大之玅體。發應物無疆之玅",
    "X74n1495_003:0707a14": "用。莊嚴性海。圓滿三身。故繼之以大莊嚴。雖然具",
    "X74n1495_003:0707a15": "足無緣大慈同體大悲。箇中並無少法可得。廣于",
    "X74n1495_003:0707a16": "沙劫。歷無數土。度無量生。而未嘗動著絲毫故繼",
    "X74n1495_003:0707a17": "之以觀自在。故永嘉云。不見一法即如來。方得名",
    "X74n1495_003:0707a18": "為觀自在耳○僧問招賢禪師。諸聖體同名何各",
    "X74n1495_003:0707a19": "別答。從眼根處返源。曰文殊。耳根返源。名觀音。從",
    "X74n1495_003:0707a20": "心返源名普賢。文殊是佛玅觀察智。普賢是佛之",
    "X74n1495_003:0707a21": "無作妙行。觀音是佛無緣大慈。三聖是佛之妙用。",
    "X74n1495_003:0707a22": "佛是三聖之真體。用有河沙假名。體則總名一佛",
    "X74n1495_003:0707a23": "○問。行人必須發何等願。成何等佛。答。成無佛可",
    "X74n1495_003:0707a24": "成之本佛。如上十佛是也。發佛佛皆所必成之性",
    "X74n1495_003:0707b01": "願。如上六菩薩是也。問。如諸佛菩薩。東西兩土。主",
    "X74n1495_003:0707b02": "伴云何。答。東土以釋迦為主。文殊普賢為伴為願。",
    "X74n1495_003:0707b03": "願救東震旦也。西方以彌陀為主。觀音勢主為伴",
    "X74n1495_003:0707b04": "為願。伴西聖以救東土也。然雖分東西主伴。皆以",
    "X74n1495_003:0707b05": "發菩提心為宗。此心要以智。悲。願三為體。如文殊。",
    "X74n1495_003:0707b06": "智也。觀音。悲也。普賢。地藏。願王也。餘如前解。問。三",
    "X74n1495_003:0707b07": "寶為眾生之心。勝于父母為子之心。今有不敬三",
    "X74n1495_003:0707b08": "尊。反生輕嫉者何。答。由不信因果故耳。曾見育王",
    "X74n1495_003:0707b09": "譬喻經云。昔行人見路傍一死屍。天神散華于其",
    "X74n1495_003:0707b10": "上。以手摩之。行人問其故。天神答曰。是我故身。前",
    "X74n1495_003:0707b11": "生恭敬三寶。孝順父母。忠君信友。愛父師教。令我",
    "X74n1495_003:0707b12": "生天。故來報恩。前行。又見一屍。惡鬼鞭之。亦問其",
    "X74n1495_003:0707b13": "故。鬼言。是我故身。在生輕欺三寶。不孝不忠。種種",
    "X74n1495_003:0707b14": "非為。令我受惡報。故來鞭之。既爾。何不各各及其",
    "X74n1495_003:0707b15": "形休。精勤努力恭敬三寶。預絕後悔耶。",
    "X74n1495_003:0707b16": "禮諸佛已。次復懺悔○已懺身三口四竟。次復懺悔",
    "X74n1495_003:0707b17": "佛法僧間。一切諸障。",
    "X74n1495_003:0707b18": "已懺下。結前六根。收于身口字中。次復下。有二意。",
    "X74n1495_003:0707b19": "一。承前餘障字以起後。二。標列三寶間諸障。",
    "X74n1495_003:0707b20": "經中佛說。人身難得。佛法難聞眾僧難值。信心難生。",
    "X74n1495_003:0707b21": "六根難具。善友難得。",
    "X74n1495_003:0707b22": "引大經標滅障之本。方等經云。佛與阿難遊息間。",
    "X74n1495_003:0707b23": "以爪取土問言。爪上土多。大地土多。阿難答爪土",
    "X74n1495_003:0707b24": "少甚。地土無窮。佛言。得人身者。如爪上土。失人身",
    "X74n1495_003:0707c01": "者。如大地土。佛至瓜園。取爪土喻亦爾。看人身難",
    "X74n1495_003:0707c02": "得語。最宜警省。慎勿蹉過。佛法難聞。即佛世難遇。",
    "X74n1495_003:0707c03": "正法難聞(法華經。東方天王。一百八十劫。南方云過。百三十劫。上方云於昔無量劫。空過",
    "X74n1495_003:0707c04": "無有佛。又云乃至無量國中。是經名字。不可得聞。今既得聞。何其幸也)。眾僧難值。即",
    "X74n1495_003:0707c05": "持戒弘法者。正法念處經云。五戒不持。人天路絕",
    "X74n1495_003:0707c06": "五戒堅持。人天交接。并上既得人身。又遇三寶。此",
    "X74n1495_003:0707c07": "時不修。真可歎也。信心難生。即信心信戒等心應",
    "X74n1495_003:0707c08": "生也。六根難具。今幸具足。具而不修。更待何時乎。",
    "X74n1495_003:0707c09": "善友。善知識也(大經云。所作之事。不求自樂。常為眾生。不惟自行十善。亦度人行善)。",
    "X74n1495_003:0707c10": "而今相與宿植善根。得此人身。六根完具。又值善友。",
    "X74n1495_003:0707c11": "得聞正法。於其中間。復各不能盡心精勤。恐于未來",
    "X74n1495_003:0707c12": "長溺萬苦。無有出期。是故今日至誠。求哀懺悔。",
    "X74n1495_003:0707c13": "上總言難得。此總明皆得。應及時辦道。由宿植善",
    "X74n1495_003:0707c14": "根。今得人身。六根具足。是難得者得。難具者具也。",
    "X74n1495_003:0707c15": "又遇善友。得聞正法。是難遇者遇。難聞者聞矣。不",
    "X74n1495_003:0707c16": "能盡其心力。精勤五體。吾恐未來久淪眾苦。出期",
    "X74n1495_003:0707c17": "難定也(不能盡心句。與上宿植善根反看貫下六節文)。是故下。結。上略明",
    "X74n1495_003:0707c18": "起障之由。下廣舉起障之事。三。初別懺佛間罪障。",
    "X74n1495_003:0707c19": "(某甲)等自從無始以來至于今日。常以無明覆心。煩",
    "X74n1495_003:0707c20": "惱障意。見佛形像。不能盡心恭敬。",
    "X74n1495_003:0707c21": "見三寶像。不禮拜供養。即拜。二業不虔者當翫之。",
    "X74n1495_003:0707c22": "輕蔑眾僧。殘害善友。破墖毀寺。焚燒經像。出佛身血。",
    "X74n1495_003:0707c23": "文分五。一輕僧。蔑輕。易也(楊子。視日月而知眾星之蔑也)。葢僧者。",
    "X74n1495_003:0707c24": "前佛之弟子。後佛之因人。豈可輕乎。二慢道。善友",
    "X74n1495_003:0708a01": "難得而反殘之。殘。賊也(孟子賊義者謂之殘)。三。破毀墖寺。四",
    "X74n1495_003:0708a02": "焚燒經像。經者。諸佛法身。像者。諸佛儀表。今見道",
    "X74n1495_003:0708a03": "場事畢。付之火中。誠不應也。故雲棲禁焉。五出佛",
    "X74n1495_003:0708a04": "身血。如調達推山壓佛。及佛面刮金之類。",
    "X74n1495_003:0708a05": "或自處華堂。安置尊像卑猥之處。使烟薰日曝。風吹",
    "X74n1495_003:0708a06": "雨露。塵土汙坌。雀鼠毀壞。共住同宿。曾無禮敬。",
    "X74n1495_003:0708a07": "卑。低濕處。其自處。則崇樓傑閣。猥。雜閙不淨處。自",
    "X74n1495_003:0708a08": "處。則華堂美宇。或近竈。則烟薰。乏裝修。則日曝風",
    "X74n1495_003:0708a09": "吹。或無遮葢。則雨露淋。或近作場。則塵土汙坌。或",
    "X74n1495_003:0708a10": "曠日關閉殿宇。則日有飛雀毀。暮有走鼠壞。或房",
    "X74n1495_003:0708a11": "中供像。或像前鋪單。是共住同宿曾無禮敬。曝(音僕)。",
    "X74n1495_003:0708a12": "晒也。土之輕飛而散者曰塵。塵之重厚而聚者曰",
    "X74n1495_003:0708a13": "土。皆能染汙覆蔽也。坌(音盆去聲)。塵塕也。共住宿。不禮",
    "X74n1495_003:0708a14": "敬。禮貌缺也(觀佛三昧經。大梵天王禮佛影偈云。如來處日窟踴身入石裡。如日無障",
    "X74n1495_003:0708a15": "閡。金光相具足。我今頭面禮。牟尼救世尊。佛影尚禮敬。況像乎)。",
    "X74n1495_003:0708a16": "或裸露像前。初不嚴飾。遮掩燈燭。關閉殿宇。障佛光",
    "X74n1495_003:0708a17": "明。如是等罪。今日至誠。皆悉懺悔。",
    "X74n1495_003:0708a18": "裸形露體在像前。未曾莊嚴文飾。皆從不能盡心",
    "X74n1495_003:0708a19": "精勤。來屋四傍曰宇。初章竟。下第二別懺法間罪",
    "X74n1495_003:0708a20": "障。",
    "X74n1495_003:0708a21": "又復無始以來至于今日。或於法間。以不淨手把捉",
    "X74n1495_003:0708a22": "經卷○或臨經書。非法俗語。",
    "X74n1495_003:0708a23": "法。即三藏十二部一切佛法。不淨手者。或未梳洗",
    "X74n1495_003:0708a24": "或大小解。乃至執捉一切穢汙物已。皆應洗令清",
    "X74n1495_003:0708b01": "淨。淨時。當誦洗手偈呪云。以水盥掌。當願眾生。得",
    "X74n1495_003:0708b02": "清淨手。受持佛法唵。主迦囉耶莎訶。若淨手。水不",
    "X74n1495_003:0708b03": "濕手背。口不誦偈呪。亦不作淨。慎之慎之。把捉。即",
    "X74n1495_003:0708b04": "執持也。上明手業。下明口業。非法俗語有二一。非",
    "X74n1495_003:0708b05": "法語。不依法說。不稱佛旨。二。麤俗語。於清淨法前。",
    "X74n1495_003:0708b06": "反恣惡口麤談者。下四節。明身意二業。",
    "X74n1495_003:0708b07": "或安置牀頭。坐起不敬。",
    "X74n1495_003:0708b08": "一。故以佛法高置牀頭。不宜也。坐起不敬。身意造",
    "X74n1495_003:0708b09": "業。下文皆兼身意說。般若云。經典所在。即為有佛。",
    "X74n1495_003:0708b10": "不敬豈無罪乎。",
    "X74n1495_003:0708b11": "或關閉箱篋。蟲蠧朽爛○或首軸脫落。部帙失次。",
    "X74n1495_003:0708b12": "二。箱。竹器之方大。可藏經書者。篋(音怯)。匾小器也。因",
    "X74n1495_003:0708b13": "關于箱。閉于篋。不經日曝。諸蟲蠧損之或枯朽腐",
    "X74n1495_003:0708b14": "爛。皆不肯。流傳。心吝之罪也。三。首。即部面。軸。卷軸",
    "X74n1495_003:0708b15": "也。不全曰脫落。卷不論多寡。以始終為部。帙。書衣。",
    "X74n1495_003:0708b16": "即經套也。顛倒無序。為失次。",
    "X74n1495_003:0708b17": "或挽脫漏悞。紙墨破裂。自不修習。不肯流傳。如是等",
    "X74n1495_003:0708b18": "罪。今日志誠。皆悉懺悔。",
    "X74n1495_003:0708b19": "四。挽牽引也(麤手分碎義)。脫。落也。日久不修。不聯絡。漏",
    "X74n1495_003:0708b20": "亦落也。或書寫遺失。悞者。如認豕為亥以烏為烏",
    "X74n1495_003:0708b21": "等。或訛以前置後。後置前之類。墨字也。謂紙破字",
    "X74n1495_003:0708b22": "壞也。修習。修葺誦習也。流傳者。言自他諸人。彼此",
    "X74n1495_003:0708b23": "諸土。展轉流通。各各傳習。令家喻戶曉也。又修有",
    "X74n1495_003:0708b24": "二義。一。修習。先習熟文義而後如法修為。二。修葺。",
    "X74n1495_003:0708c01": "凡經典之缺者補之。潤者焙之斷者黏之等。下第",
    "X74n1495_003:0708c02": "三僧間罪障章分三節。",
    "X74n1495_003:0708c03": "或眠地聽經。仰臥讀誦。高聲語笑。亂他聽法。",
    "X74n1495_003:0708c04": "一。眠地聞經。輕法慢教也。看文曰讀。不忘曰誦讀",
    "X74n1495_003:0708c05": "誦有三益。一。起發益。二。開悟益。三。印證益。仰臥而",
    "X74n1495_003:0708c06": "讀誦者視法如歌曲而不尊也。不能息心定慮。傾",
    "X74n1495_003:0708c07": "耳嘿聽。反高聲語高聲笑。豈非惱亂淨心為法人",
    "X74n1495_003:0708c08": "乎。明身口共造業竟。",
    "X74n1495_003:0708c09": "或邪解佛語。僻說聖意。",
    "X74n1495_003:0708c10": "二意口共造。解論須契聖旨。不合佛心。皆是邪解。",
    "X74n1495_003:0708c11": "(大經云。如生盲人不識乳色問云。乳色何似。答。色白如貝。又問乳色如貝聲耶。答。不也。又問貝色何似。答。",
    "X74n1495_003:0708c12": "如稻米粖。又問乳色柔軟。如稻米粖耶又問米粖何似。答。如雨雪。又問彼米粖冷如雪耶。雪復何似。答。如",
    "X74n1495_003:0708c13": "白鵠是。盲人雖聞此四喻。終不識乳真色)僻說者。宣傳為說。聖意惟智",
    "X74n1495_003:0708c14": "人能契。非師心者。好用偏僻之意而說。如香象所",
    "X74n1495_003:0708c15": "負。非驢所堪。不知佛意經意。妄解妄說者皆是。上",
    "X74n1495_003:0708c16": "標。下釋。",
    "X74n1495_003:0708c17": "非法說法。法說非法。非犯說犯。犯說非犯輕罪說重。",
    "X74n1495_003:0708c18": "重罪說輕。",
    "X74n1495_003:0708c19": "先釋僻說句。法。是世出世間之正法。非法。是世出",
    "X74n1495_003:0708c20": "世間之邪法。非犯。如維摩除疑等。說犯。如優波離",
    "X74n1495_003:0708c21": "說二比丘犯婬殺。不容懺等。重。即律。中四棄八棄",
    "X74n1495_003:0708c22": "十波羅夷等。輕。即律中三十尼薩耆。九十波逸提。",
    "X74n1495_003:0708c23": "乃至四十八輕等。今用懺力滅罪。故將邪正輕重",
    "X74n1495_003:0708c24": "等對顯。若大智之極。豈真有是非于其間哉。西天",
    "X74n1495_003:0709a01": "九祖云。真理本無名。因名顯真理。受得真實法。非",
    "X74n1495_003:0709a02": "真亦非偽。",
    "X74n1495_003:0709a03": "或抄前著(中恕反)後。抄後著前。前後著中。中著前後。",
    "X74n1495_003:0709a04": "次明身意共造。釋邪解句。如律中前篇至重。中篇",
    "X74n1495_003:0709a05": "稍輕稍重。後篇純輕。邪解者。妄以己意混亂置之",
    "X74n1495_003:0709a06": "也。抄。謄寫也著。定也。此四句出大經。",
    "X74n1495_003:0709a07": "綺飾文詞。安置己典。",
    "X74n1495_003:0709a08": "以巧言安錯經典。不論邪正。結上文。安置。即著字",
    "X74n1495_003:0709a09": "法。下。接列三對以釋之。初說聽對。",
    "X74n1495_003:0709a10": "或為利養名譽恭敬。為人說法。無道德心。求法師過",
    "X74n1495_003:0709a11": "而為論義。非理彈擊。不為長解。求出世法。",
    "X74n1495_003:0709a12": "三。寶積經。開二縛。一。見縛。二。利餘縛。文中無道德",
    "X74n1495_003:0709a13": "心。為利養等。即是二縛。具此二者。被生死魔縛而",
    "X74n1495_003:0709a14": "不能脫也。法師具十義。大經云。一。為大施主大法",
    "X74n1495_003:0709a15": "之師。二。知法故。三。知義故。四。知時故。五。知足故。六",
    "X74n1495_003:0709a16": "知我故。七。知大眾故。八。知眾生種種性故。九。知諸",
    "X74n1495_003:0709a17": "根利鈍中故。十。說中道故。又法中有宗。即是宗師。",
    "X74n1495_003:0709a18": "須具三眼。一。教眼。謂明識權實大小之法。二。道眼。",
    "X74n1495_003:0709a19": "謂親踐諸行修證之門。三。宗眼。謂深窮圓頓即具",
    "X74n1495_003:0709a20": "之旨。若反求法之過。師之謬以為善論義。則非也。",
    "X74n1495_003:0709a21": "所以寶積經開二癡瘡。一。見求他過。二。自覆己過。",
    "X74n1495_003:0709a22": "論義者。如昔智者佛陀難提。欲與七祖婆須密論",
    "X74n1495_003:0709a23": "義。祖曰。仁者論即不義。義即不論。若擬論義。終非",
    "X74n1495_003:0709a24": "義論。難提知師義勝。心即欽服。非理彈擊。言非理",
    "X74n1495_003:0709b01": "義之彈擊。如云見或彈謗我法等。不為長(音丈)解者。",
    "X74n1495_003:0709b02": "不求超方勝妙之見解。為邪見自縛也(大經云。寧當少聞。多",
    "X74n1495_003:0709b03": "解義味。不須多聞。于義不了。願作心師。不師于心)。",
    "X74n1495_003:0709b04": "或輕慢佛語。尊重邪教○毀呰大乘。讚聲聞道。",
    "X74n1495_003:0709b05": "二。邪正對。佛語。是正法。外道法。是邪教(大經云。佛昔聞諸行",
    "X74n1495_003:0709b06": "無常。是生滅法半偈。心生歡喜。如估客夜行。失伴還遇。如久病遇良醫好藥。如沒海遇船。如渴人遇清水。",
    "X74n1495_003:0709b07": "如兵逐得脫。如久繫得出。如炎旱值雨。如行人還家。家人見之。共生歡喜半偈尚爾。況全經乎)。三。",
    "X74n1495_003:0709b08": "大小對。呰(音子)。口毀也。毀讚。根顛倒心生。故毀讚皆",
    "X74n1495_003:0709b09": "不宜也。須知三處不應轉法輪。一。我慢高山。輕慢",
    "X74n1495_003:0709b10": "佛語是。二。五欲淤泥。利養名譽等是。三。邪見稠林。",
    "X74n1495_003:0709b11": "尊重邪教是。",
    "X74n1495_003:0709b12": "如是等罪。無量無邊皆悉懺悔。",
    "X74n1495_003:0709b13": "總結。懺法間罪障竟下。第三別懺僧間罪障。",
    "X74n1495_003:0709b14": "又復無始以來至于今日。或於僧間有障。殺阿羅漢。",
    "X74n1495_003:0709b15": "破和合僧。害發無上菩提心人。斷滅佛種。使聖道不",
    "X74n1495_003:0709b16": "行。",
    "X74n1495_003:0709b17": "分五節。一。僧間有障總標。下。釋。弒。下害上也。阿羅",
    "X74n1495_003:0709b18": "漢含三義。一。殺賊。二。應供。三。無生。五分律云。調達",
    "X74n1495_003:0709b19": "不能害佛。欲破和合僧。佛語達曰。若僧已破。能和",
    "X74n1495_003:0709b20": "合者。其人生天。若僧和合而破之者。墮地獄中。害",
    "X74n1495_003:0709b21": "發菩提心人。是滅佛之種子。破諸魔經云。菩提有",
    "X74n1495_003:0709b22": "三種。若人發菩提心。但樂自求解脫。名聲聞菩提。",
    "X74n1495_003:0709b23": "又雖發菩提心。于大乘法。不樂修習。但起心念。觀",
    "X74n1495_003:0709b24": "諸緣法。隨所觀察而行。名緣覺菩提。若人發無上",
    "X74n1495_003:0709c01": "菩提心已。復勸他人發于心輪迴身。不生厭倦。樂",
    "X74n1495_003:0709c02": "利眾生。皆令解脫。以己善利。普施一切。名無上菩",
    "X74n1495_003:0709c03": "提(阿毗曇心論云。弒父母棄背恩義。故墮無間。餘三。壞福田故。亦墮無間)。",
    "X74n1495_003:0709c04": "或剝脫道人。鞭拷沙門。楚撻軀使。苦言加謗。",
    "X74n1495_003:0709c05": "二。剝脫。去其衣也。道人辦道之人也。沙門。此云勤",
    "X74n1495_003:0709c06": "息。勤修戒定慧。息滅貪嗔癡。識心達本源。故號為",
    "X74n1495_003:0709c07": "沙門韃拷楚撻皆捶打之類。苦口加謗者。大經云。",
    "X74n1495_003:0709c08": "人有妒心。則有誹謗。若無妒心。云何有謗謗口。即",
    "X74n1495_003:0709c09": "惡知識也。經云。見他有過。不說其短。口常宣說純",
    "X74n1495_003:0709c10": "善之事。名善知識。",
    "X74n1495_003:0709c11": "或破淨戒。及破威儀。或勸他人。捨于八正。受行五法。",
    "X74n1495_003:0709c12": "三。大經云。戒者。即是遮制惡法若不作惡。是名持",
    "X74n1495_003:0709c13": "戒四。八正。即八正道釋現前。五法者。即涅槃五種",
    "X74n1495_003:0709c14": "世法也謂名世(如男女瓶衣車椉屋舍等)。句世(四句一偈等)。縛世(捲合",
    "X74n1495_003:0709c15": "結束合掌等)。法世(鳴椎集僧嚴鼓誡兵。吹貝知時)。執著(如望遠人。見染衣。想是沙門。繩",
    "X74n1495_003:0709c16": "橫身上。想是婆羅門)。是名世諦五法(於此五法心不顛倒。是名第一義諦)。",
    "X74n1495_003:0709c17": "或假託形儀。闚竊常住。如是等罪。今悉懺悔。",
    "X74n1495_003:0709c18": "五。闚覬望也。如是下結。",
    "X74n1495_003:0709c19": "或裸(音魯)。露身形。輕衣傏[仁二+突]。在經像前。不淨脚履。踏上",
    "X74n1495_003:0709c20": "殿塔。",
    "X74n1495_003:0709c21": "此總明三寶間餘障二。一。裸。赤體也。赤形露體謂",
    "X74n1495_003:0709c22": "之裸露小衣輕跳。謂之傏[仁二+突]。比丘不著三衣禮拜",
    "X74n1495_003:0709c23": "皆是。經像。即法與佛也。不淨脚。脚之不淨者。不淨",
    "X74n1495_003:0709c24": "履鞵之穢汙者。上登也。殿。是供佛像處。塔。是供佛",
    "X74n1495_003:0710a01": "舍利處。可以不淨脚履登之乎。",
    "X74n1495_003:0710a02": "或著屧屐。入僧伽藍。涕唾堂房。汙佛僧地。乘車策馬。",
    "X74n1495_003:0710a03": "排揬寺舍。凡如是等。於三寶間所起罪障。無量無邊",
    "X74n1495_003:0710a04": "今日至禱(南藏作誠)。向十方佛尊法聖眾。皆悉懺悔。",
    "X74n1495_003:0710a05": "二屧(音雪)。是無跟凉履(拖鞋)。屐。是高底履。或泥屐也。經",
    "X74n1495_003:0710a06": "云著屐見佛。生馬蹄國。僧伽藍。此云眾園。清淨眾",
    "X74n1495_003:0710a07": "所居之處也。排揬。推排衝揬。言輕觸也。凡如下。總",
    "X74n1495_003:0710a08": "結。懺悔滅罪竟。下發願成德。",
    "X74n1495_003:0710a09": "願承是懺悔佛法僧間。所有罪障。生生世世。常值三",
    "X74n1495_003:0710a10": "寶。尊仰恭敬。無有厭倦。天繒妙綵。眾寶纓絡。百千伎",
    "X74n1495_003:0710a11": "樂。珍異名香。華果鮮明。盡(上聲)世所有。常以供養。",
    "X74n1495_003:0710a12": "分四節。一。竭誠供養。厭倦。言心生厭惡而身懈倦",
    "X74n1495_003:0710a13": "也。大經云。菩薩常以衣服等四事。香。華。燈明施人。",
    "X74n1495_003:0710a14": "以是因緣。得身金色。常光明曜。佛過鸚鵡林。蟲銜",
    "X74n1495_003:0710a15": "華請佛。佛受其請。住林中七日。佛住鷺鸞池。眾鳥",
    "X74n1495_003:0710a16": "呈祥供養。佛坐深山。獼猴取巖蜜供養。蟲鳥獼猴",
    "X74n1495_003:0710a17": "尚爾。況人類。不興供養以祈福乎。盡有二義。一。富",
    "X74n1495_003:0710a18": "貴。則盡世所有。有即須求。貧窮。則盡力所及。及則",
    "X74n1495_003:0710a19": "須覓。不定少多之物。貴在竭盡其心。",
    "X74n1495_003:0710a20": "若有成佛。先往勸請。開甘露門。",
    "X74n1495_003:0710a21": "二。勸請說法(大經佛為母處忉利天。波利質多。樹安居說法。頻婆娑羅王。波斯匿王及",
    "X74n1495_003:0710a22": "四部眾。白目連速至彼天。請佛還來說法)。開甘露門即轉法輪也。甘露",
    "X74n1495_003:0710a23": "是不死藥食之長主。喻得佛法。即證不生不滅常",
    "X74n1495_003:0710a24": "住之法。門。通出入義出生死海。入佛法門。",
    "X74n1495_003:0710b01": "若入涅槃。願我常得獻最後供。",
    "X74n1495_003:0710b02": "三。伸最後供問。諸佛何故必于二月涅槃。答。二月。",
    "X74n1495_003:0710b03": "春陽之月。萬物生長。種植根栽。華果敷榮。江河盈",
    "X74n1495_003:0710b04": "滿。百獸孚乳。是時眾生多生常想。為破常想。說一",
    "X74n1495_003:0710b05": "切法悉是無常。又問何故必于十五夜。答。是夜。月",
    "X74n1495_003:0710b06": "無虧盈故。更有十餘事。詳如中卷初釋(世尊拈華迦葉微笑",
    "X74n1495_003:0710b07": "佛言。吾有正法眼藏。涅槃玅心。實相無相之法。付囑云。法本法無法。無法法亦法。今付無法時。法法何曾",
    "X74n1495_003:0710b08": "法。波旬請云。瞿曇。弟子所作已辦。當入涅槃答。吾日後向拘尸那城。娑羅雙樹間。當取滅度)。獻",
    "X74n1495_003:0710b09": "最後供者。經律異相云。佛臨滅。拘尸城工巧之子。",
    "X74n1495_003:0710b10": "名純陀。泣白世尊。我等從今。無主無捄。貧窮孤苦。",
    "X74n1495_003:0710b11": "欲從佛求將來食。惟願哀受我等微供。然後涅槃。",
    "X74n1495_003:0710b12": "佛言。我今。為汝。斷除貧窮。以無上法雨。雨汝身田。",
    "X74n1495_003:0710b13": "令生法芽。令汝具足檀波羅蜜。純陀號泣。復白大",
    "X74n1495_003:0710b14": "眾。同共禮勸。佛莫涅槃。佛告純陀。諸佛法爾。有為",
    "X74n1495_003:0710b15": "亦然。速辦所施。不宜久停。是時天人皆來奉供。佛",
    "X74n1495_003:0710b16": "悉不受。大眾唱言。善哉純陀。成就大福。我等供具",
    "X74n1495_003:0710b17": "則為唐捐佛欲滿眾望。一一毛孔化無量佛。一一",
    "X74n1495_003:0710b18": "諸佛各有無量諸比丘。悉皆受供。釋迦自受純陀",
    "X74n1495_003:0710b19": "所設。食滿百斛以佛神力。充足一切大眾。明始終",
    "X74n1495_003:0710b20": "二事也。",
    "X74n1495_003:0710b21": "於眾僧中。修六和敬。得自在力。興降三寶。上弘佛道",
    "X74n1495_003:0710b22": "下化眾生。",
    "X74n1495_003:0710b23": "四。明中間事願成就。眾僧者。唐梵雙標。取文詞穩",
    "X74n1495_003:0710b24": "順。令人。易解。六和者。一。身和同住。二。口和無諍。三。",
    "X74n1495_003:0710c01": "意和同悅。四。戒和同修。五。見和同解。六。利和同均。",
    "X74n1495_003:0710c02": "修此六和。非敬弗得。故云修六和敬。古云無不敬",
    "X74n1495_003:0710c03": "是也。佛法速滅有五因緣。比丘不敬三寶。及戒定",
    "X74n1495_003:0710c04": "故。正法不得久住。梵語僧伽。此云眾和合。若眾而",
    "X74n1495_003:0710c05": "不和。如羣商羣吏軍眾等。若和而不眾。如二人同",
    "X74n1495_003:0710c06": "心等。不名僧寶。眾而和合。是福之因。方名僧寶。上",
    "X74n1495_003:0710c07": "弘佛道。是自利。大智為先。下化眾生。是利他。大悲",
    "X74n1495_003:0710c08": "為首。二利兼行。便是菩薩。",
    "X74n1495_003:0710c09": "如上所說於三寶間。輕重諸罪。皆已懺悔。其餘諸惡",
    "X74n1495_003:0710c10": "今當次第。更復懺悔。",
    "X74n1495_003:0710c11": "先結前。其餘下。起後。如上所說。有所未盡。故言其",
    "X74n1495_003:0710c12": "餘。",
    "X74n1495_003:0710c13": "經中佛說。有二種健兒。一者。自不作罪。二者。作已能",
    "X74n1495_003:0710c14": "悔。又云有二種白法。能為眾生滅除眾障。一者慚。自",
    "X74n1495_003:0710c15": "不作惡。二者愧。不令他作。",
    "X74n1495_003:0710c16": "健。勤勇無間意。自強不息也。又云。大經說也。白者",
    "X74n1495_003:0710c17": "潔白純淨之謂。對治黑業。如十使十惡等是黑業",
    "X74n1495_003:0710c18": "受四惡報。五戒十善。四禪八定等為白業。受人天。",
    "X74n1495_003:0710c19": "三乘摩訶衍。報四聖。又隱過。天眼見者須自慚。顯",
    "X74n1495_003:0710c20": "過。人所見者。須愧他。令。教也。",
    "X74n1495_003:0710c21": "有慚愧者。可名為人。若不慚愧。與諸禽獸不相異也。",
    "X74n1495_003:0710c22": "是故今日至誠。歸依於佛。如法懺悔。",
    "X74n1495_003:0710c23": "前連引經證。此懺主出意作結。下廣明從無慚愧",
    "X74n1495_003:0710c24": "中流出諸業。文七。",
    "X74n1495_003:0711a01": "(某甲)等自從無始以來至于今日。或信邪倒見。殺害",
    "X74n1495_003:0711a02": "眾生。解奏魑魅。魍魎鬼神。欲希延年。終不能得。或妄",
    "X74n1495_003:0711a03": "言見鬼。假稱神語。如是等罪。皆悉懺悔。",
    "X74n1495_003:0711a04": "一。邪倒見章。解(音戒)。聞上也。奏。進上也。魑魅。大力鬼",
    "X74n1495_003:0711a05": "也。老物之精。山澤之怪。魍魎。不明真如一心者。由",
    "X74n1495_003:0711a06": "不明真如自性。故曰魍。不了唯是一心。故曰魎。希",
    "X74n1495_003:0711a07": "冀也。妄言見鬼神語。如關亡捕鬼。童子女巫。附體",
    "X74n1495_003:0711a08": "關仙乱語之類。借彼欲冀長生。非但不得益筭之",
    "X74n1495_003:0711a09": "願。抑且難免地獄之苦。",
    "X74n1495_003:0711a10": "又復無始以來至于今日。或行動慠誕。自高自大。或",
    "X74n1495_003:0711a11": "恃種姓。輕慢一切。以貴輕賤。用強陵弱。或飲酒鬬亂。",
    "X74n1495_003:0711a12": "不避親疎。惛醉終日。不識尊卑。如是等罪。今悉懺悔。",
    "X74n1495_003:0711a13": "二。慠誕章[怡台+居]慠妄誕。不但存于心。且施于四體。故",
    "X74n1495_003:0711a14": "曰行動。自己空腹高心眼空四海耳。恃種姓者。倚",
    "X74n1495_003:0711a15": "賴種族之尊勝也。貴輕賤強欺弱。眾暴寡。皆出于",
    "X74n1495_003:0711a16": "慠而不敬。誕而不謙也。飲酒者。經云。過失無量但",
    "X74n1495_003:0711a17": "過酒器與人。招五百世中無手之報。況自飲及教",
    "X74n1495_003:0711a18": "人飲乎。三十六失。如上卷所明。今文略具。如云鬬",
    "X74n1495_003:0711a19": "諍之本。致病之根。無故捶打奴僕。橫殺眾生。奸婬",
    "X74n1495_003:0711a20": "他妻。偷人財物。不孝父母。疎遠善人。常懷恚怒。日",
    "X74n1495_003:0711a21": "夜憂愁。不敬三寶。輕慢師長。如次配看。可曉。",
    "X74n1495_003:0711a22": "或嗜飲食。無有期度。或食生鱠。或噉五辛。薰穢經像。",
    "X74n1495_003:0711a23": "排揬淨眾。縱心恣意。不知限極。疎遠善人。狎近惡友。",
    "X74n1495_003:0711a24": "如是等罪。今悉懺悔。",
    "X74n1495_003:0711b01": "三。飲食無節章。鱠。細切肉也。五辛。梵網云。一。大蒜。",
    "X74n1495_003:0711b02": "二。茖葱(即韭薤)。三。慈葱(即家葱)。四。蘭葱(即小蒜)。五。興蕖(即胡",
    "X74n1495_003:0711b03": "荽)。食辛有五過(出楞嚴經)。一。多過。熟食發淫。生噉增恚",
    "X74n1495_003:0711b04": "二。天遠縱能說法。諸天遠離。三。鬼近。鬼舐唇吻。常",
    "X74n1495_003:0711b05": "與鬼住。四。福消。福德日消。長無利益。五。魔集。魔來",
    "X74n1495_003:0711b06": "說法。非毀禁戒。排揬淨眾者。五辛氣臭。既薰穢佛",
    "X74n1495_003:0711b07": "法。亦搪揬淨業善友。縱心二句。出無有期度之意。",
    "X74n1495_003:0711b08": "疎遠二句。出嗜飲食之由。",
    "X74n1495_003:0711b09": "或貢高矯假。偃蹇自用。跋扈抵揬。不識人情。自是他",
    "X74n1495_003:0711b10": "非。希望僥倖。如是等罪。今悉懺悔。",
    "X74n1495_003:0711b11": "四。以劣覬倖。自矜才能而慠物曰貢高。強力縱偽",
    "X74n1495_003:0711b12": "以欺人曰矯假。偃蹇。左傳云。驕慠也。自高自大貌。",
    "X74n1495_003:0711b13": "跋扈。猶強梁也。水邊居者。于水未至時。作竹篱候",
    "X74n1495_003:0711b14": "魚。魚入水退。小魚獨存。大魚跳跋篱扈而出。明恃",
    "X74n1495_003:0711b15": "強自逞也。抵觸也。揬。即傏揬。總是不順理意。希望",
    "X74n1495_003:0711b16": "者。希冀瞻望德澤也。僥。求也。倖。謂不當得而得者。",
    "X74n1495_003:0711b17": "或臨財無讓。不廉不耻屠肉沽酒。欺誑自活。",
    "X74n1495_003:0711b18": "五。無廉耻章。臨財無讓。言爭先取也。見得思義乖。",
    "X74n1495_003:0711b19": "傷于廉潔可知。羞耻之心何有。自與盜戒近矣。次。",
    "X74n1495_003:0711b20": "酒肉一對。屠肉。犯殺戒。沽酒。犯不飲戒(詳如梵網及前釋中)。",
    "X74n1495_003:0711b21": "次。心口一對。欺出于心。誑施于口。借此二惡以求",
    "X74n1495_003:0711b22": "自活。",
    "X74n1495_003:0711b23": "或出入息利。計時賣日。聚積慳尅。貪求無厭。受人供",
    "X74n1495_003:0711b24": "養。不慚不愧。",
    "X74n1495_003:0711c01": "與上臨財節。成自它一對。放債盤折。筭子母錢。名",
    "X74n1495_003:0711c02": "出入息利。本能生利。如父母能生子。故云息。放債",
    "X74n1495_003:0711c03": "取利。月不過五等。是計時賣日。適所以滋潤貪心。",
    "X74n1495_003:0711c04": "故云尅積。貪求無厭(平聲)者。求謀不已也(左傳虞叔有玉虞公",
    "X74n1495_003:0711c05": "求之。獻之。又求其寶劒。虞曰。是無厭也)。大經云。供僧。即供三寶。人隨",
    "X74n1495_003:0711c06": "佛語。即供養佛。為解脫故。即供養法。眾僧受者即",
    "X74n1495_003:0711c07": "供養僧。",
    "X74n1495_003:0711c08": "或無戒德。空納信施。如是等罪。今悉懺悔。",
    "X74n1495_003:0711c09": "全無淨戒之德。虗受信心之施。結上婬。殺。盜。妄。飲",
    "X74n1495_003:0711c10": "酒。欺誑自活。皆無德也。",
    "X74n1495_003:0711c11": "或捶打(音頂)奴婢。驅使僮僕(南藏作吏)。不問饑渴不問寒暑。",
    "X74n1495_003:0711c12": "或伐撤橋梁。杜絕行路。如是等罪。今悉懺悔。",
    "X74n1495_003:0711c13": "六。家鄉對。打。直觸也。周禮。十五成僮。婢妾之總稱。",
    "X74n1495_003:0711c14": "日有饑渴。歲有寒暑。不問其情。諒其力。役使之。可",
    "X74n1495_003:0711c15": "乎。夫奴僕。人子也。為主者。應以育子之心惜之。為",
    "X74n1495_003:0711c16": "僕者。亦應以事父之心事主。自各得其情也。今者。",
    "X74n1495_003:0711c17": "非使負恩。便是主人太過。噫反徵其剩。將若之何。",
    "X74n1495_003:0711c18": "於里巷中。或伐除大橋以阻眾。撤去小梁以截行。",
    "X74n1495_003:0711c19": "杜。塞也。塞通衢。絕行路也。無論城鄉道路。或磚瓦",
    "X74n1495_003:0711c20": "堆地。或艸長覆路。使長幼不便於行馳。霑衣濕襪",
    "X74n1495_003:0711c21": "破履戕靴。皆所不宜。凡動人心事。決不可為。",
    "X74n1495_003:0711c22": "或放逸自恣。無記散亂。摴蒱圍棊。羣會屯聚。飲食酒",
    "X74n1495_003:0711c23": "肉。更相擾餞。無趣談話。論說天下。",
    "X74n1495_003:0711c24": "七。內外對。放逸招報。大經云。放逸有十三果報。一。",
    "X74n1495_003:0712a01": "樂作世間業。二。樂說無益語。三。常樂睡眠。四。樂說",
    "X74n1495_003:0712a02": "世間事。五。常樂親近惡友。六。常樂懈怠懶惰。七。常",
    "X74n1495_003:0712a03": "為(訓被)他人所輕。八。雖有所聞。尋復忘失。九。樂處邊",
    "X74n1495_003:0712a04": "地十。不能調伏諸根。十一。令不知足。十二。不樂空",
    "X74n1495_003:0712a05": "寂。十三。所見不正。外放逸。內自恣也。無記。昏昏時。",
    "X74n1495_003:0712a06": "散亂。非善即惡時。摴蒱。即雙陸。老子作之用卜。今",
    "X74n1495_003:0712a07": "人擲之為戲也。圍棊。大棊也。堯造以教子丹朱。舜",
    "X74n1495_003:0712a08": "仍以教子商均。其法具方圓動靜。非智者不能也。",
    "X74n1495_003:0712a09": "(孔子云。不有博奕者乎。為之猶賢平巳皮。日依云。有害詐爭偽之道)不飲戒有三等。",
    "X74n1495_003:0712a10": "上。不過(過傳途也)酒器與人。中。不教人飲。下。不自飲。食",
    "X74n1495_003:0712a11": "肉有十過。一覽云。一。眾生本是六親。二。食肉人。眾",
    "X74n1495_003:0712a12": "生見即驚怖。三。壞他信心。四。慈心薄少。五。增惡羅",
    "X74n1495_003:0712a13": "剎習氣。六。令學呪術不行。七。眾生身命。於己無別。",
    "X74n1495_003:0712a14": "八。諸天賢聖遠離。惡神恐佈。九。不淨所出。十。死墮",
    "X74n1495_003:0712a15": "惡道。擾客擾主也。餞主送行客也(廣酌。酒食途人曰餞)。",
    "X74n1495_003:0712a16": "從年竟歲。空。喪天日。初中後夜。禪誦不修。懈怠懶惰。",
    "X74n1495_003:0712a17": "尸臥終日。",
    "X74n1495_003:0712a18": "初中。後日分是晝三。初中。後。夜分。是夜三。所謂日",
    "X74n1495_003:0712a19": "不足。繼之以夜也。遺教經云晝則勤心修習善法。",
    "X74n1495_003:0712a20": "無令失時。初夜後夜。亦勿有廢。中夜誦經。以自消",
    "X74n1495_003:0712a21": "息。無以睡眠因緣。令一生空過。無所得也。禪。具云",
    "X74n1495_003:0712a22": "禪那。此云息寂。息慮忘緣。直究自心。頓悟無生也。",
    "X74n1495_003:0712a23": "誦者。持呪誦經念佛等是也。因不修習。而墮昏沉",
    "X74n1495_003:0712a24": "散亂二病中。豈非空喪天日。虗延歲月乎。尸臥。如",
    "X74n1495_003:0712b01": "死尸僵臥於清晝。豈不聞孔子責宰予乎。",
    "X74n1495_003:0712b02": "於六念處。心不經理。見他勝事。便生嫉妒。心懷慘毒。",
    "X74n1495_003:0712b03": "備起煩惱。",
    "X74n1495_003:0712b04": "六念(專心繫想曰念。出大經)。念佛。是慈悲導師(又具相好功德。及願成佛",
    "X74n1495_003:0712b05": "身)。念法。是三世佛母(修行軌則。能除結使。及願轉法輪)。念僧。是人",
    "X74n1495_003:0712b06": "天福田(具種種功德。及代佛開化眾生)。念天。是常壽安樂(具諸善業。感報",
    "X74n1495_003:0712b07": "勝身及滿天中天一切種智)念戒。是清淨身心(能息諸惡。成就道品。及滿諸願)。",
    "X74n1495_003:0712b08": "念施。普濟貧窮(能破慳貪。生長福果。及捨諸煩惱)。心不經理者。心",
    "X74n1495_003:0712b09": "不干此六者。經歷料理。一任懈怠。毫無警醒勝事。",
    "X74n1495_003:0712b10": "即參禪聽教持戒念佛等。不行助揚而反嫉妬是",
    "X74n1495_003:0712b11": "忘本也。備起煩惱。無惡不作也。",
    "X74n1495_003:0712b12": "致使諸惡猛風。吹罪薪火。常以熾然。無有休息。三業",
    "X74n1495_003:0712b13": "微善。一切俱焚。善法既盡。為一闡提。墮大地獄。無有",
    "X74n1495_003:0712b14": "出期。是故今日至禱稽顙。向十方三寶。皆悉懺悔。",
    "X74n1495_003:0712b15": "諸惡。即煩惱所造之業。不出十惡等。煩惱狂風。吹",
    "X74n1495_003:0712b16": "罪惡薪火。微善。不出五戒十善。惡興則善喪。故曰",
    "X74n1495_003:0712b17": "俱焚。一闡提。此云信不具(亦云退沒善心)。是故下。結。",
    "X74n1495_003:0712b18": "上(南藏作向)來所有一切眾罪。若輕若重。若麤若細。若自",
    "X74n1495_003:0712b19": "作。若教他作。若隨喜作。若以勢力逼迫令作。如是乃",
    "X74n1495_003:0712b20": "至讚歎行惡法者。今日志(坊本作至)誠。皆悉懺悔。",
    "X74n1495_003:0712b21": "總結上文。輕。如微善惡等。重。如闡提墮大獄等。餘",
    "X74n1495_003:0712b22": "可解。總申懺悔竟。下發願成悳。",
    "X74n1495_003:0712b23": "願承是懺悔。一切諸惡所生功德。生生世世。慈和忠",
    "X74n1495_003:0712b24": "孝。謙卑忍辱。知廉識耻。先意問訊。",
    "X74n1495_003:0712c01": "慈。翻前(第一節殺害眾生等。第三節食生鱠等。第六節捶打驅使僮僕等。第七節食肉擾餞",
    "X74n1495_003:0712c02": "嫉妒勝事等)。和。翻前(第二節慠誕輕慢鬪亂等。第四節跋扈抵揬。第七節慘毒備起煩惱",
    "X74n1495_003:0712c03": "等)。忠。翻前(第一節妄言見鬼等。第五節欺誑自活等。第六節撤橋杜路等)。孝(與上慈義",
    "X74n1495_003:0712c04": "同)。謙卑者。道生于卑退。德生于安和。經云。謙下諸",
    "X74n1495_003:0712c05": "比丘。遠離自高心翻前(第二節慠誕自高大輕慢等。第三節排揬淨眾等)。",
    "X74n1495_003:0712c06": "忍辱。翻前(第二節鬪亂不避親疎等)。知廉。翻前(第一節解奏等第四節希望僥",
    "X74n1495_003:0712c07": "倖等。第五節臨財無讓不亷等)。先意問訊。華嚴離世間品。菩薩有",
    "X74n1495_003:0712c08": "十種手中。第三先意問訊手。舒展右掌。相迎引故。",
    "X74n1495_003:0712c09": "此謙卑義也。",
    "X74n1495_003:0712c10": "循良正謹。清潔義讓。遠離惡友。常遇善緣。收攝六情。",
    "X74n1495_003:0712c11": "守護三業。捍勞忍苦。心不退沒。立菩提志。不負眾生。",
    "X74n1495_003:0712c12": "循。順。良。善也。正。是端正。謹。是謹慎清潔。則不貪汙。",
    "X74n1495_003:0712c13": "義讓。則臨財不苟得也。遠惡友。翻前(第三節狎近惡友文)常",
    "X74n1495_003:0712c14": "遇善緣。翻前諸惡猛風。吹罪薪火熾然。微善俱焚",
    "X74n1495_003:0712c15": "等。收攝六情。情。識也。眼等六識。不攀緣六塵。翻前",
    "X74n1495_003:0712c16": "六念不經心文。守護三業。不縱十惡。翻放逸自恣",
    "X74n1495_003:0712c17": "等。捍勞忍苦。捍。是勇猛。精進之謂。翻前懈怠懶惰",
    "X74n1495_003:0712c18": "等。立菩提志。即發菩提心。發心必度生。故不負(坊本",
    "X74n1495_003:0712c19": "作荷負。非)。",
    "X74n1495_003:0712c20": "發願已。歸命禮諸佛(結前生後)。",
    "X74n1495_003:0712c21": "南無毗盧遮那佛南無本師釋迦牟尼佛",
    "X74n1495_003:0712c22": "南無阿彌陀佛南無彌勒佛",
    "X74n1495_003:0712c23": "南無龍種上尊王佛南無龍自在王佛",
    "X74n1495_003:0712c24": "南無寶勝佛南無覺華定自在王佛",
    "X74n1495_003:0713a01": "南無袈裟幢佛南無師子吼佛",
    "X74n1495_003:0713a02": "南無文殊師利菩薩南無普賢菩薩",
    "X74n1495_003:0713a03": "南無大勢至菩薩南無地藏菩薩",
    "X74n1495_003:0713a04": "南無大莊嚴菩薩南無觀自在菩薩",
    "X74n1495_003:0713a05": "禮諸佛已。次復懺悔(結前起後)。",
    "X74n1495_003:0713a06": "向來已懺悔煩惱障。已懺悔業障。所餘報障。今當次",
    "X74n1495_003:0713a07": "第披陳懺悔。",
    "X74n1495_003:0713a08": "先。雙結二障。所餘下。生後果報中。地獄至修羅四",
    "X74n1495_003:0713a09": "惡道。及人中天中無量餘報。皆次第懺悔(大經云。餘報有",
    "X74n1495_003:0713a10": "三。一。煩惱餘報。若人習近貪欲。報熟。則墮地獄。獄出。受畜生身。鴿。雀。鴛鴦。鸚鵡。青雀。魚。鼈。獼猴。麞鹿。是也。",
    "X74n1495_003:0713a11": "得人身。則受黃門女人二報無根。設得出家。犯初重戒。若人以殷重心。習近嗔恚報熟。墮獄。獄出。受畜生",
    "X74n1495_003:0713a12": "身。毒蛇。師子。虎狼。鷹鷂等是也。若得人身。具足十六諸惡律儀。設得出家。犯第二重戒若有修習。愚癡報",
    "X74n1495_003:0713a13": "熟墮獄。獄出。受畜生身。象。猪。牛。羊。蚤虱蚊虫等形。得人身。則聾盲瘖瘂。癃殘背僂。諸根不具。不得受法。設",
    "X74n1495_003:0713a14": "得出家。諸根闇鈍。喜犯重戒乃至五錢。若習憍慢報熟墮獄。獄出。受畜生身。糞虫。駝驢。大。馬。設生人中。愛",
    "X74n1495_003:0713a15": "奴婢身。貧窮乞匃。設得出家。為人輕賤。破第四戒。如是煩惱餘報。唯修集大涅槃。故悉得斷除。除已。則餘",
    "X74n1495_003:0713a16": "業皆淨。披。開也。陳。列也。憶先所犯以求懺也)。",
    "X74n1495_003:0713a17": "經中說言。業報至時非空非海中。非入山石間。無有",
    "X74n1495_003:0713a18": "地方所。脫之不受報。唯有懺悔力。乃能得除滅。",
    "X74n1495_003:0713a19": "此引婆羅門避死經偈也。佛言罪有二種。一者業",
    "X74n1495_003:0713a20": "障。二者報障。若具此二。則不受化。昔兄弟四人學",
    "X74n1495_003:0713a21": "仙。各得五通。自知壽盡。以通力避死。一涌空中藏",
    "X74n1495_003:0713a22": "形。一入大海。三百六十六萬里。下不至底。處于其",
    "X74n1495_003:0713a23": "中。一劈山隱形石間。自謂無常對來。無從而覓。一",
    "X74n1495_003:0713a24": "匿之地中。然俱不免死。入空者。墮地如果熟落。入",
    "X74n1495_003:0713b01": "海者死為魚噉。如餌墮河。隱山者。死為獸吞。如鳥",
    "X74n1495_003:0713b02": "餧鷹。入地者。死時如剎竽倒。佛既觀知。謂此四人。",
    "X74n1495_003:0713b03": "欲捨宿對。三毒未除。安免此患(兩藏皆石字。有改石為市。恐誤耳。受",
    "X74n1495_003:0713b04": "報報字。本經是業字)。方。即所向之方。古德云。道無方所。明之",
    "X74n1495_003:0713b05": "在人。法離見聞。斷之在智。葢業報與道相反。亦應",
    "X74n1495_003:0713b06": "云。業報無方所。脫之在人。法離縛解。燭之在智。",
    "X74n1495_003:0713b07": "何以知然。釋提桓因。五衰相現。恐懼切心。歸誠三寶。",
    "X74n1495_003:0713b08": "五相即滅得延天年。如是等比。經教所明。其事非一。",
    "X74n1495_003:0713b09": "涅槃云。諸天五衰。謂頭上華萎。腋下汗出。下染裳",
    "X74n1495_003:0713b10": "垢。身體臭穢。不樂本座。此大五衰。必死之相。又俱",
    "X74n1495_003:0713b11": "舍云。衣服絕香身光忽滅。浴滴沾身。本性囂馳。兩",
    "X74n1495_003:0713b12": "目眴運。此小五衰。遇勝緣。猶可解。非定死相。觀得",
    "X74n1495_003:0713b13": "延天年語。必是小五衰。釋提桓因。此云能作。天帝",
    "X74n1495_003:0713b14": "釋也(大經云。天上雖無大苦惱事。然其身體。柔軟細滑見五相時。極受大苦。與地獄無別譬喻",
    "X74n1495_003:0713b15": "經云。有帝釋天。五德離身。自知福盡。甚大憂愁。念三界中。唯佛救苦。特到佛所。時佛正入普濟三昧。帝作",
    "X74n1495_003:0713b16": "禮伏地。志心三歸佛法僧眾。未起之間。其命忽出。便入陶家驢母腹中。時驢自解走瓦坯間。踐壞坯器。主",
    "X74n1495_003:0713b17": "怒。打之。尋時傷胎。其神復返。還為天帝。佛三昧覺。讚言善哉。能于殞命之際。歸命三尊。罪對已畢。更不勤",
    "X74n1495_003:0713b18": "苦。佛為說法。得須陀洹道)。比(音閉)。輩也。類也。事非一有一。一。經法",
    "X74n1495_003:0713b19": "所明。不止一種。二。有懺不懺之別故。",
    "X74n1495_003:0713b20": "故知懺悔。實能滅禍。但凡夫之人。若不值善友獎導。",
    "X74n1495_003:0713b21": "則靡惡而不造。致使大命將盡。臨窮之際。地獄惡相。",
    "X74n1495_003:0713b22": "皆現在前。當爾之時。悔懼交至。不預修善。臨窮方悔。",
    "X74n1495_003:0713b23": "悔之於後將何及乎。",
    "X74n1495_003:0713b24": "此節至文盡。皆策發激勵之辭。必先自知業障。懺",
    "X74n1495_003:0713c01": "而滅之。得免諸難。先結前能懺之益但凡下。次明",
    "X74n1495_003:0713c02": "不近善知識之害。獎導者獎勸引導也。靡惡不造。",
    "X74n1495_003:0713c03": "言無惡不作。自種苦因也。致使下。明自受苦果。當",
    "X74n1495_003:0713c04": "命盡。獄惡現時。懊悔作惡心。怖懼獄苦心互發。故",
    "X74n1495_003:0713c05": "曰交至。預。先也。先辦善業也。後悔無及。立下文張",
    "X74n1495_003:0713c06": "本。",
    "X74n1495_003:0713c07": "殃福異處。宿預嚴待。當獨趣入到地獄所。但得前行。",
    "X74n1495_003:0713c08": "入於火鑊。身心摧碎。精神痛苦。如此之時。欲求一禮",
    "X74n1495_003:0713c09": "一懺。豈可復得。",
    "X74n1495_003:0713c10": "此勸人先懺。免于後悔也。殃福。罪福也。處(上聲)。受也。",
    "X74n1495_003:0713c11": "善惡因異苦樂報殊也。宿預。猶言預先也。纖毫不",
    "X74n1495_003:0713c12": "恕曰嚴。定欵以竢罪人之來為待獨字。與自作自",
    "X74n1495_003:0713c13": "受呼應。趣(平呼)。說文。走也。行而張足也。火鑊。苦具也。",
    "X74n1495_003:0713c14": "摧。折挫也。僧問趙州。古澗寒泉時如何。答。苦。飲者",
    "X74n1495_003:0713c15": "如何。答。死。雪峰聞之云。趙州古佛。遂遙作禮。若如",
    "X74n1495_003:0713c16": "此苦。如此死。當快樂無量。若不能至此。應先懺之。",
    "X74n1495_003:0713c17": "眾等莫自恃盛年。財寶。勢力。懶惰懈怠。放逸自恣。死",
    "X74n1495_003:0713c18": "苦一至。無問老少。貧富。貴賤。皆悉摩滅。奄忽而至。不",
    "X74n1495_003:0713c19": "令人知。",
    "X74n1495_003:0713c20": "若自恃盛年。無諸病苦。可以自適。不勤懺悔。倘無",
    "X74n1495_003:0713c21": "常忽至。後悔無益(先賢云。莫待老來方學道。孤墳盡是少年人。金剛經。一切有為",
    "X74n1495_003:0713c22": "法四句偈。當深未之)。摩滅。消滅也。奄(上聲)。遽也。奄忽猶倏忽也。",
    "X74n1495_003:0713c23": "卒然而至。孰令人知。既不問少。則盛年不足恃。不",
    "X74n1495_003:0713c24": "問富。則財寶不足賴。不問貴。則勢力不足尚。少年",
    "X74n1495_003:0714a01": "富貴尚爾。况老而貧賤者乎。猶宜急急預懺。與性",
    "X74n1495_003:0714a02": "命競。可也(問。大智慧人。亦有地獄分否。答。有。如調達謗佛。生身入獄。佛令阿難問。在獄中",
    "X74n1495_003:0714a03": "安否。答。我雖在獄。如三禪天樂。佛又令問。你還求出麼。答。我待世尊入獄方出。阿難言。佛是三界大師。豈",
    "X74n1495_003:0714a04": "有入獄分。曰。佛既無入獄分。我豈有出獄分)。",
    "X74n1495_003:0714a05": "夫人命無常。喻如朝露。出息雖存。入息難保。云何忽",
    "X74n1495_003:0714a06": "此而不懺悔。但五天使者既來。無常殺鬼卒至。盛年",
    "X74n1495_003:0714a07": "壯色。無得免者。",
    "X74n1495_003:0714a08": "晨朝之露。遇日即無。豈真常久。云何二字。懺主痛",
    "X74n1495_003:0714a09": "責之辭。五天。婆沙論云。自四天王已下。有日月天。",
    "X74n1495_003:0714a10": "星宿天。常憍天。持鬘天。賢首天。此五。奉天所勅為",
    "X74n1495_003:0714a11": "使者。冥司所遣為殺鬼。卒至。卒然而到也(與奄忽而至呼",
    "X74n1495_003:0714a12": "應。盛年必有強壯之色。與自恃盛年勢力照應)。",
    "X74n1495_003:0714a13": "當爾之時。華堂邃宇。何關人事。高車大馬。豈得自隨。",
    "X74n1495_003:0714a14": "妻子眷屬。非復我親。七珍寶飾。乃為他玩。以此而言",
    "X74n1495_003:0714a15": "世間果報。皆為幻化。",
    "X74n1495_003:0714a16": "古云。三寸氣在千般用。一日無常萬事休。縱有堂",
    "X74n1495_003:0714a17": "宇車馬。與我何干。人。亦自也。迷人不悟。不思解脫。",
    "X74n1495_003:0714a18": "反生貪戀。更增苦本。妻非親者。古語云。夫妻一似",
    "X74n1495_003:0714a19": "同林鳥。大限來時各自飛。七珍。金。銀。珠。玉。珊瑚。琥",
    "X74n1495_003:0714a20": "珀等。無常經云。眷屬皆捨去。財貨任他將。但持自",
    "X74n1495_003:0714a21": "善根。險道充資糧。言惟善業可持也。人間果報。如",
    "X74n1495_003:0714a22": "妻孥七寶等。是幻是化。反顯地獄果報。非幻非化。",
    "X74n1495_003:0714a23": "能令精神痛苦。他不能代。幻者。西域幻術。依草木",
    "X74n1495_003:0714a24": "等幻作人畜。似有往來動作之相。須臾法謝。還成",
    "X74n1495_003:0714b01": "草木。法喻各開五法。喻中五者。如結一巾。幻作一",
    "X74n1495_003:0714b02": "馬。一。所依巾。二。幻師術法。三。所幻馬。四。馬有即無。",
    "X74n1495_003:0714b03": "五。癡執。為馬。法中五者。一。真性。二。識心。三。依他起。",
    "X74n1495_003:0714b04": "四。我法即空。五。迷執我法。一切世間有為之法。無",
    "X74n1495_003:0714b05": "不皆然。故為幻化。",
    "X74n1495_003:0714b06": "天上雖樂。會歸敗壞。壽盡魂逝。墮落三途。是故佛語",
    "X74n1495_003:0714b07": "須跋陀言。汝師鬱頭藍弗。剎根聰明。能伏煩惱。至於",
    "X74n1495_003:0714b08": "非非想處。命終還作畜生道中飛狸之身。況復餘者。",
    "X74n1495_003:0714b09": "語。告也。梵語須跋陀羅。此云好賢(唐言善賢)梵語鬱頭",
    "X74n1495_003:0714b10": "弗。此云猛喜(又云極喜)。仙人名也。智度論云鬱陀羅伽",
    "X74n1495_003:0714b11": "仙人。得五神通。飛到王宮。王夫人接足而禮。夫人",
    "X74n1495_003:0714b12": "手觸。即失神通。從王求車駕而出。更修五通。一心",
    "X74n1495_003:0714b13": "專志。因鳥鳴亂意轉詣水邊求定。復聞魚鬪。即生",
    "X74n1495_003:0714b14": "嗔恚曰。我當盡殺魚鳥。此人久後得道。生非非想。",
    "X74n1495_003:0714b15": "天。後彼壽盡。下生報為飛狸。殺諸魚鳥。作無量罪。",
    "X74n1495_003:0714b16": "墮三惡道。狸之伎倆。止能殺魚。且為飛狸。併殺飛",
    "X74n1495_003:0714b17": "鳥。以遂其惡。致墮惡道(傳曰。鬱。頭藍弗。以世俗智伏下地惑。獲非想定。具五",
    "X74n1495_003:0714b18": "神通。時君尊敬。延入宮掖。女子接足而禮。藍弗觸女子手。遂生貪欲。便失神通。飯食訖。徐步歸山。故偈曰。",
    "X74n1495_003:0714b19": "纔生一念欲。便失五神通。故佛臨涅槃。告阿難言。吾未成佛。示八鬱頭藍弗。外道法中。修學四禪八定。吾",
    "X74n1495_003:0714b20": "成佛來。毀訾其法。天福受盡。還墮畜生。荊谿云。不知牛等於彼業謝。悳勝因牽。生於人天。須跋陀問佛。云",
    "X74n1495_003:0714b21": "何能斷一切諸有。答。觀實相人。能斷諸有。無相之相。名為實相。即一切法。無自相他相共相等)。",
    "X74n1495_003:0714b22": "故知未登聖果已還。皆應輪轉。備經惡趣。如不謹慎",
    "X74n1495_003:0714b23": "忽爾一朝親嬰斯事。將不悔哉。",
    "X74n1495_003:0714b24": "聖果。即無上涅槃妙果也(三界俱未登聖果。于人身修十善。下品十善。生",
    "X74n1495_003:0714c01": "人趣。中品十善。非定相應。生欲天。上品十善。與四禪定相應。生色界天。與四空處定相應。生無色界天)。",
    "X74n1495_003:0714c02": "嬰受也。下文引小喻大。",
    "X74n1495_003:0714c03": "如今被罪。行詣公門。已是小苦。情地慞惶。眷屬恐懼。",
    "X74n1495_003:0714c04": "求捄百端。地獄眾苦。比于此者百千萬倍。不得為喻。",
    "X74n1495_003:0714c05": "陽間公門小苦尚知可畏。地獄眾苦有無量倍。而",
    "X74n1495_003:0714c06": "反不畏。豈非大愚癡哉。詣。到也。自己情地慞惶。累",
    "X74n1495_003:0714c07": "彼眷屬恐懼。巧計百出以求捄援。意在免難。況劇",
    "X74n1495_003:0714c08": "苦之地獄乎。下呼眾責結。",
    "X74n1495_003:0714c09": "眾等相與塵劫以來。罪若須彌。云何聞此安然不畏。",
    "X74n1495_003:0714c10": "不驚不怖。令此精神。復嬰斯苦。實為可痛。是故志誠。",
    "X74n1495_003:0714c11": "求哀懺悔。",
    "X74n1495_003:0714c12": "罪若須彌。言深重也。須彌。此云妙高。四寶所成。超",
    "X74n1495_003:0714c13": "出羣峰故。預思精神受苦生痛。如思蹋懸崖。足心",
    "X74n1495_003:0714c14": "酸澀(令此等三句。與前行人人於火鑊精神痛苦呼應。大經云。一切眾生。若具五事。令現輕報。",
    "X74n1495_003:0714c15": "轉地獄受。一。愚癡。二。善根微少。三。惡業深重。四。不懺悔。五。不修本善業。詳如經說)。上言罪",
    "X74n1495_003:0714c16": "報必不可免。須懺力除滅。下懺地獄中。一切惡相",
    "X74n1495_003:0714c17": "惡報懺所餘報障竟。下懺第三報障四。先懺地獄",
    "X74n1495_003:0714c18": "罪報。",
    "X74n1495_003:0714c19": "(某甲)等從無始以來至于今日。所有報障。然其重者。",
    "X74n1495_003:0714c20": "第一唯有阿鼻地獄。",
    "X74n1495_003:0714c21": "地獄眾苦。說不可盡。至于阿鼻猶為極重。阿。此云",
    "X74n1495_003:0714c22": "無鼻。此云遮。又阿。此云無。鼻。此云救。合言無遮無",
    "X74n1495_003:0714c23": "捄。即無間地獄也。下正說其中惡相惡報(阿鼻獄乃八大",
    "X74n1495_003:0714c24": "獄之一。謂斬活。黑繩。石磕。叫喚。大叫喚。燄熱。大燄熱。此七。各濶五百由旬。壽千歲。唯阿鼻三十二萬里。壽",
    "X74n1495_003:0715a01": "二萬歲。俱治第一根本極重罪。謂弒父母。弒阿羅漢。破和合眾。逼奸淨尼。出佛身血。阿鼻。以人間六十小",
    "X74n1495_003:0715a02": "劫為一晝夜。第一重故。謂之獄王。因本經佛告諸比丘。于四大洲。八萬小洲。諸餘大山。須彌山王之外。有",
    "X74n1495_003:0715a03": "山名鐵圍。高六百八十萬由旬。縱廣亦爾。彌密牢固。金剛所成。難可破壞。此鐵圍外復有一重大鐵圍山。",
    "X74n1495_003:0715a04": "高廣正等。兩山之間。極大黑暗。無日月光明。有八大地獄。謂等活。斬刺磨搗。次活等前。黑繩地獄。以黑繩",
    "X74n1495_003:0715a05": "綳量。後方鋸解。眾合地獄。苦具眾至。合黨相殘。嘷叫地獄。眾苦所逼。悲號發聲。大叫地獄。極苦所逼。大叫",
    "X74n1495_003:0715a06": "稱怨。炎爇地獄。炎逼身轉。極苦難堪。極爇地獄。內外自他。身出猛火。互相燒害。阿鼻地獄。趣果。受苦。時。命",
    "X74n1495_003:0715a07": "及形。五皆無間。此八大地獄。各各復有十六小地獄。周帀圍繞而為眷屬。皆縱廣五百由旬。謂饑餓地獄。",
    "X74n1495_003:0715a08": "銅釜地獄。多銅釜地獄。石磨地獄。膿血地獄。量灰地獄。鐵丸地獄。灰河地獄。斤斧地獄。豺狼地獄。劒樹地",
    "X74n1495_003:0715a09": "獄。寒氷地獄。黑沙地獄。沸屎地獄。鐵釘地獄。燋渴地獄。除上八大獄。復有十次地獄。文長不錄。又有孤獨",
    "X74n1495_003:0715a10": "地獄。在閻浮諸處。或曠野山間。或海畔廟中。有八萬四千座。苦報轉經。壽亦不定。所攝有情。上下品十惡",
    "X74n1495_003:0715a11": "來生其中。上明根本地獄。如州司牢獄。邊處地獄。如縣道牢獄。孤獨地獄。如場鎮鎖杻之類)。",
    "X74n1495_003:0715a12": "如經所明。今當略說其相。此獄周帀有七重鐵城。復",
    "X74n1495_003:0715a13": "有七重鐵網。羅覆其上。下有七重鐵刀為林。無量猛",
    "X74n1495_003:0715a14": "火。縱廣八萬四千由旬。罪人之身徧滿其中。",
    "X74n1495_003:0715a15": "如經所明。如上所引者。略說其相。分十小節。初。明",
    "X74n1495_003:0715a16": "六方之固。二。縱廣下。明獄相之大。直為縱。橫為廣。",
    "X74n1495_003:0715a17": "由旬。此云限量(如此方之驛)。大者。八十里。中者。六十里。",
    "X74n1495_003:0715a18": "小者四十里為一由旬。數定八萬四千者。由違八",
    "X74n1495_003:0715a19": "萬四千法門。入塵勞門故感此報。由五根偶五塵",
    "X74n1495_003:0715a20": "時。有內外煩惱各五百。成一千。七支各一千。成七",
    "X74n1495_003:0715a21": "千。入三世說成二萬一千。又約貪。嗔。癡。等分。成八",
    "X74n1495_003:0715a22": "萬四千。三罪人下。明形量無間。所謂一人亦滿多",
    "X74n1495_003:0715a23": "人亦滿。故曰徧。又曰滿也。",
    "X74n1495_003:0715a24": "罪業因緣。不相妨礙。上火徹下。下火徹上。東西南北。",
    "X74n1495_003:0715b01": "通徹交過。如魚在鏊。脂膏皆盡。此中罪苦。亦復如是。",
    "X74n1495_003:0715b02": "四釋妨。大經云。智者觀地獄苦。自一地獄。乃至一",
    "X74n1495_003:0715b03": "百三十六獄。一一獄有種種苦。皆是煩惱業因緣",
    "X74n1495_003:0715b04": "生次觀鬼畜等苦。乃至人天所有諸苦。皆從煩惱",
    "X74n1495_003:0715b05": "業因緣生。五。上火下。重明無量猛火義(共六句。出大經十九)",
    "X74n1495_003:0715b06": "下(上呼)。底也。六。如魚下。引喻明受苦之相。六方俱猛",
    "X74n1495_003:0715b07": "火。罪人入中。如魚入鏊。形質焦枯。如魚脂盡。此中",
    "X74n1495_003:0715b08": "下。法合。",
    "X74n1495_003:0715b09": "其城四門。有四大銅狗。其身縱廣四千由旬。牙爪鋒",
    "X74n1495_003:0715b10": "長。眼如掣電。復有無量鐵嘴諸鳥。奮翼飛騰。噉罪人",
    "X74n1495_003:0715b11": "肉。牛頭獄卒。形如羅剎而有九尾。尾如鐵叉。復有九",
    "X74n1495_003:0715b12": "頭。頭上十八角。角有六十四眼。一一眼中。皆悉迸出",
    "X74n1495_003:0715b13": "諸熱鐵丸。燒罪人肉。然其一嗔一怒哮吼之時。聲如",
    "X74n1495_003:0715b14": "霹靂。",
    "X74n1495_003:0715b15": "七。獄中異物三。一。大銅狗。其狀可畏。掣電。言狗兩",
    "X74n1495_003:0715b16": "眼之光。東西照掣。如閃電然。二。多鳥加害。奮勇也。",
    "X74n1495_003:0715b17": "發憤騰躍之勢。三。明獄卒形聲可畏。迸(音崩去聲)。涌也。",
    "X74n1495_003:0715b18": "哮吼。震怒聲。如虎之咆哮。師子之振吼。或時頓發",
    "X74n1495_003:0715b19": "嗔聲。如晴空霹靂。",
    "X74n1495_003:0715b20": "復有無量無邊刀輪。空中而下。從罪人頂入。從足而",
    "X74n1495_003:0715b21": "出。於是罪人。痛徹骨髓。苦切肝心。如是經無數歲求",
    "X74n1495_003:0715b22": "生不得。求死不得。如是等報。今日(時本無此二字)皆悉稽顙。",
    "X74n1495_003:0715b23": "慚愧懺悔。",
    "X74n1495_003:0715b24": "八。明苦具無間。九。如是下。明時無間。十。求生二句。",
    "X74n1495_003:0715c01": "明命無間。如是下。總結。上文懺阿鼻獄報竟。下文",
    "X74n1495_003:0715c02": "懺其餘諸獄。與楞嚴經十因六報大同。文繁不引。",
    "X74n1495_003:0715c03": "次復懺悔刀山劒樹地獄。身首脫落罪報。懺悔鑊湯",
    "X74n1495_003:0715c04": "爐炭地獄。燒煑罪報。懺悔鐵床銅柱地獄。燋然罪報。",
    "X74n1495_003:0715c05": "此第三章。計二十一小節。十習中。嗔習之所招感",
    "X74n1495_003:0715c06": "也。一。劒樹。十六遊增之一。二。鑊湯。即一多銅釜之",
    "X74n1495_003:0715c07": "類。六交報中。見火所感也。三。然。燒也。燋然。燒之至",
    "X74n1495_003:0715c08": "於燋黑。不燋。不已也。",
    "X74n1495_003:0715c09": "懺悔刀輪火車地獄。劈礫(音力)罪報。懺悔拔舌犁耕地",
    "X74n1495_003:0715c10": "獄。楚痛罪報。懺海吞噉鐵丸。烊銅灌口地獄。五內消",
    "X74n1495_003:0715c11": "爛罪報。懺悔鐵磨地獄。骨肉灰粉罪報。",
    "X74n1495_003:0715c12": "四。劈破也礫。小石也。研碎義五。楚痛苦楚痛極也。",
    "X74n1495_003:0715c13": "六。五內。心。肝。脾。腎。肺。五藏也。始則紅爛。終則消落。",
    "X74n1495_003:0715c14": "由吞熱鐵丸。熱銅汁故。七磨骨作粉。嗔習使然。",
    "X74n1495_003:0715c15": "懺悔黑繩地獄。肢節分離罪報。懺悔灰河沸屎(音始)地",
    "X74n1495_003:0715c16": "獄。惱悶罪報。懺悔鹹水寒氷(兩藏作冰)地獄。皮膚拆裂裸",
    "X74n1495_003:0715c17": "凍罪報。懺悔豺狼鷹大地獄。更相殘害罪報。",
    "X74n1495_003:0715c18": "八。以黑色繩牽扯。如世間分屍之類。離。散也。即八",
    "X74n1495_003:0715c19": "熱之一。九。沸屎。滾沸之屎。氣熱且臭。苦惱迷悶。由",
    "X74n1495_003:0715c20": "其生平以公威勢力富貴逼人。既受臭名。又氣悶",
    "X74n1495_003:0715c21": "報。十。平生多恃或呰嫌人。冷淡人。乃至[利禾+皮]剝牛羊。",
    "X74n1495_003:0715c22": "及剝奪人衣等業所致。十一。或豺害犬。犬害豺等。",
    "X74n1495_003:0715c23": "故云互相。由嗔習互相加害所致。",
    "X74n1495_003:0715c24": "懺悔刀兵距爪地獄。更相搏(音博)撮。斫(音酌)刺(音七)罪報。懺",
    "X74n1495_003:0716a01": "悔火坑地獄。炮炙罪報。懺悔兩石相磕地獄。形骸碎",
    "X74n1495_003:0716a02": "破罪報。懺悔眾合黑耳地獄。解剔罪報。",
    "X74n1495_003:0716a03": "十二。凡刀鋒倒刺曰距。如雞距鷹爪之類搏。手擊",
    "X74n1495_003:0716a04": "也。撮。捎取也。或以刀斫。或以兵刺。如歷聽能為利",
    "X74n1495_003:0716a05": "兵刃之類。十三。可知十四。磕(音渴)石相築聲也。十五。",
    "X74n1495_003:0716a06": "眾合者。苦具眾至。合黨相殘也。八熱中之一。黑耳",
    "X74n1495_003:0716a07": "者。因眾合故。無纖毫之空竅故耳目皆黑暗也解。",
    "X74n1495_003:0716a08": "是鋸解。剔。或箭剔。",
    "X74n1495_003:0716a09": "懺悔闇冥肉山地獄。斬挫罪報懺悔鋸解釘身地獄。",
    "X74n1495_003:0716a10": "斷截罪報。懺悔鐵棒倒懸地獄。屠割罪報懺悔燋熱",
    "X74n1495_003:0716a11": "叫喚地獄。煩冤罪報。懺悔大小鐵圍山間。長夜冥冥。",
    "X74n1495_003:0716a12": "不識三光罪報。懺悔阿波波地獄。阿婆婆地獄。阿吒",
    "X74n1495_003:0716a13": "吒地獄。阿羅羅地獄。",
    "X74n1495_003:0716a14": "十六。挫。折傷也。十七。釘(去呼)。斷(音短)十八。儒書猶解倒",
    "X74n1495_003:0716a15": "懸。目連中元節。盂蘭盆。為此作也。十九。燋熱。即炎",
    "X74n1495_003:0716a16": "熱獄。叫喚。即嘷叫。大叫二獄。乃八熱中之三煩。多",
    "X74n1495_003:0716a17": "也。冤。屈也(出報恩經)。二十。大小兩鐵圍山。中間黑暗。無",
    "X74n1495_003:0716a18": "三光故。自上之下。諸獄受苦不同。皆有牛頭獄卒。",
    "X74n1495_003:0716a19": "馬面夜叉等。各以大力追逐袪逼。由己業力所招。",
    "X74n1495_003:0716a20": "非天降人與。應預知之莫自迷也。二十一。波波婆",
    "X74n1495_003:0716a21": "婆。吒吒羅羅。俱寒獄中忍寒聲。",
    "X74n1495_003:0716a22": "如是八寒八熱一切諸地獄中。復有八萬四千鬲子",
    "X74n1495_003:0716a23": "地獄以為眷屬。",
    "X74n1495_003:0716a24": "總結。八寒獄。一。頞部陀。二。尼剌部陀(此二。從寒逼身。皰裂立名)。",
    "X74n1495_003:0716b01": "三。頞折吒。四嚯嚯婆五。唬唬婆(此三。從寒苦發聲立名)。六。嗢",
    "X74n1495_003:0716b02": "鉢羅。七。鉢特摩。八。摩訶鉢特摩(此三。從身裂。如三種蓮華立名一青",
    "X74n1495_003:0716b03": "蓮。二。紅蓮。三。大紅蓮。此為八寒獄。無遊增)。八熱獄解見前。此八獄。各有",
    "X74n1495_003:0716b04": "四門。門各有四獄。謂煻煨。屍糞。鋒刃。烈河。增也",
    "X74n1495_003:0716b05": "獄有十六。八獄計有一百二十八。皆名遊增(有清遊彼。",
    "X74n1495_003:0716b06": "其苦更增故名遊增)。連八大獄成一百三十六座。自行十惡",
    "X74n1495_003:0716b07": "五逆。感八大獄苦。教他行惡逆。感十六眷屬遊增",
    "X74n1495_003:0716b08": "獄。八萬四千者。由八萬四千塵勞所致也。眷屬。同",
    "X74n1495_003:0716b09": "類之稱(謂八寒八熱大獄中。總有一百二十八遊增獄。此中又有八萬四千鬲子地獄。與大",
    "X74n1495_003:0716b10": "獄相為表裏。互為分屬。合此眾苦而成大獄。故曰眷屬。大小獄相合而成。如人之有大小眷屬也。悲夫。人",
    "X74n1495_003:0716b11": "間五百歲。地獄為一晝夜。壽命一千歲。則無始已來。經生父母。倘受重罪者。竟不知其幾許矣。小獄尚然。",
    "X74n1495_003:0716b12": "況阿鼻獄王。人間六十小劫為一晝夜。壽命二萬歲。受苦何窮。更歷叵思議時。思之痛哉)。",
    "X74n1495_003:0716b13": "此中罪苦。炮煑楚痛剝皮刷肉。削骨打髓。抽腸拔肺。",
    "X74n1495_003:0716b14": "無量諸苦。不可聞。不可說。南無佛。",
    "X74n1495_003:0716b15": "指獄中劇苦。不可聞說。先合掌歸佛也。刷(音攝)。刮也。",
    "X74n1495_003:0716b16": "經云念佛一聲。滅八十億劫生死重罪。懺主稱南",
    "X74n1495_003:0716b17": "無佛。極悲地獄眾生。由無始惡業因緣。致此苦報",
    "X74n1495_003:0716b18": "我等見此。極應內省。所以下文總申懇禱。向佛發",
    "X74n1495_003:0716b19": "露懺除。離苦得樂也。",
    "X74n1495_003:0716b20": "今日在此中者。或是我等無始以來。經生父母。一切",
    "X74n1495_003:0716b21": "眷屬。我等與彼命終之後。或當復墮如此獄中。今日",
    "X74n1495_003:0716b22": "洗心懇禱。叩頭稽顙。向十方佛。大地菩薩。求哀懺悔。",
    "X74n1495_003:0716b23": "令此一切罪報。畢竟消滅。",
    "X74n1495_003:0716b24": "同眾滅罪也。此中地獄中也。與彼。偕諸同志善友",
    "X74n1495_003:0716c01": "也。洗心。叩頭。哀悔。三業精誠也(問。為獄眾說何法。答。應說罪性本空。",
    "X74n1495_003:0716c02": "不在內外中間。令其一念。頓超十地)。懺地獄等報竟。",
    "X74n1495_003:0716c03": "願承是懺悔地獄等報。所生功德。即時破壞阿鼻鐵",
    "X74n1495_003:0716c04": "城。悉為淨土。無惡道名其餘地獄。一切苦具。轉(去呼)為",
    "X74n1495_003:0716c05": "樂緣。刀山劒樹。變成寶林。鑊湯爐炭。蓮華化生。牛頭",
    "X74n1495_003:0716c06": "獄卒。除捨暴虐。皆起慈悲。無有惡念。地獄眾生。得離",
    "X74n1495_003:0716c07": "苦果。更不造因。",
    "X74n1495_003:0716c08": "此發願離苦得樂也。餘地獄。即十六獄。乃至眷屬",
    "X74n1495_003:0716c09": "獄也。苦具。加苦之器具也。轉為。變成也。刀山四句。",
    "X74n1495_003:0716c10": "即苦是樂。牛頭下。即暴虐念。是慈悲心也。在獄眾",
    "X74n1495_003:0716c11": "生既離苦。再不造獄因也。上明離苦竟下明得樂。",
    "X74n1495_003:0716c12": "等受安樂。如第三禪。一時俱發無上道心懺悔已。至",
    "X74n1495_003:0716c13": "心信禮常住三寶。",
    "X74n1495_003:0716c14": "等受。齊等而受也。離喜妙樂為三禪(一。少淨天。二。無量淨天。三",
    "X74n1495_003:0716c15": "徧淨天)。人間最樂。無有及者。無男女婬慾。以禪悅為",
    "X74n1495_003:0716c16": "食者。發無上道心。即發無上正等正覺心也。一時",
    "X74n1495_003:0716c17": "頓發言在獄在壇者。同時齊發也(懺悔下。結前起後。可知)。",
    "X74n1495_003:0716c18": "南無毗盧遮那佛　南無本師釋迦牟尼佛",
    "X74n1495_003:0716c19": "南無阿彌陀佛　南無彌勒佛",
    "X74n1495_003:0716c20": "南無龍種上尊王佛　南無龍自在王佛",
    "X74n1495_003:0716c21": "南無寶勝佛　南無覺華定自在王佛",
    "X74n1495_003:0716c22": "南無袈娑幢佛　南無師子吼佛",
    "X74n1495_003:0716c23": "南無文殊師利菩薩　南無普賢菩薩",
    "X74n1495_003:0716c24": "南無大勢至菩薩　南無地藏菩薩",
    "X74n1495_003:0717a01": "南無大莊嚴菩薩　南無觀自在菩薩",
    "X74n1495_003:0717a02": "禮諸佛已。次復懺悔。已懺地獄報竟。今當復次懺悔",
    "X74n1495_003:0717a03": "三惡道報。",
    "X74n1495_003:0717a04": "文中兩重結前起後。懺除果報中三惡道報(畜生餓鬼",
    "X74n1495_003:0717a05": "修羅并前地獄成四)。報者。詶其往因也。下引經總明。分五節。",
    "X74n1495_003:0717a06": "經中佛說。多欲之人。多求利故。苦惱亦多。知足之人。",
    "X74n1495_003:0717a07": "雖臥地上。猶以為樂。不知足者。雖處天堂。猶不稱意。",
    "X74n1495_003:0717a08": "一。知足不知足對顯處。安居也。稱。遂也。欲。即五欲",
    "X74n1495_003:0717a09": "不稱意。愈求愈得。愈不足也。心地觀云。若有少欲",
    "X74n1495_003:0717a10": "能知足者。應當安住阿蘭若處。大經云。知足之行。",
    "X74n1495_003:0717a11": "諸佛所讚。應終身歡喜奉行。師子吼問佛少欲。知",
    "X74n1495_003:0717a12": "足。有何差別。答。少欲者。不求不取。知足者。得少不",
    "X74n1495_003:0717a13": "悔。不求未來所欲之事。是少欲。得而不著。是知足。",
    "X74n1495_003:0717a14": "不求恭敬。是少欲。得不積聚。是知足(更有四句料簡。詳如經說)。",
    "X74n1495_003:0717a15": "又遠離一切世間之事。名少欲。既出家已。不生悔",
    "X74n1495_003:0717a16": "心。名知足。既知足已。近空閒處。是名寂靜。不知足",
    "X74n1495_003:0717a17": "者。不樂空閒夫知足者。常樂空寂。端坐不臥。或樹",
    "X74n1495_003:0717a18": "下。或塚間或露處。隨有草地。即坐其上。乞食而食",
    "X74n1495_003:0717a19": "隨得為足。或一坐食。不過一食。唯蓄三衣。糞衣。毳",
    "X74n1495_003:0717a20": "衣。是名少欲。既行是事。心不生悔。是名知足。如是",
    "X74n1495_003:0717a21": "行者。迦葉其人也。",
    "X74n1495_003:0717a22": "但世間人。忽有急難。便能捨財。不計多少。而不知此",
    "X74n1495_003:0717a23": "身。臨於三途深坑之上。一息不還。便應墮落。",
    "X74n1495_003:0717a24": "二。約生死對顯。出慳吝之苦報。三途。火血刀也(地獄。",
    "X74n1495_003:0717b01": "是火途。從熱得名。畜生。是血途。從互相吞噉得名。餓鬼是刀途。從刀杖驅逼得名)。坑(古作阬)。",
    "X74n1495_003:0717b02": "陷也(與煩惱障中。深坑險趣。及被罪行詣公門。求救百端比地獄苦。百千萬倍。不得為喻呼應)。",
    "X74n1495_003:0717b03": "忽有知識。勸營功德。令修未來善法資糧。執此慳心",
    "X74n1495_003:0717b04": "無肯作理。夫如是者。極為愚惑。",
    "X74n1495_003:0717b05": "三。不受善教。營。中原雅音。讀盈。洪武韻音榮。造也。",
    "X74n1495_003:0717b06": "善知識惜其受苦。勸修戒定慧。作諸福德。皆未來",
    "X74n1495_003:0717b07": "出世之資糧也。作造也(映上營字)。理修理也(映上修字)。聖教",
    "X74n1495_003:0717b08": "不依。故斥之云。極是愚惑。",
    "X74n1495_003:0717b09": "何以故爾。經中佛說。生時不齎(牋西切)一文而來。死亦",
    "X74n1495_003:0717b10": "不持一文而去。苦身積聚為之憂惱。於己無益。徒為",
    "X74n1495_003:0717b11": "他有。無善可恃。無德可怙。致使命終。墮諸惡道。是故",
    "X74n1495_003:0717b12": "今日歸依三寶。至誠懺悔。",
    "X74n1495_003:0717b13": "徵愚惑之所以。四。引經證齎。持也。行道所用也。勞",
    "X74n1495_003:0717b14": "苦其身。積聚資財。心常憂惱。死不持去但資他人。",
    "X74n1495_003:0717b15": "於己何益。慳不修福。故無善無德。善者。除惡之根。",
    "X74n1495_003:0717b16": "德者。萬善之體也。是故下。結。上總懺慳貪苦報竟。",
    "X74n1495_003:0717b17": "下別開三道。次第而懺。先懺畜道(楞嚴經云。眾生本因。貪物為罪",
    "X74n1495_003:0717b18": "罪畢。遇物成形。名為怪鬼。餘如經說。叉三途有定業。如十惡法。定在三途。十善業。定在人天。十不善法。有",
    "X74n1495_003:0717b19": "上中下。上因緣故。受地獄身。中因緣故。受畜生身下因緣故。受餓鬼身)。下分六節。",
    "X74n1495_003:0717b20": "次復懺悔畜生道中。無中識知罪報。懺悔畜生道中。",
    "X74n1495_003:0717b21": "負重牽犁。償他宿債罪報。",
    "X74n1495_003:0717b22": "一。畜生者。因中無智。縱遇善知識。不肯受教。故招",
    "X74n1495_003:0717b23": "無知無識罪報。第二。文義釋見前。",
    "X74n1495_003:0717b24": "懺悔畜生道中。不得自在。為他斫刺(音七)。屠割罪報。懺",
    "X74n1495_003:0717c01": "悔畜生道中。無足二足。四足多足罪報。",
    "X74n1495_003:0717c02": "三。于人道中役心不停。故果上不得自在。被他或",
    "X74n1495_003:0717c03": "斫其頭。或刺其頸。或屠四肢。或分割身肉。千刀萬",
    "X74n1495_003:0717c04": "切。痛苦何如。前章。言生時以力償債。此明死後以",
    "X74n1495_003:0717c05": "身肉血償債。痛苦不計。四。無足者陸地。如蚯蚓等。",
    "X74n1495_003:0717c06": "水中。如鰻鱔等。二足者。空中。如烏雀鳩鴿等。陸行。",
    "X74n1495_003:0717c07": "如鷄鵞鴨等。四足。如大而驢騾。駱駝。牛。馬等。小而",
    "X74n1495_003:0717c08": "犬。羊。猫。鼠等。水中。龜鼈等。多足。如蜈蚣百足等。",
    "X74n1495_003:0717c09": "懺悔畜生道中。身諸毛羽。鱗甲之內。為諸小蟲之所",
    "X74n1495_003:0717c10": "唼(音杞)食罪報。",
    "X74n1495_003:0717c11": "五。唼。聚食貌(漢書唼血是也)。獅象。毛中之長。鳳凰。羽中之",
    "X74n1495_003:0717c12": "長。龍蛟。鱗甲之長。餘可知。又羽中。如鷄有五德。烏",
    "X74n1495_003:0717c13": "知凶。鵲知吉。燕雁知時。四足中。如犬馬有義。狗終",
    "X74n1495_003:0717c14": "不背主。馬能報恩今之背恩者。反犬馬之不若也。",
    "X74n1495_003:0717c15": "如是畜生道中。有無量罪報。今日至誠。皆悉懺悔。",
    "X74n1495_003:0717c16": "六。總結畜報○次懺餓鬼道。正法念處經云。餓鬼",
    "X74n1495_003:0717c17": "險惡之業。由心貪惜積聚。欲望長富。廣積眾惡。不",
    "X74n1495_003:0717c18": "行布施。沙門。婆羅門。及諸病。諸貧窮人。或來求乞",
    "X74n1495_003:0717c19": "心生慳嫉。不肯施與。不作功德不持禁戒。以是因",
    "X74n1495_003:0717c20": "緣。墮餓鬼中。分五節。",
    "X74n1495_003:0717c21": "次復懺悔餓鬼道中。長受饑渴。百千萬歲。初不曾聞",
    "X74n1495_003:0717c22": "漿水之名罪報。懺悔餓鬼。食噉膿血糞穢罪報。",
    "X74n1495_003:0717c23": "一。大經云。眾生生餓鬼中。壽命無量百千萬歲。不",
    "X74n1495_003:0717c24": "聞漿水。況得見耶。即達見水。到。則變成猛火膿血。",
    "X74n1495_003:0718a01": "設或不變。則有多人手執鉾矟。遮護捉持。不令得",
    "X74n1495_003:0718a02": "前。設復降雨。至身成火。餓鬼苦報如此。菩薩為化",
    "X74n1495_003:0718a03": "生故。誓願現如是身。二。大經云。生餓鬼中。或食吐",
    "X74n1495_003:0718a04": "汁。脂肉膿血。屎尿涕唾。壽命無量。",
    "X74n1495_003:0718a05": "懺悔餓鬼動身之時。一切肢節。火然罪報。",
    "X74n1495_003:0718a06": "三。經云。受他寄物。抵拒不還生于鬼處。一者。人中",
    "X74n1495_003:0718a07": "住若人夜行。則有見者。二者。在閻浮提下。五百由",
    "X74n1495_003:0718a08": "旬。或住海中。或住海渚。惡道眷屬。其數無量。略有",
    "X74n1495_003:0718a09": "三十六種。姑舉其八。一。炬口(口出猛火肢節烟生)。二。針咽(腹大",
    "X74n1495_003:0718a10": "如鼓。頸項如針。形狀枯瘦)。三。臭口(日氣臭惡臭不可聞)。四。大癭(頸生癭瘤噉彼膿血)。",
    "X74n1495_003:0718a11": "五。針毛(出毛如針。轉刺身體)。六。臭毛(身毛臭穢而不堪聞)。七。得棄(食人所棄",
    "X74n1495_003:0718a12": "以充饑)。八。得失(物失不堪。方得就吃)。一日一夜。比人問十年。如",
    "X74n1495_003:0718a13": "是五百歲。名為一生。即焰口焦身之報。",
    "X74n1495_003:0718a14": "懺悔餓鬼腹大咽小罪報。",
    "X74n1495_003:0718a15": "四。即前第二種鬼皷腹針咽之報。",
    "X74n1495_003:0718a16": "如是餓鬼道中無量苦報。今日稽顙求哀皆悉懺悔。",
    "X74n1495_003:0718a17": "五。結○問。旁生餓鬼。說何法度之。答。說永斷根本",
    "X74n1495_003:0718a18": "無明。令其捨離饑渴熱惱。生人天中。便度二苦道",
    "X74n1495_003:0718a19": "矣。懺餓鬼道竟。下懺修羅道。是第四大段。分四節。",
    "X74n1495_003:0718a20": "次復懺悔一切鬼神。修羅道中。諛。謟。憍詐罪報。",
    "X74n1495_003:0718a21": "一。阿修羅。此云非天。由因中雖願得天身。而不信",
    "X74n1495_003:0718a22": "正業。福田力故。仍得修羅。智度論云。欲界眾生。三",
    "X74n1495_003:0718a23": "種善根。上分。天道果報。中分。人道果報下分。修羅",
    "X74n1495_003:0718a24": "果報。修羅結使覆心。心多邪曲。得道甚難諸天雖",
    "X74n1495_003:0718b01": "隨結使。直心信道。修羅雖與天相似。以近道難。故",
    "X74n1495_003:0718b02": "在人下。天之怨敵。名阿修羅王于欲界中化身。大",
    "X74n1495_003:0718b03": "小隨意能作。諛阿諛也。謟。佞言也。憍。是憍[怡台+居]。詐。欺",
    "X74n1495_003:0718b04": "也。偽也(阿修羅有四種。楞嚴經云。若于鬼道。以護法力。成通入空。此阿修羅。從卯而生。鬼趣",
    "X74n1495_003:0718b05": "所攝。若于天中降德貶墜。其所卜居。隣于日月。此阿修羅。從胎而出。人趣所攝。有修羅王執持世界。力洞",
    "X74n1495_003:0718b06": "無畏。能與釋梵四天爭權此阿修羅。因變化有。天趣所攝。下劣修羅。生大海心。旦遊虗空。莫歸水宿。此阿",
    "X74n1495_003:0718b07": "修羅。因濕氣有。畜生趣攝。前阿修羅王住大海底。須彌山側。所住文城。名曰光明。縱廣八十由旬。壽五千",
    "X74n1495_003:0718b08": "歲。一晝夜。比人間五百歲)。",
    "X74n1495_003:0718b09": "懺悔鬼神道中。擔沙。負石。填河塞海罪報。",
    "X74n1495_003:0718b10": "二。大經。拘尸那竭。有力士三十萬。佛遣目連調伏",
    "X74n1495_003:0718b11": "之。連教化五年。不能使一人受法。一時力士。聞佛",
    "X74n1495_003:0718b12": "入滅集聚平道。佛即化身為沙門像。往力士所以",
    "X74n1495_003:0718b13": "足三指。掘出大石。力士見已。即于己身生輕劣想。",
    "X74n1495_003:0718b14": "士云。能移此石令。出道。不。我以手舉石。擲至色究",
    "X74n1495_003:0718b15": "竟天。我復接石置之右掌。以口吹之。碎如微塵。復",
    "X74n1495_003:0718b16": "為力士說法。皆發菩提心。如此作用。則佳。今負石。",
    "X74n1495_003:0718b17": "報歷長劫。或填河作陸。塞海為灘。所以河海邊。常",
    "X74n1495_003:0718b18": "長沒不同。此類塞之也問。修羅道說何法以度之。",
    "X74n1495_003:0718b19": "答。說無我法。令。其捨離憍慢放逸。安住忍地。如方",
    "X74n1495_003:0718b20": "等會。授修羅王記云。此等於其未來世。值遇恒沙",
    "X74n1495_003:0718b21": "人師子。於善名劫得成佛。如來皆號為善名。",
    "X74n1495_003:0718b22": "懺悔鬼神羅剎。鳩槃茶。諸惡鬼禮。生噉血肉。受此醜",
    "X74n1495_003:0718b23": "陋罪報。",
    "X74n1495_003:0718b24": "三。羅剎。是食人鬼。即噉精氣者。人心中有七滴。甜",
    "X74n1495_003:0718c01": "水。和養精神。鬼噉一滴令人頭痛。三滴。悶絕。七滴",
    "X74n1495_003:0718c02": "盡。即死。一心持呪。即得脫難。鳩槃茶。是可畏鬼。大",
    "X74n1495_003:0718c03": "經云。菩薩見眾生為鬼所病。即作是言。願作鬼身。",
    "X74n1495_003:0718c04": "大身。徤身。多眷屬身。使彼聞見。病即除愈。阿修羅",
    "X74n1495_003:0718c05": "此云無端正。故云醜陋報。",
    "X74n1495_003:0718c06": "如是鬼神道中。無量無邊一切罪報。今日稽顙向十",
    "X74n1495_003:0718c07": "方佛。大地菩薩。求哀懺悔。悉令消滅。",
    "X74n1495_003:0718c08": "四。結。上懺三報竟。下發願求成三道之功德。滅惡",
    "X74n1495_003:0718c09": "興善。必承懺法力故。文分四節。",
    "X74n1495_003:0718c10": "願承是懺悔畜生等報。所生功德。生生世世。滅愚癡",
    "X74n1495_003:0718c11": "垢。自識業緣。智慧明照。斷惡道身。",
    "X74n1495_003:0718c12": "一。畜生之報不一。故云等。愚癡。即多欲多求。及無",
    "X74n1495_003:0718c13": "所識知等。由愚癡無慧。受畜生報。今慧性開明。不",
    "X74n1495_003:0718c14": "更染畜生垢矣。業緣。即苦身積聚償債。屠割唼食",
    "X74n1495_003:0718c15": "等。業緣既識。故願智慧明照。惡道苦身斷。皆懺悔",
    "X74n1495_003:0718c16": "之力也。",
    "X74n1495_003:0718c17": "願以懺悔餓鬼等報。所生功德。生生世世。永離慳貪",
    "X74n1495_003:0718c18": "饑渴之苦。常飡甘露。解脫之味。",
    "X74n1495_003:0718c19": "二。由慳貪因。受饑渴果。苦。即動身火然。腹大咽小",
    "X74n1495_003:0718c20": "等。常飡甘露。永離渴也。得解脫味。永離饑也。",
    "X74n1495_003:0718c21": "願以懺悔鬼神修羅等報。所生功德。生生世世質直",
    "X74n1495_003:0718c22": "無謟。離邪命因。除醜陋果。福利人天。",
    "X74n1495_003:0718c23": "三。質正也。實也(諡法。忠正無邪曰質)。若為利。養故。現奇特相。",
    "X74n1495_003:0718c24": "或高聲現威。令人畏敬。是心多邪曲。為邪命因。今",
    "X74n1495_003:0719a01": "質直無謟。與昔諛啗憍詐等反。是離邪命。修正因",
    "X74n1495_003:0719a02": "緣。自然除醜陋果。得端正報。福利。普及人天矣。",
    "X74n1495_003:0719a03": "願從今以去。乃至道場。決定不受四惡道報。唯除大",
    "X74n1495_003:0719a04": "悲。為眾生故。以誓願力。處之無厭。",
    "X74n1495_003:0719a05": "四。重申總懺。發願。因也。至道場(坐菩提場成佛)。果也。自因",
    "X74n1495_003:0719a06": "至果。中間決不仍受三途。及修羅等四種惡道報。",
    "X74n1495_003:0719a07": "唯除下。揀願。但除發大悲心。以同事攝。四弘誓。同",
    "X74n1495_003:0719a08": "處四惡道。無滿足想。為度生故。之。此也。指四惡道。",
    "X74n1495_003:0719a09": "已懺三途等報。今當復次稽懇。懺悔人天餘報。",
    "X74n1495_003:0719a10": "先結前。今當下。起懺果報文。先人天餘報。",
    "X74n1495_003:0719a11": "相與稟此閻浮壽命。雖曰百年。滿者無幾。於其中間",
    "X74n1495_003:0719a12": "盛年夭枉。其數無量。",
    "X74n1495_003:0719a13": "稟。受也。夭枉。少年橫死也。",
    "X74n1495_003:0719a14": "但有眾苦煎迫心形。愁憂恐怯。未曾暫離。如此皆是",
    "X74n1495_003:0719a15": "善根微弱。惡業滋多。致使現在。凡有所為。皆不稱意",
    "X74n1495_003:0719a16": "苦火煎心。則心無悅豫。迫形。則體無安樂。愁。悲。憂。",
    "X74n1495_003:0719a17": "慼。恐懼。怯。懦。滋。益也。惡業益多。故致盛年天枉等",
    "X74n1495_003:0719a18": "苦。即生。亦不免煎迫心形等患耳。",
    "X74n1495_003:0719a19": "當知悉是過去已來惡業餘報。是故(某甲)等。今當懺",
    "X74n1495_003:0719a20": "悔無始以來至于今日。所有現在。及以未來人天之",
    "X74n1495_003:0719a21": "中。無量餘報。",
    "X74n1495_003:0719a22": "先明餘報之由。今當下。舉無量餘報以申懺。問。為",
    "X74n1495_003:0719a23": "天眾應說何法。答。說諸行無常。一切樂具。悉皆衰",
    "X74n1495_003:0719a24": "謝。令各出三界。上總明。下別開。計二十二節。",
    "X74n1495_003:0719b01": "懺悔人間。流殃宿對。癃殘百病。六根不具罪報。",
    "X74n1495_003:0719b02": "一。流是宿生業水。流下餘波也。殃。即災殃。因無始",
    "X74n1495_003:0719b03": "宿業。縱修善法。猶有餘殃耳。癃殘者。罷癃殘疾也。",
    "X74n1495_003:0719b04": "百病。即四百四病。今止言百。舉大數也。六根不具。",
    "X74n1495_003:0719b05": "亦作得度因緣。十誦律中。阿那律尊者。因精進失",
    "X74n1495_003:0719b06": "明。補衲須倩人。曰。誰是惜福者。為我任針。時佛過",
    "X74n1495_003:0719b07": "其旁。應聲曰。吾是惜福者。與汝任針。因為其說法",
    "X74n1495_003:0719b08": "得天眼第一(大經云。若見貧窮眾生。願貌醜陋。不得自在。是人定是破戒。妬心。嗔心。無",
    "X74n1495_003:0719b09": "慚愧心。若見多財巨富。諸根完具。威悳自在。是人定有戒。施精勤。慚愧無妬。無嗔)。",
    "X74n1495_003:0719b10": "懺悔人間。邊地邪見。三惡八難罪報。",
    "X74n1495_003:0719b11": "二。生于邊地。不惟人品下賤。尚不見中華人物。況",
    "X74n1495_003:0719b12": "得見佛聞法乎。生邪見家。則不信三寶。生生苦惱。",
    "X74n1495_003:0719b13": "三惡。即獄。鬼。畜(八難之三)。四。盲聾瘖瘂。五。世智辯聰。六。",
    "X74n1495_003:0719b14": "佛前佛後。七。北俱盧洲(上四。在人道)。八。無想天。此八有",
    "X74n1495_003:0719b15": "一。便不得見佛聞法。故名難。",
    "X74n1495_003:0719b16": "懺悔人間。多病消瘦。促命夭枉罪報。",
    "X74n1495_003:0719b17": "三。目連尊者因弟子病。上忉利天問耆婆當云何",
    "X74n1495_003:0719b18": "治。答。惟斷食為本。消(痟同)。衰也(李通傳。崇有消疾。注。消中之疾)。中既",
    "X74n1495_003:0719b19": "消。外形瘦也。促命。短壽也。不盡天年曰夭。無罪死",
    "X74n1495_003:0719b20": "無藥死。縱有醫藥。不對病死皆枉死。攝餘殃使然。",
    "X74n1495_003:0719b21": "懺悔人間。六親眷屬。不能得常相保守罪報。懺悔人",
    "X74n1495_003:0719b22": "間。親友凋喪。愛別離苦罪報。懺悔人間。冤家聚會。愁",
    "X74n1495_003:0719b23": "憂怖畏罪報。",
    "X74n1495_003:0719b24": "四。父母兄弟妻子。有一死別生離。便是不得常相",
    "X74n1495_003:0719c01": "保守。五。生者凋零。病者俱喪。恩愛別離。八苦之三",
    "X74n1495_003:0719c02": "也。六。怨憎會苦。",
    "X74n1495_003:0719c03": "懺悔人間。水火盜賊。刀兵危險。驚恐怯弱罪報。",
    "X74n1495_003:0719c04": "七。水。火。風。是大三災。饑饉。疾疫。刀兵。是小三災。文",
    "X74n1495_003:0719c05": "中水。火。大災之二。刀兵。小災之一。人能一日一夜",
    "X74n1495_003:0719c06": "持不殺戒。得免刀兵災。弱劣弱也。",
    "X74n1495_003:0719c07": "懺悔人間。孤獨困苦。流離波迸。亡失國土罪報。懺悔",
    "X74n1495_003:0719c08": "人間。牢獄繫閉。幽執側立鞭撻拷楚罪報。",
    "X74n1495_003:0719c09": "八。幼而無父曰孤。老而無子曰獨。貧窮困苦。流離",
    "X74n1495_003:0719c10": "波迸。言飄流四方也。傳云。迸諸四夷。言散走也。既",
    "X74n1495_003:0719c11": "散走四方。亡失本土可知。九。幽囚也。",
    "X74n1495_003:0719c12": "懺悔人間。公私口舌。更相羅染。更相誣謗罪報。懺悔",
    "X74n1495_003:0719c13": "人間。惡病連年。累月不瘥。枕臥床席。不能起居罪報。",
    "X74n1495_003:0719c14": "十(公私兩字。冠下兩句)。公口舌。如借官府訟事而網羅玷污",
    "X74n1495_003:0719c15": "之。其不受屈。不傷財。不害命。決不已也。私口舌。即",
    "X74n1495_003:0719c16": "於鄉鄰比近。妄調唇吻而誣謗也。口勞舌沸。徒成",
    "X74n1495_003:0719c17": "地獄之因。詞垢語汙。空搆劇楚之果。更相。彼此互",
    "X74n1495_003:0719c18": "相銛筆。綺飾文詞。汙衊加謗也。誣。虗言也。如本無",
    "X74n1495_003:0719c19": "婬欲。而妄加以犯色之名。曾未盜偷。而熾誹以竊",
    "X74n1495_003:0719c20": "物之號。事起無因。謗成有意。今生不懺。當苦無窮。",
    "X74n1495_003:0719c21": "戒之哉。十一。惡病。如瘋癆等。自然連歲積月耳。瘥。",
    "X74n1495_003:0719c22": "病除也(大經云。人有病。當至心求醫療治。不爾。必死無疑。眾生常應攝心。不放逸。放則便墮",
    "X74n1495_003:0719c23": "又眾生不耐寒暑。饑渴。風雨。打擊。如彼坯瓶。不耐風雨。打。擲塠壓)。",
    "X74n1495_003:0719c24": "懺悔人間冬瘟夏疫。毒癘傷寒罪報。",
    "X74n1495_003:0720a01": "十二。言四季之病。陰陽書有瘟星。瘟鬼周禮疾醫",
    "X74n1495_003:0720a02": "四時。皆有癘(氣不和之病也。說文。惡瘡疾)。大痳瘋之類。秋間瘧",
    "X74n1495_003:0720a03": "癘。春患傷寒。大經云。菩薩于疾疫世。見病苦者。作",
    "X74n1495_003:0720a04": "是思惟。如藥樹王。若有病者。取根。莖。枝。葉。華。果。皮",
    "X74n1495_003:0720a05": "膚。悉得愈病。我身亦爾。若有病者。聞聲觸身。服食",
    "X74n1495_003:0720a06": "血肉。乃至骨髓。病悉除愈。願彼食我肉身。不生惡",
    "X74n1495_003:0720a07": "心。如食子想。我治病已常為說法願彼信受。思惟",
    "X74n1495_003:0720a08": "轉教。五祖演云。今人似發瘧一般。寒一上。熱一上。",
    "X74n1495_003:0720a09": "不覺過。了一生。不會者且置。即如徹的人。于日用",
    "X74n1495_003:0720a10": "現行處。亦未免觸事。則因事生心。緣無。便依無息",
    "X74n1495_003:0720a11": "念。被寒熱二字。打做兩橛。",
    "X74n1495_003:0720a12": "懺悔人間。賊風腫滿。否塞罪報。懺悔人間。為諸惡神",
    "X74n1495_003:0720a13": "伺求其便。欲作禍崇罪報。",
    "X74n1495_003:0720a14": "十三。邪風漲滿。痞塞纏綿等病。痞。病結也。即腹內",
    "X74n1495_003:0720a15": "結病。氣隔不通也。十四。伺候察也。崇。神禍也。禍者。",
    "X74n1495_003:0720a16": "人所自召。神因附之。崇者。神自出之以警人者(江克",
    "X74n1495_003:0720a17": "傳。崇在巫蠱。師古曰。禍咎之徵。鬼神所以示人也)。",
    "X74n1495_003:0720a18": "懺悔人間。鳥鳴百怪。飛屍邪鬼。為作妖異罪報。懺悔",
    "X74n1495_003:0720a19": "人間。為虎豹豺狼。水陸。一切諸惡禽獸所傷罪報。",
    "X74n1495_003:0720a20": "十五。百怪等如毗陀羅起屍之類。十六。人為獸啖。",
    "X74n1495_003:0720a21": "總繇前業。故無能逃。若無前業。縱遇不傷。",
    "X74n1495_003:0720a22": "懺悔人間。自縊(音一)自殺罪報。懺悔人間。投坑赴火。自",
    "X74n1495_003:0720a23": "沉自墮(時本作墜)罪報。懺悔人間。無有威德名聞罪報。",
    "X74n1495_003:0720a24": "十七。縊。自經死也。絞也。十八。自沉坑中。自墮火內",
    "X74n1495_003:0720b01": "宿孽所招耳。十九。無威使人敬畏。無德令人悅服。",
    "X74n1495_003:0720b02": "名譽自不遠著。如佛問波斯匿王曰。有山從四面",
    "X74n1495_003:0720b03": "來。如何迴避。答。惟布施。持戒。修諸功德。佛言善哉。",
    "X74n1495_003:0720b04": "懺悔人間。衣服資生。不能稱心罪報。懺悔人間。行來",
    "X74n1495_003:0720b05": "出入。有所運為。值惡知識。為作留難罪報。",
    "X74n1495_003:0720b06": "二十。衣服。是遮醜陋之要物。人能捨衣。必得佛果。",
    "X74n1495_003:0720b07": "如諸龍王等。每有金翅鳥怖。求捄於佛。佛施以所",
    "X74n1495_003:0720b08": "服之衣曰。汝諸龍王。若分吾衣一縷。恭敬頂戴。鳥",
    "X74n1495_003:0720b09": "王不能為害。衣服不能稱心。掣襟露肘。資生不能",
    "X74n1495_003:0720b10": "稱心。有米無柴。皆由宿生悋惜。感此罪報。二十一。",
    "X74n1495_003:0720b11": "惡知識。用惡知惡見操掠人者。運動施為。不稱其",
    "X74n1495_003:0720b12": "意。故曰留難。即障礙意也。",
    "X74n1495_003:0720b13": "如是現在未來人天之中。無量禍橫。災疫厄難。衰惱",
    "X74n1495_003:0720b14": "罪報(某甲)等今日至誠。向十方佛尊法聖眾。求哀懺",
    "X74n1495_003:0720b15": "悔。願皆消滅。",
    "X74n1495_003:0720b16": "二十二。應前但有眾苦煎逼心形。愁憂恐怯。未曾",
    "X74n1495_003:0720b17": "暫離文。正因善根。應強者反弱。惡業。應少者反多。",
    "X74n1495_003:0720b18": "皆顛倒心所感也。此時不懺修。更待何時。今日下",
    "X74n1495_003:0720b19": "總結。問。向人眾。應說何法。答。說不昧因果法。令修",
    "X74n1495_003:0720b20": "十善。永淨三業。",
    "X74n1495_003:0720b21": "前已懺悔三業。六根一切煩惱障。一切業障。四生六",
    "X74n1495_003:0720b22": "道一切報障。今當次第發願迴向。",
    "X74n1495_003:0720b23": "先結前。今當下。生後。阿毗曇心論云。障閡聖道。及",
    "X74n1495_003:0720b24": "聖道方便。名障煩惱有勤利。勤則數行。利則增上",
    "X74n1495_003:0720c01": "報障者。隨所住報非聖道器。報過惡故。上懺三障",
    "X74n1495_003:0720c02": "竟。下申願成功德(猶經之流通。分也)。",
    "X74n1495_003:0720c03": "(某甲)等。願以此懺悔三障。所生功德。悉皆迴向。施與",
    "X74n1495_003:0720c04": "一切眾生。俱同懺悔。",
    "X74n1495_003:0720c05": "大經云若施畜生。得百倍報。施一闡提。得千倍報",
    "X74n1495_003:0720c06": "施持戒者。得百千倍報。施外道斷煩惱者。四向四",
    "X74n1495_003:0720c07": "果。至辟支佛。皆得無量報。施不退菩薩。及最後身。",
    "X74n1495_003:0720c08": "諸大菩薩。佛。得無量無邊不可稱計。不可思議報",
    "X74n1495_003:0720c09": "上總迴向。下發願文八。今初。",
    "X74n1495_003:0720c10": "願與一切眾生。現生之內。身心安樂。三災八難。不吉",
    "X74n1495_003:0720c11": "祥事。咸悉消除衣食豐饒。正信三寶。",
    "X74n1495_003:0720c12": "身心安樂。如龍自在王。無惱無障故。災難。釋現前。",
    "X74n1495_003:0720c13": "但八難有界內外之異。界內。如前。以果報不淨。即",
    "X74n1495_003:0720c14": "凡夫住事。入于聖化。稱之為難。界外二乘住理八",
    "X74n1495_003:0720c15": "難。一。有餘中三十心。名三惡道。四住無住法。名北",
    "X74n1495_003:0720c16": "洲。五。地前法愛。如長壽天。六。未有初地。十種六相。",
    "X74n1495_003:0720c17": "名諸根不具。七。地前智淺。如世智辯聰。八。不窮中",
    "X74n1495_003:0720c18": "理。如佛前佛後。不吉祥事。大而災難。小而病厄等",
    "X74n1495_003:0720c19": "至此當觀想文殊師利。宛來攝受。毗婆沙論云。若",
    "X74n1495_003:0720c20": "以。一訶棃勒菓。起殷淨心。奉施病僧。於當來世。決",
    "X74n1495_003:0720c21": "不逢疾疫災。若以一摶之食起殷淨心。奉施僧眾",
    "X74n1495_003:0720c22": "於當來世。決定不逢饑饉災誦衣食二句。當想寶",
    "X74n1495_003:0720c23": "勝佛宛來攝受。能信三寶。是眾信之首。故云正耳。",
    "X74n1495_003:0720c24": "捨此報身。皆得往生極樂世界。親覲彌陀。得受記莂。",
    "X74n1495_003:0721a01": "由前生所作善惡業。今受苦樂報。死苦一至。便捨",
    "X74n1495_003:0721a02": "此現報之身。故云捨此報身。往生。有二義。一。厭離。",
    "X74n1495_003:0721a03": "厭五欲輪迴五道。欲求出離。二。忻願。忻淨土莊嚴。",
    "X74n1495_003:0721a04": "願欲往生極樂世界。非堪忍界可比者(此土。約界泥沙荊棘。",
    "X74n1495_003:0721a05": "惡道充滿。約時。寒暑晝夜。推遷無常。約人。胞胎受生。男女雜沓。約衣食。辛勤造作。麤惡分段。但增業障。約",
    "X74n1495_003:0721a06": "壽命。短促。朝暮不測。是種種諸苦。生大厭惡彼地。寶池瓊華。無三惡道。清淨光明。彼時。無寒暑晝夜。彼人。",
    "X74n1495_003:0721a07": "蓮華化生。純丈夫相。彼衣食。隨念而至珍奇美妙。惟成法喜。彼壽命。同於彼佛。久長無量種種皆樂事。心",
    "X74n1495_003:0721a08": "生大忻慕。故世尊因韋提希發起。為說十六妙觀。為求生淨土之要)。彌陀。所禮之佛。",
    "X74n1495_003:0721a09": "安養導師也(佛有異方便。曰觀佛三昧。專心繫念。即得徃生。故須念佛)。莂(從草從別)。",
    "X74n1495_003:0721a10": "如禾稻秧種。是草中別一佳種。故曰莂。喻授記是",
    "X74n1495_003:0721a11": "成佛秧。故曰得授記莂(此下文文觀想。如親見佛菩薩然)。",
    "X74n1495_003:0721a12": "當來世中。見彌勒佛。聽聞正法。如教進修。",
    "X74n1495_003:0721a13": "二。龍華會中。親見彌勒。佛以弟子付彌勒云。我滅",
    "X74n1495_003:0721a14": "度後。所有四眾。於我法中種少善根。乃至一稱佛",
    "X74n1495_003:0721a15": "名。彌勒成佛。即當得度。方等經。佛為彌勒略說法",
    "X74n1495_003:0721a16": "要。諸惡莫作。眾善奉行。自淨其意。是諸佛教(慈氏三會",
    "X74n1495_003:0721a17": "度人。領諸弟子至雞足山前。彈指出聲。出岸四。開迦葉從禪定起。乃曰吾師釋迦如來。用寄此衣以奉世",
    "X74n1495_003:0721a18": "尊。佛言。善哉。仁者。精進無等。吾嘗與汝事釋迦文。今復得見。甚善。甚快。其國之地。乎正無丘坑。樹形似金",
    "X74n1495_003:0721a19": "龍。龍上開華。故名龍華。三會說法。初會度九十六億萬人。二會。度九十四億萬人。三會。度九十二億萬人。",
    "X74n1495_003:0721a20": "住世六萬歲。正法像法亦爾)。如教進修者。教有四種。如律宗。名",
    "X74n1495_003:0721a21": "南山教。法相宗。名慈恩教(彌勒為主)性具宗名天台教。",
    "X74n1495_003:0721a22": "法性宗。名賢首教。至此。師子吼與普賢。可想見矣。",
    "X74n1495_003:0721a23": "又願生生世世。在在處處。常值國王。興隆三寶。不生",
    "X74n1495_003:0721a24": "外道邪見之家。",
    "X74n1495_003:0721b01": "三。願離邪見家。大經云。若其身心受大苦時。欲失",
    "X74n1495_003:0721b02": "無上菩提之心。莫以二乘心而生知足。無三寶處。",
    "X74n1495_003:0721b03": "常在外道法中出家。為破邪見。不習其道。得法自",
    "X74n1495_003:0721b04": "在。得心自在。于有為法。了了見故以故外道亦能",
    "X74n1495_003:0721b05": "作佛。方等會。授婆羅尸迦外道記云。於其未來星",
    "X74n1495_003:0721b06": "宿劫。皆得作佛同一號。號曰普。聞高名稱。彼等大",
    "X74n1495_003:0721b07": "智度世間至此。應想袈裟幢如來矣。",
    "X74n1495_003:0721b08": "又願生生世世。在在處處。蓮華化生。種族尊勝。安隱",
    "X74n1495_003:0721b09": "快樂。衣食自然。",
    "X74n1495_003:0721b10": "四。願得安隱樂。由懺除垢穢。惟有淨心。心淨。則佛",
    "X74n1495_003:0721b11": "土自淨。亦不受父母胞胎。惟蓮華托質。方等經。師",
    "X74n1495_003:0721b12": "子王子問。云何得端正。蓮華中化生。云何知宿命。",
    "X74n1495_003:0721b13": "願佛為宣說。答。忍辱得端正。施蓮華化生。法施知",
    "X74n1495_003:0721b14": "宿命汝當如是解。又菩薩問。云何見己身。百受于",
    "X74n1495_003:0721b15": "化生。千葉蓮華上。面奉諸世尊。答。華香散佛及支",
    "X74n1495_003:0721b16": "提。不害于他并造愆。於大菩提稱信解。得處蓮華",
    "X74n1495_003:0721b17": "生佛前。至此。覺華定自在王可想矣。古哲云。不離",
    "X74n1495_003:0721b18": "當處。坐寶蓮華。不逾剎那。住生彼國。種族尊勝。如",
    "X74n1495_003:0721b19": "生剎帝利。大豪貴家。及高門望族之類。至此。龍種",
    "X74n1495_003:0721b20": "上尊王可想矣。安隱(音穩)快樂者。欲得安隱。先須離",
    "X74n1495_003:0721b21": "諸怖畏。大經云。死苦。閉。繫。打。擲。水。火。王。賊。貧。窮。破",
    "X74n1495_003:0721b22": "戒。惡名。惡道。如是等畏。悉當斷之。昔太子白父王",
    "X74n1495_003:0721b23": "曰。能令不老。不死。無病。不別四願。即不出家。王答",
    "X74n1495_003:0721b24": "曰。此願。世間難得。衣食自然者。大經云。無量眾生",
    "X74n1495_003:0721c01": "應入涅槃。以所乏故。妨亂其心。是故不得。故願衣",
    "X74n1495_003:0721c02": "食自然。助道無虧耳。",
    "X74n1495_003:0721c03": "又願生生世世。在在處處慈仁忠孝。等心濟物。不生",
    "X74n1495_003:0721c04": "一念逆害之心。",
    "X74n1495_003:0721c05": "五。願無逆害心。大經云。父母師長。深生恭敬。怨憎",
    "X74n1495_003:0721c06": "之中。生大慈心。又云若眾生嫌我立者。我當終日",
    "X74n1495_003:0721c07": "端坐不起。若嫌我坐。我則終日立不移處。行臥亦",
    "X74n1495_003:0721c08": "爾。護眾生故。當起是心。此即不生一念逆害之心",
    "X74n1495_003:0721c09": "樣子。等心濟物者。大經云。言常柔軟。口不宣惡。不",
    "X74n1495_003:0721c10": "和合眾。能令和合。有憂怖者。令離憂怖。饑饉之世",
    "X74n1495_003:0721c11": "令得豐足。疫病之世。作大醫王病藥所須。財寶自",
    "X74n1495_003:0721c12": "在。刀兵之劫。有大力勢。斷其殘害。令無遺餘。至此。",
    "X74n1495_003:0721c13": "觀自在菩薩可想矣。",
    "X74n1495_003:0721c14": "又願生生世世。在在處處。常為(訓得)諸佛之所護念。能",
    "X74n1495_003:0721c15": "降魔怨及諸外道。",
    "X74n1495_003:0721c16": "六。願上得佛念。下降魔外。能降魔怨者。防意如城。",
    "X74n1495_003:0721c17": "慧與魔戰。須知無為。能殺其賊魔之為言殺也。婆",
    "X74n1495_003:0721c18": "娑論。斷慧命。故名魔。常行放逸害自身。故名魔。淨",
    "X74n1495_003:0721c19": "印法門經云。以無所為心。即能降諸魔。當知有四。",
    "X74n1495_003:0721c20": "知苦。能降蘊魔斷集。能降煩惱魔。證滅。能降死魔",
    "X74n1495_003:0721c21": "修道。能降天魔。降諸外道者。如華嚴會上。第二十",
    "X74n1495_003:0721c22": "一位知識。徧行外道。告善財言。閻浮提內。九十六",
    "X74n1495_003:0721c23": "種。各起異見而生執著。我悉于中方便調治。令其",
    "X74n1495_003:0721c24": "捨離所有知見。乃至普及十方世界。悉亦如是問。",
    "X74n1495_003:0722a01": "學人分中。可有魔外事否。答。古喆云。學道人一念",
    "X74n1495_003:0722a02": "計生死。即落魔道。一念起諸見。即落外道。淨名云。",
    "X74n1495_003:0722a03": "眾魔者。樂生死。菩薩于生死而不捨。外道者。樂諸",
    "X74n1495_003:0722a04": "見。菩薩于諸見而不動。大勢至可想矣。",
    "X74n1495_003:0722a05": "與諸菩薩。俱會一處。菩提道心。相續不斷。",
    "X74n1495_003:0722a06": "七。願與善友俱。道心不斷。既無魔外。所遇皆菩薩。",
    "X74n1495_003:0722a07": "道心自恒耳。如裴相國。聞黃檗一言。便乃知歸。李",
    "X74n1495_003:0722a08": "太守。聞藥山雲在青天水在瓶。亦乃自肯。大慧聞",
    "X74n1495_003:0722a09": "圓悟禪師。舉如何是諸佛出身處。答。薰風自南來。",
    "X74n1495_003:0722a10": "殿閣生微涼。慧即瞥然瞥然者。於此事明白相應",
    "X74n1495_003:0722a11": "也。故圓悟印許云。難得你到這田地。至此。普賢。大",
    "X74n1495_003:0722a12": "莊嚴。可想見矣。",
    "X74n1495_003:0722a13": "又願生生世世。在在處處。興顯佛法。修行大乘。分身",
    "X74n1495_003:0722a14": "無量。救度眾生。直至道場。無有退轉。",
    "X74n1495_003:0722a15": "八。願弘法利生。至果不退興者。以具本有大乘種",
    "X74n1495_003:0722a16": "子。而鼓舞作興之也。顯。直指也先賢云。江湖無閡",
    "X74n1495_003:0722a17": "人之心。佛祖無瞞人之意是也。在處說法。如大經",
    "X74n1495_003:0722a18": "云。若我弟子受持此經。莫非時說。莫非國說。莫不",
    "X74n1495_003:0722a19": "請說。莫輕心說。莫處處說。莫自歎說。莫輕他說。莫",
    "X74n1495_003:0722a20": "滅佛法說。莫熾然世法說。至此。袈裟幢又可想矣。",
    "X74n1495_003:0722a21": "乘者。運載義。體通教理。行果。謂依教解理。依理起",
    "X74n1495_003:0722a22": "行。依行得果。行果正運。教理助運。四皆名乘。分身",
    "X74n1495_003:0722a23": "無。量者。華嚴云。雖現身於世。于世法心無所著。不",
    "X74n1495_003:0722a24": "同凡夫。永沒三界。亦不同二乘求出三界。無生死",
    "X74n1495_003:0722b01": "可免。三界可出。觀四生如一子。等三界以同仁。故",
    "X74n1495_003:0722b02": "能散形無量耳。救度眾生者。如調達。每於佛所。懷",
    "X74n1495_003:0722b03": "不善心。多食酥故。腹脹。醫藥無救。因痛劇故。稱南",
    "X74n1495_003:0722b04": "無佛。佛遠聞之。伸手摩其腹。痛苦即除調達見佛",
    "X74n1495_003:0722b05": "手。乃曰。淨飯王子。有此醫術。不愁活命(出十誦律)。又三",
    "X74n1495_003:0722b06": "世諸佛。只以此道度生。無生可度。以此心說法無",
    "X74n1495_003:0722b07": "法可說。無法可說。是真說法。無生可度。是真度生。",
    "X74n1495_003:0722b08": "如諸佛菩薩所發誓願。所修福智。所行迴向。我亦如",
    "X74n1495_003:0722b09": "是發願修集迴向。",
    "X74n1495_003:0722b10": "大乘願。根上修行大乘來。誓願。即四弘誓也。福智。",
    "X74n1495_003:0722b11": "即六度。前四度修福。第六修智。第五禪度。福智兼",
    "X74n1495_003:0722b12": "修。所行。即萬行也。迴向。如十迴向。已釋于前。今略",
    "X74n1495_003:0722b13": "釋者。迴因向果。迴小向大。向己向他。皆共成佛也。",
    "X74n1495_003:0722b14": "我亦下。正例同願修集三字。如次配上誓願。修福。",
    "X74n1495_003:0722b15": "所行。以集者。積集萬行故。大莊嚴可想矣。",
    "X74n1495_003:0722b16": "虗空界盡。眾生界盡。眾生業煩惱盡。我此修行迴向。",
    "X74n1495_003:0722b17": "終無有盡。",
    "X74n1495_003:0722b18": "空能包界界能入空。二俱難盡。以虗空無邊。世界",
    "X74n1495_003:0722b19": "無盡故。眾生界。是報障。眾生業。是業障。眾生煩惱。",
    "X74n1495_003:0722b20": "是煩惱障。三障可盡。我之修行迴向。畢竟不盡。而",
    "X74n1495_003:0722b21": "地藏觀音度生弘願可想矣。大經云。假使擲罥。能",
    "X74n1495_003:0722b22": "繫縛風。齒能破鐵。爪壞須彌。如來終不。為諸眾生",
    "X74n1495_003:0722b23": "作煩惱因。寧與毒蛇同共一處。納其兩手餓師子",
    "X74n1495_003:0722b24": "口。佉陀羅灰。用洗浴身。終不發言。如來為諸眾生",
    "X74n1495_003:0722c01": "作煩惱因緣。因如來煩惱盡故。眾生煩惱亦盡也。",
    "X74n1495_003:0722c02": "煩惱可盡。我之自利利他。不可盡也。",
    "X74n1495_003:0722c03": "發願迴向已。至心信禮。常住三寶。",
    "X74n1495_003:0722c04": "先結前。至心下。明虔禮三寶。見懺文首尾呼應處。",
    "X74n1495_003:0722c05": "一懺大旨。總憑三寶力。滅除三障。顯乎三德。圓滿",
    "X74n1495_003:0722c06": "無上菩提。全在至心。若一念輕微。事同虗搆。理事",
    "X74n1495_003:0722c07": "雙融。等一誠懇。自能動物。況諸聖耶。",
    "X74n1495_003:0722c08": "至心下應禮十佛等結懺。無者略耳。懺已。舉懺悔",
    "X74n1495_003:0722c09": "偈。畢遶懺主者。應唱十佛六菩薩名。三遶。斯與諸",
    "X74n1495_003:0722c10": "懺不雜。如梁皇遶懺唱七佛十方十佛等。誠為得",
    "X74n1495_003:0722c11": "體。今行不辯。故兩書之。請為一正。",
    "X74n1495_003:0722c13": "慈悲水懺法卷下隨聞錄(終)"
}