{
    "T52n2102_010:0060b02": "弘明集卷第十",
    "T52n2102_010:0060b04": "梁楊都建初寺釋僧祐律師撰",
    "T52n2102_010:0060b05": "大梁皇帝&#x52C5;答臣下神滅論",
    "T52n2102_010:0060b06": "莊嚴寺法雲法師與公王朝貴書(并公王朝貴答)",
    "T52n2102_010:0060b07": "大梁皇帝&#x52C5;答臣下神滅論",
    "T52n2102_010:0060b08": "[0060b08] 位現致論要當有體。欲談無佛應設賓主。標",
    "T52n2102_010:0060b09": "其宗旨辯其短長。來就佛理以屈佛理。則有",
    "T52n2102_010:0060b10": "佛之義既躓。神滅之論自行。豈有不求他意。",
    "T52n2102_010:0060b11": "妄作異端。運其隔心鼓其騰口。虛畫瘡疣空",
    "T52n2102_010:0060b12": "致詆呵。篤時之蟲驚疑於往來。滯甃之&#x9F03;河",
    "T52n2102_010:0060b13": "漢於遠大。其故何也。淪蒙怠而爭一息。抱",
    "T52n2102_010:0060b14": "孤陋而守井幹。豈知天地之長久溟海之壯",
    "T52n2102_010:0060b15": "闊。孟軻有云。人之所知不如人之所不知。信",
    "T52n2102_010:0060b16": "哉。觀三聖設教。皆云不滅。其文浩博難可具",
    "T52n2102_010:0060b17": "載。止舉二事試以為言。祭義云。惟孝子為",
    "T52n2102_010:0060b18": "能饗親。禮運云。三日齋必見所祭。若謂饗",
    "T52n2102_010:0060b19": "非所饗。見非所見。違經背親言誠可息。神",
    "T52n2102_010:0060b20": "滅之論朕所未詳。",
    "T52n2102_010:0060b21": "莊嚴寺法雲法師與公王朝貴書",
    "T52n2102_010:0060b22": "[0060b22] 主上答臣下審神滅論。今遣相呈。夫神妙寂",
    "T52n2102_010:0060b23": "寥可知而不可說。義經丘而未曉。理涉旦而",
    "T52n2102_010:0060b24": "猶昏。",
    "T52n2102_010:0060b25": "[0060b25] 主上凝天照本襲道赴機。垂答臣下。旨訓周",
    "T52n2102_010:0060b26": "審。孝享之禮既彰。桀懷曾史之慕。三世之",
    "T52n2102_010:0060b27": "言復闡。紂協波崙之情。預非草木。誰不歌歎。",
    "T52n2102_010:0060b28": "希同挹風猷共加讚也。釋法雲呈。",
    "T52n2102_010:0060b29": "臨川王答",
    "T52n2102_010:0060c01": "[0060c01] 得所送&#x52C5;答神滅論。伏覽淵旨理精辭詣。二",
    "T52n2102_010:0060c02": "教道&#x53F6;於當年。三世棟梁於今日。足使迷途",
    "T52n2102_010:0060c03": "自反。妙趣愈光。遲近寫對更具披析。蕭宏和",
    "T52n2102_010:0060c04": "南。",
    "T52n2102_010:0060c05": "建安王答",
    "T52n2102_010:0060c06": "[0060c06] 辱告惠示。&#x52C5;答臣下審神滅論。天識昭遠聖",
    "T52n2102_010:0060c07": "情淵發。伏覽玄微實曉庸昧。猥能存示深",
    "T52n2102_010:0060c08": "承篤顧。偉和南。",
    "T52n2102_010:0060c09": "長沙王答",
    "T52n2102_010:0060c10": "[0060c10] 惠示&#x52C5;答臣下審神滅論。睿旨淵凝機照深",
    "T52n2102_010:0060c11": "邈。可以筌蹄惑見訓誘蒙心。鑽仰周環洗滌",
    "T52n2102_010:0060c12": "塵慮。遂能存示戢眷良深。蕭淵業和南。",
    "T52n2102_010:0060c13": "尚書令沈約答",
    "T52n2102_010:0060c14": "[0060c14] 神本不滅久所伏膺。神滅之談良用駭惕。近",
    "T52n2102_010:0060c15": "約法師殿內出。亦蒙&#x52C5;答臣下一本歡受頂",
    "T52n2102_010:0060c16": "戴尋覽忘疲。豈徒伏斯外道。可以永摧魔眾。",
    "T52n2102_010:0060c17": "孔釋兼弘。於是乎在。實不刊之妙旨。萬代之",
    "T52n2102_010:0060c18": "舟航。弟子亦即彼論。微歷疑覈比展具以呈",
    "T52n2102_010:0060c19": "也。沈約和南。",
    "T52n2102_010:0060c20": "光祿領太子右率范岫答",
    "T52n2102_010:0060c21": "[0060c21] 岫和南。伏見詔旨答臣下審神滅論。叡照",
    "T52n2102_010:0060c22": "淵深動鑒機切。敷引外典弘茲內教。發蒙啟",
    "T52n2102_010:0060c23": "滯訓誘未悟。方使四海稟仰十方讚抃。異見",
    "T52n2102_010:0060c24": "杜口道俗同欣。謹加習誦寤寐書紳。惠以逮",
    "T52n2102_010:0060c25": "示深承眷憶。范岫和南。",
    "T52n2102_010:0061a01": "丹陽尹王瑩答",
    "T52n2102_010:0061a02": "[0061a02] 辱告伏覽&#x52C5;旨神不滅義。睿思機深天情雲",
    "T52n2102_010:0061a03": "發。標理明例渙若&#x6C37;消。指事造言共如日",
    "T52n2102_010:0061a04": "照。用啟蒙愚載移瞽蔽。凡厥含識莫不挹佩。",
    "T52n2102_010:0061a05": "謹以書紳奉之沒齒。弟子王瑩和南。",
    "T52n2102_010:0061a06": "中書令王志答",
    "T52n2102_010:0061a07": "[0061a07] 辱告伏覽。&#x52C5;答臣下神滅論。旨高義博。照若",
    "T52n2102_010:0061a08": "發蒙。弟子夙奉釋教。練服舊聞有自來矣。非",
    "T52n2102_010:0061a09": "唯雷同遠大贊激天旨而已。且垂答二解。厭",
    "T52n2102_010:0061a10": "伏心靈。藻燭聞見。更不知何以闡揚玄猷光",
    "T52n2102_010:0061a11": "彰聖述。且得罔象不溷於其真。內外無紛如",
    "T52n2102_010:0061a12": "之滯。寔懷嘉抃猥承末示。佩眷唯深。王志",
    "T52n2102_010:0061a13": "和南。",
    "T52n2102_010:0061a14": "右僕射袁昂答",
    "T52n2102_010:0061a15": "[0061a15] 辱告并伏見。&#x52C5;答臣下審神滅論。奉讀循環",
    "T52n2102_010:0061a16": "頓醒昏縛。夫識神冥寞其理難窮。粵在庸",
    "T52n2102_010:0061a17": "愚。豈能探索。近取諸骸內。尚日用不知。況乎",
    "T52n2102_010:0061a18": "幽昧理歸惑解。仰尋聖典既顯言不無。但應",
    "T52n2102_010:0061a19": "宗教歸依其有。就有談有猶未能盡性。遂於",
    "T52n2102_010:0061a20": "不無論無斯可遠矣。自非神解獨脫機鑒絕",
    "T52n2102_010:0061a21": "倫。何能妙測不斷之言深悟相續之旨。兼引",
    "T52n2102_010:0061a22": "喻二證方見神在皦然。求之三世不滅之理",
    "T52n2102_010:0061a23": "彌著。可謂鑽之彌堅仰之彌高者也。方使眾",
    "T52n2102_010:0061a24": "惑塵開群迷反路。伏誦無斁舞蹈不勝。弟子",
    "T52n2102_010:0061a25": "袁昂和南。",
    "T52n2102_010:0061a26": "衛尉卿蕭禺答",
    "T52n2102_010:0061a27": "[0061a27] 辱告并伏見。詔答臣下審神滅論。夫三世雖",
    "T52n2102_010:0061a28": "明一乘玄遠。或有偏蔽猶執異端。聖上探",
    "T52n2102_010:0061a29": "隱索微凝神繫表。窮理盡性包括天人。內外",
    "T52n2102_010:0061b01": "辯析辭旨典奧。豈直群生靡惑。實亦闡提即",
    "T52n2102_010:0061b02": "曉。方宣揚四海垂範來世。惠使聞見唯深佩",
    "T52n2102_010:0061b03": "服。孤子蕭禺頓首和南。",
    "T52n2102_010:0061b04": "吏部尚書徐勉答",
    "T52n2102_010:0061b05": "[0061b05] 天旨所答臣下神滅論。一日粗蒙垂示。辱告",
    "T52n2102_010:0061b06": "重送伏加研讀。窮理盡寂精義入神。文義兼",
    "T52n2102_010:0061b07": "明超深俗表。仰詳三世皎若發蒙。非直謹",
    "T52n2102_010:0061b08": "加誦持。輒令斑之未悟。惠示承眷至。弟子",
    "T52n2102_010:0061b09": "徐勉和南。",
    "T52n2102_010:0061b10": "太子中庶陸果答",
    "T52n2102_010:0061b11": "[0061b11] 果和南。伏覽&#x52C5;旨答臣下審神滅論。夫從無",
    "T52n2102_010:0061b12": "住本在默阻思。伏如來藏窅絕難言。故使",
    "T52n2102_010:0061b13": "仲初建薪火之執。惠遠廣然滅之難。傳疑眾",
    "T52n2102_010:0061b14": "談踳淪曠稔。宸聰天縱聖照生知。了根授藥",
    "T52n2102_010:0061b15": "隨方運便。遂乃辯禮矯枉指孝示隅。良由迷",
    "T52n2102_010:0061b16": "發俗學。便澆俗以況道。惑資外文即就外",
    "T52n2102_010:0061b17": "以明內。任言出奇。因所據理固以城塹。三",
    "T52n2102_010:0061b18": "世負荷群生。現在破闇當來摑網。一牘之間",
    "T52n2102_010:0061b19": "于何不利。片言之益豈可&#x89BC;縷。生因曩慶至",
    "T52n2102_010:0061b20": "德同時。預奉餘論。頂戴踊躍。惠示不遺深抱",
    "T52n2102_010:0061b21": "篤念。陸果和南。",
    "T52n2102_010:0061b22": "散騎常侍蕭琛答",
    "T52n2102_010:0061b23": "[0061b23] 弟子琛和南。辱告伏見。&#x52C5;旨所答臣下審神",
    "T52n2102_010:0061b24": "滅論。妙測機神發揮禮教。實足使淨法增光。",
    "T52n2102_010:0061b25": "儒門敬業。物悟緣覺民思孝道。人倫之本於",
    "T52n2102_010:0061b26": "茲益明。詭經亂俗不撝自壞。誦讀藻抃頂戴",
    "T52n2102_010:0061b27": "不勝。家弟闇短招愆。今在比理。公私煎懼",
    "T52n2102_010:0061b28": "情慮震越。無以仰贊洪謨對揚精義。奉化",
    "T52n2102_010:0061b29": "開道伏用竦怍。眷獎覃示銘[佩-一]仁誘。弟子",
    "T52n2102_010:0061c01": "蕭琛和南。",
    "T52n2102_010:0061c02": "二王常侍彬緘答",
    "T52n2102_010:0061c03": "[0061c03] 辱告伏見。&#x52C5;旨答臣下審神滅論。聖思淵凝",
    "T52n2102_010:0061c04": "天理孤絕。辯三世則釋義明。舉二事則孝道",
    "T52n2102_010:0061c05": "暢。塞鑽鑿之路。杜異途之口足使魔堞永淪",
    "T52n2102_010:0061c06": "正峰長峻。弟子伏膺至道遵奉天則。喜躍之",
    "T52n2102_010:0061c07": "心寧復恒准。王彬緘和南。",
    "T52n2102_010:0061c08": "太子中舍陸煦答",
    "T52n2102_010:0061c09": "[0061c09] 猥辱逮告。伏見至尊答臣下審神滅論。俯仰",
    "T52n2102_010:0061c10": "膜拜徘徊空首。竊聞聖惟一揆。唐虞未有前",
    "T52n2102_010:0061c11": "言知幾其神。今日獨奉梁詔道載則萬有擠",
    "T52n2102_010:0061c12": "其淪迷。德壽則九服揚其照筮。方可振民育",
    "T52n2102_010:0061c13": "德。百年均其攝受。勞民動物千古咸其折伏。",
    "T52n2102_010:0061c14": "法師智深決定。受持之持僉允。志洽通敏。",
    "T52n2102_010:0061c15": "承神之神諧克。陸煦和南。",
    "T52n2102_010:0061c16": "黃門郎徐緄答",
    "T52n2102_010:0061c17": "[0061c17] 緄和南。辱告并逮示。&#x52C5;答神滅論。伏覽淵",
    "T52n2102_010:0061c18": "旨疏心蕩累。竊惟希夷之本難尋。妙密之源",
    "T52n2102_010:0061c19": "莫&#x89A9;。自非上聖無以談其宗。非夫至睿焉能",
    "T52n2102_010:0061c20": "道其極。皇上窮神體寂鑒道。居微發德音則",
    "T52n2102_010:0061c21": "三世自彰。布善言而千里承響。誠&#x53F6;禮敬義",
    "T52n2102_010:0061c22": "感人祇。理扇玄風德被幽顯。悠悠巨夜長昏",
    "T52n2102_010:0061c23": "鯈曉。蠢蠢愚生一朝獨悟。勵鹿苑之潛功。",
    "T52n2102_010:0061c24": "澍法流於日用。鴻名永播懋實方馳。迷滯知",
    "T52n2102_010:0061c25": "反淪疑自息。弟子歸向早深倍兼抃悅。輒奉",
    "T52n2102_010:0062a01": "以周旋不敢云墜。但蠡測管窺終懷如失耳。",
    "T52n2102_010:0062a02": "徐緄和南。",
    "T52n2102_010:0062a03": "侍中王暕答",
    "T52n2102_010:0062a04": "[0062a04] 枉告并奉覽。&#x52C5;答臣下審神滅論。聖旨玄照",
    "T52n2102_010:0062a05": "啟寤群蒙。義顯幽微理宣寂昧。夫經述故身",
    "T52n2102_010:0062a06": "之義。繫敘遊魂之談。愚淺所辯已為非滅。",
    "T52n2102_010:0062a07": "況復叡思弘遠盡理窮微。引文證典煥然&#x6C37;",
    "T52n2102_010:0062a08": "釋。肉眼之人虔恭迴向。惑累之眾悛改浮心。",
    "T52n2102_010:0062a09": "發明既往訓導將來。伏奉淵教欣蹈罔已。王",
    "T52n2102_010:0062a10": "暕和南。",
    "T52n2102_010:0062a11": "侍中柳惲答",
    "T52n2102_010:0062a12": "[0062a12] 辱告惠示。&#x52C5;所答臣下神滅論。夫指歸無二",
    "T52n2102_010:0062a13": "宗致本一。續故不斷釋訓之弘規。入室容聲",
    "T52n2102_010:0062a14": "弘經之深旨。中外兩聖影響相符。雖理在固",
    "T52n2102_010:0062a15": "然而疑執相半。伏奉淵旨照若發蒙。顧會玄",
    "T52n2102_010:0062a16": "趣窮神知寂。惻情盡狀天地相似。千載闕疑",
    "T52n2102_010:0062a17": "從春&#x6C37;而俱泮。一世顛倒與浮雲而共開。祇",
    "T52n2102_010:0062a18": "誦環徊永用懸解。存及之顧良以悲戢。弟子",
    "T52n2102_010:0062a19": "柳惲頓首白。",
    "T52n2102_010:0062a20": "常侍柳&#x6195;答",
    "T52n2102_010:0062a21": "[0062a21] 辱告惠示。&#x52C5;答臣下審神滅論。淵旨&#x51B2;邈理",
    "T52n2102_010:0062a22": "窮幾奧。竊以。修因趣果神無兩識。由道得滅",
    "T52n2102_010:0062a23": "佛唯一性。殷人示民有知。孔子祭則神在。",
    "T52n2102_010:0062a24": "或理傳妙覺。或義闡生知。而楊墨紛綸徒然",
    "T52n2102_010:0062a25": "穿鑿。凝滯遂往特掩名教。聖情玄覽證無",
    "T52n2102_010:0062a26": "間然。振領持綱舒張毛目。抑揚三代汲引同",
    "T52n2102_010:0062a27": "歸實假雙法朗然無礙。伏奉循環疑吝俱盡。",
    "T52n2102_010:0062a28": "來告存及悲挹唯深。柳&#x6195;頓首白。",
    "T52n2102_010:0062a29": "太子詹事王茂答",
    "T52n2102_010:0062b01": "[0062b01] 茂和南。辱告伏見。&#x52C5;旨答神滅論。頂戴欣",
    "T52n2102_010:0062b02": "躍不及抃舞。神理悠曠雖非建言所極。列聖",
    "T52n2102_010:0062b03": "遺文炳然昭著。莫不撫抃虔襟。式遵彝典。",
    "T52n2102_010:0062b04": "豈可妄陳虛矯厚誣前誥。謂來緣之不期棄",
    "T52n2102_010:0062b05": "享薦之至禮。迷路茫茫歸塗靡薄。苦空一到",
    "T52n2102_010:0062b06": "有悔無追。主上含明體聖妙窮真假。發義照",
    "T52n2102_010:0062b07": "辭舟航淪溺。豈唯天人讚仰信。亦諸佛迴光。",
    "T52n2102_010:0062b08": "弟子夙昔棲心本憑淨土。數延休幸預逢昌",
    "T52n2102_010:0062b09": "世。方當積累來因永陶。滋誘藻悅之誠。非",
    "T52n2102_010:0062b10": "止今日未獲祇敘。常深翹眷比故修詣。此白",
    "T52n2102_010:0062b11": "無由。王茂和南。",
    "T52n2102_010:0062b12": "太常卿庾詠答",
    "T52n2102_010:0062b13": "[0062b13] 辱告惠示。至尊&#x52C5;答臣下神滅論。伏覽未周",
    "T52n2102_010:0062b14": "煙雲再廓。竊惟蠕動有知草木無識。神滅瞽",
    "T52n2102_010:0062b15": "論。欲以有知同此無識。乃謂種智亦與形骸",
    "T52n2102_010:0062b16": "俱盡。此實理之可悲。自非德合天地均大域",
    "T52n2102_010:0062b17": "中。屬反流之日。值飲化之幾。則二諦之言無",
    "T52n2102_010:0062b18": "以得被。三世之談幾乎息矣。聖上愍此四生",
    "T52n2102_010:0062b19": "方淪六道。研校孔釋共相提證。使窮陸知海。",
    "T52n2102_010:0062b20": "幽都見日。至言與秋陽同朗。群疑與春&#x6C37;俱",
    "T52n2102_010:0062b21": "釋。雖發論弘道德感&#x51B2;襟。而豫聞訓誘俯欣",
    "T52n2102_010:0062b22": "前業。法師服膺法門深同此慶。謹當讚味吟",
    "T52n2102_010:0062b23": "誦始終無斁。弟子庾詠和南。",
    "T52n2102_010:0062b24": "豫章王行事蕭昂答",
    "T52n2102_010:0062b25": "[0062b25] 辱告宣示。&#x52C5;答臣下審神滅論。聖旨披析。",
    "T52n2102_010:0062b26": "使惑者煥然。神之不滅著於通誥。理既眇",
    "T52n2102_010:0062b27": "默。故致有迷。主上識照知來鑒踰藏往。摛",
    "T52n2102_010:0062b28": "幾外之妙思。攻異端之妄說。又引禮經取驗",
    "T52n2102_010:0062b29": "虛實。孝敬之道於此方弘。孤子蕭昂頓首和",
    "T52n2102_010:0062c01": "南。",
    "T52n2102_010:0062c02": "太中大夫庾曇隆答",
    "T52n2102_010:0062c03": "[0062c03] 辱告伏見。主上答臣下審神滅論。昏蒙啟悟",
    "T52n2102_010:0062c04": "煥爾照朗。夫至理虛寂道趣空微。上聖極智",
    "T52n2102_010:0062c05": "乃當窮其妙實。下凡浮生自不辯其玄淵。",
    "T52n2102_010:0062c06": "如聞立論者經典垂訓。皆是教跡。至於在佛",
    "T52n2102_010:0062c07": "故書詭怪難以理期。此則言語道斷。仰勞聖",
    "T52n2102_010:0062c08": "思為臣下剖釋群情。豈不欣讚。銘挹明旨抱",
    "T52n2102_010:0062c09": "用始終。法師典誨彌增慚戢。弟子庾曇隆",
    "T52n2102_010:0062c10": "和南。",
    "T52n2102_010:0062c11": "太子洗馬蕭靡答",
    "T52n2102_010:0062c12": "[0062c12] 惠示&#x52C5;答臣下審神滅論。披覽未周情以抃",
    "T52n2102_010:0062c13": "悅。主上凝神天縱將聖多能。文奧不刊辭溢",
    "T52n2102_010:0062c14": "繫表。義證周經。孝治之情爰著。旨該釋典。大",
    "T52n2102_010:0062c15": "慈之心彌篤。謹置之坐隅陳之机枕。寢興鑽",
    "T52n2102_010:0062c16": "閱永用書紳。班示不遺戢眷良原。弟子蕭",
    "T52n2102_010:0062c17": "靡和南。",
    "T52n2102_010:0062c18": "御史中烝王僧孺答",
    "T52n2102_010:0062c19": "[0062c19] 辱告惠示送主上所答群臣仰諮神滅論。伏",
    "T52n2102_010:0062c20": "覽循環載深鑽奉。發蒙祛蔽朗若披雲。竊以",
    "T52n2102_010:0062c21": "事蘊難形非聖莫闡。理寂區位在愚成惑。若",
    "T52n2102_010:0062c22": "非神超繫表思越幾前。豈能燭此微言。若",
    "T52n2102_010:0062c23": "聞金石洞茲妙境。曾靡榛蹊。諭之以必薦。",
    "T52n2102_010:0062c24": "示之以如在。使夫持論者不終泥於遙[跳-兆+(轍-車)]。專",
    "T52n2102_010:0062c25": "謬者無永沈於惑海。積奉淵謨孰不歡肅。裁",
    "T52n2102_010:0063a01": "此酬白不申繫舞。王僧孺呈和南。",
    "T52n2102_010:0063a02": "黃門侍郎王揖答",
    "T52n2102_010:0063a03": "[0063a03] 辱告惠示。&#x52C5;答臣下審神滅論。夫昊蒼玄默",
    "T52n2102_010:0063a04": "本絕言議。性與天道固亦難聞。而愛育之仁",
    "T52n2102_010:0063a05": "依方感動。開誘之教沿事降設。矜局蛙於井",
    "T52n2102_010:0063a06": "谷。哀危蟪於寸陰。思發神衷言微理鏡。引據",
    "T52n2102_010:0063a07": "前經文約旨遠。凝神寂翳一理能貫。墳典紛",
    "T52n2102_010:0063a08": "綸。一言以蔽。顯列聖之潛旨。決終古之滯惑。",
    "T52n2102_010:0063a09": "存滅由斯而曉。孝敬因茲而隆。信足以警誡",
    "T52n2102_010:0063a10": "重昏。儀範百代。所謂聖謨洋洋嘉言孔彰",
    "T52n2102_010:0063a11": "者也。弟子既慚辨理彌懵知音遂得。預聞道",
    "T52n2102_010:0063a12": "訓頒覿妙藻。式抃下陳永垂聖則。弟子王揖",
    "T52n2102_010:0063a13": "和南。",
    "T52n2102_010:0063a14": "吏部郎王泰答",
    "T52n2102_010:0063a15": "[0063a15] 一日曲蒙讌私。預聞茫中書有神形偕滅之",
    "T52n2102_010:0063a16": "論。斯人逕廷不近人情。直以下才。末能折",
    "T52n2102_010:0063a17": "五鹿之角。辱告垂示。聖旨微引孝道發揚。",
    "T52n2102_010:0063a18": "冥致謹當。尋誦永祛蒙惑。弟子王泰頓首",
    "T52n2102_010:0063a19": "和南。",
    "T52n2102_010:0063a20": "侍中蔡樽答",
    "T52n2102_010:0063a21": "[0063a21] 辱告奉宣&#x52C5;旨。答諮神滅論。夫神理玄妙。良",
    "T52n2102_010:0063a22": "難該辯。雖復前聖眷言後英猶惑。天旨爰",
    "T52n2102_010:0063a23": "釋皎若發蒙。固以陵萬古而擅奇悟。方來",
    "T52n2102_010:0063a24": "以不朽。伏奉朝聞載深抃躍。謹以書紳永祛",
    "T52n2102_010:0063a25": "迷滯。蔡樽和南。",
    "T52n2102_010:0063a26": "建康令王仲欣答",
    "T52n2102_010:0063a27": "[0063a27] 仲欣白。辱告惠示。詔所答臣下神滅論。伏讀",
    "T52n2102_010:0063a28": "淵麗抃不勝躍。皇帝叡性自天機神獨遠。五",
    "T52n2102_010:0063a29": "禮外照三明內映。金輪徐轉則道濟八紘。玉",
    "T52n2102_010:0063b01": "瓚既陳則孝隆七廟。開慧日於清漢。垂法雲",
    "T52n2102_010:0063b02": "於大千。如在之義重闡茲晨。常住之明永證",
    "T52n2102_010:0063b03": "來劫。故以德冠百王。聲高萬古。弟子棲心法",
    "T52n2102_010:0063b04": "門崇信大典。舞蹈之誠獨深鳧藻。王仲欣和",
    "T52n2102_010:0063b05": "南。",
    "T52n2102_010:0063b06": "建安王外兵參軍沈績答",
    "T52n2102_010:0063b07": "[0063b07] 弟子績和南。垂示&#x52C5;答臣下神滅論。伏深欣",
    "T52n2102_010:0063b08": "躍。弟子竊惟道不自弘。弘實由人。人須其",
    "T52n2102_010:0063b09": "識。識須其位。周易所稱聖人大寶曰位。豈其",
    "T52n2102_010:0063b10": "意乎。然或位而不人。或人而不位。三者云備",
    "T52n2102_010:0063b11": "其理至難。故宣尼絕筆於獲麟。孟軻反身於",
    "T52n2102_010:0063b12": "天爵。誠無其位也。嗚呼真化殆將淪沒。今天",
    "T52n2102_010:0063b13": "子以仁聖盛明。據至尊之位。蓋曾山可以眾",
    "T52n2102_010:0063b14": "煦飄。其和不可移也。鍾鼓可以雞豚亂。其",
    "T52n2102_010:0063b15": "鳴不可間也。將使惵惵黔首濟其長夜。自",
    "T52n2102_010:0063b16": "非德合天地。誰能若斯。弟子早沐靈風既聞",
    "T52n2102_010:0063b17": "之矣。然而燕雀之集猶或相昏。飛蓬之門尚",
    "T52n2102_010:0063b18": "自交構。聖旨爰降辭高理愜。敦以人天之善。",
    "T52n2102_010:0063b19": "誡以莫大之形。一言作訓內外俱悅。夫以",
    "T52n2102_010:0063b20": "孺子入井。凡民猶或傷之。況乃聖慈御物必",
    "T52n2102_010:0063b21": "以隱惻為心耶。能指白馬之非白。猶見屈於",
    "T52n2102_010:0063b22": "中庸。至於神享機外志存弘化。魍魎摧其頰",
    "T52n2102_010:0063b23": "舌焉足道哉。神蹟天貴本非窺觀。遂能存",
    "T52n2102_010:0063b24": "示用慚冥德。弟子沈績和南。",
    "T52n2102_010:0063b25": "祠部郎司馬筠答",
    "T52n2102_010:0063b26": "[0063b26] 辱告并垂示&#x52C5;答臣下審神滅義。伏讀周流式",
    "T52n2102_010:0063b27": "歌且舞。夫識慮沈隱精靈幽妙。近步無以追。",
    "T52n2102_010:0063b28": "凡情不能測。外聖知其若此。所以抑而不談。",
    "T52n2102_010:0063b29": "故涉孔父其尚惛經。姬公其未曙。而碌碌之",
    "T52n2102_010:0063c01": "徒妄理信目錐畫。管窺異見鋒起。苟侚離",
    "T52n2102_010:0063c02": "賢之名。遂迷雪霜之實。愚惑到此深可矜",
    "T52n2102_010:0063c03": "傷。我皇道被幽顯明踰日月。窮天地之極。",
    "T52n2102_010:0063c04": "盡終始之奧。忌蕕紫之妨朱氣。&#x73C9;雉之",
    "T52n2102_010:0063c05": "亂鳳玉。爰發聖衷降茲雅義。信足以光揚妙",
    "T52n2102_010:0063c06": "覺。拯厥沈泥。近照性靈之極。遠明孝德之",
    "T52n2102_010:0063c07": "本。實使異學翦其邪心。向方篤其羨慕。謬",
    "T52n2102_010:0063c08": "以多幸豫奉陶鈞。沐澤飲和有兼慶躍。流通",
    "T52n2102_010:0063c09": "曲被[佩-一]荷彌深。司馬筠和南。",
    "T52n2102_010:0063c10": "豫章王功曹參軍沈緄答",
    "T52n2102_010:0063c11": "[0063c11] 緄和南。弟子竊以為交求之道必取與為濟。",
    "T52n2102_010:0063c12": "至於續蒙不告。則空致衝衝倏忽之觀。",
    "T52n2102_010:0063c13": "殆將可息。所以自絕諮受崇深莫窺誠自愧",
    "T52n2102_010:0063c14": "也。徒以闇識因果脩局。誠冀履霜不退。堅",
    "T52n2102_010:0063c15": "&#x6C37;可至耳。而法師弘心山藪幸能藏疾。雖未",
    "T52n2102_010:0063c16": "昇堂遂招以法流。杜夷云。召渴馬於滮泉。",
    "T52n2102_010:0063c17": "不待鞭策而至矣。垂示上答臣下神滅論。晨",
    "T52n2102_010:0063c18": "宵伏讀用忘疲寢。構斯法棟導彼迷流。天屬",
    "T52n2102_010:0063c19": "既申三世又辯。鬼神情狀於焉可求。然謂海",
    "T52n2102_010:0063c20": "實廣廣孰能知。謂天蓋高高不可測。聖論鉤",
    "T52n2102_010:0063c21": "深旨超繫表蒙情易駘惡能是。空銘末示",
    "T52n2102_010:0063c22": "終愧鑽仰。弟子沈緄和南。",
    "T52n2102_010:0064a01": "建安王功曹王緝答",
    "T52n2102_010:0064a02": "[0064a02] 惠示&#x52C5;答臣下審神滅論。竊以神者冥默歷",
    "T52n2102_010:0064a03": "聖未傳。宣尼猶稱不言。莊生空構其語。求之",
    "T52n2102_010:0064a04": "方策。良歎交深謬覿。今論天思淵發妙旨凝",
    "T52n2102_010:0064a05": "深。至理既弘孝機兼極。信足蹈超萬古。照",
    "T52n2102_010:0064a06": "燭來今。弟子生屬昌辰。預覯聖藻。既&#x6C37;渙於",
    "T52n2102_010:0064a07": "懷抱。信曉惑於隨便。凡厥靈知孰不鑽仰。",
    "T52n2102_010:0064a08": "矧伊蒙蔽激抃良深。王緝和南。",
    "T52n2102_010:0064a09": "右衛將軍韋叡答",
    "T52n2102_010:0064a10": "[0064a10] 至理虛寂冥晦難辯。言有似無。言無實有。",
    "T52n2102_010:0064a11": "妙於老談精於釋教。辭炳金書文光王牒者。",
    "T52n2102_010:0064a12": "由來尚矣。主上道括宇宙明並日月。隱顯之",
    "T52n2102_010:0064a13": "機必照有無之要。已覽遂垂以明論。詶析",
    "T52n2102_010:0064a14": "臣下導誘既深。訓義方洽。凡在有心孰不慶",
    "T52n2102_010:0064a15": "幸。蒙示天製謹加讀誦。垢吝雲消特兼恒",
    "T52n2102_010:0064a16": "抃。法師果深昔緣曰會。今法離五欲而入",
    "T52n2102_010:0064a17": "八解。去三界而就一乘。復得豫聞德音。彌",
    "T52n2102_010:0064a18": "足欣讚。惠告沾及戢[佩-一]寔深。韋叡和南。",
    "T52n2102_010:0064a19": "廷尉卿謝綽答",
    "T52n2102_010:0064a20": "[0064a20] 綽和南。辱告蒙示&#x52C5;答臣下審神滅論。伏覽",
    "T52n2102_010:0064a21": "淵謨用清魂府。既排短說實啟群疑。竊惟人",
    "T52n2102_010:0064a22": "生最靈神用不極。上則知來藏往。次乃&#x96A3;庶",
    "T52n2102_010:0064a23": "入幾。以此觀之。理無可滅。是以儒申其祀",
    "T52n2102_010:0064a24": "佛事大慈。照其生緣內外發明。已足祛滯。",
    "T52n2102_010:0064a25": "況復天誨諄諄引諭彌博。弘資始於黔黎。",
    "T52n2102_010:0064a26": "道識業於精爽。固令開矇出障坐測重玄。",
    "T52n2102_010:0064a27": "異端既絕正路斯反。論者慚其墨守茫氏悟",
    "T52n2102_010:0064a28": "其膏肓豫在有識孰不繫贊。但弟子徒懷",
    "T52n2102_010:0064a29": "遊聖終懵管窺。頂奉戴躍永歡廕誘。謝綽和",
    "T52n2102_010:0064b01": "南。",
    "T52n2102_010:0064b02": "司徒祭酒范孝才答",
    "T52n2102_010:0064b03": "[0064b03] 弟子孝才和南。逮示&#x52C5;旨答臣下審神滅論。",
    "T52n2102_010:0064b04": "竊以彭生豕立咎現齊公。元伯纓垂事高漢",
    "T52n2102_010:0064b05": "史。且斬籌為喻義在必存神之不滅。法俗同",
    "T52n2102_010:0064b06": "貫欲滅其神。內外俱失。所謂管闚穹極寧",
    "T52n2102_010:0064b07": "辯西東。蠡度滄溟安知髣&#x9AF4;。天旨弘深慇懃",
    "T52n2102_010:0064b08": "於妙象。聖情隱惻流連於饗祭。豈直經教增",
    "T52n2102_010:0064b09": "隆。實使蒙愚悟道。眷逮所覃曲垂頒及。銘茲",
    "T52n2102_010:0064b10": "訓誘方溢寸心。弟子茫孝才和南。",
    "T52n2102_010:0064b11": "常侍王琳答",
    "T52n2102_010:0064b12": "[0064b12] 辱告。惠示至尊答臣下審神滅論。謹罄庸管",
    "T52n2102_010:0064b13": "恭覽聖製。聲溢金石理洞淵泉。義貫六爻言",
    "T52n2102_010:0064b14": "該三世。足使僻學知宗迷途識反。弟子生幸",
    "T52n2102_010:0064b15": "休明身叨渥澤。復得傾耳天作拭目。神藻鳧",
    "T52n2102_010:0064b16": "抃之誠良無紀極。猥惠頒逮銘躍唯重。弟子",
    "T52n2102_010:0064b17": "王琳答。",
    "T52n2102_010:0064b18": "庫部郎何炟答",
    "T52n2102_010:0064b19": "[0064b19] 炟和南。辱所賜書并垂示答臣下審神滅論。",
    "T52n2102_010:0064b20": "竊聞神其如在。求前王而未測住。常住其不",
    "T52n2102_010:0064b21": "移徒。伏膺而方曉。鑽仰淵祕渙爾&#x6C37;開。故",
    "T52n2102_010:0064b22": "知紛綸聖跡不由一道。參差動應本自因時。",
    "T52n2102_010:0064b23": "今澆流已息無明將啟。物有其機教惟斯發。",
    "T52n2102_010:0064b24": "篤孝治之義。明覺者之旨。預有靈識誰不知",
    "T52n2102_010:0064b25": "慶。豈炎昊所得爭衡。非軒唐所能競爽。巍",
    "T52n2102_010:0064b26": "巍至德莫或可名。昭然大道於斯為極。何炟",
    "T52n2102_010:0064b27": "和南。",
    "T52n2102_010:0064b28": "豫章王主簿王筠答",
    "T52n2102_010:0064b29": "[0064b29] 筠和南辱告。垂示上答臣下審神滅論。竊聞",
    "T52n2102_010:0064c01": "僾然有見禮典之格言。今則不滅法教之弘",
    "T52n2102_010:0064c02": "旨。但妙相虛玄神功凝靜。自非體道者。豈能",
    "T52n2102_010:0064c03": "默領其宗。不有知機者無由冥應其會。聖王",
    "T52n2102_010:0064c04": "&#x8FF9;洞萬機心遊七淨。哀愍群生嫗煦庶物。滌",
    "T52n2102_010:0064c05": "彼蓋纏勗以解慧。祛其蒙惑。躋之仁壽信大",
    "T52n2102_010:0064c06": "哉。為君善於智度者也。弟子世奉大法家傳",
    "T52n2102_010:0064c07": "道訓。而學淺行&#x758E;封累猶軫。既得餐稟聖教。",
    "T52n2102_010:0064c08": "豫聞弘誘。一音得解萬善可偕。抃躍之情無",
    "T52n2102_010:0064c09": "以譬說。弟子王筠和南。",
    "T52n2102_010:0064c10": "倉部郎孫挹答",
    "T52n2102_010:0064c11": "[0064c11] 辱告。惠示&#x52C5;答臣下審神滅論。伏奉欣仰喜",
    "T52n2102_010:0064c12": "不自支。夫江海淵曠非井&#x9F03;所達。泊然入",
    "T52n2102_010:0064c13": "定豈外道可能以。一毛不動則眾邪退散。舟",
    "T52n2102_010:0064c14": "航既濟而彼岸超登。聖后體蘊二儀德兼三",
    "T52n2102_010:0064c15": "代。撫靈機而總極。秉上智以調民。發號施令",
    "T52n2102_010:0064c16": "則風行草偃。臨朝尊默而化動如神。隆五帝",
    "T52n2102_010:0064c17": "以比蹤。超萬劫其方永。猶復振金聲於指",
    "T52n2102_010:0064c18": "掌。降妙思以發蒙。理既仰而方深趣。彌鑽而",
    "T52n2102_010:0064c19": "踰遠均寶珠於無價。齊蓮華之不塵。孝敬被",
    "T52n2102_010:0064c20": "乎群黎。訓範光於先聖。蚑行喘息同識斯",
    "T52n2102_010:0064c21": "歡。翾飛蠕動共陶茲慶。班告末臨用深榮",
    "T52n2102_010:0064c22": "荷。謹頂受書紳永啟庸惑。弟子孫挹和南。",
    "T52n2102_010:0064c23": "丹陽亟蕭[目*爾]素答",
    "T52n2102_010:0064c24": "[0064c24] 辱告。并伏見&#x52C5;答臣下審神滅論。性與天道",
    "T52n2102_010:0065a01": "稱謂理絕。曠劫多幸猥班妙訓。接足頂受",
    "T52n2102_010:0065a02": "歡敬載懷。竊謂神道寂寞法海難邊。是以智",
    "T52n2102_010:0065a03": "積麻葦而未測。識了色塵而猶昧。豈其庸末",
    "T52n2102_010:0065a04": "所能激仰。然自惠雲東漸寶舟南濟。歲序綿",
    "T52n2102_010:0065a05": "長法音流遠。明君良宰雖世能宗服。至於躬",
    "T52n2102_010:0065a06": "挹玄源親體妙極者。竟未聞焉。是以兩諦八",
    "T52n2102_010:0065a07": "解獨闕皇言。九部三明空蕪國學。嗚呼可為",
    "T52n2102_010:0065a08": "歎息者也。竊尋神滅之起。則人出楞伽經",
    "T52n2102_010:0065a09": "名衛世。雖義屈提婆而餘俗未弭。故使群疑",
    "T52n2102_010:0065a10": "異學習以成見。若不稟先覺之教。實終累",
    "T52n2102_010:0065a11": "於後生。聖上道濟天下機洞無方。虎觀與龍",
    "T52n2102_010:0065a12": "宮。并閱至德與實相齊導。故能符俗教而諦",
    "T52n2102_010:0065a13": "真道即孝享以弘覺性。照此因蒙拔茲疑網。",
    "T52n2102_010:0065a14": "雖復牟尼之柔軟巧說。孔丘之博約善誘。曷",
    "T52n2102_010:0065a15": "以喻斯。巍巍乎十善已行金輪何遠。法師稟",
    "T52n2102_010:0065a16": "空慧於曠生。習多聞於此世。法輪轉而八部",
    "T52n2102_010:0065a17": "雲會。微言發而天人攝受。故能播戒香於鳳",
    "T52n2102_010:0065a18": "闈。藻覺葩於聖側。信矣哉。能以佛道聲",
    "T52n2102_010:0065a19": "令一切聞者也。弟子無記釋藏不逮孔門。雖",
    "T52n2102_010:0065a20": "願朝聞終慚吝薄。庶緣無盡之法兼利人我",
    "T52n2102_010:0065a21": "耳。疾塞甫爾心慮惛悸。謹力裁白不識詮次。",
    "T52n2102_010:0065a22": "傾遲諮展親承至教也。弟子蕭[目*爾]素頓首和",
    "T52n2102_010:0065a23": "南。",
    "T52n2102_010:0065a24": "中書郎伏[口*恒]答",
    "T52n2102_010:0065a25": "[0065a25] 猥垂班示。至尊所答臣下審神滅論。伏奉",
    "T52n2102_010:0065a26": "淵旨頓祛群疑。天情獨照妙鑒懸覽。故非凡",
    "T52n2102_010:0065a27": "愚所可鑽仰。然常師管見亦竊懷佳求。今復",
    "T52n2102_010:0065a28": "稟承教義。遠尋經旨重規疊矩。信若符契。法",
    "T52n2102_010:0065a29": "師宣揚叡理弘贊聖言。方使二教同歸真俗",
    "T52n2102_010:0065b01": "一致豫得。餐沐誨誘陶染至化。抃擊下風實",
    "T52n2102_010:0065b02": "兼舞蹈。遲比諮覿乃盡衿誠。臨白欣佩不知",
    "T52n2102_010:0065b03": "裁述。伏[口*恒]呈。",
    "T52n2102_010:0065b04": "五經博士賀瑒答",
    "T52n2102_010:0065b05": "[0065b05] 辱告。垂示&#x52C5;答臣下審神滅論。鑽仰反復誦",
    "T52n2102_010:0065b06": "味循環。故知妙蘊機初事隔凡淺。神凝繫表",
    "T52n2102_010:0065b07": "義絕庸情。皇上叡覽通幽性與天道。所以機",
    "T52n2102_010:0065b08": "見英遠獨悟超深。述三聖以導未曉。標二事",
    "T52n2102_010:0065b09": "以洗偏惑。故係孝之旨愈明。因果之宗彌暢。",
    "T52n2102_010:0065b10": "崛山粹典即此重彰。洙水清教於茲再朗。譬",
    "T52n2102_010:0065b11": "諸日月無得踰焉。弟子雖冥煩多蔽。謬奉格",
    "T52n2102_010:0065b12": "言研求妙趣。猶如蹈舞。法師宣揚至道光闡",
    "T52n2102_010:0065b13": "大猷。猥惠未及益增銘荷。弟子賀瑒呈。",
    "T52n2102_010:0065b14": "太子中舍人劉洽答",
    "T52n2102_010:0065b15": "[0065b15] 辱告奉覿。&#x52C5;旨所答臣下審神滅論。伏披素",
    "T52n2102_010:0065b16": "札仰瞻玄談。文貫韶夏義測爻繫。囊括典經",
    "T52n2102_010:0065b17": "牢籠述作。弘彼正教垂之方簡。希夷卓爾難",
    "T52n2102_010:0065b18": "得而聞。斟酌賢聖剖破毫髮。兼通內外之塗",
    "T52n2102_010:0065b19": "語。過天人之際矣。自非體茲至德思與神會。",
    "T52n2102_010:0065b20": "豈能深明要道人知企及。謹書諸紳。永以為",
    "T52n2102_010:0065b21": "珮。泠乎既入照若發蒙。比故修詣共申講復",
    "T52n2102_010:0065b22": "也。弟子劉洽頓首呈。",
    "T52n2102_010:0065b23": "五經博士嚴植之答",
    "T52n2102_010:0065b24": "[0065b24] 辱告。伏見&#x52C5;旨答臣下審神滅論。夫形分涉",
    "T52n2102_010:0065b25": "&#x9E81;。或微隱難悟。況識理精密。豈迷見能曉",
    "T52n2102_010:0065b26": "所以。斷常交鶩一異競奔。若中道居懷則欲",
    "T52n2102_010:0065b27": "流可反。二邊滯意彼岸長乖。神滅之論斯彰",
    "T52n2102_010:0065b28": "實重。仰賴聖主棟梁至教。明詔爰發朗若披",
    "T52n2102_010:0065b29": "雲。非直冥符訓典俯弘孝義。蓋妙達生源幽",
    "T52n2102_010:0065c01": "窮行本。使執禮之性踐霜露而彌篤。研神之",
    "T52n2102_010:0065c02": "識仰禪悅而增心。皆當習忍慧途翻流惑海。",
    "T52n2102_010:0065c03": "弟子早標素心未知津濟。伏讀歡欣充遍身",
    "T52n2102_010:0065c04": "識。猥惠存勗荷眷唯深。嚴植之呈。",
    "T52n2102_010:0065c05": "東宮舍人曹思文答",
    "T52n2102_010:0065c06": "[0065c06] 辱送&#x52C5;書。弟子適近亦親奉此旨。范中書遂",
    "T52n2102_010:0065c07": "迷滯。若斯良為可慨。聖上深懼黔黎致惑故。",
    "T52n2102_010:0065c08": "垂折衷之詔。此旨一行雖復愚闇之識。了知",
    "T52n2102_010:0065c09": "神不滅矣。弟子近聊就周孔以為難。今附相",
    "T52n2102_010:0065c10": "簡。願惠為一覽之。折其詭經不尋故。束展此",
    "T52n2102_010:0065c11": "不多白。弟子曹思文和南。",
    "T52n2102_010:0065c12": "祕書丞謝舉答",
    "T52n2102_010:0065c13": "[0065c13] 辱告惠示。&#x52C5;答臣下審神滅論。竊聞語曰。萬",
    "T52n2102_010:0065c14": "物紛&#x7CFA;則懸諸天象。眾言[肴*ㄆ]舛則折乎聖",
    "T52n2102_010:0065c15": "理。昭自古事蔚在茲辰。伏辱叡訓。垂文義",
    "T52n2102_010:0065c16": "深陶鑄稱象。匪臻希微孰識綸幽至極。盡性",
    "T52n2102_010:0065c17": "窮神愍斯六蔽。哀此四執黜小言之亂道。拯",
    "T52n2102_010:0065c18": "徑行於夷路。旨肆而隱義婉而章。博約載",
    "T52n2102_010:0065c19": "弘廣大悉備。一音半偈顯茲悟拔。慧日正水",
    "T52n2102_010:0065c20": "盪此塵迷。俾宗奧有歸教思攸在。異端自杜",
    "T52n2102_010:0065c21": "誣善知息。凝繫表於繩初。導禪流於苦海。豈",
    "T52n2102_010:0065c22": "伊含孕三藏。冠冕七籍而已哉。弟子幸邀至",
    "T52n2102_010:0065c23": "運側承格誘。沐流歡擊奉以書紳。謝舉白。",
    "T52n2102_010:0065c24": "司農卿馬元和答",
    "T52n2102_010:0065c25": "[0065c25] 辱告。頒示&#x52C5;旨垂答臣下審神滅論。竊聞標",
    "T52n2102_010:0066a01": "機之旨非凡所窺。符神之契唯仁是極。故眾",
    "T52n2102_010:0066a02": "教徘徊理詣於惇善。群經委曲事盡於開濟。",
    "T52n2102_010:0066a03": "伏惟至尊先天製物。體道裁化理絕言初。思",
    "T52n2102_010:0066a04": "包象外攻塞異端。闡導歸一萬有知宗。人天",
    "T52n2102_010:0066a05": "仰式。信滄海之舟梁玄霄之日月也。神滅之",
    "T52n2102_010:0066a06": "論宜所未安。何者前聖摛教抑引不同。括而",
    "T52n2102_010:0066a07": "言之理實無二。易云。積善之家必有餘慶。",
    "T52n2102_010:0066a08": "積惡之家必有餘殃。孝經云。生則親安之。",
    "T52n2102_010:0066a09": "祭則鬼享之。雖未顯論三世其旨已著。薪盡",
    "T52n2102_010:0066a10": "火滅。小乘權教妙有湛然。究竟通說因情即",
    "T52n2102_010:0066a11": "理。理實可依。且慎終追遠民德歸厚。有國",
    "T52n2102_010:0066a12": "有家歷代由之。三才之寶不同降情。神滅之",
    "T52n2102_010:0066a13": "為論妨政寔多。非聖人者無法。非孝者無",
    "T52n2102_010:0066a14": "親。二者俱違難以行於聖世矣。弟子庸乏懵",
    "T52n2102_010:0066a15": "於至道。濫蒙頒訪所據凡淺。荷惕之誠追以",
    "T52n2102_010:0066a16": "無厝弟子馬元和和南。",
    "T52n2102_010:0066a17": "公論郎王靖答",
    "T52n2102_010:0066a18": "[0066a18] 垂示聖旨答臣下審神滅論。伏惟至尊垂拱",
    "T52n2102_010:0066a19": "巖廓遊心萬古。居無棄日道勝唯機。爰訪群",
    "T52n2102_010:0066a20": "下恢弘孝義。叡藻淵玄妙理深極。自非克",
    "T52n2102_010:0066a21": "明侚齊之君。就日望雲之主。豈有剖判冥寂",
    "T52n2102_010:0066a22": "明章雅論。闡大聖於須臾。定俗疑於俄頃。非",
    "T52n2102_010:0066a23": "唯理測宸衷。亦以義切臣子。含和飲憓之",
    "T52n2102_010:0066a24": "邦。衣裳道素之域。莫不傾首仁澤沐浴唐風。",
    "T52n2102_010:0066a25": "弟子江淮孤生不學無術。雖復從師北面一",
    "T52n2102_010:0066a26": "經不明。縱憶舊文。豈伊髣&#x9AF4;。五經紛綸事類",
    "T52n2102_010:0066a27": "弘博。神明之旨其義多端。至如金石絲竹之",
    "T52n2102_010:0066a28": "響。公旦代武之說。寧非聖旨。且祭義而談",
    "T52n2102_010:0066a29": "尤為顯據。若論無神亦可無聖。許其有聖便",
    "T52n2102_010:0066b01": "應有神。神理炳然。豈容寂絕。弟子所見庸",
    "T52n2102_010:0066b02": "淺無以宣揚至澤。既涉訪逮輒率所懷。弟子",
    "T52n2102_010:0066b03": "王靖和南。",
    "T52n2102_010:0066b04": "散騎侍郎陸任太子中舍陸倕答",
    "T52n2102_010:0066b05": "[0066b05] 辱告惠示。至尊所答臣下審神滅論。昔者異",
    "T52n2102_010:0066b06": "學爭途。孟子抗周公之法。小乘亂道。龍樹陳",
    "T52n2102_010:0066b07": "釋迦之教。於是楊墨之黨舌舉口張。六師之",
    "T52n2102_010:0066b08": "徒轍亂旗靡。言神滅者可謂學僻而堅。南路",
    "T52n2102_010:0066b09": "求燕。北轅首楚。以斯適道千里而遙。聖上愍",
    "T52n2102_010:0066b10": "其迷途。爰奮天藻鉤深致遠。盡化知神。俾此",
    "T52n2102_010:0066b11": "因蒙均斯&#x6C37;釋。陳茲要道同彼月照。弟子並",
    "T52n2102_010:0066b12": "以凡薄始竊恩紀。纓冕則天之朝。&#x98E1;捉稽古",
    "T52n2102_010:0066b13": "之論。贊幸之誠獨加踊躍。猥頒告逮謹用書",
    "T52n2102_010:0066b14": "紳。陸任倕呈。",
    "T52n2102_010:0066b15": "領軍司馬王僧恕答",
    "T52n2102_010:0066b16": "[0066b16] 辱告。惠示&#x52C5;旨答臣下審神滅論。甚哉理之",
    "T52n2102_010:0066b17": "大也。斯寧寸管之所見。言性之可聞而隨類",
    "T52n2102_010:0066b18": "儻遇。怡然蒙釋奉戴周旋。以次以誦。法師",
    "T52n2102_010:0066b19": "德邁當今。聲標萬古。知十之談每會。起予之",
    "T52n2102_010:0066b20": "富必酬。想闡弘聖旨煥然雲消耶。弟子學",
    "T52n2102_010:0066b21": "慚聚螢識非通見。何能仰贊洪輝宣揚妙範",
    "T52n2102_010:0066b22": "者歟。但論者執一惑之情。修一往之轍。固",
    "T52n2102_010:0066b23": "不可以語大方。焉知致遠必泥哉。夫幽明之",
    "T52n2102_010:0066b24": "理皎然不差。因果相起義無獨立。形滅自可",
    "T52n2102_010:0066b25": "以草為儔。神明常隨緣而在。所以左氏有",
    "T52n2102_010:0066b26": "彭生豕。見尚書則祖考來格。禮云。若樂九變",
    "T52n2102_010:0066b27": "人鬼可得禮矣。結草之報豈其遂滅。元規所",
    "T52n2102_010:0066b28": "夢何得無神。神明不滅著之金口。丘尼所說",
    "T52n2102_010:0066b29": "彌有多據。若文雖五千詩乃三百。得其理者",
    "T52n2102_010:0066c01": "自可一言而蔽。故不復煩求廣證。夫三聖雖",
    "T52n2102_010:0066c02": "有明教百家常置弘理。而尚使狂簡斐然成",
    "T52n2102_010:0066c03": "章。攻乎屢作。今皇明體照幽寂識洞內外。",
    "T52n2102_010:0066c04": "以前聖之久遠感異端之妄興。霈然爰發。乃",
    "T52n2102_010:0066c05": "垂眷翰。使闡提一悟遂獲果通閻浮執惑豁",
    "T52n2102_010:0066c06": "然洗滯。況復搢紳之士為益因其弘哉。弟子",
    "T52n2102_010:0066c07": "餐道無紀。法師許其一簣。遂能班逮神藻。",
    "T52n2102_010:0066c08": "使得豫沐清風。載歡載舞無以自譬。戢銘兼",
    "T52n2102_010:0066c09": "深彌其多矣。弟子王僧恕頓首和南。",
    "T52n2102_010:0066c10": "五經博士明山賓答",
    "T52n2102_010:0066c11": "[0066c11] 辱告。惠示&#x52C5;旨答臣下審神滅論。源深趣遠",
    "T52n2102_010:0066c12": "豈鹿兔所測。隨類得解或亦各欣其所見。奉",
    "T52n2102_010:0066c13": "以周旋不勝舞躍。法師學冠一時道&#x53F6;千載。",
    "T52n2102_010:0066c14": "起予之說寄在明德。想弘宣妙旨無復遺蘊",
    "T52n2102_010:0066c15": "耶。弟子業謝專經智非通識。豈能仰述淵猷",
    "T52n2102_010:0066c16": "讚揚風教。論者限以視聽。豈達曠遠目&#x89A9;百",
    "T52n2102_010:0066c17": "年心惑三世。謂形魄既亡神魂俱滅。斯則既",
    "T52n2102_010:0066c18": "違釋典。復乖孔教矣。焉可與言至道語其妙",
    "T52n2102_010:0066c19": "理者哉。夫明則有禮樂。幽則有鬼神。是以孔",
    "T52n2102_010:0066c20": "宣垂範以知死酬問。周文立教以多才代終。",
    "T52n2102_010:0066c21": "詩稱三后在天。書云。祖考來格。且濠上英華",
    "T52n2102_010:0066c22": "著方生之論。柱下叡哲稱其鬼不神。為薪而",
    "T52n2102_010:0066c23": "火傳交臂而生謝。此皆陳之載籍章其明者",
    "T52n2102_010:0066c24": "也。夫緣假故有滅。業造故無常。是以五陰合",
    "T52n2102_010:0066c25": "成終同煙盡。四微虛構會均火滅。窮謂神明",
    "T52n2102_010:0066c26": "之道非業非緣。非業非緣故雖遷不滅。能緣",
    "T52n2102_010:0066c27": "能業故苦樂殊報。此能仁之妙唱。搢紳之所",
    "T52n2102_010:0066c28": "抑也。雖教有殊途理還一致。今棄周孔之正",
    "T52n2102_010:0066c29": "文。背釋氏之真說。未知以此將欲何歸。正法",
    "T52n2102_010:0067a01": "住世尚有斷常之說。況象法已流而無異",
    "T52n2102_010:0067a02": "端之論。有神不滅乃三聖同風。雖典籍著明",
    "T52n2102_010:0067a03": "多歷年所。通儒碩學並未能值。皇上智周空",
    "T52n2102_010:0067a04": "有照極神源。爰發聖衷親染神翰。弘獎至教",
    "T52n2102_010:0067a05": "啟悟重昏。令夫學者永祛疑惑。眷逮不遺。使",
    "T52n2102_010:0067a06": "得豫餐風訓。沐浴頂戴良兼欣戢。明山賓和",
    "T52n2102_010:0067a07": "南。",
    "T52n2102_010:0067a08": "通直郎庾黔婁答",
    "T52n2102_010:0067a09": "[0067a09] 孝經云。生則親安之。祭則鬼饗之。",
    "T52n2102_010:0067a10": "[0067a10] 樂記云。明則有禮樂。幽則有鬼神。",
    "T52n2102_010:0067a11": "[0067a11] 詩云。肅雍和鳴。先祖是聽。",
    "T52n2102_010:0067a12": "[0067a12] 周官宗伯職云。樂九變人鬼可得而禮。祭義",
    "T52n2102_010:0067a13": "云。入戶愾然必有聞乎其歎息之聲。",
    "T52n2102_010:0067a14": "[0067a14] 尚書云。若爾三王有丕子之責。",
    "T52n2102_010:0067a15": "[0067a15] 左傳云。&#x9B8C;神化為黃能。伯有為妖。彭生敢",
    "T52n2102_010:0067a16": "見。",
    "T52n2102_010:0067a17": "[0067a17] 右七條。",
    "T52n2102_010:0067a18": "[0067a18] 弟子生此百年。早聞三世。驗以眾經求諸故",
    "T52n2102_010:0067a19": "實。神鬼之證既布中國之書。菩提之果又表",
    "T52n2102_010:0067a20": "西天之學。聖教相符性靈無泯。致言或異其",
    "T52n2102_010:0067a21": "揆唯一。但以聖人之化因物通感。抑引從急",
    "T52n2102_010:0067a22": "與奪隨機。非會不言言必成務。非時不感感",
    "T52n2102_010:0067a23": "惟濟物。而參差業報取捨之塗遂分。往還緣",
    "T52n2102_010:0067a24": "集淪悟之情相舛。猥其小識晦茲大旨。滯親",
    "T52n2102_010:0067a25": "聞見莫辯幽微。此榆枋所以笑九萬。赤縣所",
    "T52n2102_010:0067a26": "以駭大千。故其宜也。若斯之倫遂構穿鑿駕",
    "T52n2102_010:0067a27": "危辯。鼓偽言扇非學。是謂異端。故宣尼之",
    "T52n2102_010:0067a28": "所害也。我皇繼三五而臨萬機。紹七百以御",
    "T52n2102_010:0067a29": "六辯。勳格無稱道還淳粹。經天緯地之德。",
    "T52n2102_010:0067b01": "左日右月之明。皇王之所未曉。群聖之所不",
    "T52n2102_010:0067b02": "備。億兆之所宜通。將來之所必至。莫不鬯其",
    "T52n2102_010:0067b03": "玄波而達其幽致者也。伏覽神論該冠真俗。",
    "T52n2102_010:0067b04": "三才載朗九服移心。蚑行蠢蠕猶知舞蹈。況",
    "T52n2102_010:0067b05": "在生靈誰不撫節。弟子少缺下帷尤蔽名理。",
    "T52n2102_010:0067b06": "既符夙志竊深踊躍。至於百家恢怪所述",
    "T52n2102_010:0067b07": "良多。搜神靈鬼顯驗非一。且般若之書本明",
    "T52n2102_010:0067b08": "斯義。既魔徒所排輒無兼引。自非格言孰能",
    "T52n2102_010:0067b09": "取正。略說七條。皆承經典。譬猶秋毫之憑五",
    "T52n2102_010:0067b10": "嶽。觸氏之附六軍。敢瀝微塵祇增悚污。弟",
    "T52n2102_010:0067b11": "子庾黔婁和南。",
    "T52n2102_010:0067b12": "太子家令殷鈞答",
    "T52n2102_010:0067b13": "[0067b13] 近辱告惠示。主上所&#x52C5;臣下審神滅論。性與",
    "T52n2102_010:0067b14": "天道誠不得聞。徒觀二諦兼通三聖。俱闡片",
    "T52n2102_010:0067b15": "言析妙半字。含靈辭存五禮之中。旨該六合",
    "T52n2102_010:0067b16": "之外。譬河海之紀地。猶日月之麗天。伏讀歡",
    "T52n2102_010:0067b17": "愉魂影相慶。何者弟子夙陶玄化及長不虧。",
    "T52n2102_010:0067b18": "常恐識業未弘中塗迴枉。或端然靜念心翱",
    "T52n2102_010:0067b19": "翔而靡薄。或吐言設論時見屈於辯聰。夫大",
    "T52n2102_010:0067b20": "道甚夷而黎元好徑。咸用此也。今猥奉神旨",
    "T52n2102_010:0067b21": "昭若發蒙。且服且誦永為身寶。數日來公私",
    "T52n2102_010:0067b22": "牽挽。還輒頓臥未即白答。銜眷彌深。殷鈞和",
    "T52n2102_010:0067b23": "南。",
    "T52n2102_010:0067b24": "祕書郎張緬答",
    "T52n2102_010:0067b25": "[0067b25] 尋三世&#x661E;然二果昭著。安可惑六塵而不曉。",
    "T52n2102_010:0067b26": "迷五塗而長沒。以為形謝神滅骸亡識朽。此",
    "T52n2102_010:0067b27": "外道之邪見。豈可御瞿曇之正法。所謂輕陳",
    "T52n2102_010:0067b28": "一旅敵堂堂之鋒。輒馳駑駘與騏驥而並行。",
    "T52n2102_010:0067b29": "恐長劫有盡領蟲方至。一身死壞復受一身。",
    "T52n2102_010:0067c01": "精神無託人畜隨緣。涅槃明文瑞應高說。主",
    "T52n2102_010:0067c02": "上聖照幽深鏡察潭遠。譬兩祭而知不滅。喻",
    "T52n2102_010:0067c03": "妄作於背親。義隨八引而舛入。言比性道而",
    "T52n2102_010:0067c04": "難聞。弟子少遊弱水。受戒樊鄧師白馬寺期",
    "T52n2102_010:0067c05": "法師。屢為談生死之深趣。亟說精神之妙",
    "T52n2102_010:0067c06": "旨。爾來師心絕此疑想。復&#x89A9;斯判。益破魔",
    "T52n2102_010:0067c07": "塗。非但閱覿於今。方結緣於後。徒知歸",
    "T52n2102_010:0067c08": "信闇比求名。猥惠沾示深承眷篤。弟子張緬",
    "T52n2102_010:0067c09": "和南。",
    "T52n2102_010:0067c10": "五經博士陸璉答",
    "T52n2102_010:0067c11": "[0067c11] 璉白。逮告垂示&#x52C5;答臣下審神滅論。伏讀天",
    "T52n2102_010:0067c12": "旨昭鏡塵蒙。弟子門宗三寶。少奉道訓。雖",
    "T52n2102_010:0067c13": "誠歸至教。識暗玄津。謹尋內外群聖開引殊",
    "T52n2102_010:0067c14": "文。如來說三乘以標一致。言二諦以悟滯方。",
    "T52n2102_010:0067c15": "先王詮五禮以通愛敬。宣六樂以導性靈。或",
    "T52n2102_010:0067c16": "顯三世以徵因果。或明誠感以驗應實。豈可",
    "T52n2102_010:0067c17": "頓排神源永絕緣識者哉。若然則善惡之報",
    "T52n2102_010:0067c18": "虛陳。祭敬之設為妄。求之情理其可安乎。而",
    "T52n2102_010:0067c19": "昧惑之徒尚多偏執。是以聖明玄覽遊神妙",
    "T52n2102_010:0067c20": "門。動言出理皎若朝暉。發文顯證朗如宵燭。",
    "T52n2102_010:0067c21": "頓足開建愚惛愜信凡鄙者也。伏習詔旨",
    "T52n2102_010:0067c22": "綜檢心源。謹裁還白不宣抃舞。弟子陸璉呈。",
    "T52n2102_010:0067c23": "楊州別駕張翻答",
    "T52n2102_010:0067c24": "[0067c24] 辱告。伏見&#x52C5;答臣下審神滅論。盛旨窮機微",
    "T52n2102_010:0067c25": "言合道。生知出六儒之首。自然該十聖之外。",
    "T52n2102_010:0068a01": "至如感果之規理照三世。孝饗之範義貫百",
    "T52n2102_010:0068a02": "王。妙會與春&#x6C37;等釋。至趣若秋旻共朗。足使",
    "T52n2102_010:0068a03": "調闡變情。桀跖移志。反澆風於遂古。振淳波",
    "T52n2102_010:0068a04": "乎方冊。英聲茂實粵不可尚。法師精理之秀",
    "T52n2102_010:0068a05": "擅高日下。俱沐聖化獨遊神明。深鑒道蘊洞",
    "T52n2102_010:0068a06": "識宗塗。弟子昔聞師說悟太儒之旨。今偶",
    "T52n2102_010:0068a07": "昌時奉不滅之訓。信以照晢吝蒙紓洗塵。蓋",
    "T52n2102_010:0068a08": "足蹈手舞言象豈能勝。張翻和南。",
    "T52n2102_010:0068a09": "太子左率王珍國答",
    "T52n2102_010:0068a10": "[0068a10] 辱告。伏見&#x52C5;答臣下審神滅論。神之不滅經",
    "T52n2102_010:0068a11": "典明文。即心語事皎然在理。論神有滅實所",
    "T52n2102_010:0068a12": "駭歎。天照淵凝妙旨周博。折彼異端弘茲",
    "T52n2102_010:0068a13": "雅範。信可以朗悟冥塗。棟梁千載矣。伏覽",
    "T52n2102_010:0068a14": "歡戴竊深罔極。比故詣展遲獲諮申。王珍國",
    "T52n2102_010:0068a15": "呈。",
    "T52n2102_010:0068a16": "領軍將軍曹景宗答",
    "T52n2102_010:0068a17": "[0068a17] 枉告所宣答神滅&#x52C5;。理周萬古旨包三世。六",
    "T52n2102_010:0068a18": "趣長迷於此永悟。五道恒疑曉若發蒙。自非",
    "T52n2102_010:0068a19": "鑒窮八解。照侔十號。排罔逸俗。安得如此。奉",
    "T52n2102_010:0068a20": "佩書紳。敢違寢食。法師識踰有境學詣無生。",
    "T52n2102_010:0068a21": "裕揚之善煥如東里。披翫周環用忘所疾。曹",
    "T52n2102_010:0068a22": "景宗白答。",
    "T52n2102_010:0068a23": "光祿勳顏繕答",
    "T52n2102_010:0068a24": "[0068a24] 猥枉明誥頒述&#x52C5;旨。審神不滅以答臣下。理",
    "T52n2102_010:0068a25": "據顯然表裏該妙。所以惠見獨宣舟梁合",
    "T52n2102_010:0068a26": "舉。夫目所不&#x89A9;帷屏為隔。耳所不聞遐邇致",
    "T52n2102_010:0068a27": "擁。不得以不聞不見。便謂無聲無物。今欲",
    "T52n2102_010:0068a28": "詰內教。當仗外書外書。不殊內教茲現書云。",
    "T52n2102_010:0068a29": "魂氣無所不之。佛經又曰。而神不滅。既內",
    "T52n2102_010:0068b01": "外符同神在之事無所多疑。疑其滅者即蜉",
    "T52n2102_010:0068b02": "蝣不知晦朔。蟪蛄之非春秋。寧識大椿之永",
    "T52n2102_010:0068b03": "久日月之無窮。主上聖明超古微妙通神。在",
    "T52n2102_010:0068b04": "三之旨有證。孝饗之理斯光。蒼生管見已晦",
    "T52n2102_010:0068b05": "而復曉。晚俗淪真既迷而更悟。弟子宿植逢",
    "T52n2102_010:0068b06": "幸豫從餐道。投心慈氏歸敬誠深。唯孱來緣",
    "T52n2102_010:0068b07": "可期載懷鳧藻而已。弟子顏繕呈。",
    "T52n2102_010:0068b08": "五經博士沈宏答",
    "T52n2102_010:0068b09": "[0068b09] 弟子宏稽首和南。辱告伏覽。&#x52C5;答臣下審神",
    "T52n2102_010:0068b10": "滅論。夫唯幾難曉用晦易昏。自非凝神斯鑒",
    "T52n2102_010:0068b11": "探賾斯朗。豈能拯重雰於有惑。豈能運獨",
    "T52n2102_010:0068b12": "見於無明。竊惟大聖御宇上德表物。踴法",
    "T52n2102_010:0068b13": "雲以湛潤。開慧日而增暉。遠比溟海近譬井",
    "T52n2102_010:0068b14": "幹。粵今遂古孰能識乎此焉。至如經喻雀飛",
    "T52n2102_010:0068b15": "瓶在。火滅字存。禮云。非類弗歆祭乃降祉。",
    "T52n2102_010:0068b16": "且夢蘭以授鄭穆。結草以抗杜回。凡此群例",
    "T52n2102_010:0068b17": "不可悉紀。又五道遞往六度同歸。皆神之顯",
    "T52n2102_010:0068b18": "驗。不滅之幽旨。但&#x90C4;克&#x8EA7;足豈從邯鄲比",
    "T52n2102_010:0068b19": "蹤。盧敖捷至寧與若士齊跡。今仰墜天璪俯",
    "T52n2102_010:0068b20": "逮闡提。所謂若披重霧以攀合璧。出幽夜而",
    "T52n2102_010:0068b21": "&#x89A9;燭龍。短綆汲淵望瀾覘海。實歡喜頂戴。",
    "T52n2102_010:0068b22": "若無價寶珠。沈宏稽首和南。",
    "T52n2102_010:0068b23": "建康平司馬褧答",
    "T52n2102_010:0068b24": "[0068b24] 辱告。惠示&#x52C5;難滅性論。竊以慈波洪被道冠",
    "T52n2102_010:0068b25": "眾。靈智照淵凝理絕群。古七禪八惠之辯。",
    "T52n2102_010:0068b26": "三空四諦之微。故以煥乎載籍炳於通誥也。",
    "T52n2102_010:0068b27": "所以優陀云。喻如百首齊音同讚妙覺。尚不",
    "T52n2102_010:0068b28": "能言萬分之一矣。夫業生則報起因往則果",
    "T52n2102_010:0068b29": "來。雖義微而事著。亦理幽而證顯。自近可以",
    "T52n2102_010:0068c01": "知遠。尋&#x8FF9;可以探遐。譬如日月懸天。無假",
    "T52n2102_010:0068c02": "離婁之目。鳴鍾在耳。不勞子期之聽。而議",
    "T52n2102_010:0068c03": "者自昏迷途難曉。苟侚所懷坐顛坑&#x7A7D;。伏",
    "T52n2102_010:0068c04": "覽。",
    "T52n2102_010:0068c05": "[0068c05] 皇上今旨理妙辭縟。致極鉤深。究至寂而",
    "T52n2102_010:0068c06": "更闡。啟幽途以還&#x6663;。雖復列聖齊鏕群經聯",
    "T52n2102_010:0068c07": "奧。靈山金口禪水玉舌。終不能捨此以求",
    "T52n2102_010:0068c08": "通。違茲而得正信哉。澡江漢之波塵滓以滌。",
    "T52n2102_010:0068c09": "導德齊禮還風反化。法俗兼通於是乎在。付",
    "T52n2102_010:0068c10": "比言展方盡述讚。弟子司馬褧呈。",
    "T52n2102_010:0068c11": "左承丘仲孚答",
    "T52n2102_010:0068c12": "[0068c12] 伏覽。&#x52C5;旨答臣下審神滅論。聖照淵深包括",
    "T52n2102_010:0068c13": "真俗。理超繫表義冠群識。鑽奉神猷伏深舞",
    "T52n2102_010:0068c14": "蹈。惠示存眷。丘仲孚白。"
}