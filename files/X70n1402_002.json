{
    "X70n1402_002:0726b22": "天目中&#x5CEF;和尚普應國師法語",
    "X70n1402_002:0726b24": "示正聞禪人",
    "X70n1402_002:0726c01": "[0726c01] 本色出家兒。須得坐披衣乃可受人天供養。以教中",
    "X70n1402_002:0726c02": "言坐則謂諸法空。言衣則謂柔和忍辱。以禪宗言坐",
    "X70n1402_002:0726c03": "則謂一念不退轉。言衣則謂洞悟自心不帶枝葉。苟",
    "X70n1402_002:0726c04": "或不爾。則寸絲滴水定當慎償。從上佛祖眼不耐見。",
    "X70n1402_002:0726c05": "開此箇甘露法門。非求安逸也。非求閑散也。非求高",
    "X70n1402_002:0726c06": "尚其事而播美名。非求積聚滋多而規惡利也。古人",
    "X70n1402_002:0726c07": "三衣一&#x9262;外。皆目之為長物。乃頻頻說淨而不蓄斂",
    "X70n1402_002:0726c08": "也。惟清苦自鍊。不敢犯佗苗稼。動佗心念。密護妄情。",
    "X70n1402_002:0726c09": "深調禪味。則其大辨若訥。大巧如拙。誓在萬人之下。",
    "X70n1402_002:0726c10": "不居一物之先。謙以降其身。不專己所長而眇視於",
    "X70n1402_002:0726c11": "不能者也。惟恐一念不存乎道。不克乎己。不利於物。",
    "X70n1402_002:0726c12": "不究於心也。其參學之正念。念念策勳。不到古人田",
    "X70n1402_002:0726c13": "地。雖大節莫變。大難莫奪。必期其高超遠到而後已。",
    "X70n1402_002:0726c14": "審如是。則終身不動亦得偏界遊行。亦得俱無所間",
    "X70n1402_002:0726c15": "然也。正聞禪人出紙求語警策。乃信筆以示之。誠能",
    "X70n1402_002:0726c16": "不違此說。則得坐披衣何忝哉。西天目山幻住道者",
    "X70n1402_002:0726c17": "書于環山精舍。時延祐甲寅八月二十八日也。",
    "X70n1402_002:0726c18": "又",
    "X70n1402_002:0726c19": "[0726c19] 古人學道之有靈驗者。蓋偷心死盡故也。便偷心一",
    "X70n1402_002:0726c20": "毫死不盡。則萬劫無有自成之理。直而論之。死得一",
    "X70n1402_002:0726c21": "分偷心。則是學得一分道。死得偷心五分。則是學得",
    "X70n1402_002:0726c22": "五分道。偷心全無。則全體是道。蓋偷心之障道。猶飛",
    "X70n1402_002:0726c23": "埃遊塵之覆鏡光也。今人惟知有道可成。而不知有",
    "X70n1402_002:0726c24": "偷心可盡。或偷心之未盡而欲道之有所成。是猶坐",
    "X70n1402_002:0727a01": "臥於水中求其不濕。天下古今無是理也。昔永明和",
    "X70n1402_002:0727a02": "尚痛言。情生智隔。想變體殊。使會成公案。祖父家珍",
    "X70n1402_002:0727a03": "不得受用也。謂情生想變者。即吾所言偷心之異名",
    "X70n1402_002:0727a04": "也。一切時要教情不生。一切處必欲想不變。會須真",
    "X70n1402_002:0727a05": "箇把生死大事橫于胸中。塞于意下。情方欲生而遭",
    "X70n1402_002:0727a06": "其障。想將擬變而遭其奪矣。你若不以生死大事切",
    "X70n1402_002:0727a07": "於胸中。看箇話頭必於悟證。但一向遏捺它情想之",
    "X70n1402_002:0727a08": "不生不變。是猶元氣既葬而事吐故納新。奚為哉。古",
    "X70n1402_002:0727a09": "人有參禪無秘訣。只要生死切。斯言誠貫通三際。學",
    "X70n1402_002:0727a10": "道之大本。苟不以生死無常為己重任。而孜孜欲會",
    "X70n1402_002:0727a11": "禪會道而參究之。是猶使辟穀五事其&#x754A;穫。而不知",
    "X70n1402_002:0727a12": "非所務也。前輩三十年五十年。志益堅。念尤切。行逾",
    "X70n1402_002:0727a13": "加。而莫肯斯須少間者。非師友策發叢林從臾。言說",
    "X70n1402_002:0727a14": "排遣方便誘進而然。蓋其根本只是一箇痛念生死",
    "X70n1402_002:0727a15": "之志。願未由果。遂使今生不了。復何時而有自了之",
    "X70n1402_002:0727a16": "理哉。進道之念或自不真切。縱佛祖果有革凡入聖",
    "X70n1402_002:0727a17": "之神異。不翅令阿羅漢之起三毒。雖強而為之決不",
    "X70n1402_002:0727a18": "能悠久者必矣。有人於此必欲會道而學之。而不能",
    "X70n1402_002:0727a19": "照破目前浮幻不實之境緣。時遭其引。起妄念攀緣",
    "X70n1402_002:0727a20": "不息。且妄念既興。雖學道之力如丘山將見。日遭其",
    "X70n1402_002:0727a21": "&#x65B5;葬無餘矣。楞嚴謂狂心未歇。歇即菩提。何謂狂心。",
    "X70n1402_002:0727a22": "但離&#x5374;痛念生死之事。提箇所參底話。盡形究竟之。",
    "X70n1402_002:0727a23": "外應有百千超卓世表之所為。皆不能出此狂心之",
    "X70n1402_002:0727a24": "譏耳。少林謂外絕諸緣。內心無喘。心如墻壁。乃可入",
    "X70n1402_002:0727b01": "道。然入道且置之不問。此心還曾如墻壁也未。如其",
    "X70n1402_002:0727b02": "未然。欲望其道有所入。多見其不自忖矣。參禪盡一",
    "X70n1402_002:0727b03": "生不會。學道盡一生不明。但不輕放捨此以參以學",
    "X70n1402_002:0727b04": "之正念。管取有高超遠到之時。苟或捨其正念。妄以",
    "X70n1402_002:0727b05": "情識穿鑿。以佗言為己解。縱會盡古今。坐斷佛祖。無",
    "X70n1402_002:0727b06": "乃妄陳狂見自取過咎。甚非真實道流之所為也。聞",
    "X70n1402_002:0727b07": "禪人出紙求做工夫細大。予因無客。信筆不覺葛藤",
    "X70n1402_002:0727b08": "如許。爾如有志。則予亦不為&#x8657;設矣。勉之。西天目山",
    "X70n1402_002:0727b09": "幻住老頭陀書。",
    "X70n1402_002:0727b10": "示懷正禪人",
    "X70n1402_002:0727b11": "[0727b11] 本色道流。真正以生死大事為任。十二時中更無斯",
    "X70n1402_002:0727b12": "須忘念。單單只向自己躬下著到。雖面前縱有百千",
    "X70n1402_002:0727b13": "般殊勝事。百千般順意事。百千般魔難事。四面八方",
    "X70n1402_002:0727b14": "之所圍遶。終不為其奪。亦不為其所障。自然念念不",
    "X70n1402_002:0727b15": "忘。心心不間。設使暫忘暫間須臾。須依舊接續將去",
    "X70n1402_002:0727b16": "也。不受人排遣也。不受人勸誘也。不受人籠絡也。不",
    "X70n1402_002:0727b17": "受人欺瞞也。蓋自家真心一發。決欲取證。也不問在",
    "X70n1402_002:0727b18": "孤&#x5CEF;絕頂。也不問在&#x9599;市聚洛。不問在熟處。也不問",
    "X70n1402_002:0727b19": "在生處。乃至一切處俱不問著。但只是有路可上。高",
    "X70n1402_002:0727b20": "人也行。當知道人家一箇安身處。雖則一動一靜皆",
    "X70n1402_002:0727b21": "根於定業宿緣。非苟然爾。當知非苟然處。其實如夢",
    "X70n1402_002:0727b22": "如幻如影如響。如今往往學道之士且不真實向生",
    "X70n1402_002:0727b23": "死大事上用心。最先立定&#x811A;頭。不討箇分曉。&#x5374;要向",
    "X70n1402_002:0727b24": "夢幻影響中念念分別。即此分別不已處。早是生死",
    "X70n1402_002:0727c01": "與交接&#x511E;了也。更欲超越。又何啻&#x5374;步之求前矣。然",
    "X70n1402_002:0727c02": "學道非小因緣。乃世間無大極之大事。倘或不能發",
    "X70n1402_002:0727c03": "此大志願。向前做箇倒斷。則何有益於理哉。&#x511E;看古",
    "X70n1402_002:0727c04": "人操志於此。便先將一條窮性命。斷送入無魂必死",
    "X70n1402_002:0727c05": "之鄉。盡此一報身。貧亦得。苦亦得。病亦得。難亦得。手",
    "X70n1402_002:0727c06": "雖不握三尺利劍。只是無物敢嬰其前。是謂大丈夫",
    "X70n1402_002:0727c07": "決定事業。步驟不俗者如此爾。錦川懷正上人。棄家",
    "X70n1402_002:0727c08": "山成見受用。有志于道。良可加敬。因出紙求語就寫。",
    "X70n1402_002:0727c09": "此以遺之。併為說偈。參禪最要心懷正。正令全提只",
    "X70n1402_002:0727c10": "麼參。參到了無依倚處。前三三與後三三。",
    "X70n1402_002:0727c11": "示規禪人",
    "X70n1402_002:0727c12": "[0727c12] 古者云。守規循矩。無繩自縛。欲不循矩守規。亦不能",
    "X70n1402_002:0727c13": "&#x8FEF;無繩自縛之譏。要得不墮箇兩頭。只請向二六時",
    "X70n1402_002:0727c14": "中參此萬法歸一一歸何處話。參到極則之處。自縛",
    "X70n1402_002:0727c15": "繩豁然而有契悟日在。規禪人勉之。幻住老書。",
    "X70n1402_002:0727c16": "示業海淨禪人(嗣法於師)",
    "X70n1402_002:0727c17": "[0727c17] 男子大丈夫。負一片撥天志氣。捨塵勞。離愛網。出叢",
    "X70n1402_002:0727c18": "林。入保社。單單為一段生死無常極大事。所以從上",
    "X70n1402_002:0727c19": "諸佛諸祖。大起哀憫。垂言立教而救之。良有以也。正",
    "X70n1402_002:0727c20": "此法道澆漓之際。扶宗樹教未敢相免。若只究明自",
    "X70n1402_002:0727c21": "己。也須&#x811A;跟下靠得那一著子真實穩當始得也。須",
    "X70n1402_002:0727c22": "是自己身心放得一切下始得。若放得下。靠得穩。盡",
    "X70n1402_002:0727c23": "此一生與麼去。為己為人摠在裏許。脫或不爾。雖今",
    "X70n1402_002:0727c24": "日四體安逸。百事現成。即是它時異日千重百匝之",
    "X70n1402_002:0728a01": "鐵圍山也。設使縱其情欲。隨其有心。流落今時。又豈",
    "X70n1402_002:0728a02": "止鐵圍山而已哉。只如今夏轉眼是半夏了也。還曾",
    "X70n1402_002:0728a03": "觸物無礙。還曾打成一片麼。不然則前半夏已過。後",
    "X70n1402_002:0728a04": "半夏亦爾。與麼在叢林中過百千萬億夏。正是癡狂",
    "X70n1402_002:0728a05": "外邊走。更有一箇[宋-木+取]急末後句真實相為。不辭舉似。",
    "X70n1402_002:0728a06": "光陰身世渾如幻。生死無常莫等閑。",
    "X70n1402_002:0728a07": "示雙運寺寶監寺",
    "X70n1402_002:0728a08": "[0728a08] 男子大丈夫。各各有一所無盡價寶藏。晝夜放光動",
    "X70n1402_002:0728a09": "地。無量劫來到今日。未曾毫髮為間為斷。自是你舉",
    "X70n1402_002:0728a10": "心動念處。為一點無明當頭一障。障住了也。所以窮",
    "X70n1402_002:0728a11": "劫孤露不得受用。於是三世開士說一大藏教。分明",
    "X70n1402_002:0728a12": "是特為你未識此寶者曲垂方便耳。今則要與此寶",
    "X70n1402_002:0728a13": "一念相應。直須放捨身心及一切差別情念。十二時",
    "X70n1402_002:0728a14": "中單單提起箇萬法歸一一歸何處話。行疑坐疑猛",
    "X70n1402_002:0728a15": "利無間。若不徹悟至死不休。然此寶不在四大身中。",
    "X70n1402_002:0728a16": "亦不在三界二十五有之內。但只管切切在念。孜孜",
    "X70n1402_002:0728a17": "用心。忽爾向用心不及處冷地省著。便見楊岐三&#x811A;",
    "X70n1402_002:0728a18": "驢。石&#x7A93;破盞燈。摠是輪王庫藏中物。利濟無盡。正恁",
    "X70n1402_002:0728a19": "麼時。忽然有人問伊索此寶。未審如何抵對。大德辛",
    "X70n1402_002:0728a20": "丑幻住(某甲)書。",
    "X70n1402_002:0728a21": "示田侍者",
    "X70n1402_002:0728a22": "[0728a22] 父母非我親。誰是[宋-木+取]親者。莫問親不親。俱要一切捨。",
    "X70n1402_002:0728a23": "捨教內也空外也空。單單提起四大分散時向何處",
    "X70n1402_002:0728a24": "安身立命話。工夫綿密不通風。如是三十年忽爾自",
    "X70n1402_002:0728b01": "省。平田婆打牛一下。舉眼無親道自隆。",
    "X70n1402_002:0728b02": "示本色道人",
    "X70n1402_002:0728b03": "[0728b03] 要做本色道人。別無佗巧便。單單只要不惜身命。忘",
    "X70n1402_002:0728b04": "死向前。猛做一回。做到著力不得處。用心不得時。正",
    "X70n1402_002:0728b05": "好用心。久久與麼捱。與麼行。十箇有五雙。管取心空",
    "X70n1402_002:0728b06": "及第去。如今多是根浮&#x811A;淺。無主宰。無正見。無力量。",
    "X70n1402_002:0728b07": "無作略。輕遇著一些子逆順境界。便被佗攙奪去。便",
    "X70n1402_002:0728b08": "乃著力不得。用心不得。殊不知著力不得。便是眼光",
    "X70n1402_002:0728b09": "落地時。著力不得。那時既無著力處。便是出牛胎入",
    "X70n1402_002:0728b10": "馬腹底路頭也。今日眼眨眨地用心不得。便是&#x511E;臘",
    "X70n1402_002:0728b11": "月三十夜無用心處底影子現前也。那時無用心處。",
    "X70n1402_002:0728b12": "未免大開兩眼被佗生死無常熱瞞去也。本色道人",
    "X70n1402_002:0728b13": "既無父母之奉。妻子之養。征役之勞。口體之費。單單",
    "X70n1402_002:0728b14": "一條性命[宋-木+取]先要與之拈向壁角落頭。只有箇要了",
    "X70n1402_002:0728b15": "生死底心。提起箇所參話頭。今日也只如是做。明日",
    "X70n1402_002:0728b16": "也只如是做。莫問三生六十劫也只如是做。縱使鐵",
    "X70n1402_002:0728b17": "圍山高仞。也柰何你一箇堅固不退轉不變易底心",
    "X70n1402_002:0728b18": "不得。管取一念超越無疑矣。你信此事不及。靠此事",
    "X70n1402_002:0728b19": "不穩。踏此事不實。把此事不定。敢保你無所濟知此",
    "X70n1402_002:0728b20": "事者必矣。古之所謂但辨肯心決不相賺。",
    "X70n1402_002:0728b21": "示禪人",
    "X70n1402_002:0728b22": "[0728b22] 行之力則到必遠。學之苦則悟必深。學者當謀遠大",
    "X70n1402_002:0728b23": "之計。莫期淺近之功。無上大道。高越泰華。廣逾十&#x8657;。",
    "X70n1402_002:0728b24": "一切有情本來具足。自非聖賢器量而欲窮其高盡",
    "X70n1402_002:0728c01": "其大者。猶跛足之&#x9F08;望千里之程。豈朝夕可能達哉。",
    "X70n1402_002:0728c02": "所以古先聖人知其不可強。乃有漸而頓。頓而圓之",
    "X70n1402_002:0728c03": "義。曉然載於典籍矣。今之學者不究其本。但朝登諸",
    "X70n1402_002:0728c04": "祖之門。便欲暮收諸祖之&#x52B9;。其操心只大矣。其用志",
    "X70n1402_002:0728c05": "亦遠。&#x5374;不思無量劫流入諸趣。多生習妄集聚此身。",
    "X70n1402_002:0728c06": "動是五欲八風更相涉入互為主伴。且如從生已來",
    "X70n1402_002:0728c07": "五味煎其口腹。輕安覆其肌體。聲色&#x8827;其心志。浮偽",
    "X70n1402_002:0728c08": "盜其真實。乃至起滅取捨頃刻萬狀。所謂本具足者。",
    "X70n1402_002:0728c09": "將&#x65B5;葬無餘矣。往往以浮薄&#x65B5;葬之質。而欲載其渾",
    "X70n1402_002:0728c10": "全無雜之道。猶敗漏之舟使其力勝萬斛而過東海。",
    "X70n1402_002:0728c11": "望其不傾不覆其可得哉。或曰德山見滅紙燭而領",
    "X70n1402_002:0728c12": "大法。盤山聞歌薤露而悟徹厥旨。彼皆不離見聞而",
    "X70n1402_002:0728c13": "&#x9008;脫常情徹見源底。何其易也。抑亦豈假勞形死心",
    "X70n1402_002:0728c14": "祛情塞妄然後而得哉。噫。如德山&#x643A;鈔疏過南方。為",
    "X70n1402_002:0728c15": "嫗所難。驟見龍潭。志亦苦矣。盤山遍歷諸方。至於歌",
    "X70n1402_002:0728c16": "舞之際。正念炳然。心亦切矣。但見其悟道之易。而不",
    "X70n1402_002:0728c17": "知心處積慮未&#x751E;易也。要知今日之所易。即昔日之",
    "X70n1402_002:0728c18": "所難。今日之所難。即後日之所易也。倘今日之不難",
    "X70n1402_002:0728c19": "則後日安有易於今日者矣。學者悟此。終不肯懷自",
    "X70n1402_002:0728c20": "畫之見耳。世有客作下賤之人。為主所使。勞形竭力",
    "X70n1402_002:0728c21": "不敢自怠。少有過隙則怒罵鞭叱靡所不至。未&#x751E;猒",
    "X70n1402_002:0728c22": "離。何其忘嗔怨之若是耶。無佗。為利所攝而然也。倘",
    "X70n1402_002:0728c23": "加嗔怨。則主將見逐。必失利養而志瞋怨也。學道之",
    "X70n1402_002:0728c24": "士少為境所觸便生退墮。然以利配道。霄壤不侔。何",
    "X70n1402_002:0729a01": "求利之切而求道之略耶。當悟此以勉之。",
    "X70n1402_002:0729a02": "   示禪人",
    "X70n1402_002:0729a03": "[0729a03] 上人若要超生死。日用單提那著子。莫問得力不得",
    "X70n1402_002:0729a04": "力。萬劫千生只如此。提不起處猛提撕。舉不起時須",
    "X70n1402_002:0729a05": "舉起。切莫住輕安。輕安不是西來旨。切莫&#x980B;危亡。纔",
    "X70n1402_002:0729a06": "&#x980B;危亡迷正理。更須不得坐在靜閑。閑忙中見聞知",
    "X70n1402_002:0729a07": "覺裏但只常教一念絕所依。非但忘嗔亦忘喜。等閑",
    "X70n1402_002:0729a08": "和箇忘亦忘。信&#x811A;踏&#x98DC;東海水。非不非是不不。差之",
    "X70n1402_002:0729a09": "毫釐失之千里。",
    "X70n1402_002:0729a10": "   示禪人(雄藏主)",
    "X70n1402_002:0729a11": "[0729a11] 做工夫只是一箇信心。信知有此一段大事。提起所",
    "X70n1402_002:0729a12": "參話。晝夜只是與麼參去。政當參時。也無純一不純",
    "X70n1402_002:0729a13": "一。得力不得力底道理。純一得力摠是妄覺。非工夫",
    "X70n1402_002:0729a14": "邊實有此事。提起話參時。只是一箇沒柰何。總無第",
    "X70n1402_002:0729a15": "二箇境界。今日參不得。今日不柰何。明日參不得。明",
    "X70n1402_002:0729a16": "日不柰何。乃至三十年參不得。三十年只是一箇沒",
    "X70n1402_002:0729a17": "柰何。或未到悟明之際。若有半點柰何之心。皆墮情",
    "X70n1402_002:0729a18": "計。非真工夫也。此事要與生死大事為對。不是世間",
    "X70n1402_002:0729a19": "可學可求可用心之事。參禪如咬鐵橛子相似。政當",
    "X70n1402_002:0729a20": "咬時。有甚柰何處。你若耐得許多沒柰何。便是有力",
    "X70n1402_002:0729a21": "量真辨道人操志也。海東雄上主求語警策。乃筆以",
    "X70n1402_002:0729a22": "告之。",
    "X70n1402_002:0729a23": "   示禪人",
    "X70n1402_002:0729a24": "[0729a24] 參禪只要所參之疑情驀然破碎。直下洞無界限。&#x80F7;",
    "X70n1402_002:0729b01": "中自有一種天然妙慧。永不墮古人途轍。是謂一了",
    "X70n1402_002:0729b02": "永了。一證永證。都不存一點知見解會。如人到家。信",
    "X70n1402_002:0729b03": "手拈來莫非舊物。要用便用。自然與古人符合。你若",
    "X70n1402_002:0729b04": "不曾恁麼洞然神悟一回。都不許你將古人相似語",
    "X70n1402_002:0729b05": "言起心湊泊著意和會。直饒你湊泊得渾崙。和會得",
    "X70n1402_002:0729b06": "一體。墮在知解網中。若要一念子直捷透頂透底解",
    "X70n1402_002:0729b07": "脫自在。決無是處。於是只要你於未悟之際提箇所",
    "X70n1402_002:0729b08": "參話。莫問三十年二十年。真參實究。不存半點氣息。",
    "X70n1402_002:0729b09": "如箇大死人一般。忘寢忘&#x98E1;。兀兀地究到情妄俱盡。",
    "X70n1402_002:0729b10": "不知不覺踏著故鄉田地。豁爾神悟。這箇消息自然",
    "X70n1402_002:0729b11": "&#x9008;別。你可不痛以無量劫中死生大事為念。真實[拚-ㄙ+ㄊ]",
    "X70n1402_002:0729b12": "長遠身心。的實參究。斷無你悟底時節。不是小事。你",
    "X70n1402_002:0729b13": "若只要會禪註解道理。不妨取佗三祖信心銘．永嘉",
    "X70n1402_002:0729b14": "證道歌及黃檗心要等廣說道理底文書。熟讀熟記",
    "X70n1402_002:0729b15": "事。恣意高談闊論。若不自悟。摠是弄業識結生死業",
    "X70n1402_002:0729b16": "說。入輪迴網中去。於諸苦趣又從頭受過。如今諸方",
    "X70n1402_002:0729b17": "多參此相似禪。只貴解說得通。不思心識情妄絞瀝",
    "X70n1402_002:0729b18": "不乾。是謂惡知惡覺。古人謂之野狐涎唾。一點人心",
    "X70n1402_002:0729b19": "則狂見萬端矣。子細子細。你此去將所記底古語盡",
    "X70n1402_002:0729b20": "情吐&#x5374;。單單靠取箇所參話。遠[拚-ㄙ+ㄊ]一生兩生。&#x811A;踏實",
    "X70n1402_002:0729b21": "地參去。此事要斷你生死命根。定可逐旋解逐旋參。",
    "X70n1402_002:0729b22": "墮在業識中。佛也不救。",
    "X70n1402_002:0729b23": "   示禪人",
    "X70n1402_002:0729b24": "[0729b24] 參禪並無一切造作。只要一箇為生死大事。正念真",
    "X70n1402_002:0729c01": "切提起所參話也。不要與精進昏散較量多少。將心",
    "X70n1402_002:0729c02": "較量轉成散亂去也。但去尋箇穩便處住了。不問年",
    "X70n1402_002:0729c03": "深月遠。但有一日精神。參取一日。久久不變不異。不",
    "X70n1402_002:0729c04": "知不覺自然有開悟之時。如未獲開悟。切不得將心",
    "X70n1402_002:0729c05": "意識向一切佛法道理上卜度。不怕道業不成也。勉",
    "X70n1402_002:0729c06": "之。老幻如此說云。",
    "X70n1402_002:0729c07": "   示禪人",
    "X70n1402_002:0729c08": "[0729c08] 參趙州因甚道箇無字。大要緊只向話頭上堅立志",
    "X70n1402_002:0729c09": "願參。起大疑情參。除所參話頭上用心之外。更不可",
    "X70n1402_002:0729c10": "向情意識中把定名言法相。起念領覽喚作幻起滅。",
    "X70n1402_002:0729c11": "即此指幻生幻滅底一念子。覿體是生死根源。又將",
    "X70n1402_002:0729c12": "意識和會佗古人道無明實性即佛性等語。即在胸",
    "X70n1402_002:0729c13": "中皆是識量分別。甚非真正參究。如今須是將從前",
    "X70n1402_002:0729c14": "解底古人相似語言一剪剪斷。令胸中無一點知解。",
    "X70n1402_002:0729c15": "單單只靠取趙州因甚道箇無字話。生與同生。死與",
    "X70n1402_002:0729c16": "同死。直待情妄泯。知解消。不知不覺驀爾向絕見聞",
    "X70n1402_002:0729c17": "處冷冷地眼開。方是到家消息。此事不是容易會底。",
    "X70n1402_002:0729c18": "但[拚-ㄙ+ㄊ]取一片久遠不退轉身心。不患其不相應。你若",
    "X70n1402_002:0729c19": "無此久遠堅密志願欲求悟。動念馳求轉入邪路。記",
    "X70n1402_002:0729c20": "取記取。",
    "X70n1402_002:0729c21": "   示禪人",
    "X70n1402_002:0729c22": "[0729c22] 參禪是真實心地法門。決定要了生死大事。當知一",
    "X70n1402_002:0729c23": "念疑惑即落魔界。政做工夫時。心念雜亂妄想紛然。",
    "X70n1402_002:0729c24": "不問是善是惡是真是妄。摠不要管佗。但只向話頭",
    "X70n1402_002:0730a01": "上著到。於所參話上一靠靠住。其昏散紛飛之雜念",
    "X70n1402_002:0730a02": "久之自息。如不息時。亦不要強去遏捺佗。但是你做",
    "X70n1402_002:0730a03": "工夫之正念綿密便了。其做工夫之正念堅密。自然",
    "X70n1402_002:0730a04": "念消。念消則超然頓悟有期。既悟了自然有箇見處。",
    "X70n1402_002:0730a05": "可謂來生後生妄與不妄。及與大慧和上大悟小悟。",
    "X70n1402_002:0730a06": "有許多沒許多。自然了於自心處。不著問人也。你如",
    "X70n1402_002:0730a07": "今未悟。且不要閑思量這箇雜事。只添得你昏散愈",
    "X70n1402_002:0730a08": "多。",
    "X70n1402_002:0730a09": "   示禪人",
    "X70n1402_002:0730a10": "[0730a10] 參禪學道有甚巴鼻。生死無常不是兒戲。坐斷情識",
    "X70n1402_002:0730a11": "揩磨志氣。永絕愛染永忘嗔恚。勿起狂心妄談佛智。",
    "X70n1402_002:0730a12": "看箇話頭冷&#x6C37;&#x6C37;地。但盡此生勿暫拋&#x5F03;。擬求速悟",
    "X70n1402_002:0730a13": "轉落魔魅。但不懈怠何須猛利。此事本無難與易。但",
    "X70n1402_002:0730a14": "存正見不癡顛。何患不明西祖意。",
    "X70n1402_002:0730a15": "   示禪人",
    "X70n1402_002:0730a16": "[0730a16] 做工夫只要以生死大事蘊于胸中。提起話頭。孜孜",
    "X70n1402_002:0730a17": "而參。密密而究。但令心不妄緣情無異見。不問勇猛",
    "X70n1402_002:0730a18": "不勇猛。成片不成片。寬著長遠身心做將去。久久自",
    "X70n1402_002:0730a19": "會悟明。決定不落別處。你若離此正念之外。於能所",
    "X70n1402_002:0730a20": "造作知解心中瞥生一念。較量是與非得與失。皆屬",
    "X70n1402_002:0730a21": "妄緣。非正念也。",
    "X70n1402_002:0730a22": "示海東諸禪人",
    "X70n1402_002:0730a23": "[0730a23] 今朝明朝新歲舊歲。生死無常隨群逐隊。世法與佛",
    "X70n1402_002:0730a24": "法都不要理會。單單一箇所參話。頓在蒲團禪板邊。",
    "X70n1402_002:0730b01": "誰管你三十年二十年。滅&#x5374;身心死&#x5374;意氣。精進上",
    "X70n1402_002:0730b02": "加精進。勇銳中添勇銳。捱到情忘見盡。時箇箇心空",
    "X70n1402_002:0730b03": "真及第。幻住某甲新正第四日奉為海東諸禪人說。",
    "X70n1402_002:0730b04": "重陽示海東諸禪人",
    "X70n1402_002:0730b05": "[0730b05] 今朝九月九。黃花處處有。所參那一句。但[拚-ㄙ+ㄊ]長遠守。",
    "X70n1402_002:0730b06": "守到心孔開。決定無前後。東海鯉魚飛上天。驚起法",
    "X70n1402_002:0730b07": "身藏北斗。",
    "X70n1402_002:0730b08": "示海東可翁然禪人(住京師南禪寺)",
    "X70n1402_002:0730b09": "[0730b09] 山河大地不礙眼光。明暗色空消歸自己。舉心動念",
    "X70n1402_002:0730b10": "不是別人。見色聞聲本來成現。自是不歸歸便得。五",
    "X70n1402_002:0730b11": "湖&#x70DF;景有誰爭。此等說話。稍負聰明者舉皆知有。只",
    "X70n1402_002:0730b12": "許你記得多。說得熟。若要與&#x811A;跟下生死情妄十成",
    "X70n1402_002:0730b13": "脫略。不勝其霄壤相遠矣。不惟生死岸邊。便只是白",
    "X70n1402_002:0730b14": "日青天大開兩眼。對聲對色遇順遇逆。一念子起滅",
    "X70n1402_002:0730b15": "轉見消融不過。直饒對是非順逆一一消化得過。亦",
    "X70n1402_002:0730b16": "是弄精魂作主宰鬼家活計。有甚用處。如今在處教",
    "X70n1402_002:0730b17": "人參禪。多只是參此等禪。惟貴言通不求心悟。若是",
    "X70n1402_002:0730b18": "此箇至靈之心。不曾向真實田地上洞悟一回。任你",
    "X70n1402_002:0730b19": "將聰明之姿向釋迦達磨以至臨濟德山肚裏一時",
    "X70n1402_002:0730b20": "辰走過千百遭。徹見心肺。政是癡狂外邊走也。真實",
    "X70n1402_002:0730b21": "有志要為死生之者。斷斷不肯踏此途轍。單單靠取",
    "X70n1402_002:0730b22": "一箇所參底無義味話頭。頓在面前。如大死人相似。",
    "X70n1402_002:0730b23": "惟有一箇真參實究之心。都不起一點要會禪會道",
    "X70n1402_002:0730b24": "底妄想。縱使政於參處釋迦彌勒盡將三昧傾吐入",
    "X70n1402_002:0730c01": "你心腹。亦與當時吐&#x5374;。情願盡其形命不了佛法。決",
    "X70n1402_002:0730c02": "不於未悟之前妄將意識向它人奇特施設沾取一",
    "X70n1402_002:0730c03": "點。誤入識田。是謂野狐涎唾能使人眼見空花。癡狂",
    "X70n1402_002:0730c04": "外邊走。大不濟事。你若參到百年後。了然於己躬下",
    "X70n1402_002:0730c05": "無所趣向。政是第一等清淨好人。你但信心不退。來",
    "X70n1402_002:0730c06": "世後世決定還你有箇真正悟明底時節。你若急性",
    "X70n1402_002:0730c07": "便要會禪。只這箇急性底便是真入輪迴網羅中無",
    "X70n1402_002:0730c08": "間然也。老溈山謂。此宗難得其妙。切須子細用心。老",
    "X70n1402_002:0730c09": "幻如此說。只要人決了死生大事。不要人只管將心",
    "X70n1402_002:0730c10": "識向義路上穿鑿古今。你若放箇生死不過。當恁麼",
    "X70n1402_002:0730c11": "&#x811A;踏實地行取。你若只要會禪佛。也為你不得。然可",
    "X70n1402_002:0730c12": "翁求語警策。老幻(某甲)書。",
    "X70n1402_002:0730c13": "又",
    "X70n1402_002:0730c14": "[0730c14] 古者謂神光獨耀萬古徽猷。入此門來莫存知解。楞",
    "X70n1402_002:0730c15": "嚴亦謂。知見立知即無明本。知見無見斯即涅槃。從",
    "X70n1402_002:0730c16": "上若佛若祖。掃蕩學者之知解。非得已也。蓋知此道",
    "X70n1402_002:0730c17": "是一相平等法門。厚若地擎。廓如天布。無你容心處。",
    "X70n1402_002:0730c18": "無你留意處。無你著力處。乃至無你蹲坐處。只貴於",
    "X70n1402_002:0730c19": "未屙已前逴得便行。擬涉思惟即沒交涉。今時人見",
    "X70n1402_002:0730c20": "與麼說。便將意識領覽。入知解網中。不求真正悟明。",
    "X70n1402_002:0730c21": "你若不曾真正向&#x811A;跟下劃然開悟一回。任你遍將",
    "X70n1402_002:0730c22": "傳燈錄中相似語言以心意識荷負將去。依它作解。",
    "X70n1402_002:0730c23": "一味說此事本來具足。佛與眾生元無欠少。尋常著",
    "X70n1402_002:0730c24": "衣喫飯摠是成現三昧。你更擬心別求佛法。&#x5374;成好",
    "X70n1402_002:0731a01": "肉剜瘡。說得也相似。爭奈你不曾向情忘識盡處悟",
    "X70n1402_002:0731a02": "明。以其不悟。說愈親而識愈熾也。若是真正要究明",
    "X70n1402_002:0731a03": "死生大事底。都不肯於未悟時妄存知解妄會佛法。",
    "X70n1402_002:0731a04": "一切時中單單靠取箇所參底無義味話。如咬生&#x9244;",
    "X70n1402_002:0731a05": "橛相似。朝咬不斷暮咬。今年咬不斷便[拚-ㄙ+ㄊ]取來年咬。",
    "X70n1402_002:0731a06": "愈咬不斷但[拚-ㄙ+ㄊ]取不退轉無間斷咬去。更說甚三十",
    "X70n1402_002:0731a07": "年五十年。咬到極則處。管取有箇卒地折嚗地斷底",
    "X70n1402_002:0731a08": "時節。但堅操此要咬斷底信心。不變不易。更有甚麼",
    "X70n1402_002:0731a09": "不了辦底大事。自是你趣道之正念不堅不密。未曾",
    "X70n1402_002:0731a10": "向所參話上立得&#x811A;牢。偶見人說相似般若。又乃將",
    "X70n1402_002:0731a11": "心學解。苟存此等謬見。若要真正悟明。是謂&#x5374;步求",
    "X70n1402_002:0731a12": "前。無是理也。可翁首座負聰明之姿。有決了死生之",
    "X70n1402_002:0731a13": "大志。無端[宋-木+取]初沾惹了一種相似知解。三餘年留山",
    "X70n1402_002:0731a14": "中。近方信得及。不為知解所惑。茲忽起鄉念。立大志。",
    "X70n1402_002:0731a15": "盡其晚年力究深窮。以期正悟。復出紙再求警策。由",
    "X70n1402_002:0731a16": "是引前語以告之。更有箇[宋-木+取]末後句。兩手分付。不於",
    "X70n1402_002:0731a17": "悟處期超越。徒向聞邊守見知。記取記取。",
    "X70n1402_002:0731a18": "示靈叟古首座(住豐州萬壽)",
    "X70n1402_002:0731a19": "[0731a19] 參禪要決了生死疑情。此疑既決。則一切是非差別",
    "X70n1402_002:0731a20": "同時俱決。既如是決了。方知本來無一物。於無一物",
    "X70n1402_002:0731a21": "處也無疑者也。無生死者亦無決者。亦無受如是說",
    "X70n1402_002:0731a22": "者。一切收歸自己。不思善不思惡。法性本來平等。到",
    "X70n1402_002:0731a23": "這裏更說有微塵許是佛是法是禪是道。皆墮妄緣。",
    "X70n1402_002:0731a24": "且禪道佛法尚是妄。又何疑與不疑非妄者哉。 你",
    "X70n1402_002:0731b01": "若實未曾向己躬下打徹一回。洞見源底。便向塵勞",
    "X70n1402_002:0731b02": "&#x8657;妄心中恣生妄見。將他本來無一物之語。以情意",
    "X70n1402_002:0731b03": "識和會卜度。便道無三界可出。無涅槃可證。說得也",
    "X70n1402_002:0731b04": "相似。只是和箇說底都成妄見。擬將妄見要脫佗生",
    "X70n1402_002:0731b05": "死。不異抱薪救火轉加熾燄。無有是處。 你若真實",
    "X70n1402_002:0731b06": "要做工夫。先將箇生死無常大事頓在胸中。無斯須",
    "X70n1402_002:0731b07": "少間。單單提箇話頭。盡此一報身驀直做向前去。切",
    "X70n1402_002:0731b08": "不得要前思後筭。做得上也與麼做。做不上也與麼",
    "X70n1402_002:0731b09": "做。久久不變不易。工夫熟。伎倆忘。諸妄消。不覺不知",
    "X70n1402_002:0731b10": "以之悟入也。 夫無熟與不熟。疑情無起與不起。古",
    "X70n1402_002:0731b11": "人謂。參禪無秘訣。只要生死切。你一箇為生死大事",
    "X70n1402_002:0731b12": "之心至切至真。只從箇真切心上總是疑情。自然不",
    "X70n1402_002:0731b13": "加排遣。做作久久。此為生死切。心不間。則首尾一貫。",
    "X70n1402_002:0731b14": "更何法可以為留為礙者哉。 你一箇為生死正念",
    "X70n1402_002:0731b15": "不真不切。但只管強提話頭。猛起疑情。決定不會開",
    "X70n1402_002:0731b16": "悟。但強得一時。疑得一時。其強之之心少退。則疑之",
    "X70n1402_002:0731b17": "之情與之俱失矣。 但當工夫做不純一處。都不要",
    "X70n1402_002:0731b18": "強起疑情。只消把生死無常思量一遍看看。到無可",
    "X70n1402_002:0731b19": "柰何。別無方便可以破除。惟有一箇話頭又猛提起。",
    "X70n1402_002:0731b20": "與之做去。做得上也與麼做。做不上也與麼做。做到",
    "X70n1402_002:0731b21": "不柰何處。便是工夫熟時亦不可做熟想。只是粘頭",
    "X70n1402_002:0731b22": "綴尾做去。倘如是做。如不徹證則無此理也。說難說",
    "X70n1402_002:0731b23": "易皆當人以己量而分。其實絕無有難易之說。且如",
    "X70n1402_002:0731b24": "德山見吹滅紙燭便解承當。靈雲見桃花應時領略",
    "X70n1402_002:0731c01": "如此機緣。是易耶難耶。當知在德山靈雲分上則易。",
    "X70n1402_002:0731c02": "在佗人分上則不易也。你若實不以生死大事為己",
    "X70n1402_002:0731c03": "重任。決意咨參。願求正悟。縱使將千七百公案一一",
    "X70n1402_002:0731c04": "注解。教你便會。可謂易也。殊不知會語則易。要透佗",
    "X70n1402_002:0731c05": "死生情妄則難之又難矣。但能信取一箇話頭。密密",
    "X70n1402_002:0731c06": "參取。亦不必問其難易。久之心明性徹。則難之與易",
    "X70n1402_002:0731c07": "不勝其贅矣。 無字與燒撒了。那箇是我性。已是兩",
    "X70n1402_002:0731c08": "重。使我示你箇話頭。則不勝紛雜。工夫轉見多端。你",
    "X70n1402_002:0731c09": "今日只將前面兩箇話頭上那箇看得熟。只將箇看",
    "X70n1402_002:0731c10": "得熟底立定&#x811A;頭。便與麼[拚-ㄙ+ㄊ]死[拚-ㄙ+ㄊ]生。一念萬年與之",
    "X70n1402_002:0731c11": "做去。做之不已。一處透千處萬處一時透。做到兩忘",
    "X70n1402_002:0731c12": "迷悟。雙泯聖凡之際。回觀千七百則閑言長語。特翳",
    "X70n1402_002:0731c13": "眼金屑耳。子細子細。我三年不寫字。亦不與人說話。",
    "X70n1402_002:0731c14": "以兄遠訪。不覺葛藤如此。更不多及也。",
    "X70n1402_002:0731c15": "示海東淵首座",
    "X70n1402_002:0731c16": "[0731c16] 工夫上說起疑情。當知疑情初無指授。亦無體段。亦",
    "X70n1402_002:0731c17": "無知覺。亦無把柄。亦無趣向。亦無方便。亦無做作安",
    "X70n1402_002:0731c18": "排等事。更無別有道理可以排遣得教你起疑。其所",
    "X70n1402_002:0731c19": "謂疑者。但只是你為自己躬下一段生死大事未曾",
    "X70n1402_002:0731c20": "明了。單單只是疑此生死大事。因甚麼遠從無量劫",
    "X70n1402_002:0731c21": "來流轉迨今。是甚麼巴鼻。又因甚麼從今日流入盡",
    "X70n1402_002:0731c22": "未來際。決定有甚了期。只這箇便是疑處。從上佛祖",
    "X70n1402_002:0731c23": "皆從此疑。疑之不已。自然心路絕。情妄消。知解泯。能",
    "X70n1402_002:0731c24": "所忘。不覺忽然相應。便是疑情破底時節也。在前古",
    "X70n1402_002:0732a01": "人也不曾去看話頭參公案。上蒲團做模樣。只是切",
    "X70n1402_002:0732a02": "切於生死大事上疑著。三千里五千里撞見箇人。未",
    "X70n1402_002:0732a03": "脫草鞋便驀直問。我為生死事大無常迅速。千人萬",
    "X70n1402_002:0732a04": "人都是如此出家。如此行&#x811A;。如此求人。如此學道。初",
    "X70n1402_002:0732a05": "不為第二件事。設有亦不為也。後代以來。宗門下不",
    "X70n1402_002:0732a06": "合有許多露布葛藤。往往&#x811A;未跨門。便被此一等語",
    "X70n1402_002:0732a07": "言引誘將去。墮在葛藤窠臼中。喚作佛法。喚作禪道。",
    "X70n1402_002:0732a08": "流入知解羅網中不得出頭。惟益多聞乃所知障。於",
    "X70n1402_002:0732a09": "道實不曾有交涉。於是近代尊宿。眼不耐見叢林中",
    "X70n1402_002:0732a10": "有此一病弊。待你未開口時。但只把一則無義味話",
    "X70n1402_002:0732a11": "頭撇在學人面前。只要你放舍一切身心世間諸緣",
    "X70n1402_002:0732a12": "雜念。并禪道佛法語言文字等。只教你向此話頭上",
    "X70n1402_002:0732a13": "起大疑情參取去。正當參時。也不是要明佛法了參。",
    "X70n1402_002:0732a14": "也不是要會禪道了參。也不是要求一切知解了參。",
    "X70n1402_002:0732a15": "其所用心參者。單單只是不柰自己有箇生死無常",
    "X70n1402_002:0732a16": "大事何。所以參到話頭破處。則生死大事與之俱破。",
    "X70n1402_002:0732a17": "生死大事明處。則一切語言文字與之俱明。離死生",
    "X70n1402_002:0732a18": "外別無話頭。離話頭外別無生死。雖則從上古人只",
    "X70n1402_002:0732a19": "疑生死了悟道。今之人只疑話頭了悟道。其所疑之",
    "X70n1402_002:0732a20": "事似或有異。其悟之道其實無古無今無雜無異也。",
    "X70n1402_002:0732a21": "正當疑話頭時。也莫求方便。須信參禪無方便。也莫",
    "X70n1402_002:0732a22": "求趣向。須知參禪無趣向。也莫求把柄。須知參禪無",
    "X70n1402_002:0732a23": "把柄。其所言方便者。即箇話頭便是方便。即箇話頭",
    "X70n1402_002:0732a24": "便是趣向。便是把柄。但只要信得及靠得穩。此生參",
    "X70n1402_002:0732b01": "箇話頭。決定要就此話頭上打徹。如打未徹。初無障",
    "X70n1402_002:0732b02": "礙。只是自家欠一種猛利。欠一種堅固。欠一種不退",
    "X70n1402_002:0732b03": "轉。欠一種信得及把得定耳。但能把得箇參話頭底",
    "X70n1402_002:0732b04": "正念住。也莫管佗昏沉散亂。也莫管佗動靜語默。也",
    "X70n1402_002:0732b05": "莫管佗生老病死。也莫管佗苦樂順逆。也莫管佗成",
    "X70n1402_002:0732b06": "就不成就等。乃至除&#x5374;箇參話頭底正念之外。縱是",
    "X70n1402_002:0732b07": "三世佛歷代祖同時現前。以第一義諦無上法要傾",
    "X70n1402_002:0732b08": "入我心腹中。亦須當時與嘔&#x5374;。亦莫管佗。蓋此事不",
    "X70n1402_002:0732b09": "在佛祖上。不在境緣上。不在文字上。不在知解上。但",
    "X70n1402_002:0732b10": "只在你一箇信得生死無常大事極處。所以不柰箇",
    "X70n1402_002:0732b11": "生死何。參古人話頭。除&#x5374;參古人話頭底一念子外。",
    "X70n1402_002:0732b12": "更擬向第二念中尋討。大似撥波求水爾。古人道。密",
    "X70n1402_002:0732b13": "在爾邊。又何曾有一法與人。為見聞為持守。惟今日",
    "X70n1402_002:0732b14": "教你看箇話頭。早是不得已也。更若離此話頭外別",
    "X70n1402_002:0732b15": "作思惟計較。展轉沒交涉。久後工夫熟。時節至。疑情",
    "X70n1402_002:0732b16": "破。須知疑者參者乃至和箇話頭打歸自己。更無一",
    "X70n1402_002:0732b17": "法當情。亦無一法為了為不了。故教中謂。森羅萬象",
    "X70n1402_002:0732b18": "一法之所印。只箇一法亦無討處。其何話頭之有哉。",
    "X70n1402_002:0732b19": "但辨肯心。決不相賺。海東淵禪人日居僧堂中。因看",
    "X70n1402_002:0732b20": "話頭處未通。出紙求指示。乃直筆以此答之云爾。",
    "X70n1402_002:0732b21": "示無地立禪人",
    "X70n1402_002:0732b22": "[0732b22] 回光返照四字。是獨脫凡情。超入大悟之域底境界。",
    "X70n1402_002:0732b23": "你工夫未到此箇田地。且光作麼生回照。作麼生返。",
    "X70n1402_002:0732b24": "你若未到真正悟明之地。但有可回可返之理。皆是",
    "X70n1402_002:0732c01": "自瞞。以其悟得徹處。則其心光不待回而回。覺照不",
    "X70n1402_002:0732c02": "待返而返矣。以無所待故也。無光可回。亦無照可返。",
    "X70n1402_002:0732c03": "是謂一行三昧。從上佛祖摠向這裏垛跟。甚非意識",
    "X70n1402_002:0732c04": "情妄所可到者。如今有等癡人。靜僻處&#x53CE;視聽。絕見",
    "X70n1402_002:0732c05": "聞。如木石相似。喚作回光返照。似恁麼照得三十年。",
    "X70n1402_002:0732c06": "念念要脫佗生死不得。但將箇趙州因甚道箇無字",
    "X70n1402_002:0732c07": "猛利一提提起。日而參夜而究。行而疑坐而拶。政當",
    "X70n1402_002:0732c08": "如是看時。切不得作回光返照想。但參究不得處。政",
    "X70n1402_002:0732c09": "是放身捨命時。久久純熟。忽爾開悟。曾不自知而回",
    "X70n1402_002:0732c10": "光返照畢矣。若更作回光返照會。依舊不曾悟在。立",
    "X70n1402_002:0732c11": "無地禪人求警策語。(某甲)為書。",
    "X70n1402_002:0732c12": "示夫上主",
    "X70n1402_002:0732c13": "[0732c13] 據如所言。十二時中作主。不得不識。離&#x5374;所參話頭",
    "X70n1402_002:0732c14": "外又喚甚麼作主。當知即箇話頭。便是你主。但常令",
    "X70n1402_002:0732c15": "此所參底話頭不離心念。便是作得主。亦不可起作",
    "X70n1402_002:0732c16": "得主想。古人大意上初不曾有作主之說。如溈山謂",
    "X70n1402_002:0732c17": "強作主宰。莫徇人情。乃一時發人之精進之詞。非道",
    "X70n1402_002:0732c18": "也。 又謂昏沉散亂是非逆順等上看話頭之說。此",
    "X70n1402_002:0732c19": "說初無難曉底道理。自是你曉不得。強生知見。且如",
    "X70n1402_002:0732c20": "正看話頭之頃。忽爾昏散順逆等境現前。便當奮起",
    "X70n1402_002:0732c21": "精神向昏散順逆中看。久久昏散順逆情妄自消耳。",
    "X70n1402_002:0732c22": "有人見此昏散順逆等現前。便乃瞥生疑妄。謂畢竟",
    "X70n1402_002:0732c23": "別有何方便可以去此昏散等習。又乃歸咎於根器",
    "X70n1402_002:0732c24": "宿業及種種境緣才起此心。則於昏散上重加昏散。",
    "X70n1402_002:0733a01": "順逆中又添順逆也。所以教你昏沉散亂時只就昏",
    "X70n1402_002:0733a02": "沉散亂上看。也不是別有何物可看。亦不是看昏沉",
    "X70n1402_002:0733a03": "散亂是何物。亦不教你於昏散順逆等別尋巴鼻。只",
    "X70n1402_002:0733a04": "教你便就昏散等上單單提起話頭自看。永不放捨。",
    "X70n1402_002:0733a05": "亦不妄起第二念。分別此是昏散順逆等。此非昏散",
    "X70n1402_002:0733a06": "順逆等。大凡做工夫只要悟話頭。不要你排遣昏散",
    "X70n1402_002:0733a07": "等。你但痛念生死無常大事。單單提箇話頭。起大疑",
    "X70n1402_002:0733a08": "情以求正悟。惟是生死念切。自然話頭綿密。於看話",
    "X70n1402_002:0733a09": "頭綿密處。昏散等自然不現。凡是做工夫時見有昏",
    "X70n1402_002:0733a10": "散等。即是你念生死之心不切。看話頭之念不密耳。",
    "X70n1402_002:0733a11": " 又言。於話頭上起疑。恐落思量之說。差矣。古人只",
    "X70n1402_002:0733a12": "為箇生死大事未決。三十年二十年。三千里一萬里。",
    "X70n1402_002:0733a13": "逢人便問我為生死大事。何曾看話頭起疑來。雖不",
    "X70n1402_002:0733a14": "看話頭起疑。而一箇生死大事未決之心。便是古人",
    "X70n1402_002:0733a15": "疑處。近代參學之士。苦不以生死為事。況是宗門繁",
    "X70n1402_002:0733a16": "盛語言滋多。&#x811A;未跨門先以記持語言為務。把箇為",
    "X70n1402_002:0733a17": "生死之正念一隔隔斷。於是近代尊宿不得已將箇",
    "X70n1402_002:0733a18": "沒義味話頭瞥在你八識田中。教你去&#x5374;一切知解。",
    "X70n1402_002:0733a19": "單單只向此話之所未曉處疑著。其所疑者如撞著",
    "X70n1402_002:0733a20": "箇銀山&#x9244;壁相似。面前更無寸步可進。纔起第二念",
    "X70n1402_002:0733a21": "便是落思量。但不起第二念即是疑情。其疑情中自",
    "X70n1402_002:0733a22": "然截斷一切知見解會等病。忽爾你於所疑處觸翻。",
    "X70n1402_002:0733a23": "方知如古人一言半句真箇是大火聚吹毛劍。不可",
    "X70n1402_002:0733a24": "犯也。但辨信心。無事不了。",
    "X70n1402_002:0733b01": "示宗己禪人(住常州法雲禪寺。號復庵。法嗣于師)",
    "X70n1402_002:0733b02": "[0733b02] 趙州因甚道箇無字。此八箇字是八字關。字字要著",
    "X70n1402_002:0733b03": "精彩。看你若依稀彷彿。半困半醒似有似無。恁麼參",
    "X70n1402_002:0733b04": "去驢年也不會發明。參禪全是一團精神。你若精神",
    "X70n1402_002:0733b05": "稍緩。便被昏散二魔引入亂想狂妄窟中。作顛倒活",
    "X70n1402_002:0733b06": "計。參到精神不及處。驀忽猛省。方知只箇精神。亦無",
    "X70n1402_002:0733b07": "著處。便見自己即宗。惟宗即己。宗外無己。己外無宗。",
    "X70n1402_002:0733b08": "惟己與宗俱成寐語。己禪人求警策之語。乃直筆以",
    "X70n1402_002:0733b09": "似之。就為說偈。趙州因甚道無字。自己與宗都莫論。",
    "X70n1402_002:0733b10": "盡力直教參到底。便於無佛處稱尊。",
    "X70n1402_002:0733b11": "示雄禪人(法嗣于師)",
    "X70n1402_002:0733b12": "[0733b12] 四大分散時向何處安身立命。 你若真實要悟明",
    "X70n1402_002:0733b13": "自己。但於十二時中單單提起此箇話頭。粘頭綴尾。",
    "X70n1402_002:0733b14": "不斷頭驀直做向前去。政當做時。都不要將一切語",
    "X70n1402_002:0733b15": "言文字義路道理等來取證。做工夫時不要別&#x8994;休",
    "X70n1402_002:0733b16": "歇。亦不要配合古人做工夫上是同是別。才生此心",
    "X70n1402_002:0733b17": "都落知解。永不與道相應。 第一須是放得從前知",
    "X70n1402_002:0733b18": "見解會底禪道佛法淨盡。 第二須把生死大事頓",
    "X70n1402_002:0733b19": "于胸中。念念如救頭然。若不頓悟。決定不休。 第三",
    "X70n1402_002:0733b20": "須是作得主定。但是久遠不悟。都不要起第二念向",
    "X70n1402_002:0733b21": "外別求。任是生與同生死與同死。有此真實志願。把",
    "X70n1402_002:0733b22": "得定。管取心空及第有日矣。雄禪人但與麼信取好。",
    "X70n1402_002:0733b23": "又",
    "X70n1402_002:0733b24": "[0733b24] 此道無向背。絕商量。你擬心則千里萬里沒交涉。你",
    "X70n1402_002:0733c01": "若不擬心。亦無你湊泊處。做工夫看箇話頭。身心勇",
    "X70n1402_002:0733c02": "猛打成一片。如銀山鐵壁相似。既是成一片。身與心。",
    "X70n1402_002:0733c03": "人與境。覿體混融。不容有所知。苟或知是一片。則又",
    "X70n1402_002:0733c04": "是兩片三片了也。安有混融之理哉。如今真實做處。",
    "X70n1402_002:0733c05": "都不要問一片不一片。但有一日精神。參取一日。歲",
    "X70n1402_002:0733c06": "久月深。不自知而以之悟入。決不相賺。只憑你一片",
    "X70n1402_002:0733c07": "決定信心。除&#x5374;箇趙州因甚道箇無字外。見人說禪",
    "X70n1402_002:0733c08": "說道便與劈面唾。生死無常不是小事。[拚-ㄙ+ㄊ]取三二十",
    "X70n1402_002:0733c09": "年&#x811A;踏實地死工夫捱將去。不怕甕中走&#x5374;鱉。雄禪",
    "X70n1402_002:0733c10": "人但恁麼信教及。一任東山西水去。",
    "X70n1402_002:0733c11": "   又",
    "X70n1402_002:0733c12": "[0733c12] 若真箇打成一片時。亦不知如銀山鐵壁。既知是銀",
    "X70n1402_002:0733c13": "山鐵壁。即不可謂之打成一片。 如今莫問成一片",
    "X70n1402_002:0733c14": "不成一片。但將所參話頭只管粘頭綴尾。念念參取。",
    "X70n1402_002:0733c15": "參到意識盡處。知解泯時。不覺不知自然開悟。 政",
    "X70n1402_002:0733c16": "當開悟時。迷與悟。得與失。是與非等一齊超越。更不",
    "X70n1402_002:0733c17": "須問人求證據。自然穩怗怗地。無許多事也。子細子",
    "X70n1402_002:0733c18": "細。要到這箇時節。須放教胸中開闊歲月久長可也。",
    "X70n1402_002:0733c19": "   又",
    "X70n1402_002:0733c20": "[0733c20] 勞自己之力。安佗人之念。是菩薩用心。但存此心向",
    "X70n1402_002:0733c21": "道。則道無有不相應者。 老氏謂。知其雄。守其雌。為",
    "X70n1402_002:0733c22": "天下溪。為天下溪。常德不離。謂雄者安己而勞佗。謂",
    "X70n1402_002:0733c23": "雌者安佗而勞己也。猶水聚而為谿。常德之在躬而",
    "X70n1402_002:0733c24": "不可離也。 做工夫。無邪正曲直難易之差。但念無",
    "X70n1402_002:0734a01": "常慎勿放逸。則步步皆正而不邪也。但信自心作佛",
    "X70n1402_002:0734a02": "而不向外馳求。自然心心質直而不致乎曲矣。但是",
    "X70n1402_002:0734a03": "工夫做不上。疑情疑不起。乃至百千障緣同時現前。",
    "X70n1402_002:0734a04": "此箇要究明大事之心凝然不加搖動。則於理易會",
    "X70n1402_002:0734a05": "而不難矣。 但是道業邊遇一切難入之處。俱是自",
    "X70n1402_002:0734a06": "心作障。此心若肯得盡。直至佛祖地位。更無別有所",
    "X70n1402_002:0734a07": "謂障礙之者。其學道之正念但自肯得盡。誰管三十",
    "X70n1402_002:0734a08": "年二十年。自然穩怗怗地。無半點疑惑。安有自肯而",
    "X70n1402_002:0734a09": "復有障礙自外而至者耶。守雌之心念念無間。真積",
    "X70n1402_002:0734a10": "力久不加造作。養之既專。守之亦力。道緣克備。觸處",
    "X70n1402_002:0734a11": "皆真。任運無差。於法自在。直造世雄之域而不自知",
    "X70n1402_002:0734a12": "也。偉也哉偉也哉。雄禪人寄單山中。以鄉中老成者",
    "X70n1402_002:0734a13": "未有寄單之地。乃讓而佗之。其為義之心與道相須",
    "X70n1402_002:0734a14": "而遠矣。出&#x5E0B;求語為一切處警策。故直筆以遺之。老",
    "X70n1402_002:0734a15": "幻(某甲)書。",
    "X70n1402_002:0734a16": "示日本元禪人(住京師真如禪寺。號古先。法嗣於師)",
    "X70n1402_002:0734a17": "[0734a17] 此心迷成生死。悟成涅槃。然生死之迷固是難遣。殊",
    "X70n1402_002:0734a18": "不知悟之涅槃猶是入眼金塵。當知般若如大火聚。",
    "X70n1402_002:0734a19": "不許一切湊泊。你做工夫之心不肯真切。不能於[宋-木+取]",
    "X70n1402_002:0734a20": "初一念上拍盲坐斷。十二時中硬剝剝如大死人相",
    "X70n1402_002:0734a21": "似。靠箇所參話一切斬斷。每於坐不斷處而生異計。",
    "X70n1402_002:0734a22": "作難想。作易想。引起差別情妄紛然交接于懷。不能",
    "X70n1402_002:0734a23": "隨處剪斷。立十種重願。必欲憑此願力剪斷浮思幻",
    "X70n1402_002:0734a24": "想。如石壓草。便立千種重願也壓不得。轉見&#x8E08;闊。",
    "X70n1402_002:0734b01": "[0734b01] 你不思生死無常是無始時一段最大因緣。必欲相",
    "X70n1402_002:0734b02": "應都無異方便。惟有一箇所參話。直下但辨取一片",
    "X70n1402_002:0734b03": "不退轉不改易不遷變底決定正念。生與同生。死與",
    "X70n1402_002:0734b04": "同死。設使於未悟之際。千釋迦萬彌勒傾出四大海",
    "X70n1402_002:0734b05": "佛法入你耳根。總是&#x8657;妄塵勞。皆非究竟。但是你一",
    "X70n1402_002:0734b06": "箇正念靠不穩。其顛倒狂妄千途萬轍了無休歇期。",
    "X70n1402_002:0734b07": "子細子細。元禪人勉之。",
    "X70n1402_002:0734b08": "示聖門哲禪人(住京師真如禪寺。後號明叟。嗣師)",
    "X70n1402_002:0734b09": "[0734b09] 昔僧問馬祖如何是佛。祖云即心是佛。此一句話直",
    "X70n1402_002:0734b10": "是軟頑一切人。是說箇箇領略得去。及至問伊道。那",
    "X70n1402_002:0734b11": "箇是你心。你便東指西指認色認空。說道說理。展轉",
    "X70n1402_002:0734b12": "沒交涉也。且心既不可指。你又喚甚麼作佛。索性沒",
    "X70n1402_002:0734b13": "討頭處。須知此事端的是悟始得。你若不曾悟去。任",
    "X70n1402_002:0734b14": "你盡世認箇即心是佛。及至眼光落地時。討箇心也",
    "X70n1402_002:0734b15": "不見。討箇佛也不見。甘受輪迴。悔將無及。如是喚作",
    "X70n1402_002:0734b16": "參禪者。你鄉裏人比比皆是。爭似將箇趙州因甚道",
    "X70n1402_002:0734b17": "箇無字話。立定&#x811A;頭。一氣拍盲。參向前去。若不親到",
    "X70n1402_002:0734b18": "大徹大悟之地。決定不休。能如是立志參究。久之頓",
    "X70n1402_002:0734b19": "悟。則知即心是佛與箇無字總成剩語。聖門哲禪人",
    "X70n1402_002:0734b20": "求語警策。老幻(某甲)書。",
    "X70n1402_002:0734b21": "示字海文侍者",
    "X70n1402_002:0734b22": "[0734b22] 從上佛祖痛以死生大事因緣未由決了。積劫於菩",
    "X70n1402_002:0734b23": "提海中深熏熟鍊不捨寸陰。乃至於菩提法中捨&#x5F03;",
    "X70n1402_002:0734b24": "百千萬億形命。視富貴恩愛不翅飛埃之過目。一念",
    "X70n1402_002:0734c01": "子孜孜矻矻提起古人無義味話頭。向三條椽下七",
    "X70n1402_002:0734c02": "尺單前忘寒忘暑癈寢癈&#x98E1;。其不至大發明大休歇",
    "X70n1402_002:0734c03": "之地不已也。具如是體裁。一箇箇透頂透底首尾一",
    "X70n1402_002:0734c04": "貫。然後以所得處就人爐&#x97B4;中重煆再鍊。必使纖塵",
    "X70n1402_002:0734c05": "淨盡脫白清潔。於生死涅槃岸上游戲自在。是謂心",
    "X70n1402_002:0734c06": "空及第者。豈似今人&#x811A;跟浮淺。不肯死心死志向真",
    "X70n1402_002:0734c07": "實田地。硬立&#x811A;頭以求真脫。只貴於冊子上記持。口",
    "X70n1402_002:0734c08": "耳邊染習。惟欲會禪便了。殊不知死生大事於&#x811A;跟",
    "X70n1402_002:0734c09": "下依舊黑漫漫。不惟無有益。而害之矣。字海文侍者",
    "X70n1402_002:0734c10": "求語警策其入道之徑云。",
    "X70n1402_002:0734c11": "又",
    "X70n1402_002:0734c12": "[0734c12] 做工夫只要信得及。從最初一念信教及之。如是三",
    "X70n1402_002:0734c13": "十年永不生第二念。愈參不得愈加精進。愈做不上",
    "X70n1402_002:0734c14": "愈加勇猛。你於做不上參不得處。瞥生一念疑惑妄",
    "X70n1402_002:0734c15": "見。起種種情解若凡若聖等。都墮落生死坑&#x7A7D;底。根",
    "X70n1402_002:0734c16": "本參禪但參不得時。不要說根器鈍。不要說業障重。",
    "X70n1402_002:0734c17": "不要說時節晚。不要說不遇人。大意只是你一箇為",
    "X70n1402_002:0734c18": "生死底正念不真不切。此心若真切。說甚麼三十年。",
    "X70n1402_002:0734c19": "便是三十生也不生驚怖。密□切地打捱向前。古人",
    "X70n1402_002:0734c20": "道釣竿斫盡重栽竹。不計功程得便休。或你不具此",
    "X70n1402_002:0734c21": "等體裁。參禪學道總是倒見。真正道流所宜守者。文",
    "X70n1402_002:0734c22": "侍者勉之。老幻作如是說。",
    "X70n1402_002:0734c23": "示定林了一上人",
    "X70n1402_002:0734c24": "[0734c24] 若了一。萬事畢。且一作麼生了。若要&#x8994;箇了處。一切",
    "X70n1402_002:0735a01": "用心皆是平地風波。都無你了處。但將一箇趙州因",
    "X70n1402_002:0735a02": "甚道箇無字頓在胸中。默默地[拚-ㄙ+ㄊ]此一生。堅密身心",
    "X70n1402_002:0735a03": "與之[病-丙+斯]捱將去。政當[病-丙+斯]捱時。不得你了會。亦不得你",
    "X70n1402_002:0735a04": "不了會。了與不了都是妄見。你若住此妄見中。展轉",
    "X70n1402_002:0735a05": "無你了處。但只將箇所參話橫于胸中。今日也恁麼",
    "X70n1402_002:0735a06": "參。明日也恁麼參。於所參處應有一切殊勝奇特境",
    "X70n1402_002:0735a07": "界現前。總是魔&#x6060;。更不得第二念認著。及與遣除。乃",
    "X70n1402_002:0735a08": "至分別取捨以為。則但有此心俱落意地。要脫佗生",
    "X70n1402_002:0735a09": "死根塵也大難。但是三十年二十年不獲悟明。惟加",
    "X70n1402_002:0735a10": "堅密[拚-ㄙ+ㄊ]得。生與同生死與同死。於所參話一念子靠",
    "X70n1402_002:0735a11": "教穩怗怗地。不動不搖。久之異情不起。妄念平沉。於",
    "X70n1402_002:0735a12": "無所覺知處驀忽猛省。方知至一之道。於未行&#x811A;時",
    "X70n1402_002:0735a13": "已&#x751E;了了。政不待別有所了而了也。是謂定林。你若",
    "X70n1402_002:0735a14": "不曾恁麼真正悟明一回。便恁麼喚作了也不得。喚",
    "X70n1402_002:0735a15": "作一亦不得。更要喚作定林大遠在。予說不&#x8657;。一禪",
    "X70n1402_002:0735a16": "人道念綿密。年齒方盛。儘有發越祖道之姿。但辨肯",
    "X70n1402_002:0735a17": "心。決不相賺。",
    "X70n1402_002:0735a18": "又",
    "X70n1402_002:0735a19": "[0735a19] 二由一有。一亦莫守。眨得眼來。早成窠臼。此事那裏",
    "X70n1402_002:0735a20": "討半點商量分。直下知歸已涉途程了也。參禪但未",
    "X70n1402_002:0735a21": "能向朕兆未分已前拍盲按下。且不可&#x5FE9;&#x5FE9;草草。你",
    "X70n1402_002:0735a22": "便[拚-ㄙ+ㄊ]取一生去理會。此生不辨又[拚-ㄙ+ㄊ]取來生結果。此",
    "X70n1402_002:0735a23": "事是你通身具足底。更過三十生亦不怕虧損一毫。",
    "X70n1402_002:0735a24": "惟要真實於死工夫邊豁然悟一遍。便是心空及第",
    "X70n1402_002:0735b01": "之時。你若不能死盡偷心。擬將心識向它文字語言",
    "X70n1402_002:0735b02": "上撮掠。墮落意地。縱使會得道會得禪。不知是癡狂",
    "X70n1402_002:0735b03": "外邊走。一禪人年齒壯盛。有真參之志。再來山中求",
    "X70n1402_002:0735b04": "警策。古所謂但辨肯心不相賺。復何警策之云乎哉。",
    "X70n1402_002:0735b05": "勉之。",
    "X70n1402_002:0735b06": "示意禪人",
    "X70n1402_002:0735b07": "[0735b07] 佛法全體是你具足底。你才瞥生一念要向佛法上",
    "X70n1402_002:0735b08": "著到。早已墮落意地。永劫不與佛法相應。你若真正",
    "X70n1402_002:0735b09": "不肯放過生死大事。又不向一念未起時披襟荷負。",
    "X70n1402_002:0735b10": "但將箇四體分散時向何處安身立命話。隨你一切",
    "X70n1402_002:0735b11": "處住坐。密密參取。正當參時。但是從前記憶得底經",
    "X70n1402_002:0735b12": "教義理并古今宗乘中公案語言。并不得記半箇字",
    "X70n1402_002:0735b13": "在胸中。亦不得將半箇字掛在口皮邊。十二時中兀",
    "X70n1402_002:0735b14": "兀如大死人相似。只如此單提所參話參取。久之不",
    "X70n1402_002:0735b15": "退。自有箇超然頓悟底時節。你若未親到此箇正悟",
    "X70n1402_002:0735b16": "底時節。只要將心意識向相似語言上和會知解。任",
    "X70n1402_002:0735b17": "你解得一擔禪道佛法。是名咂噉野狐涎唾。萬劫無",
    "X70n1402_002:0735b18": "你了辨處。意禪人記取記取。",
    "X70n1402_002:0735b19": "示因禪人",
    "X70n1402_002:0735b20": "[0735b20] 但信教自己及提起所參話。寬著程限。[拚-ㄙ+ㄊ]取久遠參",
    "X70n1402_002:0735b21": "去。自然有人悟入之時。不可於正參時生一切疑慮",
    "X70n1402_002:0735b22": "之心。又不可生一切速求開悟之心。譬如行路力極",
    "X70n1402_002:0735b23": "則自到了。 止參話頭做工夫時。但有一切見聞知",
    "X70n1402_002:0735b24": "覺奇特殊勝應驗等事。皆是魔緣。但不生心隨逐。久",
    "X70n1402_002:0735c01": "則自解。你若瞥生一念樂著之情。從此墮入魔境。自",
    "X70n1402_002:0735c02": "謂發明。&#x5374;成狂亂。 悟道如人到家。面前物境既是",
    "X70n1402_002:0735c03": "故家。一一自然穩當明白。更無纖毫疑惑之念。苟存",
    "X70n1402_002:0735c04": "半點疑惑。決定不是故家。便須[拚-ㄙ+ㄊ]去別參。或不爾則",
    "X70n1402_002:0735c05": "謾成異見矣。",
    "X70n1402_002:0735c06": "[0735c06] 參無字。只要向無字上起疑情。參道趙州因甚道箇",
    "X70n1402_002:0735c07": "無字。十二時中只與麼參。正當參時不問有思量分",
    "X70n1402_002:0735c08": "別無思量分別。有思量無思量屬妄想。如今只要你",
    "X70n1402_002:0735c09": "單單向所參話上起疑情。乃至總不要一切境緣上",
    "X70n1402_002:0735c10": "作分別想。但離&#x5374;所參話外別起一念。不問是佛念",
    "X70n1402_002:0735c11": "法念。俱是非正念。皆生死種子。 真實做工夫底人。",
    "X70n1402_002:0735c12": "十二時中念念如救頭然。如一人與萬人敵相似。那",
    "X70n1402_002:0735c13": "討閑工夫向身命世緣上著到。亦有甚工夫要求人",
    "X70n1402_002:0735c14": "開發。更有甚閑工夫要問人討言句&#x8994;解會。更有一",
    "X70n1402_002:0735c15": "等人。三日不得人開發。便乃心下茫然。無所施其巧。",
    "X70n1402_002:0735c16": "這箇總是逐妄流轉。不是做工夫底人。大率做工夫",
    "X70n1402_002:0735c17": "底人。如做賊要偷人金帛相似。行時行要偷。坐時坐",
    "X70n1402_002:0735c18": "要偷。閑時閑要偷。忙時忙要偷。更那肯露此要偷之",
    "X70n1402_002:0735c19": "心要人看見。愈要偷得切。則愈藏機得密。心心爾。念",
    "X70n1402_002:0735c20": "念爾。久之不退。管取到古人地位。豈似伊十二時中",
    "X70n1402_002:0735c21": "做主不定。只要隨它妄想流轉。強作主宰。走在蒲團",
    "X70n1402_002:0735c22": "做模樣。念念馳求不肯休歇。那討相應底時節。記取",
    "X70n1402_002:0735c23": "記取。光影如流。速宜自省。",
    "X70n1402_002:0735c24": "示然禪人",
    "X70n1402_002:0736a01": "[0736a01] 參禪但信得一箇話頭。及便只參一箇。但是正參底",
    "X70n1402_002:0736a02": "也。用趙州因甚道箇無字話外。更有一歸何處話現",
    "X70n1402_002:0736a03": "前。你但莫采它。久之自然忘去也。你如今但[拚-ㄙ+ㄊ]取一",
    "X70n1402_002:0736a04": "片長遠身心去參。切不可要求速得成就。若存速成",
    "X70n1402_002:0736a05": "就之念。久久引入知解網中去也。參禪但存了一箇",
    "X70n1402_002:0736a06": "痛為死生大事底正念。守箇所參話三十年二十年。",
    "X70n1402_002:0736a07": "乃至一生只與麼去。永不要起一念要求速悟之心。",
    "X70n1402_002:0736a08": "此心才生即是妄念。永不與道相應也。 你但不要",
    "X70n1402_002:0736a09": "求速悟。你底工夫熟。時節至。譬之行路。雖不期到。但",
    "X70n1402_002:0736a10": "行步不歇不斷。自然到也。然禪人但恁麼信去。莫要",
    "X70n1402_002:0736a11": "學別人求速悟底走入邪路去。你可將此話就說與",
    "X70n1402_002:0736a12": "你許多鄉中人知之。",
    "X70n1402_002:0736a13": "示妙然禪人",
    "X70n1402_002:0736a14": "[0736a14] 參禪只要信得及。便就話頭上參去。都不要將意識",
    "X70n1402_002:0736a15": "向一與萬上卜度。你若卜度道一是何物。萬是何物。",
    "X70n1402_002:0736a16": "直饒你指點得明明白白。政是癡狂外邊走。永劫不",
    "X70n1402_002:0736a17": "與道相應。你若信得及處。也不要問一是何處之一。",
    "X70n1402_002:0736a18": "萬是何處之萬。你只管一便只是一。萬便只是萬。但",
    "X70n1402_002:0736a19": "向一歸何處下立定&#x811A;頭。一念萬年參將去。參到心",
    "X70n1402_002:0736a20": "空及第大悟徹時。即一而萬。惟萬而一。一不是萬。萬",
    "X70n1402_002:0736a21": "不是一。了然於胸中矣。你若未悟。任你將一與萬說",
    "X70n1402_002:0736a22": "得花簇簇。總不出箇顛倒妄想。然上人信之。",
    "X70n1402_002:0736a23": "示玄禪人",
    "X70n1402_002:0736a24": "[0736a24] 趙州因甚道無字。但於十二時中密密舉起大疑情",
    "X70n1402_002:0736b01": "參去。都不疑它與庭前&#x6822;樹子并須彌山話是同是",
    "X70n1402_002:0736b02": "別。你若將意識向話頭上較量。展轉引入業識網羅",
    "X70n1402_002:0736b03": "中。永劫無你悟處。參禪要斷生死命根。別無方便。你",
    "X70n1402_002:0736b04": "但截斷種種知見解會。單單靠取箇所參話。不問年",
    "X70n1402_002:0736b05": "深歲遠。盡情靠將去。不怕不悟。你若一念子靠不穩。",
    "X70n1402_002:0736b06": "凡見做不相應處多生解會。安有解會之心能斷生",
    "X70n1402_002:0736b07": "死命根之理。 你鄉里人從來無人說做工夫底道",
    "X70n1402_002:0736b08": "理。多只是向理路上知解將去。直饒解得釋迦肚裏",
    "X70n1402_002:0736b09": "破。正是業識茫茫都無是處。溈山道。此宗難得其妙。",
    "X70n1402_002:0736b10": "切須子細用心。大不容易。但辨久遠真實心參去。決",
    "X70n1402_002:0736b11": "不相賺。 趙州道。為伊有業識在。這一語是趙州金",
    "X70n1402_002:0736b12": "剛眼睛。不說學人有業識。你若向業識上會。和趙州",
    "X70n1402_002:0736b13": "金剛眼睛同時瞎&#x5374;。 你如今不要問有業識無業",
    "X70n1402_002:0736b14": "識。只是單單提起前話。不轉頭。不起念。參所久之。自",
    "X70n1402_002:0736b15": "然悟去。別不要生一點知見。也不要問大疑小疑起",
    "X70n1402_002:0736b16": "與不起。才存此見。已是早轉頭起念了也。",
    "X70n1402_002:0736b17": "示牧上人(病中)",
    "X70n1402_002:0736b18": "[0736b18] 遺教經云。譬如牧牛。執杖視之。勿令犯人苗稼。溈山",
    "X70n1402_002:0736b19": "謂。一回入草去。驀鼻拽回來。百丈云。子真牧牛也。當",
    "X70n1402_002:0736b20": "知四大是身病。六根是心病。一箇話頭要你參究是",
    "X70n1402_002:0736b21": "禪病。一念洞明當處超越是佛病。細而言之。但涉見",
    "X70n1402_002:0736b22": "聞解會皆是病源。而況偶乖攝養四體違和。這箇是",
    "X70n1402_002:0736b23": "病中之病也。如今要醫治此病。初無難事。但只將箇",
    "X70n1402_002:0736b24": "趙州因甚道箇無字頓在枕頭邊席上子。此是萬金",
    "X70n1402_002:0736c01": "神藥。更要此藥靈驗別無方便。但放教胸中冷&#x6C37;&#x6C37;",
    "X70n1402_002:0736c02": "地空寂寂地。百不思百不慮。佛來祖來總與置之那",
    "X70n1402_002:0736c03": "畔。不要把正眼&#x89B7;著。直得胸中前無思後無筭。表裏",
    "X70n1402_002:0736c04": "如枯木寒&#x7070;。便是無常殺鬼現前總與一齊坐斷。如",
    "X70n1402_002:0736c05": "是操守是謂真牧。是謂良醫。是謂涅槃堂裏禪。是謂",
    "X70n1402_002:0736c06": "出家行&#x811A;之本據也。更有一句未暇指陳。待伊藥病",
    "X70n1402_002:0736c07": "兩忘&#x5374;向你道。牧上人病中求語警策。乃筆此以警",
    "X70n1402_002:0736c08": "之。",
    "X70n1402_002:0736c09": "示逸禪人",
    "X70n1402_002:0736c10": "[0736c10] 疑情無大小。但疑之重是謂大疑。疑之輕是謂小疑。",
    "X70n1402_002:0736c11": "何謂重。但說著箇生死事大。便自頓在胸中。要放下",
    "X70n1402_002:0736c12": "也放不得。如大飢之人要求食相似。自然放不過。雖",
    "X70n1402_002:0736c13": "欲不舉。不自由而舉之也。是謂重。故名大疑。此大疑",
    "X70n1402_002:0736c14": "之下。自然癈寢忘&#x98E1;身心一如。亦不知是大疑。自然",
    "X70n1402_002:0736c15": "疑之不休息也。如古人看無字立庭中。急雨至身上",
    "X70n1402_002:0736c16": "皆濕。亦不知身上有雨濕。因傍僧喚醒乃知身上為",
    "X70n1402_002:0736c17": "雨濕。此是工夫純熟忘境忘緣。此便是大疑。當大疑",
    "X70n1402_002:0736c18": "之時。你胸中方有一念子知道是大疑。早是錯了也。",
    "X70n1402_002:0736c19": "不成大疑。此大疑之境界。不屬你要得。直須是你心",
    "X70n1402_002:0736c20": "中為生死大事之正念真切。無一點安排計較。日久",
    "X70n1402_002:0736c21": "月深都無間斷。自然現前。直是無你著力處。你做工",
    "X70n1402_002:0736c22": "夫都無方便。也無商量處。只要你一箇為生死底正",
    "X70n1402_002:0736c23": "念真切。久久自然超越。你曉不得做工夫。以至生出",
    "X70n1402_002:0736c24": "許多知解。 如今都不要生一切解會。亦不要說道",
    "X70n1402_002:0737a01": "我根性微劣。亦不要言我於般若緣淺。亦不要問人",
    "X70n1402_002:0737a02": "求善巧方便委曲開示。但有一點異見都魔外。十二",
    "X70n1402_002:0737a03": "時中單單靠取箇趙州因甚道箇無字話頭。今日參",
    "X70n1402_002:0737a04": "不得今日靠取。明日參不得明日靠取。乃至今年明",
    "X70n1402_002:0737a05": "年今生明生亦都不要問久遠。但是參不透時只與",
    "X70n1402_002:0737a06": "麼靠將去。除了你自辨長遠身心做工夫去底正念。",
    "X70n1402_002:0737a07": "便是釋迦達磨傾吐禪道入你心腹也救你不得。記",
    "X70n1402_002:0737a08": "取記取。",
    "X70n1402_002:0737a09": "示英禪人",
    "X70n1402_002:0737a10": "[0737a10] 禪宗有一等聰利之人。始焉於師家語言下解會得",
    "X70n1402_002:0737a11": "相似。便爾承當。當時師家不暇攻其悟不悟。一時放",
    "X70n1402_002:0737a12": "過。於是一以自己所入處展轉教人。於是不要疑話",
    "X70n1402_002:0737a13": "頭。只貴現成領略。互相帶累入知見網中。說時似同。",
    "X70n1402_002:0737a14": "行處了無交涉。 有一等初根愚鈍。見說參禪須看",
    "X70n1402_002:0737a15": "話頭起大疑情。方頓悟入。於是硬剝剝地三十二十",
    "X70n1402_002:0737a16": "年靠取箇所參底話頭。首尾一貫不肯放捨。久之情",
    "X70n1402_002:0737a17": "妄頓消盡。然開悟後來。凡遇學人請益。必欲令人看",
    "X70n1402_002:0737a18": "話頭起疑情做工夫。似此等師家為人。雖曰難於進",
    "X70n1402_002:0737a19": "入。&#x5374;始終不壞人根性。 自有宗門已來。雖云直指",
    "X70n1402_002:0737a20": "人心。其涉入門戶千途萬轍。各各不同。蓋師家據一",
    "X70n1402_002:0737a21": "箇直指之理。&#x72E5;人根性及自家悟入之由不同。所以",
    "X70n1402_002:0737a22": "誘引不同。原其至理。究竟之處一皆了脫死生大事",
    "X70n1402_002:0737a23": "為期。餘無可為者。眾生識性多差。不能一屙便休。又",
    "X70n1402_002:0737a24": "有悟後又要見人之說。或有得箇入處又要履踐之",
    "X70n1402_002:0737b01": "說。此皆是悟處不能一蹋到底。尚帶異執。不能與人",
    "X70n1402_002:0737b02": "解粘去縛。於是有見人履踐。若約一悟永悟底。斷無",
    "X70n1402_002:0737b03": "此說也。古人雖不看公案起疑情。但於未悟時用心",
    "X70n1402_002:0737b04": "與今人徹底不同。若教今人不做工夫。箇箇都坐在",
    "X70n1402_002:0737b05": "顛倒網裏。 古人有云。依它作解。障自悟門。圓覺經",
    "X70n1402_002:0737b06": "末世眾生希望成道。毋令求悟。惟益多聞。增長我",
    "X70n1402_002:0737b07": "見。",
    "X70n1402_002:0737b08": "又",
    "X70n1402_002:0737b09": "[0737b09] 死生大事是無量劫前流浪至今。非一朝夕所成者。",
    "X70n1402_002:0737b10": "今日要將此無量劫前所流浪生死根塵和底一翻",
    "X70n1402_002:0737b11": "翻轉。甚非易事也。須以決定志氣盡形命為期。此生",
    "X70n1402_002:0737b12": "或不了辨。便[拚-ㄙ+ㄊ]取來生後世與之打捱。當知此事無",
    "X70n1402_002:0737b13": "你著力處。無你急性處。無你用情處。轉著力轉迷悶。",
    "X70n1402_002:0737b14": "愈急性愈紛飛。益用情益昏散。但只要一切處密密",
    "X70n1402_002:0737b15": "切切。把定一箇所參底話頭。一切處不得放捨。不得",
    "X70n1402_002:0737b16": "間斷。只與麼徐徐切&#x89B7;捕將去。第一不要指立期限。",
    "X70n1402_002:0737b17": "第二不要避喧求寂。第三不要揀擇境緣。第四不要",
    "X70n1402_002:0737b18": "住心待悟。第五不要計筭功程。第六不要別&#x8994;方便。",
    "X70n1402_002:0737b19": "第七不要遇難而憂。第八不要逢順而喜。第九不要",
    "X70n1402_002:0737b20": "瞥生畏怯。第十不要取捨依違。離此十事。謹守箇四",
    "X70n1402_002:0737b21": "大分散時向何處安身立命話。盡平生乃至未來際",
    "X70n1402_002:0737b22": "只如此做向前。此回更做不上。不可再換所參話也。",
    "X70n1402_002:0737b23": "英禪人宜勉之。",
    "X70n1402_002:0737b24": "示廓禪人",
    "X70n1402_002:0737c01": "[0737c01] 昔少林對梁王曰廓然無聖。直下生死永盡。無常永",
    "X70n1402_002:0737c02": "滅。無禪可參。無道可參。雖然你便與麼領略。墮在毒",
    "X70n1402_002:0737c03": "海。萬劫無你出處。要與此道相應。也須是悟明始得。",
    "X70n1402_002:0737c04": "你真正要求悟明。但將箇趙州因甚道箇無字[拚-ㄙ+ㄊ]取",
    "X70n1402_002:0737c05": "一生。真實身心鐵石志氣。向三根椽下放捨平生見",
    "X70n1402_002:0737c06": "聞知解。冷&#x6C37;&#x6C37;地硬立&#x811A;頭做去。討箇分曉。古人謂。",
    "X70n1402_002:0737c07": "參禪一著要敵生死。不是說了便休。既休不得。也須",
    "X70n1402_002:0737c08": "做箇倒斷。方能一切處廓然開悟也。廓禪人但如是",
    "X70n1402_002:0737c09": "參取。",
    "X70n1402_002:0737c10": "又",
    "X70n1402_002:0737c11": "[0737c11] 趙州道箇無字。不是有無之無。趙州道箇有字。不是",
    "X70n1402_002:0737c12": "有無之有。宗師家一期方便教人看箇無字。自此一",
    "X70n1402_002:0737c13": "人傳&#x8657;萬人傳實。只要向話上討箇分曉。初不作有",
    "X70n1402_002:0737c14": "無會。你今朝但辨一片真實信心。教及單單靠取箇",
    "X70n1402_002:0737c15": "無字。驀直如此參去。縱使無字上三十年參不透。忽",
    "X70n1402_002:0737c16": "老趙州再出世來說與你道。你如今若參有字便教",
    "X70n1402_002:0737c17": "你悟道。你若是箇真正痛為生死發決定信心底人。",
    "X70n1402_002:0737c18": "聞如此說。應時便與喝退。寧可向無字上不悟。決不",
    "X70n1402_002:0737c19": "肯隨人語轉了求悟。你若隨人語轉了求得悟來。正",
    "X70n1402_002:0737c20": "是癡狂外邊走。斷斷不了生死。宜知。",
    "X70n1402_002:0737c21": "示榮藏主",
    "X70n1402_002:0737c22": "[0737c22] 提撕話頭時。言無味。你擬喚甚麼作味。言味且置。你",
    "X70n1402_002:0737c23": "又向何處進取一步要求味。及要進步。皆是根本妄",
    "X70n1402_002:0737c24": "想。你擬存此心要做工夫究明死生。展轉沒交涉。你",
    "X70n1402_002:0738a01": "如今要知味麼。但於所參話上綿綿密密去。不要別",
    "X70n1402_002:0738a02": "求方便。做得做不得只麼參到頭去。即此便是滋味。",
    "X70n1402_002:0738a03": "即此便是進步底道理。除此別要求味求進步。總是",
    "X70n1402_002:0738a04": "顛倒妄想。萬劫無你了處。古人學道但只為箇生死",
    "X70n1402_002:0738a05": "事大無常迅速。也無話頭得參。更問如何。更&#x8994;如何。",
    "X70n1402_002:0738a06": "劈脊便棒。欄腮便掌。已是老婆心。更有甚較量分。亦",
    "X70n1402_002:0738a07": "有甚語話分。今時人自信不及。不柰你何。把箇無義",
    "X70n1402_002:0738a08": "味話與你參究。更嫌沒滋味。更要討進步處。大似開",
    "X70n1402_002:0738a09": "眼說夢。榮上主隨眾雙徑。向道之心堅篤。出紙求語",
    "X70n1402_002:0738a10": "警策。乃直筆以示之云爾。",
    "X70n1402_002:0738a11": "示澄禪人",
    "X70n1402_002:0738a12": "[0738a12] 心本澄湛。元無污染。工夫亦無做不做之異。一切施",
    "X70n1402_002:0738a13": "為只要悟明自心耳。此心不屬一切安排。須是悟始",
    "X70n1402_002:0738a14": "得。或未由正悟。任你萬般玄解千種思惟。如人以手",
    "X70n1402_002:0738a15": "撮摩大&#x8657;。安得大&#x8657;之體遭你摩撮。一切時提起所",
    "X70n1402_002:0738a16": "參話。密密無間斷參取。正當參時。都不要作一切計",
    "X70n1402_002:0738a17": "較摶量。只如箇枯木死&#x7070;絕氣息守將去。守到情消",
    "X70n1402_002:0738a18": "識盡處。忽爾開悟。那時澄湛不澄湛。如啞子得夢。惟",
    "X70n1402_002:0738a19": "自知耳。更須和此所知之念同時掃蕩。始慶快也。澄",
    "X70n1402_002:0738a20": "禪人求語警策。幻住(某甲)書。",
    "X70n1402_002:0738a21": "示海東空上人",
    "X70n1402_002:0738a22": "[0738a22] 佛祖不耐見你有一種生死情識。如燈焰似水涓。無",
    "X70n1402_002:0738a23": "暫停時。其所不停處。不著聲便著色。不著空便著有。",
    "X70n1402_002:0738a24": "不著功用便著無為。不著聖便著凡。念念不停。隨處",
    "X70n1402_002:0738b01": "取著。以其所著處。便是刀斫不斷鋸解不開底生死。",
    "X70n1402_002:0738b02": "當知此生死情識。是於畢竟無中成究竟有。自纏自",
    "X70n1402_002:0738b03": "縛。未&#x751E;有斯須少間。如今真箇要了此一段不少間",
    "X70n1402_002:0738b04": "斷底生死。直下便發起一片真正決定不間斷底心。",
    "X70n1402_002:0738b05": "提起古人話頭。密密地與之究竟將去。此一段工夫。",
    "X70n1402_002:0738b06": "真實無你湊泊處。無你馳求處。無你和會處。亦無你",
    "X70n1402_002:0738b07": "彈避處。惟有此真實信心者乃能趣入。近代尊宿多",
    "X70n1402_002:0738b08": "是不本生死大事為學者之要務。往往只欲其速會",
    "X70n1402_002:0738b09": "禪道。未免將箇單頭淺近之語誘其自知解而入。縱",
    "X70n1402_002:0738b10": "使知得十成。解得明白。若不曾於生死情識上獨脫",
    "X70n1402_002:0738b11": "一回。總是癡狂外邊走。而況學者又自無決定志氣。",
    "X70n1402_002:0738b12": "每每先向工夫上做幾時。久無趣入。不知不覺瞥起",
    "X70n1402_002:0738b13": "異心。隨人落草。但覺口裏水漉漉。說得花簇簇。只是",
    "X70n1402_002:0738b14": "與道全乖。俱無是處。今古之下只要求一人三十年",
    "X70n1402_002:0738b15": "二十年不變不異不動不搖。乃至呼喚不回。羅籠不",
    "X70n1402_002:0738b16": "住。不著此不著彼。不著聖不著凡。雖曰不著一切。而",
    "X70n1402_002:0738b17": "亦不作不著一切想。孤&#x9008;&#x9008;峭巍巍。前念也與麼。後",
    "X70n1402_002:0738b18": "念也與麼。單單只有一箇要決了生死無常底心。孜",
    "X70n1402_002:0738b19": "孜爾兀兀爾。&#x8D82;之不去。撼之不搖。提起箇四大分散",
    "X70n1402_002:0738b20": "時向何處安身立命。只就此話下逼起疑情。決定要",
    "X70n1402_002:0738b21": "知安身立命處著落。政與麼做時。忽若有人將百千",
    "X70n1402_002:0738b22": "禪道佛法灌注入你心中。也須直下便與嘔出。寧可",
    "X70n1402_002:0738b23": "盡此一報身不悟。決不肯於未悟時染習他禪道佛",
    "X70n1402_002:0738b24": "法知見解會一毫髮許。亦不於未悟時起一毫髮許",
    "X70n1402_002:0738c01": "心念要會禪道佛法。蓋禪道佛法無你會處。見聞知",
    "X70n1402_002:0738c02": "覺無你避處。&#x8657;妄情識無爾斷處。生死無常無你了",
    "X70n1402_002:0738c03": "處。你若擬起一毫髮心念要會要避要斷要了。愈不",
    "X70n1402_002:0738c04": "相應去也。所以此事古人喻之如大火聚。除非是箇",
    "X70n1402_002:0738c05": "真實猛利大丈夫。不顧性命奮身直入。更不擬議亦",
    "X70n1402_002:0738c06": "無一點異見。單單只要決了生死無常。久久純熟。不",
    "X70n1402_002:0738c07": "覺不知打成一片。等閑豁開正眼洞見本源。方知禪",
    "X70n1402_002:0738c08": "道佛法不待會而會。見聞知覺不待忘而忘。&#x8657;妄情",
    "X70n1402_002:0738c09": "識不待斷而斷。生死無常不待了而了矣。即此謂之",
    "X70n1402_002:0738c10": "參學事畢撒手到家底時節。到此更要你掀翻見網。",
    "X70n1402_002:0738c11": "打破法窟。抹過那邊。揚身物外方。堪為克家種草。你",
    "X70n1402_002:0738c12": "若悟了。更只坐在悟處。一切處粘手綴&#x811A;。無你大解",
    "X70n1402_002:0738c13": "脫分。然古人一生取辨。豈肯徇緣徇境含藏偷心暗",
    "X70n1402_002:0738c14": "搖識海而&#x8657;延歲月者哉。說則詞繁。記得古人道。努",
    "X70n1402_002:0738c15": "力今生須了&#x5374;。莫教永劫受餘殃。斯言盡之矣。予復",
    "X70n1402_002:0738c16": "何言。海東空上人出紙&#x8994;語為進道之徑。乃忘其多",
    "X70n1402_002:0738c17": "言以筆之云。"
}