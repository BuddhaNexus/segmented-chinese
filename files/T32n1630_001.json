{
    "T32n1630_001:0011a24": "因明入正理論一卷",
    "T32n1630_001:0011a26": "商羯羅主菩薩造",
    "T32n1630_001:0011a27": "三藏法師玄奘奉　詔譯",
    "T32n1630_001:0011a28": "　能立與能破　　及似唯悟他",
    "T32n1630_001:0011a29": "　現量與比量　　及似唯自悟",
    "T32n1630_001:0011b01": "如是總攝諸論要義。此中宗等多言名為能",
    "T32n1630_001:0011b02": "立。由宗因喻多言。開示諸有問者未了義",
    "T32n1630_001:0011b03": "故。此中宗者。謂極成有法極成能別差別為",
    "T32n1630_001:0011b04": "性。隨自樂為所成立性。是名為宗。如有",
    "T32n1630_001:0011b05": "成立聲是無常。",
    "T32n1630_001:0011b06": "因有三相。何等為三。謂遍是宗法性。同品",
    "T32n1630_001:0011b07": "定有性。異品遍無性。云何名為同品異品。謂",
    "T32n1630_001:0011b08": "所立法均等義品。說名同品。如立無常瓶",
    "T32n1630_001:0011b09": "等無常。是名同品。異品者。謂於是處無其",
    "T32n1630_001:0011b10": "所立。若有是常見非所作。如虛空等。此中",
    "T32n1630_001:0011b11": "所作性或勤勇無間所發性遍是宗法性。同",
    "T32n1630_001:0011b12": "品定有性。異品遍無性。是無常等因。",
    "T32n1630_001:0011b13": "喻有二種。一者同法。二者異法。同法者若",
    "T32n1630_001:0011b14": "於是處顯因同品決定有性。謂若所作見",
    "T32n1630_001:0011b15": "彼無常。譬如瓶等。異法者若於是處說所",
    "T32n1630_001:0011b16": "立無。因遍非有。謂若是常見。非所作如虛",
    "T32n1630_001:0011b17": "空等。此中常言表非無常。非所作言表無",
    "T32n1630_001:0011b18": "所作。如有非有說名非有。",
    "T32n1630_001:0011b19": "已說宗等如是多言。開悟他時。說名能",
    "T32n1630_001:0011b20": "立。如說聲無常者是立宗言。所作性故者",
    "T32n1630_001:0011b21": "是宗法言。若是所作見彼無常。如瓶等者",
    "T32n1630_001:0011b22": "是隨同品言。若是其常見非所作。如虛空",
    "T32n1630_001:0011b23": "者是遠離言。唯此三分說名能立。",
    "T32n1630_001:0011b24": "雖樂成立由與現量等相違故。名似立宗。",
    "T32n1630_001:0011b25": "謂現量相違。比量相違。自教相違。世間相違。",
    "T32n1630_001:0011b26": "自語相違。能別不極成。所別不極成。俱不極",
    "T32n1630_001:0011b27": "成。相符極成。此中現量相違者。如說聲非",
    "T32n1630_001:0011b28": "所聞。比量相違者。如說瓶等是常。自教相",
    "T32n1630_001:0011b29": "違者。如勝論師立聲為常。世間相違者。如",
    "T32n1630_001:0011c01": "說懷兔非月有故。又如說言人頂骨淨。眾",
    "T32n1630_001:0011c02": "生分故。猶如螺貝。自語相違者。如言我母",
    "T32n1630_001:0011c03": "是其石女。能別不極成者。如佛弟子對數論",
    "T32n1630_001:0011c04": "師立聲滅壞。所別不極成者。如數論師對",
    "T32n1630_001:0011c05": "佛弟子說我是思。俱不極成者。如勝論師",
    "T32n1630_001:0011c06": "對佛弟子立我以為和合因緣。相符極成",
    "T32n1630_001:0011c07": "者。如說聲是所聞。如是多言。是遣諸法自",
    "T32n1630_001:0011c08": "相門故。不容成故。立無果故。名似立宗過",
    "T32n1630_001:0011c09": "已說似宗。當說似因。不成不定及與相違。",
    "T32n1630_001:0011c10": "是名似因。",
    "T32n1630_001:0011c11": "不成有四。一兩俱不成。二隨一不成。三猶豫",
    "T32n1630_001:0011c12": "不成。四所依不成。如成立聲為無常等若",
    "T32n1630_001:0011c13": "言是眼所見性故。兩俱不成。所作性故對",
    "T32n1630_001:0011c14": "聲顯論。隨一不成。於霧等性起疑惑時。為",
    "T32n1630_001:0011c15": "成大種和合火有而有所說。猶豫不成。虛",
    "T32n1630_001:0011c16": "空實有。德所依故。對無空論所依不成。",
    "T32n1630_001:0011c17": "不定有六。一共。二不共。三同品一分轉異品",
    "T32n1630_001:0011c18": "遍轉。四異品一分轉同品遍轉。五俱品一分",
    "T32n1630_001:0011c19": "轉。六相違決定。此中共者。如言聲常所量",
    "T32n1630_001:0011c20": "性故。常無常品皆共此因。是故不定。為如",
    "T32n1630_001:0011c21": "瓶等所量性故聲是無常。為如空等所量",
    "T32n1630_001:0011c22": "性故聲是其常。言不共者。如說聲常。所聞",
    "T32n1630_001:0011c23": "性故。常無常品皆離此因。常無常外餘非有",
    "T32n1630_001:0011c24": "故。是猶豫因。此所聞性其猶何等。同品一分",
    "T32n1630_001:0011c25": "轉異品遍轉者。如說聲非勤勇無間所發",
    "T32n1630_001:0011c26": "無常性故。此中非勤勇無間所發宗。以電空",
    "T32n1630_001:0011c27": "等為其同品。此無常性於電等有。於空等",
    "T32n1630_001:0011c28": "無。非勤勇無間所發宗。以瓶等為異品。於",
    "T32n1630_001:0011c29": "彼遍有。此因以電瓶等為同法故。亦是",
    "T32n1630_001:0012a01": "不定。為如瓶等無常性故。彼是勤勇無間所",
    "T32n1630_001:0012a02": "發。為如電等無常性故。彼非勤勇無間所",
    "T32n1630_001:0012a03": "發。異品一分轉同品遍轉者。如立宗言聲",
    "T32n1630_001:0012a04": "是勤勇無間所發。無常性故。勤勇無間所發",
    "T32n1630_001:0012a05": "宗。以瓶等為同品。其無常性於此遍有。以",
    "T32n1630_001:0012a06": "電空等為異品。於彼一分電等是有。空等",
    "T32n1630_001:0012a07": "是無。是故如前亦為不定。俱品一分轉者。",
    "T32n1630_001:0012a08": "如說聲常。無質礙故。此中常宗。以虛空極",
    "T32n1630_001:0012a09": "微等為同品。無質礙性於虛空等有。於極",
    "T32n1630_001:0012a10": "微等無。以瓶樂等為異品。於樂等有。於",
    "T32n1630_001:0012a11": "瓶等無。是故此因以樂以空為同法故。亦",
    "T32n1630_001:0012a12": "名不定。相違決定者。如立宗言聲是無常。",
    "T32n1630_001:0012a13": "所作性故。譬如瓶等。有立聲常。所聞性故。",
    "T32n1630_001:0012a14": "譬如聲性。此二皆是猶豫因。故俱名不定。",
    "T32n1630_001:0012a15": "相違有四。謂法自性相違因。法差別相違",
    "T32n1630_001:0012a16": "因。有法自相相違因。有法差別相違因等。此",
    "T32n1630_001:0012a17": "中。法自相相違因者。如說聲常。所作性故。或",
    "T32n1630_001:0012a18": "勤勇無間所發性故。此因唯於異品中有。",
    "T32n1630_001:0012a19": "是故相違。法差別相違因者。如說眼等必為",
    "T32n1630_001:0012a20": "他用。積聚性故。如臥具等。此因如能成立眼",
    "T32n1630_001:0012a21": "等必為他用。如是亦能成立所立法差別相",
    "T32n1630_001:0012a22": "違積聚他用。諸臥具等為積聚他所受用",
    "T32n1630_001:0012a23": "故。有法自相相違因者。如說有性非實非",
    "T32n1630_001:0012a24": "德非業。有一實故。有德業故。如同異性。",
    "T32n1630_001:0012a25": "此因如能成遮實等。如是亦能成遮有性。",
    "T32n1630_001:0012a26": "俱決定故。有法差別相違因者。如即此因",
    "T32n1630_001:0012a27": "即於前宗有法差別作有緣性。亦能成立與",
    "T32n1630_001:0012a28": "此相違作非有緣性。如遮實等。俱決定故。",
    "T32n1630_001:0012a29": "已說似因。當說似喻。",
    "T32n1630_001:0012b01": "似同法喻有其五種。一能立法不成。二所立",
    "T32n1630_001:0012b02": "法不成。三俱不成。四無合。五倒合。似異法喻",
    "T32n1630_001:0012b03": "亦有五種。一所立不遣。二能立不遣。三俱不",
    "T32n1630_001:0012b04": "遣。四不離。五倒離。能立法不成者。如說聲",
    "T32n1630_001:0012b05": "常。無質礙故。諸無質礙見。彼是常猶如極",
    "T32n1630_001:0012b06": "微。然彼極微所成立法常性是有。能成立法",
    "T32n1630_001:0012b07": "無質礙無。以諸極微質礙性故。所立法不成",
    "T32n1630_001:0012b08": "者。謂說如覺。然一切覺能成立法無質礙",
    "T32n1630_001:0012b09": "有。所成立法常住性無。以一切覺皆無常故。",
    "T32n1630_001:0012b10": "俱不成者。復有二種。有及非有。若言如瓶。",
    "T32n1630_001:0012b11": "有俱不成。若說如空。對無空論。無俱不成。",
    "T32n1630_001:0012b12": "無合者。謂於是處無有配合。但於瓶等。",
    "T32n1630_001:0012b13": "雙現能立所立二法。如言於瓶見所作性",
    "T32n1630_001:0012b14": "及無常性。倒合者。謂應說言諸所作者皆是",
    "T32n1630_001:0012b15": "無常。而倒說言諸無常者皆是所作。如是",
    "T32n1630_001:0012b16": "名似同法喻品。",
    "T32n1630_001:0012b17": "似異法中。所立不遣者。且如有言諸無常者",
    "T32n1630_001:0012b18": "見彼質礙。譬如極微。由於極微所成立法",
    "T32n1630_001:0012b19": "常性不遣。彼立極微是常性故。能成立法",
    "T32n1630_001:0012b20": "無質礙無。能立不遣者。謂說如業。但遣所",
    "T32n1630_001:0012b21": "立。不遣能立。彼說諸業無質礙故。俱不遣",
    "T32n1630_001:0012b22": "者。對彼有論。說如虛空。由彼虛空不遣",
    "T32n1630_001:0012b23": "常性無質礙性。以說虛空是常性故。無質礙",
    "T32n1630_001:0012b24": "故。不離者。謂說如瓶見無常性。有質礙性。",
    "T32n1630_001:0012b25": "倒離者。謂如說言諸質礙者皆是無常。如",
    "T32n1630_001:0012b26": "是等似宗因喻言。非正能立。",
    "T32n1630_001:0012b27": "復次為自開悟。當知唯有現比二量。此中。",
    "T32n1630_001:0012b28": "現量謂無分別。若有正智於色等義離名",
    "T32n1630_001:0012b29": "種等所有分別。現現別轉。故名現量。言比",
    "T32n1630_001:0012c01": "量者。謂藉眾相而觀於義。相有三種。如",
    "T32n1630_001:0012c02": "前已說。由彼為因。於所比義有正智生。",
    "T32n1630_001:0012c03": "了知有火或無常等。是名比量。於二量中",
    "T32n1630_001:0012c04": "即智名果。是證相故。如有作用而顯現故。",
    "T32n1630_001:0012c05": "亦名為量。",
    "T32n1630_001:0012c06": "有分別智。於義異轉。名似現量。謂諸有智",
    "T32n1630_001:0012c07": "了瓶衣等分別而生。由彼於義不以自相",
    "T32n1630_001:0012c08": "為境界故。名似現量。若似因智為先所起",
    "T32n1630_001:0012c09": "諸似義智。名似比量。似因多種。如先已說。",
    "T32n1630_001:0012c10": "用彼為因。於似所比諸有智生。不能正",
    "T32n1630_001:0012c11": "解名似比量。",
    "T32n1630_001:0012c12": "復次若正顯示能立過失。說名能破。謂初能",
    "T32n1630_001:0012c13": "立缺減過性。立宗過性。不成立性。不定因性。",
    "T32n1630_001:0012c14": "相違因性及喻過性。顯示此言開曉問者。",
    "T32n1630_001:0012c15": "故名能破。若不實顯能立過言名似能破。",
    "T32n1630_001:0012c16": "謂於圓滿能立顯示缺減性言。於無過宗",
    "T32n1630_001:0012c17": "有過宗言。於成就因不成因言。於決定因",
    "T32n1630_001:0012c18": "不定因言。於不相違因相違因言。於無過",
    "T32n1630_001:0012c19": "喻有過喻言。如是言說名似能破。以不能",
    "T32n1630_001:0012c20": "顯他宗過失。彼無過故。且止斯事。",
    "T32n1630_001:0012c21": "　已宣少句義　　為始立方隅",
    "T32n1630_001:0012c22": "　其間理非理　　妙辯於餘處",
    "T32n1630_001:0012c23": "因明入正理論一卷"
}