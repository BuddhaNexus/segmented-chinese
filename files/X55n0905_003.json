{
    "X55n0905_003:0610b10": "大乘止觀法門釋要卷第三",
    "X55n0905_003:0610b12": "明 古吳沙門智旭 述",
    "X55n0905_003:0610b13": "[0610b13] △五明治惑受報不同之義三。初正明。二釋疑。三",
    "X55n0905_003:0610b14": "破執。初中二。初明治惑不同。二明受報不同。今初。",
    "X55n0905_003:0610b15": "[0610b15] 次明第五治惑受報同異所由。問曰。如來之藏既具",
    "X55n0905_003:0610b16": "一切世法出世法種子之性及果報性。若眾生修對",
    "X55n0905_003:0610b17": "治道。熏彼對治種子性分分成對治種子事用時。何",
    "X55n0905_003:0610b18": "故彼先所有惑染種子事即分分滅也。即能治所治",
    "X55n0905_003:0610b19": "種子皆依性起。即應不可一成一壞。答曰。法界法爾。",
    "X55n0905_003:0610b20": "所治之法為能治之所滅也。問曰。所治之事即為能",
    "X55n0905_003:0610b21": "治之事所滅者。所治之性亦應為能治之性所滅。答",
    "X55n0905_003:0610b22": "曰。不然。如上已說事法有成有敗。故此生彼滅性義",
    "X55n0905_003:0610b23": "無始並具。又復體融無二。故不可一滅一存也。是故",
    "X55n0905_003:0610b24": "眾生未修治道之前。雙有能治所治之性。但所治染",
    "X55n0905_003:0610c01": "法之性依熏起用。能治淨法之性未有熏力。故無用",
    "X55n0905_003:0610c02": "也。若修治道之後。亦並具能治所治之性。但能治之",
    "X55n0905_003:0610c03": "性依熏力故分分起於淨用。所治之性無所熏力。被",
    "X55n0905_003:0610c04": "對治故染用分分損減。是故經言。但治其病而不除",
    "X55n0905_003:0610c05": "法。法者法界法爾。即是能治所治之性。病即是所治",
    "X55n0905_003:0610c06": "之事。",
    "X55n0905_003:0610c07": "[0610c07] △二明受報不同。",
    "X55n0905_003:0610c08": "[0610c08] 問曰。能治所治可爾。其未修對治者即無始已來具",
    "X55n0905_003:0610c09": "有一切故業種子。此種子中即應備有六道之業。又",
    "X55n0905_003:0610c10": "復一一眾生各各本具六道果報之性。何不依彼無",
    "X55n0905_003:0610c11": "始六道種子。令一眾生俱時受六道身耶。答曰。不得。",
    "X55n0905_003:0610c12": "何以故。以法界法爾故。但可具有無始六道種子在",
    "X55n0905_003:0610c13": "於心中。隨一道種子偏彊偏熟者先受果報。隨是一",
    "X55n0905_003:0610c14": "報之中不妨自雜受苦樂之事。要不得令一眾生俱",
    "X55n0905_003:0610c15": "受六道之身。後若作菩薩自在用時。以悲願力故。用",
    "X55n0905_003:0610c16": "彼故業種子。一時於六道中受無量身教化眾生也。",
    "X55n0905_003:0610c17": "[0610c17] △二釋疑二。初釋凡聖同時受報疑。二釋凡聖同",
    "X55n0905_003:0610c18": "時治惑疑。今初。",
    "X55n0905_003:0610c19": "[0610c19] 問曰。據一眾生即以一心為體。心體之中實具六道",
    "X55n0905_003:0610c20": "果報之性。復有無始六道種子而不得令一眾生一",
    "X55n0905_003:0610c21": "時之中俱受六道之報者。一切諸佛一切眾生亦同",
    "X55n0905_003:0610c22": "以一心為體故。雖各各自具六道果報之性及六道",
    "X55n0905_003:0610c23": "種子。亦應一切凡聖次第先後受報。不應一時之中",
    "X55n0905_003:0610c24": "有眾多凡聖。答曰。不由以一心為體故。便不得受眾",
    "X55n0905_003:0611a01": "多身。亦不由以一心為體故。要須一時受眾多身。但",
    "X55n0905_003:0611a02": "法界法爾。若總據一切凡聖。雖同一心為體。即不妨",
    "X55n0905_003:0611a03": "一時俱有一切凡聖。若別據一眾生。雖亦一心為體。",
    "X55n0905_003:0611a04": "即不得一時俱受六道報也。若如來藏中唯具先後",
    "X55n0905_003:0611a05": "受報之法。不具一時受報之法者。何名法界法爾具",
    "X55n0905_003:0611a06": "一切法耶。",
    "X55n0905_003:0611a07": "[0611a07] △二釋凡聖同時治惑疑。",
    "X55n0905_003:0611a08": "[0611a08] 問曰。上言據一眾生即以一心為體。心體雖具染淨",
    "X55n0905_003:0611a09": "二性。而淨事起時能除染事者。一切諸佛一切眾生",
    "X55n0905_003:0611a10": "既同以一心為體。亦應由佛是淨事故。能治餘眾生",
    "X55n0905_003:0611a11": "染事。若爾者。一切眾生自然成佛。即不須自修因行。",
    "X55n0905_003:0611a12": "答曰。不由以一心為體故染淨二事相除。亦不由以",
    "X55n0905_003:0611a13": "一心為體故染淨二法不得相除。亦不由別心為體",
    "X55n0905_003:0611a14": "故凡聖二事不得相除。但法界法爾。一切凡聖雖同",
    "X55n0905_003:0611a15": "一心為體而不相滅。若別據一眾生。雖亦一心為體。",
    "X55n0905_003:0611a16": "即染淨二事相除也。如來之藏唯有染淨相除之法。",
    "X55n0905_003:0611a17": "無染淨不相除法者。何名法界法爾具一切法。",
    "X55n0905_003:0611a18": "[0611a18] △三破執二。初破正計。二破轉計。初中二。初起計。",
    "X55n0905_003:0611a19": "二破斥。今初。",
    "X55n0905_003:0611a20": "[0611a20] 問曰。向者兩番都言法界法爾。實自難信。如我意者",
    "X55n0905_003:0611a21": "所解。謂一一凡聖各自別有淨心為體。何以故。以各",
    "X55n0905_003:0611a22": "各一心為體。故不得於一心中俱現多身。所以一一",
    "X55n0905_003:0611a23": "凡聖不俱受無量身。又復各各依心起用。故不妨俱",
    "X55n0905_003:0611a24": "時有眾多凡聖。此義即便。又復一一眾生各以別心",
    "X55n0905_003:0611b01": "為體。故一一心中不容染淨二法。是故能治之法熏",
    "X55n0905_003:0611b02": "心時自己惑滅。以與他人別心故。不妨他惑不滅。此",
    "X55n0905_003:0611b03": "義亦便。何為辛苦堅成一切凡聖同一心耶。",
    "X55n0905_003:0611b04": "[0611b04] △二破斥二。初約共相法身直破。二引事例破。今",
    "X55n0905_003:0611b05": "初。",
    "X55n0905_003:0611b06": "[0611b06] 答曰。癡人。若一切凡聖不同一真心為體者。即無共",
    "X55n0905_003:0611b07": "相平等法身。是故經言。由共相身故。一切諸佛畢竟",
    "X55n0905_003:0611b08": "不成佛也。",
    "X55n0905_003:0611b09": "[0611b09] △二引事例破二。初引多身無二心為例。二引染",
    "X55n0905_003:0611b10": "淨無二心為例。今初。",
    "X55n0905_003:0611b11": "[0611b11] 汝言一一凡聖各各別心為體。故於一心中不得俱",
    "X55n0905_003:0611b12": "現多身。是故一眾生不俱受無量身者。如法華中所",
    "X55n0905_003:0611b13": "明。無量分身釋迦俱現於世。亦應不得以一法身為",
    "X55n0905_003:0611b14": "體。若彼一切釋迦唯以一心為法身者。汝云何言一",
    "X55n0905_003:0611b15": "心不得俱現多身耶。若一心既得俱現多身者。何為",
    "X55n0905_003:0611b16": "汝意欲使一一凡聖各別一心為體故。方得俱時有",
    "X55n0905_003:0611b17": "凡聖耶。又復經言。一切諸佛身。唯是一法身。若諸眾",
    "X55n0905_003:0611b18": "生法身不反流盡源即是佛法身者。可言一切眾生",
    "X55n0905_003:0611b19": "在凡之時各各別有法身。既眾生法身即是諸佛法",
    "X55n0905_003:0611b20": "身。諸佛法身既只是一。何為一一凡聖各各別有真",
    "X55n0905_003:0611b21": "心為法身耶。又復善財童子自見遍十方佛前悉有",
    "X55n0905_003:0611b22": "己身。爾時豈有多心為體耶。又復一人夢中一時見",
    "X55n0905_003:0611b23": "無數人。豈可有無數心與彼夢裏諸人為體耶。又復",
    "X55n0905_003:0611b24": "菩薩以悲願力用故業受生之時。一念俱受無量種",
    "X55n0905_003:0611c01": "身。豈有多淨心為體耶。",
    "X55n0905_003:0611c02": "[0611c02] △二引染淨無二心為例。",
    "X55n0905_003:0611c03": "[0611c03] 又復汝言。一一凡聖各以一心為體。一心之中不得",
    "X55n0905_003:0611c04": "容於染淨二法故。所以能治之法熏心時。自己惑滅。",
    "X55n0905_003:0611c05": "以與他別心故。不妨他惑不滅。此義為便者。一人初",
    "X55n0905_003:0611c06": "修治道時。此人惑染心悉應滅盡。何以故。以一心之",
    "X55n0905_003:0611c07": "內不容染淨二法故。若此人淨法熏心。心中有淨法",
    "X55n0905_003:0611c08": "時仍有染法者。此人應有二心。何以故。以他人與我",
    "X55n0905_003:0611c09": "別心故。我修智時他惑不滅。我今修智自惑亦復未",
    "X55n0905_003:0611c10": "滅。定知須有二心。若使此人唯有一心而得俱有染",
    "X55n0905_003:0611c11": "淨二法者。汝云何言以一心之內不容染淨二法故",
    "X55n0905_003:0611c12": "淨生染滅耶。是故諸大菩薩留隨眠惑在於心中。復",
    "X55n0905_003:0611c13": "修福智淨法熏心而不相妨。又復隨眠之惑與對治",
    "X55n0905_003:0611c14": "之智同時而不相礙。何為一心之內不得容染淨二",
    "X55n0905_003:0611c15": "法耶。以是義故。如來之藏一時具包一切凡聖。無所",
    "X55n0905_003:0611c16": "妨礙也。",
    "X55n0905_003:0611c17": "[0611c17] △二破轉計二。初轉計。二破斥。今初。",
    "X55n0905_003:0611c18": "[0611c18] 問曰。既引如此道理。得以一心為體。不妨一時有多",
    "X55n0905_003:0611c19": "凡聖者。何為一眾生不俱受六道報耶。又復修行之",
    "X55n0905_003:0611c20": "人。一心之中俱有解惑種子不相妨者。有何道理得",
    "X55n0905_003:0611c21": "以智斷惑耶。",
    "X55n0905_003:0611c22": "[0611c22] 初領一心具包眾多凡聖。仍轉計一人俱受&#x894D;報。",
    "X55n0905_003:0611c23": "次領一心具包解惑種子。遂轉疑智不斷惑也。[0611c23] △",
    "X55n0905_003:0611c24": "二破斥二。初正破。二結成。今初。",
    "X55n0905_003:0612a01": "[0612a01] 答曰。蠓蟲如上已言。法界法爾。一心之中具有一切",
    "X55n0905_003:0612a02": "凡聖。法界法爾。一一凡聖各各先後隨自種子彊者",
    "X55n0905_003:0612a03": "受報。不得一人俱受六道之身。法界法爾。一心之中",
    "X55n0905_003:0612a04": "一時具有凡聖不相除滅。法界法爾。一切凡聖雖同",
    "X55n0905_003:0612a05": "一心。不妨一一凡聖各自修智自斷其惑。法界法爾。",
    "X55n0905_003:0612a06": "智慧分起能分除惑智。慧滿足除惑皆盡。不由一心",
    "X55n0905_003:0612a07": "之內不容染淨。故斷惑也。法界法爾。惑未盡時解惑",
    "X55n0905_003:0612a08": "同體。不由別有心故雙有解惑。",
    "X55n0905_003:0612a09": "[0612a09] 上文已曲明之故。但牒上義而為破斥也。[0612a09] △二結",
    "X55n0905_003:0612a10": "成。",
    "X55n0905_003:0612a11": "[0612a11] 是故但知真心能與一切凡聖為體。心體具一切法",
    "X55n0905_003:0612a12": "性。如即時世間出世間事得成立者。皆由心性有此",
    "X55n0905_003:0612a13": "道理也。若無道理者終不可成。如外道修行不得解",
    "X55n0905_003:0612a14": "脫者。由不與心性解脫道理相應也。法界法爾。行與",
    "X55n0905_003:0612a15": "心性相應。所作得成。行若不與心性相應。既所為不",
    "X55n0905_003:0612a16": "成。就此明第五治惑受報不同所由竟。",
    "X55n0905_003:0612a17": "[0612a17] △六明共相不共相識三。初總明。二別解。三結示。",
    "X55n0905_003:0612a18": "今初。",
    "X55n0905_003:0612a19": "[0612a19] 次明第六共相不共相識。問曰。一切凡聖既唯一心",
    "X55n0905_003:0612a20": "為體。何為有相見者。有不相見者。有同受用者。有不",
    "X55n0905_003:0612a21": "同受用者。答曰。所言一切凡聖唯以一心為體者。此",
    "X55n0905_003:0612a22": "心就體相論之有其二種。一者真如平等心。此是體",
    "X55n0905_003:0612a23": "也。即是一切凡聖平等共相法身。二者阿梨耶識。即",
    "X55n0905_003:0612a24": "是相也。就此阿梨耶識中復有二種。一者清淨分依",
    "X55n0905_003:0612b01": "他性。亦名清淨和合識。即是一切聖人體也。二者染",
    "X55n0905_003:0612b02": "濁分依他性。亦名染濁和合識。即是一切眾生體也。",
    "X55n0905_003:0612b03": "此二種依他性雖有用別而體融一味。唯是一真如",
    "X55n0905_003:0612b04": "平等心也。以此二種依他性體同無二故。就中即合",
    "X55n0905_003:0612b05": "有二事別。一者共相識。二者不共相識。何故有耶。以",
    "X55n0905_003:0612b06": "真如體中具此共相識性不共相識性故。一切凡聖",
    "X55n0905_003:0612b07": "造同業。熏此共相性故。即成共相識也。若一一凡聖",
    "X55n0905_003:0612b08": "各各別造別業。熏此不共相性故。即成不共相識也。",
    "X55n0905_003:0612b09": "[0612b09] 真如平等心體即所謂一心真如門也。乃全相之",
    "X55n0905_003:0612b10": "體。非於阿黎耶識相外別有體也。阿黎耶識相即",
    "X55n0905_003:0612b11": "所謂一心生滅門也。乃全體之相。非於真如平等",
    "X55n0905_003:0612b12": "心體外別有相也。清淨分依他性。即所謂生滅門",
    "X55n0905_003:0612b13": "中覺義也。染濁分依他性。即所謂生滅門中不覺",
    "X55n0905_003:0612b14": "義也。覺與不覺用雖有別。而惟以一心為體。譬如",
    "X55n0905_003:0612b15": "澄水波瀾同一濕性。約凡聖有體同之義即為共",
    "X55n0905_003:0612b16": "相識性。約染淨有相別之義即為不共相識性。繇",
    "X55n0905_003:0612b17": "有此二相識性。故隨熏成二相識也。[0612b17] △二別解四。",
    "X55n0905_003:0612b18": "初解共相識。二解不共相識。三解共中不共。四解",
    "X55n0905_003:0612b19": "不共中共。今初。",
    "X55n0905_003:0612b20": "[0612b20] 何者。所謂外諸法五塵器世界等。一切凡聖同受用",
    "X55n0905_003:0612b21": "者。是共相識相也。如一切眾生同修無量壽業者。皆",
    "X55n0905_003:0612b22": "悉熏於真心共相之性。性依熏起顯現淨土。故得凡",
    "X55n0905_003:0612b23": "聖同受用也。如淨土由共相成。其餘雜穢等土亦復",
    "X55n0905_003:0612b24": "如是。然此同用之土唯是心相。故言共相識。又此同",
    "X55n0905_003:0612c01": "用之土雖一切凡聖共業所起。而不妨一一眾生一",
    "X55n0905_003:0612c02": "一聖人一身造業即能獨感此土。是故無量眾生餘",
    "X55n0905_003:0612c03": "處託生。不廢此土常存不缺。又雖一一凡聖皆有獨",
    "X55n0905_003:0612c04": "感此土之業。而不相妨唯是一土。是故無量眾生新",
    "X55n0905_003:0612c05": "生而舊土之相更無改增。唯除其時一切眾生同業",
    "X55n0905_003:0612c06": "轉勝。土即變異。同業轉惡。土亦改變。若不爾者。即土",
    "X55n0905_003:0612c07": "常一定也。",
    "X55n0905_003:0612c08": "[0612c08] △二解不共相。",
    "X55n0905_003:0612c09": "[0612c09] 所言不共相者。謂一一凡聖內身別報是也。以一一",
    "X55n0905_003:0612c10": "凡聖造業不同熏於真心。真心不共之性依熏所起。",
    "X55n0905_003:0612c11": "顯現別報各各不同。自他兩別也。然此不同之報唯",
    "X55n0905_003:0612c12": "是心相。故言不共相識。",
    "X55n0905_003:0612c13": "[0612c13] △三解共中不共。",
    "X55n0905_003:0612c14": "[0612c14] 就共相中復有不共相識義。謂如餓鬼等與人同造",
    "X55n0905_003:0612c15": "共業故。同得器世界報。及遙見恒河即是共相故。復",
    "X55n0905_003:0612c16": "以彼等別業尤重為障故。至彼河邊但見種種別事",
    "X55n0905_003:0612c17": "不得水飲。即是共中不共也。復據彼同類同造餓業",
    "X55n0905_003:0612c18": "故。同於恒河之上不得水飲。復是共相之義。於中復",
    "X55n0905_003:0612c19": "所見不同。或見流光。或見枯竭。或見膿血等。無量差",
    "X55n0905_003:0612c20": "別。復是共中不共。若如是顯現之時。隨有同見同用",
    "X55n0905_003:0612c21": "者即名為共相識。不同見聞不同受用者即是共不",
    "X55n0905_003:0612c22": "共相識。隨義分別。一切眾生悉皆如是可知也。",
    "X55n0905_003:0612c23": "[0612c23] △四解不共中共。",
    "X55n0905_003:0612c24": "[0612c24] 就不共相中復有共義。謂眷屬知識。乃至時頃同處",
    "X55n0905_003:0613a01": "同語同知同解。或暫相見若怨若親。及與中人相識",
    "X55n0905_003:0613a02": "及不相識。乃至畜生天道互相見知者。皆由過去造",
    "X55n0905_003:0613a03": "相見知等業。熏心共相性故。心緣熏力顯現如此相",
    "X55n0905_003:0613a04": "見相知等事。即是不共相中共相義也。或有我知見",
    "X55n0905_003:0613a05": "他。他不知見我者。即於我為共。於他為不共。如是隨",
    "X55n0905_003:0613a06": "義分別可知。又如一人之身即是不共相識。復為八",
    "X55n0905_003:0613a07": "萬戶蟲所依故。即此一身復與彼蟲為共相識。亦是",
    "X55n0905_003:0613a08": "不共中共相義也。",
    "X55n0905_003:0613a09": "[0613a09] △三結示。",
    "X55n0905_003:0613a10": "[0613a10] 以有此共相不共相道理故。一切凡聖雖同一心為",
    "X55n0905_003:0613a11": "體。而有相見不相見。同受用不同受用也。是故靈山",
    "X55n0905_003:0613a12": "常曜而&#x89A9;林樹潛輝。丈六金軀復見土&#x7070;眾色。蓮華",
    "X55n0905_003:0613a13": "妙剎反謂丘墟。莊嚴寶地倒言砂礫。斯等皆由共不",
    "X55n0905_003:0613a14": "共之致也。",
    "X55n0905_003:0613a15": "[0613a15] 已上二詳解六科竟。[0613a15] △三總結。",
    "X55n0905_003:0613a16": "[0613a16] 此明不空如來藏中藏體一異六種差別之義竟。上",
    "X55n0905_003:0613a17": "來總明止觀依止中何所依止訖。",
    "X55n0905_003:0613a18": "[0613a18] △二明何故依止二。初正明。二釋疑。初中二。初明",
    "X55n0905_003:0613a19": "修心依本義。二明全性起修義。今初。",
    "X55n0905_003:0613a20": "[0613a20] 次明何故依止。問曰。何故依止此心修止觀。答曰。以",
    "X55n0905_003:0613a21": "此心是一切法根本故。若法依本則難破壞。是故依",
    "X55n0905_003:0613a22": "止此心修止觀也。人若不依止此心修於止觀則不",
    "X55n0905_003:0613a23": "得成。何以故。以從本以來未有一法心外得建立故。",
    "X55n0905_003:0613a24": "[0613a24] 此明全修須在性也。心為法本。心外無法。安得不",
    "X55n0905_003:0613b01": "依止此心而修止觀耶。[0613b01] △二明全性起修義又二。",
    "X55n0905_003:0613b02": "初正明。二釋成。今初。",
    "X55n0905_003:0613b03": "[0613b03] 又此心體本性具足寂用二義。為欲熏彼二義令顯",
    "X55n0905_003:0613b04": "現故。何以故。以其非熏不顯故。顯何所用。謂自利利",
    "X55n0905_003:0613b05": "他故。有如是因緣故。依此心修止觀也。",
    "X55n0905_003:0613b06": "[0613b06] 本具寂義。依之修止。本具用義。依之修觀。繇止觀",
    "X55n0905_003:0613b07": "故性德顯現。成二利行又安得不依一心耶。[0613b07] △二",
    "X55n0905_003:0613b08": "釋成。",
    "X55n0905_003:0613b09": "[0613b09] 問曰。何謂心體寂用二義。答曰。心體平等離一切相",
    "X55n0905_003:0613b10": "即是寂義。體具違順二用即是用義。是故修習止行",
    "X55n0905_003:0613b11": "即能除滅&#x8657;妄紛動。令此心體寂靜離相即為自利。",
    "X55n0905_003:0613b12": "修習觀行令此心用顯現繁興即為利他。",
    "X55n0905_003:0613b13": "[0613b13] 通論止觀皆具二利。今以背塵合覺即三觀之三",
    "X55n0905_003:0613b14": "止束為自利止行。而以從體起用即三止之三觀",
    "X55n0905_003:0613b15": "束為利他觀行。略如最初標示止觀中所用也。[0613b15] △",
    "X55n0905_003:0613b16": "二釋疑。",
    "X55n0905_003:0613b17": "[0613b17] 問曰。修止觀者為除生死。若令顯現繁興此即轉增",
    "X55n0905_003:0613b18": "流浪。答曰。不然。但除其病而不除法。病在執情不在",
    "X55n0905_003:0613b19": "大用。是故熾然六道權現無間。即是違用顯現。而復",
    "X55n0905_003:0613b20": "畢竟清淨不為世染。智慧照明故。相好圓備身心安",
    "X55n0905_003:0613b21": "住勝妙境界。具足一切諸佛功德。即是順用顯現也。",
    "X55n0905_003:0613b22": "此明止觀依止中何故依止竟。",
    "X55n0905_003:0613b23": "[0613b23] 此別釋觀行中疑也。體既並具違順二用。觀則熏",
    "X55n0905_003:0613b24": "彼二用令得顯現。不幾流浪生死耶。然迷者被違",
    "X55n0905_003:0613c01": "順所用。達者能用違用順用。違則示現惡趣用。順",
    "X55n0905_003:0613c02": "則示現佛身。所謂君子不器。善惡皆能者也。無間",
    "X55n0905_003:0613c03": "即阿鼻地獄。不閒不住故名無閒。或即無間古字。",
    "X55n0905_003:0613c04": "閒間每互用故。[0613c04] △三明以何依止三。初分科。二解",
    "X55n0905_003:0613c05": "釋。三總結。今初。",
    "X55n0905_003:0613c06": "[0613c06] 次明以何依止就中復有三門差別。一明以何依止",
    "X55n0905_003:0613c07": "體狀。二明破小乘人執。三明破大乘人執。",
    "X55n0905_003:0613c08": "[0613c08] 意識為能依。一心為所依。小乘知意識而不知一",
    "X55n0905_003:0613c09": "心。大乘執一心而欲廢意識。故並須破也。[0613c09] △二解",
    "X55n0905_003:0613c10": "釋三。初明以何依止體狀(至)三破大乘人執。初中",
    "X55n0905_003:0613c11": "二。初總標。二別釋。今初。",
    "X55n0905_003:0613c12": "[0613c12] 初明以何依止體狀者。問曰。以何依止此心修止觀。",
    "X55n0905_003:0613c13": "答曰。以意識依止此心修行止觀也。",
    "X55n0905_003:0613c14": "[0613c14] △二別釋二。初明止行體狀。二明觀行體狀。初又",
    "X55n0905_003:0613c15": "二。初正明。二釋疑。今初。",
    "X55n0905_003:0613c16": "[0613c16] 此義云何。謂以意識能知名義故。聞說一切諸法自",
    "X55n0905_003:0613c17": "性寂靜本來無相。但以&#x8657;妄因緣故有諸法。然&#x8657;妄",
    "X55n0905_003:0613c18": "法。有即非有。唯一真心亦無別真相可取。聞此說已。",
    "X55n0905_003:0613c19": "方便修智。知法本寂唯是一心。然此意識如此解時。",
    "X55n0905_003:0613c20": "念念熏於本識。增益解性之力。解性增已更起意識。",
    "X55n0905_003:0613c21": "轉復明利知法如實。久久熏心故解性圓明。照己體",
    "X55n0905_003:0613c22": "本唯真寂。意識即息。爾時本識轉成無分別智。亦名",
    "X55n0905_003:0613c23": "證智。以是因緣故。以意識依止真心修止行也。是故",
    "X55n0905_003:0613c24": "論言。以依本覺故有不覺。依不覺故而有妄心。能知",
    "X55n0905_003:0614a01": "名義為說本覺。故得始覺即同本覺。如實不有始覺",
    "X55n0905_003:0614a02": "之異也。",
    "X55n0905_003:0614a03": "[0614a03] 意識能知名義。聞慧也。方便修習。思修二慧也。一",
    "X55n0905_003:0614a04": "切諸法因緣所生。十界法也。自性寂靜本來無相。",
    "X55n0905_003:0614a05": "即空也。但以&#x8657;妄因緣故有諸法。即假也。有即非",
    "X55n0905_003:0614a06": "有惟一真心。亦無別真相可取。即中也。又一切諸",
    "X55n0905_003:0614a07": "法自性清淨本來無相。除分別性入無相性也。有",
    "X55n0905_003:0614a08": "即非有。除依他性入無生性也。惟一真心亦無別",
    "X55n0905_003:0614a09": "真相可取。除真實性入無性性也。惟一真心即無",
    "X55n0905_003:0614a10": "無性。無別真相可取即無真性。具如下文所明也。",
    "X55n0905_003:0614a11": "意識如此解時。觀行位也。增益解性。相似位也。意",
    "X55n0905_003:0614a12": "識轉復明利知法如實。分真位也。解性圓明。金剛",
    "X55n0905_003:0614a13": "後心也。意識即息。妙覺位也。第八識轉成大圓鏡",
    "X55n0905_003:0614a14": "智。親證真如名為證智。爾前皆是妙觀察智之功。",
    "X55n0905_003:0614a15": "故以意識為能依止也。次復引論證成。依本覺有",
    "X55n0905_003:0614a16": "不覺故。淨心亦名本識。依不覺有妄覺故。意識能",
    "X55n0905_003:0614a17": "知名義。轉意識成無塵智故為始覺。意識即息成",
    "X55n0905_003:0614a18": "無分別智。故始覺即同本覺也。[0614a18] △二釋疑。",
    "X55n0905_003:0614a19": "[0614a19] 問曰。上來唯言淨心真心。今言本識。意有何異。答曰。",
    "X55n0905_003:0614a20": "本識．阿黎耶識．和合識．種子識．果報識等。皆是一體",
    "X55n0905_003:0614a21": "異名。上共不共相中已明真如與阿梨耶同異之義。",
    "X55n0905_003:0614a22": "今更為汝重說。謂真心是體。本識是相。六七等識是",
    "X55n0905_003:0614a23": "用。如似水為體。流為相。波為用。類此可知。是故論云。",
    "X55n0905_003:0614a24": "不生不滅與生滅和合。說名阿黎耶識。即本識也。以",
    "X55n0905_003:0614b01": "與生死作本。故名為本。是故論云。以種子時阿黎耶",
    "X55n0905_003:0614b02": "識。與一切法作根本種子故。即其義也。又復經云。自",
    "X55n0905_003:0614b03": "性清淨心。復言彼心為煩惱所染。此明真心雖復體",
    "X55n0905_003:0614b04": "具淨性。而復體具染性。故而為煩惱所染。以此論之。",
    "X55n0905_003:0614b05": "明知就體偏據一性說為淨心。就相與染事和合說",
    "X55n0905_003:0614b06": "為本識。以是義故。上來就體性以明。今就事相說亦",
    "X55n0905_003:0614b07": "無所妨。問曰。熏本識時即熏真心以不。答曰。觸流之",
    "X55n0905_003:0614b08": "時即觸於水。是故向言增益解性者。即是益於真心",
    "X55n0905_003:0614b09": "性淨之力也。是故論云。阿黎耶識有二分。一者覺。二",
    "X55n0905_003:0614b10": "者不覺。覺即是淨心。不覺即是無明。此二和合說為",
    "X55n0905_003:0614b11": "本識。是故道淨心時更無別有阿黎耶。道阿黎耶時",
    "X55n0905_003:0614b12": "更無別有淨心。但以體相義別。故有此二名之異。",
    "X55n0905_003:0614b13": "[0614b13] △二明觀行體狀。",
    "X55n0905_003:0614b14": "[0614b14] 問曰。云何以意識依止淨心修觀行。答曰。以意識知",
    "X55n0905_003:0614b15": "名義故。聞說真心之體雖復寂靜。而以熏習因緣故。",
    "X55n0905_003:0614b16": "性依熏起顯現世間出世間法。以聞此說故。雖由止",
    "X55n0905_003:0614b17": "行知一切法畢竟無相。而復即知性依熏起顯現諸",
    "X55n0905_003:0614b18": "法不無&#x8657;相。但諸凡惑無明覆意識故。不知諸法唯",
    "X55n0905_003:0614b19": "是心作。似有非有&#x8657;相無實。以不知故。流轉生死受",
    "X55n0905_003:0614b20": "種種苦。是故我當教彼知法如實。以是因緣即起慈",
    "X55n0905_003:0614b21": "悲。乃至具行四攝六度等行。如是觀時。意識亦念念",
    "X55n0905_003:0614b22": "熏心。令成六度四攝慈悲等種子。復不令心識為止",
    "X55n0905_003:0614b23": "所沒。即是用義漸顯現也。以久久熏故。真心作用之",
    "X55n0905_003:0614b24": "性究竟圓興法界德備。三身攝化普門示現。以是因",
    "X55n0905_003:0614c01": "緣。以意識依止淨心修觀行也。",
    "X55n0905_003:0614c02": "[0614c02] 真性之體雖復寂靜。所謂因緣即空假中。全事即",
    "X55n0905_003:0614c03": "理。理具三千也。性依熏起顯現世出世法。所謂不",
    "X55n0905_003:0614c04": "變隨緣。全理成事。事造三千也。於止行中具知理",
    "X55n0905_003:0614c05": "具事造兩重三千。憫諸凡惑而起慈悲。具行四攝",
    "X55n0905_003:0614c06": "六度。如是觀時。觀行位中利他行也。用義漸顯。相",
    "X55n0905_003:0614c07": "似位中利他行也。久久熏故。分真位中利他行也。",
    "X55n0905_003:0614c08": "究竟圓興。極果位中利他行也。從始至終。罔非意",
    "X55n0905_003:0614c09": "識之功。初明以何依止體狀竟。[0614c09] △二破小乘人執",
    "X55n0905_003:0614c10": "二。初正破。二釋疑。今初。",
    "X55n0905_003:0614c11": "[0614c11] 次明破小乘人執。問曰。但以意識修習止觀豈不成",
    "X55n0905_003:0614c12": "耶。何故要須依止淨心。答曰。意識無體。唯以淨心為",
    "X55n0905_003:0614c13": "體。是故要須依止。又復意識念念生滅。前非其後。若",
    "X55n0905_003:0614c14": "不以淨心為依止者。雖修諸行無轉勝義。何以故。以",
    "X55n0905_003:0614c15": "其前念非後念故。如前人聞法。後人未聞。後人若聞。",
    "X55n0905_003:0614c16": "無勝前人之義。何以故。俱始一遍聞故。意識亦爾。前",
    "X55n0905_003:0614c17": "後兩異。前雖曾聞。隨念即滅。後若重聞。亦不增勝。何",
    "X55n0905_003:0614c18": "以故。前後二念俱始一遍聞故。又復如似前人學得",
    "X55n0905_003:0614c19": "甲字後已命終。後人更學乙字。即唯解乙字。不識甲",
    "X55n0905_003:0614c20": "字。何以故。前後人異故。意識亦爾。前滅後生不相逐",
    "X55n0905_003:0614c21": "及。是故不得所修增廣。若以淨心為體。意識念念引",
    "X55n0905_003:0614c22": "所思修熏淨心性。性依熏起以成種子。前念雖滅。後",
    "X55n0905_003:0614c23": "念起時即與前念所修種子和合而起。是故更修彼",
    "X55n0905_003:0614c24": "法即勝於前。一念如是。念念轉勝。是故所修成就。若",
    "X55n0905_003:0615a01": "不久熏。尚自種子力劣。便自廢失。所修不成。何況全",
    "X55n0905_003:0615a02": "無依止。直望前後相熏而得成就也。以是因緣。唯用",
    "X55n0905_003:0615a03": "意識不假依止。無有是處。",
    "X55n0905_003:0615a04": "[0615a04] △二釋疑。",
    "X55n0905_003:0615a05": "[0615a05] 問曰。小乘法中不明有本識。何得所聞所思皆得成",
    "X55n0905_003:0615a06": "就。答曰。博地凡夫乃至聞教畜生等。有所修習得成",
    "X55n0905_003:0615a07": "者。尚由本識為體故成。何況二乘。但彼自不知此義。",
    "X55n0905_003:0615a08": "非彼不假淨心也。問曰。不聞教畜生豈無淨心為體。",
    "X55n0905_003:0615a09": "答曰。造作癡業尤重。熏心起報亦即極鈍。雖有黠慧",
    "X55n0905_003:0615a10": "之性。及有宿生黠慧種子。但以現報所障故。不得有",
    "X55n0905_003:0615a11": "用。故不聞教非是無淨心也。",
    "X55n0905_003:0615a12": "[0615a12] △三破大乘人執二。初破名言。二破暗證。今初。",
    "X55n0905_003:0615a13": "[0615a13] 次明破大乘人執。問曰。但用淨心修行止觀即足。何",
    "X55n0905_003:0615a14": "用意識為。答曰。已如上說。由意識能知名義。能滅境",
    "X55n0905_003:0615a15": "界。能熏本識令惑滅解成。故須意識也。問曰。淨心自",
    "X55n0905_003:0615a16": "性寂靜即名為止。自體照明即名為觀。彼意識名義",
    "X55n0905_003:0615a17": "及以境界。體性非有。何論意識尋名知義滅自心境",
    "X55n0905_003:0615a18": "界耶。答曰。若就心體而論。實自如此。但無始已來為",
    "X55n0905_003:0615a19": "無明妄想熏故。不覺自動顯現諸法。若不方便尋名",
    "X55n0905_003:0615a20": "知義依義修行。觀知境界有即非有者。何由可得寂",
    "X55n0905_003:0615a21": "靜照明之用。問曰。淨心自知己性本寂。即當念息。何",
    "X55n0905_003:0615a22": "用意識為。答曰。淨心無二。復為無明所覆。故不得自",
    "X55n0905_003:0615a23": "知本寂。要為無塵智熏。無明盡滅。方得念息。問曰。但",
    "X55n0905_003:0615a24": "息於念心即寂照。何故要須智熏寂照始現。答曰。若",
    "X55n0905_003:0615b01": "無無塵智熏。心裏無明終不可滅。無明不滅。念即叵",
    "X55n0905_003:0615b02": "息。",
    "X55n0905_003:0615b03": "[0615b03] 四番問辭皆從名言而起計度。繇其秉大乘教。不",
    "X55n0905_003:0615b04": "知大乘實義故也。初二問泛約道理。次二問泛約",
    "X55n0905_003:0615b05": "功夫。心識粗淨者必多此計。答文如次破斥可知。",
    "X55n0905_003:0615b06": "叵。不可也。[0615b06] △二破暗證二。初問。二答。今初。",
    "X55n0905_003:0615b07": "[0615b07] 問曰。我今不觀境界。不念名義。證心寂慮。泯然絕相。",
    "X55n0905_003:0615b08": "豈非心體寂照真如三昧。",
    "X55n0905_003:0615b09": "[0615b09] 不觀境界不念名義。是出其盲修之功夫。證心寂",
    "X55n0905_003:0615b10": "慮泯然絕相。是呈其暗證之妄境。豈非心體寂照",
    "X55n0905_003:0615b11": "真如三昧。是錯認驢鞍橋作阿爺下頷也。故下文",
    "X55n0905_003:0615b12": "先約證破。次約修破。則知其終不離於意識矣。[0615b12] △",
    "X55n0905_003:0615b13": "二答中二。初約證破。次約修破。初又二。初標徵。二",
    "X55n0905_003:0615b14": "逐破。今初。",
    "X55n0905_003:0615b15": "[0615b15] 答曰。汝證心時。為心自證。為由他證。為證於他。",
    "X55n0905_003:0615b16": "[0615b16] △二逐破三。初破自證。二破他證。三破證他。初中",
    "X55n0905_003:0615b17": "三。初直破。二破轉計。三結破。今初。",
    "X55n0905_003:0615b18": "[0615b18] 若心自證。即是不由功用而得寂靜。若爾。一切眾生",
    "X55n0905_003:0615b19": "皆不作心求於寂靜。亦應心住。",
    "X55n0905_003:0615b20": "[0615b20] △二破轉計五。初破作意。二破自止。三破能知。四",
    "X55n0905_003:0615b21": "破自知。五破七識能見。今初。",
    "X55n0905_003:0615b22": "[0615b22] 若言非是自然而證。&#x8462;由自心作意自證。名為自證",
    "X55n0905_003:0615b23": "者。作意即是意識。即有能所。即名為他。云何得成心",
    "X55n0905_003:0615b24": "自證也。",
    "X55n0905_003:0615c01": "[0615c01] △二破自止。",
    "X55n0905_003:0615c02": "[0615c02] 若非他證。但心自止。故名自證者。若不作意即無能",
    "X55n0905_003:0615c03": "所。云何能使心證。若當作意。即是意識。即是他證。",
    "X55n0905_003:0615c04": "[0615c04] △三破能知。",
    "X55n0905_003:0615c05": "[0615c05] 若言眾生體實皆證。但由妄想不知體證。故有其念",
    "X55n0905_003:0615c06": "能知心體本性證寂不念諸法。故念即自息。即是真",
    "X55n0905_003:0615c07": "如三昧者。為是意識能知本寂。為是淨心能知本寂。",
    "X55n0905_003:0615c08": "若是淨心自知本寂。不念諸法者。一切眾生皆有淨",
    "X55n0905_003:0615c09": "心。應悉自知本寂。故自息滅妄識。自然而得真如三",
    "X55n0905_003:0615c10": "昧。以不修不得。故知淨心不得名自知也。若言意識",
    "X55n0905_003:0615c11": "能知淨心本證。即自息滅。故但是意識自滅。非是意",
    "X55n0905_003:0615c12": "識能證淨心。是故說言心自證者。意識知心本證之",
    "X55n0905_003:0615c13": "時。為見淨心故知本證。為不見淨心能知證也。若言",
    "X55n0905_003:0615c14": "不見淨心能知證者。不見佛心應知佛證。若見淨心",
    "X55n0905_003:0615c15": "故知證者。淨心即是可見之相。云何論言。心真如者",
    "X55n0905_003:0615c16": "離心緣相。又復經言。非識所能識。亦非心境界。以此",
    "X55n0905_003:0615c17": "驗之。定知意識不見心也。以見與不見。無有道理知",
    "X55n0905_003:0615c18": "心本寂故。設使心體本證。妄念之心不可息也。",
    "X55n0905_003:0615c19": "[0615c19] 為是意識能知本寂。為是淨心能知本寂。此雙徵",
    "X55n0905_003:0615c20": "也。先破淨心能知。如文可解。次破意識能知者。若",
    "X55n0905_003:0615c21": "云意識轉成無塵智。故知法無實惟一淨心。亦無",
    "X55n0905_003:0615c22": "別心相可取。如是久久熏心轉成證智。則雙超見",
    "X55n0905_003:0615c23": "與不見兩關。但彼不肯用無塵智。妄計意識知證",
    "X55n0905_003:0615c24": "隨即息滅名為淨心自證。故立見淨心不見淨心",
    "X55n0905_003:0616a01": "二義難之。若意識不見淨心而能知淨心自證。喻",
    "X55n0905_003:0616a02": "如不見佛心能知佛證。無有是處。若意識見淨心",
    "X55n0905_003:0616a03": "故而知淨心自證。則淨心成可見相。非是真淨心",
    "X55n0905_003:0616a04": "矣。若不用無塵智為方便。縱令心體本證。亦何能",
    "X55n0905_003:0616a05": "息滅妄念哉。[0616a05] △四破自知。",
    "X55n0905_003:0616a06": "[0616a06] 若言妄識雖不見淨心。而依經教知心本寂。故能知",
    "X55n0905_003:0616a07": "之智熏於淨心。令心自知本證。即不起後念。名為自",
    "X55n0905_003:0616a08": "澄者。汝依經教知心本寂之時。為作寂相而知。為不",
    "X55n0905_003:0616a09": "作寂相而知。若作寂相而知者。妄想之相云何名寂。",
    "X55n0905_003:0616a10": "若不作相。即心無所繫便更馳散。若言作意不令馳",
    "X55n0905_003:0616a11": "散者。即有所緣。既有所緣即還有相。云何得言不作",
    "X55n0905_003:0616a12": "相也。",
    "X55n0905_003:0616a13": "[0616a13] 既不用意識轉為無塵智。乃謂意識依教知心本",
    "X55n0905_003:0616a14": "寂。熏於淨心令心自知本證。則彼意識知本寂時。",
    "X55n0905_003:0616a15": "作寂相耶。不作寂相耶。作相則是妄想。不作便更",
    "X55n0905_003:0616a16": "馳散。縱謂不作相而但作意。作意即有所緣。何異",
    "X55n0905_003:0616a17": "於作相耶。[0616a17] △五破七識能見。",
    "X55n0905_003:0616a18": "[0616a18] 若言七識能見淨心。故知心本寂。知已熏心。令心自",
    "X55n0905_003:0616a19": "知本證。故不起後念。即名為自證者。是亦不然。何以",
    "X55n0905_003:0616a20": "故。以七識是我執識。故不能見心本寂。又復若為能",
    "X55n0905_003:0616a21": "緣之所緣者。即非淨心。如上心體狀中已說。既所緣",
    "X55n0905_003:0616a22": "非實。故熏心還生妄念也。",
    "X55n0905_003:0616a23": "[0616a23] 若計七識能證本寂。即同他證。今云知心本寂。熏",
    "X55n0905_003:0616a24": "心令知本證。故仍是自證之轉計也。破有二義。一",
    "X55n0905_003:0616b01": "者我執之識不能見本寂故。二者縱許能見。所見",
    "X55n0905_003:0616b02": "非淨心故。[0616b02] △三結破。",
    "X55n0905_003:0616b03": "[0616b03] 以是義故。無有道理淨心自證不起後念也。",
    "X55n0905_003:0616b04": "[0616b04] 既淨心不能自證。安得不以無塵智為方便哉。[0616b04] △",
    "X55n0905_003:0616b05": "二破他證二。初正破。二轉破。今初。",
    "X55n0905_003:0616b06": "[0616b06] 若言由他證者。是亦不然。何以故。心體自寂靜故。但",
    "X55n0905_003:0616b07": "以有六七識等。名之為他。由有此他。故說他心不證。",
    "X55n0905_003:0616b08": "是故乃可證他。何須以他證心也。",
    "X55n0905_003:0616b09": "[0616b09] 六識若轉成無塵智。則不名他。以達自他無性故",
    "X55n0905_003:0616b10": "也。又即謂之他證亦可。今既不許用無塵智。而云",
    "X55n0905_003:0616b11": "他證。他乃淨心之幻翳。如何能證淨心。喻如水可",
    "X55n0905_003:0616b12": "證波。何須以波證水也。[0616b12] △二轉破。",
    "X55n0905_003:0616b13": "[0616b13] 若言心體雖復本寂。但以無始無明妄念熏故。有此",
    "X55n0905_003:0616b14": "妄念習氣在於心中。是故心體亦不證寂。故須他證",
    "X55n0905_003:0616b15": "者。何等方便能除心中習氣令心證也。若言更不起",
    "X55n0905_003:0616b16": "新念故不熏益彼習氣。彼即自滅者。彼未滅間有何",
    "X55n0905_003:0616b17": "所以不起新念也。若無別法為對治者。彼諸習氣法",
    "X55n0905_003:0616b18": "應起念。若起念者。更益彼力也。以是義故。由他所證",
    "X55n0905_003:0616b19": "亦無道理。",
    "X55n0905_003:0616b20": "[0616b20] 何等方便。有何所以。若無別法。三語皆暗指無塵",
    "X55n0905_003:0616b21": "智而言之。若不許無塵智。更有何等方便。更何所",
    "X55n0905_003:0616b22": "以。更將何法對治習氣耶。[0616b22] △三破證他四。初明他",
    "X55n0905_003:0616b23": "不易證。二明心不證他。三明他不相止。四明嫌非",
    "X55n0905_003:0616b24": "方便。今初。",
    "X55n0905_003:0616c01": "[0616c01] 若言不須用他證心。但證於他。以證他故習氣自滅",
    "X55n0905_003:0616c02": "者。是亦不然。他既有習氣為根本。故念念常起。若不",
    "X55n0905_003:0616c03": "先除彼習氣種子者。妄念何由可證也。",
    "X55n0905_003:0616c04": "[0616c04] 非無塵智不能除於習氣種子。習種不除。他何可",
    "X55n0905_003:0616c05": "證。如不息風。波何繇寂。[0616c05] △二明心不證他。",
    "X55n0905_003:0616c06": "[0616c06] 又復淨心無有道理能證於他。若能證他者。一切眾",
    "X55n0905_003:0616c07": "生皆有淨心。應悉自然除於妄念也。",
    "X55n0905_003:0616c08": "[0616c08] 前云是故乃可證他。喻如水能起波。今云無能證",
    "X55n0905_003:0616c09": "他。喻如水不能自滅其波也。[0616c09] △三明他不相止。",
    "X55n0905_003:0616c10": "[0616c10] 若言妄念前後自相抑止。久久即息。故名為證他者。",
    "X55n0905_003:0616c11": "為前止後。為後止前。若言前念止後念者。前在之時",
    "X55n0905_003:0616c12": "後識未生。後若起時前念已謝。不相逐及。云何能止。",
    "X55n0905_003:0616c13": "若言後念止前念者。亦復如是不相逐及。云何能止。",
    "X55n0905_003:0616c14": "[0616c14] 前之二文是破以自證他。此後二文乃破以他證",
    "X55n0905_003:0616c15": "他也。以前後妄念皆名他故。然前後既不相及。云",
    "X55n0905_003:0616c16": "何能相抑止。設非以意識依止本識而修止觀。決",
    "X55n0905_003:0616c17": "無證入之方便矣。[0616c17] △四明嫌非方便。",
    "X55n0905_003:0616c18": "[0616c18] 若前念起時即自嫌起。嫌起之心熏於本識。令不起",
    "X55n0905_003:0616c19": "後念者。心不自見。云何自嫌。若後念嫌前。故能嫌之",
    "X55n0905_003:0616c20": "心熏於本識。令不更起後念者。能嫌之心嫌前心時。",
    "X55n0905_003:0616c21": "為知前心是空故嫌。為不知是空故嫌。若知是空。即",
    "X55n0905_003:0616c22": "是無塵智也。汝云何言不須此智。又若知是空。則應",
    "X55n0905_003:0616c23": "不嫌。若不知前念空者。此心即是無明。何以故。以其",
    "X55n0905_003:0616c24": "前念實空而不能知故。又復不知前念空故。執有實",
    "X55n0905_003:0617a01": "念而生嫌心。即是妄想。何以故。以其於空妄起實有",
    "X55n0905_003:0617a02": "想故。此能嫌之心既是無明妄想故。即是動法。復言",
    "X55n0905_003:0617a03": "熏心。此乃亦增不覺。重更益動。生起之識於是雲興。",
    "X55n0905_003:0617a04": "而言能令後念不起者。蓋是夢中之夢。未醒覺也。故",
    "X55n0905_003:0617a05": "作斯說。彷彿不睡者。必應不言如此。",
    "X55n0905_003:0617a06": "[0617a06] 起時非嫌時。嫌時非起時。故云心不自見。云何自",
    "X55n0905_003:0617a07": "嫌。若後念嫌前令不更起後念。是則可爾。然知空",
    "X55n0905_003:0617a08": "則應不嫌。嫌則轉增不覺動法。云何捨無塵智而",
    "X55n0905_003:0617a09": "反墮無明窠臼耶。先約證破竟。[0617a09] △次約修破二。初",
    "X55n0905_003:0617a10": "正破。二判簡。今初。",
    "X55n0905_003:0617a11": "[0617a11] 又復若言不作心念諸法。故念不起者。為淨心不作",
    "X55n0905_003:0617a12": "心念。為是意識不作心念。若是淨心不作心念者。本",
    "X55n0905_003:0617a13": "來何因作心念法。今忽何因不念法也。若是意識不",
    "X55n0905_003:0617a14": "念法者。意識即是其念。若言意識不作心念法者。為",
    "X55n0905_003:0617a15": "對見法塵而不念。為不對見法塵而不念。為對而不",
    "X55n0905_003:0617a16": "見而不念。為全不對塵名為不念。若不對塵。云何說",
    "X55n0905_003:0617a17": "為意識。何以故。以識者必識所識故。若對而不見。即",
    "X55n0905_003:0617a18": "是頑瞽之法。若見而不念。為何所因而得不念。為知",
    "X55n0905_003:0617a19": "空故所以不念。謂為有故所以不念。若知是空。是無",
    "X55n0905_003:0617a20": "塵之智。對而不見。見而不念。二俱無妨。何故汝言不",
    "X55n0905_003:0617a21": "須此智。若謂為有即不能不念。又復謂有之時即已",
    "X55n0905_003:0617a22": "是念。又復謂為有故。即是無明妄想。而復不念。譬如",
    "X55n0905_003:0617a23": "怯人閉目入闇。通理開眼而入。唯有外闇倒生怕怖。",
    "X55n0905_003:0617a24": "閉目而入。內外俱黑反謂安隱。此亦如是。念前法時",
    "X55n0905_003:0617b01": "唯有迷境無明而生嫌心。不念之時心境俱闇反謂",
    "X55n0905_003:0617b02": "為善。又復若不作意念法。心則馳散。若作意不念諸",
    "X55n0905_003:0617b03": "法。作意是亂動。非寂靜法。云何得名證心也。",
    "X55n0905_003:0617b04": "[0617b04] 先雙徵。次雙破。初破淨心不作心念。可知。次破意",
    "X55n0905_003:0617b05": "識又二。初總破。謂意識即是念。云何名為不作心",
    "X55n0905_003:0617b06": "念。二別破。謂縱令意識不作心念法者。於四句中",
    "X55n0905_003:0617b07": "屬何句耶。若不對塵不名意識。先破第四句也。若",
    "X55n0905_003:0617b08": "對而不見是頑瞽法。次破第三句也。此下總破前",
    "X55n0905_003:0617b09": "二句。知空則二俱無妨。謂有則二俱有過。並如文",
    "X55n0905_003:0617b10": "可知。[0617b10] △二判簡。",
    "X55n0905_003:0617b11": "[0617b11] 但以專心在此不念。故即以此不念為境。意識為此",
    "X55n0905_003:0617b12": "境所繫故。於餘境界無容攀緣。是故惑者不知此事。",
    "X55n0905_003:0617b13": "便謂於諸法無復攀緣。遂更深生寶玩將為真法。是",
    "X55n0905_003:0617b14": "以策意相續不休。以晝夜久習熟故。不須作意自然",
    "X55n0905_003:0617b15": "而進。但不覺生滅常流剎那恒起。起復不知。無明妄",
    "X55n0905_003:0617b16": "想未遣一毫。又不解自身居在何位。便言我心寂住。",
    "X55n0905_003:0617b17": "應是真如三昧。作如是計者。且好不識分量也。雖然。",
    "X55n0905_003:0617b18": "但以專心一境故。亦是一家止法。遠與無塵之智為",
    "X55n0905_003:0617b19": "基。近與&#x7328;猴之躁為&#x93BB;。比彼攀緣五欲游戲六根者。",
    "X55n0905_003:0617b20": "此即百千萬倍為殊為勝。但非心體寂照真如三昧",
    "X55n0905_003:0617b21": "耳。是故行者為而不執。即是漸法門。若欲成就出世",
    "X55n0905_003:0617b22": "之道。必藉無塵之智也。",
    "X55n0905_003:0617b23": "[0617b23] 但以專心等。是敘其修證之相。但不覺生滅等。是",
    "X55n0905_003:0617b24": "判其以妄濫真。雖然但以等。是收其不無勝力。但",
    "X55n0905_003:0617c01": "非心體等。是簡非圓頓法門也。上來分科解釋以",
    "X55n0905_003:0617c02": "何依止竟。[0617c02] △三總結。",
    "X55n0905_003:0617c03": "[0617c03] 此明止觀依止中以何依止竟。上標五番建立中第",
    "X55n0905_003:0617c04": "一止觀依止訖。",
    "X55n0905_003:0617c05": "[0617c05] △二明止觀境界三。初標。二釋。三結。今初。",
    "X55n0905_003:0617c06": "[0617c06] 次明止觀境界者。謂三自性法。就中復作兩番分別。",
    "X55n0905_003:0617c07": "一總明三性。二別明三性。",
    "X55n0905_003:0617c08": "[0617c08] 若論自性清淨如來藏心。不惟非分別。及依他境",
    "X55n0905_003:0617c09": "界并真實性。亦無所施其名目。秪因迷真成妄。今",
    "X55n0905_003:0617c10": "約返妄歸真。故得以三性為所觀境也。[0617c10] △二釋為",
    "X55n0905_003:0617c11": "二。初總明三性。二別明三性。今初。",
    "X55n0905_003:0617c12": "[0617c12] 所言總明三性者。謂出障真如及佛淨德。悉名真實",
    "X55n0905_003:0617c13": "性。在障之真與染和合。名阿黎耶識。此即是依他性。",
    "X55n0905_003:0617c14": "六識七識妄想分別。悉名分別性。此是大位之說也。",
    "X55n0905_003:0617c15": "[0617c15] 一往略判。故名大位之說。若欲委細。須別明也。[0617c15] △",
    "X55n0905_003:0617c16": "二別明三性二。初別明。二合辨。初中三。初別辨真",
    "X55n0905_003:0617c17": "實性。二別辨依他性。三別辨分別性。初又三。初標",
    "X55n0905_003:0617c18": "章。二各釋。三合結。今初。",
    "X55n0905_003:0617c19": "[0617c19] 所言別明三性者。初辨真實性。就中復有兩種。一者",
    "X55n0905_003:0617c20": "有垢淨心以為真實性。二者無垢淨心以為真實性。",
    "X55n0905_003:0617c21": "[0617c21] △二各釋二。初釋有垢淨心。二釋無垢淨心。今初。",
    "X55n0905_003:0617c22": "[0617c22] 所言有垢淨心者。即是眾生之體實。事染之本性。具",
    "X55n0905_003:0617c23": "足違用。依熏變現。故言有垢而復體包淨用。自性無",
    "X55n0905_003:0617c24": "染。能熏之垢本空。所現之相常寂。復稱為淨。故言有",
    "X55n0905_003:0618a01": "垢淨心也。",
    "X55n0905_003:0618a02": "[0618a02] △二釋無垢淨心。",
    "X55n0905_003:0618a03": "[0618a03] 所言無垢淨心者。即是諸佛之體性。淨德之本實。雖",
    "X55n0905_003:0618a04": "具法爾違用之性。染熏息故。事染永泯。復備自性順",
    "X55n0905_003:0618a05": "用之能。淨熏滿故。事淨德顯。故言無垢。雖從熏顯。性",
    "X55n0905_003:0618a06": "淨之用非增。假遣昏雲。體照之功本具。復稱淨也。故",
    "X55n0905_003:0618a07": "言無垢淨心。",
    "X55n0905_003:0618a08": "[0618a08] 設使淨用有增。功非本具。則不得名為淨矣。[0618a08] △三",
    "X55n0905_003:0618a09": "合結。",
    "X55n0905_003:0618a10": "[0618a10] 然依熏約用。故有有垢無垢之殊。就體談真。本無無",
    "X55n0905_003:0618a11": "染有染之異。即是平等實性大總法門。故言真實性。",
    "X55n0905_003:0618a12": "問曰。既言有垢淨。亦應稱無垢染。答曰。亦有此義。諸",
    "X55n0905_003:0618a13": "佛違用即是無垢染。但為令眾生捨染欣淨。是故不",
    "X55n0905_003:0618a14": "彰也。",
    "X55n0905_003:0618a15": "[0618a15] 初合明平等為真實性。次申明設化偏彰淨名。並",
    "X55n0905_003:0618a16": "可知。[0618a16] △二別辨依他性二。初標章。二各釋。今初。",
    "X55n0905_003:0618a17": "[0618a17] 二明依他性者亦有二種。一者淨分依他性。二者染",
    "X55n0905_003:0618a18": "分依他性。",
    "X55n0905_003:0618a19": "[0618a19] △二各釋二。初釋淨分依他。二釋染分依他。初中",
    "X55n0905_003:0618a20": "二。初正釋。二料簡。今初。",
    "X55n0905_003:0618a21": "[0618a21] 清淨分依他性者。即彼真如體具染淨二性之用。但",
    "X55n0905_003:0618a22": "得無漏淨法所熏故。事染之功斯盡。名為清淨。即復",
    "X55n0905_003:0618a23": "依彼淨業所熏故。性淨之用顯現。故名依他。所現即",
    "X55n0905_003:0618a24": "是所證三身淨土一切自利利他之德是也。",
    "X55n0905_003:0618b01": "[0618b01] 先釋清淨。繇事染功盡故。當知非斷性染也。次釋",
    "X55n0905_003:0618b02": "依他。繇淨業所熏故。當知性不自顯也。體顯名證",
    "X55n0905_003:0618b03": "法身。智顯名證報身。福德巧用顯名證應身。約法",
    "X55n0905_003:0618b04": "身名常寂光土。約報身名實報莊嚴土。約應身名",
    "X55n0905_003:0618b05": "方便有餘土及凡聖同居土。法報為自利德。應身",
    "X55n0905_003:0618b06": "為利他德。粗判如此。若交融互攝則三身不一不",
    "X55n0905_003:0618b07": "異。四土有豎有橫皆為淨分依他。一依他一切依",
    "X55n0905_003:0618b08": "他。依他性外無餘法也。[0618b08] △二料簡二。初約性染義",
    "X55n0905_003:0618b09": "對簡。二對真實性料簡。初中三。初正明性染有用。",
    "X55n0905_003:0618b10": "二釋其名清淨分。三釋其名分別性。今初。",
    "X55n0905_003:0618b11": "[0618b11] 問曰。性染之用何。謂由染熏滅故不起生死。雖然。成",
    "X55n0905_003:0618b12": "佛之後。此性豈全無用。答曰。此性雖為無漏所熏故",
    "X55n0905_003:0618b13": "不起生死。但由發心已來悲願之力熏習故。復為可",
    "X55n0905_003:0618b14": "化之機為緣熏。示違之用亦得顯現。所謂現同六道",
    "X55n0905_003:0618b15": "示有三毒。權受苦報應從死滅等。即是清淨分別性",
    "X55n0905_003:0618b16": "法。",
    "X55n0905_003:0618b17": "[0618b17] 以可化之機為緣熏於性染。顯現示違之用。即所",
    "X55n0905_003:0618b18": "謂依他起性也。而名為清淨分別性法則如下釋。",
    "X55n0905_003:0618b19": "[0618b19] △二釋其名清淨分。",
    "X55n0905_003:0618b20": "[0618b20] 問曰。既從染性而起。云何名為清淨分。答曰。但由是",
    "X55n0905_003:0618b21": "佛德。故以佛望於眾生。故名此德以為清淨。若偏據",
    "X55n0905_003:0618b22": "佛德之中論染淨者。此德實是示違染用。",
    "X55n0905_003:0618b23": "[0618b23] 天台性惡法門正本於此。若能即事惡而達性惡。",
    "X55n0905_003:0618b24": "性惡性善體元無二。則大貪大嗔大癡法門便可",
    "X55n0905_003:0618c01": "向現行日用無明煩惱中薦取矣。央掘．廣額即其",
    "X55n0905_003:0618c02": "標榜也。[0618c02] △三釋其名分別性。",
    "X55n0905_003:0618c03": "[0618c03] 問曰。既言依他性法。云何名為分別性。答曰。此德依",
    "X55n0905_003:0618c04": "於悲願所熏起故。即是依他性法。若將此德對緣施",
    "X55n0905_003:0618c05": "化。即名分別性法也。",
    "X55n0905_003:0618c06": "[0618c06] 一切眾生全墮分別性中。今隨緣令見與其同事。",
    "X55n0905_003:0618c07": "故即名為分別性也。[0618c07] △二對真實性料簡。",
    "X55n0905_003:0618c08": "[0618c08] 問曰。無垢真實性與清淨依他性竟有何異。答曰。無",
    "X55n0905_003:0618c09": "垢真實性者。體顯離障為義。即是體也。清淨依他性",
    "X55n0905_003:0618c10": "者。能隨熏力淨德差別起現為事。即是相也。清淨分",
    "X55n0905_003:0618c11": "別性者。對緣施設為能。即是用也。",
    "X55n0905_003:0618c12": "[0618c12] 問中但約真實性簡。答中兼對分別性簡。體相用",
    "X55n0905_003:0618c13": "三不相捨離。約體則一切皆體。故名體大。約相則",
    "X55n0905_003:0618c14": "一切皆相。故名相大。約用則一切皆用。故名用大。",
    "X55n0905_003:0618c15": "鏡體光炤可為同喻也。思之。[0618c15] △二釋染分依他二。",
    "X55n0905_003:0618c16": "初正釋。二料簡。今初。",
    "X55n0905_003:0618c17": "[0618c17] 所言染濁依他性者。即彼淨心雖體具違順二用之",
    "X55n0905_003:0618c18": "性。但為分別性中所有無明染法所熏故。性違之用",
    "X55n0905_003:0618c19": "依熏變現&#x8657;狀等法。所謂流轉生死輪迴六趣。故言",
    "X55n0905_003:0618c20": "染濁依他性法也。",
    "X55n0905_003:0618c21": "[0618c21] 六趣&#x8657;狀依熏變現似有非實。故名染濁依他。凡",
    "X55n0905_003:0618c22": "夫不了。妄謂實我實法。則成分別性耳。[0618c22] △二料簡",
    "X55n0905_003:0618c23": "又二。初正簡。二釋疑。今初。",
    "X55n0905_003:0618c24": "[0618c24] 問曰。性順之用未有淨業所熏故不得顯現。雖然在",
    "X55n0905_003:0619a01": "於生死之中。豈全無用耶。答曰。雖未為無漏熏故淨",
    "X55n0905_003:0619a02": "德不現。但為諸佛同體智力所護念故。修人天善。遇",
    "X55n0905_003:0619a03": "善知識。漸發道心。即是性淨之用也。",
    "X55n0905_003:0619a04": "[0619a04] 對上淨分中料簡性染。如文可知。[0619a04] △二釋疑。",
    "X55n0905_003:0619a05": "[0619a05] 問曰。一切眾生皆具性淨等。為諸佛所護。何因發心",
    "X55n0905_003:0619a06": "先後。復有發不發。答曰。無始已來造業差別。輕重不",
    "X55n0905_003:0619a07": "同先後不一。罪垢輕者蒙佛智力。罪垢重者有力不",
    "X55n0905_003:0619a08": "蒙。問曰。罪垢重者。性淨之用豈全無能。答曰。但有性",
    "X55n0905_003:0619a09": "淨之體不壞。以垢重故更不有能也。問曰。上言凡聖",
    "X55n0905_003:0619a10": "之體皆具順違二性。但由染淨熏力有現不現。何故",
    "X55n0905_003:0619a11": "諸佛淨熏滿足而不妨示違之用有力。凡夫染熏尤",
    "X55n0905_003:0619a12": "重而全使性順之用無能也。若以染重故性淨無能。",
    "X55n0905_003:0619a13": "亦應淨滿故染用無力。既淨滿而有示違之功。定知",
    "X55n0905_003:0619a14": "染重亦有性順之用。答曰。諸佛有大悲大願之熏故",
    "X55n0905_003:0619a15": "性違起法界之染德。能令機感斯見眾生無厭凡欣",
    "X55n0905_003:0619a16": "聖之習。故性順匿無邊之淨用。不使諸佛同鑑。無淨",
    "X55n0905_003:0619a17": "器可鑑。故大聖捨之以表知機。有染德可見。故下凡",
    "X55n0905_003:0619a18": "尋之明可化也。是故淨滿不妨有於染德。染重不得",
    "X55n0905_003:0619a19": "有於淨用。",
    "X55n0905_003:0619a20": "[0619a20] 此躡性淨之用而起疑也。三番問答義並可知。[0619a20] △",
    "X55n0905_003:0619a21": "三別辨分別性二。初標章。二各釋。今初。",
    "X55n0905_003:0619a22": "[0619a22] 三明分別性者亦有二種。一者清淨分別性。二者染",
    "X55n0905_003:0619a23": "濁分別性。",
    "X55n0905_003:0619a24": "[0619a24] △二各釋二。初釋清淨分別性。二釋染濁分別性。",
    "X55n0905_003:0619b01": "今初。",
    "X55n0905_003:0619b02": "[0619b02] 所言清淨分別性者。即彼清淨依他性法中所有利",
    "X55n0905_003:0619b03": "他之德。對彼內證無分別智故。悉名分別。所謂一切",
    "X55n0905_003:0619b04": "種智能知世諦種種差別。乃至一切眾生心心數法",
    "X55n0905_003:0619b05": "無不盡知。及以示現五通三輪之相。應化六道四生",
    "X55n0905_003:0619b06": "之形。乃至依於內證之慧。起彼教用之智。說己所得",
    "X55n0905_003:0619b07": "示於未聞。如斯等事悉名清淨分別性法。此義云何。",
    "X55n0905_003:0619b08": "謂雖起無邊之事而復畢竟不為世染。不作功用自",
    "X55n0905_003:0619b09": "然成辨。故言清淨。即此清淨之覺隨境異用。故言分",
    "X55n0905_003:0619b10": "別。又復對緣攝化令他清淨。攝益之德為他分別。故",
    "X55n0905_003:0619b11": "言清淨分別性也。",
    "X55n0905_003:0619b12": "[0619b12] 初以對無分別智說名分別。即所謂後得智也。一",
    "X55n0905_003:0619b13": "切種智下。廣出其相。此義云何下。重釋其名。先一",
    "X55n0905_003:0619b14": "番約當體釋。次一番約利他釋。合結可知。[0619b14] △二釋",
    "X55n0905_003:0619b15": "染濁分別性。",
    "X55n0905_003:0619b16": "[0619b16] 所言染濁分別性法者。即彼染濁依他性中&#x8657;狀法",
    "X55n0905_003:0619b17": "內。有於似色似識似塵等法。何故皆名為似。以皆一",
    "X55n0905_003:0619b18": "心依熏所現故。但是心相似法非實。故名為似。由此",
    "X55n0905_003:0619b19": "似識一念起現之時。即與似塵俱起故。當起之時即",
    "X55n0905_003:0619b20": "不知似塵似色等是心所作&#x8657;相無實。以不知故。即",
    "X55n0905_003:0619b21": "妄分別執&#x8657;為實。以妄執故境從心轉皆成實事。即",
    "X55n0905_003:0619b22": "是今時凡夫所見之事。如此執時。即念念熏心還成",
    "X55n0905_003:0619b23": "依他性。於上還執復成分別性。如是念念&#x8657;妄互相",
    "X55n0905_003:0619b24": "生也。問曰。分別之性與依他性既迭互相生。竟有何",
    "X55n0905_003:0619c01": "別。答曰。依他性法者。心性依熏故起。但是心相體&#x8657;",
    "X55n0905_003:0619c02": "無實。分別性法者。以無明故。不知依他之法是&#x8657;。即",
    "X55n0905_003:0619c03": "妄執以為實事。是故雖無異體。相生而&#x8657;實有殊。故",
    "X55n0905_003:0619c04": "言分別性法也。",
    "X55n0905_003:0619c05": "[0619c05] 似識現時即與似塵俱起。仍是依他性也。不知&#x8657;",
    "X55n0905_003:0619c06": "相妄執為實。乃名分別性法。又為依他種子。於彼",
    "X55n0905_003:0619c07": "依他不了。復成分別。如是展轉無有窮盡。所謂惑",
    "X55n0905_003:0619c08": "業苦三如惡叉聚者也。妄執是惑。惑必起業。所成",
    "X55n0905_003:0619c09": "依他即是三界苦報。於苦不了。又成惑業。所以更",
    "X55n0905_003:0619c10": "互相生也。問答釋疑可知。別明竟。[0619c10] △三合辨三。初",
    "X55n0905_003:0619c11": "約一心辨。二約依他辨。三釋六識疑。今初。",
    "X55n0905_003:0619c12": "[0619c12] 更有一義以明三性。就心體平等名真實性。心體為",
    "X55n0905_003:0619c13": "染淨所繫。依隨染淨二法名依他性。所現&#x8657;相果報",
    "X55n0905_003:0619c14": "名分別性。",
    "X55n0905_003:0619c15": "[0619c15] 心體聖凡平等。約聖即無垢淨心。約凡即有垢淨",
    "X55n0905_003:0619c16": "心也。心為染淨所繫。依隨淨法即清淨依他性。依",
    "X55n0905_003:0619c17": "隨染法即染濁依他性也。&#x8657;相果報有十界差別。",
    "X55n0905_003:0619c18": "四聖即清淨分別性。六凡即染濁分別性。或佛界",
    "X55n0905_003:0619c19": "為清淨。九界皆染濁也。此意稍細於前。以&#x8657;相即",
    "X55n0905_003:0619c20": "名分別。不惟執實為分別故。[0619c20] △二約依他辨。",
    "X55n0905_003:0619c21": "[0619c21] 又復更有一義。就依他性中即分別為三性。一者淨",
    "X55n0905_003:0619c22": "分。謂在染之真。即名真實性。二者不淨分。謂染法習",
    "X55n0905_003:0619c23": "氣種子及&#x8657;相果報。即是分別性。二性和合無二。即",
    "X55n0905_003:0619c24": "是依他性也。",
    "X55n0905_003:0620a01": "[0620a01] 繇真如不守自性。不覺念起。而有無明生滅。與不",
    "X55n0905_003:0620a02": "生滅和合而成阿黎耶識。則舉凡一切眾生無不",
    "X55n0905_003:0620a03": "現在依他性中。故即就依他性分別三性也。文義",
    "X55n0905_003:0620a04": "可知。[0620a04] △三釋六識疑。",
    "X55n0905_003:0620a05": "[0620a05] 問曰。似識妄分別時。為是意識總能分別六塵。為六",
    "X55n0905_003:0620a06": "識各各自分別一塵。答曰。五識見塵時。各與意識俱",
    "X55n0905_003:0620a07": "時而起。如眼識見似色時。即是一意識俱時分別妄",
    "X55n0905_003:0620a08": "執也。餘識亦如是。是故意識總能分別妄執六塵。五",
    "X55n0905_003:0620a09": "識但能得五塵。不生分別妄執。問曰。妄執五塵為實",
    "X55n0905_003:0620a10": "者。為是五意識。為是第六意識。答曰。大乘中不明五",
    "X55n0905_003:0620a11": "意識與第六別。但能分別者悉名意識。",
    "X55n0905_003:0620a12": "[0620a12] 兩番問答皆明意識能起分別妄執也。以前五識",
    "X55n0905_003:0620a13": "但緣現量。不能生分別故。以大乘家但立同時意",
    "X55n0905_003:0620a14": "識。不立五意識故。故知現前一念。不善用之則為",
    "X55n0905_003:0620a15": "分別之本。善用之則為無塵之智。可謂生死涅槃",
    "X55n0905_003:0620a16": "更非他物矣。[0620a16] △三結。",
    "X55n0905_003:0620a17": "[0620a17] 上來是明第二止觀所觀境界竟。",
    "X55n0905_003:0620a18": "[0620a18] 或問。此立三性為所觀境。與摩訶止觀廣立十境",
    "X55n0905_003:0620a19": "同耶異耶。答曰。摩訶止觀初觀識陰。識陰即分別",
    "X55n0905_003:0620a20": "性也。識非實我實法。但依種子熏習力故有似識",
    "X55n0905_003:0620a21": "現。亦即依他性也。觀此識陰即空假中不可思議。",
    "X55n0905_003:0620a22": "即真實性。後之九境待發方觀。不發不觀。當其發",
    "X55n0905_003:0620a23": "時。若計為實即是分別。若不計實皆是依他。若達",
    "X55n0905_003:0620a24": "即中皆是真實也。兩教二乘三教菩薩。若計為實"
}