{
    "X82n1571_091:0502c18": "五燈全書卷第九十一",
    "X82n1571_091:0502c20": "京都聖感禪寺住持(臣)僧 (超永) 編輯",
    "X82n1571_091:0502c21": "京都古華嚴寺住持(臣)僧 (超揆) 較閱 進",
    "X82n1571_091:0502c22": "呈",
    "X82n1571_091:0502c23": "  臨濟宗",
    "X82n1571_091:0502c24": "   南嶽下三十六世隨錄",
    "X82n1571_091:0503a01": "上洋龍華大壑濟禪師[0503a01] 鹽官朱氏子。弱齡&#x9834;異。業儒",
    "X82n1571_091:0503a02": "嗜佛。十九脫白。往參金粟容。纔入門。容便當頭一棒",
    "X82n1571_091:0503a03": "曰。不可忘&#x5374;這一棒。師當下領旨。踰年復謁龍華宗。",
    "X82n1571_091:0503a04": "巾瓶隨侍。及掌記室。殫力輔弼二十年。鋸解不開。徹",
    "X82n1571_091:0503a05": "法源底。晉職西堂。以偈囑之。遂命繼席龍華 上堂。",
    "X82n1571_091:0503a06": "塵說剎說熾然說。大塊分明都漏洩。三世諸佛立地",
    "X82n1571_091:0503a07": "聽。申江流出廣長舌。燈籠拍手舞三臺。露柱開眉也",
    "X82n1571_091:0503a08": "擊節。善來&#x5F5A;集毗尼壇。持戒清淨如滿月。報諸仁。須",
    "X82n1571_091:0503a09": "甄別。縱橫不是塵。撲落非他物。別別。我法妙難思。止",
    "X82n1571_091:0503a10": "止不須說 示眾。向上一著。初無奇特。丁卓卓迥絕",
    "X82n1571_091:0503a11": "囊藏。悄巍巍萬仞壁立。切忌扶墻摸壁。貴須單刀直",
    "X82n1571_091:0503a12": "入。機先得旨。一似透網金鱗。棒下翻身。未是白拈正",
    "X82n1571_091:0503a13": "賊。若能跳過金圈。吞透栗棘。方許獅子窟中縱橫返",
    "X82n1571_091:0503a14": "躑。故曰。懸崖撒手。自肯承當。絕後再甦。欺君不得。直",
    "X82n1571_091:0503a15": "饒恁麼來時。劈脊烏藤。好與三十。有麼有麼。山僧也",
    "X82n1571_091:0503a16": "是胡餅裏討汁 小參。小盡二十九。貧漢皆知有。大",
    "X82n1571_091:0503a17": "盡三十日。家徒空四壁。蒼黃陡變不尋常。多少男兒",
    "X82n1571_091:0503a18": "赤骨[骨*歷]。冷眼忽從忙裏開。風光&#x5374;向閒中擲。君不見。",
    "X82n1571_091:0503a19": "騎驢人在壩橋西。破雪寒梅香潑鼻。又不見。東村王",
    "X82n1571_091:0503a20": "老夜燒錢。爆竹喧天光滿室。結角羅紋一線通。自然",
    "X82n1571_091:0503a21": "臘盡寒冰釋。正當三百六旬之終。二十四氣之末。吐",
    "X82n1571_091:0503a22": "氣轉身一句。又如何分柝。直饒碧眼胡僧。只合口挂",
    "X82n1571_091:0503a23": "在壁 士問。臨濟三度問佛法大意。三度被打。意旨",
    "X82n1571_091:0503a24": "如何。師曰。焦磚打著連底凍。士猛省。師打曰。這一頓",
    "X82n1571_091:0503b01": "少汝不得 士問。狹路相逢時如何。師擒住曰。賊賊。",
    "X82n1571_091:0503b02": "士便喝。師掌曰。和&#x8D1C;捉敗(韜明宗嗣)。",
    "X82n1571_091:0503b03": "越州大善澄清澈禪師[0503b03] 示眾。虺虺隤隤。一暴十寒底。",
    "X82n1571_091:0503b04": "施主設饡飯供養你。你還知&#x6159;愧麼。巍巍堂堂。千了",
    "X82n1571_091:0503b05": "百當底。山僧。用拄杖奉承你。你還知賞&#x7F78;麼。若也知。",
    "X82n1571_091:0503b06": "棒打你腰折。飯塞你眼白。若總不知。石女椎胸流血",
    "X82n1571_091:0503b07": "淚。木人翹首哭蒼天 上堂。說個佛字。滿面&#x6159;惶。說",
    "X82n1571_091:0503b08": "個禪字。通身泥水。說正說偏。說妙說元。說頓說圓。說",
    "X82n1571_091:0503b09": "巧說權。三家村裏祝念火居一般。有甚麼臉嘴。殊不",
    "X82n1571_091:0503b10": "知大人具大見。大智得大用。一條拄杖如龍活。直使",
    "X82n1571_091:0503b11": "嵩山暗點頭 晚參。謗佛謗法謗僧。是脫空小妄語。",
    "X82n1571_091:0503b12": "本來面目。真如涅槃。向上句。末後句。是脫空大妄語。",
    "X82n1571_091:0503b13": "黃面老子。離兜率降皇宮。乃至夜&#x89A9;明星。無非皆欲",
    "X82n1571_091:0503b14": "發露者個脫空妄語底罪根。爭奈千佛出興。總不容",
    "X82n1571_091:0503b15": "他發露。設有一人容他發露。龍華拄杖。打教折去。猶",
    "X82n1571_091:0503b16": "未住手在何故。出瓶妙藥非輕潟。離匣金刀豈亂揮。",
    "X82n1571_091:0503b17": "連卓拄杖 上堂。最初一步超&#x7FA3;。已是落二落三。最",
    "X82n1571_091:0503b18": "初一步落節。未免千差萬錯。何況隨人起倒。墮他坑",
    "X82n1571_091:0503b19": "塹。好笑黃面瞿曇。纔生下地。最初一步劈頭錯起。及",
    "X82n1571_091:0503b20": "乎拈花微笑。累他四七二三。歷代古錐。各各將錯就",
    "X82n1571_091:0503b21": "錯。錯至今日。並無一人救正。譬如酒席行令。祇貴人",
    "X82n1571_091:0503b22": "錯去。你錯你飲。我錯我飲。飲到大醉。不覺醉倒。在臭",
    "X82n1571_091:0503b23": "尿糞窖裏。即欲出頭。總不可得。龍華不忍坐視。義難",
    "X82n1571_091:0503b24": "容默。向人天眾前。分明說破。雖云邪法靈驗。正法難",
    "X82n1571_091:0503c01": "扶。管教三十年後。此話大行。侍者記取記取 天童",
    "X82n1571_091:0503c02": "掃塔。上堂。春林自無枯木。大海豈有別潮。到天童門",
    "X82n1571_091:0503c03": "下者。盡是獅子兒。等閒哮吼。百獸腦裂。遂喝一喝曰。",
    "X82n1571_091:0503c04": "不是澈上座驚&#x7FA3;動眾。敢借法叔大和尚鼻孔出氣。",
    "X82n1571_091:0503c05": "諸兄弟。豈不見。從上來咬&#x732A;狗手&#x811A;。用棒喝機關。上",
    "X82n1571_091:0503c06": "弘佛祖心宗。下闢人天眼目。亦莫不血&#x8109;相連。同此",
    "X82n1571_091:0503c07": "鼻孔出氣。所以有向四明打鼓。&#x5374;在九重說法。有在",
    "X82n1571_091:0503c08": "越水經行。又向天童陞座。普天&#x5E00;地。從古至今。初無",
    "X82n1571_091:0503c09": "絲毫間隔。設有個不借他人鼻孔。且道。又向何處出",
    "X82n1571_091:0503c10": "氣。雲擁萬山齊列拜。月分雙鏡共飛輝 問如何是",
    "X82n1571_091:0503c11": "本來面目。師曰。鼻頭向下垂。曰覿面相逢時若何。師",
    "X82n1571_091:0503c12": "曰。腦後見腮。莫與往來 問至道無難。唯嫌揀擇。意",
    "X82n1571_091:0503c13": "旨如何。師曰。開口即錯。曰不開口又作麼生。師曰錯",
    "X82n1571_091:0503c14": "錯。曰如何得不錯去。師曰。且請歸單打坐。又僧問。至",
    "X82n1571_091:0503c15": "道無難。唯嫌揀擇。速道速道。師曰。你問得恰是。曰不",
    "X82n1571_091:0503c16": "問又如何。師曰是是。曰適來道錯。如今因甚麼又道",
    "X82n1571_091:0503c17": "是。師曰。且請歸單打坐。二僧一齊將師扭住曰。畢竟",
    "X82n1571_091:0503c18": "意旨如何。師曰。點石化為金玉易。勸人除&#x5374;是非難",
    "X82n1571_091:0503c19": "(韜明宗嗣)。",
    "X82n1571_091:0503c20": "越州廣福元藏法禪師[0503c20] 上堂。烹佛烹祖大爐&#x97B4;。烈焰",
    "X82n1571_091:0503c21": "&#x4E98;天。&#x7145;凡&#x7145;聖辣鉗鎚。腥風&#x5E00;地。謾道四七二三千",
    "X82n1571_091:0503c22": "七百個。盡在者裏鎔冶出去。縱饒情與無情。一切含",
    "X82n1571_091:0503c23": "靈。無不于此脫皮換骨。解粘去縛。直得八萬四千毫",
    "X82n1571_091:0503c24": "竅。盡彰盧舍全身。百千兆億須彌。頓現寶華王座。若",
    "X82n1571_091:0504a01": "到廣福門下。更須再加陶煉始得。何故。換骨洗腸重",
    "X82n1571_091:0504a02": "整頓。通身手眼更須參 上堂。癡憨齒不關風久。日",
    "X82n1571_091:0504a03": "用時時緘口過。大眾今朝相逼抑。&#x643A;笻直上寶華座。",
    "X82n1571_091:0504a04": "既登此座。不可無言。仔細思量。一場話墮。諸禪德。廣",
    "X82n1571_091:0504a05": "福不措一詞。話墮在甚麼處。不見道。言滿天下無口",
    "X82n1571_091:0504a06": "過。行滿天下無怨惡 上堂。羅龍打鳳。不是尋常。琢",
    "X82n1571_091:0504a07": "玉烹金。豈非敏手。古德道。三世諸佛。向火燄裏轉大",
    "X82n1571_091:0504a08": "法輪。未免傷柴費炭。廣福不然。不行舊例。不斬新條。",
    "X82n1571_091:0504a09": "事出尋常。隨家豐儉。又何必三條椽下。七尺單前鼻",
    "X82n1571_091:0504a10": "孔叱沙。眉毛廝結。伶俐底。撩起便行。實為英俊。倘若",
    "X82n1571_091:0504a11": "遲疑鈍置。拄杖子劈脊攔腰。莫言不道。卓拄杖下座",
    "X82n1571_091:0504a12": "(韜明宗嗣)。",
    "X82n1571_091:0504a13": "南昌演儀無則禮禪師[0504a13] 上堂。百日勤勞苦用工。不停",
    "X82n1571_091:0504a14": "時刻究心宗。驀然&#x89B0;破無生意。個裏風光處處同。大",
    "X82n1571_091:0504a15": "眾。這段風光。人人有分。何必三冬燒爐煉炭。傷鹽費",
    "X82n1571_091:0504a16": "醬。枉用神思。苟能當下知歸。溈山便是水牯牛。臨濟",
    "X82n1571_091:0504a17": "原是白拈賊。尚或未然。山僧更放一隻無毛鐵鷂。向",
    "X82n1571_091:0504a18": "汝諸人面前。左衝右突去也。拽拄杖下座。打散 上",
    "X82n1571_091:0504a19": "堂。佛法本無西與東。愚迷顛倒自分別。合塵背覺外",
    "X82n1571_091:0504a20": "邊尋。不識家中鍋是鐵。腦後驀然正眼開。始知凡聖",
    "X82n1571_091:0504a21": "無優劣。笑他雪嶺&#x89A9;明星。&#x5374;向人天太饒舌。弗饒舌。",
    "X82n1571_091:0504a22": "七七年來教誰說 上堂。一年三百六十日。逗到今",
    "X82n1571_091:0504a23": "宵為極則。己躬大事如未明。各各勤參要努力。任他",
    "X82n1571_091:0504a24": "時節有遷流。這裏從來無失得。[囗@力]地一聲透此關。原",
    "X82n1571_091:0504b01": "來歲盡是除夕。不須送舊與迎新。那堪衣帽假莊飾。",
    "X82n1571_091:0504b02": "平懷一種道人家。面赤何如心口直。但信龍池與麼",
    "X82n1571_091:0504b03": "言。百劫千生不受惑。遂乃震聲一喝曰。諸仁者。還會",
    "X82n1571_091:0504b04": "麼。休待閻羅索飯錢。莫道不曾通消息 上堂。雨過",
    "X82n1571_091:0504b05": "千山增秀麗。雲收萬里露青天。一輪杲日當空照。祖",
    "X82n1571_091:0504b06": "意明明百草邊 問不落因果。為甚墮野狐身。師曰。",
    "X82n1571_091:0504b07": "鴨寒下水。曰不昧因果。為甚脫野狐身。師曰。&#x9DC4;寒上",
    "X82n1571_091:0504b08": "樹。曰脫與未脫時如何。師曰。苦匏連根苦。甜瓜徹蒂",
    "X82n1571_091:0504b09": "甜。曰恁麼則大地眾生。得解脫去也。師曰。也須上座",
    "X82n1571_091:0504b10": "證明(靈嶽古嗣)。",
    "X82n1571_091:0504b11": "罕山靈福日巖悟禪師[0504b11] 上堂。向上一關。你也踏著。我",
    "X82n1571_091:0504b12": "也踏著。&#x8462;緣不知者多。若也知得。一踏踏翻四大海。",
    "X82n1571_091:0504b13": "一踢踢倒須彌山。撒手歸家無一物。雀噪鴉鳴松柏",
    "X82n1571_091:0504b14": "間。且道。是何意旨。個個&#x9262;盂口向天 上堂。今日說",
    "X82n1571_091:0504b15": "法。昨日啟請。凡事豫則立。不豫則廢。昨日辦菜。今日",
    "X82n1571_091:0504b16": "應供。修如是因。得如是果。如斯會去。縱橫在我。殺活",
    "X82n1571_091:0504b17": "非他。更或躊躇。臨崖看滸眼。特地一場愁 上堂。如",
    "X82n1571_091:0504b18": "為一人。眾多亦然。黃面瞿曇。赤心片片。若是腦後抽",
    "X82n1571_091:0504b19": "釘。眼中拔箭底兒孫到來。也須藏身掩面。何故。再犯",
    "X82n1571_091:0504b20": "不容 誕日上堂。赤骨律絕安排。地凍天寒與麼來。",
    "X82n1571_091:0504b21": "雲門一棒從何進。嬴得梅花笑臉開。正眼觀來。釋迦",
    "X82n1571_091:0504b22": "老子。猶欠悟上座一著在。何故&#x807B;。禍不入慎家之門",
    "X82n1571_091:0504b23": "(靈嶽古嗣)。",
    "X82n1571_091:0504b24": "瑞雲潛谷閒禪師[0504b24] 小參。月隱雲中。情生智惑。雲開月",
    "X82n1571_091:0504c01": "現。智顯情忘。遂拈拄杖。作圓相曰。祇者一輪。無圓無",
    "X82n1571_091:0504c02": "缺。無隱無顯。光吞萬象。氣壓諸塵。何幽不燭。何闇不",
    "X82n1571_091:0504c03": "明。如斯耿耿。難可喻之。且道。正當恁麼時如何。擊香",
    "X82n1571_091:0504c04": "案曰。斫倒月中桂。清光轉更多 問世尊&#x89A9;明星悟",
    "X82n1571_091:0504c05": "道。且道。悟個甚麼。師曰。洗面摸著鼻 士問。萬法歸",
    "X82n1571_091:0504c06": "一。一歸何處。師曰。夜長夢多(靈嶽古嗣)。",
    "X82n1571_091:0504c07": "松江超果木居□禪師[0504c07] 上堂。佛祖心印。難以識識。覿",
    "X82n1571_091:0504c08": "面相呈。見聞不隔。所以馬祖時。百丈侍立。鼻頭扭得",
    "X82n1571_091:0504c09": "痛。便向堂前卷&#x5374;席。遂豎拂子曰。大眾。是甚麼消息。",
    "X82n1571_091:0504c10": "良久曰。一枝紅杏出墻來。不遇攀郎空狼籍 晚參。",
    "X82n1571_091:0504c11": "豎起拄杖曰。豎窮三際。橫放拄杖曰。橫遍十方。良久",
    "X82n1571_091:0504c12": "曰。不橫不豎。何處與拄杖相見。一僧拈起拄杖。師曰。",
    "X82n1571_091:0504c13": "不識&#x920E;頭意。徒認定盤星。僧擬議。師直打出 上堂。",
    "X82n1571_091:0504c14": "不離當處常湛然。覓則知君不可見。豎拂子曰。還見",
    "X82n1571_091:0504c15": "麼。復擲下拂子曰。認著依然還不是 上堂。有物最",
    "X82n1571_091:0504c16": "大而無外。有物最小而無內。有物先天而不生。有物",
    "X82n1571_091:0504c17": "後地而不滅。諸人還識此物麼。昨夜竹床春夢醒。子",
    "X82n1571_091:0504c18": "規&#x544C;落桃花月 上堂。頭頭顯露。事事現成。倦來打",
    "X82n1571_091:0504c19": "睡。健則經行。三十年來。不慕諸聖。不污己靈。語諸人。",
    "X82n1571_091:0504c20": "莫把金屑撒在眼睛。昔年曾向途中覓。今日看來火",
    "X82n1571_091:0504c21": "裏冰 上堂。不是心不是佛不是物。畢竟是個甚麼。",
    "X82n1571_091:0504c22": "&#x59F9;女已歸霄漢去。獃郎 向火中尋 上堂。鐘是鐘",
    "X82n1571_091:0504c23": "聲。鼓是鼓響。一一分明。那有遮障。因甚觀音大士。從",
    "X82n1571_091:0504c24": "聞思修。始證圓通。不是大蟲吞白額。肯信師姑是女",
    "X82n1571_091:0505a01": "人(離言法嗣)。",
    "X82n1571_091:0505a02": "奉化嶽林楷菴緒芳承禪師[0505a02] 浙之寧波鮑氏子。幼習",
    "X82n1571_091:0505a03": "儒業。通法華經義。十六父母俱亡。棄室于白雲剃度。",
    "X82n1571_091:0505a04": "謁古南門。苦參不得入處。一日擔柴遭跌。有省。遂述",
    "X82n1571_091:0505a05": "偈曰。未知生焉知死。輪迴覓處無起止。白雲盡處見",
    "X82n1571_091:0505a06": "青山。行人不在青山裏。次參超果法。問自遠趨風。乞",
    "X82n1571_091:0505a07": "師一接。法曰。放下著。師曰。欲窮千里目。更上一層樓。",
    "X82n1571_091:0505a08": "法曰。放下著。師遂作禮。一日看寶華錄。曰我手何似",
    "X82n1571_091:0505a09": "佛手答曰某甲也有。師遂大悟。法問。羅堠羅。何以為",
    "X82n1571_091:0505a10": "第一。師曰。寧可截舌。不犯國諱。法深頷之 上堂。夫",
    "X82n1571_091:0505a11": "子不識字。達磨不會禪。拋出栗棘蓬。放下金剛圈。任",
    "X82n1571_091:0505a12": "從吞吐與咬嚼。切忌彈落牙半邊。正恁麼如何。水窮",
    "X82n1571_091:0505a13": "雲盡處。別有一壺天 托&#x9262;歸。上堂。流水下山非有",
    "X82n1571_091:0505a14": "意。白雲歸洞本無心。所以花街柳巷。獨露本來面目。",
    "X82n1571_091:0505a15": "茶坊酒肆。全彰格外真機。如虎靠山。似龍得水。及乎",
    "X82n1571_091:0505a16": "看來。眉毛依舊。還委悉麼。七佛軌儀雖漏洩。滿船空",
    "X82n1571_091:0505a17": "載月明歸(離言法嗣)。",
    "X82n1571_091:0505a18": "雲間超果弢&#x9834;朗禪師[0505a18] 上堂。壁立萬仞。罵雨呵風。未",
    "X82n1571_091:0505a19": "免窮廝煎餓廝炒。十字街頭。棒月眠雲。將謂牛頭回",
    "X82n1571_091:0505a20": "馬頭沒。且道。棒月眠雲底是。罵雨呵風底是。斬斷鱉",
    "X82n1571_091:0505a21": "蛇三尺&#x5292;。等閒石虎齒毛長。喝一喝 上堂。今日十",
    "X82n1571_091:0505a22": "一月十五。雨花殿上打花鼓。分明不弄端師子。放出",
    "X82n1571_091:0505a23": "長沙一隻虎。虎虎。眉毛牙爪一齊露。為傳千載江南",
    "X82n1571_091:0505a24": "信。碧眼胡僧不是祖。喝一喝 小參。清淨本然。忽生",
    "X82n1571_091:0505b01": "山河大地。驀拈杖曰。東西十萬。南北八千。且道。安身",
    "X82n1571_091:0505b02": "立命。在甚麼處。卓一卓曰。看&#x811A;下 晚參。月頭是初",
    "X82n1571_091:0505b03": "一。趙州休念七。月尾是三十。鷂子天邊立。明日是十",
    "X82n1571_091:0505b04": "五。雲門道個普。今晚十四&#x807B;。去&#x5374;一存得七。喝一喝",
    "X82n1571_091:0505b05": " 僧問字次。師將&#x811A;作修羅演月勢。僧罔措。師便打",
    "X82n1571_091:0505b06": " 山行次。僧問。大耳三藏。第三次因甚不見忠國師。",
    "X82n1571_091:0505b07": "師曰。山深石頭峻。曰意旨如何。師曰。險(離言法嗣)。",
    "X82n1571_091:0505b08": "定海華嵒嵩巖□禪師[0505b08] 懸鐘上堂。召行者曰。打鐘著。",
    "X82n1571_091:0505b09": "鐘鳴次。師顧視大眾曰。還見麼。一火便就。未為利根",
    "X82n1571_091:0505b10": "再整提綱。始成大器。妙高峰頂撞帝鐘。香水輪際鳴",
    "X82n1571_091:0505b11": "嚗嚗。固是好彩。爭似華&#x5D53;者裏。聲光普應。點拍得宜。",
    "X82n1571_091:0505b12": "一會人天有眾。各各咸證圓機。山河大地一時動。&#x5FA7;",
    "X82n1571_091:0505b13": "動等&#x5FA7;動。震&#x5FA7;震等&#x5FA7;震。直得師子巖。奮然作大哮",
    "X82n1571_091:0505b14": "吼。象王峰。特地昂藏壁立。和他沒頭腦的。老普門忍",
    "X82n1571_091:0505b15": "俊不禁。剛來道。個菩薩子也大奇。若將耳聽終難會。",
    "X82n1571_091:0505b16": "眼底聞聲始得知。是則是。山僧要問你者郎當漢。祇",
    "X82n1571_091:0505b17": "如鐘聲披起鬱多羅。畢竟是法爾如然。神通妙用。良",
    "X82n1571_091:0505b18": "久。以拂子畫[○@●][○@⊙]相。擊一擊曰。祇者是 徑山老和",
    "X82n1571_091:0505b19": "尚訃到。上堂。涅槃妙心。填溝塞壑。正法眼藏。摸地撈",
    "X82n1571_091:0505b20": "天。無位真人。一任牛頭南馬面北。沒量個漢。何妨閩",
    "X82n1571_091:0505b21": "嶽青吳水碧。有般逐影循跡之徒。得這道符水。便謂",
    "X82n1571_091:0505b22": "冷啾啾地去。一條白練去。古廟香爐去。若然則情生",
    "X82n1571_091:0505b23": "智隔。想變體殊。要見這老子。正隔遠在。顧視左右。拍",
    "X82n1571_091:0505b24": "香臺曰。大人峰前。親行此令。復拍一拍 晚到東山",
    "X82n1571_091:0505c01": "請上堂。卓拄杖曰。孤峰不與眾山齊。白板扉敲過竹",
    "X82n1571_091:0505c02": "溪。寂寂天香團月小。肯教容易過峰西。召大眾。眾回",
    "X82n1571_091:0505c03": "首。師喝一喝曰。切莫造次 除夕上堂。&#x51ED;案書成千",
    "X82n1571_091:0505c04": "字錦。膽瓶斜放一枝梅。以我為隱乎。吾無隱乎爾。現",
    "X82n1571_091:0505c05": "前有英異道流。聞恁麼道。直得鼻裏冷笑。也怪伊不",
    "X82n1571_091:0505c06": "得。其或尚滯躊躇。爭怪靈峰轉腔別調。不見。僧問雲",
    "X82n1571_091:0505c07": "門曰。如何是和尚家風。門曰。有讀書人來。持不犯之",
    "X82n1571_091:0505c08": "令。施格外之機。還他雲門則個。即今讀書人已來。且",
    "X82n1571_091:0505c09": "作麼生相見。顧視大眾曰。到來把袂渾無事。流水高",
    "X82n1571_091:0505c10": "山話歲寒 上堂。蒼蒼者天。白白者地。顧視大眾曰。",
    "X82n1571_091:0505c11": "你這隊。黃瓜茄子。須知泥裏有刺。喝一喝 佛成道",
    "X82n1571_091:0505c12": "日上堂。正覺峰頭千尺雪。冰華拶出&#x8657;空血。啟明纔",
    "X82n1571_091:0505c13": "露眼瞇[矌-黃+林]。忙向人前弄口舌。以拂子指西邊。顧視大",
    "X82n1571_091:0505c14": "眾曰。好大哥。這裏是妙高臺。又指東邊曰。這裏是青",
    "X82n1571_091:0505c15": "芝塢。佛殿三門。前廚後庫。靈峰堂前。本無遮護。何處",
    "X82n1571_091:0505c16": "有智慧德相。討甚麼妄想執固。二千年前。黃皮瘦骨",
    "X82n1571_091:0505c17": "老比丘。冷靜不過。也大似遺服珍御著衣弊垢。既承",
    "X82n1571_091:0505c18": "一眾殷誠。不免重為指註。遂起身豎拂子曰。我不敢",
    "X82n1571_091:0505c19": "輕慢汝等。汝等皆當作。&#x7575;[○@牛]相。擲下曰顧 為新到",
    "X82n1571_091:0505c20": "上堂。未到育王。不妨疑著。既乎親到境致歷然。固非",
    "X82n1571_091:0505c21": "善財童子登樓閣之門。暫時斂念。亦非毗耶老人掌",
    "X82n1571_091:0505c22": "擎日月。別展清機。惟冀諸子。飽足觀光。以資法喜。不",
    "X82n1571_091:0505c23": "然。驀卓拄杖曰。終成辜負(太白雪嗣)。",
    "X82n1571_091:0505c24": "明州育王廣利祖林明禪師[0505c24] 清明掃本山列祖塔。上",
    "X82n1571_091:0506a01": "堂。冬至寒食一百五。家家塚上添新土。忽然華表頓",
    "X82n1571_091:0506a02": "翻身。笑煞溈山老水牯。且道。育王恁麼說話。還有光",
    "X82n1571_091:0506a03": "耀先宗處也無。良久曰。珊瑚枕上兩行&#x6CEA;。半是思君",
    "X82n1571_091:0506a04": "半恨君(太白雪嗣)。",
    "X82n1571_091:0506a06": "五燈全書卷第九十一",
    "X82n1571_091:0506a08": "[0506a08] 五燈全書卷第九十一補遺",
    "X82n1571_091:0506a10": "  臨濟宗",
    "X82n1571_091:0506a11": "   南嶽下第三十六世隨錄",
    "X82n1571_091:0506a12": "臨江寶壽體遍蓮禪師[0506a12] 示眾。佛不是佛。於無佛處。示",
    "X82n1571_091:0506a13": "現成佛。法不是法。於無法處。轉大法輪。道不是道。於",
    "X82n1571_091:0506a14": "無道處。建道萬端。祖不是祖。於無祖處。作祖單傳。拔",
    "X82n1571_091:0506a15": "一機放一線。頭頭而釋迦彌勒綱宗。行一令展一鋒。",
    "X82n1571_091:0506a16": "處處而文殊普賢作用。透得底。收來放去。百&#x5E00;千重。",
    "X82n1571_091:0506a17": "透不得底。銕壁銀山。天懸地隔。正恁麼時。一句作麼",
    "X82n1571_091:0506a18": "生道。金剛寶&#x5292;當頭截。誰敢當鋒著眼看(天水廣嗣)。",
    "X82n1571_091:0506a19": "建昌資聖大心&#x5FA4;禪師[0506a19] 頌百丈野狐話。不落與不昧。",
    "X82n1571_091:0506a20": "何曾出得野狐隊。從來獅子會咬人。莫學韓盧徒逐",
    "X82n1571_091:0506a21": "塊(天水廣嗣)。",
    "X82n1571_091:0506a22": "湖州翔鳳資福至&#x536D;方禪師[0506a22] 閩之福清許氏子。繼席",
    "X82n1571_091:0506a23": "示眾。世尊不說說。迦葉不聞聞。數聲玉笛江天暮。明",
    "X82n1571_091:0506a24": "月扁舟渡石門 示眾。連日陰晴相半。寒熱不均。伏",
    "X82n1571_091:0506b01": "惟。水牯牛起居萬福。且道。此牛是南泉底。是溈山底。",
    "X82n1571_091:0506b02": "還委悉麼。青草岸邊酣睡起。背鴉仍復過前村 示",
    "X82n1571_091:0506b03": "眾。祖師門下。不帶枝葉。一句當陽。斬釘截銕。作麼生",
    "X82n1571_091:0506b04": "是斬釘截銕底句。驀拈拄杖。卓一卓 浴佛示眾。多",
    "X82n1571_091:0506b05": "生惡毒終難洗。臭口纔開露賊心。長恨當初打不殺。",
    "X82n1571_091:0506b06": "叢林殃害到於今。召眾曰。還有不受害者麼。知恩者",
    "X82n1571_091:0506b07": "少。負恩者多 師居一載。於次年八月二十七奄逝。",
    "X82n1571_091:0506b08": "塔於大遮山樵隱庵之(靈機觀嗣)。",
    "X82n1571_091:0506b09": "湖州武康中山茹檗霈禪師[0506b09] 示眾。春日晴。春景明。砌",
    "X82n1571_091:0506b10": "下飛花幾片。枝頭好鳥數聲。不是西來祖意亦非了",
    "X82n1571_091:0506b11": "義上乘。畢竟是個什麼。樹高塔影雲千樹。潭底龍吟",
    "X82n1571_091:0506b12": "著眼聽(靈機觀嗣)。",
    "X82n1571_091:0506b13": "湖州楊墳資福嵩庵正禪師[0506b13] 虔州陳氏子。繼席小參。",
    "X82n1571_091:0506b14": "風雨晝蕭蕭。行人意寂寥。披襟林下客。曾不動纖毫。",
    "X82n1571_091:0506b15": "個裏苟能親薦得。眾生諸佛本同條。其或未然。且看",
    "X82n1571_091:0506b16": "霜寒孤鶴唳。一&#x920E;殘月掛梅梢 示眾。昨夜雨滂沱。",
    "X82n1571_091:0506b17": "今朝天氣熱。諸人悉共知。試問何時節。良久曰。麻三",
    "X82n1571_091:0506b18": "斤乾屎橛。正法眼被瞎驢滅。喝一喝 康&#x7188;丙寅冬。",
    "X82n1571_091:0506b19": "示微恙。次年正月初五。索浴更衣。趺坐而逝。壽五十",
    "X82n1571_091:0506b20": "八。臘二十六。塔於錢嶺之塢(靈機觀嗣)。",
    "X82n1571_091:0506b21": "湖州翔鳳資福利禪恒禪師[0506b21] 吳門程氏子。示眾。經行",
    "X82n1571_091:0506b22": "坐臥。無非本地風光。喫飯穿衣。盡是神通妙用。眼裏",
    "X82n1571_091:0506b23": "見文殊顯現。耳裏聞觀音體露。隨處慈氏門。動步普",
    "X82n1571_091:0506b24": "賢土。且道。毗盧心印。在甚麼處。乾坤掌上浮。日月蟻",
    "X82n1571_091:0506c01": "旋磨 晚參。昨夜雨今日晴。兩種猶如鏡上痕。痕垢",
    "X82n1571_091:0506c02": "盡時光始見。晚來斜日暮山青。會得底。歸家穩坐。不",
    "X82n1571_091:0506c03": "會底。流落風塵 僧問。萬法歸一一歸何處。師曰。三",
    "X82n1571_091:0506c04": "條椽下。七尺單前 師於康&#x7188;己巳冬月九日示微",
    "X82n1571_091:0506c05": "疾。至十三夜。集門人。囑後事畢。端坐而逝。奉全身塔",
    "X82n1571_091:0506c06": "於鳳山之右。世壽六十一。僧臘四十(靈機觀嗣)。",
    "X82n1571_091:0506c07": "湖州翔鳳大展翼禪師[0506c07] 嘉禾人也。早參。大盡三十。小",
    "X82n1571_091:0506c08": "盡廿九。日往月來。霎然皓首。急須打破趙州關。大家",
    "X82n1571_091:0506c09": "向南看北斗。如何是趙州關。卓拄杖曰。參 示眾。參",
    "X82n1571_091:0506c10": "禪學道絕商量。日用頭頭理事彰。&#x8462;色騎聲齊坐斷。",
    "X82n1571_091:0506c11": "凡名聖號總&#x8657;張。喝一喝 僧問。如何是父母未生",
    "X82n1571_091:0506c12": "前本來面目。師曰。敲空取髓。曰不會。師曰。掘地&#x8994;天",
    "X82n1571_091:0506c13": " 問如何是萬法歸一。師曰。昨日寒梅放。曰一歸何",
    "X82n1571_091:0506c14": "處。師曰。今朝瑞雪飛(靈機觀嗣)。",
    "X82n1571_091:0506c15": "福建漳州龍溪魏巍居士[0506c15] 字大翁。弱冠從軍。功授副",
    "X82n1571_091:0506c16": "戎二品。朝廷恩賜優渥。士不以為榮。志慕宗乘。參楊",
    "X82n1571_091:0506c17": "墳觀。令看無字。久無所入。值法侶西堂。舉太平本是",
    "X82n1571_091:0506c18": "將軍定。始於言下。捉敗趙州。豁然無礙。呈偈曰。學道",
    "X82n1571_091:0506c19": "無別旨。無心便廓然。巍巍大自在。此外別無禪。觀曰。",
    "X82n1571_091:0506c20": "一句當天八萬門。汝會麼。士曰。我無一切心。何用一",
    "X82n1571_091:0506c21": "切法。觀曰。滴水豈是大海。士曰。一口吸盡。觀曰。還識",
    "X82n1571_091:0506c22": "龐公麼。士禮拜。觀哂之。觀將寂。士入山問安。觀把住",
    "X82n1571_091:0506c23": "曰。汝道。山僧在甚麼處。士曰。&#x8462;天&#x8462;地。觀以素珠付",
    "X82n1571_091:0506c24": "曰。昔時盧行者。今日魏居士。士曰。又來塗污。觀曰。分",
    "X82n1571_091:0507a01": "明記取。士著學道篇。有鈍根偈。體取無生不動智。休",
    "X82n1571_091:0507a02": "誇言語箭鋒利。任人笑我鈍根機。我道明明第一義",
    "X82n1571_091:0507a03": "(靈機觀嗣)。",
    "X82n1571_091:0507a04": "法侶西堂[0507a04] 閩人也。侍觀三十載。無移念。徹法源底。以",
    "X82n1571_091:0507a05": "傳心印。僧問。如何是麻三斤。師曰。識取&#x920E;頭意。莫認",
    "X82n1571_091:0507a06": "定盤星 頌心月孤圓話曰。光非照境境非存。光境",
    "X82n1571_091:0507a07": "俱忘絕點痕。雨過茅堂&#x64E1;首處。遠山依舊碧層層(靈機",
    "X82n1571_091:0507a08": "觀嗣)。",
    "X82n1571_091:0507a09": "杭州橫塘獅子林天羽具禪師[0507a09] 仁和劉氏子。上堂。石",
    "X82n1571_091:0507a10": "鞏張弓。空費腕頭氣力。禾山打鼓。徒勞兩臂生酸。雪",
    "X82n1571_091:0507a11": "峰輥毬。教壞人家兒女。道吾舞笏。果然習氣難除。忽",
    "X82n1571_091:0507a12": "然有個英俊衲僧。出來道。獅林又作麼生。但向他道。",
    "X82n1571_091:0507a13": "自移瓶去沽村酒。&#x5374;著衣衫作主人。喝一喝 僧問。",
    "X82n1571_091:0507a14": "萬法歸一。一歸何處。師曰。壁上掛篝燈。曰不會。師打",
    "X82n1571_091:0507a15": "曰。誰道不會(靈岳古嗣)。",
    "X82n1571_091:0507a16": "武林直指崇慶獨耀鑑禪師[0507a16] 仁和趙氏。繼席上堂。欲",
    "X82n1571_091:0507a17": "問直指禪。無事日高眠。不出城隍市。免被世人嫌。也",
    "X82n1571_091:0507a18": "不舉今論古。也無棒喝交參。閒時飯足粥足。一任渴",
    "X82n1571_091:0507a19": "飲饑&#x98E1;。有時知得落處。方知百味俱全。良久。顧左右",
    "X82n1571_091:0507a20": "曰。參 上堂。舉恕和尚道。黃金鑄就銕崑崙。推出人",
    "X82n1571_091:0507a21": "前怕見聞。四七二三驚吐舌。埋頭東走向西奔。師曰。",
    "X82n1571_091:0507a22": "瑞巖老子。不惜家珍。當風狼撒。山僧則不然。石虎產",
    "X82n1571_091:0507a23": "下玉麒麟。趁出風前絕見聞。四聖六凡皆罔測。天堂",
    "X82n1571_091:0507a24": "地獄任遊行(靈岳古嗣)。",
    "X82n1571_091:0507b01": "彌陀獨埋臨禪師[0507b01] 雲間上洋陸氏子。示眾。紅白桃梅",
    "X82n1571_091:0507b02": "徑。青黃菜麥田。一樽聊對飲。傲殺晉陶潛。且道。畢吏",
    "X82n1571_091:0507b03": "部李學士到來。又作麼生。縱然無可說。必也口流涎",
    "X82n1571_091:0507b04": " 示眾。舉青州布衫話。頌曰。鶯梭織就青皇錦。化母",
    "X82n1571_091:0507b05": "憑將燕剪裁。柳線松針縫得密。趙州穿出洞房來",
    "X82n1571_091:0507b06": " 舉靈雲見桃花因緣。頌曰。浪跡江湖數十秋。自慚赤",
    "X82n1571_091:0507b07": "手&#x8994;封侯。歸來林下傷春事。把劍空彈恨白頭(靈岳古嗣)。",
    "X82n1571_091:0507b08": "杭州智果漚永慧禪師[0507b08] 山陰徐氏子。未踰九歲。即悟",
    "X82n1571_091:0507b09": "三乘。啟父母求剃度。遂投智果靈臺師出家。父母亦",
    "X82n1571_091:0507b10": "即以家為焚修地。今梵志中。有積慶庵者。師誕生地",
    "X82n1571_091:0507b11": "也。廿一歲。詣金粟密老人受戒。後參崇慶古。一言密",
    "X82n1571_091:0507b12": "契。便蒙印可。且曰。東海止位。待汝興行。後憫支流泛",
    "X82n1571_091:0507b13": "濫。門戶水火。不領眾。不登堂。不立執事。杖笠飄然於",
    "X82n1571_091:0507b14": "山水間。至康&#x7188;丙午。復興智果及佛像竣功。未幾示",
    "X82n1571_091:0507b15": "微疾。門弟子進醫藥者。師&#x5374;之曰。報身非病。焉用是",
    "X82n1571_091:0507b16": "為。況寺功就。吾不留也。康&#x7188;己酉十一月二十二日。",
    "X82n1571_091:0507b17": "索筆書偈曰。日面月面。&#x8657;空閃電。六十六年話柄。問",
    "X82n1571_091:0507b18": "取燈籠佛殿。便告寂。塔於智果之西(靈岳古嗣)。",
    "X82n1571_091:0507b19": "南嶽大善琴谷學禪師[0507b19] 上堂。高懸古鏡。燭地輝天。橫",
    "X82n1571_091:0507b20": "按鏌&#x9381;。湊泊不得。了萬境於目前。絕&#x7FA3;機於當下。一",
    "X82n1571_091:0507b21": "句融通。全超法界。本覺場中。了無餘事。道甚德山臨",
    "X82n1571_091:0507b22": "濟。棒喝交馳。疾焰過風。白雲萬里。卓拄杖一下(靈岳古嗣)。",
    "X82n1571_091:0507b23": "潮州福溥雪惟韜禪師[0507b23] 郡之余氏子。陞座。丹霞燒木",
    "X82n1571_091:0507b24": "佛。翠微供羅漢。富者富形。窮者窮算。本是一樣提持。",
    "X82n1571_091:0507c01": "因甚發揮兩般。若到福溥門下。不消一&#x63D1;。何故。金針",
    "X82n1571_091:0507c02": "拈起無回互。繡出鴛鴦好毛羽 於康&#x7188;壬戌秋示",
    "X82n1571_091:0507c03": "微疾。命匠製龕。遺囑後事。書封龕偈曰。四維&#x8657;空一",
    "X82n1571_091:0507c04": "片雪。為霖為雨無間歇。而今大地都莫睹。敢問諸人",
    "X82n1571_091:0507c05": "徹不徹。咦。觸破&#x8657;空祇者是。是日乃中元也。至夜半。",
    "X82n1571_091:0507c06": "端坐而逝(靈岳古嗣)。",
    "X82n1571_091:0507c07": "高陽我瞻載禪師[0507c07] 示眾。花簇簇草芊芊。法性何曾有",
    "X82n1571_091:0507c08": "變遷。今日與君重註破。池塘春色柳含&#x70DF;(靈岳古嗣)。",
    "X82n1571_091:0507c09": "當湘圓通納川海禪師[0507c09] 清浦陳氏子。上堂。朕兆未形。",
    "X82n1571_091:0507c10": "文彩全彰。乾坤坐斷。纖毫不立。古今無背面。&#x5FA7;界不",
    "X82n1571_091:0507c11": "曾藏。正恁麼時。且道。無位真人。在甚麼處。遂顧視左",
    "X82n1571_091:0507c12": "右曰。西風撲面來。眉毛俱卓立 陞座。雨過山色翠。",
    "X82n1571_091:0507c13": "風和鳥性狂。乾坤容汝嬾。名利使渠忙。即心猶未是。",
    "X82n1571_091:0507c14": "無佛謾承當。直下無回互。縱橫不覆藏。於此委悉。海",
    "X82n1571_091:0507c15": "晏河清。定國安邦。設若未然。莫怪山僧好肉剜瘡。以",
    "X82n1571_091:0507c16": "拄杖。一齊&#x8D82;散(離言法嗣)。",
    "X82n1571_091:0507c17": "福建興化紫霄無依禪師[0507c17] 上堂。正法眼藏破砂盆。信",
    "X82n1571_091:0507c18": "口道來海嶽昏。端的一回親汗出。何須特地起風雲。"
}