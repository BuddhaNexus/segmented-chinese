{
    "X05n0232_005:0752b05": "大方廣佛華嚴經疏演義鈔卷第五",
    "X05n0232_005:0752b06": "清涼山大華嚴寺沙門澄觀撰述",
    "X05n0232_005:0752b07": "[0752b07] ▲第二明西域者即今性相二宗元出彼方故名西",
    "X05n0232_005:0752b08": "域謂那爛陀寺同時有二大德一名戒賢二名智光。",
    "X05n0232_005:0752b09": "[0752b09] 第二敘西域中文分為二先正敘後順違前中即",
    "X05n0232_005:0752b10": "賢首起信論疏初義理分齊中敘之於中二一總",
    "X05n0232_005:0752b11": "敘源由二雙釋所立今初然真諦笈多波頗三藏皆",
    "X05n0232_005:0752b12": "是西域而躬親在斯分教故屬此方所收下二大",
    "X05n0232_005:0752b13": "德本是西方分教故云西域耳那爛陀者此云施",
    "X05n0232_005:0752b14": "無厭然案唐三藏傳似智光乃戒賢弟子而今云",
    "X05n0232_005:0752b15": "同時者或恐名同人異或是師資不妨立義所宗",
    "X05n0232_005:0752b16": "復異又准無行禪師書亦云西方有二宗並行一",
    "X05n0232_005:0752b17": "宗無著天親一宗龍樹提婆龍樹之宗玄&#x98B7;纔舉",
    "X05n0232_005:0752b18": "則無著牽羊翊羽蹔騰則陳那亂轍則同時定有",
    "X05n0232_005:0752b19": "二宗又案西域記唐三藏初遇龍樹宗師欲從學",
    "X05n0232_005:0752b20": "法師令服藥求得長生方能窮究三藏自思本欲",
    "X05n0232_005:0752b21": "求經恐僊術不成辜我夙願遂不學此宗乃學法",
    "X05n0232_005:0752b22": "相之宗若藏和尚義分齊云法藏於文明年中幸",
    "X05n0232_005:0752b23": "遇中天竺國三藏法師地婆阿羅唐言日照於西",
    "X05n0232_005:0752b24": "太原寺翻譯經論躬親問之故有憑矣。",
    "X05n0232_005:0752c01": "[0752c01] ▲戒賢遠承彌勒無著近踵護法難陀。",
    "X05n0232_005:0752c02": "[0752c02] 戒賢遠承下第二雙釋所立即為二別二中文皆",
    "X05n0232_005:0752c03": "有五一師資相承二所憑經論三正顯所立四彰",
    "X05n0232_005:0752c04": "了不了五結成所憑今初戒賢中初師資中彌勒",
    "X05n0232_005:0752c05": "位極此為上古無著初地此為中古護法難陀未",
    "X05n0232_005:0752c06": "有得聖之文但是當時英彥化世未久故曰近踵。",
    "X05n0232_005:0752c07": "[0752c07] ▲依深密等經瑜伽等論。",
    "X05n0232_005:0752c08": "[0752c08] 依深密等者二所憑經論深密等經等取佛地等",
    "X05n0232_005:0752c09": "經瑜伽等論等取對法顯揚等法相之論餘並可",
    "X05n0232_005:0752c10": "知。",
    "X05n0232_005:0752c11": "[0752c11] ▲立三種教以法相大乘而為了義即唐三藏之所",
    "X05n0232_005:0752c12": "師宗。",
    "X05n0232_005:0752c13": "[0752c13] 立三種教下正顯所立於中先總後別總中以法",
    "X05n0232_005:0752c14": "相大乘為了則顯法性為不了唐三藏師宗者具",
    "X05n0232_005:0752c15": "如西域記及三藏傳廣說。",
    "X05n0232_005:0752c16": "[0752c16] ▲謂佛初於鹿苑轉四諦小乘法輪說諸有為法皆",
    "X05n0232_005:0752c17": "從緣生以破外道自性因等又緣生無我翻外有我",
    "X05n0232_005:0752c18": "然猶未說法無我理即四阿含等是第二時中雖依",
    "X05n0232_005:0752c19": "遍計所執而說諸法自性皆空翻彼小乘然依他圓",
    "X05n0232_005:0752c20": "成猶未說有即諸部般若等經第三時中就大乘正",
    "X05n0232_005:0752c21": "理具說三性三無性等方為盡理即解深密經等。",
    "X05n0232_005:0752c22": "[0752c22] 謂佛初下別顯三教即為三別一一教中各有三",
    "X05n0232_005:0752c23": "定一時定謂初時等故二法定謂有空等故三經",
    "X05n0232_005:0752c24": "定謂指阿含等故三性等義至下當辨言具說三",
    "X05n0232_005:0753a01": "性三無性等者此有兩重一約三性則初時約依",
    "X05n0232_005:0753a02": "他說有二約遍計說空三具說三性則遍計是空",
    "X05n0232_005:0753a03": "依圓是有以為中道二者約三性皆有約三無性",
    "X05n0232_005:0753a04": "皆空第一時中說三性皆有第二時中總說諸法",
    "X05n0232_005:0753a05": "皆悉無性者約三無性密意說耳故唯識云即依",
    "X05n0232_005:0753a06": "此三性立彼三無性初即相無性次無自然性後",
    "X05n0232_005:0753a07": "由遠離前所執我法性故佛密意說一切法無性",
    "X05n0232_005:0753a08": "謂若顯了說則雙明三性三無性方是中道故為",
    "X05n0232_005:0753a09": "盡理。",
    "X05n0232_005:0753a10": "[0753a10] ▲是故於彼三時初墮有邊次墮空邊俱非了義後",
    "X05n0232_005:0753a11": "時具說遍計性空餘二為有契會中道方為了義。",
    "X05n0232_005:0753a12": "[0753a12] 是故於彼下第四明了不了然二宗義別下說十",
    "X05n0232_005:0753a13": "重且就深密略有四義一約三性三無性二約心",
    "X05n0232_005:0753a14": "境空有三約一乘三乘四約成佛不成佛即五性",
    "X05n0232_005:0753a15": "一性義此中且約三性空有論了不了前第三時",
    "X05n0232_005:0753a16": "含約五性三無性論餘二門略不明之下別會中",
    "X05n0232_005:0753a17": "隱顯而出。",
    "X05n0232_005:0753a18": "[0753a18] ▲此依深密所判。",
    "X05n0232_005:0753a19": "[0753a19] 此依深密下第五結成所憑。",
    "X05n0232_005:0753a20": "[0753a20] ▲二智光論師遠承文殊龍樹近稟青目清辨。",
    "X05n0232_005:0753a21": "[0753a21] 二智光下疏文亦五同前初師宗文殊對彌勒龍",
    "X05n0232_005:0753a22": "樹對無著青目清辨對護法難陀護法難陀注唯",
    "X05n0232_005:0753a23": "識論青目注中論清辨亦注中論造掌珍論。",
    "X05n0232_005:0753a24": "[0753a24] ▲依般若等經中觀等論。",
    "X05n0232_005:0753b01": "[0753b01] 依般若等下二所憑經論般若等經等取涅槃法",
    "X05n0232_005:0753b02": "華等中觀等論等取門百智論等。",
    "X05n0232_005:0753b03": "[0753b03] ▲亦立三時教以明無相大乘為真了義。",
    "X05n0232_005:0753b04": "[0753b04] 亦立三下第三正立可知。",
    "X05n0232_005:0753b05": "[0753b05] ▲謂佛初鹿苑說小明心境俱有次於中時為彼中",
    "X05n0232_005:0753b06": "根說法相大乘境空心有唯識道理以根猶劣未能",
    "X05n0232_005:0753b07": "全入平等真空故後第三時為上根說無相大乘辨",
    "X05n0232_005:0753b08": "心境俱空平等一味為真了義。",
    "X05n0232_005:0753b09": "[0753b09] ▲又初漸破外道自性等故說因緣生發決定是有",
    "X05n0232_005:0753b10": "次漸破小乘緣生實有之執故說依他似有以彼怖",
    "X05n0232_005:0753b11": "畏此真空故猶存假名而接引之後時方就究竟而",
    "X05n0232_005:0753b12": "說緣生即空平等一味。",
    "X05n0232_005:0753b13": "[0753b13] 又初漸下第四明了不了上約心境空有以立三",
    "X05n0232_005:0753b14": "時之教今約三性空有以明了不了義蓋影略耳",
    "X05n0232_005:0753b15": "言以彼怖畏此真空者小乘聞空謂無物為空如",
    "X05n0232_005:0753b16": "空澤之空則畢竟都無恐成斷滅若必無者何有",
    "X05n0232_005:0753b17": "因果生死涅槃徒事勤修復何所益故經云寧起",
    "X05n0232_005:0753b18": "有見如須彌山不起空見如芥子許故生驚怖今",
    "X05n0232_005:0753b19": "存假名但除其病而不除法故存依他之假有以",
    "X05n0232_005:0753b20": "接小心之劣機後時下第三時教緣生即空者緣",
    "X05n0232_005:0753b21": "生即依他依他即空不存依他空遍計也平等一",
    "X05n0232_005:0753b22": "味者空有一味非空外說有有外說空空有相即",
    "X05n0232_005:0753b23": "故無異味見空即是見有見有即是見空空有二",
    "X05n0232_005:0753b24": "體既同何要偏留依他但空遍計。",
    "X05n0232_005:0753c01": "[0753c01] ▲此三次第如智光論師般若燈論釋中引大乘妙",
    "X05n0232_005:0753c02": "智經說。",
    "X05n0232_005:0753c03": "[0753c03] 此三次第下結成所憑般若燈論本頌即中論五",
    "X05n0232_005:0753c04": "百偈題云分別明菩薩釋分別即智明即是光人",
    "X05n0232_005:0753c05": "譯異耳釋論稱為般若燈者照了般若般若無此",
    "X05n0232_005:0753c06": "不可見故又體即般若照物如燈大乘妙智經未",
    "X05n0232_005:0753c07": "見經本但依賢首引耳或云即般若經般若是智",
    "X05n0232_005:0753c08": "摩訶是大亦可妙故。",
    "X05n0232_005:0753c09": "[0753c09] ▲然此二三時並不能斷一代時教以各有據乎相",
    "X05n0232_005:0753c10": "違故各別為於一類機故。",
    "X05n0232_005:0753c11": "[0753c11] 然此二三時下第二辨順違然藏和尚起信疏問",
    "X05n0232_005:0753c12": "云此二三時可和會不自答云無會無不會言不",
    "X05n0232_005:0753c13": "會者各各為人悉檀並是聖教隨緣益物何須會",
    "X05n0232_005:0753c14": "之故云無會言無不會者即可會也今會此義有",
    "X05n0232_005:0753c15": "其二門一約攝生寬狹言教具闕以明了不了二",
    "X05n0232_005:0753c16": "約益物漸次顯理增微以明了不了初門有二一",
    "X05n0232_005:0753c17": "約攝生寬狹者深密宗中初唯為小次唯為大此",
    "X05n0232_005:0753c18": "二時中狹故非了第三時中普為發趣一切乘者",
    "X05n0232_005:0753c19": "寬故為了二約言教具缺者初唯說小次唯說大",
    "X05n0232_005:0753c20": "各有所闕故非了義於第三時具說三乘具故為",
    "X05n0232_005:0753c21": "了第二門內亦二初約益物漸次者謂妙智經意",
    "X05n0232_005:0753c22": "初唯益小故非了義次雖益通大小不能令趣寂",
    "X05n0232_005:0753c23": "二乘得大菩提故非了義第三時中普得大益方",
    "X05n0232_005:0753c24": "為了義二顯理增微者初說緣生實有次說假有",
    "X05n0232_005:0754a01": "故非了義第三時中顯理至空會緣相盡故為了",
    "X05n0232_005:0754a02": "義依此會釋二宗各有了不了義此賢首意謂約",
    "X05n0232_005:0754a03": "初門則法相宗為了法性宗非了若約後門則法",
    "X05n0232_005:0754a04": "性宗為了法相宗非了既皆二義了二義不了於",
    "X05n0232_005:0754a05": "理則齊今觀賢首之意多明法性何者有二義故",
    "X05n0232_005:0754a06": "一以攝生寬狹對益物漸次則攝生寬為了不及",
    "X05n0232_005:0754a07": "益物唯大為了以言教具闕對顯理增微則言教",
    "X05n0232_005:0754a08": "具為了不及顯理盡為了思之可知二者言中雖",
    "X05n0232_005:0754a09": "云各有二了有二不了深密宗中二種了義亦成",
    "X05n0232_005:0754a10": "不了何者如攝生中以第二時唯攝大為不了第",
    "X05n0232_005:0754a11": "三時具攝為了者則得純金何如雜鐵純菩薩眾",
    "X05n0232_005:0754a12": "何如凡小同居法華唯為菩薩如何昔日被三是",
    "X05n0232_005:0754a13": "故應云唯攝大機為了總攝三根為不了又如言",
    "X05n0232_005:0754a14": "教具闕中以第二時不具為不了第三具說三乘",
    "X05n0232_005:0754a15": "為了者言皆關典應為不了雜以無稽應當是了",
    "X05n0232_005:0754a16": "純賣真金應為貧士兀木雜貨應為富商法華唯",
    "X05n0232_005:0754a17": "說一乘何如昔開三異是故應云唯說一極方為",
    "X05n0232_005:0754a18": "了義雜說三乘即為不了上二本是法相為了今",
    "X05n0232_005:0754a19": "皆成不了後二又成法性是了則四不了皆屬前",
    "X05n0232_005:0754a20": "宗四種了義皆在法性恐法相者是非心生故疏",
    "X05n0232_005:0754a21": "不引之乃別為和會耳疏文分二先總明順違後",
    "X05n0232_005:0754a22": "各別會釋今初分三初總非前立謂既俱聖教不",
    "X05n0232_005:0754a23": "可受一非餘二互相違不可二文雙取故云並不",
    "X05n0232_005:0754a24": "能斷。",
    "X05n0232_005:0754b01": "[0754b01] ▲深密經意為於一類&#x98E1;般若者聞平等空撥無因",
    "X05n0232_005:0754b02": "果不了空有無二故第三時為其分析於一法上空",
    "X05n0232_005:0754b03": "有之義其妙智經則以一類聞說三性迷唯識者未",
    "X05n0232_005:0754b04": "能忘心觀緣起者定謂似有故令總忘心境即事而",
    "X05n0232_005:0754b05": "真。",
    "X05n0232_005:0754b06": "[0754b06] 二深密經意下會釋二經恐有問云若並不許其",
    "X05n0232_005:0754b07": "如二經有文如何會釋故今為顯二經之意各有",
    "X05n0232_005:0754b08": "所為不可偏執偏執則互相違。",
    "X05n0232_005:0754b09": "[0754b09] ▲得斯意者則不相違。",
    "X05n0232_005:0754b10": "[0754b10] 三得斯意下結成和會若得經意二家俱得受一",
    "X05n0232_005:0754b11": "非餘則二家俱非故離之則兩傷合之則雙美。",
    "X05n0232_005:0754b12": "[0754b12] ▲然欲會二家須知二宗立義有多差別略敘數條",
    "X05n0232_005:0754b13": "一者一乘三乘別二一性五性別三唯心真妄別四",
    "X05n0232_005:0754b14": "真如隨緣凝然別五三性空有即離別六生佛不增",
    "X05n0232_005:0754b15": "不減別七二諦空有即離別八四相一時前後別九",
    "X05n0232_005:0754b16": "能所斷證即離別十佛身無為有為別。",
    "X05n0232_005:0754b17": "[0754b17] 然欲會二宗下第二各別會釋於中三初標列章",
    "X05n0232_005:0754b18": "門次廣會初二後通略會釋今初十對句各一對",
    "X05n0232_005:0754b19": "皆先明法性後辨法相如云一乘三乘別則一乘",
    "X05n0232_005:0754b20": "是法性三乘是法相餘九例知初二次下廣明後",
    "X05n0232_005:0754b21": "八義分齊中具顯。",
    "X05n0232_005:0754b22": "[0754b22] ▲且初二義者由性有五一不同故令乘有三一權",
    "X05n0232_005:0754b23": "實。",
    "X05n0232_005:0754b24": "[0754b24] 且初二義下第二廣會初二也於中二初雙標二",
    "X05n0232_005:0754c01": "義後別顯二相所以雙明者以初二義互相成故",
    "X05n0232_005:0754c02": "謂若立五性為了則三乘為了之義自彰以有聲",
    "X05n0232_005:0754c03": "聞緣覺二定性故則成二乘有菩薩性成菩薩乘",
    "X05n0232_005:0754c04": "不定性人通成三乘無種性人三所不攝則人天",
    "X05n0232_005:0754c05": "乘收則五乘亦具若以一性為了則一乘義成等",
    "X05n0232_005:0754c06": "有佛性故名一乘無不成佛故故涅槃云佛性者",
    "X05n0232_005:0754c07": "名為一乘。",
    "X05n0232_005:0754c08": "[0754c08] ▲如法相宗意以一乘為權三乘為實。",
    "X05n0232_005:0754c09": "[0754c09] 如法相下第二別顯二相者先法相宗中二先標",
    "X05n0232_005:0754c10": "所宗。",
    "X05n0232_005:0754c11": "[0754c11] ▲故深密三時教中初皆不成次一向成是為若過",
    "X05n0232_005:0754c12": "若不及皆非了義第三時中有性者成無性不成方",
    "X05n0232_005:0754c13": "為了義故云普為發趣一切乘者又初二卷中皆云",
    "X05n0232_005:0754c14": "一乘是密意說故知是權。",
    "X05n0232_005:0754c15": "[0754c15] 後故深密三時教下引文成立總為二段一名三",
    "X05n0232_005:0754c16": "乘為了一乘不了後明五性為了成前三乘前中",
    "X05n0232_005:0754c17": "引其二經初引深密雖明有性無性意成三乘言",
    "X05n0232_005:0754c18": "初皆不成者小乘中說獨佛一人有大覺性餘不",
    "X05n0232_005:0754c19": "說有故皆不成佛次一向成者是第二時中唯說",
    "X05n0232_005:0754c20": "一乘一切眾生皆得成佛為一向成盡成則大過",
    "X05n0232_005:0754c21": "盡不成則不及故皆方便並為不了以初未堪聞",
    "X05n0232_005:0754c22": "大一向抑故第二時中觀令欣佛一向揚故第三",
    "X05n0232_005:0754c23": "時中依理正說有性皆成佛非不及也無性不成",
    "X05n0232_005:0754c24": "佛非大過也故稱實為了上明三乘是了之證又",
    "X05n0232_005:0755a01": "初二卷下證一乘是權。",
    "X05n0232_005:0755a02": "[0755a02] ▲又勝鬘經以一乘為方便故。",
    "X05n0232_005:0755a03": "[0755a03] 後引勝鬘亦但證一乘是權耳。",
    "X05n0232_005:0755a04": "[0755a04] ▲大般若五百九十三中善勇猛菩薩言唯願世尊",
    "X05n0232_005:0755a05": "哀愍我等為具宣說如來境智若有類情於聲聞乘",
    "X05n0232_005:0755a06": "性決定者聞此法已速能證得自無漏地於獨覺乘",
    "X05n0232_005:0755a07": "性決定者聞此法已速依自乘而得出離於無上乘",
    "X05n0232_005:0755a08": "性決定者聞此法已速證無上正等菩提若有情類",
    "X05n0232_005:0755a09": "雖未已入正性離生而於三乘性不定者聞此法已",
    "X05n0232_005:0755a10": "皆發無上正等覺心。",
    "X05n0232_005:0755a11": "[0755a11] 大般若下第二明五性為了成前三乘則顯一性",
    "X05n0232_005:0755a12": "一乘皆非了也於中總有五段引經而三論附出",
    "X05n0232_005:0755a13": "即分為五一引般若說有五性雖無第五前四既",
    "X05n0232_005:0755a14": "有無性必然前三可知第四云雖未已入正性離",
    "X05n0232_005:0755a15": "生者謂不定性人未入見道則容不定若入見道",
    "X05n0232_005:0755a16": "則名正定聚不容不定如入聲聞見道終無迴心",
    "X05n0232_005:0755a17": "作菩薩人言離生者見惑過患如生食在腹若入",
    "X05n0232_005:0755a18": "見道能離彼生故云離生至下更釋。",
    "X05n0232_005:0755a19": "[0755a19] ▲深密第二大意同此。",
    "X05n0232_005:0755a20": "[0755a20] 深密第二下引深密經於中二初指同前文。",
    "X05n0232_005:0755a21": "[0755a21] ▲又云一切趣寂聲聞種性補恃伽羅雖蒙諸佛施",
    "X05n0232_005:0755a22": "設種種勇猛加行方便化導終不能令當坐道場證",
    "X05n0232_005:0755a23": "阿耨多羅三藐三菩提。",
    "X05n0232_005:0755a24": "[0755a24] 後又云一切趣寂下證有趣寂若有趣寂則五性",
    "X05n0232_005:0755b01": "義成。",
    "X05n0232_005:0755b02": "[0755b02] ▲又十輪第九亦說三乘各定差別皆以性定五故。",
    "X05n0232_005:0755b03": "[0755b03] 又十輪下第三引十輪明定有三乘以成五性若",
    "X05n0232_005:0755b04": "無五性無三乘故。",
    "X05n0232_005:0755b05": "[0755b05] ▲故楞伽中佛告大慧有五種種性一聲聞乘性二",
    "X05n0232_005:0755b06": "辟支佛乘性三如來乘性四不定乘性五者無性大",
    "X05n0232_005:0755b07": "莊嚴論及瑜伽論皆同此說。",
    "X05n0232_005:0755b08": "[0755b08] 故楞伽下第四正明五性莊嚴瑜伽二論例同。",
    "X05n0232_005:0755b09": "[0755b09] ▲善戒地持雖但說二種性一有種性二無種性亦",
    "X05n0232_005:0755b10": "云無種性人無種性故雖復勤行精進終不能得無",
    "X05n0232_005:0755b11": "上菩提但以人天善根而成熟之無性瑜伽亦同此",
    "X05n0232_005:0755b12": "說。",
    "X05n0232_005:0755b13": "[0755b13] 善戒下第五引善戒地持立有二性以成前無性",
    "X05n0232_005:0755b14": "故彼論云種性有二一有種性二無種性彼論釋",
    "X05n0232_005:0755b15": "云種性者無始法爾六處殊勝展轉相續等而言",
    "X05n0232_005:0755b16": "亦云者全同楞伽以前不引彼經所釋故今例釋",
    "X05n0232_005:0755b17": "不欲繁文耳。",
    "X05n0232_005:0755b18": "[0755b18] ▲若法性宗意則以三乘是權一乘為實。",
    "X05n0232_005:0755b19": "[0755b19] 若法性宗下疏文亦二先標所宗。",
    "X05n0232_005:0755b20": "[0755b20] ▲法華經云十方佛土中唯有一乘法無二亦無三",
    "X05n0232_005:0755b21": "除佛方便說又云初以三乘引導眾生然後但以大",
    "X05n0232_005:0755b22": "乘而度脫之。",
    "X05n0232_005:0755b23": "[0755b23] 後法華下引證成立長分十段一引法華雙立一",
    "X05n0232_005:0755b24": "乘一性二引涅槃明乘性相成三重引法華明無",
    "X05n0232_005:0755c01": "趣寂四引涅槃第九明無無性五釋引經論結成",
    "X05n0232_005:0755c02": "正義六廣引諸經遮救定性七引涅槃遮救無性",
    "X05n0232_005:0755c03": "八引法華遮救趣寂九釋勝鬘會一乘方便十以",
    "X05n0232_005:0755c04": "法華結成破立今初分二先正立一乘後立一性",
    "X05n0232_005:0755c05": "釋成一乘今初十方佛土中等者即第一方便品",
    "X05n0232_005:0755c06": "偈上三句正立第四句釋疑言無二亦無三者古",
    "X05n0232_005:0755c07": "有多說大乘師云二即第二三即第三以菩薩乘",
    "X05n0232_005:0755c08": "勝故為第一此即生公意而未盡其旨生公云二",
    "X05n0232_005:0755c09": "者第二乘三者第三乘亦應無第一第一不乖所",
    "X05n0232_005:0755c10": "以大故不無之既無二三一亦去矣意云今日一",
    "X05n0232_005:0755c11": "乘深有玄致稱所以大所以大者義理深也昔三",
    "X05n0232_005:0755c12": "乘中大乘據未融餘二則立為權若約悲智萬行",
    "X05n0232_005:0755c13": "不乖今日之一故云不乖所以大故不無之言既",
    "X05n0232_005:0755c14": "無二三一亦去者昔說有三二既不立大豈獨存",
    "X05n0232_005:0755c15": "以不收二乘又權指故亦同羊鹿俱不得故如光",
    "X05n0232_005:0755c16": "宅四乘中說若天台等意無二者無有聲聞緣覺",
    "X05n0232_005:0755c17": "之二乘無三者總無昔日三乘以皆非實故宗說",
    "X05n0232_005:0755c18": "不同任情去取若望經意但立一實為真趣舉二",
    "X05n0232_005:0755c19": "三皆悉不許不論大小如說世中此人獨立更無",
    "X05n0232_005:0755c20": "與比非要別指張王二人下句釋疑疑云若唯有",
    "X05n0232_005:0755c21": "一昔何說三又華嚴經云或有國土說一乘或二",
    "X05n0232_005:0755c22": "或三或四五如是乃至無有量故今釋云若如來",
    "X05n0232_005:0755c23": "方便則多少皆得十方國土及昔說有三是方便",
    "X05n0232_005:0755c24": "耳非真實也又次下經云但以假名字引導於眾",
    "X05n0232_005:0756a01": "生又云初以三乘等者此引第二經重成三皆是",
    "X05n0232_005:0756a02": "權若具引者經云如彼長者初以三車誘引諸子",
    "X05n0232_005:0756a03": "然後但與大車寶物莊嚴安穩第一然彼長者無",
    "X05n0232_005:0756a04": "&#x8657;妄之咎如來亦復如是無有&#x8657;妄初說三乘引",
    "X05n0232_005:0756a05": "導眾生然後但以大乘而度脫之釋曰此文皆明",
    "X05n0232_005:0756a06": "先三是權後一為實縱饒會三歸一亦是三為方",
    "X05n0232_005:0756a07": "便唯一為實耳。",
    "X05n0232_005:0756a08": "[0756a08] ▲以性惟一故故云諸佛兩足尊知法常無性又第",
    "X05n0232_005:0756a09": "三云一相一味究竟涅槃常寂滅相。",
    "X05n0232_005:0756a10": "[0756a10] 以性唯一下引其二文明唯一性證成一乘此句",
    "X05n0232_005:0756a11": "總以一性成一乘若有多性容有多乘既惟一性",
    "X05n0232_005:0756a12": "並同作佛故唯一乘耳故云諸佛兩足尊下引證",
    "X05n0232_005:0756a13": "初引第一未來佛章故彼偈云未來世諸佛雖說",
    "X05n0232_005:0756a14": "百千億無數諸法門其實為一乘諸佛兩足尊知",
    "X05n0232_005:0756a15": "法常無性佛種從緣起是故說一乘是法住法位",
    "X05n0232_005:0756a16": "世間相常住於道場知已導師方便說今但引兩",
    "X05n0232_005:0756a17": "句顯諸法無性成一性義耳然上三偈諸釋不同",
    "X05n0232_005:0756a18": "今直解經文初一偈明當佛開權終歸一實故云",
    "X05n0232_005:0756a19": "其實為一乘次偈釋說一乘所以以唯一性故謂",
    "X05n0232_005:0756a20": "若有二性容有兩乘既唯一性故說一乘耳知法",
    "X05n0232_005:0756a21": "常無性者知即證知法謂所證知法即色心等一",
    "X05n0232_005:0756a22": "切法也常無性者所證理也即如無性理覺諸法",
    "X05n0232_005:0756a23": "故云何無性謂色心等從本已來性相空寂非自",
    "X05n0232_005:0756a24": "非他非共非離湛然常寂故曰無性而言常者謂",
    "X05n0232_005:0756b01": "有來即無非推之使無故曰常無性耳佛種從緣",
    "X05n0232_005:0756b02": "起者然有二義一約因種因種即正因佛性故涅",
    "X05n0232_005:0756b03": "槃云佛性者即是無上菩提中道種子此種即前",
    "X05n0232_005:0756b04": "常無性理故涅槃云佛性者即是第一義空無性",
    "X05n0232_005:0756b05": "即空義也緣即六度萬行是緣因佛性起彼正因",
    "X05n0232_005:0756b06": "令得成佛是故說一乘者唯以佛性起於佛性更",
    "X05n0232_005:0756b07": "無餘性故說一乘稱理說也體同曰性相似名種",
    "X05n0232_005:0756b08": "故關中云如稻自生稻不生餘穀此屬性也萌幹",
    "X05n0232_005:0756b09": "華粒其類無差此屬種也二果種性關中云佛報",
    "X05n0232_005:0756b10": "唯佛其理不差即性義也說法度人類皆相似此",
    "X05n0232_005:0756b11": "種義也果之種性緣真理生故云從緣起釋此偈",
    "X05n0232_005:0756b12": "云佛緣理生理既無二是故說一乘耳意云證理",
    "X05n0232_005:0756b13": "成佛稱理說一此中知法常無性偈全同出現出",
    "X05n0232_005:0756b14": "現品云如來成正覺時於其身中普見一切眾生",
    "X05n0232_005:0756b15": "成正覺乃至普見一切眾生入涅槃皆同一性所",
    "X05n0232_005:0756b16": "謂無性乃至云知一切法皆無性故得一切智大",
    "X05n0232_005:0756b17": "悲相續救度眾生謂知無性佛性同故准於下經",
    "X05n0232_005:0756b18": "以知無性尚得一成一切皆成況不說一乘而度",
    "X05n0232_005:0756b19": "脫之後偈云是法住法位等者重釋前偈言是法",
    "X05n0232_005:0756b20": "者即前所知之法所以常無性者由住真如正位",
    "X05n0232_005:0756b21": "故由緣無性緣起即真由即真故上云無性言法",
    "X05n0232_005:0756b22": "位者即真如正位故智論說法性法界法住法位",
    "X05n0232_005:0756b23": "皆真如異名也世法即如故皆常住謂因乖常理",
    "X05n0232_005:0756b24": "成三界無常若解無常之實即無常而成常矣則",
    "X05n0232_005:0756c01": "常與無常二理不偏故涅槃經況之二鳥今於道",
    "X05n0232_005:0756c02": "場證知一切世間無常即真常理猶懸鏡高堂萬",
    "X05n0232_005:0756c03": "像斯鑒二而不二不可言宣以方便力假以言說",
    "X05n0232_005:0756c04": "一尚假說況有二三故知前偈即一性之文疏中",
    "X05n0232_005:0756c05": "略要但引一句耳又第三下此引藥草喻品證一",
    "X05n0232_005:0756c06": "性義彼經云眾生住於種種之地唯有如來如實",
    "X05n0232_005:0756c07": "見之明了無礙如彼卉木藂林諸藥草等而不自",
    "X05n0232_005:0756c08": "知上中下性如來知是一相一味之法所謂解脫",
    "X05n0232_005:0756c09": "相離相滅相究竟涅槃常寂滅相終歸於空今但",
    "X05n0232_005:0756c10": "略引二句以此證知則明三乘之人不知差別即",
    "X05n0232_005:0756c11": "一唯佛究之三即無二言一解脫者真解脫也故",
    "X05n0232_005:0756c12": "第二經偈云為滅諦故修行於道離諸苦縛名得",
    "X05n0232_005:0756c13": "解脫是人於何而得解脫但離&#x8657;妄名為解脫其",
    "X05n0232_005:0756c14": "實未得一切解脫釋曰一切解脫即真解脫真解",
    "X05n0232_005:0756c15": "脫者即是一解脫味故無二味安有三乘又云常",
    "X05n0232_005:0756c16": "寂滅相即性淨涅槃是上世間相常住也故皆一",
    "X05n0232_005:0756c17": "性。",
    "X05n0232_005:0756c18": "[0756c18] ▲涅槃亦云佛性者名為一乘師子吼者名決定說",
    "X05n0232_005:0756c19": "決定宣說一切眾生皆有佛性凡是有心定當作佛",
    "X05n0232_005:0756c20": "三十三又云一切眾生同有佛性皆同一乘同一解",
    "X05n0232_005:0756c21": "脫一因一果同一甘露一切當得常樂我淨是名一",
    "X05n0232_005:0756c22": "味。",
    "X05n0232_005:0756c23": "[0756c23] 涅槃亦云下第二引涅槃明乘性相成非但由唯",
    "X05n0232_005:0756c24": "一性故說一乘經明一性即一乘也即第二十七",
    "X05n0232_005:0757a01": "經云善男子畢竟有二種一者莊嚴畢竟二者究",
    "X05n0232_005:0757a02": "竟畢竟一者世間畢竟二者出世間畢竟莊嚴畢",
    "X05n0232_005:0757a03": "竟者六波羅蜜究竟畢竟者一切眾生所得一乘",
    "X05n0232_005:0757a04": "一乘者名為佛性以是義故我說一切眾生悉有",
    "X05n0232_005:0757a05": "佛性一切眾生悉有一乘以無明覆故不能得見",
    "X05n0232_005:0757a06": "釋曰以皆有佛性故唯一乘又佛性者即是第一",
    "X05n0232_005:0757a07": "義空之理理運彌載即是乘義耳言師子吼者名",
    "X05n0232_005:0757a08": "決定說者亦即第二十七經師子吼品釋曰若不",
    "X05n0232_005:0757a09": "宣說一切眾生皆有佛性則是野干設千萬年在",
    "X05n0232_005:0757a10": "於佛法終不能作師子吼也三十三又云下引證",
    "X05n0232_005:0757a11": "佛性即是一乘非但因同果亦同也亦師子吼品",
    "X05n0232_005:0757a12": "彼明海有八德下具合之此合第三一味義經中",
    "X05n0232_005:0757a13": "但加標云三者一味餘如疏文一甘露者正顯一",
    "X05n0232_005:0757a14": "味甘露以喻涅槃。",
    "X05n0232_005:0757a15": "[0757a15] ▲又法華第三云我滅度後復有弟子不聞是經不",
    "X05n0232_005:0757a16": "知不覺菩薩所行自於所得功德生滅度想當入涅",
    "X05n0232_005:0757a17": "槃我於餘國作佛更有異名是人雖生滅度之想入",
    "X05n0232_005:0757a18": "於涅槃而於彼土求佛智慧得聞是經唯以佛乘而",
    "X05n0232_005:0757a19": "得滅度等。",
    "X05n0232_005:0757a20": "[0757a20] 又法華第三云下第三明無趣寂既無趣寂則無",
    "X05n0232_005:0757a21": "定性二乘一乘之義亦已顯矣疏引三文謂法華",
    "X05n0232_005:0757a22": "智論及法華論今初即化城喻品結會世尊所化",
    "X05n0232_005:0757a23": "弟子經云爾時所化無量恒河沙等眾生者汝等",
    "X05n0232_005:0757a24": "諸比丘及我滅度後未來世中聲聞弟子是也我",
    "X05n0232_005:0757b01": "滅度後下疏全同言餘國者有云隨舉娑婆之外",
    "X05n0232_005:0757b02": "一國即是若天台云餘國者方便有餘土也彼立",
    "X05n0232_005:0757b03": "四土一凡聖同居土即法相中變化土也二方便",
    "X05n0232_005:0757b04": "有餘土三實報無障礙土即是法相中報土通自",
    "X05n0232_005:0757b05": "他受用四常寂光土即法性土方便一土法相所",
    "X05n0232_005:0757b06": "無天台依憑智論而立即下所引九十五文論云",
    "X05n0232_005:0757b07": "阿羅漢先世因緣所受身必應當滅住在何處而",
    "X05n0232_005:0757b08": "具足佛道答得阿羅漢更不復生三界有淨佛土",
    "X05n0232_005:0757b09": "出於三界乃至無煩惱之名於是國土佛所聞法",
    "X05n0232_005:0757b10": "華經具足佛道如法華經說有阿羅漢我於餘國",
    "X05n0232_005:0757b11": "等引文全同前疏又云若爾羅漢受法性身應疾",
    "X05n0232_005:0757b12": "得菩提何以稽留答云以捨眾生捨佛道故又復",
    "X05n0232_005:0757b13": "&#x8657;言得道雖不受生死於菩提根鈍不能疾得不",
    "X05n0232_005:0757b14": "如直往菩薩。",
    "X05n0232_005:0757b15": "[0757b15] ▲智論九十五亦同此說明知趣寂決定迴心。",
    "X05n0232_005:0757b16": "[0757b16] 釋曰智論之文昭然與法華符會定知雖出三界",
    "X05n0232_005:0757b17": "不趣寂也故疏結云決定迴心。",
    "X05n0232_005:0757b18": "[0757b18] ▲法華論中四聲聞內決定及增上慢此二根未熟",
    "X05n0232_005:0757b19": "故菩薩與記方便令發心。",
    "X05n0232_005:0757b20": "[0757b20] 法華論中下引論成上無趣寂義先引後釋今初",
    "X05n0232_005:0757b21": "然論云言聲聞授記者聲聞有四種一者決定聲",
    "X05n0232_005:0757b22": "聞二者增上慢聲聞三者退菩提心聲聞四者應",
    "X05n0232_005:0757b23": "化聲聞二種聲聞如來與授記謂應化聲聞退已",
    "X05n0232_005:0757b24": "還發菩提心者若決定者增上慢者二種聲聞根",
    "X05n0232_005:0757c01": "未熟故如來不與授記菩薩與授記菩薩與授記",
    "X05n0232_005:0757c02": "者方便令發心故疏文略引耳言退菩提心得記",
    "X05n0232_005:0757c03": "者即如身子二萬佛所已曾教化又次下云我今",
    "X05n0232_005:0757c04": "還欲令汝等憶念本願所行道故則非獨身子又",
    "X05n0232_005:0757c05": "四大聲聞自陳捨父逃逝明已先化第三周中引",
    "X05n0232_005:0757c06": "大通智勝佛所曾已廣化皆是退菩提心言應化",
    "X05n0232_005:0757c07": "者如富樓那內祕菩薩行外現是聲聞又言是故",
    "X05n0232_005:0757c08": "諸菩薩作聲聞緣覺又阿難自憶本願偈云方便",
    "X05n0232_005:0757c09": "為侍者羅&#x777A;羅偈云羅&#x777A;羅密行唯我能知之現",
    "X05n0232_005:0757c10": "為我長子皆是應化聲聞也故知夫能對揚聖教",
    "X05n0232_005:0757c11": "影響其&#x8FF9;靡不是權而獨言富樓那是應化者亦",
    "X05n0232_005:0757c12": "抑法華諸羅漢耳言菩薩與記者論主次前自云",
    "X05n0232_005:0757c13": "如不輕品中示現禮拜讚歎作如是言我不輕於",
    "X05n0232_005:0757c14": "汝汝等皆當作佛者示諸眾生皆有佛性故此上",
    "X05n0232_005:0757c15": "皆論而安國法師不許其義云何有昔時菩薩預",
    "X05n0232_005:0757c16": "記今日會上聲聞即諸弘法菩薩謂樂王等當與",
    "X05n0232_005:0757c17": "記也釋曰既是論主自言菩薩與記亦論自釋何",
    "X05n0232_005:0757c18": "得不依。",
    "X05n0232_005:0757c19": "[0757c19] ▲既云未熟明必當熟方便令發即菩提心不可不",
    "X05n0232_005:0757c20": "順己宗判為論錯。",
    "X05n0232_005:0757c21": "[0757c21] 既云未熟下釋上所引論文若決定聲聞定不成",
    "X05n0232_005:0757c22": "佛則應言餘二聲聞根不熟故佛不與記既言未",
    "X05n0232_005:0757c23": "熟非永不熟也若大乘云合言不熟譯者之誤言",
    "X05n0232_005:0757c24": "未熟耳故疏結彈云未可未字不順己宗定有趣",
    "X05n0232_005:0758a01": "寂便判論文錯耶又上言方便令發心者彼論次",
    "X05n0232_005:0758a02": "前有問曰彼聲聞等為實成佛故與授記為不成",
    "X05n0232_005:0758a03": "佛與授記耶若實成佛者菩薩何故於無量劫修",
    "X05n0232_005:0758a04": "習無量種種功德若不成佛者云何與之&#x8657;妄授",
    "X05n0232_005:0758a05": "記答曰彼聲聞授記者得決定心非諸聲聞成就",
    "X05n0232_005:0758a06": "法性故如來依三平等說一乘法故以如來法身",
    "X05n0232_005:0758a07": "與彼聲聞法身平等無異故與授記非即具修功",
    "X05n0232_005:0758a08": "德行故是故菩薩功德具足諸聲聞人功德未具",
    "X05n0232_005:0758a09": "足釋曰由此論文故上云方便令發心耳言三平",
    "X05n0232_005:0758a10": "等者一乘平等無二乘故二生死涅槃平等三法",
    "X05n0232_005:0758a11": "身平等今即第三平等。",
    "X05n0232_005:0758a12": "[0758a12] ▲入楞伽第二第四第七皆同說二乘無實涅槃但",
    "X05n0232_005:0758a13": "是三昧力故後必當得無上菩提法華論中意亦同",
    "X05n0232_005:0758a14": "此皆是假說涅槃故云三昧勝鬘亦云言諸二乘得",
    "X05n0232_005:0758a15": "涅槃者是佛方便又無上依經寶性佛性二論皆說",
    "X05n0232_005:0758a16": "入寂二乘於三界外更受變易密嚴經中二乘必無",
    "X05n0232_005:0758a17": "&#x7070;斷永滅。",
    "X05n0232_005:0758a18": "[0758a18] 入楞伽下亦成無趣寂義言入楞伽者即後魏菩",
    "X05n0232_005:0758a19": "提留支所譯十卷世尊入楞伽王城故云入也同",
    "X05n0232_005:0758a20": "引三卷經文皆說無實涅槃明知定無起寂若爾",
    "X05n0232_005:0758a21": "何以言得涅槃望其當分謂是無餘涅槃以大乘",
    "X05n0232_005:0758a22": "望之但是三昧深入三昧沉空多時假云涅槃以",
    "X05n0232_005:0758a23": "引劣器耳法華論中意亦同此者同無實涅槃也",
    "X05n0232_005:0758a24": "論釋七譬喻中第四為有定人說化城喻論云四",
    "X05n0232_005:0758b01": "者實無而有增上慢人以有世間有漏三昧三摩",
    "X05n0232_005:0758b02": "跋提實無涅槃而生涅槃想如是顛倒取對治此",
    "X05n0232_005:0758b03": "故為說化城譬喻應知釋曰既言無實涅槃明知",
    "X05n0232_005:0758b04": "是假說耳故與前同次引勝鬘亦成上來涅槃不",
    "X05n0232_005:0758b05": "實耳又無上依經等者無上依經第一說云阿難",
    "X05n0232_005:0758b06": "一切阿羅漢辟支佛大地菩薩為四種障不得如",
    "X05n0232_005:0758b07": "來法身四德一者生緣惑二者生因惑三者有有",
    "X05n0232_005:0758b08": "四者無有何者是生緣惑即是無明住地生一切",
    "X05n0232_005:0758b09": "行如無明生業何者是生因惑是無明住地所生",
    "X05n0232_005:0758b10": "諸行譬如無明所生諸業何者有有緣無明住地",
    "X05n0232_005:0758b11": "因無明住地所起無漏行起三種意生身譬如四",
    "X05n0232_005:0758b12": "取為緣三有漏業為因起三種有何者無有緣三",
    "X05n0232_005:0758b13": "種意生身不可覺知微細生滅譬如緣三有中生",
    "X05n0232_005:0758b14": "念念老死無明住地一切煩惱是其依處未斷除",
    "X05n0232_005:0758b15": "故諸阿羅漢及辟支佛自在菩薩不得至見煩惱",
    "X05n0232_005:0758b16": "垢濁習氣&#x81F0;穢究竟滅盡大淨波羅蜜因無明住",
    "X05n0232_005:0758b17": "地起輕相惑有&#x8657;妄行未滅除故不得至見無作",
    "X05n0232_005:0758b18": "無行極寂大我波羅蜜緣無明住地因微細&#x8657;妄",
    "X05n0232_005:0758b19": "起無漏業意生諸陰未除盡故不得至見極滅遠",
    "X05n0232_005:0758b20": "離大樂波羅蜜若未能得一切煩惱諸業生難永",
    "X05n0232_005:0758b21": "盡無餘是諸如來為甘露界則變易生死斷續流",
    "X05n0232_005:0758b22": "滅無量不得至見極無變易大常波羅蜜阿難於",
    "X05n0232_005:0758b23": "三界中有四種難一者煩惱難二者業難三者生",
    "X05n0232_005:0758b24": "報難四者過失難無明住地所起方便生死如三",
    "X05n0232_005:0758c01": "界內煩惱難無明住地所起因緣生死如三界內",
    "X05n0232_005:0758c02": "業難無明住地所起有有生死如三界內生報難",
    "X05n0232_005:0758c03": "無明住地所起無有生死如三界內過失難應如",
    "X05n0232_005:0758c04": "是知阿難四種生死未除滅故三種意生身無有",
    "X05n0232_005:0758c05": "常樂我淨波羅蜜果唯佛法身是常是樂是我是",
    "X05n0232_005:0758c06": "淨波羅蜜汝應知釋曰據上經文明於二乘及自",
    "X05n0232_005:0758c07": "在菩薩皆受變易三界之外有業惑苦甚為昭著",
    "X05n0232_005:0758c08": "如何斷言永滅無餘下疏明四種生死可撿於此",
    "X05n0232_005:0758c09": "論下文又廣說常樂我淨之相亦可知所歸下言",
    "X05n0232_005:0758c10": "寶性佛性二論者大意同無上依經寶性論當第",
    "X05n0232_005:0758c11": "三佛性論當第二此卷亦廣說四種生死。",
    "X05n0232_005:0758c12": "[0758c12] ▲如是經論其文非一永寂聲聞必無明矣。",
    "X05n0232_005:0758c13": "[0758c13] 如是經論下結成無定性聲聞也。",
    "X05n0232_005:0758c14": "[0758c14] ▲涅槃第九菩薩品中廣明闡提斷善不能發心當",
    "X05n0232_005:0758c15": "文即云彼一闡提雖有佛性而為無量罪垢所纏不",
    "X05n0232_005:0758c16": "能得出如蚕處&#x8812;此則有而非無又云或有佛性闡",
    "X05n0232_005:0758c17": "提人有善根人無等即知無有無種性人。",
    "X05n0232_005:0758c18": "[0758c18] 涅槃第九下第四明無無性彼經廣說闡提無善",
    "X05n0232_005:0758c19": "根竟即云復次善男子譬如蓮華為日所照無不",
    "X05n0232_005:0758c20": "開敷一切眾生亦復如是若得見聞大涅槃日未",
    "X05n0232_005:0758c21": "發心者皆悉發心為菩提因是故雖說大涅槃光",
    "X05n0232_005:0758c22": "所入毛孔必為妙因彼一闡提雖有佛性而為無",
    "X05n0232_005:0758c23": "量罪垢所纏不能得出如蠶處&#x8812;以是業緣不能",
    "X05n0232_005:0758c24": "生於菩提妙因流轉生死無有窮已上皆經文今",
    "X05n0232_005:0759a01": "疏但取中間意在雖有佛性之言既言雖有則非",
    "X05n0232_005:0759a02": "無也但未得其用耳故疏結云此則有而非無言",
    "X05n0232_005:0759a03": "又云或有佛性闡提人有等者即涅槃第三十六",
    "X05n0232_005:0759a04": "南經三十二皆迦葉菩薩品具有四句今但引第",
    "X05n0232_005:0759a05": "一句者是證闡提有佛性經云善男子或有佛性",
    "X05n0232_005:0759a06": "一闡提有善根人無或有佛性善根人有一闡提",
    "X05n0232_005:0759a07": "無或有佛性二人俱有或有佛性二人俱無善男",
    "X05n0232_005:0759a08": "子我諸弟子若解如是四句義者不應難言一闡",
    "X05n0232_005:0759a09": "提人定有佛性定無佛性若言眾生悉有佛性是",
    "X05n0232_005:0759a10": "名如來隨自意語如來如是隨自意語眾生云何",
    "X05n0232_005:0759a11": "一向作解此一段經延遣皆釋大同小異今依薦",
    "X05n0232_005:0759a12": "福彼疏云今准經明佛性略有五種謂善不善無",
    "X05n0232_005:0759a13": "記及理果等今言一闡提有善根人無者此是不",
    "X05n0232_005:0759a14": "善佛性也然善根人有其二種一是離欲善根人",
    "X05n0232_005:0759a15": "離欲斷一切不善故二是五住已上五住已上無",
    "X05n0232_005:0759a16": "不善性故此之二人俱無不善性也善根人有闡",
    "X05n0232_005:0759a17": "提人無者此是善佛性也闡提斷一切善故云無",
    "X05n0232_005:0759a18": "也二人俱有者理及無記性也二人俱無者俱無",
    "X05n0232_005:0759a19": "果性也此中有者是現有非曾當也然有人執此",
    "X05n0232_005:0759a20": "經文謂一分善根人及一分闡提無有佛性以經",
    "X05n0232_005:0759a21": "說有善根人及一闡提無故善根人無者是無性",
    "X05n0232_005:0759a22": "不斷善人闡提人無者是斷善無性二人俱有者",
    "X05n0232_005:0759a23": "俱是有性二人俱無者俱是無性此釋違經故涅",
    "X05n0232_005:0759a24": "槃上文云如來佛性則有二種一有二無有者所",
    "X05n0232_005:0759b01": "謂三十二相乃至無量三昧是名為有無者所謂",
    "X05n0232_005:0759b02": "如來過去諸善不善無記業因果報煩惱五陰十",
    "X05n0232_005:0759b03": "二因緣是名為無乃至一闡提佛性亦爾是則上",
    "X05n0232_005:0759b04": "從乎佛下至闡提皆有有無二性無全無性由善",
    "X05n0232_005:0759b05": "根人與一闡提有無二性異故得有四句此中明",
    "X05n0232_005:0759b06": "佛性多種有無不同不明眾生多種有性無性所",
    "X05n0232_005:0759b07": "以得知經云或有佛性善根人有闡提人無等故",
    "X05n0232_005:0759b08": "不言或有善根人有佛性闡提人無佛性故談文",
    "X05n0232_005:0759b09": "尚不識顛倒何能解義今此善不善因果理性無",
    "X05n0232_005:0759b10": "一眾生悉具一切無一眾生悉無一切始末以明",
    "X05n0232_005:0759b11": "一切眾生具一切也佛與闡提亦有四句佛有非",
    "X05n0232_005:0759b12": "闡提者謂果性闡提有非佛者謂無明諸結性二",
    "X05n0232_005:0759b13": "人俱有者是理性二人俱無者善因性故闡提決",
    "X05n0232_005:0759b14": "有佛性又上經云若言眾生中別有佛性者是義",
    "X05n0232_005:0759b15": "不然何以故眾生即佛性佛性即眾生直以時異",
    "X05n0232_005:0759b16": "有淨不淨解曰生之與性既二互相即明有眾生",
    "X05n0232_005:0759b17": "即有佛性矣。",
    "X05n0232_005:0759b18": "[0759b18] ▲況前引楞伽五性自迷其文彼經第五性云五者",
    "X05n0232_005:0759b19": "無性謂一闡提此有二種一者焚燒一切善根即謗",
    "X05n0232_005:0759b20": "菩薩藏二者憐愍一切眾生界即是菩薩若有眾生",
    "X05n0232_005:0759b21": "不入涅槃我亦不入大慧白言此二何者常不入涅",
    "X05n0232_005:0759b22": "槃佛言菩薩常不入涅槃非焚燒一切善根者以知",
    "X05n0232_005:0759b23": "諸法本來涅槃不捨一切諸眾生故。",
    "X05n0232_005:0759b24": "[0759b24] 況前引楞伽五性自迷其文等者破其所引不曉",
    "X05n0232_005:0759c01": "經意彼之所引證無性義今釋其所引還成有性",
    "X05n0232_005:0759c02": "非無性也何者以彼經言非焚燒一切善根者常",
    "X05n0232_005:0759c03": "不入涅槃則有入義也。",
    "X05n0232_005:0759c04": "[0759c04] ▲此意則明菩薩入而不入既云菩薩常不入非闡",
    "X05n0232_005:0759c05": "提者則明闡提後必入矣。",
    "X05n0232_005:0759c06": "[0759c06] 此意則明下疏釋經意。",
    "X05n0232_005:0759c07": "[0759c07] ▲況經自云復以如來神力故或時善根生耶。",
    "X05n0232_005:0759c08": "[0759c08] 況經自下引經結成。",
    "X05n0232_005:0759c09": "[0759c09] ▲莊嚴第五無性亦有二種一是時邊二者畢竟時",
    "X05n0232_005:0759c10": "邊謂暫時之無即前闡提畢竟謂永無即大悲菩薩。",
    "X05n0232_005:0759c11": "[0759c11] 莊嚴下引論重成同前楞伽非畢竟無性。",
    "X05n0232_005:0759c12": "[0759c12] ▲是知前來所引大般若深密等經皆是未說法華",
    "X05n0232_005:0759c13": "之前說其長時云定性無性非永定永無。",
    "X05n0232_005:0759c14": "[0759c14] 是知前來下第五釋引經論結成正義於中有二",
    "X05n0232_005:0759c15": "初釋般若深密經意意明長時定性長時無性多",
    "X05n0232_005:0759c16": "劫之外定性迴心多劫之外無性說有故云非永",
    "X05n0232_005:0759c17": "定永無非永定者結上聲聞非永無者結闡提也。",
    "X05n0232_005:0759c18": "[0759c18] ▲諸論隨佛方便成立故云定無耳故寶性佛性等",
    "X05n0232_005:0759c19": "論皆說以一闡提謗大乘因依無量時說無佛性非",
    "X05n0232_005:0759c20": "謂究竟無清淨性。",
    "X05n0232_005:0759c21": "[0759c21] 諸論隨佛下二通妨難謂有難言諸大菩薩造論",
    "X05n0232_005:0759c22": "釋義言永定永無豈是菩薩不了佛意故今釋云",
    "X05n0232_005:0759c23": "菩薩能知隨教弘闡耳故世親造於小論則無預",
    "X05n0232_005:0759c24": "大乘說般若宗則性空寂滅建立唯識則性相歷",
    "X05n0232_005:0760a01": "然及釋法華一乘昭著解十地論則六相圓融餘",
    "X05n0232_005:0760a02": "諸菩薩例此可知佛隨眾生機緣立教菩薩隨佛",
    "X05n0232_005:0760a03": "亦顯淺深故次下引寶性佛性則符一性。",
    "X05n0232_005:0760a04": "[0760a04] ▲若謂法華是第二時教為引不定二乘故說一切",
    "X05n0232_005:0760a05": "悉皆成佛而猶未說定性不成故名密意非了義者。",
    "X05n0232_005:0760a06": "[0760a06] 若謂法華是第二時下第六引諸經論遮救定性",
    "X05n0232_005:0760a07": "於中二先正牒破後結成前非今初又二先牒救",
    "X05n0232_005:0760a08": "詞後何以下正難今初言是第二時者彼不立為",
    "X05n0232_005:0760a09": "第二時教由謂一乘是密意說義當深密第二時",
    "X05n0232_005:0760a10": "故又以法華盛破三乘說於一乘故當第二時耳",
    "X05n0232_005:0760a11": "言為引不定者彼引攝論第十偈云為引攝一類",
    "X05n0232_005:0760a12": "及任持所餘由不定種性諸佛說一乘等者彼有",
    "X05n0232_005:0760a13": "十意此偈有二一為引攝一類不定性聲聞故二",
    "X05n0232_005:0760a14": "為任持不定性菩薩恐退精進故今但取初意故",
    "X05n0232_005:0760a15": "云為引不定性故一切悉成即一乘義既未說定",
    "X05n0232_005:0760a16": "性不成故是密意若作此說者。",
    "X05n0232_005:0760a17": "[0760a17] ▲何以自判法華為第三時教。",
    "X05n0232_005:0760a18": "[0760a18] 何以自判法華為第三時教者彼法華疏引經云",
    "X05n0232_005:0760a19": "我等今日得未曾有非先所望而今自得即第三",
    "X05n0232_005:0760a20": "時教也又下結云為顯第三時真實之教故說此",
    "X05n0232_005:0760a21": "經據上二文則判法華為第三時約明一乘是密",
    "X05n0232_005:0760a22": "意說則成法華復屬第二一宗自立義語相違。",
    "X05n0232_005:0760a23": "[0760a23] ▲誰敢判於法華為不了耶。",
    "X05n0232_005:0760a24": "[0760a24] 誰敢下即遮救也恐彼救言設依密意為不了者",
    "X05n0232_005:0760b01": "復有何過故便難云誰敢判為不了以判不了即",
    "X05n0232_005:0760b02": "是謗經謗經即恐招極苦報但由不信皆當作佛",
    "X05n0232_005:0760b03": "即是謗經豈要不信文字經卷故謗不輕但由不",
    "X05n0232_005:0760b04": "信汝等皆當作佛言耳。",
    "X05n0232_005:0760b05": "[0760b05] ▲妙智經中及梁攝論成立正法中皆以一乘居三",
    "X05n0232_005:0760b06": "乘後故真諦三藏部異執記云三十八年後說解節",
    "X05n0232_005:0760b07": "經等無量義云四十年後說法華經明知法華居後",
    "X05n0232_005:0760b08": "故經云臨欲終時。",
    "X05n0232_005:0760b09": "[0760b09] 妙智經等者此雙引經論妙智經者即上西域三",
    "X05n0232_005:0760b10": "時教中第二時中明於三乘第三時中即明一乘",
    "X05n0232_005:0760b11": "故言一乘居三乘後次引梁論成立正法中者即",
    "X05n0232_005:0760b12": "第八卷末論曰佛說正法善成立釋論釋曰一切",
    "X05n0232_005:0760b13": "三世諸佛共說此法所說理同不相違背故名正",
    "X05n0232_005:0760b14": "法又欲顯說者勝故言佛說由所說道理勝及所",
    "X05n0232_005:0760b15": "得果勝故名正法如來成立正法有三種一立小",
    "X05n0232_005:0760b16": "乘二立大乘三立一乘於此三中第三最勝故名",
    "X05n0232_005:0760b17": "善成立解曰既彼論亦云第三最勝居三乘後則",
    "X05n0232_005:0760b18": "三非子矣言真諦三藏部異執記者即宗論之異",
    "X05n0232_005:0760b19": "名耳言故經云臨欲終時者即引法華第二信解",
    "X05n0232_005:0760b20": "品文經云復經少時父知了意漸以通泰成就大",
    "X05n0232_005:0760b21": "志自鄙先心臨欲終時而命其子并會親族國王",
    "X05n0232_005:0760b22": "大臣剎利居士皆悉已集即自宣言諸君當知此",
    "X05n0232_005:0760b23": "實我子我之所生乃至我今所有一切財物皆是",
    "X05n0232_005:0760b24": "子有先所出內是子所知斯即會無性定性父知",
    "X05n0232_005:0760c01": "子意明法華會中一切聲聞皆佛真子臨欲終時",
    "X05n0232_005:0760c02": "者喻臨涅槃時也第三經末亦云若如來自知涅",
    "X05n0232_005:0760c03": "槃時到等明皆臨涅槃時也。",
    "X05n0232_005:0760c04": "[0760c04] ▲若不信法華居後涅槃臨終居然可信豈不亦以",
    "X05n0232_005:0760c05": "一乘一性破三五耶。",
    "X05n0232_005:0760c06": "[0760c06] 若不信下又遮其救恐彼救言雖言臨終說於法",
    "X05n0232_005:0760c07": "華臨終言寬容後更說其餘經故若作此救且置",
    "X05n0232_005:0760c08": "法華涅槃既云二月十五日臨涅槃時晨朝唱滅",
    "X05n0232_005:0760c09": "中夜涅槃斯為最後居然可信此後必定不說別",
    "X05n0232_005:0760c10": "經而涅槃亦說一乘以破三乘一性破五則一乘",
    "X05n0232_005:0760c11": "一性亦居最後矣那言居第二時為不了耶。",
    "X05n0232_005:0760c12": "[0760c12] ▲若以般若為第二時法華為第三時於理即通復",
    "X05n0232_005:0760c13": "自為深淺第三時中普為發趣一切乘者以法華破",
    "X05n0232_005:0760c14": "三故。",
    "X05n0232_005:0760c15": "[0760c15] 若以般若為第二時下復重遮救恐其救云我對",
    "X05n0232_005:0760c16": "般若為第二時故立法華為第三時以般若但明",
    "X05n0232_005:0760c17": "於空法華顯中道故若作此救且縱可爾以從多",
    "X05n0232_005:0760c18": "分一義說故即自違於深密三時深密三時三乘",
    "X05n0232_005:0760c19": "為了破第二時說皆成不了故今說法華以一破",
    "X05n0232_005:0760c20": "三豈得同於第三時教。",
    "X05n0232_005:0760c21": "[0760c21] ▲明知深密三時不能定斷一切聖教以未居最後",
    "X05n0232_005:0760c22": "故且約顯一類義故分三耳義如前說若將法華望",
    "X05n0232_005:0760c23": "之應有四時以一乘教破前三乘故。",
    "X05n0232_005:0760c24": "[0760c24] 明知深密下第二結成前非欲將深密三時定斷",
    "X05n0232_005:0761a01": "一切佛法理不盡故言以未居最後故者以約時",
    "X05n0232_005:0761a02": "判未是窮終之極唱故如世後敕破於前敕涅槃",
    "X05n0232_005:0761a03": "法華居於最後故能決了有餘義耳若爾不信深",
    "X05n0232_005:0761a04": "密豈不謗於深密經耶故下釋云深密別為一類",
    "X05n0232_005:0761a05": "之機故非無理以諸餘經雖未終極各隨一類皆",
    "X05n0232_005:0761a06": "不相違義如前說者如前敘西域中最後會通也。",
    "X05n0232_005:0761a07": "[0761a07] ▲若謂佛性有二一者理性二者行性理性定有行",
    "X05n0232_005:0761a08": "性或無斯言可爾故涅槃云或有佛性善根人有闡",
    "X05n0232_005:0761a09": "提人無即是行性或有佛性二人俱有即是理性。",
    "X05n0232_005:0761a10": "[0761a10] 若謂佛性有二下第七遮救無性於中二先牒救",
    "X05n0232_005:0761a11": "詞後辨差當今初彼法華疏云然性有二種一者",
    "X05n0232_005:0761a12": "理性勝鬘所說如來藏是二者行性楞伽所說如",
    "X05n0232_005:0761a13": "來藏是前皆有之後性或無故今許云斯言可爾",
    "X05n0232_005:0761a14": "故涅槃云下引經為證。",
    "X05n0232_005:0761a15": "[0761a15] ▲然涅槃依於理性明其等有故云凡是有心定當",
    "X05n0232_005:0761a16": "作佛不言凡是有行定當作佛若謂理性定有容趣",
    "X05n0232_005:0761a17": "寂不成則違教理。",
    "X05n0232_005:0761a18": "[0761a18] 然涅槃依於理性下第二辨其差當涅槃明有心",
    "X05n0232_005:0761a19": "作佛有心未必有行既皆作佛明約理性若有理",
    "X05n0232_005:0761a20": "性何以趣寂定不成佛有心定當作佛豈得相成。",
    "X05n0232_005:0761a21": "[0761a21] ▲是知闡提不作佛者以作佛非闡提故乃抑揚當",
    "X05n0232_005:0761a22": "時耳。",
    "X05n0232_005:0761a23": "[0761a23] 是知下結示正義謂闡提實不作佛今言闡提作",
    "X05n0232_005:0761a24": "佛者以發心之後方能作佛從其未發心前名闡",
    "X05n0232_005:0761b01": "提耳故云以作佛非闡提故亦如女身不得成佛",
    "X05n0232_005:0761b02": "今言龍女作佛者龍女能作當佛正作佛時忽然",
    "X05n0232_005:0761b03": "之間變成男子豈是女身作耶闡提成佛亦復如",
    "X05n0232_005:0761b04": "是此約成佛若約佛性理本有之抑揚當時者言",
    "X05n0232_005:0761b05": "闡提無者抑挫令其發心未作闡提令其莫作若",
    "X05n0232_005:0761b06": "言闡提有者顯揚理性令不自欺若已作闡提令",
    "X05n0232_005:0761b07": "速回心若速發心得佛無異是故言有未必總有",
    "X05n0232_005:0761b08": "果行言無未必總無理等故生公云抑揚當時誘",
    "X05n0232_005:0761b09": "物之妙豈可守文哉以釋法顯翻六卷泥洹經云",
    "X05n0232_005:0761b10": "除一闡提皆有佛性生公云夫稟質二儀皆是涅",
    "X05n0232_005:0761b11": "槃正因闡提含生之類何得獨無佛性蓋是此經",
    "X05n0232_005:0761b12": "來未盡耳由唱此言被擯武丘後大經既至聖行",
    "X05n0232_005:0761b13": "已下果云一闡提人雖復斷善猶有佛性於是諸",
    "X05n0232_005:0761b14": "公輕舟迎接請唱斯經每至闡提有佛性之文諸",
    "X05n0232_005:0761b15": "德莫不扼腕何以至今猶存無義。",
    "X05n0232_005:0761b16": "[0761b16] ▲若謂法華入滅後信一乘即是變化權聲聞者。",
    "X05n0232_005:0761b17": "[0761b17] 若謂法華入滅下第八遮救趣寂於中先牒救詞",
    "X05n0232_005:0761b18": "謂彼救云上法華第三云我於餘國作佛更有異",
    "X05n0232_005:0761b19": "名是人雖生滅度之想入於涅槃而於彼土得聞",
    "X05n0232_005:0761b20": "是經入於佛慧者是應化聲聞非定性入滅聲聞",
    "X05n0232_005:0761b21": "者。",
    "X05n0232_005:0761b22": "[0761b22] ▲權必化實無實化誰。",
    "X05n0232_005:0761b23": "[0761b23] 權必化實下後正破也於中二先總奪化有無用",
    "X05n0232_005:0761b24": "之失如有不定性聲聞故菩薩化為聲聞誘令回",
    "X05n0232_005:0761c01": "心此則化而有益今汝宗中定性決不迴心何用",
    "X05n0232_005:0761c02": "化為定性受一乘耶故無所化之機能化便成無",
    "X05n0232_005:0761c03": "用。",
    "X05n0232_005:0761c04": "[0761c04] ▲又豈不&#x609E;於一類怯弱好滅眾生。",
    "X05n0232_005:0761c05": "[0761c05] 又豈不&#x609E;下縱有其化化翻成損言&#x609E;於一類怯",
    "X05n0232_005:0761c06": "弱等者謂一類人厭生死苦又聞佛道長遠心生",
    "X05n0232_005:0761c07": "怯弱常欲且趣寂滅若知一滅永沉彼則不敢趣",
    "X05n0232_005:0761c08": "滅今見變化之者從滅得起此怯弱人便謂有真",
    "X05n0232_005:0761c09": "趣滅得起即便趣滅希後得起汝宗一滅決定不",
    "X05n0232_005:0761c10": "起便成&#x609E;彼令其永沉故云爾耳。",
    "X05n0232_005:0761c11": "[0761c11] ▲是知趣寂皆是法華前意耳。",
    "X05n0232_005:0761c12": "[0761c12] 是知趣寂下結成正義法華已前有二意故說有",
    "X05n0232_005:0761c13": "趣寂一為好滅之者且順其心謂彼念言大患莫",
    "X05n0232_005:0761c14": "若於有身故滅身以歸無勞勤莫先於有智故絕",
    "X05n0232_005:0761c15": "智以淪&#x8657;智以形患形以智勞輪轉修途疲而弗",
    "X05n0232_005:0761c16": "已不如寂滅諸患永亡故順彼機言有永寂二者",
    "X05n0232_005:0761c17": "為欲恐怖不定怯弱菩薩謂有菩薩倦於廣利且",
    "X05n0232_005:0761c18": "欲息心既聞永寂聲聞一沉涅槃永不復起便生",
    "X05n0232_005:0761c19": "怖畏懼見小乘由此策心還行大道有斯二益權",
    "X05n0232_005:0761c20": "說有之不曉隨宜執為究竟故法華之會廣破昔",
    "X05n0232_005:0761c21": "非三根聲聞皆與記別不在此會亦為宣陳若實",
    "X05n0232_005:0761c22": "是聲聞必信一乘之說若不信者增上慢人第一",
    "X05n0232_005:0761c23": "周中猶云除佛滅後現前無佛以佛滅後解一乘",
    "X05n0232_005:0761c24": "義者難得其人故許不信及第三周即言餘國決",
    "X05n0232_005:0762a01": "定受化明文若此何用偏執故言皆是法華前意",
    "X05n0232_005:0762a02": "耳。",
    "X05n0232_005:0762a03": "[0762a03] ▲又勝鬘經云若如來隨彼所欲而方便說即是一",
    "X05n0232_005:0762a04": "乘無有二乘二乘入於一乘一乘者即第一義乘。",
    "X05n0232_005:0762a05": "[0762a05] ▲此意明隨欲方便而說二乘明知即是一乘無有",
    "X05n0232_005:0762a06": "二矣。",
    "X05n0232_005:0762a07": "[0762a07] ▲不曉此意將上方便連下一乘而讀之&#x8F19;斷一乘",
    "X05n0232_005:0762a08": "以為方便惑之甚矣。",
    "X05n0232_005:0762a09": "[0762a09] 又勝鬘經云下第九會一乘方便之言意云若隨",
    "X05n0232_005:0762a10": "欲說不是方便是真實者即定有三乘既隨欲說",
    "X05n0232_005:0762a11": "是方便說非真實者則明唯有一乘故云即是一",
    "X05n0232_005:0762a12": "乘即是隨彼所欲而方便說便為一句此是一乘",
    "X05n0232_005:0762a13": "所以下云即是一乘無有二乘正顯一乘之義諸",
    "X05n0232_005:0762a14": "公錯讀乃云而方便說即是一乘故謂一乘而為",
    "X05n0232_005:0762a15": "方便斯定&#x609E;矣若以名中一乘大方便者此是巧",
    "X05n0232_005:0762a16": "化攝物運濟方便非是無實假說方便故生公云",
    "X05n0232_005:0762a17": "理本無言假言而言即是方便。",
    "X05n0232_005:0762a18": "[0762a18] ▲又彼經中廣破二乘云無涅槃又云此經斷一切",
    "X05n0232_005:0762a19": "疑決定了義入一乘道。",
    "X05n0232_005:0762a20": "[0762a20] ▲豈說一乘以為方便。",
    "X05n0232_005:0762a21": "[0762a21] 又彼經中下更引勝鬘餘文證成一乘真實可知。",
    "X05n0232_005:0762a22": "[0762a22] ▲設有方便之言尚在法華之前況復無耶。",
    "X05n0232_005:0762a23": "[0762a23] 設有方便之言者復縱破之莫論勝鬘無一乘方",
    "X05n0232_005:0762a24": "便之言設縱有一乘是方便之言者亦是法華之",
    "X05n0232_005:0762b01": "前方便說耳及至法華亦須破三歸一也況復經",
    "X05n0232_005:0762b02": "無此言何須強執。",
    "X05n0232_005:0762b03": "[0762b03] ▲法華云此經難信難解佛現在世猶多怨嫉況滅",
    "X05n0232_005:0762b04": "度後誠哉斯言若保執三乘五性不信一乘五性者",
    "X05n0232_005:0762b05": "深為可愍。",
    "X05n0232_005:0762b06": "[0762b06] 法華云此經難信難解下第十結成破立意云以",
    "X05n0232_005:0762b07": "四十餘年皆說三乘唯至法華獨說一乘故難信",
    "X05n0232_005:0762b08": "解此即法師品文文云佛告藥王我所說經典無",
    "X05n0232_005:0762b09": "量千萬億已說今說當說而於其中此法華經最",
    "X05n0232_005:0762b10": "為難信難解藥王此經是諸佛祕要之藏不可分",
    "X05n0232_005:0762b11": "布妄授與人諸佛世尊之所守護從昔已來未曾",
    "X05n0232_005:0762b12": "顯說而此經者如來現在猶多怨嫉況滅度後今",
    "X05n0232_005:0762b13": "疏略引言已說者法華之前謂般若等言今說者",
    "X05n0232_005:0762b14": "即無量義經言當說者即涅槃等所以方知諸經",
    "X05n0232_005:0762b15": "不及法華難信解者以法華是會三之始歸一之",
    "X05n0232_005:0762b16": "初信解者難耳昔經雖妙猶帶三乘曾未明言說",
    "X05n0232_005:0762b17": "唯一實涅槃之中雖明一極法華在前已破三故",
    "X05n0232_005:0762b18": "彼說一極便易信受法華猶如先鋒涅槃同於大",
    "X05n0232_005:0762b19": "軍先鋒已破於賊後軍用力不多耳又破三顯一",
    "X05n0232_005:0762b20": "法華如收穫涅槃如拾穟故涅槃三十六云昔於",
    "X05n0232_005:0762b21": "靈山說法華經八千聲聞得授記別如秋收冬藏",
    "X05n0232_005:0762b22": "更無所為即其義耳若依難信之義設將己說該",
    "X05n0232_005:0762b23": "著華嚴若比法華亦為易信始成正覺便說一極",
    "X05n0232_005:0762b24": "上根所受不對昔權故比法華誠易信耳誠哉斯",
    "X05n0232_005:0762c01": "言者結定前經若保執下結成破立三乘五性即",
    "X05n0232_005:0762c02": "是所破一乘一性以為所立。",
    "X05n0232_005:0762c03": "[0762c03] ▲故百喻經第二中王改聚落五由旬為三由旬喻",
    "X05n0232_005:0762c04": "以喻方便於一說三後人但信於三不信於一即其",
    "X05n0232_005:0762c05": "事也。",
    "X05n0232_005:0762c06": "[0762c06] 故百喻經下更引他經證成一義彼經第二云昔",
    "X05n0232_005:0762c07": "有一聚落去王城五由旬村中有好美水王敕村",
    "X05n0232_005:0762c08": "人常使日日送其美水村人疲苦悉欲移避遠此",
    "X05n0232_005:0762c09": "村去時彼村主語諸人言汝等莫去我當為汝白",
    "X05n0232_005:0762c10": "王改五由旬作三由旬使汝得近往來不疲即往",
    "X05n0232_005:0762c11": "白王王為改之作三由旬眾人聞已便大歡喜有",
    "X05n0232_005:0762c12": "人語言此故是本五由旬更無有異雖聞此言信",
    "X05n0232_005:0762c13": "王語故終不肯捨世間之人亦復如是修行正法",
    "X05n0232_005:0762c14": "度於五道向涅槃城心生厭倦更欲捨離頓駕生",
    "X05n0232_005:0762c15": "死不能復進如來法王有大方便於一乘法分別",
    "X05n0232_005:0762c16": "說三小乘之人聞之歡喜以為易行修善進德求",
    "X05n0232_005:0762c17": "度生死後聞人說無有三乘故是一道以信佛語",
    "X05n0232_005:0762c18": "終不肯捨如彼村人亦復如是此經即是金口良",
    "X05n0232_005:0762c19": "斷權實顯然可息諸說耳。",
    "X05n0232_005:0762c20": "[0762c20] ▲上約二宗各別所據則互相違反若會釋者亦不",
    "X05n0232_005:0762c21": "相違。",
    "X05n0232_005:0762c22": "[0762c22] 上約二宗下第三通會二宗令不相違然此會者",
    "X05n0232_005:0762c23": "恐於後學宗計是非以生過患故復會通雖復會",
    "X05n0232_005:0762c24": "通權實不失於中先總標。",
    "X05n0232_005:0763a01": "[0763a01] ▲謂就機則三約法則一新薰則五本有無二若入",
    "X05n0232_005:0763a02": "理雙拂則三一兩亡若約佛化儀則能三能一。",
    "X05n0232_005:0763a03": "[0763a03] 後謂就機下正會言約法則一者非佛化法化法",
    "X05n0232_005:0763a04": "亦有權說三乘故今言法者佛之知見一乘可軌",
    "X05n0232_005:0763a05": "之法耳言新薰則五本有無二者然准法相立新",
    "X05n0232_005:0763a06": "薰者亦說有五立本有者亦說有五今借其言不",
    "X05n0232_005:0763a07": "依其義謂眾生遇緣薰習三乘種性及不定無性",
    "X05n0232_005:0763a08": "故有五耳何者唯習近聲聞成聲聞定性習近緣",
    "X05n0232_005:0763a09": "覺成緣覺定性故法華安樂行中不許親近聲聞",
    "X05n0232_005:0763a10": "者恐被薰習成其性故若唯近菩薩則成菩薩性",
    "X05n0232_005:0763a11": "若俱習近三乘則成不定性人亦如今人偏習禪",
    "X05n0232_005:0763a12": "戒等即成定性三學俱習成不定性不定偏執故",
    "X05n0232_005:0763a13": "若都不習近三乘則成無性卒難教化故知薰習",
    "X05n0232_005:0763a14": "成五種性依其長時故說各別言本有無二者本",
    "X05n0232_005:0763a15": "有佛性理不容差故說有心定當作佛非是本有",
    "X05n0232_005:0763a16": "五種性也言若入理等者真理寂寥不屬諸數借",
    "X05n0232_005:0763a17": "一以遺三三亡而一遣言窮慮絕何實何權體本",
    "X05n0232_005:0763a18": "寂寥孰三孰一故法句經云森羅及萬像一法之",
    "X05n0232_005:0763a19": "所印此以一遣多也又云一亦不為一為欲破諸",
    "X05n0232_005:0763a20": "數淺智著諸法計一以為一此以非一遣一也故",
    "X05n0232_005:0763a21": "須三一兩亡若約佛化儀則能三能一者隨物機",
    "X05n0232_005:0763a22": "宜則說三乘陶練已久則便說一故下經云或有",
    "X05n0232_005:0763a23": "國土說一乘或二或三或四五如是乃至無有量",
    "X05n0232_005:0763a24": "釋曰尚有無量況三一耶。",
    "X05n0232_005:0763b01": "[0763b01] ▲是故競執是非達無違諍大集五部雖異不離法",
    "X05n0232_005:0763b02": "界涅槃各說身因佛許無非正說餘義次下當會古",
    "X05n0232_005:0763b03": "今違順竟。",
    "X05n0232_005:0763b04": "[0763b04] 是故下令物除執常說權實亦莫執之此即求那",
    "X05n0232_005:0763b05": "跋摩遺文偈也謂有偈云諸論各異宗修行理無",
    "X05n0232_005:0763b06": "二競執有是非達者無違諍亦如&#x8107;尊者對迦膩",
    "X05n0232_005:0763b07": "色迦王云如析金杖況以爭衣爭衣則衣終不破",
    "X05n0232_005:0763b08": "析杖則金體無殊是故依之修行無不獲益耳言",
    "X05n0232_005:0763b09": "大集五部雖異者謂五部僧故涅槃三十二亦云",
    "X05n0232_005:0763b10": "五部僧互生是非沒三惡道涅槃各說身因者即",
    "X05n0232_005:0763b11": "第三十五經云善男子如我所說十二部經或隨",
    "X05n0232_005:0763b12": "自意說或隨他意說或隨自他意說云何名為隨",
    "X05n0232_005:0763b13": "自意說如五百比丘問舍利弗大德佛說身因何",
    "X05n0232_005:0763b14": "者是耶舍利弗言諸大德汝等亦各得正解脫自",
    "X05n0232_005:0763b15": "應識之何緣方作如是問耶有比丘言大德我未",
    "X05n0232_005:0763b16": "獲得正解脫時意謂無明即是身因作是觀時得",
    "X05n0232_005:0763b17": "阿羅漢果復有說言大德我未獲得正解脫時謂",
    "X05n0232_005:0763b18": "受無明即是身因作是觀時得阿羅漢果或有說",
    "X05n0232_005:0763b19": "言行識名色六入觸受受取有生飲食五欲即是",
    "X05n0232_005:0763b20": "身因爾時五百比丘各各自說己所解已共往佛",
    "X05n0232_005:0763b21": "所稽首佛足右遶三&#x5E00;禮拜畢已&#x5374;坐一面各以",
    "X05n0232_005:0763b22": "如上己所解義向佛說之舍利弗白佛言世尊如",
    "X05n0232_005:0763b23": "是諸人誰是正說誰不正說佛告舍利弗善哉善",
    "X05n0232_005:0763b24": "哉一一比丘無非正說舍利弗言世尊佛意云何",
    "X05n0232_005:0763c01": "佛言舍利弗我為欲界眾生說言父母即是身因",
    "X05n0232_005:0763c02": "如是等經名隨自意說云云釋曰意取各隨自說",
    "X05n0232_005:0763c03": "者為隨自意今疏所引不取隨自意義但取皆正",
    "X05n0232_005:0763c04": "說言五百雖異皆為正說二宗小別並合佛教故",
    "X05n0232_005:0763c05": "不應是非故海東曉公云如言而取所說皆非得",
    "X05n0232_005:0763c06": "意而談所說皆是則貴在得意亡言耳餘可知矣。",
    "X05n0232_005:0763c07": "[0763c07] ▲第三立教開宗分二一以義分教二依教分宗。",
    "X05n0232_005:0763c08": "[0763c08] 第三立教開宗中疏文分二先標章。",
    "X05n0232_005:0763c09": "[0763c09] ▲今初以義分教教類有五即賢首所立廣有別章",
    "X05n0232_005:0763c10": "大同天台但加頓教今先用之後總會通有不安者",
    "X05n0232_005:0763c11": "頗為改易。",
    "X05n0232_005:0763c12": "[0763c12] 後今初下別釋分教於中三初總辨源由次言五",
    "X05n0232_005:0763c13": "教下正立五教後若約所說下約詮辨異。",
    "X05n0232_005:0763c14": "[0763c14] ▲言五教者一小乘教二大乘始教三終教四頓教",
    "X05n0232_005:0763c15": "五圓教二中二先列名。",
    "X05n0232_005:0763c16": "[0763c16] ▲初即天台藏教。",
    "X05n0232_005:0763c17": "[0763c17] 後初即天台下解釋初小乘教易故不釋以見天",
    "X05n0232_005:0763c18": "台立名招難故改名小乘所攝法門不異於彼故",
    "X05n0232_005:0763c19": "指同也。",
    "X05n0232_005:0763c20": "[0763c20] ▲二始教者亦名分教以深密第二第三時教同許",
    "X05n0232_005:0763c21": "定性二乘俱不成佛故今合之總為一教。",
    "X05n0232_005:0763c22": "[0763c22] 二始教等者文二先正立後釋名今初言二乘俱",
    "X05n0232_005:0763c23": "不成佛者其言猶略應云闡提二乘皆不成佛故",
    "X05n0232_005:0763c24": "下終教有二乘闡提皆成佛言以趣寂難成故偏",
    "X05n0232_005:0764a01": "舉耳。",
    "X05n0232_005:0764a02": "[0764a02] ▲此既未盡大乘法理故立為初有不成佛故名為",
    "X05n0232_005:0764a03": "分。",
    "X05n0232_005:0764a04": "[0764a04] 此既未盡下二釋名也謂何名初教復稱分耶由",
    "X05n0232_005:0764a05": "合二三兩時皆未盡理故言未盡者第二時中但",
    "X05n0232_005:0764a06": "明於空空是初門第三時中定有三乘隱於一極",
    "X05n0232_005:0764a07": "故初教名並從深密二時以得云何空為初門法",
    "X05n0232_005:0764a08": "鼓經中以空門為始以不空門為終故彼經云迦",
    "X05n0232_005:0764a09": "葉白佛言諸摩訶衍經多說空義佛告迦葉一切",
    "X05n0232_005:0764a10": "空經是有餘說唯有此經是無上說非有餘說故",
    "X05n0232_005:0764a11": "若爾彼第三時既不明空何得名初以未顯一極",
    "X05n0232_005:0764a12": "故特由此義加分教名故云有不成佛故名為分。",
    "X05n0232_005:0764a13": "[0764a13] ▲三終教者亦名實教。",
    "X05n0232_005:0764a14": "[0764a14] 三終教等者疏文有三初立名次定性二乘下立",
    "X05n0232_005:0764a15": "理釋名後上二下結前生後。",
    "X05n0232_005:0764a16": "[0764a16] ▲定性二乘無性闡提悉當成佛方盡大乘至極之",
    "X05n0232_005:0764a17": "說故立為終以稱實理故名為實。",
    "X05n0232_005:0764a18": "[0764a18] 二中亦對第二教二義由前定性二乘及一闡提",
    "X05n0232_005:0764a19": "皆不成佛故名為分亦名為始今既盡理所以名",
    "X05n0232_005:0764a20": "終立實教名雙對前二非唯說空復說中道妙有",
    "X05n0232_005:0764a21": "故稱實理既非分成亦名稱實。",
    "X05n0232_005:0764a22": "[0764a22] ▲上二教並依地位漸次修成故總名漸。",
    "X05n0232_005:0764a23": "[0764a23] ▲四頓教者但一念不生即名為佛。",
    "X05n0232_005:0764a24": "[0764a24] 四頓教等者初正立次釋名後解妨今初言一念",
    "X05n0232_005:0764b01": "不生即名為佛者即心本是佛體妄起故為眾生",
    "X05n0232_005:0764b02": "一念妄心不生何為不得名佛故達磨&#x7891;云心有",
    "X05n0232_005:0764b03": "也曠劫而滯凡夫心無也剎那而登正覺下經云",
    "X05n0232_005:0764b04": "法性本空寂無取亦無見性空即是佛不可得思",
    "X05n0232_005:0764b05": "量。",
    "X05n0232_005:0764b06": "[0764b06] ▲不依地位漸次而說故立為頓。",
    "X05n0232_005:0764b07": "[0764b07] 不依地位下二釋名先正釋。",
    "X05n0232_005:0764b08": "[0764b08] ▲如思益云得諸法正性者不從一地至於一地楞",
    "X05n0232_005:0764b09": "伽云初地即為八乃至無所有何次等。",
    "X05n0232_005:0764b10": "[0764b10] 後引二經思益經文文顯易了楞伽經語略而未",
    "X05n0232_005:0764b11": "周謂彼經第四先長行云大慧於第一義無次第",
    "X05n0232_005:0764b12": "相續說無所有妄想寂滅法頌中有七偈後二偈",
    "X05n0232_005:0764b13": "明不立地位云十地則為初初則為八地第九則",
    "X05n0232_005:0764b14": "為七七亦復為八第二為第三第四為第五第三",
    "X05n0232_005:0764b15": "為第六無所有何次解曰初之七句約義配同次",
    "X05n0232_005:0764b16": "後一句據理都泯十地則為初者同證如矣初則",
    "X05n0232_005:0764b17": "為八地者初地不為煩惱所動同不動矣第九則",
    "X05n0232_005:0764b18": "為七者第九同第七無生忍矣七亦復為八者純",
    "X05n0232_005:0764b19": "無相觀與八同矣第二為第三者同信忍矣第四",
    "X05n0232_005:0764b20": "為第五者同順忍矣第三為第六者第三地中獲",
    "X05n0232_005:0764b21": "三慧光第六地中得勝般若同慧義矣無所有何",
    "X05n0232_005:0764b22": "次者頌上經文於第一義無次第相續等今疏上",
    "X05n0232_005:0764b23": "句略舉約義同中一句之要下句即據理都泯義",
    "X05n0232_005:0764b24": "已略周正意在於下句而言等者等餘經文。",
    "X05n0232_005:0764c01": "[0764c01] ▲不同前漸次位修行不同於後圓融具德故立名",
    "X05n0232_005:0764c02": "頓。",
    "X05n0232_005:0764c03": "[0764c03] 不同前漸下上約當法立名此下對他受稱不同",
    "X05n0232_005:0764c04": "二三之漸不同第五之圓故立此名則圓頓義異",
    "X05n0232_005:0764c05": "不同天台圓即是頓。",
    "X05n0232_005:0764c06": "[0764c06] ▲頓詮此理故名頓教。",
    "X05n0232_005:0764c07": "[0764c07] 頓詮此理下解妨難此有二難一者刊定記難和",
    "X05n0232_005:0764c08": "尚云上所引經當知此並亡詮顯理復何將此立",
    "X05n0232_005:0764c09": "為能詮若此是教更何是理今為通此故云頓詮",
    "X05n0232_005:0764c10": "此理故名頓教謂所詮是理今頓說理豈非能詮",
    "X05n0232_005:0764c11": "夫能詮教皆從所詮以立若詮三乘則是漸教若",
    "X05n0232_005:0764c12": "詮事事無礙即是圓教豈以所詮是理不許能詮",
    "X05n0232_005:0764c13": "為教耶何得難言更何是理迷之甚矣又復難言",
    "X05n0232_005:0764c14": "若言以教離言故與理不別者終圓二教豈不離",
    "X05n0232_005:0764c15": "言若許離言總應名頓何有五教若謂雖說離言",
    "X05n0232_005:0764c16": "不礙言說者終圓二教亦應名頓以皆離言不礙",
    "X05n0232_005:0764c17": "言故今疏不救者以賢首不如此立何用救耶但",
    "X05n0232_005:0764c18": "用一句之言諸難皆破故知形雖入室智未昇堂",
    "X05n0232_005:0764c19": "亦由曾不參禪致使全迷頓旨。",
    "X05n0232_005:0764c20": "[0764c20] ▲天台所以不立者以四教中皆有一絕言故今乃",
    "X05n0232_005:0764c21": "開者頓顯絕言別為一類離念機故即順禪宗。",
    "X05n0232_005:0764c22": "[0764c22] 天台所以不立下通第二難謂有問言此之五教",
    "X05n0232_005:0764c23": "摸搭天台初即藏教二即通教三即別教第五名",
    "X05n0232_005:0764c24": "同天台既不立頓何用此中別立故今釋云若全",
    "X05n0232_005:0765a01": "同天台何以別立有少異故所以加之天台四教",
    "X05n0232_005:0765a02": "皆有絕言四教分之教不立頓賢首意云天台四",
    "X05n0232_005:0765a03": "教絕言並令亡詮會旨今欲頓詮言絕之理別為",
    "X05n0232_005:0765a04": "一類之機不有此門逗機不足即順禪宗者達磨",
    "X05n0232_005:0765a05": "以心傳心正是斯教若不指一言以直說即心是",
    "X05n0232_005:0765a06": "佛心要何由可傳故寄無言之言直詮言絕之理",
    "X05n0232_005:0765a07": "教亦明矣故南北宗禪不出頓教也。",
    "X05n0232_005:0765a08": "[0765a08] ▲五圓教者明一位即一切位一切位即一位是故",
    "X05n0232_005:0765a09": "十信滿心即攝五位成正覺等依普賢法界帝網重",
    "X05n0232_005:0765a10": "重主伴具足故名圓教。",
    "X05n0232_005:0765a11": "[0765a11] ▲如此經等說。",
    "X05n0232_005:0765a12": "[0765a12] 五圓教下先正立後指經既是當經義理分齊一",
    "X05n0232_005:0765a13": "門廣說故不釋耳又亦大同諸師圓教故。",
    "X05n0232_005:0765a14": "[0765a14] ▲若約所說法相者。",
    "X05n0232_005:0765a15": "[0765a15] 若約所說法相者下第三約所詮辨異然賢首義",
    "X05n0232_005:0765a16": "分齊內第二卷廣明今但略說於中上一句標下",
    "X05n0232_005:0765a17": "皆別釋。",
    "X05n0232_005:0765a18": "[0765a18] ▲初小乘中但說七十五法。",
    "X05n0232_005:0765a19": "[0765a19] 初小乘中四一約法數多少二約二空差別三約",
    "X05n0232_005:0765a20": "所依根本四結成有餘今初言七十五法者謂五",
    "X05n0232_005:0765a21": "類法中有多少故謂色法十一俱舍頌云色者唯",
    "X05n0232_005:0765a22": "五根五境及無表二心法一即是意識三心所有",
    "X05n0232_005:0765a23": "法四十六謂大地法有十俱舍頌云受想思觸欲",
    "X05n0232_005:0765a24": "慧念與作意勝解三摩地遍於一切心大善地法",
    "X05n0232_005:0765b01": "有十頌云信及不放逸輕安捨慚愧二根及不害",
    "X05n0232_005:0765b02": "勤唯遍善心大煩惱有六痴逸怠不信昏掉恒唯",
    "X05n0232_005:0765b03": "染大不善有二謂無慚及無愧小煩惱法有十頌",
    "X05n0232_005:0765b04": "云忿覆慳嫉惱害恨諂誑憍如是類名為小煩惱",
    "X05n0232_005:0765b05": "地法不定有八謂悔眠尋伺貪瞋並慢疑上之六",
    "X05n0232_005:0765b06": "類有四十六四者不相應行法有十四一得二非",
    "X05n0232_005:0765b07": "得三同分四無想異熟五無想定六滅盡定七命",
    "X05n0232_005:0765b08": "根八生九住十異十一滅十二名十三句十四文",
    "X05n0232_005:0765b09": "故頌云得非得同分無想二定命及生住異滅並",
    "X05n0232_005:0765b10": "名句文身五者無為有三一擇滅一非擇滅三&#x8657;",
    "X05n0232_005:0765b11": "空總上五類之法合七十五法比於大乘欠二十",
    "X05n0232_005:0765b12": "五次下當明。",
    "X05n0232_005:0765b13": "[0765b13] ▲但說人空縱少說法空亦不明顯。",
    "X05n0232_005:0765b14": "[0765b14] 但說人空下明二空差別以其根劣未堪聞說二",
    "X05n0232_005:0765b15": "空真理故故智論三十一云小乘弟子鈍根故為",
    "X05n0232_005:0765b16": "說眾生空起信云法我見者依一乘根鈍故如來",
    "X05n0232_005:0765b17": "但為說人無我等縱說二空少未明顯。",
    "X05n0232_005:0765b18": "[0765b18] ▲但依六識三毒建立染淨根本故阿含云貪恚愚",
    "X05n0232_005:0765b19": "癡是世間根本等。",
    "X05n0232_005:0765b20": "[0765b20] 但依六識三毒下明所依根本然小乘計生死根",
    "X05n0232_005:0765b21": "本雖有多義略舉其三一計識心如順正理論第",
    "X05n0232_005:0765b22": "八說經部師計以現在色心等為染淨因意云如",
    "X05n0232_005:0765b23": "大乘中第八為所熏故二者三毒為因義如大乘",
    "X05n0232_005:0765b24": "能薰故今引阿含但證三毒耳而云等者謂以三",
    "X05n0232_005:0765c01": "毒為因緣故起於三業三業因緣故起於三界是",
    "X05n0232_005:0765c02": "故有一切法中論十二因緣品云眾生痴所覆為",
    "X05n0232_005:0765c03": "後起三行以有此行故識受六道身等即其義也三",
    "X05n0232_005:0765c04": "者合取上二義同有能所熏方流轉故若爾焉異",
    "X05n0232_005:0765c05": "大乘然似參經意而不同者但六識非第八為所",
    "X05n0232_005:0765c06": "熏縱說賴耶但有名字能熏又非七識故全不同。",
    "X05n0232_005:0765c07": "[0765c07] ▲未盡法源故多諍論部執不同。",
    "X05n0232_005:0765c08": "[0765c08] 未盡法源下第四結成不了可知。",
    "X05n0232_005:0765c09": "[0765c09] ▲二始教中廣說法相少說法性所說法性即法相",
    "X05n0232_005:0765c10": "數。",
    "X05n0232_005:0765c11": "[0765c11] 二始教中下疏文分三初總次別後結今初分二",
    "X05n0232_005:0765c12": "先對後彰劣後對前顯勝前中以相多性少故言",
    "X05n0232_005:0765c13": "法相宗言所說法性即法相數者說真如法性乃",
    "X05n0232_005:0765c14": "是百法之中六無為數。",
    "X05n0232_005:0765c15": "[0765c15] ▲說有百法決擇分明故少諍論。",
    "X05n0232_005:0765c16": "[0765c16] 後說有百法下對前顯勝言百法者謂色有十一",
    "X05n0232_005:0765c17": "心法有八心所有五十一心不相應行有二十四",
    "X05n0232_005:0765c18": "無為有六故成百數於前七十五中加二十五謂",
    "X05n0232_005:0765c19": "心法加七小乘唯一意識故心所加五不相應行",
    "X05n0232_005:0765c20": "加十無為加三並如彼說。",
    "X05n0232_005:0765c21": "[0765c21] ▲說有八識唯是生滅依生滅識建立生死及涅槃",
    "X05n0232_005:0765c22": "因。",
    "X05n0232_005:0765c23": "[0765c23] 說有八識下第二別明文有九節即前會二宗中",
    "X05n0232_005:0765c24": "十對之內法相宗中十義而皆如次對前唯第一",
    "X05n0232_005:0766a01": "當第三第二當第一及第二者以第三唯心真妄",
    "X05n0232_005:0766a02": "為對六識三毒為所依故今初第一云何對前說",
    "X05n0232_005:0766a03": "有八識為所依故說八過前唯是生滅明其劣後",
    "X05n0232_005:0766a04": "依生滅識建立生死及涅槃因者不同前教以三",
    "X05n0232_005:0766a05": "毒六識為因不同終教生滅與不生滅和合故攝",
    "X05n0232_005:0766a06": "論第一云無始時來界一切法等依由此有諸趣",
    "X05n0232_005:0766a07": "及涅槃證得界即因義謂種子識等下文廣說。",
    "X05n0232_005:0766a08": "[0766a08] ▲法爾種子有無永別是故五性決定不同。",
    "X05n0232_005:0766a09": "[0766a09] 法爾種子下即第二對一性五性別中五性之義",
    "X05n0232_005:0766a10": "含前第一對一乘三乘別中三乘之義以乘性相",
    "X05n0232_005:0766a11": "成故但明五性則有三乘而三乘但是化法非所",
    "X05n0232_005:0766a12": "詮中別義故略不明含在五性之中言法爾者此",
    "X05n0232_005:0766a13": "明本有揀異新熏故瑜伽云種性略有二種一本",
    "X05n0232_005:0766a14": "性住二習所成本性住者謂諸菩薩六處殊勝有",
    "X05n0232_005:0766a15": "如是相從無始世展轉傳來法爾所得等習所成",
    "X05n0232_005:0766a16": "者謂先慣習善根所得顯揚論云云何種性差別",
    "X05n0232_005:0766a17": "五種道理一切界差別可得故五中前四為有後",
    "X05n0232_005:0766a18": "一為無故云有無永別。",
    "X05n0232_005:0766a19": "[0766a19] ▲既所立識唯業惑生故所立真如常恒不變不許",
    "X05n0232_005:0766a20": "隨緣。",
    "X05n0232_005:0766a21": "[0766a21] 既所立識等者第三明真如隨緣凝然別中凝然",
    "X05n0232_005:0766a22": "義上一句躡前生滅識起言業惑者以現行第八",
    "X05n0232_005:0766a23": "名異熟識由過去煩惱及業熏習成種招此識果",
    "X05n0232_005:0766a24": "酬引業故其前六識酬滿業者從異熟起名異熟",
    "X05n0232_005:0766b01": "生不名異熟有間斷故故其八識皆業惑生故所",
    "X05n0232_005:0766b02": "立真如下正明不變之義若識從真如如來藏起",
    "X05n0232_005:0766b03": "則有隨緣之義識既業惑辨生明知真如不變故",
    "X05n0232_005:0766b04": "唯識釋真如名云真謂真實表無&#x8657;妄如謂如常",
    "X05n0232_005:0766b05": "表無變易若隨緣變豈得稱如。",
    "X05n0232_005:0766b06": "[0766b06] ▲依他起性似有不無非即無性真空圓成說經空",
    "X05n0232_005:0766b07": "義但約所執。",
    "X05n0232_005:0766b08": "[0766b08] 依他起性下第四三性空有即離別中不即之義",
    "X05n0232_005:0766b09": "言三性者一遍計所執性二依他起性三圓成實",
    "X05n0232_005:0766b10": "性故唯識論第八云由彼彼遍計遍計種種物此",
    "X05n0232_005:0766b11": "遍計所執自性無所有依他起自性分別緣所生",
    "X05n0232_005:0766b12": "圓成實於彼常遠離前性此中二頌初一釋遍計",
    "X05n0232_005:0766b13": "次二句辨依他後二句明圓成初中有多師義今",
    "X05n0232_005:0766b14": "從識法初句能遍計次句所遍計後二句明所執",
    "X05n0232_005:0766b15": "其能遍計正義唯六七識所計有多故云彼彼其所",
    "X05n0232_005:0766b16": "遍計正唯依他為親所緣依展轉說亦通圓成為",
    "X05n0232_005:0766b17": "&#x758E;所緣故此非凡境故非親緣其所執性若安慧",
    "X05n0232_005:0766b18": "師三界心及心所由無始來&#x8657;妄熏習雖各體一",
    "X05n0232_005:0766b19": "而似二生謂見相分即能所取如是二分情有理",
    "X05n0232_005:0766b20": "無此相說為遍計所執二所依體實托緣生此性",
    "X05n0232_005:0766b21": "非無名依他起若護法師一切心及心所由熏習",
    "X05n0232_005:0766b22": "力所變二分從緣生故亦依他起遍計依斯妄執",
    "X05n0232_005:0766b23": "定實有無一異俱不俱等此二方名遍計所執二",
    "X05n0232_005:0766b24": "句依他起性者眾緣所生心心所體及相見分有",
    "X05n0232_005:0766c01": "漏無漏皆依他起依他眾緣而得起故頌言分別",
    "X05n0232_005:0766c02": "緣所生者應知且說染分依他淨分依他亦圓成",
    "X05n0232_005:0766c03": "故或諸染淨心心所法皆明分別能緣慮故是則",
    "X05n0232_005:0766c04": "一切染淨依他皆是此中依他起攝二句圓成者",
    "X05n0232_005:0766c05": "二空所顯圓滿成就諸法實性名圓成實顯此遍",
    "X05n0232_005:0766c06": "常體非&#x8657;謬揀自共相&#x8657;空我等釋曰遍釋圓滿",
    "X05n0232_005:0766c07": "常釋成就體非&#x8657;謬釋實性義此一體言貫通三",
    "X05n0232_005:0766c08": "處遍揀自相常揀共相非&#x8657;謬言揀於空我若爾",
    "X05n0232_005:0766c09": "淨分依他體非常遍如何亦是圓成實耶故次論",
    "X05n0232_005:0766c10": "云無漏有為離倒究竟勝用周遍亦得此名然今",
    "X05n0232_005:0766c11": "頌中說初非後釋曰此中離倒名實究竟為成勝",
    "X05n0232_005:0766c12": "用周遍以釋圓義是則圓成有其二種一約理說",
    "X05n0232_005:0766c13": "二約果德故論揀云今此頌中說初非後以約三",
    "X05n0232_005:0766c14": "性通一切故上來論文方釋圓成實言次釋餘文",
    "X05n0232_005:0766c15": "云此即於彼依他起上常遠離前遍計所執二空",
    "X05n0232_005:0766c16": "所顯真如為性說於彼言顯圓成實與依他起不",
    "X05n0232_005:0766c17": "即不離常遠離言顯妄所執能所取性理恒非有",
    "X05n0232_005:0766c18": "前言為顯不空依他性顯二空非圓成實真如離",
    "X05n0232_005:0766c19": "有離無性故上來所釋一依唯識今疏語意揀法",
    "X05n0232_005:0766c20": "性宗法性宗中依他無性即是圓成則依他無性",
    "X05n0232_005:0766c21": "無性即空空即圓成今言似有不無非即空也語",
    "X05n0232_005:0766c22": "則但釋依他影出圓成名耳說經空義但約所執",
    "X05n0232_005:0766c23": "者三性之中遍計所執此一則空二性不空故云",
    "X05n0232_005:0766c24": "但約。",
    "X05n0232_005:0767a01": "[0767a01] ▲既言三性五性不同故說一分眾生決不成佛名",
    "X05n0232_005:0767a02": "生界不減。",
    "X05n0232_005:0767a03": "[0767a03] 既言三性下第五生佛不增不減別中之義此但",
    "X05n0232_005:0767a04": "義別而言全同不同前後一乘三乘但取三乘之",
    "X05n0232_005:0767a05": "義等謂五性之中無種性人決不成佛故有此眾",
    "X05n0232_005:0767a06": "生守眾生界如何可減。",
    "X05n0232_005:0767a07": "[0767a07] ▲真俗二諦迢然不同。",
    "X05n0232_005:0767a08": "[0767a08] ▲非斷非常果生因滅。",
    "X05n0232_005:0767a09": "[0767a09] 真俗二諦下第六對二諦空有即離別中離義於",
    "X05n0232_005:0767a10": "中含有二義一但明二諦別二兼明中道別言二",
    "X05n0232_005:0767a11": "諦別者依唯識第九有四種勝義一世間勝義謂",
    "X05n0232_005:0767a12": "蘊處界等二道理勝義謂苦等四諦三證得勝義",
    "X05n0232_005:0767a13": "謂二空真如四勝義勝義謂一真法界依瑜伽六",
    "X05n0232_005:0767a14": "十四有四世俗一世間世俗謂軍林等二道理世",
    "X05n0232_005:0767a15": "俗謂蘊處界等三證得世俗謂預流等四安立世",
    "X05n0232_005:0767a16": "俗即安立真如以四世俗對前四種勝義則有四",
    "X05n0232_005:0767a17": "重二諦一世俗世間二諦謂軍林為世俗蘊等為",
    "X05n0232_005:0767a18": "勝義二事理二諦謂蘊等即為世俗苦等為勝義",
    "X05n0232_005:0767a19": "三四諦勝義二諦苦等為世俗安立真如為勝義",
    "X05n0232_005:0767a20": "四安立非安立二諦謂安立真如為世俗非安立",
    "X05n0232_005:0767a21": "真如為勝義又真俗各四便成八諦世俗四者一",
    "X05n0232_005:0767a22": "假名無實諦二隨事差別諦三方便安立諦四假",
    "X05n0232_005:0767a23": "名非安立諦謂二空理依詮而說但有假名不得",
    "X05n0232_005:0767a24": "體故勝義四者一體用顯現諦二因果差別諦三",
    "X05n0232_005:0767b01": "依門顯實諦四廢詮談旨諦然上八諦名則小異",
    "X05n0232_005:0767b02": "義不殊前又四重中初一世俗唯局世俗後一勝",
    "X05n0232_005:0767b03": "義唯局勝義中間六諦各通世俗勝義如第一勝",
    "X05n0232_005:0767b04": "義望前為勝義望第二為世俗故既四重二諦一",
    "X05n0232_005:0767b05": "一差別故云迢然不同不同法性二諦相即言非",
    "X05n0232_005:0767b06": "斷非常果生因滅者於二諦門中曲開此義此則",
    "X05n0232_005:0767b07": "於俗諦中明非斷常不同法性二諦互融明非斷",
    "X05n0232_005:0767b08": "常言果生因滅者因滅故不常果生故不斷故成",
    "X05n0232_005:0767b09": "唯識第三解阿賴耶識恒轉如瀑流云恒言遮斷",
    "X05n0232_005:0767b10": "轉表非常等意云若因不滅遷至於果則名為常",
    "X05n0232_005:0767b11": "若果不續因無所生則墮斷滅今常相續故無斷",
    "X05n0232_005:0767b12": "常廣如唯識。",
    "X05n0232_005:0767b13": "[0767b13] ▲同時四相滅表後無。",
    "X05n0232_005:0767b14": "[0767b14] 同時四相下第七四相一時前後別中前後義也",
    "X05n0232_005:0767b15": "成唯識第二云然有為法因緣力故本無今有蹔",
    "X05n0232_005:0767b16": "有還無表異無為假立四相(標也)本無今有有位名",
    "X05n0232_005:0767b17": "生生位蹔停即說為住住別前後復立異名蹔有",
    "X05n0232_005:0767b18": "還無無時名滅(別明)前三有故同在現在後一是無",
    "X05n0232_005:0767b19": "故在過去(揀異小乘生在未來餘三現在)如何無法與有為相(難也)",
    "X05n0232_005:0767b20": "表此後無為相何失(總答)生表有法先非有滅表有",
    "X05n0232_005:0767b21": "法後是無異表此法非凝然住表此法蹔有用(別釋",
    "X05n0232_005:0767b22": "表義)故此四相於有為法雖俱名表而表有異此依",
    "X05n0232_005:0767b23": "剎那假立四相(結也)今疏但舉滅者唯此一句異於",
    "X05n0232_005:0767b24": "法性不計同時故。",
    "X05n0232_005:0767c01": "[0767c01] ▲根本後得緣境斷惑義說雙觀決定別照以有為",
    "X05n0232_005:0767c02": "智證無為理義說不異而實非一。",
    "X05n0232_005:0767c03": "[0767c03] 根本後得下第八能所斷證即離別中不即義也",
    "X05n0232_005:0767c04": "因明斷證復說緣境根本緣真後得緣俗義說雙",
    "X05n0232_005:0767c05": "觀者亦言了俗由於證真二智雙觀真俗以其宗",
    "X05n0232_005:0767c06": "中二智不融二境不即故正雙觀時而常別照言",
    "X05n0232_005:0767c07": "斷惑別者根本智斷迷理隨眠後得不斷護法云",
    "X05n0232_005:0767c08": "不親證故無力能斷迷理隨眠而於安立非安立",
    "X05n0232_005:0767c09": "相無倒證故亦能永斷迷事隨眠故瑜伽說於修",
    "X05n0232_005:0767c10": "道位中有出世斷道世出世斷道相傳釋云正體",
    "X05n0232_005:0767c11": "能斷迷理迷事二種隨眠後得但斷迷事隨眠斷",
    "X05n0232_005:0767c12": "迷理時即觀理境斷迷事時即觀事境故不即也",
    "X05n0232_005:0767c13": "既云根本有雙斷義故說雙觀後得既不斷於迷",
    "X05n0232_005:0767c14": "理還成別照不同法性一斷一切斷也此中疏文",
    "X05n0232_005:0767c15": "影略若約斷惑應云義說雙斷而實別斷言以有",
    "X05n0232_005:0767c16": "為智證無為理者唯約根本斷惑而說上明斷惑",
    "X05n0232_005:0767c17": "此辨證理前緣境斷惑但就所觀以論不即今此",
    "X05n0232_005:0767c18": "證理就能所證心境相對明不即義能證之智則",
    "X05n0232_005:0767c19": "是有為所證之理即是無為故不即也。",
    "X05n0232_005:0767c20": "[0767c20] ▲既出世智依生滅識種故四智心品為相所遷佛",
    "X05n0232_005:0767c21": "果報身有為無漏。",
    "X05n0232_005:0767c22": "[0767c22] 既出世智下第九明佛身無為有為別中有為義",
    "X05n0232_005:0767c23": "也佛地論第三云大覺地中無邊功德略有二種",
    "X05n0232_005:0767c24": "一者有為二者無為無為功德淨法界攝淨法界",
    "X05n0232_005:0768a01": "者即是真如無為功德皆是真如體相差別有為",
    "X05n0232_005:0768a02": "功德四智所攝無漏位中智用強故以智名顯一",
    "X05n0232_005:0768a03": "切種心心所有法及彼品類若就實義一一智品",
    "X05n0232_005:0768a04": "具攝一切功德法門若就麤相妙觀察智攝四念",
    "X05n0232_005:0768a05": "住等明知四智皆有為也唯識第十云四所轉得",
    "X05n0232_005:0768a06": "此復有二一所顯得謂大涅槃又云二所生得謂",
    "X05n0232_005:0768a07": "大菩提此雖本來有能生種而所知障礙故不生",
    "X05n0232_005:0768a08": "由聖道力斷彼障故令從種起名得菩提起已相",
    "X05n0232_005:0768a09": "續窮未來際此即四智相應心品乃至云故此四",
    "X05n0232_005:0768a10": "品總攝佛地一切有為功德皆盡以斯二論明皆",
    "X05n0232_005:0768a11": "有為今疏初兩句出有為所以以從種生生則有",
    "X05n0232_005:0768a12": "為況能生識體是生滅所生之智安非有為既是",
    "X05n0232_005:0768a13": "修生有為必有有為之相謂生住異滅故云為相",
    "X05n0232_005:0768a14": "所遷四智攝於三身大圓鏡智成自受用故說報",
    "X05n0232_005:0768a15": "身有為無漏。",
    "X05n0232_005:0768a16": "[0768a16] ▲如是義類廣有眾多具如瑜伽雜集等說。",
    "X05n0232_005:0768a17": "[0768a17] 如是義類下結也。",
    "X05n0232_005:0768a18": "[0768a18] ▲三終教中少說法相多說法性所說法相亦會歸",
    "X05n0232_005:0768a19": "性。",
    "X05n0232_005:0768a20": "[0768a20] 三終教中等者疏亦有三初總次別後結今初對",
    "X05n0232_005:0768a21": "前始教互有少多可知言所說法相亦會歸性者",
    "X05n0232_005:0768a22": "如說五蘊五蘊即空空即法性下文云三世五蘊",
    "X05n0232_005:0768a23": "法說名為世間彼滅非世間如是但假名又云有",
    "X05n0232_005:0768a24": "諍說生死無諍說涅槃生死及涅槃二俱不可得",
    "X05n0232_005:0768b01": "等又如說心心即離念法界一相華藏世界海法",
    "X05n0232_005:0768b02": "界無差別等其文非一故此宗中非不有相宗意",
    "X05n0232_005:0768b03": "顯性以為玄妙令物達此速證菩提故。",
    "X05n0232_005:0768b04": "[0768b04] ▲所立八識通如來藏隨緣成立生滅與不生滅和",
    "X05n0232_005:0768b05": "合而成非一非異。",
    "X05n0232_005:0768b06": "[0768b06] 所立八識下別明文亦九段如次對前成十對義",
    "X05n0232_005:0768b07": "亦第一當其第三以對前次故今初即唯心真妄",
    "X05n0232_005:0768b08": "別中明具分唯識真心成故然法性宗十義即此",
    "X05n0232_005:0768b09": "經同教中義至下廣引本文釋之今且略引他經",
    "X05n0232_005:0768b10": "釋耳通如來藏者如來藏即不生滅揀異前教唯",
    "X05n0232_005:0768b11": "生滅識故楞伽第一云譬如巨海浪斯由猛風起",
    "X05n0232_005:0768b12": "洪波鼓溟壑無有斷絕期藏識海常住境界風所",
    "X05n0232_005:0768b13": "動種種諸識浪騰躍而轉生既言體即常住明非",
    "X05n0232_005:0768b14": "唯生滅常住即如來藏言生滅與不生滅和合者",
    "X05n0232_005:0768b15": "即起信論文彼論具云不生不滅與生滅和合非",
    "X05n0232_005:0768b16": "一非異名阿黎耶識既二和合名阿黎耶則知黎",
    "X05n0232_005:0768b17": "耶非獨生滅謂唯真不生純妄不成真妄和合方",
    "X05n0232_005:0768b18": "成藏識廣如問明品辨。",
    "X05n0232_005:0768b19": "[0768b19] ▲一切眾生平等一性。",
    "X05n0232_005:0768b20": "[0768b20] 一切眾生下即第二明一性五性別中一性義兼",
    "X05n0232_005:0768b21": "一乘義對前五性三乘廣如前說。",
    "X05n0232_005:0768b22": "[0768b22] ▲但是真如隨緣成立。",
    "X05n0232_005:0768b23": "[0768b23] 但是真如下第三真如隨緣不變別中通隨緣義",
    "X05n0232_005:0768b24": "也楞伽經云如來藏為無始惡習所熏名為識藏",
    "X05n0232_005:0768c01": "又云如來藏受苦樂與因俱若生若滅皆明隨緣",
    "X05n0232_005:0768c02": "成一切法也起信亦云自性清淨心因無明風動",
    "X05n0232_005:0768c03": "成其染心等而疏云但是者躡上而起謂上眾生",
    "X05n0232_005:0768c04": "但是真如隨緣成也由此成立不失一性對上始",
    "X05n0232_005:0768c05": "教但說凝然故云隨緣非謂此宗無不變義由不",
    "X05n0232_005:0768c06": "變故始能隨緣由隨緣故方能不變何者謂若變",
    "X05n0232_005:0768c07": "自體將何隨緣如失濕性將何隨風而成波浪即",
    "X05n0232_005:0768c08": "由此義經中說言真如隨緣若不能隨緣體則不",
    "X05n0232_005:0768c09": "遍緣中緣中既無何成不變是以二義反覆相成",
    "X05n0232_005:0768c10": "故勝鬘經云不染而染難可了知染而不染難可",
    "X05n0232_005:0768c11": "了知此經二對上對即不變隨緣下對即隨緣不",
    "X05n0232_005:0768c12": "失自性也。",
    "X05n0232_005:0768c13": "[0768c13] ▲依他無性即是圓成。",
    "X05n0232_005:0768c14": "[0768c14] 依他無性下第四明三性空有即離別中相即之",
    "X05n0232_005:0768c15": "義謂依他是因緣生法緣生無性無性故空空即",
    "X05n0232_005:0768c16": "圓成更無二體此中無性即無遍計之性法相宗",
    "X05n0232_005:0768c17": "中無餘遍計無即是空故但空遍計法性宗中則",
    "X05n0232_005:0768c18": "依他性上無遍計性故依他即空空即無性之理",
    "X05n0232_005:0768c19": "無性之性即是實性故密嚴經云名為遍計性相",
    "X05n0232_005:0768c20": "是依他起名相二俱遣是為第一義中論云因緣",
    "X05n0232_005:0768c21": "所生法我說即是空亦為是假名亦是中道義一",
    "X05n0232_005:0768c22": "因緣上三義具足無前無後故即有即空不相捨",
    "X05n0232_005:0768c23": "離若釋三性之名大意不殊前教但融不融故分",
    "X05n0232_005:0768c24": "性相之二宗耳。",
    "X05n0232_005:0769a01": "[0769a01] ▲一理齊平故說生界佛界不增不減。",
    "X05n0232_005:0769a02": "[0769a02] 一理齊平等者第五生佛不增不減別此但義異",
    "X05n0232_005:0769a03": "名乃不殊謂法性既同設一切眾生一時成佛生",
    "X05n0232_005:0769a04": "界不減佛界不增以生佛界即是法性不可以法",
    "X05n0232_005:0769a05": "性增法性喻如東方&#x8657;空是眾生西方&#x8657;空是佛",
    "X05n0232_005:0769a06": "不可以東方&#x8657;空添西方&#x8657;空令東減西增不增",
    "X05n0232_005:0769a07": "不減經大般若等經皆約一性平等而說。",
    "X05n0232_005:0769a08": "[0769a08] ▲第一義空該通真妄真非俗外即俗而真故。",
    "X05n0232_005:0769a09": "[0769a09] 第一義空下第六明二諦空有即離別中相即義",
    "X05n0232_005:0769a10": "也雖有不即不離對前成即故仁王二諦品云波",
    "X05n0232_005:0769a11": "斯匿王言第一義諦中有世諦不若言無者智不",
    "X05n0232_005:0769a12": "應二若言有者智不應一一二之義其事云何佛",
    "X05n0232_005:0769a13": "云汝今無聽我今無說無聽無說即為一義二義",
    "X05n0232_005:0769a14": "七佛偈云無相第一義無自無他作因緣本自有",
    "X05n0232_005:0769a15": "無自無他作法性本無性第一義空如諸有本有",
    "X05n0232_005:0769a16": "法三假集假有有無本自二譬如牛二角照解見",
    "X05n0232_005:0769a17": "無二二諦常不即於解常自一於諦常自二通達",
    "X05n0232_005:0769a18": "此無二真入第一義涅槃十三云文殊師利白佛",
    "X05n0232_005:0769a19": "言所說世諦第一義諦其義云何世尊第一義中",
    "X05n0232_005:0769a20": "有世諦不世諦之中有第一義不如其有者即是",
    "X05n0232_005:0769a21": "一諦如其無者將非如來&#x8657;妄說耶善男子世諦",
    "X05n0232_005:0769a22": "者即第一義諦世尊若爾則無二諦佛言有善方",
    "X05n0232_005:0769a23": "便隨順眾生說有二諦善男子若隨言說則有二",
    "X05n0232_005:0769a24": "種一者世法二出世法善男子如出世人之所知",
    "X05n0232_005:0769b01": "者名第一義諦世人知者名為世諦善男子五陰",
    "X05n0232_005:0769b02": "和合稱言某甲凡夫眾生隨其所稱是名世諦解",
    "X05n0232_005:0769b03": "陰無有某甲名字離陰亦無某甲名字出世之人",
    "X05n0232_005:0769b04": "如其性相而能知之名第一義諦以上二經對前",
    "X05n0232_005:0769b05": "二論二宗有殊前教則八諦區分初一唯世俗後",
    "X05n0232_005:0769b06": "一唯勝義中間六諦上下相望各通二義而皆約",
    "X05n0232_005:0769b07": "事令第八諦獨居事外今此二經仁王則雖有二",
    "X05n0232_005:0769b08": "諦知照無二涅槃則本唯一諦解惑分二斯則二",
    "X05n0232_005:0769b09": "而不二不二而二一二自正為真二諦故昔人云",
    "X05n0232_005:0769b10": "二諦並非雙恒乖未曾各即其義也生公云是非",
    "X05n0232_005:0769b11": "相待故有真俗名生一諦為真二言成權矣即涅",
    "X05n0232_005:0769b12": "槃經意也梁論亦云智障甚盲瞑為真俗別執然",
    "X05n0232_005:0769b13": "法相務欲分折法性務在融通各據一門勿生偏",
    "X05n0232_005:0769b14": "滯然疏云第一義空該通真妄者真妄俱空非獨",
    "X05n0232_005:0769b15": "真空妄有妄空真有也而言第一義空者非無物",
    "X05n0232_005:0769b16": "為空乃即妙有之空也真非俗外者明不異也影",
    "X05n0232_005:0769b17": "取俗非真外即俗而真者明相即也影取即真而",
    "X05n0232_005:0769b18": "俗而不云俗非真外即真而俗者一則影取如上",
    "X05n0232_005:0769b19": "所明二則以妄必是真亦有真非妄故如波即濕",
    "X05n0232_005:0769b20": "有濕非波即靜水故即佛已證故但言隨順觀察",
    "X05n0232_005:0769b21": "世諦即入第一義諦無有隨順觀察第一義&#x5374;入",
    "X05n0232_005:0769b22": "世俗故故上涅槃中文殊雙徵如來但云世諦即",
    "X05n0232_005:0769b23": "第一義。",
    "X05n0232_005:0769b24": "[0769b24] ▲雖空不斷雖有不常。",
    "X05n0232_005:0769c01": "[0769c01] 言雖空不斷等者由上二諦既融令不斷常中道",
    "X05n0232_005:0769c02": "妙旨不唯約事此即中論及智論文且約空為真",
    "X05n0232_005:0769c03": "諦有為俗諦者空是即有之空故雖空不斷斯則",
    "X05n0232_005:0769c04": "即俗之真也不同始教如龜毛兔角方說名空雖",
    "X05n0232_005:0769c05": "有不常者有是即空之有故此有非常斯則即真",
    "X05n0232_005:0769c06": "之俗也若有定是有便墮常見故中論云定有則",
    "X05n0232_005:0769c07": "著常定無則著斷是故有智者不應著有無非斷",
    "X05n0232_005:0769c08": "非常即是中道若滅故不常續故不斷但俗中一",
    "X05n0232_005:0769c09": "義耳上則不壞有無而離有無有之與無非一非",
    "X05n0232_005:0769c10": "異故成中道若其一者有無之義俱壞若其異者",
    "X05n0232_005:0769c11": "便墮斷常何者若法定有有相則終無無相如說",
    "X05n0232_005:0769c12": "三世有者未來中有遷至現在轉入過去不捨本",
    "X05n0232_005:0769c13": "相是則為常又定有者應不從緣不從緣者墮無",
    "X05n0232_005:0769c14": "因常若法定無先有今無是則為斷若不融二諦",
    "X05n0232_005:0769c15": "明空有者決不能袪斷常之見。",
    "X05n0232_005:0769c16": "[0769c16] ▲四相同時體性即滅。",
    "X05n0232_005:0769c17": "[0769c17] 四相同時下第七四相一時前後別中一時義也",
    "X05n0232_005:0769c18": "以性滅為滅故得同時故楞伽云初生則有滅不",
    "X05n0232_005:0769c19": "為愚者說一切法無生我說剎那義淨名云汝今",
    "X05n0232_005:0769c20": "即時亦生亦老亦滅故又云過去已滅未來未至",
    "X05n0232_005:0769c21": "現在無住三世皆空故體性即滅乃會相歸性也",
    "X05n0232_005:0769c22": "故起信論云若得無念者則知心相生住異滅以",
    "X05n0232_005:0769c23": "無念等故而實無有始覺之異以四相俱時而有",
    "X05n0232_005:0769c24": "皆無自立本來平等同一覺故前教假立四相故",
    "X05n0232_005:0770a01": "一不同時此教以所相法體隨法性而融通故能",
    "X05n0232_005:0770a02": "相之相亦生滅而無礙。",
    "X05n0232_005:0770a03": "[0770a03] ▲緣境斷惑不二而二有能所斷二而不二說為內",
    "X05n0232_005:0770a04": "證。",
    "X05n0232_005:0770a05": "[0770a05] ▲照惑無本即是智體照體無自即是證如非智外",
    "X05n0232_005:0770a06": "如為智所證非如外智能證於如。",
    "X05n0232_005:0770a07": "[0770a07] 緣境斷惑下第八能所斷證即離別中即義故十",
    "X05n0232_005:0770a08": "地經云非初非中後論云是斷結相此智盡漏為",
    "X05n0232_005:0770a09": "初智斷為中為後答云非初智斷亦非中後偈云",
    "X05n0232_005:0770a10": "非初非中後故若爾云何斷耶論云如燈焰非唯",
    "X05n0232_005:0770a11": "初中後前中後取故謂唯取一時則不能斷三時",
    "X05n0232_005:0770a12": "總取方說能斷假三時斷則無定性何者初若能",
    "X05n0232_005:0770a13": "斷不假中後後若能斷不假初中既假三時故知",
    "X05n0232_005:0770a14": "無性一一推徵三皆不斷是故經言非初非中後",
    "X05n0232_005:0770a15": "由三時無斷方能斷結是故論云前中後取故論",
    "X05n0232_005:0770a16": "主總取三時方顯三時無斷經論言反意乃相成",
    "X05n0232_005:0770a17": "經則約性論則約相性相無礙方能斷結大意如",
    "X05n0232_005:0770a18": "此而疏有二節初總明無斷之斷後別明內證之",
    "X05n0232_005:0770a19": "相今初文亦影略若約緣境應云不二而二有能",
    "X05n0232_005:0770a20": "所照二而不二即智證如今且約斷惑不二而二",
    "X05n0232_005:0770a21": "有能所斷者以能斷是智所斷是惑惑體智體無",
    "X05n0232_005:0770a22": "二體故故名不二故涅槃云明與無明其性無二",
    "X05n0232_005:0770a23": "愚者謂二智者了達知其無二無二之性即是實",
    "X05n0232_005:0770a24": "性不壞相故有能所斷即名為二二而不二說為",
    "X05n0232_005:0770b01": "內證者以能合所故惑即如故。[0770b01] ●照惑無本下別",
    "X05n0232_005:0770b02": "明內證之相謂二智各有二能一能斷惑二能證",
    "X05n0232_005:0770b03": "理上說斷惑今明證理言照惑無本即是智體者",
    "X05n0232_005:0770b04": "尋此妄惑都無根本非內非外亦非中間三世推",
    "X05n0232_005:0770b05": "求都不可得從無住本顛倒妄生既以無住而為",
    "X05n0232_005:0770b06": "其本則無本矣無住之本即實相異名故此惑本",
    "X05n0232_005:0770b07": "便是智體智體惑體無二體也言照體無自即是",
    "X05n0232_005:0770b08": "證如者即此智體本唯無念不能自立因惑說智",
    "X05n0232_005:0770b09": "智不自名智無自性即是如體無心存智是曰證",
    "X05n0232_005:0770b10": "如若以智會如非證如矣非智外如為智所證下",
    "X05n0232_005:0770b11": "反成上義智即是如如即是智法界寂然曰如寂",
    "X05n0232_005:0770b12": "而常照曰智豈離寂外別有智耶上二句舉智收",
    "X05n0232_005:0770b13": "如智外更無如矣下二句舉如收智如外豈有智",
    "X05n0232_005:0770b14": "耶若智外有如智則收法不盡若如外有智如則",
    "X05n0232_005:0770b15": "不遍智中舉一全收不容相並此即迴向經文更",
    "X05n0232_005:0770b16": "有文云無有少法與法同住則顯法性無容並真",
    "X05n0232_005:0770b17": "二既不存一亦奚立如斯斷證唯實教宗不同前",
    "X05n0232_005:0770b18": "宗決有斷證。",
    "X05n0232_005:0770b19": "[0770b19] ▲世出世智依如來藏始本不二則有為無為非一",
    "X05n0232_005:0770b20": "非異故佛化身即常即法不墮諸數況於報體即體",
    "X05n0232_005:0770b21": "之智非相所遷。",
    "X05n0232_005:0770b22": "[0770b22] 世出世智下第九佛身無為有為別中無為義也",
    "X05n0232_005:0770b23": "文中先出所以若法相宗從生滅識生則是有為",
    "X05n0232_005:0770b24": "今依如來藏斯依常故能依亦常始謂始覺本謂",
    "X05n0232_005:0770c01": "本覺本覺理有眾許是常始覺修生義同無常今",
    "X05n0232_005:0770c02": "以始同本無復始本之異豈無常耶若是無常何",
    "X05n0232_005:0770c03": "得而言無有始本之異以一常一無常故今言不",
    "X05n0232_005:0770c04": "異明即是常言則有為無為非一非異者以約依",
    "X05n0232_005:0770c05": "生義同有為全同藏性故即無為本覺義同無為",
    "X05n0232_005:0770c06": "始覺即是有為今說始本明其不一始本無二明",
    "X05n0232_005:0770c07": "其非異故佛化身已下正顯無為化身最劣尚是",
    "X05n0232_005:0770c08": "常住報身更勝安得無常化身即常涅槃經文故",
    "X05n0232_005:0770c09": "彼經云吾今此身即是常身法身恐人謂言但是",
    "X05n0232_005:0770c10": "不斷之常非凝然常凝然常者即是法身今云即",
    "X05n0232_005:0770c11": "是常身法身明知化身即是法身凝然常也不墮",
    "X05n0232_005:0770c12": "諸數即淨名經弟子品云佛身無為不墮諸數以",
    "X05n0232_005:0770c13": "訶阿難謂佛化身有小疾故上舉二經明化身常",
    "X05n0232_005:0770c14": "下況報體安得不常言即體之智者若體外有智",
    "X05n0232_005:0770c15": "體常智無常即體之智體既四相不遷智亦無能",
    "X05n0232_005:0770c16": "遷矣智若可遷體亦可遷以相即故故涅槃第二",
    "X05n0232_005:0770c17": "云若善男子欲護正法勿說如來同於諸行不同",
    "X05n0232_005:0770c18": "諸行唯當自責我今愚癡未有智眼如來正法不",
    "X05n0232_005:0770c19": "可思議是故不應宣說如來定是有為定是無為",
    "X05n0232_005:0770c20": "若正見者應說如來定是無為何以故能令眾生",
    "X05n0232_005:0770c21": "生善法故生憐愍故如彼貧女在於恒河為愛念",
    "X05n0232_005:0770c22": "子而捨身命善男子護法菩薩亦應如是寧捨身",
    "X05n0232_005:0770c23": "命不說如來同於有為當言如來同於無為以說",
    "X05n0232_005:0770c24": "如來同無為故得阿耨多羅三藐三菩提如彼女",
    "X05n0232_005:0771a01": "人得生梵天何以故以護法故云何護法所謂說",
    "X05n0232_005:0771a02": "言如來同於無為善男子如是之人雖不求解脫",
    "X05n0232_005:0771a03": "解脫自至如彼貧女不求梵天梵天自至乃至云",
    "X05n0232_005:0771a04": "文殊師利外道邪見可說如來同於有為持戒比",
    "X05n0232_005:0771a05": "丘不應如是於如來所生有為想若言如來是有",
    "X05n0232_005:0771a06": "為者即是妄語當知是人死入地獄如人自處於",
    "X05n0232_005:0771a07": "己舍宅文殊師利如來真實是無為法不應復言",
    "X05n0232_005:0771a08": "是有為也如是等文諸經皆有涅槃中意初則為",
    "X05n0232_005:0771a09": "與無為二俱雙遣後於此二中寧說無為不應宣",
    "X05n0232_005:0771a10": "說是有為也今明三身既得相即為與無為本融",
    "X05n0232_005:0771a11": "如是解於如來是為真實觀佛餘義至下當明。",
    "X05n0232_005:0771a12": "[0771a12] ▲如是類義亦有眾多次第對上如楞伽等經起信",
    "X05n0232_005:0771a13": "等論若會上二宗廣如別說。",
    "X05n0232_005:0771a14": "[0771a14] 如是義類下結廣從略兼示法源令知有據。",
    "X05n0232_005:0771a15": "[0771a15] ▲四頓教中總不說法相唯辨真性亦無八識差別",
    "X05n0232_005:0771a16": "之相一切所有唯是妄想一切法界唯是絕言五法",
    "X05n0232_005:0771a17": "與三自性俱空八識及二無我雙遣訶教勸離毀相",
    "X05n0232_005:0771a18": "泯心生心即妄不生即佛亦無佛無不佛無生無不",
    "X05n0232_005:0771a19": "生如淨名默住顯不二等是其意也。",
    "X05n0232_005:0771a20": "[0771a20] 四頓教中總不說法相唯辨真性等者意云但諸",
    "X05n0232_005:0771a21": "經中一向辨真性處即屬頓教言亦無八識差別",
    "X05n0232_005:0771a22": "之相等者八識心王尚無差別況心所變豈當有",
    "X05n0232_005:0771a23": "耶心生則種種法生心滅則種種法滅故起信論",
    "X05n0232_005:0771a24": "云一切諸法唯依妄念而有差別若離妄念則無",
    "X05n0232_005:0771b01": "一切境界之相是故一切法從本已來離言說相",
    "X05n0232_005:0771b02": "離名字相離心緣相畢竟平等無有變異不可破",
    "X05n0232_005:0771b03": "壞唯是一心故名真如以一切言說假名無實但",
    "X05n0232_005:0771b04": "隨妄念不可得故故疏云一切所有唯是妄想言",
    "X05n0232_005:0771b05": "一切法界唯是絕言者又拂前真性辨離言真如",
    "X05n0232_005:0771b06": "故起信論次文即云言真如者亦無有相謂言說",
    "X05n0232_005:0771b07": "之極因言遣言此真如體無有可遣以一切法悉",
    "X05n0232_005:0771b08": "皆真故亦無可立以一切法皆同如故當知一切",
    "X05n0232_005:0771b09": "法不可說不可念故名為真如故疏云皆是絕言",
    "X05n0232_005:0771b10": "也言一切法界者界者性義以一切法性皆離言",
    "X05n0232_005:0771b11": "故亦通四種法界皆不可說故名無得物之功物",
    "X05n0232_005:0771b12": "無當名之實故理本無言故事理交徹不可作事",
    "X05n0232_005:0771b13": "理說故事事相即不可作一多等說故說名名不",
    "X05n0232_005:0771b14": "盡不可以一名詺故理圓言偏言不及故無有一",
    "X05n0232_005:0771b15": "法非實相故言五法至雙遣者皆如楞伽雖明五",
    "X05n0232_005:0771b16": "法名相妄想正智如如五皆空寂何者謂迷如以",
    "X05n0232_005:0771b17": "成名相妄想是生悟名相之本如妄便稱智則無",
    "X05n0232_005:0771b18": "名相妄想唯如智矣智因如立智體亦空如假智",
    "X05n0232_005:0771b19": "明本來常寂故並空矣況八識約事皆緣生性空",
    "X05n0232_005:0771b20": "因有我法說二無我我尚叵得無我寧存故中論",
    "X05n0232_005:0771b21": "云諸佛或說我或說於無我諸法實相中無我無",
    "X05n0232_005:0771b22": "非我故雙遣也言呵教者謂以心傳心不在文字",
    "X05n0232_005:0771b23": "故勸離者乃有二義一令離教成上呵教二令離",
    "X05n0232_005:0771b24": "法法雖無量不出色心離心心如離色色如故令",
    "X05n0232_005:0771c01": "皆離則契心體離念矣毀相約境凡所有相皆是",
    "X05n0232_005:0771c02": "&#x8657;妄故泯心約智了境相空假稱為智相既不有",
    "X05n0232_005:0771c03": "智豈有真心境兩忘則皆泯絕心無心相即是安",
    "X05n0232_005:0771c04": "心故說生心即妄不生即佛言生心者非但生於",
    "X05n0232_005:0771c05": "餘心縱生菩提涅槃觀心見性亦曰生心並為妄",
    "X05n0232_005:0771c06": "想念相都盡方曰不生寂照現前豈不名佛故達",
    "X05n0232_005:0771c07": "磨&#x7891;云心有也曠劫而滯凡夫心無也剎那而登",
    "X05n0232_005:0771c08": "正覺言心無者非了心空不生於了耳故下經云",
    "X05n0232_005:0771c09": "一切法無生一切法無滅若能如是解諸佛常現",
    "X05n0232_005:0771c10": "前言如是解者如不生解而無解相非謂空解於",
    "X05n0232_005:0771c11": "不生耳言亦無佛無不佛無生無不生者重拂前",
    "X05n0232_005:0771c12": "&#x8FF9;為迷眾生言即心即佛既無眾生何曾有佛故",
    "X05n0232_005:0771c13": "經云平等真法界無佛無眾生執佛言無佛非謂",
    "X05n0232_005:0771c14": "是無佛故云無不佛矣則遣之又遣之若少所得",
    "X05n0232_005:0771c15": "皆是妄想故佛藏經第一云舍利弗乃至於法少",
    "X05n0232_005:0771c16": "有所得者則與佛諍與佛諍者皆入邪道非我弟",
    "X05n0232_005:0771c17": "子又只詺無佛以為真佛故言無不佛耳故下經",
    "X05n0232_005:0771c18": "云性空即是佛不可得思量若有生心生心是妄",
    "X05n0232_005:0771c19": "故說不生佛尚不有何有無生作無生解還被無",
    "X05n0232_005:0771c20": "生之所纏縛故云無不生矣又一切法不生則般",
    "X05n0232_005:0771c21": "若生故云無不生矣則生與不生反覆相遣亦反",
    "X05n0232_005:0771c22": "覆相成唯忘言者可與道合&#x8657;懷者可與理通冥",
    "X05n0232_005:0771c23": "心者可與真一遣智者可與聖同故引淨名嘿住",
    "X05n0232_005:0771c24": "以顯不二是也然淨名第二入不二法門品前有",
    "X05n0232_005:0772a01": "三十二菩薩各說不二法門後問文殊言何等是",
    "X05n0232_005:0772a02": "入不二法門文殊師利曰如我意者於一切法無",
    "X05n0232_005:0772a03": "言無說無示無識離諸問答是為入不二法門於",
    "X05n0232_005:0772a04": "是文殊師利問維摩詰言我等各自說已仁者當",
    "X05n0232_005:0772a05": "說何等是入不二法門時維摩詰嘿然無言文殊",
    "X05n0232_005:0772a06": "師利歎曰善哉善哉乃至無有文字語言是為真",
    "X05n0232_005:0772a07": "入不二法門然此經意前後相成共顯深意若辨",
    "X05n0232_005:0772a08": "優劣或三重四重言三重者一諸菩薩以無二遣",
    "X05n0232_005:0772a09": "二則是以言顯法似有不二可說便是對二明不",
    "X05n0232_005:0772a10": "二非絕待也二文殊以言遣言明無不二可說今",
    "X05n0232_005:0772a11": "忘言會旨三維摩詰以無言顯理謂本自無言不",
    "X05n0232_005:0772a12": "須更遣故為三也而言四者文殊師利以言印彼",
    "X05n0232_005:0772a13": "又明言即無言非要離耳若欲合者然後三段反",
    "X05n0232_005:0772a14": "覆相成但為一義初文殊以言顯無言次淨名以",
    "X05n0232_005:0772a15": "無言印無言後文殊以言印無言三段二人共顯",
    "X05n0232_005:0772a16": "言絕之理故前三十二菩薩以無二遣二彼二大",
    "X05n0232_005:0772a17": "士以無言遣言則但有二節若更合者若無諸菩",
    "X05n0232_005:0772a18": "薩以言遣二空有絕言何由顯理是則前諸菩薩",
    "X05n0232_005:0772a19": "假言顯理後二大士以無言顯理言與無言雙亡",
    "X05n0232_005:0772a20": "皆真不二矣故雖三節一致無違今取最後故云",
    "X05n0232_005:0772a21": "如淨名嘿住也。",
    "X05n0232_005:0772a22": "[0772a22] ▲五圓教中所說唯是無盡法界性海圓融緣起無",
    "X05n0232_005:0772a23": "礙相即相入如因陀羅網重重無際微細相容主伴",
    "X05n0232_005:0772a24": "無盡十十法門各攝法界義分齊中當具宣說。",
    "X05n0232_005:0772b01": "[0772b01] 五圓教等者義廣理深非略可盡故彰其宏奧別",
    "X05n0232_005:0772b02": "立一門然在立教之終故須略舉言十十法門者",
    "X05n0232_005:0772b03": "一一法中多明十故十身十忍十眼十通十種玄",
    "X05n0232_005:0772b04": "門出十所以表義無盡彰異餘宗故文文之中多",
    "X05n0232_005:0772b05": "皆十句一一十句六相圓融方顯教圓廣如下辨。",
    "X05n0232_005:0772b06": "[0772b06] ▲二依教開宗宗乃有十如經宗中辨。",
    "X05n0232_005:0772b07": "[0772b07] ▲第四總相會通曲分為二先通會諸教後會化儀",
    "X05n0232_005:0772b08": "前後。",
    "X05n0232_005:0772b09": "[0772b09] 第四總相會通中文多易了隨難則釋。",
    "X05n0232_005:0772b10": "[0772b10] ▲今初諸德立教各自所據今雖立五亦會取諸說",
    "X05n0232_005:0772b11": "略有五重。",
    "X05n0232_005:0772b12": "[0772b12] ▲一或總為一謂唯是如來一大善巧攝生方便一",
    "X05n0232_005:0772b13": "音所演則前之二師立一音者不失道理。",
    "X05n0232_005:0772b14": "[0772b14] ▲二或開為二此更有三一對小顯大初是半字後",
    "X05n0232_005:0772b15": "四皆滿則無違二藏等言。",
    "X05n0232_005:0772b16": "[0772b16] ▲二對權顯實則前二是三乘後三為一乘則不違",
    "X05n0232_005:0772b17": "法華四乘。",
    "X05n0232_005:0772b18": "[0772b18] ▲三者三四二教雖則泯二異前而對三顯一曲巧",
    "X05n0232_005:0772b19": "順機後一直顯本法一向不共如智論說此同印公",
    "X05n0232_005:0772b20": "平道屈曲。",
    "X05n0232_005:0772b21": "[0772b21] 言三者又三四二教雖則泯二異前者三即終教",
    "X05n0232_005:0772b22": "四即頓教此之二教俱明一乘故云泯二則異前",
    "X05n0232_005:0772b23": "始教存三乘也而言雖者雖明一乘由是對三顯",
    "X05n0232_005:0772b24": "故同前二教亦入屈曲之數則前四教皆屈曲收",
    "X05n0232_005:0772c01": "後之一教方是平道故順印公。",
    "X05n0232_005:0772c02": "[0772c02] ▲三或分為三初一小乘次一三乘後三一乘或唯",
    "X05n0232_005:0772c03": "後一是不共一乘智論指此以為不共大品等經共",
    "X05n0232_005:0772c04": "二乘說故此三亦順四乘又梁論第八云如來成立",
    "X05n0232_005:0772c05": "正法有三種一立小乘二立三乘三立一乘第三最",
    "X05n0232_005:0772c06": "勝故名善成立此亦同妙智經真諦三藏部異執記",
    "X05n0232_005:0772c07": "第二卷中亦同此說。",
    "X05n0232_005:0772c08": "[0772c08] 此三亦順四乘者初一小乘次一三乘此二皆是",
    "X05n0232_005:0772c09": "三乘教攝以初小乘即三乘中之小乘故後三是",
    "X05n0232_005:0772c10": "一乘故為四乘也又梁論下證成三一之義前會",
    "X05n0232_005:0772c11": "三乘一乘中已引及妙智部異執並如前引。",
    "X05n0232_005:0772c12": "[0772c12] ▲四或分為四此亦二明一中間三教存三泯二別",
    "X05n0232_005:0772c13": "故開之為四一別教小乘如四阿含等二同教三乘",
    "X05n0232_005:0772c14": "如深密等三同教一乘如法華等四別教一乘如華",
    "X05n0232_005:0772c15": "嚴經。",
    "X05n0232_005:0772c16": "[0772c16] 一中間三教存三泯二別者始終頓三名為中間",
    "X05n0232_005:0772c17": "以初有小乘後有圓教故曰中間而始教存三故",
    "X05n0232_005:0772c18": "別為一教終頓二教泯二是同故合為一教下列",
    "X05n0232_005:0772c19": "四中云三同教一乘即合終頓二教也。",
    "X05n0232_005:0772c20": "[0772c20] ▲二約歷位無位開漸及頓故分為四總合二三以",
    "X05n0232_005:0772c21": "為漸教餘皆如名。",
    "X05n0232_005:0772c22": "[0772c22] 二約歷位無位等者始終二教皆悉歷位頓教不",
    "X05n0232_005:0772c23": "歷故合始終以為漸教餘皆如名者一小乘教二",
    "X05n0232_005:0772c24": "漸教三頓教四圓教則漸是新加餘三如來名也。",
    "X05n0232_005:0773a01": "[0773a01] ▲五或分為五如前所立以漸中有始終故。",
    "X05n0232_005:0773a02": "[0773a02] ▲然取多分略指數經實非局判以一經中容多教",
    "X05n0232_005:0773a03": "故。",
    "X05n0232_005:0773a04": "[0773a04] 然取多分下遮外難恐有難云既破昔人不許指",
    "X05n0232_005:0773a05": "於一經以為一教如何前立教中亦云如法華等",
    "X05n0232_005:0773a06": "故今通云從多分說所以略指實不局判一經以",
    "X05n0232_005:0773a07": "為一教故下出所以云以一經中容多教故上來",
    "X05n0232_005:0773a08": "開合遍故理無不盡依此亦可總判教言若唯為",
    "X05n0232_005:0773a09": "一難見淺深非判教也若欲判者當漸開之且分",
    "X05n0232_005:0773a10": "為二一方便教二真實教故法華云開方便門示",
    "X05n0232_005:0773a11": "真實相亦即半滿又方便即隨他意語真實即隨",
    "X05n0232_005:0773a12": "自意語又方便是三乘真實是一乘然諸經中對",
    "X05n0232_005:0773a13": "小顯大即以二乘為方便大乘為真實若對權顯",
    "X05n0232_005:0773a14": "實則以三乘為方便一乘為真實則於方便之中",
    "X05n0232_005:0773a15": "更分為二一小乘二大乘就真實中亦分為二一",
    "X05n0232_005:0773a16": "行布二圓融行布即始終之教圓融即是圓教又",
    "X05n0232_005:0773a17": "小乘居然易別大乘之中有多差別一直顯一乘",
    "X05n0232_005:0773a18": "如華嚴二開權顯實如法華三會權歸實如涅槃",
    "X05n0232_005:0773a19": "四斥權讚實如淨名思益五權實雙明如諸般若",
    "X05n0232_005:0773a20": "六帶權說實亦如般若七帶實明權亦如般若勝",
    "X05n0232_005:0773a21": "鬘小似法華央崛小似涅槃於上七中有似其類",
    "X05n0232_005:0773a22": "之經各以類攝若就大乘分宗亦可有四一法相",
    "X05n0232_005:0773a23": "差別宗多說相故二相想俱絕宗多約性故三性",
    "X05n0232_005:0773a24": "相無礙宗事理相即故四圓融具德宗以理融事",
    "X05n0232_005:0773b01": "故故如來聖教意趣無邊不可局執今且依古勢",
    "X05n0232_005:0773b02": "故如疏明耳。",
    "X05n0232_005:0773b03": "[0773b03] ▲第二化儀前後者今辨如來一代時教略啟十門",
    "X05n0232_005:0773b04": "一本末差別門二依本啟末門三攝末歸本門四本",
    "X05n0232_005:0773b05": "末無礙門五隨機不定門六顯密同時門七一時頓",
    "X05n0232_005:0773b06": "演門八寂寞無言門九該通三際門十重重無盡門。",
    "X05n0232_005:0773b07": "[0773b07] ▲初中本末同時始終一類各無異說。",
    "X05n0232_005:0773b08": "[0773b08] 本末同時下本是一乘末即小乘三乘然非前後",
    "X05n0232_005:0773b09": "從初得道迄至涅槃此三類教同時並行故云本",
    "X05n0232_005:0773b10": "末同時言始終一類者若小始終俱小若三始終",
    "X05n0232_005:0773b11": "俱三若一則始終俱一故云始終一類各無異說。",
    "X05n0232_005:0773b12": "[0773b12] ▲然有三位一若小乘中則初度陳如後度須跋中",
    "X05n0232_005:0773b13": "間亦唯說小益小如四阿含經及五部律二若約三",
    "X05n0232_005:0773b14": "乘則始終說三通益三機如密&#x8FF9;經等三若約一乘",
    "X05n0232_005:0773b15": "則始終唯為圓機說於圓極如華嚴經等其中不通",
    "X05n0232_005:0773b16": "小乘復攝九世該於前後更無異說。",
    "X05n0232_005:0773b17": "[0773b17] 次然有三位下別出其相。",
    "X05n0232_005:0773b18": "[0773b18] ▲然此三類依於此世根性定者常開如上一類之",
    "X05n0232_005:0773b19": "法故佛所演各通終始更無前後。",
    "X05n0232_005:0773b20": "[0773b20] 然此三類下揀濫謂恐有執言小乘始終定者豈",
    "X05n0232_005:0773b21": "非定性聲聞故揀之云謂非一人多世同聞一類",
    "X05n0232_005:0773b22": "以容轉根器故非定性亦非通取不定性人要約",
    "X05n0232_005:0773b23": "一世一類定者。",
    "X05n0232_005:0773b24": "[0773b24] ▲二依本起末門此有五類謂初為菩薩說大二為",
    "X05n0232_005:0773c01": "緣覺三為聲聞四為善根眾生五為邪定如出現品",
    "X05n0232_005:0773c02": "日照高山及三千初成喻中廣辨其相皆明先大後",
    "X05n0232_005:0773c03": "小。",
    "X05n0232_005:0773c04": "[0773c04] 如出現品下文甚分明此應廣引。",
    "X05n0232_005:0773c05": "[0773c05] ▲約法名從本起末以於一佛乘分別說三故十八",
    "X05n0232_005:0773c06": "本二皆大乘出故約機各是一類之機非約一機前",
    "X05n0232_005:0773c07": "後大小。",
    "X05n0232_005:0773c08": "[0773c08] 約機等者揀濫也非是一人先大後小故若一人",
    "X05n0232_005:0773c09": "身則明先小後大乃攝末歸本門中有之故攝末",
    "X05n0232_005:0773c10": "歸本門中有二類人一者一人備歷小大如四大",
    "X05n0232_005:0773c11": "聲聞等二者先稟小人未必後時稟大以小性定",
    "X05n0232_005:0773c12": "故而聞後時說大故異前始終俱小後稟大人未",
    "X05n0232_005:0773c13": "必要從小來以有頓悟機故而知先來說小故非",
    "X05n0232_005:0773c14": "始終俱大。",
    "X05n0232_005:0773c15": "[0773c15] ▲三攝末歸本門者依無量義初時說小次說中乘",
    "X05n0232_005:0773c16": "後時說大故法華亦云初轉四諦深密妙智雖後二",
    "X05n0232_005:0773c17": "時三一不同皆先小後大。",
    "X05n0232_005:0773c18": "[0773c18] 法華亦云等者即第二經諸天說偈偈云昔於波",
    "X05n0232_005:0773c19": "羅奈轉四諦法輪分別說諸法五眾之生滅今復",
    "X05n0232_005:0773c20": "轉最妙無上大法輪此法甚深奧少有能信者等。",
    "X05n0232_005:0773c21": "[0773c21] ▲四本末無礙門者謂初舉照山主之極說明非本",
    "X05n0232_005:0773c22": "無以垂末後顯歸大海之異流明非末無以歸本故",
    "X05n0232_005:0773c23": "本末交&#x668E;與奪相資方為攝生之善巧矣是故通論",
    "X05n0232_005:0773c24": "總有五位一根本一乘如華嚴經二密意小乘三密",
    "X05n0232_005:0774a01": "意大乘四顯了三乘上三如深密五破異一乘如法",
    "X05n0232_005:0774a02": "華。",
    "X05n0232_005:0774a03": "[0774a03] ▲上之四門圓通無礙是則前後即無前後無前後",
    "X05n0232_005:0774a04": "之前後耳。",
    "X05n0232_005:0774a05": "[0774a05] 上之四門者通結上也所以此中結者前之四門",
    "X05n0232_005:0774a06": "義已略周藏和尚立但有前四今疏順彼且將略",
    "X05n0232_005:0774a07": "畢故此結之下之六門復傍收異義以顯玄奧。",
    "X05n0232_005:0774a08": "[0774a08] ▲五隨機不定門者此上四門初門明三類機始末",
    "X05n0232_005:0774a09": "常定次門明五類機異時常定第三門明一類機自",
    "X05n0232_005:0774a10": "淺之深第四門明二類機初機聞頓後機從淺至深",
    "X05n0232_005:0774a11": "更有一類不定之機或從小乘次入三乘後入一乘",
    "X05n0232_005:0774a12": "亦有從小直入一乘或多類機隨聞一句異解不同。",
    "X05n0232_005:0774a13": "[0774a13] 更有一類機下上來條例前之四門生起第五明",
    "X05n0232_005:0774a14": "第五門非前四攝也。",
    "X05n0232_005:0774a15": "[0774a15] ▲六顯密同時者若異聞互知是顯不定。",
    "X05n0232_005:0774a16": "[0774a16] 六顯密同時者是天台八教中祕密不定之二教",
    "X05n0232_005:0774a17": "也。",
    "X05n0232_005:0774a18": "[0774a18] ▲若互不相知即是祕密。",
    "X05n0232_005:0774a19": "[0774a19] ▲祕密同時亦無前後。",
    "X05n0232_005:0774a20": "[0774a20] ▲七上來諸門一時頓演。",
    "X05n0232_005:0774a21": "[0774a21] 一時頓演者如來於一語言中演說無邊契經海",
    "X05n0232_005:0774a22": "無論大小三一顯密一剎那中皆具演耳。",
    "X05n0232_005:0774a23": "[0774a23] ▲八從初得道乃至涅槃不說一句。",
    "X05n0232_005:0774a24": "[0774a24] 八從初得道等者即寂寞無言門謂涅槃楞伽等",
    "X05n0232_005:0774b01": "經皆有此說涅槃二十六云若知如來常不說法",
    "X05n0232_005:0774b02": "是名具足多聞大般若四百二十五云我從成道",
    "X05n0232_005:0774b03": "已來不說一字汝亦不聞五百六十七云眾生各",
    "X05n0232_005:0774b04": "各謂佛獨為說法而佛本來無說無示淨名第一",
    "X05n0232_005:0774b05": "云其說法者無說無示其聽法者無聞無得佛藏",
    "X05n0232_005:0774b06": "經第一念佛品云佛告舍利弗不能通達一切法",
    "X05n0232_005:0774b07": "者皆為言說所覆是故如來知諸語言皆為是邪",
    "X05n0232_005:0774b08": "乃至少有語言不得真實上所引經但明不說未",
    "X05n0232_005:0774b09": "出不說所以若楞伽經兼出所以故第三云大慧",
    "X05n0232_005:0774b10": "復白佛言如世尊所說我從某夜得最正覺乃至",
    "X05n0232_005:0774b11": "某夜入般涅槃於其中間不說一字亦不已說當",
    "X05n0232_005:0774b12": "說不說是佛說大慧白佛言世尊如來應正等覺",
    "X05n0232_005:0774b13": "何由說言不說是佛說佛告大慧我因二法故作",
    "X05n0232_005:0774b14": "是說云何二法謂緣自得法及本住法是名二法",
    "X05n0232_005:0774b15": "因此二法故我作如是說云何緣自得法若彼如",
    "X05n0232_005:0774b16": "來所得我亦得之無增無減緣自得法究竟境界",
    "X05n0232_005:0774b17": "離言說妄想離文字二趣云何本住法謂古先聖",
    "X05n0232_005:0774b18": "道如金銀等性法界常住若如來出世若不出世",
    "X05n0232_005:0774b19": "法界常住如趣彼城道譬如士夫行曠野中見向",
    "X05n0232_005:0774b20": "古城平坦正道即隨入城受如意樂偈云我某夜",
    "X05n0232_005:0774b21": "得道至某夜涅槃於此二中間我都無所說緣自",
    "X05n0232_005:0774b22": "本住故我作如是說彼佛及於我悉無有差別有",
    "X05n0232_005:0774b23": "云佛無色聲總有五義一遮過顯德二真俗二諦",
    "X05n0232_005:0774b24": "三傳古非作四悲願所成五本質影像初者為遮",
    "X05n0232_005:0774c01": "過患故云不說非顯實德故說非無如十卷楞伽",
    "X05n0232_005:0774c02": "第八云如來不說墮文字法若人言如來說墮文",
    "X05n0232_005:0774c03": "字法者此即妄語佛性論第二云如來無有色聲",
    "X05n0232_005:0774c04": "麤相功德可得兜率偈云色身非是佛聲音亦復",
    "X05n0232_005:0774c05": "然亦不離色聲見佛神通力此上皆顯有過失之",
    "X05n0232_005:0774c06": "色聲則佛非有無過失之色聲則佛非無二真俗",
    "X05n0232_005:0774c07": "二諦者真諦離相故明無說俗諦隨機故非無說",
    "X05n0232_005:0774c08": "仁王觀空品云若有修習說聽即無聽無說如&#x8657;",
    "X05n0232_005:0774c09": "空法同法性一切法皆如也三傳古非作者謂佛",
    "X05n0232_005:0774c10": "所說但是傳述古佛之教非自製作般若論云須",
    "X05n0232_005:0774c11": "菩提言如來無所說此義云何無有一法唯獨如",
    "X05n0232_005:0774c12": "來說餘佛不說故四悲願所成者謂佛所有無盡",
    "X05n0232_005:0774c13": "三業應眾生者皆是曠劫悲願為因順眾生感非",
    "X05n0232_005:0774c14": "自所有故說佛果無有色聲然即以此為他為自",
    "X05n0232_005:0774c15": "故亦有說下文云如來不出世亦無有涅槃以本",
    "X05n0232_005:0774c16": "大願力顯現自在法亦此意也五本質影像者謂",
    "X05n0232_005:0774c17": "佛三業平等普應無彼差別影像色聲故說非有",
    "X05n0232_005:0774c18": "然即與彼差別聞見為增上緣因質有影故說非",
    "X05n0232_005:0774c19": "無下經云諸佛無有法佛於何有說但隨其自心",
    "X05n0232_005:0774c20": "謂說如是法由上五義會諸聖教說默無礙皆悉",
    "X05n0232_005:0774c21": "有理然上五義刊定記有而引文雜亂今上所引",
    "X05n0232_005:0774c22": "頗為改易所以疏不引者以不出楞伽二因故謂",
    "X05n0232_005:0774c23": "初一即緣自得法自所得法即是證道證法在己",
    "X05n0232_005:0774c24": "離過顯德次三即緣本住法本住即古先聖道二",
    "X05n0232_005:0775a01": "即所證三四即教道傳古非作即古先聖道悲願",
    "X05n0232_005:0775a02": "所成即兼因果耳其本質影像但通相說本質無",
    "X05n0232_005:0775a03": "者順自所證故影像有者順古聖人即體用故故",
    "X05n0232_005:0775a04": "云宗通自修行說通示未悟不出此二故略不明",
    "X05n0232_005:0775a05": "但引不說之文即知有不說之義耳小有異相故",
    "X05n0232_005:0775a06": "今敘之上雖說默之由皆兼有說之意故思益第",
    "X05n0232_005:0775a07": "三云如佛所說汝等集會當行二事若聖說法若",
    "X05n0232_005:0775a08": "聖默然何謂說法何謂默然答云若說法不違佛",
    "X05n0232_005:0775a09": "不違法不違僧是名說法若知法即是佛離相即",
    "X05n0232_005:0775a10": "是法無為即是僧是名聖默然又善男子因四念",
    "X05n0232_005:0775a11": "處而有所說名聖說法於一切法無所憶念名聖",
    "X05n0232_005:0775a12": "默然斯皆正說之時心契法理即不說耳明非緘",
    "X05n0232_005:0775a13": "口名不說耳餘門可知。",
    "X05n0232_005:0775a14": "[0775a14] ▲九此上諸門盡通三際。",
    "X05n0232_005:0775a15": "[0775a15] ▲十上之九門隨處隨時重重無盡皆無前後。",
    "X05n0232_005:0775a16": "[0775a16] ▲後之二門正是華嚴境界融取前八亦不離華嚴",
    "X05n0232_005:0775a17": "之用。",
    "X05n0232_005:0775a18": "[0775a18] 上來藏教所攝竟。"
}