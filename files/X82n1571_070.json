{
    "X82n1571_070:0333b15": "五燈全書卷第七十",
    "X82n1571_070:0333b17": "京都聖感禪寺住持(臣)僧 (超永) 編輯",
    "X82n1571_070:0333b18": "京都古華嚴寺住持(臣)僧 (超揆) 較閱 進",
    "X82n1571_070:0333b19": "呈",
    "X82n1571_070:0333b20": "  臨濟宗",
    "X82n1571_070:0333b21": "   南嶽下三十五世隨錄",
    "X82n1571_070:0333b22": "四川大竹空外大逵禪師[0333b22] 首參天童悟。棒下有省。後",
    "X82n1571_070:0333b23": "依破山明。分座說法 僧問。師住大竹。是何意旨。師",
    "X82n1571_070:0333b24": "曰。青山無意。澗水傳聲。曰如何是傳聲的堂奧。師曰。",
    "X82n1571_070:0333c01": "三條篾&#x7BD0;桶(破山明嗣)。",
    "X82n1571_070:0333c02": "湖廣衡山四維普寬禪師[0333c02] 結制上堂。今日陞座。大眾",
    "X82n1571_070:0333c03": "臨筵。庭前古柏發問。階下石幢指南。一箇道有。一箇",
    "X82n1571_070:0333c04": "道無。總則亂呈懵袋。無非誑諕閭閻。二者俱貶向二",
    "X82n1571_070:0333c05": "鐵圍山。卓拄杖曰。蘇嚕蘇嚕。悉利悉利(破山明嗣)。",
    "X82n1571_070:0333c06": "四川檗山象崖性珽禪師[0333c06] 上堂。十五日已前。前不巴",
    "X82n1571_070:0333c07": "村。十五日已後。後不著店。正當十五日。是何意旨。卓",
    "X82n1571_070:0333c08": "拄杖曰。天上月圓。人間月半(破山明嗣)。",
    "X82n1571_070:0333c09": "藤林靈筏印昌禪師[0333c09] 上堂。似月行空。不留住跡。正好",
    "X82n1571_070:0333c10": "修行。滿身月色。拂袖便行。猶在月光中作活計。且道",
    "X82n1571_070:0333c11": "畢竟如何。卓拄杖曰。清光何處無 僧問。如何是西",
    "X82n1571_070:0333c12": "來意。師曰。錦江城外浣花溪(破山明嗣)。",
    "X82n1571_070:0333c13": "成都合溪雪門淨燦禪師[0333c13] 上堂。早上入城時。思量上",
    "X82n1571_070:0333c14": "堂事。急急走歸來。無言可舉似。只恐聽事不真。未免",
    "X82n1571_070:0333c15": "喚鐘作甕(破山明嗣)。",
    "X82n1571_070:0333c16": "湖廣鳳山別峰道璽禪師[0333c16] 上堂。心不是佛。智不是道。",
    "X82n1571_070:0333c17": "甜瓜徹蒂甜。苦瓜連根苦。祇如鐘樓上念讚。床&#x811A;下",
    "X82n1571_070:0333c18": "種菜。又且如何。卓拄杖曰。咄。沒交涉 僧參。師曰。何",
    "X82n1571_070:0333c19": "處來。曰本地。師曰。何處人。曰本地。師振聲喝出 僧",
    "X82n1571_070:0333c20": "問念佛話。師曰。念佛也入地獄。不念佛也入地獄。曰",
    "X82n1571_070:0333c21": "不會。師曰。參去(破山明嗣)。",
    "X82n1571_070:0333c22": "夔州臥龍字水圓[矢*出]禪師[0333c22] 漢太師譙周之後。家安漢",
    "X82n1571_070:0333c23": "嶽池羊山下。生有異兆。人多奇之。五歲入塾。能誦四",
    "X82n1571_070:0333c24": "書。頗敦敏。十歲知春秋。能文。常喜與僧談。便有出塵",
    "X82n1571_070:0334a01": "之意。年十三。因見老僧坐樹下。貌同古佛。心竊慕之。",
    "X82n1571_070:0334a02": "乃辭親脫白。博通三藏。常登講座于新寧之牛山。達",
    "X82n1571_070:0334a03": "州之黃龍。學徒&#x7FA3;集。一日閱傳燈有觸。往謁雙桂明。",
    "X82n1571_070:0334a04": "入方丈長揖不拜。次日明特上堂。舉德山見龍潭語",
    "X82n1571_070:0334a05": "示之。師茫然不知是義所在。一日聞維那曰。前一僧",
    "X82n1571_070:0334a06": "入堂。三日有省。師聞。癡絕者三七日。纔得桶底始脫。",
    "X82n1571_070:0334a07": "明即命師充西堂。出住新寧指月。開縣棲靈。荊州天",
    "X82n1571_070:0334a08": "皇。嶽州華嚴。澧州藥山。新寧廣福 上堂。蝴蜨生枯",
    "X82n1571_070:0334a09": "樁。千古之常事。指月與傳心。早落第二義。良久曰。不",
    "X82n1571_070:0334a10": "是不是 上堂。除&#x5374;心性。是箇甚麼。欲覓&#x8E2A;由。錯錯",
    "X82n1571_070:0334a11": "錯錯。具眼衲僧。如何摸索。便下座 上堂。止止不須",
    "X82n1571_070:0334a12": "說。我法妙難思。諸增上慢者。聞必不敬信。良久擿拂",
    "X82n1571_070:0334a13": "子曰。誣人之罪。不堪持論 上堂。真不掩偽。曲不藏",
    "X82n1571_070:0334a14": "直。一句當陽。萬機寢息。到者田地。誰能會取。驀拈拄",
    "X82n1571_070:0334a15": "杖曰。寒山拾得 上堂。雪色滿園中。寒風吹古瓦。故",
    "X82n1571_070:0334a16": "人不見歸。小鳥空啼野。擊香几。下座 上堂。三世諸",
    "X82n1571_070:0334a17": "佛不知有。鬼怕神符。狸奴白牯&#x5374;知有。狗&#x9F69;枯骨。若",
    "X82n1571_070:0334a18": "明得此兩語。南泉落在下風。若明不得此兩語。大有",
    "X82n1571_070:0334a19": "事在 上堂。認著是痛與一頓。不認著是痛亦與一",
    "X82n1571_070:0334a20": "頓。昨見孤鴻塞北歸。足邊繫得安南信。以杖築禪床。",
    "X82n1571_070:0334a21": "下座 上堂。臨江浪靜。石龍船載明月之珠。鹿渡&#x70DF;",
    "X82n1571_070:0334a22": "消。漁父子釣蘆花之岸。一一是諸人出身處。切不可",
    "X82n1571_070:0334a23": "作境話商量。若作境話商量。西來大意。埽地盡也",
    "X82n1571_070:0334a24": " 上堂。盛山高映繡衣池。野鳥啼幽花落時。多少尋香",
    "X82n1571_070:0334b01": "逐&#x9F45;者。將心往往向深支 上堂。古佛未生前一畫。",
    "X82n1571_070:0334b02": "九相圜中有一相。是何曾落正偏。拈拂子。作九圜相",
    "X82n1571_070:0334b03": "曰。還見麼。蒼天蒼天 上堂。雪色媚諸峰。湖光搖三",
    "X82n1571_070:0334b04": "楚。若作佛法觀。五五二十五。拈拄杖。卓一卓曰。大眾。",
    "X82n1571_070:0334b05": "切忌莽鹵 僧問。明歷歷。黑漆漆。是箇甚麼。師與一",
    "X82n1571_070:0334b06": "蹋蹋倒。僧起復問。生死不明。再乞指示。師掌曰。者無",
    "X82n1571_070:0334b07": "血性漢 師睡次。有士至。問如何是和尚家風。師曰。",
    "X82n1571_070:0334b08": "一枕齁鼾眠自足。曰意旨如何。師曰。曾無俗客到山",
    "X82n1571_070:0334b09": "家 問。懸崖撒手時如何。師作聽勢。僧理前問。師曰。",
    "X82n1571_070:0334b10": "三生六十劫 師因座主問溈仰九十七圓相。師以",
    "X82n1571_070:0334b11": "拂畫相示之。主抹&#x5374;。師復畫。主又抹&#x5374;。師曰。吾不畫。",
    "X82n1571_070:0334b12": "汝又作麼生。主茫然。師曰。販私鹽漢 師一日舉楞",
    "X82n1571_070:0334b13": "嚴事究竟堅固。因擊碎茶杯。勘眾曰。你道是堅固。是",
    "X82n1571_070:0334b14": "不堅固。若道堅固。山僧已擊碎矣。若道不堅固。古人",
    "X82n1571_070:0334b15": "為甚如此道 明妙陳道婆。參竹篦話有年。一日於",
    "X82n1571_070:0334b16": "轉車處。忽然有省。入山飯僧。問承聞和尚打碎茶杯。",
    "X82n1571_070:0334b17": "驗事堅固。是否。師曰是。汝作麼生。婆曰。任從滄海變。",
    "X82n1571_070:0334b18": "終不為師通。乃轉身禮拜而去。越五年示寂。有偈曰。",
    "X82n1571_070:0334b19": "來是誰來。去是誰去。兩&#x811A;長伸。如是如是。師聞而許",
    "X82n1571_070:0334b20": "之 師說法。有古德風。其開堂日。有士請書雲堂額。",
    "X82n1571_070:0334b21": "師曰。攃佛處。以衣袖左右撝曰。山川也是。草木也是。",
    "X82n1571_070:0334b22": "及四禪四眼問答之類。種種施設。若非深造遠蹈。安",
    "X82n1571_070:0334b23": "能如此。師重道好德。不噬利不榮名。暑寒一衲。飲食",
    "X82n1571_070:0334b24": "一盂。故凡師之及門。莫不以清白為行。蜀父老常曰。",
    "X82n1571_070:0334c01": "佛祖兒孫。如吾臥龍老人。可謂不忝也。明毅廟甲申",
    "X82n1571_070:0334c02": "間。殺僇之痛。焚燒之慘。無寸土乾淨。師偕五七人。避",
    "X82n1571_070:0334c03": "之方城。避之九龍。避之萬峰。未七月日。而二郡三十",
    "X82n1571_070:0334c04": "縣。人與物無有矣。師于新寧之廣福。為戎壘所有。幸",
    "X82n1571_070:0334c05": "師德聲素來遠播。雖持兵者。亦知有師。競來禮拜。奉",
    "X82n1571_070:0334c06": "以淨食。并乞師懺罪。師盡陳以罪福忠孝之事。故殺",
    "X82n1571_070:0334c07": "僇少貸。明年移營梁山。師目此境。非沙門所安。二月",
    "X82n1571_070:0334c08": "二十七。告眾曰。吾自為僧以來。不受不義之衣食。況",
    "X82n1571_070:0334c09": "戈戟中。豈吾樂乎。自今日始。勿進飲食。來月朔。吾當",
    "X82n1571_070:0334c10": "出營矣。營之愚者。聞師言恐失。師皆防之。至朔之子。",
    "X82n1571_070:0334c11": "喚侍者張燈。謂曰。汝為道其努力之。吾以此時別汝",
    "X82n1571_070:0334c12": "矣。侍者求偈。師書數偈與之。又曰。徐護法為師之獨",
    "X82n1571_070:0334c13": "重。不留一面乎。且坐脫亦化人之一助。因勸請至午。",
    "X82n1571_070:0334c14": "徐率眾至求說法。師忻然上堂。有時大聲喚。有時小",
    "X82n1571_070:0334c15": "聲&#x544C;。道是苦苦。為甚與人同。道不是苦苦。爛泥有刺。",
    "X82n1571_070:0334c16": "顧左右曰。知麼。老僧無端墮向刀兵獄裏。誰似三千",
    "X82n1571_070:0334c17": "年前雙林中右&#x8107;而臥。喝一喝。端坐而逝。實乙酉三",
    "X82n1571_070:0334c18": "月朔日也。留五日茶毗其營中。慕師者。皆持緞帛及",
    "X82n1571_070:0334c19": "沈水等香。競投薪中。以表敬。及收骨。得五色設利。人",
    "X82n1571_070:0334c20": "皆爭拾之。塔于梁山金城之西胡氏萬松菴後。世壽",
    "X82n1571_070:0334c21": "四十有一。臘二十有八。語錄。初刻于棲靈者八卷。次",
    "X82n1571_070:0334c22": "刻于藥山者又八卷。全錄&#x5F5A;刻于臥龍者。總二十卷。",
    "X82n1571_070:0334c23": "今刻于璧侍者囊中所存。非師之全璧也(破山明嗣)。",
    "X82n1571_070:0334c24": "江西勝緣破浪海舟禪師[0334c24] 參萬峰明。職維那。明付法",
    "X82n1571_070:0335a01": "偈曰。冤有頭兮債有主。箇中消息誰為伍。草&#x97B5;踏遍",
    "X82n1571_070:0335a02": "始應知。隨處任君打口鼓 上堂。行住坐臥。折旋俯",
    "X82n1571_070:0335a03": "仰。三&#x811A;驢子弄蹄行。踏破乾坤無影像。喝一喝曰。誌",
    "X82n1571_070:0335a04": "公不是閒和尚(破山明嗣)。",
    "X82n1571_070:0335a05": "保寧草堂離指方示禪師[0335a05] 璧山陳氏子。示眾。今朝是",
    "X82n1571_070:0335a06": "十五。前後&#x5374;慵舉。爾我非等閒。歲月如在弩。大家團",
    "X82n1571_070:0335a07": "&#x571D;頭。集賢山共處。老屋三五層。閒雲百千朵。謾支折",
    "X82n1571_070:0335a08": "&#x811A;鐺。拈起爛柯斧。饑將脫粟炊。衣裁荷葉補。佛法不",
    "X82n1571_070:0335a09": "用學。一一超今古。珍重諸禪人。科擻試甘苦(破山明嗣)。",
    "X82n1571_070:0335a10": "瀘州開聖體宗道寧禪師[0335a10] 依萬峰明。久之明付以偈",
    "X82n1571_070:0335a11": "曰。六年執役輔叢林。一旦殷勤遂此心。分付火爐頭",
    "X82n1571_070:0335a12": "句子。等閒擬著便知音 僧豎拳問曰。即此用。離此",
    "X82n1571_070:0335a13": "用。師曰。大棗原無核。交梨豈有渣曰畢竟如何。師撫",
    "X82n1571_070:0335a14": "尺三下(破山明嗣)。",
    "X82n1571_070:0335a15": "蜀北龍山尼足如瀾禪師[0335a15] 上堂。僧問。狹路相逢時如",
    "X82n1571_070:0335a16": "何。師曰。不曾瞞昧你。僧擬議。師便打曰。棒下無生忍。",
    "X82n1571_070:0335a17": "臨機不讓師者一棒是第幾機。師又打曰。你讓那一",
    "X82n1571_070:0335a18": "機。僧一喝歸位。乃曰。如來正令久宣行。棒下無生忒",
    "X82n1571_070:0335a19": "認真。浪暖龍門魚跳躍。任他荊棘滿山林。擲拄杖下",
    "X82n1571_070:0335a20": "座(破山明嗣)。",
    "X82n1571_070:0335a21": "四川開縣天封本明元徹禪師[0335a21] 參萬峰明。久而徹證。",
    "X82n1571_070:0335a22": "印以偈曰。驀劄相逢已便休。一聲[囗@力]地使人愁。裝瘋",
    "X82n1571_070:0335a23": "祇對聾兩耳。笑倒鎮州蘿蔔頭 住天封上堂。頭向",
    "X82n1571_070:0335a24": "天。&#x811A;踏地。從朝至暮依位次。放便倒。核便去。百貸場",
    "X82n1571_070:0335b01": "中爭行市。落賺被人知。老胡歸西去(破山明嗣)。",
    "X82n1571_070:0335b02": "龍安獅子忍微印道禪師[0335b02] 上堂。僧問。如何是第一義。",
    "X82n1571_070:0335b03": "師曰。日照長空。曰畢竟如何。師曰。月明大地。乃曰。鐘",
    "X82n1571_070:0335b04": "鳴鼓響。一問一答之前。第一義諦。早已為諸人露布",
    "X82n1571_070:0335b05": "了也。更要老僧說箇甚麼。良久曰。本無剩語。便下座",
    "X82n1571_070:0335b06": "(破山明嗣)。",
    "X82n1571_070:0335b07": "盛京聖恩雪臂印巒禪師[0335b07] 上堂。十五日以前。&#x751E;憶江",
    "X82n1571_070:0335b08": "南三月裏。十五日以後。鷓鴣啼處百花香。正當十五",
    "X82n1571_070:0335b09": "日。火燒不熱。水浸不濕。喝一喝(破山明嗣)。",
    "X82n1571_070:0335b10": "四川開縣即山圓明德印禪師[0335b10] 上堂。放一線道。則綵",
    "X82n1571_070:0335b11": "鳳舞丹霄。收一著起。則鐵蛇橫古路。不收不放。則秤",
    "X82n1571_070:0335b12": "錘蘸醋一總不為。又且如何。驀拈拄杖曰。秤尾無星。",
    "X82n1571_070:0335b13": "&#x8657;空有路(破山明嗣)。",
    "X82n1571_070:0335b14": "萬縣慈雲敏樹如相禪師[0335b14] 立秋上堂。以拄杖豎起曰。",
    "X82n1571_070:0335b15": "大眾見麼。一塵起大地收。佛眼&#x89B0;不見。放下拄杖曰。",
    "X82n1571_070:0335b16": "一葉落天下秋。海口莫能宣。且道如何話會。鼓掌呵",
    "X82n1571_070:0335b17": "呵笑曰。潦水盡而寒潭清。&#x70DF;光凝而暮山紫。喝一喝",
    "X82n1571_070:0335b18": " 上堂。拄杖多時不上堂。倚墻靠壁絕商量。今朝信",
    "X82n1571_070:0335b19": "手拈來看。對著闍黎笑一場。大眾且道。老僧笑箇甚",
    "X82n1571_070:0335b20": "麼。笑道三世諸佛。到者裏。有口挂在壁上。歷代祖師",
    "X82n1571_070:0335b21": "到者裏。藏鋒結舌。天下老和尚到者裏。退身有分。老",
    "X82n1571_070:0335b22": "僧恁麼告報。未審眾中還有旁不甘底衲僧。出來道",
    "X82n1571_070:0335b23": "道看。良久曰。如無。老僧只得自道去也。拄地&#x6491;天誰",
    "X82n1571_070:0335b24": "會得。打風喝雨到驢年。卓拄杖下座(破山明嗣)。",
    "X82n1571_070:0335c01": "四川大隨澹竹行密禪師[0335c01] 上堂。春日晴。百花香裏有",
    "X82n1571_070:0335c02": "啼鶯。眼中見。耳裏聞。大藏小藏。鼻孔口唇。驀卓拄杖",
    "X82n1571_070:0335c03": "曰。興來引杖自閒行。不打當軒破鼓聲(破山明嗣)。",
    "X82n1571_070:0335c04": "青州獅山燕居德申禪師[0335c04] 上堂。道由心悟。豈假外求。",
    "X82n1571_070:0335c05": "法絕見聞。言詮罔及。釋迦老子。無可奈何。歷代祖師。",
    "X82n1571_070:0335c06": "計無所出。今日聊通箇消息。擲下拄杖曰。大眾會麼。",
    "X82n1571_070:0335c07": "客來無茶點。蒿湯當禮儀(破山明嗣)。",
    "X82n1571_070:0335c08": "成都昭覺丈雪通醉禪師[0335c08] 久依天童悟。看無字話。有",
    "X82n1571_070:0335c09": "省。後參萬峰明。住禾之東塔。密承付囑 僧問。爐&#x97B4;",
    "X82n1571_070:0335c10": "初開。鉗錘大展。衲僧性命。盡在和尚手裏。師曰。汝喚",
    "X82n1571_070:0335c11": "甚麼作性命。僧便喝。師驀頭一棒曰。恁麼則和尚性",
    "X82n1571_070:0335c12": "命。亦在某甲手裏。師打曰。證龜成&#x9F08; 僧參。師問。甚",
    "X82n1571_070:0335c13": "處來。曰黃檗。師曰。何人同來。曰祇是某甲更與阿誰。",
    "X82n1571_070:0335c14": "師曰。黃檗安麼。曰和尚請茶。師便休(破山明嗣)。",
    "X82n1571_070:0335c15": "四川梁山蒼松印鶴禪師[0335c15] 上堂。一葉落天下秋。張翰",
    "X82n1571_070:0335c16": "生涯一葉舟。一塵起大地收。赤&#x811A;波斯宿海州。卓拄",
    "X82n1571_070:0335c17": "杖曰。有意氣時添意氣。不風流處也風流(破山明嗣)。",
    "X82n1571_070:0335c18": "南充真如凝真印定禪師[0335c18] 上堂。一為無量。無量為一。",
    "X82n1571_070:0335c19": "這裏會得。是則總是。非則總非。是法住法位。世間相",
    "X82n1571_070:0335c20": "常住。其或未然。山僧與諸人。下箇註&#x811A;。以拄杖卓一",
    "X82n1571_070:0335c21": "卓(破山明嗣)。",
    "X82n1571_070:0335c22": "成都昭覺壽山性福禪師[0335c22] 上堂。奪&#x5374;拄杖子。鍼頭削",
    "X82n1571_070:0335c23": "鐵。與你拄杖子。錦上鋪花。芭蕉老漢。今日被山僧捉",
    "X82n1571_070:0335c24": "敗了也。大眾還見麼。拋下拄杖曰。狗子尾巴書卍字。",
    "X82n1571_070:0336a01": "野狐窟宅梵王家(破山明嗣)。",
    "X82n1571_070:0336a02": "開縣梁山竹帆印波禪師[0336a02] 住德山。僧問。古人道。入門",
    "X82n1571_070:0336a03": "有一句子。未審入門是那一句。師曰。每每到此。人皆",
    "X82n1571_070:0336a04": "忘&#x5374;。曰和尚還不忘否。師曰。我從來不曾忘&#x5374;。曰請",
    "X82n1571_070:0336a05": "師道。師拈拄杖曰。汝有耳麼。僧擬議。師便打(破山明嗣)。",
    "X82n1571_070:0336a06": "梁州水月慈門性毓禪師[0336a06] 上堂。水月弘開選佛場。鈍",
    "X82n1571_070:0336a07": "無作略任郎當。如今無法資談柄。拄杖郎當佛祖忙",
    "X82n1571_070:0336a08": "(破山明嗣)。",
    "X82n1571_070:0336a09": "豐都二僊覺城明柱禪師[0336a09] 上堂。昨日今朝。元無有定。",
    "X82n1571_070:0336a10": "劈面拈起。如泡如影。坐斷淨明。佛頭倒行。摩竭正令。",
    "X82n1571_070:0336a11": "擊拂子曰。野狐窟裏產麒麟。獼猴各佩軒轅印(破山明嗣)。",
    "X82n1571_070:0336a12": "涪州天台默石道悟禪師[0336a12] 上堂。卓拄杖曰。白雲為&#x8462;。",
    "X82n1571_070:0336a13": "流水為琴。一曲兩曲無人會。雨後夜塘秋水深。擲下",
    "X82n1571_070:0336a14": "拄杖。便歸方丈(破山明嗣)。",
    "X82n1571_070:0336a15": "開縣鶴峰蓮月道正禪師[0336a15] 幼穎悟。長習教乘。遍遊講",
    "X82n1571_070:0336a16": "肆。後參萬峰明于昭覺。得印證。出住鶴峰 上堂。春",
    "X82n1571_070:0336a17": "山&#x53E0;亂青。春水漾&#x8657;碧。寥寥天地間。獨立望何極。雖",
    "X82n1571_070:0336a18": "然如是。明覺老漢。未免眼中有物。諸人莫被當面瞞",
    "X82n1571_070:0336a19": "過 後住隨州玉泉。結集破山遺錄。為雙桂功臣(破山",
    "X82n1571_070:0336a20": "明嗣)。",
    "X82n1571_070:0336a21": "四川報恩石龍印雪禪師[0336a21] 上堂。佛誕生。佛成道。空裏",
    "X82n1571_070:0336a22": "折花遲。水中澇月早。臺出勘破趙州婆。臨濟平田打",
    "X82n1571_070:0336a23": "之遶。垢面蒙頭。大蟲紙帽(破山明嗣)。",
    "X82n1571_070:0336a24": "四川新寧西瞿月望禪師[0336a24] 上堂。嘯月眠雲。扶笻天外。",
    "X82n1571_070:0336b01": "和泥合水。垂手塵中。放行則千花生碓嘴。把住則萬",
    "X82n1571_070:0336b02": "嶽盡無顏。且道覿面相逢又如何。豎拂子曰。眼下何",
    "X82n1571_070:0336b03": "妨安箇鼻(破山明嗣)。",
    "X82n1571_070:0336b04": "貴州安順紫竹靈隱文禪師[0336b04] 西川&#x8637;州高梁人。族姓",
    "X82n1571_070:0336b05": "王。投邑之木蘭寺大千披剃。決志參方。先在黃檗座",
    "X82n1571_070:0336b06": "下。苦行數載。因閱禪宗正&#x8109;。向車不行打牛即是底",
    "X82n1571_070:0336b07": "公案。忽爾透脫。身心輕快。到中路司。參萬峰明。入門",
    "X82n1571_070:0336b08": "便問。千七百公案即不問。如何是學人吐不出的消",
    "X82n1571_070:0336b09": "息。明驀舉拂子曰。汝道老僧者是那一則。師便喝。明",
    "X82n1571_070:0336b10": "亦喝。師又喝。明便打。一日明舉盃問曰。清淨行者。不",
    "X82n1571_070:0336b11": "入涅槃。犯戒比丘。不落地獄。汝作麼生。師奪盃。覆&#x5374;",
    "X82n1571_070:0336b12": "而出。復一僧至。明舉前話。其僧不諾。明打逐曰。汝不",
    "X82n1571_070:0336b13": "會我兩人意。乃落堂曰。我為法王。於法自在。有人頌",
    "X82n1571_070:0336b14": "得出。老僧衣&#x9262;。兩手分付。師呈頌。明即上堂付囑",
    "X82n1571_070:0336b15": " 住雲南雲集寺。上堂。問從上宗乘即不問。今日陞座",
    "X82n1571_070:0336b16": "說甚麼。師曰。不容冬瓜瓠子會。惟許通方衲子知。曰",
    "X82n1571_070:0336b17": "和尚還有為人處也無。師便打。僧一喝。師又打。乃曰。",
    "X82n1571_070:0336b18": "冬日晴。喜鳥鳴。聽來無別意。聲聲喚醒人。且作麼是",
    "X82n1571_070:0336b19": "醒。薦取本來真面目。紅爐燄上雪花明。雪花且置。試",
    "X82n1571_070:0336b20": "問大眾。如何是本來面目。以拄杖打圓相曰。會麼。長",
    "X82n1571_070:0336b21": "舌不離開口大。原來鼻直兩眉橫 問。持戒人。足不",
    "X82n1571_070:0336b22": "履生草。為甚麼南泉斬&#x732B;。歸宗斬蛇。師卓拄杖曰。會",
    "X82n1571_070:0336b23": "麼。曰會。師曰。是斬是殺。僧無語。師曰。不快漆桶 問。",
    "X82n1571_070:0336b24": "如何是和尚家風。師曰。持刀按&#x5292;。曰因甚如此。師曰。",
    "X82n1571_070:0336c01": "死活不知 問。佛未出世。祖未西來。還有佛法也無。",
    "X82n1571_070:0336c02": "師曰有。曰在甚麼處。師曰。會麼僧擬開口。師便打(破山",
    "X82n1571_070:0336c03": "明嗣)。",
    "X82n1571_070:0336c04": "渝州治平慧覺照衣禪師[0336c04] 綦江熊氏子。參破山明于",
    "X82n1571_070:0336c05": "蟠龍。一日侍立次。明舉惟佛與佛乃能知之。且道知",
    "X82n1571_070:0336c06": "箇甚麼。師曰。不許知。曰因甚不許知。師曰。知即凡夫。",
    "X82n1571_070:0336c07": "便禮拜。明劈頭一踏曰。再下一語。恰老僧意&#x9262;袋子",
    "X82n1571_070:0336c08": "許汝有分。師打桌上三拳曰。是何意旨。曰冤對兩相",
    "X82n1571_070:0336c09": "逢。全身秘不得 上堂。卓拄杖曰。渝州法道把眉攢。",
    "X82n1571_070:0336c10": "瓦礫荊榛不忍看。今日山僧重按&#x5292;。家家有路透長",
    "X82n1571_070:0336c11": "安。拽拄杖下座 上堂。喫飯打濕口。洗面打濕手。箇",
    "X82n1571_070:0336c12": "事本現成。人人盡知有。只不合等閒問著。十箇有五",
    "X82n1571_070:0336c13": "雙。眼似流星。口似扁擔。依舊面前背後。佛法不得順。",
    "X82n1571_070:0336c14": "手拍膝下座。",
    "X82n1571_070:0336c15": "渠縣觀音僧可印實禪師[0336c15] 上堂。波瀾浩渺。&#x5374;是文殊",
    "X82n1571_070:0336c16": "境界。天空雲淨。無非普賢道場。且道毗盧主法身主。",
    "X82n1571_070:0336c17": "又如何分說。卓拄杖曰。黃河三千年一度清(破山明嗣)。",
    "X82n1571_070:0336c18": "梁山靈木印綬禪師[0336c18] 上堂。柳綠桃紅。山青水碧。頭頭",
    "X82n1571_070:0336c19": "見劫外風光。處處顯大人境界。風不鳴條。雨不破塊。",
    "X82n1571_070:0336c20": "咄。貴爾當陽坐斷。是非一總不會(破山明嗣)。",
    "X82n1571_070:0336c21": "閬城當陽九昭寂朗禪師[0336c21] 參雙桂明。問如何是大白",
    "X82n1571_070:0336c22": "牛車。明便打。師曰。車在這裏。牛在甚麼處。明又打。師",
    "X82n1571_070:0336c23": "曰。棒頭有眼明如日。明復打。師拂袖便出。一日明垂",
    "X82n1571_070:0336c24": "偈曰。驢事未完馬事到。謾將底事討分曉。汝續後句",
    "X82n1571_070:0337a01": "看。師應聲曰。渾然正令續楊岐。露柱燈籠俱蹋倒(破山",
    "X82n1571_070:0337a02": "明嗣)。",
    "X82n1571_070:0337a03": "益州彭水龍洲三際如通禪師[0337a03] 陝西長安人。禮草堂",
    "X82n1571_070:0337a04": "老宿薙染。南詢首參天童悟。問覿面相呈時如何。悟",
    "X82n1571_070:0337a05": "便打。師便喝。悟曰。我打你喝。意旨如何。師曰。不敢辜",
    "X82n1571_070:0337a06": "負和尚。悟曰。未信你在。師拂袖便出。往參破山明于",
    "X82n1571_070:0337a07": "西堂。一見便問。覿面相呈。請師痛棒。明曰。不打你者",
    "X82n1571_070:0337a08": "鈍漢。師曰。恁麼多此一問。明曰。猶嫌少在。師禮拜。明",
    "X82n1571_070:0337a09": "曰。你向甚麼處見老僧。師即豎拳曰。&#x8657;空包不住。大",
    "X82n1571_070:0337a10": "地載不起。明曰。既然如此。你適纔向甚處禮拜。師便",
    "X82n1571_070:0337a11": "喝。明休去 僧問。和尚住此山。以何法示人。師曰。龍",
    "X82n1571_070:0337a12": "淵峰七高八低。玉帶水左曲右灣(破山明嗣)。",
    "X82n1571_070:0337a13": "巴州清&#x51C9;壁觀印嵩禪師[0337a13] 參雙桂明。問千里趨風呈",
    "X82n1571_070:0337a14": "一問。瞎驢宗旨請師宣。明振威一喝。師曰。恁麼則無",
    "X82n1571_070:0337a15": "邊剎海&#x8657;明鏡。大千沙界掌中珠。明又喝。師曰。聞師",
    "X82n1571_070:0337a16": "久蓄荊山玉。憑眾當陽借一觀。明曰。橫看不足。豎看",
    "X82n1571_070:0337a17": "有餘。師禮退(破山明嗣)。",
    "X82n1571_070:0337a18": "衡州開峰密行寂忍禪師[0337a18] 滇南宜良人。參破山明于",
    "X82n1571_070:0337a19": "雙桂。問不遠千里。禮拜和尚。千里內即不問。千里外",
    "X82n1571_070:0337a20": "一句作麼生。明曰。兩眼對兩眼 一日。砌墻有蜈蚣",
    "X82n1571_070:0337a21": "出。師大&#x544C;曰。蜈蚣雙桂。明&#x64E1;頭看。師以石打作兩斷。",
    "X82n1571_070:0337a22": "明曰。你道他性命在那一頭。師以&#x811A;踏之。明曰。究竟",
    "X82n1571_070:0337a23": "不知在那一頭。師便出(破山明嗣)。",
    "X82n1571_070:0337a24": "雲南狼盤大吼印傳禪師[0337a24] 上堂。石頭和尚道。針劄不",
    "X82n1571_070:0337b01": "入。藥山和尚道。石上栽花。狼盤這裏則不然。如百花",
    "X82n1571_070:0337b02": "叢裏相似。那箇鼻底。無些香氣(破山明嗣)。",
    "X82n1571_070:0337b03": "四川梁山月宗印星禪師[0337b03] 僧問。離四句絕百非。請師",
    "X82n1571_070:0337b04": "直指西來意。師曰。星河忽發怒。梁山飛半空(破山明嗣)。",
    "X82n1571_070:0337b05": "四川雙桂聖可印玉禪師[0337b05] 上堂。今朝正月十五。處處",
    "X82n1571_070:0337b06": "敲鑼擊鼓。燈籠通身放光。露柱就地起舞。揭臨濟之",
    "X82n1571_070:0337b07": "三元。抽雲門之一顧。豎拂子曰。大眾會麼。復擊一下",
    "X82n1571_070:0337b08": "曰。發機須是千鈞弩(破山明嗣)。",
    "X82n1571_070:0337b09": "河南聖山寂光印豁禪師[0337b09] 上堂。僧問。達磨西來所傳",
    "X82n1571_070:0337b10": "何事。師擲下拄杖曰。會麼。僧無語。師曰。我當時見雙",
    "X82n1571_070:0337b11": "桂。被他一問。只得面赤而歸。至今覺有&#x6159;色。便下座",
    "X82n1571_070:0337b12": "(破山明嗣)。",
    "X82n1571_070:0337b13": "關中興善易菴印師禪師[0337b13] 西蜀成都人。佛成道日上",
    "X82n1571_070:0337b14": "堂。一點明星未變更。瞿曇&#x89B0;破使人驚。妄想執著成",
    "X82n1571_070:0337b15": "何事。心佛眾生盡強名 雙桂老人誕日上堂。大眾",
    "X82n1571_070:0337b16": "會麼。丹桂月中香易遠。青松雲裏榦蒼蒼。況撾塗毒",
    "X82n1571_070:0337b17": "驚天鼓。殺活聲光萬古殃。且道聞者如何。兒孫觸著",
    "X82n1571_070:0337b18": "命根斷。半篆爐&#x70DF;熱恨長 佛誕上堂。過去已過去。",
    "X82n1571_070:0337b19": "未來渾莫算。年年四月八。人人慶佛誕。當日獨稱尊。",
    "X82n1571_070:0337b20": "今朝冤害&#x5FA7;。不墮雲門機。瞻仰資無限。大眾既同瞻",
    "X82n1571_070:0337b21": "仰。還見釋迦老子麼。驀豎拂子曰。不涉去來今。毫端",
    "X82n1571_070:0337b22": "全體現(破山明嗣)。",
    "X82n1571_070:0337b23": "四川開山快雪印國禪師[0337b23] 僧問。如何是深深意。師曰。",
    "X82n1571_070:0337b24": "沒頭沒腦(破山明嗣)。",
    "X82n1571_070:0337c01": "開縣石床印平禪師[0337c01] 久參萬峰明。俾師首眾秉拂。僧",
    "X82n1571_070:0337c02": "問。吾師如何得居第一座。師拈起拂子曰。還有過得",
    "X82n1571_070:0337c03": "伊者麼(破山明嗣)。",
    "X82n1571_070:0337c04": "梁縣宋興萬竹印葦禪師[0337c04] 上堂。塵塵三昧。籮裏飯桶",
    "X82n1571_070:0337c05": "裏水。要飲便飲。要食便食。何須走千門入保社。到頭",
    "X82n1571_070:0337c06": "元是昔年人。面上風霜徒受折。卓杖曰。咄咄(破山明嗣)。",
    "X82n1571_070:0337c07": "瀘州奉僊秋水印滿禪師[0337c07] 僧問。如何是佛祖向上事。",
    "X82n1571_070:0337c08": "師曰。烈燄光中難措足。白雲堆裏且宵眠(破山明嗣)。",
    "X82n1571_070:0337c09": "廣元鳳凰古城道堅禪師[0337c09] 僧問。如何是西來大意。師",
    "X82n1571_070:0337c10": "曰。鳳凰舌頭短(破山明嗣)。",
    "X82n1571_070:0337c11": "大竹百城印著禪師[0337c11] 上堂。今朝九月九。萬物隨時候。",
    "X82n1571_070:0337c12": "滿泛茱萸茶。何用菊花酒。孰能常惺惺。惟此拄杖友。",
    "X82n1571_070:0337c13": "且道。拄杖子有長處麼。卓拄杖曰。渡水穿雲頻借力。",
    "X82n1571_070:0337c14": "閒來猶得擾龍門(破山明嗣)。",
    "X82n1571_070:0337c15": "順慶真如本源海液禪師[0337c15] 郡之姚氏子。十七為大僧。",
    "X82n1571_070:0337c16": "便知參究。一日上佛殿。見風吹經飛動。悟得活潑消",
    "X82n1571_070:0337c17": "息。後參雙桂明。一見便問。如汝文殊無是文殊。若有",
    "X82n1571_070:0337c18": "是者則二文殊。汝作麼生會。師曰。直截根源。本無有",
    "X82n1571_070:0337c19": "二。明曰。恰恰用心時。恰恰無心用。無心恰恰用。常用",
    "X82n1571_070:0337c20": "恰恰無。師曰。古人神悟處。自不落窠臼。明曰。善自護",
    "X82n1571_070:0337c21": "持(破山明嗣)。",
    "X82n1571_070:0337c22": "梁山雲幻印宸禪師[0337c22] 僧問。如何得一塵不染。師曰。癩",
    "X82n1571_070:0337c23": "&#x732A;隊裏(破山明嗣)。",
    "X82n1571_070:0337c24": "梁山雲嶠印水禪師[0337c24] 參雙桂明。一日聞鐘有省。述偈",
    "X82n1571_070:0338a01": "曰。此事毋勞形影求。當陽一擊解千愁。多年參訪皆",
    "X82n1571_070:0338a02": "無用。掌上原來有指頭(破山明嗣)。",
    "X82n1571_070:0338a03": "重慶碧巖千松印萬禪師[0338a03] 成都杜氏子。上堂。今日陞",
    "X82n1571_070:0338a04": "座笑呵呵。踢倒淨瓶。會也麼。法法頭頭皆是道。毗盧",
    "X82n1571_070:0338a05": "頂上任高歌(破山明嗣)。",
    "X82n1571_070:0338a06": "蓬谿八關六岫印奎禪師[0338a06] 川東長壽鄭氏子。上堂前",
    "X82n1571_070:0338a07": "日昨日今日。重重播揚家醜。非是舌底喃喃。務要大",
    "X82n1571_070:0338a08": "家知有。乃顧左右曰。如何是知有底消息。拍香几曰。",
    "X82n1571_070:0338a09": "咄(破山明嗣)。",
    "X82n1571_070:0338a10": "梁州盛山雪堂&#x9834;初印顯禪師[0338a10] 開江徐氏子。付囑後",
    "X82n1571_070:0338a11": "深隱牛山。迨明順世。眾請封龕曰。靈山雙趺示相。少",
    "X82n1571_070:0338a12": "林隻履明宗。檢點將來。吾師軌同一轍。昔也放開奮",
    "X82n1571_070:0338a13": "迅全機。今也卷懷那伽大定。正值鎖封時節。大眾作",
    "X82n1571_070:0338a14": "麼生會。良久畫○曰。萬里清光歸碧漢。一輪明月照",
    "X82n1571_070:0338a15": "山河(破山明嗣)。",
    "X82n1571_070:0338a16": "射洪清果不會法通禪師[0338a16] 南充楊氏子。初參福嚴容。",
    "X82n1571_070:0338a17": "問。是甚處人。師曰四川。容曰。你帶的附子黃連。何不",
    "X82n1571_070:0338a18": "呈出。師進前作女人拜。容曰。川僧弄&#x8657;頭。師一喝便",
    "X82n1571_070:0338a19": "出。後參雙桂明。師問。某甲末後來。請師最初句。明曰。",
    "X82n1571_070:0338a20": "老僧舉杯喫茶。不知甚麼麤細。師兩手叉腰作聽勢。",
    "X82n1571_070:0338a21": "明打曰。者漢久在江南喫餿飯。&#x5374;來這裏討新鮮。師",
    "X82n1571_070:0338a22": "連喝便出 上堂。至圓至妙。至難指&#x8E2A;。電光弗及。石",
    "X82n1571_070:0338a23": "火罔通。回頭轉腦。喪&#x5374;家風。一念知非。耳熱面紅。是",
    "X82n1571_070:0338a24": "箇甚麼。為萬物宗。喝一喝(破山明嗣)。",
    "X82n1571_070:0338b01": "古閬嘯宗印密禪師[0338b01] 僧問。子湖捉僧捉賊。和尚作麼",
    "X82n1571_070:0338b02": "生判斷。師曰。是即不是 問。教中道。結集法眼。無令",
    "X82n1571_070:0338b03": "斷絕。又曰。倒&#x5374;門前剎竿。是斷絕。不是斷絕。師曰。千",
    "X82n1571_070:0338b04": "聖不傳(破山明嗣)。",
    "X82n1571_070:0338b05": "梁山虎城黑灘指北通鑑禪師[0338b05] 參福嚴容。問杲日當",
    "X82n1571_070:0338b06": "空樹無影。是何人境界。容當頭一蹋。師作大蟲吼一",
    "X82n1571_070:0338b07": "聲。容曰。老僧今日失利。再參雙桂明。未禮拜。便與明",
    "X82n1571_070:0338b08": "&#x8107;下一拳曰。遠遠只帶者箇來。明曰。元是你本有的。",
    "X82n1571_070:0338b09": "師曰。供養和尚。明劈脊便棒。師拂袖便出 師主法",
    "X82n1571_070:0338b10": "日。天雨寶華。人咸&#x88D3;袖。品行高卓。叢席共相尊禮。咸",
    "X82n1571_070:0338b11": "稱蜀中一甘露門云(破山明嗣)。",
    "X82n1571_070:0338b12": "果州大林九彥印歷禪師[0338b12] 州之趙氏子。上堂。本體圓",
    "X82n1571_070:0338b13": "明耀大千。只須當下徹根源。尋常日用逢知己。拄杖",
    "X82n1571_070:0338b14": "挑來一串穿。眾中有會得者麼。眾無語。師曰。相識滿",
    "X82n1571_070:0338b15": "天下。知心能幾人(破山明嗣)。",
    "X82n1571_070:0338b16": "鳳山興隆深省寂純禪師[0338b16] 渝州徐氏子。參雙桂。職書",
    "X82n1571_070:0338b17": "狀。明曰。汝任書狀。不可錯落。師曰。公案現成。有何錯",
    "X82n1571_070:0338b18": "落。明曰。公案何在。師作寫勢。明曰。就錯了。師拂袖而",
    "X82n1571_070:0338b19": "出 佛誕上堂。今日瞿曇降誕。指天指地。即是者箇",
    "X82n1571_070:0338b20": "消息。諸人還會麼。四十九年說不盡。兒孫打入葛藤",
    "X82n1571_070:0338b21": "窠(破山明嗣)。",
    "X82n1571_070:0338b22": "閣部東川呂大器居士[0338b22] 究心宗乘。久不得入。聞萬峰",
    "X82n1571_070:0338b23": "明。駐錫石柱司說法。欲往參謁。左右以督師兵柄。不",
    "X82n1571_070:0338b24": "可輕騎入山為阻。士亦念。山深道棘。恐滋地方之累。",
    "X82n1571_070:0338c01": "乃&#x8CF7;香往迎。師拽杖赴署。士出擬作禮。師曰。你是呂",
    "X82n1571_070:0338c02": "居士麼。士曰不敢。師曰。父母未生前。還姓甚麼。士擬",
    "X82n1571_070:0338c03": "開口。師便打。士色怒。師復打。士趨進。師呵呵大笑曰。",
    "X82n1571_070:0338c04": "將謂將謂。元來元來。遂占一偈。示曰。無端平地起孤",
    "X82n1571_070:0338c05": "堆。駭得&#x8657;空顛倒走。痛打金毛人不識。幾乎翻作跳",
    "X82n1571_070:0338c06": "墻狗。士怒掩&#x5374;門。大張威令相勘。師答以偈曰。父母",
    "X82n1571_070:0338c07": "未生前句子。等閒棒著發無明。猛然省得非他物。十",
    "X82n1571_070:0338c08": "八女兒不繫裙。擲偈即行。後石柱司官馬嵩山。以扭",
    "X82n1571_070:0338c09": "繚拘解轅門。師以偈投見曰。拄杖芒鞋荊棘路。沾沾",
    "X82n1571_070:0338c10": "滯滯無回互。通身泥水尚未乾。又穿一雙鐵&#x811A;褲。士",
    "X82n1571_070:0338c11": "降階焚香。始拜為弟子。執禮甚恭。師曰。汝尚未知主",
    "X82n1571_070:0338c12": "人公落處在。士禮拜曰。謝師指示。師便打曰。如何是",
    "X82n1571_070:0338c13": "十八女兒不繫裙。士于言下。豁然有省。遂呈二偈曰。",
    "X82n1571_070:0338c14": "天生體態自輕柔。紅粉佳人日夜愁。逐色尋聲年易",
    "X82n1571_070:0338c15": "邁。婆婆原是舊風流。麤言惡棒不容情。收放何須藉",
    "X82n1571_070:0338c16": "主人。恁般磕著吾懷裏。一句承當覿面親。師閱偈。點",
    "X82n1571_070:0338c17": "首頷之。遂授記&#x8382;。付法偈曰。黃檗室中三頓棒。大愚",
    "X82n1571_070:0338c18": "肋下便還拳。老僧撞著呂公縛。祖代源流如是傳(破山",
    "X82n1571_070:0338c19": "明嗣)。",
    "X82n1571_070:0338c20": "福清黃檗隱元琦禪師[0338c20] 福州東林林氏子。十歲仰觀",
    "X82n1571_070:0338c21": "天星有觸。遂決志出家。投南海潮音。領茶頭執事。日",
    "X82n1571_070:0338c22": "供萬眾無難色。因省母歸里。遂剃髮黃檗。&#x5FA7;游講肆。",
    "X82n1571_070:0338c23": "後參金粟容。遂有省入。因見諸禪人頌百丈再參馬",
    "X82n1571_070:0338c24": "祖因緣。總未妥在。師呈頌曰。一聲塗毒聞皆喪。&#x5FA7;界",
    "X82n1571_070:0339a01": "髑髏沒處藏。三寸舌伸安國&#x5292;。千秋凜凜白如霜。容",
    "X82n1571_070:0339a02": "深然之。圈出拈示法堂。即為陞座曰。吾有一枝拂子。",
    "X82n1571_070:0339a03": "是從上用不盡的。顧師曰。汝作麼生奉持。師喝曰。放",
    "X82n1571_070:0339a04": "下著。容曰。再道看。師喝便出。容到方丈。師禮拜曰。適",
    "X82n1571_070:0339a05": "纔觸忤和尚。容舉拂曰。汝且將去行持。師接著便打",
    "X82n1571_070:0339a06": "一拂。容曰。將謂報恩那。師又打一拂。便出。後繼席黃",
    "X82n1571_070:0339a07": "檗。見巖下側石如舟。行者艱于步履。師曰。時節若至。",
    "X82n1571_070:0339a08": "自然平矣。一夕。師向石持大悲&#x546A;三遍。默祝龍天。此",
    "X82n1571_070:0339a09": "去黃檗。吾道大行。為山增色。此石可平。次早黎明。大",
    "X82n1571_070:0339a10": "眾報曰。石已自平。師曰。不可傳說。吾祝已徵。乃命名",
    "X82n1571_070:0339a11": "為自平石。附以銘曰。匪石不平。我心弗誠。心既誠矣。",
    "X82n1571_070:0339a12": "其石自平。既平且誠。吾道大行。以此靈驗。刊石為銘",
    "X82n1571_070:0339a13": " 上堂。禾黍不陽&#x8276;。競栽桃李春。返令力耕者。半作",
    "X82n1571_070:0339a14": "賣花人。黃檗冬行春令去也。還有移時換節者。與黃",
    "X82n1571_070:0339a15": "檗爭輝。出來酬價看。眾無對。良久曰。可憐不遇攀花",
    "X82n1571_070:0339a16": "手。狼籍枝頭多少春 僧送布。師舉布曰。這箇那裏",
    "X82n1571_070:0339a17": "得來。曰惠安。師曰。為甚麼在我手裏。僧罔措。師擲下",
    "X82n1571_070:0339a18": "曰。要這箇作甚麼 後應扶桑國之請。大行于彼國。",
    "X82n1571_070:0339a19": "至今兒孫蕃衍(費隱容嗣)。",
    "X82n1571_070:0339a20": "福州雪峰&#x4E98;信彌禪師[0339a20] 同安蔡氏子。年十七。禮梅山",
    "X82n1571_070:0339a21": "止安薙髮。一日安舉德山棒臨濟喝。是同是別。日夕",
    "X82n1571_070:0339a22": "思惟。不能一決。因負米登山。忽忘身世。遂成偈以自",
    "X82n1571_070:0339a23": "歎。發誓參方。首造鼓山。謁無異來。受戒具。復參天童",
    "X82n1571_070:0339a24": "悟于黃檗。又掩關于安南之圭峰。有僧傳天童以薰",
    "X82n1571_070:0339b01": "風自南來話。勘驗學人。師未明其旨。提撕三月。值掃",
    "X82n1571_070:0339b02": "地汗出。忽然清風襲體。通身慶快。乃拍掌笑曰。好箇",
    "X82n1571_070:0339b03": "出身處。時人不自知。始信大慧曰。悟後不參古人言",
    "X82n1571_070:0339b04": "句。不肯見人。是為大病。適金粟容繼席黃檗。遂啟關",
    "X82n1571_070:0339b05": "直詣容。問如何是汝本分句。師曰。今日晴。容曰。我不",
    "X82n1571_070:0339b06": "問今日晴。如何是本分句。師曰。昨日雨。容曰。親切道",
    "X82n1571_070:0339b07": "來。師便豎拳。容曰。離&#x5374;拳頭&#x807B;。師曰。鼻孔大頭垂。容",
    "X82n1571_070:0339b08": "頷之。遂安西堂。一日侍立次。容問。德山托&#x9262;。低頭歸",
    "X82n1571_070:0339b09": "方丈。意旨如何。師曰。恁麼去喪&#x5374;兒孫。容曰。密啟其",
    "X82n1571_070:0339b10": "意&#x807B;。師曰。恰似今日。容曰。末後句又作麼生。師口占",
    "X82n1571_070:0339b11": "曰。末後句&#x811A;頭。&#x811A;底復全備。幸自可憐生。春風落草",
    "X82n1571_070:0339b12": "裏。記&#x8382;後。出住南安棲隱。南山報劬。福州興國雪峰。",
    "X82n1571_070:0339b13": "漳浦岱山九雲。惠安平山。泉州招慶等剎 上堂。玉",
    "X82n1571_070:0339b14": "樹銀花開。林巒成一色。碧桃三五點。又露春消息。&#x5FA7;",
    "X82n1571_070:0339b15": "界覓無&#x8E2A;。相逢不相識。靈雲蹉過許多年。只為尋常",
    "X82n1571_070:0339b16": "不得力。若得力千聖莫能知。玄沙焉可測。且道。作麼",
    "X82n1571_070:0339b17": "生是衲僧得力處。良久曰。等閒日午打三更。翻轉乾",
    "X82n1571_070:0339b18": "坤如漆黑。喝一喝 上堂。風生大野。霧散晴空。山明",
    "X82n1571_070:0339b19": "水秀。竹翠花紅。物物悉皆成現。頭頭終不覆藏。堪笑",
    "X82n1571_070:0339b20": "古今譚元說妙。舉西話東。正眼看來。大似雪上加霜。",
    "X82n1571_070:0339b21": "還有不受瞞的麼。驢腮馬面雖相似。熨斗煎茶銚不",
    "X82n1571_070:0339b22": "同 解制上堂。九十日內。動靜一致。有利無利。不離",
    "X82n1571_070:0339b23": "行市。突出眼睛。失&#x5374;巴鼻。身裏出門難。門裏出身易。",
    "X82n1571_070:0339b24": "當下頓超難易。便能寸步千里。喝一喝曰。會麼。下座",
    "X82n1571_070:0339c01": " 辭眾上堂。進以時。退以時。見機行藏不思議。但能",
    "X82n1571_070:0339c02": "不作去來觀。&#x5FA7;界渾成圓覺地。喝一喝 上堂。師舉",
    "X82n1571_070:0339c03": "盤山道。向上一路。千聖不傳。慈明道。向上一路。千聖",
    "X82n1571_070:0339c04": "不然。徑山杲曰。向上一路。熱碗鳴聲。天童師翁曰。向",
    "X82n1571_070:0339c05": "上一路。踏破草&#x97B5;。師曰。四大老。雖是發明向上一路。",
    "X82n1571_070:0339c06": "未免令人望崖而退。黃檗則不然。向上一路看&#x811A;下",
    "X82n1571_070:0339c07": " 上堂。太&#x8657;未為大。蟭螟未為小。一句具三元。一元",
    "X82n1571_070:0339c08": "具三要。多少聰明人。迷&#x5374;這一竅。不見道。毗婆尸佛",
    "X82n1571_070:0339c09": "早留心。直至如今不得妙 僧問。四方八面來時如",
    "X82n1571_070:0339c10": "何。師便打。曰意旨如何。師曰。一併收下。曰只如大悲",
    "X82n1571_070:0339c11": "院有齋。師曰。切莫向這裏許躲根 問如何是佛。師",
    "X82n1571_070:0339c12": "曰。繩床椅子 師晚居榕城慶城僅四載。至順治己",
    "X82n1571_070:0339c13": "亥初秋。示微疾。謝絕醫藥。中元日。次第遺囑後事。一",
    "X82n1571_070:0339c14": "切弗循世諦。夜半命具湯澡浴。眾皆環集。待十六日",
    "X82n1571_070:0339c15": "&#x9DC4;鳴。易衣端坐。顧問首座照徹曰。芙蓉來作甚麼。徹",
    "X82n1571_070:0339c16": "曰。造一座無縫塔。師曰。幾工造就。徹曰。不費工夫。師",
    "X82n1571_070:0339c17": "曰。好生瞻仰。徹禮退。又喚明照曰。吾示汝。妙湛圓寂。",
    "X82n1571_070:0339c18": "不以世求。心性無染。本自圓成。但離妄緣。即如如佛。",
    "X82n1571_070:0339c19": "至卯刻。眾請遺偈。師曰。往往說了死不得。要行便行。",
    "X82n1571_070:0339c20": "用偈作麼。遂跏趺而逝。世壽五十七。僧臘四十。奉全",
    "X82n1571_070:0339c21": "身。塔于雪峰之麓宮。詹學士周廷鑨。撰塔誌銘(費隱容嗣)。",
    "X82n1571_070:0339c22": "雲峰朗真璣禪師[0339c22] 小參。今日五月五。雲峰無時度。不",
    "X82n1571_070:0339c23": "點菖蒲茶。不打鼉龍鼓。不用符使驅瘟疫。不拈百草",
    "X82n1571_070:0339c24": "&#x751E;甜苦。家常粥飯寂寥寥。終不倚傍人門戶。狐妖鼠",
    "X82n1571_070:0340a01": "怪。一任鼓舌搖唇。跛&#x9F08;盲龜。從教頭昂面露。赤口白",
    "X82n1571_070:0340a02": "舌自消除。不動纖毫超佛祖。且道。據箇甚麼。驀豎拂",
    "X82n1571_070:0340a03": "子搖曰。瞞我不得。擲下拂子。復舉龍牙和尚曰。學道",
    "X82n1571_070:0340a04": "先須有悟由。還如爭&#x9B2A;快龍舟。雖然舊閣閒田地。一",
    "X82n1571_070:0340a05": "度贏來方始休。師曰。龍牙據款呈實即不無。爭奈不",
    "X82n1571_070:0340a06": "堪舉似。未免翻成鈍置。何故。好女不著嫁時衣。將軍",
    "X82n1571_070:0340a07": "不納敗兵騎。雲峰也有一頌。不圖應時應節。且要脫",
    "X82n1571_070:0340a08": "略悟迷。道妙由來不涉程。聖凡觸事自圓成。端陽雨",
    "X82n1571_070:0340a09": "色無&#x8657;日。遠近林巒翠欲傾 小參。六月初六。天色",
    "X82n1571_070:0340a10": "炎熱。路上行人。汗出如浴。林下衲僧。冷似冰雪。雖然",
    "X82n1571_070:0340a11": "冷熱不同。覿面全彰。要訣是非差別難該。動靜閒忙",
    "X82n1571_070:0340a12": "俱滅。遂高聲召眾曰。還會麼。若也會得。壁立千仞赤",
    "X82n1571_070:0340a13": "肉團。無位真人乾屎橛。若也不會。茫茫宇宙是丈夫。",
    "X82n1571_070:0340a14": "甕裏何曾失&#x5374;&#x9F08;。喝一喝 小參。神頭鬼面。驢腮馬",
    "X82n1571_070:0340a15": "臉。滅漢吞吳。驅雷掣電。不可以知知。不可以眼見。轉",
    "X82n1571_070:0340a16": "身移步喪全軀。臨濟德山失方便。且道。是何意旨。拈",
    "X82n1571_070:0340a17": "拄杖。作射勢曰。透過萬重關。放出這箇箭。放下拄杖",
    "X82n1571_070:0340a18": "曰。險。復喝一喝(費隱容嗣)。",
    "X82n1571_070:0340a19": "鹽官金粟百癡元禪師[0340a19] 閩之漳浦人。族姓蔡。業儒不",
    "X82n1571_070:0340a20": "售。年二十薙度。見禪關策進。有萬法歸一話。遂事參",
    "X82n1571_070:0340a21": "究。年二十四。謁黃檗容。問答次。容連拳打出。翌辰呈",
    "X82n1571_070:0340a22": "偈。容閱畢。豎拳曰。向這裏道看。師無語。容復連拳打",
    "X82n1571_070:0340a23": "出。自此丟&#x5374;話頭。單看連拳打出時。畢竟是甚麼意",
    "X82n1571_070:0340a24": "旨。愈參愈猛。一日隨眾入室次。容曰。動弦別曲。葉落",
    "X82n1571_070:0340b01": "知秋。汝作麼生會。師呈坐具。容曰。是甚麼時節。作如",
    "X82n1571_070:0340b02": "此去就。師擬開口。容又連拳打出。師歸堂。即躍然有",
    "X82n1571_070:0340b03": "省。適&#x4E98;信關主參容。容問。如何是佛。主抵對後。容復",
    "X82n1571_070:0340b04": "顧師曰。汝作麼生道。師曰。破米篩。容頷之。立師為西",
    "X82n1571_070:0340b05": "堂。容問。寂然不動。感而遂通。汝作麼生會。師珍重便",
    "X82n1571_070:0340b06": "出。又問。如何是逆水之波。師進前。作掀倒禪床勢。容",
    "X82n1571_070:0340b07": "拈拄杖。師亦出。復問。我看汝這幾時。恰似傷弓之鳥。",
    "X82n1571_070:0340b08": "如何是金翅鳥。直取龍吞。師亦進前。作掀倒禪床勢",
    "X82n1571_070:0340b09": "而出。容遂印可 住金粟上堂。玉將火試。金將火&#x7145;。",
    "X82n1571_070:0340b10": "不改尋常光明燦爛。若是鉛汞碔砆。到這裏百雜碎",
    "X82n1571_070:0340b11": "了也。所以山僧數年來。開爐冶運鉗錘。挈挈波波。費",
    "X82n1571_070:0340b12": "盡柴炭。只要求箇精金美玉。當前爭奈土曠人稀。相",
    "X82n1571_070:0340b13": "逢者少。可中有不受屈抑的。往往自謂。懷金無識價。",
    "X82n1571_070:0340b14": "抱璞枉遭刑。似則固似。是即未是。大眾既似矣。為甚",
    "X82n1571_070:0340b15": "麼&#x5374;未是。何樓市物真和偽。到底行家不可瞞 除",
    "X82n1571_070:0340b16": "夕小參。以拄杖卓一卓曰。爆竹一聲。乾坤震動。山魈",
    "X82n1571_070:0340b17": "鼠怪。何處出頭。因思王老燒錢。太煞膽小可笑。北禪",
    "X82n1571_070:0340b18": "分歲自取勾牽。金粟非是屈抑先賢。祇為門風各別。",
    "X82n1571_070:0340b19": "汝等諸人。莫有成褫者麼。眾無對。師曰。不遇知音者。",
    "X82n1571_070:0340b20": "徒勞話歲寒。遂拖拄杖打散 上堂。日融融風浩浩。",
    "X82n1571_070:0340b21": "華亭江畔古猶今。雲羃羃草茸茸。金粟峰頭常顯露。",
    "X82n1571_070:0340b22": "不是目前法。亦非心外機。拈出自光輝。用著更痛快。",
    "X82n1571_070:0340b23": "與麼說話。皆諸方普請會底。山僧此者擬別行一路。",
    "X82n1571_070:0340b24": "算去思來。總跳不出。憶得古詩有兩句。頗相近。堪與",
    "X82n1571_070:0340c01": "一切人。脫&#x5374;貼肉汗衫。未免借為流布。下嵩山兮多",
    "X82n1571_070:0340c02": "所思。攜佳人兮步遲遲。松間明月長如此。君再遊兮",
    "X82n1571_070:0340c03": "復何時。良久。高聲召曰。大眾。眾舉首。師曰。分明記取",
    "X82n1571_070:0340c04": " 上堂。一二三四五六七。七六五四三二一。縱橫逆",
    "X82n1571_070:0340c05": "順數將來。日日分明是好日。去&#x5374;七拈著一。八臂哪",
    "X82n1571_070:0340c06": "吒下手難。千眼大悲辨不出 上堂。三月屆清明。扶",
    "X82n1571_070:0340c07": "笻陌上行。行行興未歇。半喜半疑驚。舊塚添新塚。歌",
    "X82n1571_070:0340c08": "聲和哭聲。如何塵世客。不早學無生。且無生作麼生",
    "X82n1571_070:0340c09": "學。喝一喝曰。相逢莫下馬。各自奔前程 開光上堂。",
    "X82n1571_070:0340c10": "銅棺絕頂。突出雙睛。情與無情。煥然等現。此師翁最",
    "X82n1571_070:0340c11": "初之光也。踞六大剎。丕振濟宗。緇素雲屯。名傳紫閣。",
    "X82n1571_070:0340c12": "此師翁出世之光也。示寂通玄。峰巒變白。四方聞訃。",
    "X82n1571_070:0340c13": "如喪所生。此師翁末後之光也。即今若子若孫。遍天",
    "X82n1571_070:0340c14": "遍地。總是師翁不盡餘光所攝。更說箇飾像開光。大",
    "X82n1571_070:0340c15": "似佛頭屙。塗污不少。是汝諸人。要見師翁不盡餘光",
    "X82n1571_070:0340c16": "麼。山僧徹骨徹髓。普為點出去也。遂拽拄杖下座。一",
    "X82n1571_070:0340c17": "齊打散 上堂。九九百百。半青半白。項短二寸。頭長",
    "X82n1571_070:0340c18": "三尺。相對無言獨足行。神光閃爍射衣&#x88D3;。應機游戲",
    "X82n1571_070:0340c19": "兮。大千剎土不為寬。隨物遁藏兮。蟭螟眼裏不為窄。",
    "X82n1571_070:0340c20": "釋迦彌勒是他奴。臨濟德山空踧踖。試問此者是何",
    "X82n1571_070:0340c21": "人。擬議頂門轟霹靂。拈拄杖卓一卓。喝一喝 上堂。",
    "X82n1571_070:0340c22": "無明即佛性。萬幅楊&#x70DF;藏古鏡。煩惱即菩提。千畦麥",
    "X82n1571_070:0340c23": "浪漲前谿。也無佛性無無明。&#x9599;市紅塵信步行。也無",
    "X82n1571_070:0340c24": "菩提無煩惱。拈匙把&#x7B6F;隨緣好。隨緣好須及早。莫言",
    "X82n1571_070:0341a01": "烏兔尚堪留。蹉過一生空到老 上堂。豎起拂子曰。",
    "X82n1571_070:0341a02": "摩竭陀國。親行此令。萬派消聲。千差打迸。可笑飲光",
    "X82n1571_070:0341a03": "潦倒。末後自入坑&#x7A7D;。帶累幾許兒孫。到處說心說性。",
    "X82n1571_070:0341a04": "稱楊稱鄭金粟。贏得日長無事。倚闌干望見。角里山",
    "X82n1571_070:0341a05": "下秦皇廟。前有一座藤裏石橋。冷與碧波相映。只是",
    "X82n1571_070:0341a06": "不許動著。為甚麼蔡三郎行年本命 上堂。采菱歌",
    "X82n1571_070:0341a07": "斷秋風起。曲檻香清翠帶殘。&#x6159;愧九旬無法說。行行",
    "X82n1571_070:0341a08": "坐坐暗相瞞。政當此時。解夏一句又如何道。行滿不",
    "X82n1571_070:0341a09": "須驗蠟人。輕包萬里任來去 上堂。古佛心只如今。",
    "X82n1571_070:0341a10": "澄水浸&#x8657;碧。寒風動暮砧。明明歷歷無人會。可笑空",
    "X82n1571_070:0341a11": "拋境上尋 僧問。疋馬單鎗直入時如何。師曰。山僧",
    "X82n1571_070:0341a12": "退身三步。僧喝。師拈棒打。僧走出。師曰。何曾解恁麼",
    "X82n1571_070:0341a13": "來 問如何是當陽獨露句。師曰。春鳥喃喃罵落花",
    "X82n1571_070:0341a14": " 問一大藏教如何演唱。師曰。碧班邠豹剝。當滴帝",
    "X82n1571_070:0341a15": "都丁。曰某甲不會。師曰。玉篇裏看取 康&#x7188;壬寅六",
    "X82n1571_070:0341a16": "月。師手錄法語百餘葉。增入全錄。曰山僧從今再不",
    "X82n1571_070:0341a17": "說法矣。八月初示微疾。醫來。師曰。報緣已盡。服藥無",
    "X82n1571_070:0341a18": "益。每日酬應如常。至十六日巳時。沐浴更衣而逝。塔",
    "X82n1571_070:0341a19": "于吳之鄧尉山後。有嗣法門人古門壽宗。遷回浦城",
    "X82n1571_070:0341a20": "就山。語錄三十卷。入楞嚴方冊流通。次年癸卯六月。",
    "X82n1571_070:0341a21": "師忽示現于平湖北水門外。徒眾數十人。舟楫宛然。",
    "X82n1571_070:0341a22": "金天生同眾親見能言之。事載行實(費隱容嗣)。",
    "X82n1571_070:0341a23": "杭州東明孤雲鑑禪師[0341a23] 參金粟容。容問。如何是覿體",
    "X82n1571_070:0341a24": "現前。師下語不契。屢呈偈頌。皆不許可。忽一日豁然",
    "X82n1571_070:0341b01": "上方丈。容曰。如何是覿體現前。師驀豎拳曰。會麼。容",
    "X82n1571_070:0341b02": "曰。如何是覿體無依。師轉身曰。我去也。容頷之 上",
    "X82n1571_070:0341b03": "堂。拈拄杖曰。施主殷勤請上堂。愧予無法可商量。拈",
    "X82n1571_070:0341b04": "條白棒當陽指。普使人天脫體彰。雖然如是。丈夫自",
    "X82n1571_070:0341b05": "有&#x51B2;天志。莫向如來行處行 上堂。二月初九。客到",
    "X82n1571_070:0341b06": "門首。山僧無法。何必啟口。脫體風流。更何可守。直得",
    "X82n1571_070:0341b07": "獅子回頭。象王哮吼。野干潛&#x8E2A;。狐狸倒走。試看陌上",
    "X82n1571_070:0341b08": "流鶯。溪邊垂柳。一一分明。子午卯酉。擬議尋思。劈脊",
    "X82n1571_070:0341b09": "便棒 世祖順治癸巳。住金粟。一日拈拂趺坐而逝",
    "X82n1571_070:0341b10": "(費隱容嗣)。",
    "X82n1571_070:0341b12": "五燈全書卷第七十",
    "X82n1571_070:0341b14": "[0341b14] 五燈全書卷第七十補遺",
    "X82n1571_070:0341b16": "  臨濟宗",
    "X82n1571_070:0341b17": "   南嶽下第三十五世隨錄",
    "X82n1571_070:0341b18": "梁山黃檗象崖珽禪師[0341b18] 閩之福清人。初參全粟悟。後",
    "X82n1571_070:0341b19": "參東塔明。&#x8EC4;西堂。始印可。入蜀開法梁山之玉屏。上",
    "X82n1571_070:0341b20": "堂。舉保壽開堂。三聖推出一僧。壽便打。聖云。恁麼為",
    "X82n1571_070:0341b21": "人。瞎&#x5374;鎮州一城人眼去在。壽擲下拄杖。歸方丈。師",
    "X82n1571_070:0341b22": "曰。三聖坐籌帷幄。退己讓人。者僧身挨白刃。皮下無",
    "X82n1571_070:0341b23": "血。保壽據令而行。龍頭蛇尾。三人雖縱奪可觀。未免",
    "X82n1571_070:0341b24": "有得有失。山僧今日開堂。若有推出一僧。亦劈脊便",
    "X82n1571_070:0341c01": "打。他若云恁麼為人。瞎&#x5374;西蜀人眼去在。直打棒折。",
    "X82n1571_070:0341c02": "也未放手。何故。要救天下人眼在 因避兵酉陽大",
    "X82n1571_070:0341c03": "酉禪林。于辛卯七月望日。示微恙說偈。來亦無所從。",
    "X82n1571_070:0341c04": "去亦無所至。來去本無&#x8E2A;。無是無不是。擲筆趨寂。世",
    "X82n1571_070:0341c05": "壽五十三。僧臘三十一(破山明嗣)。",
    "X82n1571_070:0341c06": "[障-音]邡雪門含璞燦禪師[0341c06] 秋林人。幼經講肆。長習坐禪。",
    "X82n1571_070:0341c07": "淵默穆然。一見萬峰提唱。所蘊脫灑。後住[障-音]邡夫子",
    "X82n1571_070:0341c08": "院。易額為雪門 上堂。問衲僧行履處即不問。睡夢",
    "X82n1571_070:0341c09": "時如何作主。師曰。夜半窗明。&#x96A3;家有火。曰此是甚麼",
    "X82n1571_070:0341c10": "消息。師曰。開眼也著。合眼也著。乃曰。人人赤灑灑。撥",
    "X82n1571_070:0341c11": "雲霧而&#x89A9;青天。箇箇圓陀陀。穿垢衣而登淨地。正恁",
    "X82n1571_070:0341c12": "麼時。龍蛇溷擾。凡聖交參。[嘐-羽] 上堂。踏轉石梁橋。歸",
    "X82n1571_070:0341c13": "家清涼處。秋水浴金鵝。覺花開鐵樹。九鍊山中古天",
    "X82n1571_070:0341c14": "門。幾箇惺惺幾箇悟 示眾。有一物。頭拄天&#x811A;踏地。",
    "X82n1571_070:0341c15": "無足善行。無眼善視。無手善拳。無舌談義。道無翼而",
    "X82n1571_070:0341c16": "長飛。性無根而永固。若有會得。不妨與他結箇同參。",
    "X82n1571_070:0341c17": "喝一喝 知劫運將至。示微恙而逝。塔于九鍊坪(破山",
    "X82n1571_070:0341c18": "明嗣)。",
    "X82n1571_070:0341c19": "丹霞大慈無漏涵禪師[0341c19] 新繁安氏子。初參鄧尉藏。不",
    "X82n1571_070:0341c20": "契。後見明。打徹。呈偈曰。九年鍊就一吹毛。武藝全提",
    "X82n1571_070:0341c21": "不用操。出匣獨能平宇宙。當場不讓始稱豪。住丹崖",
    "X82n1571_070:0341c22": "上堂。食息居士詣前拈香曰。爇向爐中。為光明雲。&#x5FA7;",
    "X82n1571_070:0341c23": "滿法界。供養我堂頭長老。于此雲中紫柏座上。擘。開",
    "X82n1571_070:0341c24": "面門。放出頂相。與諸人描邈。師曰作家。又問。覿面相",
    "X82n1571_070:0342a01": "呈時如何。師曰。雲從洞口出。士擬問口。師曰。水向石",
    "X82n1571_070:0342a02": "邊來。乃曰。雨細細霧漫漫。陣陣朔風透膽寒。只為諸",
    "X82n1571_070:0342a03": "人寒未徹。遠勞檀越過彭關 上堂。者事從來沒泊",
    "X82n1571_070:0342a04": "棲。電光石火豈容思。無&#x8E2A;跡斷消息。波斯&#x544C;苦石人",
    "X82n1571_070:0342a05": "泣 偶示微恙。端坐而逝。&#x5896;于金相寺之右(破山明嗣)。",
    "X82n1571_070:0342a06": "盛京聖恩雪臂巒禪師[0342a06] 武昌人。于黃龍寺削染。參天",
    "X82n1571_070:0342a07": "童。&#x8EC4;巡照。忽聞鐘聲有省。辛巳秋。入蜀。參萬峰明于",
    "X82n1571_070:0342a08": "烽煙燹火中。臥薪嘗膽。以身先之。侍明嬰七難。師無",
    "X82n1571_070:0342a09": "難色。或冀以代受。相依二十餘稔。嘗頌拄杖曰。通身",
    "X82n1571_070:0342a10": "黑又通身節。展大用兮發大機。始信昂頭撐宇宙管。",
    "X82n1571_070:0342a11": "教佛祖也攢眉。迨庚子夏。蜀難漸平。拂衣北邁。住大",
    "X82n1571_070:0342a12": "名府潭淵普照寺。上堂。真佛無形。真道無體。真法無",
    "X82n1571_070:0342a13": "相。于中會得三即一。如或不會一即三。驀拈拄杖。卓",
    "X82n1571_070:0342a14": "一卓曰。大眾會麼。復卓云。三段不同。收歸上科 後",
    "X82n1571_070:0342a15": "遷磁州滹沱二祖&#x5896;院。上堂。二祖&#x5896;前有一物。上拄",
    "X82n1571_070:0342a16": "天下拄地。傍無邊表。中亦不立。取之不逢。捨之不離。",
    "X82n1571_070:0342a17": "向之不親。背之則契。三世諸佛從此證。歷代祖師從",
    "X82n1571_070:0342a18": "此悟。在天名風雲雷雨。在地名鳥獸艸木。在五常名",
    "X82n1571_070:0342a19": "仁義禮智信。在五行名金木水火土。乃智乃愚。若僧",
    "X82n1571_070:0342a20": "若俗。蜎飛蝡動行蚑之類。孰不由此而發生。豎拂子。",
    "X82n1571_070:0342a21": "召眾曰。還薦得者一物麼。良久。拂一拂曰。去去西方",
    "X82n1571_070:0342a22": "路。迢迢十萬程。後三處閱藏共九年。微恙而逝(破山明嗣)。",
    "X82n1571_070:0342a23": "成都昭覺丈雪醉禪師[0342a23] 中川李氏子。情性沉厚。意氣",
    "X82n1571_070:0342a24": "淡&#x51B2;。初參萬峰明。因鞋倒套不上有省。遂造天童。聞",
    "X82n1571_070:0342b01": "梆聲大徹。後回萬峰。見而印可。開法牛山禹門漢中",
    "X82n1571_070:0342b02": "靜明保寧艸堂。整頓頹綱。於烽煙滾滾中。正令全提。",
    "X82n1571_070:0342b03": "霞施雲委。上堂。久雨偶晴。人境紛紜。金烏投東嶺。滴",
    "X82n1571_070:0342b04": "露艸橋橫。衲子分中。明甚麼邊事。若也分&#x758E;得。也是",
    "X82n1571_070:0342b05": "烏龜鑽破壁 上堂。法不孤起。仗境方生。境既弗存。",
    "X82n1571_070:0342b06": "法從何立。豎拂子曰。此是境。如何是法。擲下曰。從茲",
    "X82n1571_070:0342b07": "拋在糞掃堆頭。雨灑風吹去 追嚴上堂。朝朝睡到",
    "X82n1571_070:0342b08": "日紅東。不會人前撞木鐘。以拄杖敲香几曰。天堂地",
    "X82n1571_070:0342b09": "獄。被山僧一擊。七花八裂了也。惟有目犍連尊者。揚",
    "X82n1571_070:0342b10": "聲大&#x544C;曰。快活快活。大眾且道。此老快活。從威神力",
    "X82n1571_070:0342b11": "而得耶。從山僧拄杖頭而得耶。試甄別看。如辨別得",
    "X82n1571_070:0342b12": "出。六出祁山非猛士。七擒孟獲始稱豪 上堂。還有",
    "X82n1571_070:0342b13": "衝鋒慣戰者麼。一僧出。師打僧曰。恁麼則泥牛[口*后]太",
    "X82n1571_070:0342b14": "&#x8657;去也。師曰。將頭不猛。帶累三軍。僧作掗鎗勢。師曰。",
    "X82n1571_070:0342b15": "善哉善哉。僧擬議。師曰。艸賊大敗 劫風稍息。重闢",
    "X82n1571_070:0342b16": "昭覺。時年七十有六。掃劫&#x7070;。得諸方殘篇。縫為錦江",
    "X82n1571_070:0342b17": "禪燈。康熙癸酉秋。命門人徹生。負稿嘉禾。剖劂流通",
    "X82n1571_070:0342b18": "(破山明嗣)。",
    "X82n1571_070:0342b19": "四川開山快雪國禪師[0342b19] 宕渠王氏子。入雙桂之室。後",
    "X82n1571_070:0342b20": "住南隆東禪。上堂。問如何是山中境。師曰。綠水滔滔",
    "X82n1571_070:0342b21": "穿洞口。飄飄黃葉樹頭飛。乃曰。吾從成褫來。劈開箇",
    "X82n1571_070:0342b22": "門戶。搊又搊不起。扶又扶不住。深山曠野中。左右無",
    "X82n1571_070:0342b23": "依怙。免強自支持。刀耕為活路。糧收三五石。衣裾頗",
    "X82n1571_070:0342b24": "充足。晝夜不歇心。脊梁生銕鑄。打起老精神。蓄養中",
    "X82n1571_070:0342c01": "心樹。數年不出山。無榮亦無辱。撞著無情漢。將我強",
    "X82n1571_070:0342c02": "推出。禪道尚不知。人情又不熟。山夫自愧百無能。終",
    "X82n1571_070:0342c03": "日如癡恰似兀(破山明嗣)。",
    "X82n1571_070:0342c04": "濮陽龍游石幢壽禪師[0342c04] 嘉陵姚氏子。初入禹門醉室",
    "X82n1571_070:0342c05": "中。參隨甚久。遂之雙桂。印可。住濮陽游。一榻蕭然。別",
    "X82n1571_070:0342c06": "無長物。有回石頭之風。僧問。和尚未見破老人時如",
    "X82n1571_070:0342c07": "何。師曰。眼光爍破四天下。曰見後如何。師曰瞎。曰學",
    "X82n1571_070:0342c08": "人不然。師曰。試道看。曰學人未見和尚時瞎。見後眼",
    "X82n1571_070:0342c09": "光爍破四天下。師豎拂子曰。見麼。曰見。師便打 上",
    "X82n1571_070:0342c10": "堂。龍游無法說。縱橫活潑鱍。拈起鱉鼻蛇。露出&#x51B2;霄",
    "X82n1571_070:0342c11": "鶴。放去周寰宇。收來隨折合。不滯有無機。寧分大小",
    "X82n1571_070:0342c12": "月。覿體總恁麼。阿誰能超越(破山明嗣)。",
    "X82n1571_070:0342c13": "瀘州雲慶遺聞幻禪師[0342c13] 嘉州楊氏子。生而岐嶷。髫年",
    "X82n1571_070:0342c14": "詣峨山祝髮。&#x751E;習法華楞嚴。至十九歲。登座講經。不",
    "X82n1571_070:0342c15": "下萬指圍繞。後遍歷諸方。還蜀。復參雙桂。遂受記&#x8382;",
    "X82n1571_070:0342c16": "焉。本州士庶。請開法于雲慶。上堂。撾鼓陞堂。栽龜毛",
    "X82n1571_070:0342c17": "于火內。出眾捲席。輪磨盤于空中。恁麼也不得。不恁",
    "X82n1571_070:0342c18": "麼也不得。恁麼不恁麼總不得。何故。彼自無瘡。勿傷",
    "X82n1571_070:0342c19": "之也(破山明嗣)。",
    "X82n1571_070:0342c20": "遵義松丘兩生從禪師[0342c20] 蜀永川丁氏子。父母俱夢供",
    "X82n1571_070:0342c21": "養之僧真從來也。當晚室中果生一子。故老幼咸以",
    "X82n1571_070:0342c22": "真從呼之。遂號兩生。自幼不茹酒葷。七歲。依胞叔出",
    "X82n1571_070:0342c23": "家。異其常童。少習講。後參雙桂明。印可。應恒昭寺請。",
    "X82n1571_070:0342c24": "上堂。今朝十月初一。到處犁耙事畢。獨有恒澤山中。",
    "X82n1571_070:0343a01": "又是一箇則例。且道。甚麼則例。新出一&#x7FA3;犢子。今日",
    "X82n1571_070:0343a02": "方纔貫鼻。待伊時節到來。箇箇耕翻大地 防禦使",
    "X82n1571_070:0343a03": "請。上堂。今朝臘月初五。壽星高照鎮府。部屬官員走",
    "X82n1571_070:0343a04": "似煙。林下道人何所處。一眾雲堂濟濟來。更要山僧",
    "X82n1571_070:0343a05": "打口鼓。試問諸人還會麼。以拄杖卓一卓曰。拈起胡",
    "X82n1571_070:0343a06": "笳十八拍。宮商一韻垂千古 世壽七十二。無恙而",
    "X82n1571_070:0343a07": "終。葬全身于松丘之右(破山明嗣)。",
    "X82n1571_070:0343a08": "西蜀雲頂竺意傳禪師[0343a08] 大足胡氏子。二十歲出家。入",
    "X82n1571_070:0343a09": "山樵採。折松枝作聲。有省。參雙桂明。印證。後住雲頂。",
    "X82n1571_070:0343a10": "上堂。詣座前打圓相。以&#x811A;蹴踏。召眾曰。三世諸佛。被",
    "X82n1571_070:0343a11": "山野踏殺。眾中還有救得者麼。便請。良久曰。如無。山",
    "X82n1571_070:0343a12": "僧自救去也。便登。乃曰。超凡越聖。須是其人。打破&#x8657;",
    "X82n1571_070:0343a13": "空。不妨好手。衲僧去就。不容走作。絲毫妄動。自傷己",
    "X82n1571_070:0343a14": "命。喝一喝(破山明嗣)。",
    "X82n1571_070:0343a15": "衡州開峰密行忍禪師[0343a15] 上堂。十方世界。無插針之地。",
    "X82n1571_070:0343a16": "一莖艸上。轉大法輪。利生接物。顧左右曰。委悉麼。仰",
    "X82n1571_070:0343a17": "之是天。俯之是地。東看則西。南觀成北。喝一喝 上",
    "X82n1571_070:0343a18": "堂。問佛未出世。祖未西來時如何。師曰。有眼如盲。有",
    "X82n1571_070:0343a19": "口如啞。僧罔措。師便打。乃曰。棒如雨點。喝似雷轟。于",
    "X82n1571_070:0343a20": "中薦得。正是癡狂外邊走。且道。過在甚麼處。舉拄杖",
    "X82n1571_070:0343a21": "曰。戰場休眨眼。八面取真魂。遂下座。旋風打散。復召",
    "X82n1571_070:0343a22": "曰。大眾。眾回首。師震威一喝。歸方丈 上堂。舉一將",
    "X82n1571_070:0343a23": "軍出戰歸。帝慰問曰。卿昨輪刀上陣時。陣上還逢舊",
    "X82n1571_070:0343a24": "相識否。將軍曰。正與麼時。臣尚不有自己。更見誰相",
    "X82n1571_070:0343b01": "識來。師曰。今時參學人。須是與麼一回始得 居士",
    "X82n1571_070:0343b02": "參。師問。為佛法來。為人情來。士曰。為佛法來。師左右",
    "X82n1571_070:0343b03": "指顧曰。你看者裏。阿那箇是佛法。士擬議。師叱退",
    "X82n1571_070:0343b04": " 頌拈花微笑曰。末上招人笑。全鋒已挫折。何須正法",
    "X82n1571_070:0343b05": "眼。直待瞎驢滅 頌德山托&#x9262;曰。德山托&#x9262;過堂。惹",
    "X82n1571_070:0343b06": "起一場禍殃。誰謂父為子隱。明明證父攘羊(破山明嗣)。",
    "X82n1571_070:0343b07": "峨眉九龍無私元禪師[0343b07] 嘉陽人。偕聖可玉行&#x811A;最久。",
    "X82n1571_070:0343b08": "同得法于雙桂。遍歷諸方。旋峨之九龍有年。康熙甲",
    "X82n1571_070:0343b09": "子春。買舟東下。抵華岩。與玉寒溫畢曰。我此回來者",
    "X82n1571_070:0343b10": "裏死。望你燒我耳。岩戲謂傍僧曰。打鼓著。僧曰。作甚",
    "X82n1571_070:0343b11": "麼。岩曰。送無和尚闍維。師曰。多一日不得。少一日不",
    "X82n1571_070:0343b12": "得。及次日早。請知事。分剖衣&#x9262;訖曰。天無私覆。地無",
    "X82n1571_070:0343b13": "私載。人無私存。無私之名。今日盡謝。後當止著呼余",
    "X82n1571_070:0343b14": "為界微矣。言訖而寂(破山明嗣)。",
    "X82n1571_070:0343b15": "當陽九昭朗禪師[0343b15] 上堂。今朝七月十五。處處敲鑼擂",
    "X82n1571_070:0343b16": "鼓。山僧拽杖登堂。一味平實愚魯。不會獅子翻身。只",
    "X82n1571_070:0343b17": "解會打口鼓。說退生死魔軍。徹發狸奴白牯 小參。",
    "X82n1571_070:0343b18": "十五日已前。前不搆村。十五日已後。後不迭店。正當",
    "X82n1571_070:0343b19": "十五日。前際不續。後際不生。中道不安。如何即是。不",
    "X82n1571_070:0343b20": "許夜行。投明須到 僧問。如何是毗盧印。師曰。艸鞋",
    "X82n1571_070:0343b21": "踏雪。僧頓足曰。莫是者箇。師曰。切莫錯認 問摘葉",
    "X82n1571_070:0343b22": "尋枝即不問。直捷根源事如何。師曰。道著如啞。曰極",
    "X82n1571_070:0343b23": "則處如何。師曰。聽著如聾。曰如何是未生已前事。師",
    "X82n1571_070:0343b24": "曰。待烏石峰點頭。即向汝道 問三世諸佛不知有。",
    "X82n1571_070:0343c01": "狸奴白牯&#x5374;知有。且知有個甚麼。師曰。吾常於此切。"
}