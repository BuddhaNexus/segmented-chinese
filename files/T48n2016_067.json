{
    "T48n2016_067:0791b24": "宗鏡錄卷第六十七",
    "T48n2016_067:0791b26": "慧日永明寺主智覺禪師延壽集",
    "T48n2016_067:0791b27": "[0791b27] 夫雖說我相起盡根由。皆是外道凡夫&#x9E81;重",
    "T48n2016_067:0791b28": "情執。如何是內教修行之人。微細法我之見。",
    "T48n2016_067:0791b29": "[0791b29] 答。法執難亡。更是微細。以法執為本。人執為",
    "T48n2016_067:0791c01": "末。所以法愛不盡。皆為頂墮之人。圓證涅槃。",
    "T48n2016_067:0791c02": "猶是我見之者。如圓覺經中。淨諸業障菩薩",
    "T48n2016_067:0791c03": "白佛言。大悲世尊。為我等輩。廣說如是不思",
    "T48n2016_067:0791c04": "議事。一切如來因地行相。令諸大眾。得未曾",
    "T48n2016_067:0791c05": "有。&#x89A9;見調御。歷恒沙劫。勤苦境界。一切功用。",
    "T48n2016_067:0791c06": "猶如一念。我等菩薩。深自慶慰。世尊。若此覺",
    "T48n2016_067:0791c07": "心。本恒清淨。因何染污使諸眾生。迷悶不入。",
    "T48n2016_067:0791c08": "乃至佛言。善男子。一切眾生。從無始來。妄想",
    "T48n2016_067:0791c09": "執有我人眾生。及與壽命。認四顛倒。為實我",
    "T48n2016_067:0791c10": "體。由此便生憎愛二境。於虛妄體。重執虛妄。",
    "T48n2016_067:0791c11": "二妄相依。生妄業道。有妄業故。妄見流轉。厭",
    "T48n2016_067:0791c12": "流轉者。妄見涅槃。由此不能入清淨覺。非覺",
    "T48n2016_067:0791c13": "違拒。諸能入者。有諸能入。非覺入故。是故動",
    "T48n2016_067:0791c14": "念。及與息念。皆歸迷悶。何以故。由有無始。本",
    "T48n2016_067:0791c15": "起無明。為己主宰。一切眾生。生無慧目。身心",
    "T48n2016_067:0791c16": "等性。皆是無明。譬如有人。不自斷命。是故",
    "T48n2016_067:0791c17": "當知。有愛我者。我與隨順。非隨順者。便生憎",
    "T48n2016_067:0791c18": "怨。為憎愛心養無明故。相續求道。皆不成就。",
    "T48n2016_067:0791c19": "善男子。云何我相。謂諸眾生心所證者。善男",
    "T48n2016_067:0791c20": "子。譬如有人百骸調適。忽忘我身。四支絃緩。",
    "T48n2016_067:0791c21": "攝養乖方。微加針艾。則知有我。是故證取。方",
    "T48n2016_067:0791c22": "現我體。善男子。其心乃至證於如來。畢竟了",
    "T48n2016_067:0791c23": "知清淨涅槃。皆是我相。善男子。云何人相。謂",
    "T48n2016_067:0791c24": "諸眾生心悟證者。善男子。悟有我者。不復認",
    "T48n2016_067:0791c25": "我。所悟非我。悟亦如是。悟已超過一切證者。",
    "T48n2016_067:0791c26": "悉為人相。善男子。其心乃至圓悟涅槃。俱是",
    "T48n2016_067:0791c27": "我者。心存少悟。備殫證理。皆名人相。善男",
    "T48n2016_067:0791c28": "子。云何眾生相。謂諸眾生心自證悟所不及",
    "T48n2016_067:0791c29": "者。善男子。譬如有人作如是言。我是眾生。",
    "T48n2016_067:0792a01": "則知彼人說眾生者。非我非彼。云何非我。我",
    "T48n2016_067:0792a02": "是眾生。則非是我。云何非彼。我是眾生。非彼",
    "T48n2016_067:0792a03": "我故。善男子。但諸眾生。了證了悟。皆為我",
    "T48n2016_067:0792a04": "人。而我人相所不及者。存有所了。名眾生相。",
    "T48n2016_067:0792a05": "善男子。云何壽者相。謂諸眾生心照清淨。覺",
    "T48n2016_067:0792a06": "所了者。一切業智。所不自見。猶如命根。善男",
    "T48n2016_067:0792a07": "子。若心照見一切覺者。皆為塵垢。覺所覺者。",
    "T48n2016_067:0792a08": "不離塵故。如湯消&#x6C37;。無有別&#x6C37;。知&#x6C37;消者。存",
    "T48n2016_067:0792a09": "我覺我。亦復如是。善男子。末世眾生。不了四",
    "T48n2016_067:0792a10": "相。雖經多劫。勤苦修道。但名有為。終不能",
    "T48n2016_067:0792a11": "成一切聖果。此我法二執。經論偏治。助業潤",
    "T48n2016_067:0792a12": "生。順情發愛。於六七識上。妄起端由。向根塵",
    "T48n2016_067:0792a13": "法中強為主宰。固異生之疆界。為煩惱之導",
    "T48n2016_067:0792a14": "師。立生死之根原。作眾苦之基址。壞正法之",
    "T48n2016_067:0792a15": "寶藏。違成佛之妙宗。塞涅槃之要津。盲般若",
    "T48n2016_067:0792a16": "之智眼。障菩提之大道。斷解脫之正因。背覺",
    "T48n2016_067:0792a17": "合塵。無先於此。如上廣引。破斥分明。願斷疑",
    "T48n2016_067:0792a18": "根。頓消&#x6C37;執。則正修有路。功不唐捐。一念證",
    "T48n2016_067:0792a19": "真。全成覺道。[0792a19] 問。不了唯識之徒。妄執我法。",
    "T48n2016_067:0792a20": "聖教之內。云何復言。有我法等。[0792a20] 答。對機假",
    "T48n2016_067:0792a21": "設。非同情執。假有二種。一者無體隨情假。多",
    "T48n2016_067:0792a22": "分世間外道所執。雖無如彼所執我法。隨執",
    "T48n2016_067:0792a23": "心緣。亦名我法。故說為假。二者有體施設假。",
    "T48n2016_067:0792a24": "聖教所說。雖有法體。而非我法。本體無名強",
    "T48n2016_067:0792a25": "名我法。不稱法體。隨緣施設。故說為假。又凡",
    "T48n2016_067:0792a26": "聖通論。我有六種。一執我。謂分別俱生。在於",
    "T48n2016_067:0792a27": "凡位。二慢我。謂但俱生。在有學位。三習氣我。",
    "T48n2016_067:0792a28": "謂二我餘習。在無學位。四隨世流布我。謂諸",
    "T48n2016_067:0792a29": "佛等。隨世假稱。五自在我。謂八自在等。如來",
    "T48n2016_067:0792b01": "後得智為性。六真我。謂真如常樂我淨等。以",
    "T48n2016_067:0792b02": "真如為性。圓中稱我。通後三種。[0792b02] 問。云何是",
    "T48n2016_067:0792b03": "無二我義。[0792b03] 答。人我見。如六陰七情。畢竟無",
    "T48n2016_067:0792b04": "體。法我見。猶乾城焰水。徹底唯空。如經論明",
    "T48n2016_067:0792b05": "二無我者。一人無我者。梵云補特伽羅。唐",
    "T48n2016_067:0792b06": "言數取趣。謂諸有情起惑造業。即為能取。",
    "T48n2016_067:0792b07": "當來五趣。名之為趣。雖復數數起惑造業。五",
    "T48n2016_067:0792b08": "趣輪迴。都無主宰實自在用。故名無我。二法",
    "T48n2016_067:0792b09": "無我者。謂諸法體。雖復任持軌生物解。亦",
    "T48n2016_067:0792b10": "無勝性實自在用。故言無我。[0792b10] 問。執有我見。",
    "T48n2016_067:0792b11": "雖順所緣。是顛倒體。無我之心。成何勝善。",
    "T48n2016_067:0792b12": "[0792b12] 答。了二無我理。證會真如。則成佛之正宗。超",
    "T48n2016_067:0792b13": "凡之妙軌。若論法利。功德難量。古德云。無我",
    "T48n2016_067:0792b14": "之心。雖不稱境。違於緣故。名非顛倒。如緣真",
    "T48n2016_067:0792b15": "如。作有如解。即是法執。若作無解。雖不稱如。",
    "T48n2016_067:0792b16": "仍因成聖。釋曰。若作如解。即是法執者。若起",
    "T48n2016_067:0792b17": "能解之心。即立所證之理。所境既立。迷現量",
    "T48n2016_067:0792b18": "心。知解纔生。便成比量。皆為法執。失唯識",
    "T48n2016_067:0792b19": "宗。所以華嚴經云。智外無如。為智所入。如外",
    "T48n2016_067:0792b20": "無智。能證於如。則心境如如。一道清淨。廣百",
    "T48n2016_067:0792b21": "門論云。識能發生諸煩惱。業能牽後有。如是",
    "T48n2016_067:0792b22": "識心。緣色等起。無所緣境。識必不生。若能正",
    "T48n2016_067:0792b23": "觀。境為無我。所緣無故。能緣亦無。能所既亡。",
    "T48n2016_067:0792b24": "眾苦隨滅。證寂無影清淨涅槃。至此位時。名",
    "T48n2016_067:0792b25": "自利滿。諸有本願。為利益他。住此位中。化用",
    "T48n2016_067:0792b26": "無盡。亦令有識。住此涅槃。是故欲求自他勝",
    "T48n2016_067:0792b27": "利真方便者。應正勤修空無我理。[0792b27] 問。涅槃",
    "T48n2016_067:0792b28": "經。佛說有真我佛性之理。諸菩薩等。皆申懺",
    "T48n2016_067:0792b29": "悔。我等無量劫來。常被無我之所漂流。今",
    "T48n2016_067:0792c01": "廣說無我者。莫不違涅槃之教不。[0792c01] 答。今言",
    "T48n2016_067:0792c02": "無我者。謂破凡夫外道迷唯識理。妄執心外",
    "T48n2016_067:0792c03": "實有我法。如外道所執。略有三等。一僧佉等。",
    "T48n2016_067:0792c04": "執我體常。周遍。量同虛空。隨處造業。受苦樂",
    "T48n2016_067:0792c05": "等。二尼乾子。執我其體雖常。而量不定。隨身",
    "T48n2016_067:0792c06": "大小。有卷舒故。三遍出。執我體常。至細。如一",
    "T48n2016_067:0792c07": "極微。潛轉身中。作事業故。餘九十種所計我",
    "T48n2016_067:0792c08": "等。不異此三故。此等妄執。俱無道理。唯成五",
    "T48n2016_067:0792c09": "見之邪思。豈同四德之真我。如涅槃經云。外",
    "T48n2016_067:0792c10": "道言。如瞿曇說。無我我所。何緣復說常樂我",
    "T48n2016_067:0792c11": "淨。佛言。善男子。我亦不說內外六入。及六識",
    "T48n2016_067:0792c12": "意。常樂我淨。我乃宣說。滅內外入。所生六識。",
    "T48n2016_067:0792c13": "名之為常。以常故。名之為我。有常我故。名之",
    "T48n2016_067:0792c14": "為樂。常我樂故。名之為淨。夫真我者。是佛性",
    "T48n2016_067:0792c15": "義。常恒不變。非生因之所生。具足圓成。唯",
    "T48n2016_067:0792c16": "了因之所了。又如經云。爾時世尊。讚諸比丘。",
    "T48n2016_067:0792c17": "善哉善哉。汝等善能修無我想。時諸比丘。即",
    "T48n2016_067:0792c18": "白佛言。世尊。我等不但修無我想。亦更修習",
    "T48n2016_067:0792c19": "其餘諸想。所謂苦想。無常。無我想。世尊。譬如",
    "T48n2016_067:0792c20": "人醉。其心愐眩。見諸山河。石壁草木。宮殿屋舍。",
    "T48n2016_067:0792c21": "日月星辰。皆悉迴轉。世尊。若有不修苦無常",
    "T48n2016_067:0792c22": "想。無我等想。如是之人。不名為聖。多諸放逸。",
    "T48n2016_067:0792c23": "流轉生死。世尊。以是因緣。我等善修如是諸",
    "T48n2016_067:0792c24": "想。爾時佛告諸比丘言。諦聽諦聽。汝向所",
    "T48n2016_067:0792c25": "引醉人喻者。但知文字。未達其義。何等為義。",
    "T48n2016_067:0792c26": "如彼醉人。見上日月。實非迴轉。生迴轉想。眾生",
    "T48n2016_067:0792c27": "亦爾。為諸煩惱無明所覆。生顛倒心。我計無",
    "T48n2016_067:0792c28": "我。常計無常。淨計不淨。樂計為苦。以為煩惱",
    "T48n2016_067:0792c29": "之所覆故。雖生此想。不達其義。如彼醉人。於",
    "T48n2016_067:0793a01": "非轉處。而生轉想。我者。即是佛義。常者。是法",
    "T48n2016_067:0793a02": "身義。樂者。是涅槃義。淨者。是法義。汝等比丘。",
    "T48n2016_067:0793a03": "云何而言有我想者。憍慢貢高。流轉生死。汝",
    "T48n2016_067:0793a04": "等若言。我亦修集無常苦無我等想。是三種",
    "T48n2016_067:0793a05": "修。無有實義。我今當說勝三修法。苦者計樂。",
    "T48n2016_067:0793a06": "樂者計苦。是顛倒法。無常計常。常計無常。是",
    "T48n2016_067:0793a07": "顛倒法。無我計我。我計無我。是顛倒法。不淨",
    "T48n2016_067:0793a08": "計淨。淨計不淨。是顛倒法。有如是等四顛倒",
    "T48n2016_067:0793a09": "法。是人不知正修諸法。汝諸比丘。於苦法中。",
    "T48n2016_067:0793a10": "生於樂想。於無常中。生於常想。於無我中。生",
    "T48n2016_067:0793a11": "於我想。於不淨中。生於淨想。世間亦有常樂",
    "T48n2016_067:0793a12": "我淨。出世亦有常樂我淨。世間法者。有字無",
    "T48n2016_067:0793a13": "義。出世間者。有字有義。何以故。世間之法。",
    "T48n2016_067:0793a14": "有四顛倒。故不知義。所以者何。有想倒。心倒。",
    "T48n2016_067:0793a15": "見倒。以三倒故。世間之人。樂中見苦。常見無",
    "T48n2016_067:0793a16": "常。我見無我。淨見不淨。是名顛倒。以顛倒故。",
    "T48n2016_067:0793a17": "世間知字而不知義。何等為義。無我者。名為",
    "T48n2016_067:0793a18": "生死。我者。名為如來。無常者。聲聞緣覺。常者。",
    "T48n2016_067:0793a19": "如來法身。苦者。一切外道。樂者。即是涅槃。不",
    "T48n2016_067:0793a20": "淨者。即有為法。淨者。諸佛菩薩所有正法。是",
    "T48n2016_067:0793a21": "名不顛倒。以不倒故。知字知義。若欲遠離四",
    "T48n2016_067:0793a22": "顛倒者。應知如是常樂我淨。釋曰。夫迷四",
    "T48n2016_067:0793a23": "真實起八顛倒者。無非人法二我之見。為生",
    "T48n2016_067:0793a24": "死之樞穴。作煩惱之基坰。成九結之樊籠。",
    "T48n2016_067:0793a25": "開十使之業道。二乘雖斷人我。常被無我之",
    "T48n2016_067:0793a26": "所漂流。外道謬認識神。恒為妄我所之輪轉。",
    "T48n2016_067:0793a27": "所以上云。無我者。名為生死者。以昧一真我",
    "T48n2016_067:0793a28": "之門。無大自在之力。我者名為如來者。達佛",
    "T48n2016_067:0793a29": "性之妙理。承如實之道來。無常者聲聞緣覺",
    "T48n2016_067:0793b01": "者。修生滅之妄因。證灰斷之小果。常者如來",
    "T48n2016_067:0793b02": "法身者。入不動之真宗。契圓常之妙體。苦者",
    "T48n2016_067:0793b03": "一切外道者。運無益之苦行。墮生滅之邪輪。",
    "T48n2016_067:0793b04": "樂者即是涅槃者。斷二死之妄原。入四德之",
    "T48n2016_067:0793b05": "祕藏。不淨者即有為法者。積雜染之情塵。成",
    "T48n2016_067:0793b06": "夢幻之虛事。淨者諸佛菩薩所有正法者。乃",
    "T48n2016_067:0793b07": "究竟之圓詮。履無為之至道。是以外道執有",
    "T48n2016_067:0793b08": "我見。如蒸砂作飯。認妄為真。二乘證無我門。",
    "T48n2016_067:0793b09": "似捉石為珠。以常為斷。俱不達無我之中。而",
    "T48n2016_067:0793b10": "有真我。又常樂我淨者。但是一法。以心性不",
    "T48n2016_067:0793b11": "變異故常。常故樂。樂故我。我故淨。以不了心",
    "T48n2016_067:0793b12": "性常住故。心外別求妄有所作。作故無常。無",
    "T48n2016_067:0793b13": "常故無樂。無樂故無我。無我故無淨。何者。以",
    "T48n2016_067:0793b14": "無常遷變。純受其苦。寧有樂乎。既不得樂。恒",
    "T48n2016_067:0793b15": "俱繫縛。不得自在。豈成我乎。既不見真我佛",
    "T48n2016_067:0793b16": "性。長隨染緣。豈得淨耶。如上剖析。皆屬一期",
    "T48n2016_067:0793b17": "教門。不可於此定執有無。迷於方便。如廣百",
    "T48n2016_067:0793b18": "論云。為止邪見。撥無涅槃故。說真有常樂我",
    "T48n2016_067:0793b19": "淨。此方便言。不應定執。既不執有。亦不撥無。",
    "T48n2016_067:0793b20": "如是乃名正智解脫。[0793b20] 問。外塵無體。唯識理",
    "T48n2016_067:0793b21": "成。正教昭然。妙旨非謬。今凡夫所執。多徇妄",
    "T48n2016_067:0793b22": "情。以見聞之心。熏習之力。多執現見之境。難",
    "T48n2016_067:0793b23": "斷纖疑。前雖廣明。猶慮未信。更希再示。以破",
    "T48n2016_067:0793b24": "執情。[0793b24] 答。法性無量。得之者有邊。真如相空。",
    "T48n2016_067:0793b25": "執之者形礙。如還原觀云。真空滯於心首。恒",
    "T48n2016_067:0793b26": "為緣慮之場。實際居在目前。翻為名相之境。",
    "T48n2016_067:0793b27": "起信鈔云。若是唯心。則不合有境。以心無相。",
    "T48n2016_067:0793b28": "不可見故。既有所見。云何唯心。意云。一切法",
    "T48n2016_067:0793b29": "從心起故。所起無體。即是一心。何用說見與",
    "T48n2016_067:0793c01": "不見。根本是心故。又云。境本非善。但以順己",
    "T48n2016_067:0793c02": "之情。便名為善。境本非惡。但以違己之情。便",
    "T48n2016_067:0793c03": "名為惡。故知妍醜隨情。境無定體。既無自體。",
    "T48n2016_067:0793c04": "曷有境乎。唯心之門。從茲明矣。故知佛為信",
    "T48n2016_067:0793c05": "者說。不為疑者施。垢重障深。自生疑謗。遮輕",
    "T48n2016_067:0793c06": "根利。頓入玄微。廣百論云。一切所見。皆識所",
    "T48n2016_067:0793c07": "為。離識無有一法是實。為無始來數習諸見。",
    "T48n2016_067:0793c08": "隨所習見。隨所遇緣。隨自種子成熟。若差別",
    "T48n2016_067:0793c09": "變似種種法相而生。猶如夢中所見事等。皆",
    "T48n2016_067:0793c10": "虛妄現。都無一實。一切皆是識心所為。[0793c10] 難。若",
    "T48n2016_067:0793c11": "爾。大乘應如夢啞。撥一切法。皆悉是虛。不能",
    "T48n2016_067:0793c12": "辯說一切世間出世間法。自性差別。是大苦",
    "T48n2016_067:0793c13": "哉。我等不能隨喜如是大乘所立虛假法義。",
    "T48n2016_067:0793c14": "以一切法。皆可現見。不可撥無現見法故。[0793c14] 答。",
    "T48n2016_067:0793c15": "奇哉可愍。薄福愚人。不能信解大乘法義。若",
    "T48n2016_067:0793c16": "有能見。可見所見。能見既無。誰見所見。以諸",
    "T48n2016_067:0793c17": "能見。不能自審知自有體。亦不審他。於審察",
    "T48n2016_067:0793c18": "時。能見所見皆無所有。是故不應執現見法。",
    "T48n2016_067:0793c19": "決定有體。以迴心時。諸所緣境。皆虛假故。所",
    "T48n2016_067:0793c20": "以者何。起憶念時。實無見等種種境界。但隨",
    "T48n2016_067:0793c21": "因緣。自心變似見等種種境相而生。以所憶",
    "T48n2016_067:0793c22": "念。非真實故。唯有虛假憶念名生。如曾更諸",
    "T48n2016_067:0793c23": "法體相迴心追憶。故名為念。當憶念時。曾所",
    "T48n2016_067:0793c24": "更境。皆無有故。能念亦無。而名念者。隨順慣",
    "T48n2016_067:0793c25": "習顛倒諸見。假名施設。由此念故。世間有情。",
    "T48n2016_067:0793c26": "妄起種種分別諍論。競執諸法自性差別。沒",
    "T48n2016_067:0793c27": "惡見泥。不能自出。若無所見。亦無所聞。是則",
    "T48n2016_067:0793c28": "一切都無所有。云何今時。編石為筏。[0793c28] 唯識論",
    "T48n2016_067:0793c29": "問云。依信說有四種。一現見。二比知。三譬",
    "T48n2016_067:0794a01": "喻。四阿含。此諸信中。現信最勝。若無外境。云",
    "T48n2016_067:0794a02": "何世人言我現見此青等物。[0794a02] 偈答。現見如夢",
    "T48n2016_067:0794a03": "中。見所見不俱。見時不分別。云何言現見。諸",
    "T48n2016_067:0794a04": "凡夫人。煩惱夢中有所見事。皆如夢中。如現",
    "T48n2016_067:0794a05": "見色。不知色義。以後時意識分別。然後了知。",
    "T48n2016_067:0794a06": "意識分別時。無眼等識。先滅故。以一切法。念",
    "T48n2016_067:0794a07": "念不住故。以見色時無彼意識。意識起時無",
    "T48n2016_067:0794a08": "彼眼識。[0794a08] 入大乘論問云。諸法體相。世間現見。",
    "T48n2016_067:0794a09": "云何無耶。[0794a09] 答。凡愚妄見。此非可信。生滅之法。",
    "T48n2016_067:0794a10": "皆悉是空。生滅輪轉。無暫停時。相似相續。故",
    "T48n2016_067:0794a11": "妄見有實。猶如燈焰念念生滅。凡夫愚人。謂",
    "T48n2016_067:0794a12": "為一焰。[0794a12] 中觀論問。汝雖種種門。破去去者。住",
    "T48n2016_067:0794a13": "住者。而眼見有去住。[0794a13] 答。肉眼所見不可信。若",
    "T48n2016_067:0794a14": "實有去去者。為以一法成。為以二法成。二",
    "T48n2016_067:0794a15": "俱有過。夫肉眼者。是過去顛倒業因所成。如",
    "T48n2016_067:0794a16": "牛羊眼。不辯方隅。實不可信。唯佛眼真實。只",
    "T48n2016_067:0794a17": "可從實。不可憑虛。[0794a17] 又問。現見眾生作業受報。",
    "T48n2016_067:0794a18": "是事云何。[0794a18] 答。如化人無有實事。但可眼見。又",
    "T48n2016_067:0794a19": "化人口業說法。身業布施等。是業雖無實。而",
    "T48n2016_067:0794a20": "可眼見。如是生死。作者及業。亦應如是。諸業",
    "T48n2016_067:0794a21": "皆空無性。如幻如夢。[0794a21] 又問曰。世間人盡見諸",
    "T48n2016_067:0794a22": "法。是有是無。汝何以獨與世間相違。言無所",
    "T48n2016_067:0794a23": "見。[0794a23] 答曰。若人未得道。不見諸法實相。愛見因",
    "T48n2016_067:0794a24": "緣故。種種戲論。見法生時。謂之為常。取相言",
    "T48n2016_067:0794a25": "有。見法滅時。謂之為斷。取相言無。智者見",
    "T48n2016_067:0794a26": "諸法生。即滅無見。見諸法滅。即滅有見。是故",
    "T48n2016_067:0794a27": "於一切法。雖有所見。皆如幻如夢。乃至無漏",
    "T48n2016_067:0794a28": "道見尚可滅。何況餘見。是故若不見安隱法",
    "T48n2016_067:0794a29": "者。則見有無。[0794a29] 大智度論問。若一切諸法空如",
    "T48n2016_067:0794b01": "幻。何以故。諸法有可見可聞。可嗅可嘗。可觸",
    "T48n2016_067:0794b02": "可識者。若無而妄見者。何不見聲聞色。若皆",
    "T48n2016_067:0794b03": "一等空無所有。何以有可見不可見者。[0794b03] 答曰。",
    "T48n2016_067:0794b04": "諸法相雖空。亦有分別可見不可見。譬如幻",
    "T48n2016_067:0794b05": "化象馬。及種種諸物。雖知無實。然色可見。聲",
    "T48n2016_067:0794b06": "可聞。不相錯亂。與六情對故。諸法亦如是。雖",
    "T48n2016_067:0794b07": "空而可見可聞。不相錯亂。詳斯論意。是約",
    "T48n2016_067:0794b08": "世間凡情所見。以眼根對色塵。及中間眼識",
    "T48n2016_067:0794b09": "三種和合。得稱為見。此根塵識。自性俱空。各",
    "T48n2016_067:0794b10": "各不能生見。和合亦不能生見。但虛妄情識。",
    "T48n2016_067:0794b11": "所對見聞不無。故經云。以凡夫見之為世諦。",
    "T48n2016_067:0794b12": "以聖人見之為真諦。所稱諦者。審實不虛。故",
    "T48n2016_067:0794b13": "稱為諦。世諦不無。執假為諦。真諦非有。證實",
    "T48n2016_067:0794b14": "為諦。[0794b14] 問。一切內外諸法。皆有流類。於諸類",
    "T48n2016_067:0794b15": "中。約有幾種差別。及隨類通別等義。[0794b15] 答。古",
    "T48n2016_067:0794b16": "釋有五。一異熟類。一通。即一切草木。皆是初",
    "T48n2016_067:0794b17": "青後黃。豈非異熟。二別。唯善惡二業。感異熟",
    "T48n2016_067:0794b18": "果。二長養類。一通。即是一切皆有長養。二",
    "T48n2016_067:0794b19": "別。唯是飲食睡眠。梵行等持所益故。三等流",
    "T48n2016_067:0794b20": "類。一通。即一切自類相似。皆是等流。二別。唯",
    "T48n2016_067:0794b21": "同類因之所生。四實事類。一通。即一切有體",
    "T48n2016_067:0794b22": "諸法。二別。唯是無為。簡有為非是實事故。五。",
    "T48n2016_067:0794b23": "剎那類。一通。即一切有生滅法。二別。唯是見",
    "T48n2016_067:0794b24": "道初一剎那也。[0794b24] 問。有情所住。遍三界中。云",
    "T48n2016_067:0794b25": "何維摩經云。七識處為種。[0794b25] 答。有情通凡至",
    "T48n2016_067:0794b26": "聖。有六十二有情身。約依處有四十二居止。",
    "T48n2016_067:0794b27": "若通門由業繫故。樂與不樂。並立居止。下在",
    "T48n2016_067:0794b28": "七識心住之例。為識心唯樂於七處住故。四",
    "T48n2016_067:0794b29": "十二居止者。八地獄。傍生。餓鬼。四洲。六欲天。",
    "T48n2016_067:0794c01": "色界十八無色有四。都成四十二居止。七識",
    "T48n2016_067:0794c02": "處者。一種種身種種想。種種身者。欲界人天。",
    "T48n2016_067:0794c03": "有尊卑上下也。種種想者。有苦樂捨三受想。",
    "T48n2016_067:0794c04": "二種種身一想。種種身者。初禪梵王為尊。梵",
    "T48n2016_067:0794c05": "眾為卑。故有種種身。一想者。有一戒取想也。",
    "T48n2016_067:0794c06": "梵王自謂我能生諸梵。諸梵謂已從梵王生。",
    "T48n2016_067:0794c07": "非因計因。是戒取。三一身種種想。一身者。二",
    "T48n2016_067:0794c08": "禪地上。無尊卑上下也。種種想者。有喜樂想",
    "T48n2016_067:0794c09": "也。四一身一想。一身者。三禪無尊卑上下也。",
    "T48n2016_067:0794c10": "一想者。唯一樂想也。空識已上無身。唯有一",
    "T48n2016_067:0794c11": "想。五空處。唯一空想。六識處。唯一識想。七無",
    "T48n2016_067:0794c12": "所有處。唯一慧想。此上七識處。對治眾生計",
    "T48n2016_067:0794c13": "識為我。樂住七處。以有漏五陰為體。第四禪",
    "T48n2016_067:0794c14": "有無想定。非想地中有滅盡定。三塗之中能",
    "T48n2016_067:0794c15": "受諸苦。識不樂住。故不說也。又第四禪。及非",
    "T48n2016_067:0794c16": "想地。雖復滅識。不滅。假名眾生居。所以不立。",
    "T48n2016_067:0794c17": "三惡趣中。為苦所逼。眾生不樂居。所以不立。",
    "T48n2016_067:0794c18": "[0794c18] 問。破外境空。立唯識有者。境從何而空。識",
    "T48n2016_067:0794c19": "從何而有。[0794c19] 答。境隨情起。識逐緣生。情唯遍計",
    "T48n2016_067:0794c20": "之心。緣是依他之性。緣法是有。依勝義之",
    "T48n2016_067:0794c21": "門。情執本空。歸世俗之道。識論云。外境隨情",
    "T48n2016_067:0794c22": "而施設故。非有如識。內識必依因緣生。故非",
    "T48n2016_067:0794c23": "無如境。由此便遮增減二執。境依內識而假",
    "T48n2016_067:0794c24": "立故。唯世俗有。識是假境所依事故。亦勝義",
    "T48n2016_067:0794c25": "有。釋云。外境。是遍計所執。心外實境。由隨妄",
    "T48n2016_067:0794c26": "情施設為假。體實都無。非與依他內識相似。",
    "T48n2016_067:0794c27": "內識。體是依他故。必依種子因緣所生。非體",
    "T48n2016_067:0794c28": "全無。如遍計境。彼實我法。猶如龜毛。識依他",
    "T48n2016_067:0794c29": "有。故非彼類。此中色等相見二分。內識所變。",
    "T48n2016_067:0795a01": "不離識故。總名內識。由此內識。體性非無。心",
    "T48n2016_067:0795a02": "外我法。體性非有。便遮外計離心之境。實有",
    "T48n2016_067:0795a03": "增減執。及遮邪見惡取空者。撥識亦無妄空",
    "T48n2016_067:0795a04": "減執。即離空有。說唯識教。有心外法。輪迴生",
    "T48n2016_067:0795a05": "死。覺知一心。生死永棄。可謂無上處中道理。",
    "T48n2016_067:0795a06": "[0795a06] 問。境唯世俗之有。識通勝義之門者。云何",
    "T48n2016_067:0795a07": "為世俗諦。云何說勝義諦。[0795a07] 答。夫一切諦智。",
    "T48n2016_067:0795a08": "皆從無諦而起。無諦者。即絕待真心。非是對",
    "T48n2016_067:0795a09": "有稱無。故云絕待。猶如虛空。非對小空而稱",
    "T48n2016_067:0795a10": "大空。從此無諦。立一實諦。此一實之名。是",
    "T48n2016_067:0795a11": "對三權而名一實。待虛名實。此是對待得名。",
    "T48n2016_067:0795a12": "又從此一實。對機約教。或分開二諦等。此二",
    "T48n2016_067:0795a13": "諦者。約情智而開。如涅槃經云。如出世人之",
    "T48n2016_067:0795a14": "所知者。名第一義諦。世間人知者。為世諦。仁",
    "T48n2016_067:0795a15": "王經云。於解常自一。於諦常自二。所以仁王",
    "T48n2016_067:0795a16": "雖分二諦。智照常一。涅槃本唯一諦。解惑分",
    "T48n2016_067:0795a17": "二。斯則二而不二。不二而二。一二自在。為真",
    "T48n2016_067:0795a18": "二諦。故昔人頌云。二諦並非雙。恒乖未曾各。",
    "T48n2016_067:0795a19": "即其義也。生公云。是非相待故。有真俗名生。",
    "T48n2016_067:0795a20": "梁攝論云。智障甚盲闇。謂真俗別執。然法相",
    "T48n2016_067:0795a21": "務欲分析。法性務在融通。各據一門。勿生偏",
    "T48n2016_067:0795a22": "滯。何者。若但分析而不融通。法成差異。若不",
    "T48n2016_067:0795a23": "分析。事成混濫。又無可融通。則性相歷然而",
    "T48n2016_067:0795a24": "非異。事理融即而非同。非異。非同。圓中妙理。",
    "T48n2016_067:0795a25": "又境則不礙真而恒俗。智則不礙寂而常照。",
    "T48n2016_067:0795a26": "意以心寂對於境真。心照對於境俗。以照對",
    "T48n2016_067:0795a27": "俗。則心境非一。以寂對真。則心境非異。雖雙",
    "T48n2016_067:0795a28": "融空有二境。寂照二心。終不得言。境則不礙",
    "T48n2016_067:0795a29": "真而恒俗。智則不礙照而恒寂。境則不礙俗",
    "T48n2016_067:0795b01": "而恒真。智則不礙寂而常照。中觀論偈云。若",
    "T48n2016_067:0795b02": "人不能知。分別於二諦。則於深佛法。不知真",
    "T48n2016_067:0795b03": "實義。金剛般若不壞假名論云。佛所說法。咸",
    "T48n2016_067:0795b04": "歸二諦。一者俗諦。二者真諦。俗諦者。謂諸",
    "T48n2016_067:0795b05": "凡夫。聲聞獨覺。菩薩如來。乃至名義智境。業果",
    "T48n2016_067:0795b06": "相屬。真諦者。謂即於此。都無所得。如說第一",
    "T48n2016_067:0795b07": "義。非智之所行。何況文字。乃至無業。無業果。",
    "T48n2016_067:0795b08": "是諸聖種性。是故此般若波羅蜜中。說不住",
    "T48n2016_067:0795b09": "布施。一切法無相。不可取。不可說。生法無我。",
    "T48n2016_067:0795b10": "無所得。無能證。無成就。無來無去等。此釋真",
    "T48n2016_067:0795b11": "諦。又說內外世間出世間一切法相。及諸功",
    "T48n2016_067:0795b12": "德。此建立俗諦。又台教約四教。四證。三接。立",
    "T48n2016_067:0795b13": "七種二諦。及五種三諦。如法華玄義云。夫經",
    "T48n2016_067:0795b14": "論異說。悉是如來善權方便。知根知欲。種種",
    "T48n2016_067:0795b15": "不同。略有三異。一謂隨情。二隨情智。三隨",
    "T48n2016_067:0795b16": "智。隨情說者。情性不同。說隨情異。如毘婆沙",
    "T48n2016_067:0795b17": "明。世第一法。有無量種。真際尚爾。況復餘耶。",
    "T48n2016_067:0795b18": "如順盲情。種種示乳。盲聞異說而諍白色。豈",
    "T48n2016_067:0795b19": "即乳耶。眾師不達此意。各執一文。自起見諍。",
    "T48n2016_067:0795b20": "互相是非。信一不信一。浩浩亂哉。莫知孰是。",
    "T48n2016_067:0795b21": "若世三說及能破者。有經文證。皆判是隨情",
    "T48n2016_067:0795b22": "二諦意耶。無文證者。悉是邪見。謂同彼外道。",
    "T48n2016_067:0795b23": "非二諦攝也。隨情智者。情謂二諦。二皆是俗。",
    "T48n2016_067:0795b24": "若悟諦理。乃可為真。真則唯一。如五百比丘",
    "T48n2016_067:0795b25": "各說身因。身因乃多。正理唯一。經云。世人心",
    "T48n2016_067:0795b26": "所見。名為世諦。出世人心所見。名第一義諦。",
    "T48n2016_067:0795b27": "如此說者。即隨情智二諦也。隨智者。聖人悟",
    "T48n2016_067:0795b28": "理。非但見真。亦能了俗。如眼除膜。見色見空。",
    "T48n2016_067:0795b29": "又如入禪者。出觀之時。身虛心豁。似輕雲藹",
    "T48n2016_067:0795c01": "空。已不同散心。何況悟真而不了俗。毘曇云。",
    "T48n2016_067:0795c02": "小雲發障。大雲發障。無漏逾深。世智轉淨。故",
    "T48n2016_067:0795c03": "經偈云。凡人行世間。不知世間相。如來行世",
    "T48n2016_067:0795c04": "間。明了世間相。此是隨智二諦也。若解此三",
    "T48n2016_067:0795c05": "意。將尋經論。雖說種種。於一一諦。皆備三意",
    "T48n2016_067:0795c06": "也。二正明二諦者。取意存略。但點法性為真",
    "T48n2016_067:0795c07": "諦。無明十二因緣為俗諦。於義即足。但人&#x9E81;",
    "T48n2016_067:0795c08": "淺。不覺其深妙。更須開拓。則論七種二諦。一",
    "T48n2016_067:0795c09": "一二諦。更開三種。合二十一種二諦。若用初",
    "T48n2016_067:0795c10": "番二諦。破一切邪。謂。執著皆盡。如劫火燒。不",
    "T48n2016_067:0795c11": "留遺芥。況鋪後諸諦迴出文外。非復世情圖",
    "T48n2016_067:0795c12": "度。所言七種二諦者。一者實有為俗。實有滅",
    "T48n2016_067:0795c13": "為真。二者幻有為俗。即幻有空為真。三者幻",
    "T48n2016_067:0795c14": "有為俗。即幻有空不空共為真。四者幻有為",
    "T48n2016_067:0795c15": "俗。幻有即空不空。一切法趣空不空為真。五",
    "T48n2016_067:0795c16": "者幻有幻有即空皆名為俗。不有不空為真。",
    "T48n2016_067:0795c17": "六者幻有幻有即空皆名為俗。不有不空。一",
    "T48n2016_067:0795c18": "切法趣不有不空為真。七者幻有幻有即空",
    "T48n2016_067:0795c19": "皆為俗。一切法趣有趣空。趣不有不空為真。",
    "T48n2016_067:0795c20": "實有二諦者。陰入界等。皆是實法。實法所成",
    "T48n2016_067:0795c21": "森羅萬品。故名為俗。方便修道。滅此俗已。乃",
    "T48n2016_067:0795c22": "得會真。大品經云。空色色空。以滅色故。謂為",
    "T48n2016_067:0795c23": "空色。不滅色故。謂為色空。病中無藥。文字中",
    "T48n2016_067:0795c24": "無菩提。皆此意。是為實有二諦相也。約此亦",
    "T48n2016_067:0795c25": "有隨情智等三義。準此可知。幻有空二諦者。",
    "T48n2016_067:0795c26": "斥前意也。何者。實有時無真。滅有時無俗。二",
    "T48n2016_067:0795c27": "諦義不成。若明幻有者。幻有是俗。幻有不可",
    "T48n2016_067:0795c28": "得。即俗而真。大品經云。即色是空。即空是色。",
    "T48n2016_067:0795c29": "空色相即。二諦義成。是名幻有二諦也。約此",
    "T48n2016_067:0796a01": "亦有隨情。情智。智等三義。隨智小當分別。何",
    "T48n2016_067:0796a02": "者。實有隨智。照真。與此不異。隨智照俗不同。",
    "T48n2016_067:0796a03": "何者。通人入觀巧。復局照俗亦巧。如百川會",
    "T48n2016_067:0796a04": "海。其味不別。復局還源。江河則異。俗是事法。",
    "T48n2016_067:0796a05": "照異非疑。真是理法。不可不同。只就通人出",
    "T48n2016_067:0796a06": "假。亦人人不同。可以意得。例三藏。出假。亦應",
    "T48n2016_067:0796a07": "如是。幻有空不空二諦者。俗不異前。真則三",
    "T48n2016_067:0796a08": "種不同。一俗隨三真。即成三種二諦。其相云",
    "T48n2016_067:0796a09": "何。如大品明非漏非無漏。初人謂非漏是非",
    "T48n2016_067:0796a10": "俗。非無漏是遣著。何者。行人緣無漏生著。如",
    "T48n2016_067:0796a11": "緣滅生使。破其心還入無漏。此是一番二諦",
    "T48n2016_067:0796a12": "也。次人聞非漏非無漏。謂非二邊。別顯中理。",
    "T48n2016_067:0796a13": "中理為真。又是一番二諦也。又人聞非有漏",
    "T48n2016_067:0796a14": "非無漏。即知雙非。正顯中道。中道法界。力用",
    "T48n2016_067:0796a15": "廣大。與虛空等。一切法趣非有漏非無漏。又",
    "T48n2016_067:0796a16": "是一番二諦也。大涅槃經云。聲聞之人。但見",
    "T48n2016_067:0796a17": "於空。不見不空。智者見空。及與不空。即是此",
    "T48n2016_067:0796a18": "意。二乘謂著此空。破著空故。故言不空。空著",
    "T48n2016_067:0796a19": "若破。但是見空。不見不空也。利人謂不空是",
    "T48n2016_067:0796a20": "妙有。故言不空。利人聞不空謂是如來藏。一",
    "T48n2016_067:0796a21": "切法趣如來藏。還約空不空。即有三種二諦",
    "T48n2016_067:0796a22": "也。復次一切法趣非漏非無漏顯三種異者。",
    "T48n2016_067:0796a23": "初人聞一切法趣非漏非無漏者。諸法不離",
    "T48n2016_067:0796a24": "空。周行十方界。還是瓶處如。又人聞趣。知此",
    "T48n2016_067:0796a25": "中理。須一切行來趣發之。又一人聞一切趣。",
    "T48n2016_067:0796a26": "即非漏非無漏具一切法也。是故說此一俗。",
    "T48n2016_067:0796a27": "隨三真轉。或對單真。或對複真。或對不思議",
    "T48n2016_067:0796a28": "真。無量形勢。婉轉赴機。出沒利物。一一皆有",
    "T48n2016_067:0796a29": "隨情。情智。智等三義。若隨智證。俗隨智轉。智",
    "T48n2016_067:0796b01": "證偏真。即成通二諦。智證不空真。即成別入",
    "T48n2016_067:0796b02": "通二諦。智證一切趣不空真。即成圓入通二",
    "T48n2016_067:0796b03": "諦。三人入智不同。復局照俗亦異。何故三人",
    "T48n2016_067:0796b04": "同聞二諦。而取解各異者。此是不共般若。與",
    "T48n2016_067:0796b05": "二乘共說。則深淺之殊耳。大品經云。有菩薩",
    "T48n2016_067:0796b06": "初發心。與薩婆若相應。有菩薩初發心。遊戲",
    "T48n2016_067:0796b07": "神通。淨佛國土。有菩薩初發心。即坐道場為",
    "T48n2016_067:0796b08": "如佛。即此意也。幻有無為俗。不有不無為真",
    "T48n2016_067:0796b09": "者。有無二故為俗。中道不有不無不二為真。",
    "T48n2016_067:0796b10": "二乘聞此真俗。俱皆不解。故如啞如聾。大涅",
    "T48n2016_067:0796b11": "槃經云。我與彌勒。共論世諦。五百聲聞。謂說",
    "T48n2016_067:0796b12": "真諦。即此意也。約此亦有隨情。情智。智等三",
    "T48n2016_067:0796b13": "義。圓入別二諦者。俗與別同。真諦則異。別人",
    "T48n2016_067:0796b14": "不空。但理而已。欲顯此理。須緣修方便。故言",
    "T48n2016_067:0796b15": "一切法趣不空。圓人聞不空理。即知具一切",
    "T48n2016_067:0796b16": "佛法。無有缺減。故言一切趣不空也。約此亦",
    "T48n2016_067:0796b17": "有隨情等三義。圓教二諦者。直說不思議二",
    "T48n2016_067:0796b18": "諦也。真即是俗。俗即是真。如如意珠。以珠譬",
    "T48n2016_067:0796b19": "真。用以譬俗。即珠是用。即用是珠。不二而",
    "T48n2016_067:0796b20": "二。分真俗耳。約此亦有隨情。情智等三義。身",
    "T48n2016_067:0796b21": "子偈云。佛以種種緣。譬喻巧言說。其心安如",
    "T48n2016_067:0796b22": "海。我聞疑網斷。即其義焉。[0796b22] 問。真俗應相對。",
    "T48n2016_067:0796b23": "云何不同耶。[0796b23] 答。此應四句。俗異真同。真異俗",
    "T48n2016_067:0796b24": "同。真俗異相對。真俗不異而異相對。三藏與",
    "T48n2016_067:0796b25": "通。真同而俗異。二人通真異而俗同。別。真俗",
    "T48n2016_067:0796b26": "皆異而相對。圓。真俗不異而異相對。不同而",
    "T48n2016_067:0796b27": "同。若不相入。當分真俗即相對。七種二諦。廣",
    "T48n2016_067:0796b28": "說如前。略說者。界內相即。不相即。界外相",
    "T48n2016_067:0796b29": "即。不相即。四種二諦也。別接通五也。圓接通",
    "T48n2016_067:0796c01": "六也。圓接別七也。[0796c01] 問。何不接三藏。[0796c01] 答。三藏",
    "T48n2016_067:0796c02": "是界內不相即。小乘取證。根敗之士。故不論",
    "T48n2016_067:0796c03": "接。餘六是摩訶衍門。若欲前進。亦可得去。是",
    "T48n2016_067:0796c04": "故被接。[0796c04] 問。若不接亦不會。[0796c04] 答。接義非會義。",
    "T48n2016_067:0796c05": "未會之前。即論被接。判&#x9E81;妙者。實有二諦。半",
    "T48n2016_067:0796c06": "字法門。引鈍根人。蠲除戲論之糞。二諦義不",
    "T48n2016_067:0796c07": "成。此法為&#x9E81;。如幻二諦。滿字法門。為教利根。",
    "T48n2016_067:0796c08": "諸法實相。三人共得。比前為妙。同見但空。方",
    "T48n2016_067:0796c09": "後則&#x9E81;。以別入通。能見不空。是則為妙。教談",
    "T48n2016_067:0796c10": "理不融。是故為&#x9E81;。以圓入通為妙。妙不異後",
    "T48n2016_067:0796c11": "帶通方便。是故為&#x9E81;。別二諦不帶通方便。故",
    "T48n2016_067:0796c12": "為妙。教談理不融。是故為&#x9E81;。圓入別。理融為",
    "T48n2016_067:0796c13": "妙。帶別方便為&#x9E81;。唯圓二諦。正直捨方便。",
    "T48n2016_067:0796c14": "但說無上道。是故為妙。次約隨情智等判&#x9E81;",
    "T48n2016_067:0796c15": "妙者。且約三藏。初聞隨情二諦。執實語為虛",
    "T48n2016_067:0796c16": "語。起語見故。生死浩然。無佛法氣分。若能勤",
    "T48n2016_067:0796c17": "修念處。發四善根。是時隨情二諦。皆名為俗。",
    "T48n2016_067:0796c18": "發得無漏。所照二諦。皆名為真。從四果人。以",
    "T48n2016_067:0796c19": "無漏智。所照真俗。皆名隨智二諦。隨情則&#x9E81;。",
    "T48n2016_067:0796c20": "隨智則妙。譬如轉乳。始得成酪。既成酪已。心",
    "T48n2016_067:0796c21": "相體信。入出無難。即得隨情情智智等。說通",
    "T48n2016_067:0796c22": "別入通。圓入通。令其恥小慕大。自悲敗種。渴",
    "T48n2016_067:0796c23": "仰上乘。是時如轉酪為生酥。心漸通泰。即為",
    "T48n2016_067:0796c24": "隨情情智智等。說別圓入別。明不共般若。命",
    "T48n2016_067:0796c25": "領家業。金銀珍寶。出入取與。皆使令知。既知",
    "T48n2016_067:0796c26": "是已。即如轉生酥為熟酥。諸佛法久後。要當",
    "T48n2016_067:0796c27": "說真實。即隨情情智智等。說圓二諦。如轉",
    "T48n2016_067:0796c28": "熟酥為醍醐。是則六種二諦。調熟眾生。雖成",
    "T48n2016_067:0796c29": "四味。是故為&#x9E81;。醍醐一味。是則為妙。又束判",
    "T48n2016_067:0797a01": "&#x9E81;妙。前二教雖有隨智等。一向是隨情。說他",
    "T48n2016_067:0797a02": "意語故。故名為&#x9E81;。別入通去。雖有隨情等。一",
    "T48n2016_067:0797a03": "向束為情智。智說自他意語。故亦&#x9E81;亦妙。圓",
    "T48n2016_067:0797a04": "二諦雖有隨情等。一向是隨智。說佛自智。說",
    "T48n2016_067:0797a05": "佛自意語。故稱為妙。[0797a05] 問。前二二諦。一向是隨",
    "T48n2016_067:0797a06": "情。應非見諦。亦不得道。[0797a06] 答。不得中道。故稱隨",
    "T48n2016_067:0797a07": "情。諸佛如來。不空說法。雖非中道。第一義悉",
    "T48n2016_067:0797a08": "檀。不失三悉檀益。大概判之。皆屬隨情為&#x9E81;",
    "T48n2016_067:0797a09": "耳。次明三諦者。妙&#x5374;前兩種二諦。以不明中",
    "T48n2016_067:0797a10": "道故。就五種二諦得論中道。即有五種三諦。",
    "T48n2016_067:0797a11": "約別入通。點非有漏。非無漏。二諦義成。有",
    "T48n2016_067:0797a12": "漏是俗。無漏是真。非有漏非無漏是中。當教",
    "T48n2016_067:0797a13": "論中。但異空而已。中無功用。不備諸法。圓入",
    "T48n2016_067:0797a14": "通三諦者。二諦不異前。點非漏非無漏。具一",
    "T48n2016_067:0797a15": "切法。與前中異也。別三諦者。彼俗為兩諦。對",
    "T48n2016_067:0797a16": "真為中。中理而已。圓入別三諦者。二諦不異",
    "T48n2016_067:0797a17": "前。點真中道。具足佛法也。圓三諦者。非但中",
    "T48n2016_067:0797a18": "道具足佛法。真俗亦然。三諦圓融。一三三一。",
    "T48n2016_067:0797a19": "判&#x9E81;妙者。別圓入通。帶通方便故為&#x9E81;。別不",
    "T48n2016_067:0797a20": "帶通為妙。圓入別。帶別方便為&#x9E81;。圓不帶方",
    "T48n2016_067:0797a21": "便最妙。約五味教者。乳教說三種三諦。二",
    "T48n2016_067:0797a22": "&#x9E81;一妙。酪教但&#x9E81;為妙。生酥熟酥。皆是五種",
    "T48n2016_067:0797a23": "三諦。四&#x9E81;一妙。此經唯一種三諦。即相待妙",
    "T48n2016_067:0797a24": "也。開&#x9E81;顯妙者。決前諸&#x9E81;入一妙。三諦無所",
    "T48n2016_067:0797a25": "可待。是為絕待妙也。又明一諦者。大涅槃經",
    "T48n2016_067:0797a26": "云。所言二諦。其實是一。方便說二如醉末",
    "T48n2016_067:0797a27": "吐。見日月轉。謂有轉日。及不轉日。醒人但見",
    "T48n2016_067:0797a28": "不轉。不見於轉。轉二為&#x9E81;。不轉為妙。三藏全",
    "T48n2016_067:0797a29": "是轉二。同彼醉人。諸大乘經。帶轉二說不轉",
    "T48n2016_067:0797b01": "一。今經正直捨方便。但說無上道。不轉一實。",
    "T48n2016_067:0797b02": "是故為妙。諸諦不可說者。諸法從本來。常自",
    "T48n2016_067:0797b03": "寂滅相。那得諸諦。紛紜相礙。一諦尚無。諸諦",
    "T48n2016_067:0797b04": "安有。一一皆不可說。可說為&#x9E81;。不可說為妙。",
    "T48n2016_067:0797b05": "不可說亦不可說。是妙亦妙。言語道斷故。若",
    "T48n2016_067:0797b06": "通作不可說者。生生不可說。乃至不生不生",
    "T48n2016_067:0797b07": "不可說。前不可說為&#x9E81;。不生不生不可說為",
    "T48n2016_067:0797b08": "妙。若&#x9E81;異妙。相待不融。&#x9E81;妙不二。即絕待妙",
    "T48n2016_067:0797b09": "也。[0797b09] 問。何故大小通論無諦。[0797b09] 答。釋論云。不破",
    "T48n2016_067:0797b10": "聖人心中所得涅槃。為未得者。執涅槃生戲",
    "T48n2016_067:0797b11": "論。如緣無生。使故破言無諦也。[0797b11] 問。若爾。小乘",
    "T48n2016_067:0797b12": "得與不得。俱皆被破。大乘得與不得。亦俱應",
    "T48n2016_067:0797b13": "破。[0797b13] 答。不例小乘。猶有別惑可除。別理可顯。故",
    "T48n2016_067:0797b14": "雖得須破。中道不爾。云何破。[0797b14] 問。若爾。中道唯",
    "T48n2016_067:0797b15": "應有一實諦。不應言無諦。[0797b15] 答。為未得者。執中",
    "T48n2016_067:0797b16": "生惑。故須無諦。實得者有。戲論者無。又唯識",
    "T48n2016_067:0797b17": "論。於真俗二諦名開四重。都成八諦。俗諦四",
    "T48n2016_067:0797b18": "者。一假名無實諦。謂瓶盆等。但有假名。而無",
    "T48n2016_067:0797b19": "實體。從能詮說。故名為諦。二隨事差別諦。謂",
    "T48n2016_067:0797b20": "蘊界等。隨彼彼事。立蘊等法。三方便安立諦。",
    "T48n2016_067:0797b21": "謂苦集等。由證得理。而安立故。四假名非安",
    "T48n2016_067:0797b22": "立諦。謂二空理。依彼空門。說為真性。由彼真",
    "T48n2016_067:0797b23": "性內證智境。不可言說。名二空如。但假說故。",
    "T48n2016_067:0797b24": "勝義四者。一體用顯現諦。謂蘊界等。有實體",
    "T48n2016_067:0797b25": "性。過初世俗。名勝義。隨事差別。說名蘊等。故",
    "T48n2016_067:0797b26": "名顯現。二因果差別諦。謂苦集等。智斷證修。",
    "T48n2016_067:0797b27": "因果差別。三依門顯實諦。謂二空理。過俗證",
    "T48n2016_067:0797b28": "得。故名勝義。依空能證。以顯於實。故名依門。",
    "T48n2016_067:0797b29": "四廢詮談旨諦。謂一實真如。體妙離言。已名",
    "T48n2016_067:0797c01": "勝義。又真不自真。待俗故真。即前三真。亦說",
    "T48n2016_067:0797c02": "為俗。俗不自俗。待真故俗。即後三俗。亦名為",
    "T48n2016_067:0797c03": "真。至理沖玄。彌驗於此。又華嚴經。約其圓數。",
    "T48n2016_067:0797c04": "立於十諦等。乃至一一法。圓融無盡。",
    "T48n2016_067:0797c05": "宗鏡錄卷第六十七"
}