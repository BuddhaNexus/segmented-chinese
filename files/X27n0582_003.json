{
    "X27n0582_003:0502c15": "法華統略卷下(本)",
    "X27n0582_003:0502c17": "胡吉藏　撰",
    "X27n0582_003:0502c18": "五百弟子授記品",
    "X27n0582_003:0502c19": "問下根人云何得悟。答曰。此經雖三周說法大宗。終",
    "X27n0582_003:0502c20": "是開權顯實。下根人悟於權實。入佛知見。故得佛記。",
    "X27n0582_003:0502c21": "今更以五門。辨於權實。一開合門。二有無門。三生滅",
    "X27n0582_003:0502c22": "無生滅門。四實不實門。五邪正門。開合門者。今品正",
    "X27n0582_003:0502c23": "就涅槃權實。以二乘人正保執涅槃。故須斥之。昔教",
    "X27n0582_003:0502c24": "明三乘人同一涅槃。同度一生死。故前云。佛說一解",
    "X27n0582_003:0503a01": "脫義。我等亦得此法。到於涅槃。此是合義。故名為權。",
    "X27n0582_003:0503a02": "今教辨開義。開者明三乘人二生死二涅槃。二乘人",
    "X27n0582_003:0503a03": "度分段生死。一乘度變易生死。二乘人分段外有涅",
    "X27n0582_003:0503a04": "槃。大乘佛變易外有涅槃。故昔合為權。今開為實。有",
    "X27n0582_003:0503a05": "無門者。昔日四種有無。皆是方便。言四種者。涅槃中",
    "X27n0582_003:0503a06": "有無。生死中有無。涅槃中有無者。唯有一涅槃也。所",
    "X27n0582_003:0503a07": "言無者。更無大涅槃。唯有一生死為有。更無生死為",
    "X27n0582_003:0503a08": "無。故此四有無。皆是方便。今亦就涅槃中論有無。則",
    "X27n0582_003:0503a09": "番昔唯有大涅槃。無有小涅槃。實有無二生死。無有",
    "X27n0582_003:0503a10": "一生死也。次生滅無生滅門。明權實者。二乘涅槃。是",
    "X27n0582_003:0503a11": "生滅義。故是權。今日涅槃。是無生滅。故實。二乘是生",
    "X27n0582_003:0503a12": "滅者。有分段四住生滅。此二種得於涅槃。名之為滅。",
    "X27n0582_003:0503a13": "故四諦中。苦集相生。滅道還滅。此是權教。今明五住",
    "X27n0582_003:0503a14": "二死本自不生。今亦無滅。無生無滅即是涅槃。即是",
    "X27n0582_003:0503a15": "度二生死。名無生滅教。稱為實也。次別就今教。明生",
    "X27n0582_003:0503a16": "死涅槃實不實門。凡有四種。一者以二乘度分段立",
    "X27n0582_003:0503a17": "涅槃。此是權。今度立涅槃。此是實。此一往今昔權實。",
    "X27n0582_003:0503a18": "對二乘用也。二生死涅槃皆是權。非生死非涅槃名",
    "X27n0582_003:0503a19": "實。所以立此一位者。有三意。一義權。本有生死。可有",
    "X27n0582_003:0503a20": "涅槃。竟未曾有生死。何有涅槃。又至涅槃時。無復生",
    "X27n0582_003:0503a21": "死。云何有涅槃。如薪無故。不得有火。二釋經。華嚴云。",
    "X27n0582_003:0503a22": "生死及涅槃。二俱不可得。又云生死非雜亂。涅槃非",
    "X27n0582_003:0503a23": "寂靜。三者斥病惑者。但云小涅槃如化城。謂大涅槃",
    "X27n0582_003:0503a24": "是實城者。昔為著生死。故說涅槃。明小涅槃。今為拔",
    "X27n0582_003:0503b01": "小見。故說大耳。云何捨小。更封大三者。生死涅槃為",
    "X27n0582_003:0503b02": "二。非生死非涅槃。是非二。二與不二。皆是方便。非二",
    "X27n0582_003:0503b03": "不二。方名為實。所以有此者。為著中道也。聞前生死",
    "X27n0582_003:0503b04": "涅槃是二邊。非生死非涅槃是中道。捨二邊而著中",
    "X27n0582_003:0503b05": "道。經云。遠離二邊。不著中道。亦應云。大聖說中道。為",
    "X27n0582_003:0503b06": "離於偏故。若復見有中。諸佛所不化。故二不二。皆是",
    "X27n0582_003:0503b07": "方便。非二非不二。方便真實。四明上來四句皆是方",
    "X27n0582_003:0503b08": "便。離四句方是真實。故下經云。諸法寂滅相。不可以",
    "X27n0582_003:0503b09": "言宣也。問此四句權實。的出何文。答曰。但令對病。散",
    "X27n0582_003:0503b10": "釋眾經。二事便足。何須問文。必欲出者。中論觀法品。",
    "X27n0582_003:0503b11": "彼云為下根人。明生死不實涅槃實也。為中根人。生",
    "X27n0582_003:0503b12": "死涅槃皆不實。非生死涅槃是實也。三為上根。俱泯",
    "X27n0582_003:0503b13": "前二。故云非實非不實。論云此四句皆是門。為通絕",
    "X27n0582_003:0503b14": "四之理。方是實。前四皆不實。此是龍樹自作。勿不依",
    "X27n0582_003:0503b15": "之。次破邪門。釋法華唯有三師。光宅云。壽量佛終歸",
    "X27n0582_003:0503b16": "無餘。即是化城故。壽量佛終以化城為涅槃。又終是",
    "X27n0582_003:0503b17": "化城。竟無寶所。又終是化城。終無度二百。此說大悲。",
    "X27n0582_003:0503b18": "次云覆相明常。前顯了開權。明化城是方便。何故覆",
    "X27n0582_003:0503b19": "相於辨寶處為真實。此是開門。顯了示像。隱覆自於",
    "X27n0582_003:0503b20": "害也。既不得顯示其像。何事廣開於門。既廣開門。何",
    "X27n0582_003:0503b21": "事覆於像。又經分明辨二乘度三百。分明辨佛度二",
    "X27n0582_003:0503b22": "百。分明辨小涅槃是化。大涅槃非化。何乃云隱覆耶。",
    "X27n0582_003:0503b23": "次明此經辨佛是常。具得開二生死二涅槃。但謂二",
    "X27n0582_003:0503b24": "死決定無。名斷見。涅槃定有。是常見。故中論成壞品",
    "X27n0582_003:0503c01": "云。涅槃時滅。生死相續。是則為斷滅。又此但得今四",
    "X27n0582_003:0503c02": "方便因中之一支因耳。用尚未圓。何猶得體。無體何",
    "X27n0582_003:0503c03": "有用。故一切失也。今五百弟子。學無學人。得如此了",
    "X27n0582_003:0503c04": "悟。與佛悟同。故得佛記。",
    "X27n0582_003:0503c05": "問曰。既得此悟。即應是佛。答曰。本不可知。據迹而言。",
    "X27n0582_003:0503c06": "初迴小入大。是初心佛也。",
    "X27n0582_003:0503c07": "釋繫珠喻。初先敘師三說。次敘弟子三領。師三說者。",
    "X27n0582_003:0503c08": "初周略說。次周處中中說。後周廣說。三說不同。為三",
    "X27n0582_003:0503c09": "根故。利根須略。中下根廣說亦爾。轉勢說法。故有三",
    "X27n0582_003:0503c10": "種不同。初周略說者。始自法身照機。次有根本法輪",
    "X27n0582_003:0503c11": "枝末及攝末歸本。即起三輪化。故從華嚴。竟法華也。",
    "X27n0582_003:0503c12": "次周處中說者。亦辨自法身照機。次起三輪之化。長",
    "X27n0582_003:0503c13": "明三一不虗。及初為父子。故云此諸子等。生育甚難。",
    "X27n0582_003:0503c14": "乃至先因遊戲。來入此宅。故名處中說。第三周廣明",
    "X27n0582_003:0503c15": "三世。及以三時。三時者。過去初結緣時。中途流浪。乃",
    "X27n0582_003:0503c16": "至得羅漢時。後至靈山。為說法華。得了悟時也。弟子",
    "X27n0582_003:0503c17": "三領者。初領略說。作略說解。次領處中說。作處中領",
    "X27n0582_003:0503c18": "解。後領廣說。作廣說領解。身子兩義故。一人略。但敘",
    "X27n0582_003:0503c19": "己身。二時略。謂從鹿薗已去。竟於法華也。次四大聲",
    "X27n0582_003:0503c20": "聞。人法俱處中。人則四大聲聞。法則從過去失鄉。",
    "X27n0582_003:0503c21": "竟今委囑家業。後周俱廣。人則五百。法具三時。一聞",
    "X27n0582_003:0503c22": "大法時。二中途忘大取小時。三捨小悟大時也。利根",
    "X27n0582_003:0503c23": "難得。故有一人。中根稍多。有四大聲聞。下根無數。略",
    "X27n0582_003:0503c24": "陳五百也。次合三周。作法譬二說。初周法說。次兩周",
    "X27n0582_003:0504a01": "並是譬說。三領亦然。身子作法說而領悟。二作譬說",
    "X27n0582_003:0504a02": "而領也。又三周為二。初二周作父教子義。後周作兄",
    "X27n0582_003:0504a03": "教弟喻。三根聲聞。為十六沙彌。竝共受大通智勝佛",
    "X27n0582_003:0504a04": "學故。俱是法子。十六先悟如兄。三根聲聞後學如弟。",
    "X27n0582_003:0504a05": "此是大通智勝他也。現在猶存兄弟。故作導師徒侶",
    "X27n0582_003:0504a06": "之喻。故三周唯有父兄二說。三周亦唯有子弟二領。",
    "X27n0582_003:0504a07": "初二周。作子領父說。次周作弟領兄說也。",
    "X27n0582_003:0504a08": "釋繫珠譬。先敘大意。明貧窮弟者。敘凡夫過也。忘珠",
    "X27n0582_003:0504a09": "困苦者。鄣二乘失也。故知凡滯有為過。二乘沈空亦",
    "X27n0582_003:0504a10": "惑也。初明繫珠者。為菩薩時利物也。後明示珠者。成",
    "X27n0582_003:0504a11": "佛道益物也。故有凡聖兩迷。佛菩薩之二益。示珠者。",
    "X27n0582_003:0504a12": "破凡迷排聖惑。令悟中道直登一極理也。讚歎珠者。",
    "X27n0582_003:0504a13": "勸一切眾生。發菩提心。一句染神歷劫不朽也。",
    "X27n0582_003:0504a14": "設酒譬者。敘始終迷悟。欣憂不同。凡有三譬。初繫珠。",
    "X27n0582_003:0504a15": "二忘珠。三示珠。如疏。今就三譬。各二。初二者。第一說",
    "X27n0582_003:0504a16": "教譬。二繫珠譬。中二者。一忘大乘譬。二取小譬。後二",
    "X27n0582_003:0504a17": "者。一親友會遇譬。二示珠譬。初說教譬中三句。第一",
    "X27n0582_003:0504a18": "至親友家。謂稟教譬。珠之一字。是說教譬。從醉已下。",
    "X27n0582_003:0504a19": "第三明迷教譬。酒正喻法華教。所以因酒喻法華教",
    "X27n0582_003:0504a20": "者。正道絕名。無名相中。佛欲令人悟解故。上來種種",
    "X27n0582_003:0504a21": "名字說之。序品文殊借大雨及蠡皷喻之。初周中直",
    "X27n0582_003:0504a22": "名妙法蓮華。第二周中。三種名字。初名机案。次一門。",
    "X27n0582_003:0504a23": "次大車。机案是父身所憑。足之所履。欲以父物出子",
    "X27n0582_003:0504a24": "不得。即是用佛道化物不得也。次作一門。而復狹少",
    "X27n0582_003:0504b01": "喻。至理微妙。虗通如門。不容一豪斷常。如狹少。是三",
    "X27n0582_003:0504b02": "世佛所乘。故名大車。第三周中。對化城故名寶所。寶",
    "X27n0582_003:0504b03": "所即是寶城。顯二乘位處是化城。如涅槃中亦明真",
    "X27n0582_003:0504b04": "化。故云汝今值此正法寶城。云何取此虗偽物也。三",
    "X27n0582_003:0504b05": "周領解中。名字者。身子云。開佛柔濡音。演暢清淨法。",
    "X27n0582_003:0504b06": "即是妙法蓮華。不為諸垢所染。名為清淨。第二周中。",
    "X27n0582_003:0504b07": "名為傍人喚子不得。如大乘化不從人。有示悟教令",
    "X27n0582_003:0504b08": "之功。如大法有詮理化人之用。其後種種名字。謂向",
    "X27n0582_003:0504b09": "本國。至城。到舍。住門。見父。其家業珠寶。至理是眾生",
    "X27n0582_003:0504b10": "舊居本國。防斷常邪非為城。可以栖神為舍。至妙虗",
    "X27n0582_003:0504b11": "通為門。中道能生正觀為父。可貴重珍寶。今第三周",
    "X27n0582_003:0504b12": "作酒名者。約教而言。正喻觀樂。兄弟共聚。必共作樂。",
    "X27n0582_003:0504b13": "說法華經。既明盡理之法。暢眾聖心。故化主樂也。眾",
    "X27n0582_003:0504b14": "生聞教。現在得記。未來成佛。心大歡喜。如身子之流。",
    "X27n0582_003:0504b15": "又方便品云。是等聞得佛。大喜充遍身。二者酒能益",
    "X27n0582_003:0504b16": "體。如教長養法身也。三酒能治病。喻此經能破凡夫",
    "X27n0582_003:0504b17": "二乘。及菩薩病。四酒能宣藥。如教能詮理也。次約緣",
    "X27n0582_003:0504b18": "亦有四義。一初飲酒未醉時二大醉時。三小醒時。四",
    "X27n0582_003:0504b19": "大醒時。三根聲聞。始終亦有四時。一逸去初聞經發",
    "X27n0582_003:0504b20": "菩提心。如未醉時。次忘菩提心流浪生死。如大醉時。",
    "X27n0582_003:0504b21": "三發小心行小行。如小醒起行時。四為說法華得悟",
    "X27n0582_003:0504b22": "解。如大醒時。問饍喻何物。答曰。若酒饍合設令其飽",
    "X27n0582_003:0504b23": "溫。酒為禮主。喻教令發菩提心。饍喻令修菩薩行也。",
    "X27n0582_003:0504b24": "若偈中明酒。長行辦饍。如信解中。初老弊使人。後作",
    "X27n0582_003:0504c01": "塗足油者。即是轉譬。並喻教也。一者富貴兄。設弟百",
    "X27n0582_003:0504c02": "味。暢於兄心。則兄樂也。二飢人得百味美食。必大喜",
    "X27n0582_003:0504c03": "樂。聞法華亦然。三者食長養身命。法華教長養法身",
    "X27n0582_003:0504c04": "慧命。四食能治飢渴苦。如教能破一切惑。",
    "X27n0582_003:0504c05": "是時親友官事當行者。第二繫珠譬。前教今譬說教。",
    "X27n0582_003:0504c06": "令譬受解。即令發菩提心也。又三。初明繫珠意。以無",
    "X27n0582_003:0504c07": "價寶下。第二正繫珠與之。而去下。第三明感盡應息。",
    "X27n0582_003:0504c08": "官事當行者。初繫珠意也。私事可住。官事必行。一他",
    "X27n0582_003:0504c09": "土機熟。不得不去者。其人醉臥。即是起迷鄣聖。謂感",
    "X27n0582_003:0504c10": "應息也。酒喻教。珠喻菩提心。珠有五義。一菩提心。是",
    "X27n0582_003:0504c11": "中道種子。故圓正如珠。二辨無價之得市。當樂佛果。",
    "X27n0582_003:0504c12": "三珠不可朽滅。如菩提心種子不可滅。四可寶重。如",
    "X27n0582_003:0504c13": "華嚴云。菩提心寶。一切寶中最上。五正取繫著內衣",
    "X27n0582_003:0504c14": "裏。喻以菩提心種子在眾生心內。天親論明一切種",
    "X27n0582_003:0504c15": "子皆在梨耶識中。問為是繫罷醉。為是醉罷。繫若醉",
    "X27n0582_003:0504c16": "罷繫。則醉無所知。云何得發菩提心。此乃得文而害",
    "X27n0582_003:0504c17": "義。若繫罷方醉。發菩提心竟。然後起迷。此釋得義而",
    "X27n0582_003:0504c18": "違譬文。答曰。他曰醉竟方繫。眾生有無明煩惱如醉。",
    "X27n0582_003:0504c19": "今其發菩提心如繫。此不成喻。其醉臥一無所知。云",
    "X27n0582_003:0504c20": "何得發菩提心耶。今明繫竟方醉。初設酒時。即是已",
    "X27n0582_003:0504c21": "繫珠。初設法華時。已令發心。今明醉臥不覺知時繫",
    "X27n0582_003:0504c22": "者欲顯菩提心種子不朽滅義。若初設酒。即辨繫珠",
    "X27n0582_003:0504c23": "者。不得顯不朽滅。今欲明後起迷。亦有菩提種子不",
    "X27n0582_003:0504c24": "失。故就酖臥時繫。問以何文證繫忘後醉。答曰。余久",
    "X27n0582_003:0505a01": "久方見文。合譬中先明發菩提心。後辨癈忘。文甚分",
    "X27n0582_003:0505a02": "明。問何故說繫珠譬。答曰。欲勸一切眾生聽法華。發",
    "X27n0582_003:0505a03": "菩提心。若一發心。則永不朽滅。復還得續發菩提心",
    "X27n0582_003:0505a04": "也。二欲斥二乘人。心內自有真實而不知。求身外之",
    "X27n0582_003:0505a05": "偽珍。即令捨二乘見。其人醉臥。都不覺知。第二忘大",
    "X27n0582_003:0505a06": "取小譬。即為二別。初明忘大起已遊行。謂取小。如疏",
    "X27n0582_003:0505a07": "也。",
    "X27n0582_003:0505a08": "是時親友下。第三示珠譬。亦二。初明會遇相見。二辨",
    "X27n0582_003:0505a09": "示珠。會遇者。小志移。大機熟。感應相稱也。會遇見者。",
    "X27n0582_003:0505a10": "求衣食時。已是見佛。既求二乘。是貪財人。非是兄弟。",
    "X27n0582_003:0505a11": "如信解中客作也。得悟一乘。始是兄弟。故名親友相",
    "X27n0582_003:0505a12": "見。如信解得悟。故名父子。",
    "X27n0582_003:0505a13": "咄哉下。第二示珠為二。初呵取小。次令求大。丈夫不",
    "X27n0582_003:0505a14": "應求衣食。如菩薩不應取二乘也。我昔已下。第二令",
    "X27n0582_003:0505a15": "求大。還敘三時。初敘過去兄弟相見與珠時。而汝不",
    "X27n0582_003:0505a16": "知下。明中途忘失時。即不知是忘大懃苦下取小也。",
    "X27n0582_003:0505a17": "汝今可以下。第三示大時也。",
    "X27n0582_003:0505a18": "學無學人授記品",
    "X27n0582_003:0505a19": "釋三周文。各異。初周有授記。有領解。文少。故不立品。",
    "X27n0582_003:0505a20": "次周俱有二事。以文多。俱有二品。三周亦有亦無。有",
    "X27n0582_003:0505a21": "授記文多。故立二品。有領解文少。故不立品。次論前",
    "X27n0582_003:0505a22": "後。前二周。先領解。次授記。以其利根故解心明淨。故",
    "X27n0582_003:0505a23": "即與記。後示鈍根。雖復聞法。解心猶昧。待得記竟。解",
    "X27n0582_003:0505a24": "方明了決。故方述解也。次論有無。前二周皆有述成。",
    "X27n0582_003:0505b01": "三周無者。前二述成。為欲與記。故有之也。第三已授",
    "X27n0582_003:0505b02": "記竟。故無述成也。三周授記異者。初直授記。不論總",
    "X27n0582_003:0505b03": "別。故不立品。次明四大聲聞。同是無學。以人同。立一",
    "X27n0582_003:0505b04": "品。第三周中。以人異故。立於異同。故品前五百。同是",
    "X27n0582_003:0505b05": "無學。同有領解。現在同皆得記。未來同皆成佛。故同",
    "X27n0582_003:0505b06": "立品。次同有學無學。同無領解。同得記。同成佛。故同",
    "X27n0582_003:0505b07": "立一品。前分二人。初是變化。次是退菩提心。二權實",
    "X27n0582_003:0505b08": "不同。三有述解不述解不同。四嘿念述解不述解不",
    "X27n0582_003:0505b09": "同。五願行有別。故立二人。後兩人者。阿難羅云權行。",
    "X27n0582_003:0505b10": "二千人是實行。前二人願行同。次二千人願行同。前",
    "X27n0582_003:0505b11": "是顯名。次是密行。初二人前後得記。前後成佛。二千",
    "X27n0582_003:0505b12": "人同時得記。同時成佛。前是佛眷屬。後非佛親屬。故",
    "X27n0582_003:0505b13": "分二人。對上品者。上無學中。初權人。次實人。今亦初",
    "X27n0582_003:0505b14": "權。後實。欲攝一切聲聞。得記盡也。亦應分者同餘權",
    "X27n0582_003:0505b15": "實二人也。又我下。超異諸人也。但同眾人。尚應得記。",
    "X27n0582_003:0505b16": "況復異也。唯有如來。我所歸者。意在求佛。示迹為聲",
    "X27n0582_003:0505b17": "聞。顯述解也。",
    "X27n0582_003:0505b18": "釋學無學人。於空王佛所發心。因此明縮觀義。智度",
    "X27n0582_003:0505b19": "論云。菩薩行性空。佛行畢竟空。畢竟空是空王。性空",
    "X27n0582_003:0505b20": "者。一切法自性是空。橫論生死涅槃等萬法。及竪論",
    "X27n0582_003:0505b21": "有無等四句。皆是無自性。無自性則無物。無物故名",
    "X27n0582_003:0505b22": "為空。畢竟空者。佛了達橫竪畢竟清淨。名畢竟空。故",
    "X27n0582_003:0505b23": "畢竟是無遺餘之名。宜約於佛。菩薩雖習畢竟空觀。",
    "X27n0582_003:0505b24": "但照猶未盡。但有性空之稱也。彼佛得此畢竟空觀。",
    "X27n0582_003:0505c01": "因以為名。故云空王佛也。釋迦與阿難。亦初習畢竟",
    "X27n0582_003:0505c02": "空觀。故名初發心。則初後不二。但初習畢竟空。破有",
    "X27n0582_003:0505c03": "所得難。後去則易。其猶破竹初節也。大品云。從初發",
    "X27n0582_003:0505c04": "心。則行無所得。無所得者。不得一切法。謂橫竪一切",
    "X27n0582_003:0505c05": "法。皆不可得。名不可得。華嚴云。初發心時。則是佛心",
    "X27n0582_003:0505c06": "故。亦是此意。",
    "X27n0582_003:0505c07": "問曰。畢竟空云何乃是發菩提心。答曰。一切法不生。",
    "X27n0582_003:0505c08": "彼若則生。不發一切諸心。即是發心。佛若發生死涅",
    "X27n0582_003:0505c09": "槃有無四句。內外一豪心。則佛心不發也。我常懃精",
    "X27n0582_003:0505c10": "進故得佛。阿難樂多聞故後成佛者。良以釋迦常懃",
    "X27n0582_003:0505c11": "習畢竟空。故先成佛。阿難樂多聞。不懃習一觀。故後",
    "X27n0582_003:0505c12": "成佛也。問曰。云何懃習。答曰。寄南北三師。明習觀成",
    "X27n0582_003:0505c13": "佛義。長安二攝論師。一云聞薰習滅。二云滅。次江南。",
    "X27n0582_003:0505c14": "亦滅不滅。金剛心無常實法義。自滅假名相續。轉金",
    "X27n0582_003:0505c15": "剛作佛。是故不滅。前二互淨。復與第三諍。第三與前",
    "X27n0582_003:0505c16": "二諍。以三各諍。各相破。俱不成也。又互執則互起愛",
    "X27n0582_003:0505c17": "見。於自起愛。於他起瞋。無明常在其中。具足三毒。是",
    "X27n0582_003:0505c18": "煩惱因緣。煩惱因緣惑起業。因業受諸苦執。如來懸",
    "X27n0582_003:0505c19": "見末世。有此三執。初是無見。次是有見。後亦有亦無",
    "X27n0582_003:0505c20": "見。故楞伽經記龍樹菩薩云。南天大國中。有龍樹菩",
    "X27n0582_003:0505c21": "薩。為人說大乘。能破有無見。往生安養國。今檢中論",
    "X27n0582_003:0505c22": "文。具破三家義。一明因滅失。於前誰生於果。二明因",
    "X27n0582_003:0505c23": "不滅失。則因至果名常。亦不生果。若轉因至作果。復",
    "X27n0582_003:0505c24": "有失滅義者。則一法有兩體。若是一因體者。滅則無。",
    "X27n0582_003:0506a01": "可作果不得。言滅令遂有滅。復有轉作。則成二體者。",
    "X27n0582_003:0506a02": "一十地滅。復有一十地轉作佛也。故三法不成。云何",
    "X27n0582_003:0506a03": "有佛。",
    "X27n0582_003:0506a04": "問曰。今云何得作佛耶。答曰。亦見有三家義。故成有",
    "X27n0582_003:0506a05": "所得。故不得佛。正以求三義不可得。脫一切有所得。",
    "X27n0582_003:0506a06": "蕭然無寄。即是佛也。又原此三家心路根本。謂有八",
    "X27n0582_003:0506a07": "妄想八顛倒。而後習無生觀除之。故顛倒漸滅。觀門",
    "X27n0582_003:0506a08": "漸生。故諍此觀行。有滅不滅。亦滅不滅。今更足一家。",
    "X27n0582_003:0506a09": "乃至滅非不滅。蓋是四宗病原也。中論顛倒品云。正",
    "X27n0582_003:0506a10": "破此病。今且示之。",
    "X27n0582_003:0506a11": "法師品",
    "X27n0582_003:0506a12": "兩義明流通。一者上三周明妙道。三根人已悟。今令",
    "X27n0582_003:0506a13": "其悟二世未悟眾生。前即是令發菩提心。今令修菩",
    "X27n0582_003:0506a14": "薩行。二者上與其淨土成佛記。夫得清淨土者。要由",
    "X27n0582_003:0506a15": "自他心俱淨土。已得自淨。自淨者。火宅破凡夫心。信",
    "X27n0582_003:0506a16": "解破二乘心。藥草破菩薩心。故自心今還以悟他。亦",
    "X27n0582_003:0506a17": "令他淨。故徒眾淨。自淨故化主淨。故感國五淨。教門",
    "X27n0582_003:0506a18": "所以得淨土成佛也。二令諸菩薩及一切凡夫。弘通",
    "X27n0582_003:0506a19": "法華。亦得四淨也。上弘大法。下為物師。即上弘下化。",
    "X27n0582_003:0506a20": "名為法師。即具四淨。故得淨土也。因藥王者。藥王稟",
    "X27n0582_003:0506a21": "法華得悟。捨身命財。弘通利物。以報佛及法華恩。今",
    "X27n0582_003:0506a22": "八萬人亦爾。今三根聲聞亦爾。次別四眾三乘人云。",
    "X27n0582_003:0506a23": "聞此經一偈。皆與授記者。三義故來。一者令八萬人",
    "X27n0582_003:0506a24": "及三根聲聞弘經也。以聞經一偈。即得記成佛。有斯",
    "X27n0582_003:0506b01": "大利。八萬及三根。一切凡夫。豈不努力弘經。二者即",
    "X27n0582_003:0506b02": "是勸一切眾生聽法之義。聞一偈既得記成佛。寧得",
    "X27n0582_003:0506b03": "不聽法華耶。三者上但授聲聞記。今欲並授一切聞",
    "X27n0582_003:0506b04": "經人記。故說此言。佛滅度後弟子文來。亦具三義。如",
    "X27n0582_003:0506b05": "向釋也。又上來但授三根記。今授一切聽法人記者。",
    "X27n0582_003:0506b06": "欲明一切得佛記。佛語無二。則一切人皆成佛無疑。",
    "X27n0582_003:0506b07": "即是欲顯唯有一無二也。",
    "X27n0582_003:0506b08": "問曰。聞經得記。不聞不得記。何得云一切眾生皆成",
    "X27n0582_003:0506b09": "佛耶。答曰。一切雖有佛性。正因要由聞經。發菩提心。",
    "X27n0582_003:0506b10": "緣由因故。得成佛也。問曰。一念隨喜。云何得記。答曰。",
    "X27n0582_003:0506b11": "隨順此妙。妙既絕四句。超百非。言忘慮寂。心亦順如",
    "X27n0582_003:0506b12": "此妙。則與妙相應。妙即是佛乘。與佛乘相應。故得佛",
    "X27n0582_003:0506b13": "記也。問曰。何故明佛滅度後弟子。答曰。舉佛滅後弟",
    "X27n0582_003:0506b14": "子。令八萬大士。及三根聲聞化之。又聞經一偈。即得",
    "X27n0582_003:0506b15": "佛記。佛滅後弟子。聞此利益。努力持經。問曰。何故明",
    "X27n0582_003:0506b16": "二世法師。答曰。二世弘經。有大利益。故令法師努力",
    "X27n0582_003:0506b17": "弘經也。問曰。云何於此經卷。敬如佛耶。答曰。經詮於",
    "X27n0582_003:0506b18": "妙。所詮之理既妙。能詮之文亦妙。妙理既是佛文。妙",
    "X27n0582_003:0506b19": "文亦是佛。故敬如佛。又所詮之理是妙。妙既絕能詮",
    "X27n0582_003:0506b20": "之文妙。能詮之文亦絕。故天女云。既知解脫無言。宜",
    "X27n0582_003:0506b21": "知言即解脫。所詮之理妙。妙絕四句。斷百非。是法身。",
    "X27n0582_003:0506b22": "能詮之文。亦絕四句百非。亦是法身。故敬經如法身",
    "X27n0582_003:0506b23": "佛。亦即法身佛也。問曰。此法用何心供養經。答曰。既",
    "X27n0582_003:0506b24": "體悟妙道。得於妙觀。因此妙心。設於妙供養。即餘經",
    "X27n0582_003:0506c01": "論中。行法供養也。若以凡夫二乘有所得不淨心。則",
    "X27n0582_003:0506c02": "不名供妙法也。問曰。此人何故供養十萬億耶。答曰。",
    "X27n0582_003:0506c03": "十萬億佛所習此妙觀。故能敬妙道。未來成佛者。以",
    "X27n0582_003:0506c04": "行妙因故。未來得妙果也。次供養者。既得妙觀。即是",
    "X27n0582_003:0506c05": "妙因。宜應供也。下明願生者。得妙觀受妙生。而生麤",
    "X27n0582_003:0506c06": "處。當知是願生也。下明說一句者。不煩一句。但說妙",
    "X27n0582_003:0506c07": "字泯寂諸邊。發生正觀也。",
    "X27n0582_003:0506c08": "釋毀持經人罪重義。問曰。云何罵讀誦法華人罪重",
    "X27n0582_003:0506c09": "佛耶。答曰。帶法罵人。故罪重佛。如人正讀經。忽有人",
    "X27n0582_003:0506c10": "罵云。癡人何用讀此經。為此言中帶法罵人。故罪重",
    "X27n0582_003:0506c11": "也。問曰。若爾佛正說法華者。人罵佛。癡。何用說此法",
    "X27n0582_003:0506c12": "耶。亦是帶法罵佛。此罪大重。何故云輕。答曰。帶毀法",
    "X27n0582_003:0506c13": "罵人。人聞癈自行不成佛。濟度化他。他不成佛。故",
    "X27n0582_003:0506c14": "罪重。雖復毀佛。佛聞毀譽。不動不癈自行化他。故罪",
    "X27n0582_003:0506c15": "輕也。智度論云。巧罵婆羅門。以五百曲罵佛。佛無憂",
    "X27n0582_003:0506c16": "色。其見佛不憂。更轉前五百曲罵。作五百曲嘆佛。如",
    "X27n0582_003:0506c17": "來無喜色。故不妨自行化他。問曰。何故明罪福。答曰。",
    "X27n0582_003:0506c18": "欲遮法師之失。誡前人之惡。故明罪。欲與法師之樂。",
    "X27n0582_003:0506c19": "觀前人行善。故明福。次一長行一偈。歎人所弘法。亦",
    "X27n0582_003:0506c20": "前嘆弟子。今歎於師。以法為師。故法為和上。人為弟",
    "X27n0582_003:0506c21": "子也。",
    "X27n0582_003:0506c22": "釋已說今說當說。法華最難信難解。法華最深極廣。",
    "X27n0582_003:0506c23": "故難信難解。極廣者。如上所明。總攝十方三世佛三",
    "X27n0582_003:0506c24": "輪。及釋迦一化三輪也。窮深者。不一不二之非權非",
    "X27n0582_003:0507a01": "實。言忘慮絕。又此經多就秘密門說之。故難信解。諸",
    "X27n0582_003:0507a02": "師講此經多迷。余自眼所見。自耳所聞。未曾有人如",
    "X27n0582_003:0507a03": "此釋也。",
    "X27n0582_003:0507a04": "釋全身在塔中。光宅云。謂佛無常磨滅。但有碎身耳。",
    "X27n0582_003:0507a05": "覆相常者。覆相全身。亦不可見。故塔內不見全身也。",
    "X27n0582_003:0507a06": "執常見者。塔內但觀常見眾生。何處有法身耶。今明",
    "X27n0582_003:0507a07": "此經辨佛無生滅。壽無始終。故有全身。既無生滅。亦",
    "X27n0582_003:0507a08": "非斷常。豈是常見以衣覆。既行妙理。與理相應。則為",
    "X27n0582_003:0507a09": "理攝名覆。與理相應。與佛相應。為佛護念。同栖一理。",
    "X27n0582_003:0507a10": "是實知宿。同入生死。是權知宿。既同佛權實。是佛真",
    "X27n0582_003:0507a11": "子。為佛摩頂也。",
    "X27n0582_003:0507a12": "釋未善行菩薩道。破三乘中菩薩聲聞。般若等大乘。",
    "X27n0582_003:0507a13": "復言有二乘。作小大二解。則未識道。道豈二哉。以未",
    "X27n0582_003:0507a14": "識道。何猶解行道耶。善行道者。精識道體。未曾三一。",
    "X27n0582_003:0507a15": "因有三一。故能行道也。",
    "X27n0582_003:0507a16": "釋高原譬。問曰。此與上善行不善行何異。答曰。善行",
    "X27n0582_003:0507a17": "據始。近道約終。故異也。又上破三乘中大乘菩薩。未",
    "X27n0582_003:0507a18": "解權實。則無二智。故不善行。今破一乘中未生三慧。",
    "X27n0582_003:0507a19": "及有所得菩薩也。問曰。此品中行故數破菩薩。答曰。",
    "X27n0582_003:0507a20": "上三周已破聲聞成菩薩。恐墮有所得大乘菩薩。復",
    "X27n0582_003:0507a21": "恐墮有所得一乘菩薩。故破之。此經正明教菩薩法。",
    "X27n0582_003:0507a22": "令菩薩不起凡夫二乘。亦不起大小見。亦捨三一見",
    "X27n0582_003:0507a23": "也。問曰。云何是高原求水。答曰。今以三義釋之。一就",
    "X27n0582_003:0507a24": "二乘釋。二約大乘釋。三約一乘釋。就二乘釋者。有人",
    "X27n0582_003:0507b01": "渴乏須水者。水喻佛性。即是一乘理。理絕四句百非。",
    "X27n0582_003:0507b02": "窮盡深妙。如在高原下也。又高原喻教。教下有理。如",
    "X27n0582_003:0507b03": "水也。渴乏須水者。一心求見佛性。佛性顯成法身也。",
    "X27n0582_003:0507b04": "今於二乘教中求佛。去佛性遠。如於高原求水。故大",
    "X27n0582_003:0507b05": "品云。於聲聞經中。求薩婆若。名不點也。今毗曇成實",
    "X27n0582_003:0507b06": "中。用此求佛。即其事也。二用三乘中大乘教求佛。去",
    "X27n0582_003:0507b07": "佛亦遠。三乘中大乘。即是法華。但為爾時未癈二乘。",
    "X27n0582_003:0507b08": "始行菩薩作三乘異解。不識一道。何由近道。故作有",
    "X27n0582_003:0507b09": "所得大乘解。故佛道遠也。三者一乘中未生三慧人。",
    "X27n0582_003:0507b10": "去佛道亦遠。令明此經乘。絕三一車。非大小道。無近",
    "X27n0582_003:0507b11": "遠方便。一往用一破三。假遠斥近如此。始是聞故。從",
    "X27n0582_003:0507b12": "聞生慧。乃至思修。故去佛近也。問尋高原始終。是一",
    "X27n0582_003:0507b13": "原而有去水遠近。則始終是法華教。去佛道遠近。於",
    "X27n0582_003:0507b14": "教未生三慧為遠。生三慧為近。則但於法華近遠。何",
    "X27n0582_003:0507b15": "得對餘經耶。答曰。於一乘經。不生三慧。尚去佛遠。況",
    "X27n0582_003:0507b16": "復餘經。具含諸意。釋開方便門。一往以三為方便。一",
    "X27n0582_003:0507b17": "為真實。乃至四重作之。近遠亦四重也。釋無人能到。",
    "X27n0582_003:0507b18": "天魔是毒虫。外道為惡鬼。二乘在門外。三乘中大乘",
    "X27n0582_003:0507b19": "菩薩。執大小異。並不能到也。又如上方便品。九人不",
    "X27n0582_003:0507b20": "到。唯佛能到也。菩薩驚疑怖畏者。若明低頭舉手之",
    "X27n0582_003:0507b21": "善。皆成佛者。何所驚疑。令明此經窮深極大。如向不",
    "X27n0582_003:0507b22": "一不三。乃至五句。其心依倚無有處所。故驚疑耳。二",
    "X27n0582_003:0507b23": "乘亦爾。若定有一破三。破三歸一。有一可歸者。二乘",
    "X27n0582_003:0507b24": "亦不拒逆。良由退捨二乘。進不著一。蹤迹不可尋求。",
    "X27n0582_003:0507c01": "故驚疑耳。",
    "X27n0582_003:0507c02": "釋坐如來座。夫論不忍者。見有眾生及有自心故爾。",
    "X27n0582_003:0507c03": "依正觀。五求眾生不得。五求心不得。何處不忍耶。問",
    "X27n0582_003:0507c04": "曰。何人總菩薩耶。答曰。法華經破上七人來。總菩薩",
    "X27n0582_003:0507c05": "也。",
    "X27n0582_003:0507c06": "見寶塔品",
    "X27n0582_003:0507c07": "此品來意。義非一途。若三分明者。初辨乘權乘實。次",
    "X27n0582_003:0507c08": "明身權身實。此經文雖七卷。宗歸一乘。但一乘有二。",
    "X27n0582_003:0507c09": "謂能乘人。及所乘之法。具能乘所乘。乘義乃備。乘權",
    "X27n0582_003:0507c10": "乘實。明所乘之法。身權身實。辨能乘之人。然正道未",
    "X27n0582_003:0507c11": "曾人法。無名於中為眾生故。假名相說。故作人法之",
    "X27n0582_003:0507c12": "名。欲令眾生因此名相悟無名於。前章已明所乘之",
    "X27n0582_003:0507c13": "法竟。令次辨能乘之人。問曰。何故先明所乘法。後辨",
    "X27n0582_003:0507c14": "能乘人。答曰。所乘之法。即是教。能乘人。謂化主。但教",
    "X27n0582_003:0507c15": "正被緣。緣稟三乘之教。遂生對執。故破於三病。明三",
    "X27n0582_003:0507c16": "是方便法。一乘是真實法。辨教既竟。次論教主。故明",
    "X27n0582_003:0507c17": "身權身實。又乘權實中。此是自病。身權實中。謂迷他",
    "X27n0582_003:0507c18": "病。自病者。自非究竟。謂是究竟。他病者。迷佛真應兩",
    "X27n0582_003:0507c19": "身。自病為切。故先破之。他病賖緩。故後破之。又說身",
    "X27n0582_003:0507c20": "權實者。為成乘權實也。若能乘之人身者。有生滅。壽",
    "X27n0582_003:0507c21": "有始終者。則一乘義不成。以一乘即是法身。法身既",
    "X27n0582_003:0507c22": "生滅始終。一乘亦生滅始終。則與二乘同。何名一極。",
    "X27n0582_003:0507c23": "又昔教明二乘人。今教又是二乘。即破十方三世佛",
    "X27n0582_003:0507c24": "一乘根本教。既無一乘。亦無二乘。則破權實世出世",
    "X27n0582_003:0508a01": "一切法也。今明二乘自生滅始終。一乘則無生滅始",
    "X27n0582_003:0508a02": "終。故與二乘為異。又見塔品。正破執法華經。佛是無",
    "X27n0582_003:0508a03": "常者。以佛見未來有人。謂此經明佛是生滅無常。故",
    "X27n0582_003:0508a04": "多寶涌現。明法身不生滅故常住也。下明開塔。為破",
    "X27n0582_003:0508a05": "覆相常者。開塔了了見多寶不滅。則悟法身亦然。問",
    "X27n0582_003:0508a06": "曰。若爾則同半滿。明佛是常。答曰。上來已設多寶。所",
    "X27n0582_003:0508a07": "以現者。為對無常病。故說常耳。無常病消。常藥亦癈。",
    "X27n0582_003:0508a08": "故不同半滿也。又正道未曾常無常。亦非常無常。作",
    "X27n0582_003:0508a09": "無常方便。即釋迦是也。今非常無常。作常方便。謂多",
    "X27n0582_003:0508a10": "寶是。欲令因此常無常。悟法身非常無常。未曾釋",
    "X27n0582_003:0508a11": "迦亦非多寶。又約緣故來者。明乘權實正破二乘。令",
    "X27n0582_003:0508a12": "二乘迴小入大。故經云。為聲聞說是法華經。三根聲",
    "X27n0582_003:0508a13": "聞並皆得記。今說身之權實。為諸菩薩。令菩薩修因",
    "X27n0582_003:0508a14": "趣果。問曰。為何等菩薩。答曰。從此去竟經。有二種菩",
    "X27n0582_003:0508a15": "薩。一三根是迴小入大菩薩。二直往菩薩。此之二人。",
    "X27n0582_003:0508a16": "聞身權實。並皆得悟。故分別功德品明十二種菩薩",
    "X27n0582_003:0508a17": "利益。問曰。前章亦為菩薩不。答曰。傍為也。故經云。菩",
    "X27n0582_003:0508a18": "薩。聞是法。疑網皆已除。菩薩無自保究竟之病不生。",
    "X27n0582_003:0508a19": "為菩薩也。問曰。後段亦應有為聲聞。答曰。後文無復",
    "X27n0582_003:0508a20": "聲聞。故法師品云。聞法華經一偈一句。一念隨喜。皆",
    "X27n0582_003:0508a21": "與授記。",
    "X27n0582_003:0508a22": "問云何是身權實耶。答曰。如三種法輪。一者雙說。二",
    "X27n0582_003:0508a23": "者雙覆。三者雙開。發說者。十方三世佛。為大事因緣",
    "X27n0582_003:0508a24": "故。出現於世。謂說身無生滅壽無始終。為令一切眾",
    "X27n0582_003:0508b01": "生。捨生滅身。始終之壽。即是逼引教門。令起欣厭之",
    "X27n0582_003:0508b02": "觀。說法身無生滅。壽無始終。令物欣之。辨生滅身始",
    "X27n0582_003:0508b03": "終壽。便物厭之。此謂十方三世佛出世大意。但為眾",
    "X27n0582_003:0508b04": "生不堪聞無生滅身無始終壽。故覆實身實壽。說生",
    "X27n0582_003:0508b05": "滅之身始終之壽。所以雙覆。明為欲同物故。所以須",
    "X27n0582_003:0508b06": "同者。佛身無生滅。壽無始終。眾生身有生滅。壽有始",
    "X27n0582_003:0508b07": "終。何由猶得與物同。今先與物同。然後令物同聖身。",
    "X27n0582_003:0508b08": "身亦有生滅始終。既脩道成聖。眾生亦然。喻如同前",
    "X27n0582_003:0508b09": "外道。然後方得返之。但執教之流。更謂佛身實有生",
    "X27n0582_003:0508b10": "滅。壽有始終。不識如來真實身壽。於佛身起輕劣想。",
    "X27n0582_003:0508b11": "不求佛道。是故雙開。明生滅身是方便。無生滅身是",
    "X27n0582_003:0508b12": "真實。壽亦然也。始終是方便。無始終是真實。是雙開。",
    "X27n0582_003:0508b13": "又前用生滅身壽始終。調柔其心。然後始得真實身",
    "X27n0582_003:0508b14": "壽也。此是十方三世根本身壽。支末身壽。攝末歸本",
    "X27n0582_003:0508b15": "身壽。十方既爾。釋迦亦然。但約一期。凡有三種。一約",
    "X27n0582_003:0508b16": "時。初成道。為大菩薩說根本身壽。次為凡夫二乘小",
    "X27n0582_003:0508b17": "行菩薩。八相成道。說支末身壽。至靈山。還說根本身",
    "X27n0582_003:0508b18": "壽。二者其間不定。為二乘自說支末。為菩薩說根本。",
    "X27n0582_003:0508b19": "三言一時之中。隨所聞見。如上祕密法輪。二乘自聞",
    "X27n0582_003:0508b20": "支末。菩薩自聞根本。釋迦既有此三。十方諸佛亦爾",
    "X27n0582_003:0508b21": "也。問曰。為菩薩說無生滅身。為二乘說生滅身。此事",
    "X27n0582_003:0508b22": "可明。昔亦得為二乘說無生滅身不。答曰。昔為二乘",
    "X27n0582_003:0508b23": "說大乘。令密捨小得大。為二乘說法身。亦令密捨求",
    "X27n0582_003:0508b24": "佛身也。問曰。昔既得說法身無生滅。亦得說壽無始",
    "X27n0582_003:0508c01": "終。答曰。若辨法身無生滅。即非三世。故無始終。二乘",
    "X27n0582_003:0508c02": "亦得聞也。若如壽量品。明久已成佛。則昔未說也。問",
    "X27n0582_003:0508c03": "曰。華嚴之會。說無生滅始終。何佛說之。釋迦亦爾。答",
    "X27n0582_003:0508c04": "曰。若論教主則不定。且據華嚴。分二佛二土二教二",
    "X27n0582_003:0508c05": "徒眾者。華嚴是盧舍那佛。說法身無生滅始終。梵網",
    "X27n0582_003:0508c06": "經明華葉釋迦。往舍那聽法後。還七處八會說之。則",
    "X27n0582_003:0508c07": "是釋迦說也。若為二乘人者。一化始終。但是丈六釋",
    "X27n0582_003:0508c08": "迦說一切教。菩薩隨所見而說也。問曰。分二身二土。",
    "X27n0582_003:0508c09": "但初成道有。華嚴後去亦有耶。答曰。菩薩所見乃至",
    "X27n0582_003:0508c10": "未有釋迦。及釋迦已滅。常有淨土舍那教門徒眾。故",
    "X27n0582_003:0508c11": "祇桓時有華嚴事。像法決疑經云。或見我今夜涅槃。",
    "X27n0582_003:0508c12": "或見我為報佛。百千釋迦圍遶。乃至此經明淨土不",
    "X27n0582_003:0508c13": "毀。須總相知。不可具敘也。",
    "X27n0582_003:0508c14": "就此章。大開為二。初明身權身實。次辨流通。前乘權",
    "X27n0582_003:0508c15": "實。義亦如是。初明身權實。即是智慧。次辨流通。敘其",
    "X27n0582_003:0508c16": "功德。初是辨果。次明其因。二門各四。初門四者。一辨",
    "X27n0582_003:0508c17": "寶塔涌現。二明現塔之意。三者開塔。四兩佛竝坐。初",
    "X27n0582_003:0508c18": "章總有十句。大分二別。九句敘塔之形。一句明佛出",
    "X27n0582_003:0508c19": "聲。九句中復二。初八句正明塔現。次句敘天龍供養。",
    "X27n0582_003:0508c20": "八句即為八義。爾時者。明塔涌現時。乘權乘實中云。",
    "X27n0582_003:0508c21": "所以未曾說。說時未至故。今正是其時。決定說大乘。",
    "X27n0582_003:0508c22": "身權身實。義亦如是。自昔乃至經之初分。並得說。今",
    "X27n0582_003:0508c23": "是說時。故出現也。佛者。第二句。多寶所以現者。為開",
    "X27n0582_003:0508c24": "釋迦佛法身。佛不生滅。方便生滅。故明佛也。前者。第",
    "X27n0582_003:0509a01": "三句。敘出方。即是上於諸菩薩中。正直捨方便。但說",
    "X27n0582_003:0509a02": "無上道。今欲於佛前。捨生滅方便。說無生滅真實也。",
    "X27n0582_003:0509a03": "有七寶塔。第四句。敘塔名。所以多寶塔現者。上乘權",
    "X27n0582_003:0509a04": "實以人開法。故以釋迦之人。開二乘為方便。一乘為",
    "X27n0582_003:0509a05": "真實。今以人開人。故以多寶之人。開釋迦之身權實。",
    "X27n0582_003:0509a06": "所以用人開人者。明古佛既其不滅。今佛豈是滅耶。",
    "X27n0582_003:0509a07": "又已謝之身。既其不滅。當滅之佛。豈是滅耶。又眼見",
    "X27n0582_003:0509a08": "已滅之佛。既其不滅耳。開釋迦當滅。寧是滅耶。是故",
    "X27n0582_003:0509a09": "舉塔。又上乘權實。名為自開。以釋迦昔自於一說三。",
    "X27n0582_003:0509a10": "故還自開三顯一。今是他開。要須前敘他佛不滅為",
    "X27n0582_003:0509a11": "證。然後釋迦順同。故明他。又上是說法輪。今是神通",
    "X27n0582_003:0509a12": "輪。開二章皆得互現也。",
    "X27n0582_003:0509a13": "高五百由旬。廣二百五十者。敘塔形量也。未深見旨。",
    "X27n0582_003:0509a14": "聊擬儀之。大車之中。有其高廣。大車即是寶塔。車為",
    "X27n0582_003:0509a15": "所乘。人為能乘。塔為所住。人為能住。故經云。佛自住",
    "X27n0582_003:0509a16": "大乘。但隨義立名。故有車有塔。車中之高。對凡夫之",
    "X27n0582_003:0509a17": "下。辨廣形。二乘之小。今亦然矣。高出凡夫四生之外。",
    "X27n0582_003:0509a18": "故云五百。是故不生。橫超二死之表。稱二百五十。名",
    "X27n0582_003:0509a19": "為不滅。即序中四趣無以攝其生。二死無以化其體。",
    "X27n0582_003:0509a20": "明法身不生滅也。又高出四句之表。故云五百。龍樹",
    "X27n0582_003:0509a21": "云。如來在世時。不言有與無。亦有及亦無。非有與非",
    "X27n0582_003:0509a22": "無。佛滅後亦有此四句。可例之。多寶之亡。道超四句。",
    "X27n0582_003:0509a23": "釋迦之存。義亦如是。廣二百五十者。前明超四句之",
    "X27n0582_003:0509a24": "外。今序出百非之表。初釋影經。後意依論。從地涌出。",
    "X27n0582_003:0509b01": "疏中已辨。一示涅槃之體本自有之。故或裂而現。二",
    "X27n0582_003:0509b02": "昔生滅之教。覆無生之身。今癈生滅方便。無生之身",
    "X27n0582_003:0509b03": "便顯。三眾生心垢之地。鄣寶相之身。故不得說。垢累",
    "X27n0582_003:0509b04": "將傾。便得聞教也。住在空中。明塔出處。寶塔所以昇",
    "X27n0582_003:0509b05": "空者。欲明法身栖實相土。即土照權實義。土權實者。",
    "X27n0582_003:0509b06": "此品明三身三土。三身者。多寶表法身。分身謂應身。",
    "X27n0582_003:0509b07": "釋迦為化身。三土者。法身住實相土。應身居寶玉之",
    "X27n0582_003:0509b08": "淨。化身處土沙之穢。實相土是實。餘二是方便。今欲",
    "X27n0582_003:0509b09": "令捨淨穢二。悟非淨穢不二。故多寶爾實於土也。種",
    "X27n0582_003:0509b10": "種寶物而莊挍之。此明塔莊嚴具。准大車高廣。敘超",
    "X27n0582_003:0509b11": "凡超聖。明累無不盡。今謂德無不圓。五千欄楯者。例",
    "X27n0582_003:0509b12": "大車中。即力無畏。十力內照如欄。無畏外用為楯。龕",
    "X27n0582_003:0509b13": "室千萬者。例嘆長者德中。多有田宅。即是慈悲蔭覆",
    "X27n0582_003:0509b14": "於物。故稱龕室。遍遮眾苦。普與物樂。故言千萬。即大",
    "X27n0582_003:0509b15": "車白牛義也。無數幢幡。即大車中。張設幰蓋。謂智慧",
    "X27n0582_003:0509b16": "力。智慧高顯如幢。又摧邪顯正。下利上弘。並是慧力。",
    "X27n0582_003:0509b17": "故如幢也。七辨巧說迴轉適悅如幡。八音美妙。故稱",
    "X27n0582_003:0509b18": "瓔珞。寶鈴萬億。而懸其上者。即大車中。四面懸鈴。謂",
    "X27n0582_003:0509b19": "佛有大神力。覺悟一切也。四面出香者。淨名中。以戒",
    "X27n0582_003:0509b20": "品為塗香。配此文不便。依無量義。大莊嚴王菩薩嘆",
    "X27n0582_003:0509b21": "佛道風。德香薰一切。此既結句。當知圓德內充。外勳",
    "X27n0582_003:0509b22": "一切。使無德者同佛旃檀。其諸幡蓋者。上來別敘諸",
    "X27n0582_003:0509b23": "德。今歎一一德。皆攝一切德也。高至四天王宮。明塔",
    "X27n0582_003:0509b24": "所至處。唯是法身。乃窮常樂我淨四德之理。無常苦",
    "X27n0582_003:0509c01": "四事。為生死之下。常樂我常四德。是法身之高。故普",
    "X27n0582_003:0509c02": "賢觀云。毗盧遮那住常寂光土。常波羅蜜所攝成處。",
    "X27n0582_003:0509c03": "我波羅蜜所安立處。淨波羅蜜滅有相處。樂波羅蜜",
    "X27n0582_003:0509c04": "離身心相處。普賢觀。還論法華及多寶事。故用彼釋",
    "X27n0582_003:0509c05": "此。三千三天下。自上八章。稱嘆法身。此下明因崇於",
    "X27n0582_003:0509c06": "果。謂三十心人。以十地諸菩薩等。崇仰果德。",
    "X27n0582_003:0509c07": "爾時寶塔中。第二明塔出聲。敘出聲有二。初嘆印於",
    "X27n0582_003:0509c08": "法。成乘權乘實。使未信者信。已信者逾明。二顯法身",
    "X27n0582_003:0509c09": "不滅。開身權身實義也。",
    "X27n0582_003:0509c10": "爾時四眾。第二明塔現意。總現意略有三種。一寶塔",
    "X27n0582_003:0509c11": "昇空。謂明一實相土。歎印於法。辨唯有一法。多寶發",
    "X27n0582_003:0509c12": "聲。明唯有一人。所以顯此三者。欲合一切眾生。同住",
    "X27n0582_003:0509c13": "一實相土。同乘一乘法。同成能乘人。無復九道處。無",
    "X27n0582_003:0509c14": "復九道法。亦無九道人。即是上文一相一味。常寂滅",
    "X27n0582_003:0509c15": "相。就文為二。初段問。次佛答。問中。先大眾疑。次興問。",
    "X27n0582_003:0509c16": "皆得法喜者。既是法身相出。[穴/俱]資眾會。令悟法身。故",
    "X27n0582_003:0509c17": "得法喜。大樂說者。眾生大樂機欲將發。菩薩知之。仍",
    "X27n0582_003:0509c18": "為興問。名大樂說。佛答中亦二。初開兩章門。次發釋",
    "X27n0582_003:0509c19": "二門。兩章門者。一寶塔。二全身。乃往過去。釋二章門",
    "X27n0582_003:0509c20": "為二。初正釋。二章門。次明涌現意。意有二。初通明十",
    "X27n0582_003:0509c21": "方涌現。次別明釋迦佛所涌現。敘多寶於十方世界",
    "X27n0582_003:0509c22": "出現者。欲遍十方諸佛土權實。法權實。身權實也。以",
    "X27n0582_003:0509c23": "遍開十方佛三種權實。則正無不顯。遍彼十方諸佛。",
    "X27n0582_003:0509c24": "稟三種權實之迷。謂邪無不摧。又遍開十方三種權",
    "X27n0582_003:0510a01": "實。即上無不弘。遍破十方三種之迷。下無不利。多寶",
    "X27n0582_003:0510a02": "為益。不可勝言。普賢觀經禮十方佛□□□竟。別禮",
    "X27n0582_003:0510a03": "多寶重罪鄣。今塔涌出。以此推之。知有重益。問何故",
    "X27n0582_003:0510a04": "敘多寶十方涌現。答既開三種權實。恐物驚憚。謂多",
    "X27n0582_003:0510a05": "寶化偏。故明十方道同。故此會生信也。次明今日涌",
    "X27n0582_003:0510a06": "現意。正破釋迦緣迷。開釋迦三權實也。問曰。具開十",
    "X27n0582_003:0510a07": "方。及釋迦三權實。以何為正也。答身權實為正也。",
    "X27n0582_003:0510a08": "釋普集分身。而所乘之法。唯有於三。謂二乘及佛乘。",
    "X27n0582_003:0510a09": "能乘之人。亦有三人。即是三佛。多寶是法身之相。為",
    "X27n0582_003:0510a10": "法身佛。分身在淨土中。化諸菩薩。謂應身佛釋迦",
    "X27n0582_003:0510a11": "居穢國。謂化身佛。所乘法中。亦有三種。一者用一",
    "X27n0582_003:0510a12": "破二。故經云。唯此一事實。餘二非真。二借二破三。故",
    "X27n0582_003:0510a13": "經文尚無緣覺之第二。寧有聲聞之第三。三者用",
    "X27n0582_003:0510a14": "權破實。故經云。三是方便。非真實也。然所乘法中。既",
    "X27n0582_003:0510a15": "具三義。能乘之人。亦具三義。一用一破二。唯法身是",
    "X27n0582_003:0510a16": "實。餘二身非真。金光明云。唯法身是實。餘二身是假",
    "X27n0582_003:0510a17": "名。有非真實也。二者用二破三。明淨土應身。尚皆非",
    "X27n0582_003:0510a18": "實。穢土丈六。寧是實也。故此經敘分身佛。皆云是化。",
    "X27n0582_003:0510a19": "則知釋迦是化中之化。故非真也。三者用權破實。唯",
    "X27n0582_003:0510a20": "有一乘。方便說三。故三非真。今亦爾。唯有法身。是其",
    "X27n0582_003:0510a21": "真實。方便說三。故三非真實。次將身例土。亦有三義。",
    "X27n0582_003:0510a22": "一用一斥二。唯一實相土是真。淨之與穢。皆是方便。",
    "X27n0582_003:0510a23": "二借二破二。十方淨土之佛。既其是化。所栖淨土。寧",
    "X27n0582_003:0510a24": "是真耶。十方淨土。尚其非真。釋迦穢國。寧是實耶。三",
    "X27n0582_003:0510b01": "者用權破實。唯是一土故。方便說三故。三非真實。",
    "X27n0582_003:0510b02": "問曰。三身三乘。既有根本支末攝末歸本。土亦得然",
    "X27n0582_003:0510b03": "不。答其義亦類。根本土。尋十方諸佛。為欲令眾生住",
    "X27n0582_003:0510b04": "法如中道第一義土故。出現於世。但眾生未堪栖此",
    "X27n0582_003:0510b05": "土。為例情薄者。示七寶之淨。煩惱重者。現土沙之穢。",
    "X27n0582_003:0510b06": "所以示淨穢者。欲令眾生悟非真淨穢。住中道土也。",
    "X27n0582_003:0510b07": "問曰。何以知分身佛。是三身中應耶。答此經敘十方",
    "X27n0582_003:0510b08": "分身。皆是淨土。純有菩薩。無有二乘。而同性經金光",
    "X27n0582_003:0510b09": "明攝論等。皆明應身化菩薩。居淨土。化身化二乘。住",
    "X27n0582_003:0510b10": "穢國也。問此經乃明分身是化佛。云何是應身。答曰。",
    "X27n0582_003:0510b11": "斯有深旨。淨土妙身。望於真佛。猶尚是化。穢土丈六",
    "X27n0582_003:0510b12": "麤質。豈是真耶。又應身從法身出。化身從應身出。應",
    "X27n0582_003:0510b13": "身尚是化而非真。化身是化中之化。豈是真實。問曰。",
    "X27n0582_003:0510b14": "攝論云。二乘及地前菩薩。見化身佛。登地已上。方見",
    "X27n0582_003:0510b15": "應身。今云何二乘普見應身。答曰。金光明云。有四句。",
    "X27n0582_003:0510b16": "一者應身非化身。謂地前身。則知應身位。通從地前",
    "X27n0582_003:0510b17": "乃至登地。皆有應身。今攝論云。初地見應身者。此明",
    "X27n0582_003:0510b18": "初地已上見真如故。應身與真如相應者。即是內應",
    "X27n0582_003:0510b19": "身。取本有義。名法身。與如相應。始有之義。名應身。初",
    "X27n0582_003:0510b20": "地已上。見此應身也。今言分身為應身者。此是外應",
    "X27n0582_003:0510b21": "身。位通上下。今約大小二人。故開二身。化菩薩為應",
    "X27n0582_003:0510b22": "身。化二乘名化身。此義後廣論之。",
    "X27n0582_003:0510b23": "問曰。何故前明多寶。後辨分身。答曰。有二次第。一事",
    "X27n0582_003:0510b24": "次第。二義次第。事次第者。前有多寶出。次令集分身。",
    "X27n0582_003:0510c01": "後明釋迦開塔。一義次第者。多寶是法身相。故前明。",
    "X27n0582_003:0510c02": "由法身有應身。由應有化。如金光明云。化身依應身。",
    "X27n0582_003:0510c03": "應身依法身。法身無所依。淨名亦云。依無住本。立一",
    "X27n0582_003:0510c04": "切法。無所依也。三土亦次第。要由住非淨穢土。故能",
    "X27n0582_003:0510c05": "示應身淨土。由應身淨土。故乘化身。故有穢土。故文",
    "X27n0582_003:0510c06": "中前明多寶土也。問曰。何故多寶唯一。分身則多。答",
    "X27n0582_003:0510c07": "曰。多寶示法身相。故多寶唯一。應身迹用。故須多也。",
    "X27n0582_003:0510c08": "問曰。何故分身多。釋迦唯一。答曰。事中取釋迦。當今",
    "X27n0582_003:0510c09": "教主則一。有十方分身故多。據理之示十方淨土。皆",
    "X27n0582_003:0510c10": "是化非真。一穢丈六身豈是。十方淨土。唯明一乘。故",
    "X27n0582_003:0510c11": "一乘是實。一穢土明三。故三是方便。",
    "X27n0582_003:0510c12": "問曰。亦得應身一化身多以不。答曰亦得。梵網經盧",
    "X27n0582_003:0510c13": "舍那一身。示千百億釋迦。此明本一迹多也。問曰。亦",
    "X27n0582_003:0510c14": "得云分身釋迦是實佛。多寶為化不。答曰亦得。分身",
    "X27n0582_003:0510c15": "實是應身。丈六實是化身。故名實佛。但是法身相。故",
    "X27n0582_003:0510c16": "非真佛。問曰。何故兩佛不明相。法身辨於相耶。答曰。",
    "X27n0582_003:0510c17": "法身絕四句不可示。故假相辨之。二身可示。故不假",
    "X27n0582_003:0510c18": "相辨也。土亦爾。法身土不可示。故寄虗空相辨之。二",
    "X27n0582_003:0510c19": "土相顯。不寄相辨也。",
    "X27n0582_003:0510c20": "次普集分身稱多寶願者。多寶有行願二事。遍破二",
    "X27n0582_003:0510c21": "病。遍開二身。行門即是涌出及發聲。破無常病。及顯",
    "X27n0582_003:0510c22": "法身。如上釋。願門普集十方分身佛。遍破法界。謂迹",
    "X27n0582_003:0510c23": "身為實。開丈六為方便。有行門顯法身。願門開應化。",
    "X27n0582_003:0510c24": "故以行願二門。顯三身壽也。問曰。何故開塔。答曰。欲",
    "X27n0582_003:0511a01": "使此土十方。義皆分明。上雖云多寶開釋迦三權實。",
    "X27n0582_003:0511a02": "及十方佛三種權實。猶未分明。開塔覩形聞聲。前義",
    "X27n0582_003:0511a03": "方顯。是故開塔。問曰。何故十方佛。及釋迦同開塔。答",
    "X27n0582_003:0511a04": "曰。欲明說應化兩身同開法身。如上說二乘。為開一",
    "X27n0582_003:0511a05": "乘。問曰。何故令釋迦開而不共開。答曰。多寶分身。並",
    "X27n0582_003:0511a06": "為開釋迦也。以釋迦之緣稟教。謂佛無常。及丈六為",
    "X27n0582_003:0511a07": "實。故多寶顯釋迦常。分身明釋迦丈六非實。故令釋",
    "X27n0582_003:0511a08": "迦開。即是開釋迦也。問曰。何故放白豪光召分身。答",
    "X27n0582_003:0511a09": "曰。前表說中道法。今表說中道人。並是開人法權實。",
    "X27n0582_003:0511a10": "義最顯明。如白豪也。又前示無漏法。今表無漏人也。",
    "X27n0582_003:0511a11": "放一光者。上明雖有三乘。唯一佛乘是實。今辨三身",
    "X27n0582_003:0511a12": "唯一法身是實。故放一光也。反淨者。身權既顯。則化",
    "X27n0582_003:0511a13": "主淨故教門淨。及國土徒眾並淨。乘權實中。未得四",
    "X27n0582_003:0511a14": "淨。故淨名云。梵王與身子見土。身子見土不淨。梵王",
    "X27n0582_003:0511a15": "見淨。此明二乘斷常生滅觀。不依佛慧。不得正觀。故",
    "X27n0582_003:0511a16": "不見淨土。上來二乘執已破。則心淨故。見淨土也。移",
    "X27n0582_003:0511a17": "天人者。今是應身淨土。唯菩薩見。人天二乘皆不見。",
    "X27n0582_003:0511a18": "故移耳。此欲分大小化意也。無地獄天人者。無凡夫",
    "X27n0582_003:0511a19": "愛見心。故見淨也。此等具愛見。故不見淨土。故云移",
    "X27n0582_003:0511a20": "之。無山海者。顯無高下故。見平坦土也。遣一侍者問",
    "X27n0582_003:0511a21": "訊者。正欲開一法身用。故將一人。來使之也。問曰。大",
    "X27n0582_003:0511a22": "眾見多寶佛。何故嘆未曾有。答曰。昔聞多寶已謝。今",
    "X27n0582_003:0511a23": "見其不滅。既覩非常之事。故發未曾有嘆也。",
    "X27n0582_003:0511a24": "釋二佛共坐。多寶開塔出。聲則閇塔明。常開塔出。聲",
    "X27n0582_003:0511b01": "故開塔明常。則多寶常義已顯。所以顯多寶常者。意",
    "X27n0582_003:0511b02": "在顯於釋迦。故要之就座。又多寶出聲。是多寶不滅。",
    "X27n0582_003:0511b03": "則成毗盧舍那。多寶昇空者。住常寂滅光土。釋迦不",
    "X27n0582_003:0511b04": "滅。亦成毗盧舍那。昇空亦住常寂光土。今古二佛既",
    "X27n0582_003:0511b05": "爾。一切諸佛類然。又法華論。二佛竝坐。共成大事者。",
    "X27n0582_003:0511b06": "謂共開二種權實。共破三迷。則上弘大道。下利群生。",
    "X27n0582_003:0511b07": "名為大事。接眾生在空者。自上已來。二佛互相顯。並",
    "X27n0582_003:0511b08": "成毗盧舍那。同住寂光土。此明能化事竟。所以明能",
    "X27n0582_003:0511b09": "化者。意在為物。今日大眾。亦成毗盧舍那。同住真如",
    "X27n0582_003:0511b10": "土。故接之昇空。若爾者。則一切佛。及一切眾生。同栖",
    "X27n0582_003:0511b11": "一土也。",
    "X27n0582_003:0511b12": "以大音聲下。第二大段。次辨流通。亦是明因。就文有",
    "X27n0582_003:0511b13": "四。此品初命覓持經人。提婆一品。第二歎於經力。成",
    "X27n0582_003:0511b14": "命持經之義。第三大眾自誓持經。即持品也。第四出",
    "X27n0582_003:0511b15": "持經方法。即安樂行品。就初又二。前長行略命。次偈",
    "X27n0582_003:0511b16": "廣命。長行二意。一命持經。二發涌出緣由。所以命持",
    "X27n0582_003:0511b17": "經者。令眾起大願行。即是行因。故得三權實果也。發",
    "X27n0582_003:0511b18": "涌出緣由者。前已開身權實。今欲開壽權實。成上身",
    "X27n0582_003:0511b19": "權實。故大音普告。令下方聞之。又因命持經。故他方",
    "X27n0582_003:0511b20": "大士請佛持經。止其所請。開發涌出緣由。故命弘經。",
    "X27n0582_003:0511b21": "而言大音普告。八方大士。及下方菩薩。故稱大也。又",
    "X27n0582_003:0511b22": "令諸菩薩護持大法。得法身果。故名大音。又因此得",
    "X27n0582_003:0511b23": "開壽量大法。故名大音。又因此說於遠壽。有十二種",
    "X27n0582_003:0511b24": "大益。八不思議瑞相。故名大音。欲以法華付囑有在",
    "X27n0582_003:0511c01": "者。寄八方大士護法。為法身因。唯因果二事。故云有",
    "X27n0582_003:0511c02": "在。又寄在涌出菩薩。得開果壽成於法身。故言有在。",
    "X27n0582_003:0511c03": "偈為二。初頌二佛集意。次命持經人。所以開此二",
    "X27n0582_003:0511c04": "者。凡有兩義。頌二佛集以明果。勸護法以脩因。二以",
    "X27n0582_003:0511c05": "高勵下。古佛今佛。尚為護法故來。大眾是當來佛。寧",
    "X27n0582_003:0511c06": "不弘護。頌二佛集。即兩意。多寶集中三義。初意勸人。",
    "X27n0582_003:0511c07": "次意嘆法。第三意正為開法身。即是教門。分身亦三。",
    "X27n0582_003:0511c08": "初意勸人。次意開法身。後意令。意令久住者。以開法",
    "X27n0582_003:0511c09": "身常。名久住也。又十方佛集。世界清淨。眾生見之。起",
    "X27n0582_003:0511c10": "奇特想。因此持經。故法得久住。",
    "X27n0582_003:0511c11": "告諸大眾下。命持經人。四命四釋命弘經者令起大",
    "X27n0582_003:0511c12": "願行。弘通利人。即是行因。得法身果。初釋云。三佛集",
    "X27n0582_003:0511c13": "當知此意者。有兩義。三佛即法應化。而同集者。欲開",
    "X27n0582_003:0511c14": "身權實也。恐眾未知。云當知此意。二者三佛共集。為",
    "X27n0582_003:0511c15": "欲弘經。須解佛集為弘經意。問曰。現見弘法華者。布",
    "X27n0582_003:0511c16": "滿南北。云何難耶。答曰。略有三人非究竟。及覆相常。",
    "X27n0582_003:0511c17": "二人如前所述。第三師謂。經是常住。亦非弘經。經是",
    "X27n0582_003:0511c18": "中道。非常無常。而以常義弘經。乃弘於常。非中道。又",
    "X27n0582_003:0511c19": "是中道家總。此總判別三師。別約文明者。眾人多謂。",
    "X27n0582_003:0511c20": "前分明因。後章辨果。亦非弘經。前分實是辨果。而謂",
    "X27n0582_003:0511c21": "明因。以果為因。乃弘因經。非弘果也。又後果分實。顯",
    "X27n0582_003:0511c22": "了明常。謂是無常。及覆相明常。非弘果經。又度三百。",
    "X27n0582_003:0511c23": "而立化城。度二百立真城。則化城居分段之外。真城",
    "X27n0582_003:0511c24": "出變易之表。不明斯意。亦非弘經。又十方淨土。三世",
    "X27n0582_003:0512a01": "佛集。盛開身權實。而謂但是命覔弘經之人。故非弘",
    "X27n0582_003:0512a02": "法身之經。問曰。安樂行品不許論說他人好惡長短。",
    "X27n0582_003:0512a03": "亦不輕慢諸餘法師。今云何敘他過失。答曰。大品云。",
    "X27n0582_003:0512a04": "不說魔事魔罪。示道邪正。則是眾生大惡知識。今欲",
    "X27n0582_003:0512a05": "申明正教。破於邪說。是慈悲行。故無過也。十方三世",
    "X27n0582_003:0512a06": "諸佛。慇懃稱嘆。凡夫毀呰。豈不痛哉。又若聞究竟之",
    "X27n0582_003:0512a07": "經。即受持讀誦。生難之想。若聞不了之義。即起輕劣",
    "X27n0582_003:0512a08": "之心。上非圓諸佛。下誤群生耶。",
    "X27n0582_003:0512a09": "提婆達多品",
    "X27n0582_003:0512a10": "此品來意。義有多途。依七會明之。上辨所乘之法。及",
    "X27n0582_003:0512a11": "能乘之人。開順權實竟。今此一品。次開違權實。釋迦",
    "X27n0582_003:0512a12": "一期。有兄弟二人。明違順兩用。上已敘其順。今以明",
    "X27n0582_003:0512a13": "於違。釋迦既爾。諸佛亦然。問曰。云何開違權實耶。答",
    "X27n0582_003:0512a14": "曰。違順互相開也。以順開違者。昔明三乘真實。故閇",
    "X27n0582_003:0512a15": "方便門。隱真實相。今明三乘方便。故方便門開。唯有",
    "X27n0582_003:0512a16": "一乘。故真實相顯。昔明身有生滅。故方便門閇。真實",
    "X27n0582_003:0512a17": "相隱。今明生滅方便。故方便門開。身無生滅。真實相",
    "X27n0582_003:0512a18": "顯。釋迦既爾。調達亦然。昔為三逆。故方便門閇。真實",
    "X27n0582_003:0512a19": "相隱。今明方便示惡。故方便門開。實是善人。故真實",
    "X27n0582_003:0512a20": "相顯。次以違開順者。塔品雖明迹身無常。本是常住。",
    "X27n0582_003:0512a21": "但執情既久。取信未明。故引調達為例。實是極窮善。",
    "X27n0582_003:0512a22": "權示極惡。釋迦亦然。實無生滅。權示生滅。故以違開",
    "X27n0582_003:0512a23": "順也。又涅槃云。明具足信義。謂信佛常住一實之道。",
    "X27n0582_003:0512a24": "調達實不破僧。用此為具足信者。若但信明一實之",
    "X27n0582_003:0512b01": "道及信法身常住。則但信聖人順用。猶未信大聖違",
    "X27n0582_003:0512b02": "用。故信不具足。今欲令信具足。故違順雙明。又此品",
    "X27n0582_003:0512b03": "接上生者。塔品四命持經。今三嘆經力。成前四命。三",
    "X27n0582_003:0512b04": "嘆經力。一嘆經成果力。嘆成因力。三嘆速成因果力。",
    "X27n0582_003:0512b05": "故說此品。又此品來者。聖教無方。適機而說。或見塔",
    "X27n0582_003:0512b06": "而受悟。或說人而得道。即根緣次第。故有此品來也。",
    "X27n0582_003:0512b07": "又上現塔。神通門。今說法門。皆是適機也。提婆者。天",
    "X27n0582_003:0512b08": "也。達多者。熱也。諸天見其生時。知造大罪。壞亂佛法。",
    "X27n0582_003:0512b09": "心生熱惱。故云天熱。",
    "X27n0582_003:0512b10": "品開三章。一明調達事。即嘆經成佛力。二文殊智積",
    "X27n0582_003:0512b11": "論義。嘆經成因力。三龍女嘆經速疾力。初章又四。一",
    "X27n0582_003:0512b12": "過去世事。二會古今。明現世事。三授記。明未來世事。",
    "X27n0582_003:0512b13": "四說品利益。初章又二。前長行。次偈頌。長行為三。初",
    "X27n0582_003:0512b14": "求經。二說經。三報恩。文處易知。偈頌三。則三。初頌求",
    "X27n0582_003:0512b15": "經。二頌說經。三頌報恩。",
    "X27n0582_003:0512b16": "佛告已下。明現在世事。即是廣述果德。皆由值提婆",
    "X27n0582_003:0512b17": "所辨。及歎經力。明嘆調達。欲開違用。美經力。勸人持",
    "X27n0582_003:0512b18": "經。次明授記者。小乘法中。記調達從地獄出。當成辟",
    "X27n0582_003:0512b19": "支。號曰骨髓。此經記之。成天王佛。良以非善非惡。故",
    "X27n0582_003:0512b20": "能善能惡。不大不小。大小適機。亦非因非果。非過去",
    "X27n0582_003:0512b21": "非當。體絕百非。應形萬用難思議。天王佛者。因既返",
    "X27n0582_003:0512b22": "常會道。果亦同世順真。智度論云。天王佛即俗人佛",
    "X27n0582_003:0512b23": "也。食不須鉢。衣異袈裟。如天王之治世。故云天王佛",
    "X27n0582_003:0512b24": "也。二十中劫者。毗曇以十小劫為中劫。善生經用十",
    "X27n0582_003:0512c01": "九小劫。為一中劫。次說品利益。云不生疑惑者。昔明",
    "X27n0582_003:0512c02": "其人造三逆罪。今辨弘一乘經。恐物驚憚。故誡令勿",
    "X27n0582_003:0512c03": "疑。信此品得五種果報。凡有二義。一識大聖智慧善",
    "X27n0582_003:0512c04": "巧。違順適機。故種智慧業。二信窮善之人。示為極惡。",
    "X27n0582_003:0512c05": "則知大聖慈悲深厚。種福德因。以具殖二因故得五",
    "X27n0582_003:0512c06": "果報。如文所列。",
    "X27n0582_003:0512c07": "於時下方。第二歎經能成因力。上明由經得佛。謂成",
    "X27n0582_003:0512c08": "果力。今明由經二種菩薩並皆成就。謂成因力。二種",
    "X27n0582_003:0512c09": "菩薩者。一直往。二迴小入大。顯在後文。此章七句。一",
    "X27n0582_003:0512c10": "智積請多寶還。發起論端。二釋迦心其所請。欲顯經",
    "X27n0582_003:0512c11": "力。",
    "X27n0582_003:0512c12": "爾時文殊下。第三明文殊從海宮來。問曰。前不見文",
    "X27n0582_003:0512c13": "殊之去。今云何辨來。答曰。有二義。一例如涅槃。初明",
    "X27n0582_003:0512c14": "文殊來。中途共純陀而去。後還與純陀共來。今亦爾。",
    "X27n0582_003:0512c15": "序品中。明文殊來。中間或可往化龍去。但文略不述。",
    "X27n0582_003:0512c16": "今辨還來。二者肇公云。近不可知者。其唯物性乎。言",
    "X27n0582_003:0512c17": "動而靜。似去而留。可以神會。不可事求。物性尚爾。況",
    "X27n0582_003:0512c18": "至人乎。問曰。上品中。已各變八方為淨土。無大海山",
    "X27n0582_003:0512c19": "河。今云何文殊從海出耶。答不體經旨。謂是相違。今",
    "X27n0582_003:0512c20": "明有其深意。欲示淨穢無定。出彼兩緣。淨緣則見淨。",
    "X27n0582_003:0512c21": "如上淨土。穢緣見穢。故有龍宮。如人自見水。餓鬼則",
    "X27n0582_003:0512c22": "見火。此欲明非淨非穢。實相常寂光土義也。既明土",
    "X27n0582_003:0512c23": "非淨非穢。淨穢出兩緣。亦法身非應化。應化出兩緣。",
    "X27n0582_003:0512c24": "亦得即顯乘無大小。大小出兩緣。又淨穢有二義。一",
    "X27n0582_003:0513a01": "異質異處。二異質同處。上明異質異處。今明異質同",
    "X27n0582_003:0513a02": "處。又上明異質異見。今明同質異見。",
    "X27n0582_003:0513a03": "智積問文殊。第四問明也。文殊下。第五辨答。本聲聞",
    "X27n0582_003:0513a04": "在虗空中者。上化直往。今化迴小入大。昔住但空。今",
    "X27n0582_003:0513a05": "迴但空。悟不但空。成菩薩也。爾時智積下。第六嘆。初",
    "X27n0582_003:0513a06": "偈嘆弘道之人。次嘆所弘之法。文殊言下。第七智積",
    "X27n0582_003:0513a07": "雖有雙嘆。文殊推功法華成佛。命持經義。",
    "X27n0582_003:0513a08": "智積問下。第三嘆經速成因果力。上違順皆是遲方",
    "X27n0582_003:0513a09": "便。今明速方便。上男今女。上人今畜。上長今幼。此經",
    "X27n0582_003:0513a10": "開一切方便門。示一切真實相。非遲非速。故能遲能",
    "X27n0582_003:0513a11": "速。男女等亦爾方便。一近為成提婆違方便。二遠成",
    "X27n0582_003:0513a12": "釋迦人法權實也。亦有七章。一問。二答。三難。四龍女",
    "X27n0582_003:0513a13": "來。五身子難。六龍女答。七時眾悟道。第二章云。剎那",
    "X27n0582_003:0513a14": "頃發菩提心者。依伽耶山頂經。明四種發心。一初發",
    "X27n0582_003:0513a15": "心。謂初地已證聖處。名初發心。二行發心。自二地至",
    "X27n0582_003:0513a16": "七地。更脩諸行。名行發心。三不退轉發心。八地已上",
    "X27n0582_003:0513a17": "勉於三退。名不退發心。四一生補處發心。謂十地終",
    "X27n0582_003:0513a18": "心。龍女若實成佛。則是後發心。若應成佛。通前三也。",
    "X27n0582_003:0513a19": "智積菩薩下。第三難。言論未訖下。第四龍女來。時舍",
    "X27n0582_003:0513a20": "利弗下。第五重難。爾時龍女下。第六答。龍女以一珠",
    "X27n0582_003:0513a21": "奉佛者。上獻一珠。下酬兩難。財檀既具。法施亦圓。此",
    "X27n0582_003:0513a22": "則辨才無滯。下明成佛。神力自在。又前無礙口。次無",
    "X27n0582_003:0513a23": "礙身。即具無礙意。爾時娑婆下。第七說品利益也。",
    "X27n0582_003:0513a24": "持品",
    "X27n0582_003:0513b01": "塔品中。四命弘經。次品三歎經力。大小二眾。開上四",
    "X27n0582_003:0513b02": "命。及三嘆經力。咸於佛前。自誓持經。故以目品。亦有",
    "X27n0582_003:0513b03": "三。初直往菩薩。自誓於此土持經。次迴小入大。自誓",
    "X27n0582_003:0513b04": "於他方持此經。三重命直往菩薩。周旋十方。弘通此",
    "X27n0582_003:0513b05": "經。初二人者。藥王命乘權乘實之終。樂說告身權實",
    "X27n0582_003:0513b06": "之始。欲令異世同聞。故自誓宣持。次迴小中亦二人。",
    "X27n0582_003:0513b07": "初比丘。次比丘尼。各為二。比丘二者。一顯名無學。二",
    "X27n0582_003:0513b08": "密行學無學。自誓於他方持經。凡有二義。一示直往。",
    "X27n0582_003:0513b09": "是十地深行。忍辱力強大。慈悲心厚。故能住此土弘",
    "X27n0582_003:0513b10": "經。迴小入大為十信。信義淺行。忍力猶弱。慈悲未深。",
    "X27n0582_003:0513b11": "故他方弘經。二藥王樂說。住此呵迴小入大流。欲寄",
    "X27n0582_003:0513b12": "彼斥此。令此改過。故託迹他方。尼中有二。初授記。次",
    "X27n0582_003:0513b13": "弘經。文處易知。第三中有二。初明弘經。二者受命。命",
    "X27n0582_003:0513b14": "弘經有三意。一前二人。各居彼此。猶未稱佛心。故命",
    "X27n0582_003:0513b15": "令周旋十方。彼此雙化。故重命也。二欲令諸菩薩。述",
    "X27n0582_003:0513b16": "弘經之方便。弘道者依而行之。三者上弘經人少。未",
    "X27n0582_003:0513b17": "暢佛心。故重命多菩薩。問曰。何故眼視。答曰。一欲顯",
    "X27n0582_003:0513b18": "諸菩薩懸得佛意。二欲表諸菩薩既懸得佛意。亦懸",
    "X27n0582_003:0513b19": "解經旨。堪弘道利人。三欲誡諸菩薩。",
    "X27n0582_003:0513b20": "受命中有二。初嘆德。即從座起下。第二受命弘經。又",
    "X27n0582_003:0513b21": "二。一者住謙讓門。二者順佛意門。住謙讓門者。佛雖",
    "X27n0582_003:0513b22": "嘆諸菩薩懸知佛意。及識經旨歸。而諸菩薩不自顯",
    "X27n0582_003:0513b23": "德。故物不知佛意。一思不解。重思未悟。故云復作是",
    "X27n0582_003:0513b24": "念。",
    "X27n0582_003:0513c01": "時諸菩薩下。第二順佛意。即是三思方達。亦二。初長",
    "X27n0582_003:0513c02": "行順佛意。略自誓持經。請佛加護。二偈順佛意。廣自",
    "X27n0582_003:0513c03": "誓持經。偈三。初標自誓弘經。次釋自誓弘經。三結自",
    "X27n0582_003:0513c04": "誓弘經。釋中有二。初忍惡人。自誓弘經。次為善人。自",
    "X27n0582_003:0513c05": "誓弘經。忍惡人中二。初忍天魔外道惡。次忍封執二",
    "X27n0582_003:0513c06": "乘惡。鄣於一乘。唯此四人。故皆忍也。惡世中比丘下。",
    "X27n0582_003:0513c07": "忍二乘惡。又二。初明惡人。次明人惡。各二。惡人中二",
    "X27n0582_003:0513c08": "者。一邑。二山。文易知。而作如是言下。次明人惡。亦兩。",
    "X27n0582_003:0513c09": "一明作惡。二明作惡意。作惡中二章。一惡言謗法毀",
    "X27n0582_003:0513c10": "人。菩薩能忍。二善言謗法毀人。菩薩能忍。初中又二。",
    "X27n0582_003:0513c11": "一私處謗法毀人。二在眾中謗法毀人。菩薩皆忍。為",
    "X27n0582_003:0513c12": "斯所輕言下。第二善言謗法毀人。菩薩能忍。以大乘",
    "X27n0582_003:0513c13": "經皆說眾生本來是佛故。華嚴云。心佛及眾生。是三",
    "X27n0582_003:0513c14": "無差別。中論云。如來所有性。即是世間性。小乘人聞",
    "X27n0582_003:0513c15": "此言。則指斥學大乘者云。汝學大乘。明眾生是佛。汝",
    "X27n0582_003:0513c16": "應是佛耶。此言重意輕。故為名過。又此經云。持此經",
    "X27n0582_003:0513c17": "者。隨所至方。皆應禮拜。當以佛供而供養之。小乘人",
    "X27n0582_003:0513c18": "聞於此言。若爾汝是佛耶。",
    "X27n0582_003:0513c19": "濁劫惡世中下。明第二作惡意。亦二。初明外緣惡菩",
    "X27n0582_003:0513c20": "薩能忍。世尊自當知下。內因惡菩薩能忍。前是天魔",
    "X27n0582_003:0513c21": "惡。後是小乘惡。又前是愛惡。後為是見惡。",
    "X27n0582_003:0513c22": "諸聚落城邑下。第二為善人弘經。餘結誓易知。",
    "X27n0582_003:0513c23": "安樂行品",
    "X27n0582_003:0513c24": "玄意及來意。如本疏。又上來明一法一人一土。皆是",
    "X27n0582_003:0514a01": "借一破異。若異病雖除。更封於一。一復成病。便不得",
    "X27n0582_003:0514a02": "安樂。此五句皆是執病。不與道相應。為五見所纏。今",
    "X27n0582_003:0514a03": "能心無所依。諸見皆淨。與道相應。始是安樂。又釋迦",
    "X27n0582_003:0514a04": "佛。及十方佛。有體用二門。昔非同非異。作於異門。今",
    "X27n0582_003:0514a05": "非異非同。作於同門。若執此同異。皆與理隔。若因此",
    "X27n0582_003:0514a06": "同異。悟非同異。始是妙法。方是安樂。又此品來者。上",
    "X27n0582_003:0514a07": "標乘標度。今釋乘釋度。標乘者。乘是寶乘直至道場。",
    "X27n0582_003:0514a08": "標度者。度五百由旬。今明若依四行。則五百可越。一",
    "X27n0582_003:0514a09": "場便到。故是釋也。又此品來者。明懺悔斷惑坐禪行",
    "X27n0582_003:0514a10": "道之要也。懺悔者。罪從妄心生。能生之心既妄。所生",
    "X27n0582_003:0514a11": "亦妄。事中懺悔。還是妄耳。但借其輕妄。以除重妄。故",
    "X27n0582_003:0514a12": "妄根未拔。此品明實相觀。實相之境既實。所生之觀",
    "X27n0582_003:0514a13": "亦實。故以實除妄。故妄便息。名實懺悔。斷煩惱者。無",
    "X27n0582_003:0514a14": "始來動心若不除。墮凡夫二乘。便起有所得心取相。",
    "X27n0582_003:0514a15": "今得實觀。此三自寂。前念觀為無礙。後念觀為解脫。",
    "X27n0582_003:0514a16": "故煩惱清淨。言坐禪者。凡夫二乘有所得生心動亂。",
    "X27n0582_003:0514a17": "得實相觀。斯事皆寂。即第一義禪。亦如斯而行。即是",
    "X27n0582_003:0514a18": "行道。又得如實觀。眾行具足。無慳即檀。遮非為戒。餘",
    "X27n0582_003:0514a19": "類爾。",
    "X27n0582_003:0514a20": "又說此品者。上來明持經。今辨持經。如一一行中。各",
    "X27n0582_003:0514a21": "明果報。又下嘆夢覺安樂等。生起四行。第一畢竟空",
    "X27n0582_003:0514a22": "行。正明菩薩妙於淨觀。餘三行。教菩薩外巧於涉動。",
    "X27n0582_003:0514a23": "菩薩內得實相觀。外為物弘經。凡對四境。以三行治",
    "X27n0582_003:0514a24": "之。言四境者。一劣己境。二勝己境。三小乘境。四大乘",
    "X27n0582_003:0514b01": "境。劣己境者。以無慢行治之。勝己境者。用無嫉行治",
    "X27n0582_003:0514b02": "之。小乘境者。則起悲心。於大乘境。起於慈行。故用三",
    "X27n0582_003:0514b03": "行。對於四境。便得安樂。又菩薩內外兩病。無始世來。",
    "X27n0582_003:0514b04": "取相有得惱惱名內病。初行治之。外有四境。餘三行",
    "X27n0582_003:0514b05": "治之。初行又有二。前明方便觀。次正體觀。住忍辱地",
    "X27n0582_003:0514b06": "者。一於窮惡之世。弘極善道。理教相違。必多魔事。宜",
    "X27n0582_003:0514b07": "須行忍。又始行人。久習凡夫二乘有所得煩惱。此名",
    "X27n0582_003:0514b08": "為病。今欲行無所得觀。即是服藥。夫論服藥。必動諸",
    "X27n0582_003:0514b09": "病。宜應覺知須忍也。柔和善順者。不令他惱。是故柔",
    "X27n0582_003:0514b10": "和。他若來惱。巧須將順。菩薩知是顛倒狂人。故將忍",
    "X27n0582_003:0514b11": "心不驚之者。邪正二形。邪正兩教。菩薩見聞不應驚",
    "X27n0582_003:0514b12": "動。設見普賢。亦須安心。魔尚作佛。況普賢邪。但須觀",
    "X27n0582_003:0514b13": "其所說。與實相應即受。若不與實相應。即須廻魔到實",
    "X27n0582_003:0514b14": "相。內論云。自知不隨他寂滅。又復於法無所行。第二正",
    "X27n0582_003:0514b15": "體觀。有二義。今前明兩義。次融會之。兩義者無戲論。",
    "X27n0582_003:0514b16": "也初辨虗實兩冥。緣觀俱寂。名行處。初於法無所行。",
    "X27n0582_003:0514b17": "謂不行虗妄四句。而觀諸法實相。即是行絕四句實",
    "X27n0582_003:0514b18": "相觀。此初歎意也。亦不行者。亦不行實相觀也。小品",
    "X27n0582_003:0514b19": "云。如來所得法。無實無虗。大品云。菩薩不行真實法。",
    "X27n0582_003:0514b20": "亦不行無真實法。即其事也。不分別者。上求虗實兩",
    "X27n0582_003:0514b21": "冥。今緣觀俱寂。不見境智能所照。及能發所發。境為",
    "X27n0582_003:0514b22": "所緣。境為能發。智為所發。智度論云。緣是一邊。觀是",
    "X27n0582_003:0514b23": "一邊。離此二邊。名為中道。",
    "X27n0582_003:0514b24": "次依後偈及正法華。釋此文。從初至亦不行。辨法無",
    "X27n0582_003:0514c01": "生觀。故後偈云。又復不行。上中下法。有為無為。實不",
    "X27n0582_003:0514c02": "實法。故知辨法無生。不分別者。明眾生無生觀。故後",
    "X27n0582_003:0514c03": "偈云。亦不分別。是男是女。即其事也。所以辨法無生。",
    "X27n0582_003:0514c04": "後明人無生者。有兩義。一者今是說門。從深至淺。故",
    "X27n0582_003:0514c05": "前除法。次泯於人。二者前淺後深。修行次第。前正辨",
    "X27n0582_003:0514c06": "法空。後破人者。辨無觀主。即是泯觀。故下半偈云。不",
    "X27n0582_003:0514c07": "得諸法。不知不見。即證也。然生法兩緣觀俱寂。此中",
    "X27n0582_003:0514c08": "說為行處。涅槃中用為聖行。有四諦二諦一諦無諦",
    "X27n0582_003:0514c09": "無論。今文具之。見虗實緣觀即是邪觀。名集諦。集諦",
    "X27n0582_003:0514c10": "感苦。即是苦諦。若了虗實緣觀本自不生故虗實滅。",
    "X27n0582_003:0514c11": "名為滅諦。如斯了悟。即是道諦。故具四諦也。二諦者。",
    "X27n0582_003:0514c12": "於顛倒人。有虗實緣觀。名世諦。於菩薩即畢竟空。為",
    "X27n0582_003:0514c13": "第一義。故具二諦。一諦者。緣觀本不生。故無苦集。今",
    "X27n0582_003:0514c14": "亦不滅。故無滅道。即一諦也。有多故有一。多無故一",
    "X27n0582_003:0514c15": "亦無。即無諦也。又此文即佛性隱顯義也。有緣觀故。",
    "X27n0582_003:0514c16": "佛性即隱也。緣觀俱寂故。佛性顯也。",
    "X27n0582_003:0514c17": "釋近處。與上意者。前明虗實兩冥緣觀俱寂。故為深。",
    "X27n0582_003:0514c18": "今但寂緣。未明泯觀。所以為淺。今文正辨菩薩。作二",
    "X27n0582_003:0514c19": "諦觀者。欲離惡父母。求善父母。離惡父母者。無始來",
    "X27n0582_003:0514c20": "貪愛為母。無明為父。受六道生。今欲別此父母。故學",
    "X27n0582_003:0514c21": "二諦觀。學第一義。發生正智。學世諦觀。生於後智。二",
    "X27n0582_003:0514c22": "慧具故。法身便成。二諦是佛法大宗。迷悟根本。不可",
    "X27n0582_003:0514c23": "不知。但此義難明。釋之多謬也。今依龍樹中論四諦",
    "X27n0582_003:0514c24": "品云。一切法本性空。於凡夫顛倒謂為有。名世諦。諸",
    "X27n0582_003:0515a01": "賢聖真知顛倒性空是實。於聖是第一義。故涅槃云。",
    "X27n0582_003:0515a02": "一切世諦。於如來是第一義諦。亦應云。一切第一義。",
    "X27n0582_003:0515a03": "於凡為世諦。問曰。無四。於凡四。有四句起不。答曰。於",
    "X27n0582_003:0515a04": "凡謂起。理實不起。以實不起故。無六道起。亦無二乘",
    "X27n0582_003:0515a05": "起九道起。亦無無起。乃至四句。問曰。為觀令不起。為",
    "X27n0582_003:0515a06": "本不起。答曰。本不起。故經云。諸法從本來寂滅相。中",
    "X27n0582_003:0515a07": "論亦云。諸業本不生。以無定性故。問曰。四句本不起。",
    "X27n0582_003:0515a08": "於凡心外。有四句境起不。答曰。細觀論文。於凡心外",
    "X27n0582_003:0515a09": "有四句境起。心外實無四句境。故百論云。心想言有",
    "X27n0582_003:0515a10": "炎中水。炎中實無水起。攝論明幻等八喻。亦同。問曰。",
    "X27n0582_003:0515a11": "心外無四句起。今四句息。心亦息不。答曰。心謂四句。",
    "X27n0582_003:0515a12": "即是心作。故一切經論。皆是破心想。不破四句法。故",
    "X27n0582_003:0515a13": "淨名經云。但除其病。不除其法。問曰。心外無四句境。",
    "X27n0582_003:0515a14": "有此想心以不。答曰。能想如所想。四句既本來無。能",
    "X27n0582_003:0515a15": "想之心亦空。故普賢觀經。明十方諸佛。同令行者。觀",
    "X27n0582_003:0515a16": "心畢竟空不生。問曰。十方佛何故勸觀無心。答曰。從",
    "X27n0582_003:0515a17": "心謂有四句。如此觀心不生。有何可示。問曰。凡夫無",
    "X27n0582_003:0515a18": "四句。謂有四句。聖人何故說四句。答曰。隨俗故說。欲",
    "X27n0582_003:0515a19": "令因四悟本無四。問曰。凡夫無四謂四。聖隨凡說四。",
    "X27n0582_003:0515a20": "有四句起教不。答曰。凡四尚不起。聖四寧有。凡四不",
    "X27n0582_003:0515a21": "起。故本無六道。聖四不起。亦無三乘界。故不增有六",
    "X27n0582_003:0515a22": "道可化。亦無三世佛出。亦不吐一言。故像法決疑經",
    "X27n0582_003:0515a23": "云。從初得道。乃至涅槃。不度一人。不說一教。",
    "X27n0582_003:0515a24": "釋文。觀一切法空如實相者。觀一切法空。明菩薩見",
    "X27n0582_003:0515b01": "空義。如實相。見不空義。但觀於空。此與二乘不異。不",
    "X27n0582_003:0515b02": "名智者。見空及以不空。行中道也。不顛倒者。離邪觀",
    "X27n0582_003:0515b03": "也。不動者。安住實相不動。明正觀也。不退者。內惑不",
    "X27n0582_003:0515b04": "能壞也。不轉者。外緣不能轉也。如虗空者。上是法說。",
    "X27n0582_003:0515b05": "今弘喻。如中論及智度論。明虗空絕四句也。無所有",
    "X27n0582_003:0515b06": "性者。上法譬辨空。似如破法。今明本性空也。一切言",
    "X27n0582_003:0515b07": "斷者。上明心境絕。此辨言語斷也。不生不出不起者。",
    "X27n0582_003:0515b08": "無六道因。故果不從六道業因生。無六道煩惱緣。故",
    "X27n0582_003:0515b09": "六道果不從緣出。六道果不起。故云不起。無有六道",
    "X27n0582_003:0515b10": "外名。亦無內相。故云無名無相。無所有者。明向是實",
    "X27n0582_003:0515b11": "說。非為權教。無量已下。亦不可尋求。但以因緣有下。",
    "X27n0582_003:0515b12": "明世諦觀。菩薩知六道常四絕。名第一義。失於緣四",
    "X27n0582_003:0515b13": "絕常六道。名世諦。從顛倒生故說常樂者。上明菩薩",
    "X27n0582_003:0515b14": "知二諦。今明眾生不知世諦。是因緣故。橫計有常樂。",
    "X27n0582_003:0515b15": "問曰。何故不明眾生不知第一義。答曰。眾生尚不知",
    "X27n0582_003:0515b16": "世諦。云何得知真諦。",
    "X27n0582_003:0515b17": "釋偈。又復不行上中下法三意。初偈明法無生觀。次",
    "X27n0582_003:0515b18": "半偈明人無生觀。後半明境智法無生俱寂。初泯昔",
    "X27n0582_003:0515b19": "法。下中上即三乘。又人天為下。二乘為中。大乘為上。",
    "X27n0582_003:0515b20": "次半泯今。初泯上身權實。故不見為無為。次泯上權",
    "X27n0582_003:0515b21": "實也。次半明不見男女者。泯今昔教所被人。即不見",
    "X27n0582_003:0515b22": "三乘人。亦不見一乘菩薩人也。不得諸法下。泯境智",
    "X27n0582_003:0515b23": "也。二無生理為境。二忍為智。生法既忘。境智便俱寂",
    "X27n0582_003:0515b24": "也。無有常住者。不見此身是常。亦不見是無常。故離",
    "X27n0582_003:0515c01": "常無常二邊。為正觀也。又不見涅槃常。亦不見生死",
    "X27n0582_003:0515c02": "無常。亦是中道觀。",
    "X27n0582_003:0515c03": "顛倒分別下。敘失。即明今昔倒不倒義。法華教不到",
    "X27n0582_003:0515c04": "者。判昔有二倒。謂三乘異倒。及佛身無常。今一乘及",
    "X27n0582_003:0515c05": "佛常為不倒。二至此品。今昔俱倒。昔倒如向。今明八",
    "X27n0582_003:0515c06": "倒者。乘權實有四倒。謂決定有一。決定無三。此有無",
    "X27n0582_003:0515c07": "二倒。又一定實。三定虗。即虗實二倒也。於法身亦四。",
    "X27n0582_003:0515c08": "決定唯有法身。定無應化身。此有無二倒。法身定實。",
    "X27n0582_003:0515c09": "應身定虗。故有四倒。故經云。顛倒分別。是有無。是實",
    "X27n0582_003:0515c10": "非實。是生滅也。問曰。上佛自作此說。今云何倒。答曰。",
    "X27n0582_003:0515c11": "佛借一以破三。三除一捨。假脩以斥短。短息而常消。",
    "X27n0582_003:0515c12": "即領佛智耳。今捨三著一。捨無常著常。又道非三一。",
    "X27n0582_003:0515c13": "而執三一。與道相翻。故名為倒。又分別有無者。若決",
    "X27n0582_003:0515c14": "定二我為非。二無我為是。世諦定有。真諦定無。皆是",
    "X27n0582_003:0515c15": "顛也。在閑處攝心者。出息倒之方。若三病息一病生",
    "X27n0582_003:0515c16": "者。用三破之。一用相待門破之。無三可待。即無一也。",
    "X27n0582_003:0515c17": "二用實相門破之。實相絕一異等四句。云何存一耶。",
    "X27n0582_003:0515c18": "三用名字破之。既名為倒。即知非有。若其實有。不名",
    "X27n0582_003:0515c19": "不為倒也。故下云。不生不出。不生者。顛倒本不曾生。",
    "X27n0582_003:0515c20": "乘權實四倒。既作此破。身四亦爾。釋第二離慢行。正",
    "X27n0582_003:0515c21": "為一乘菩薩。既妙解今昔倒不倒竟。多起心謂己為",
    "X27n0582_003:0515c22": "得。乖道者為失。以有得失。自舉陵他。內有此意。外生",
    "X27n0582_003:0515c23": "是非。故令離之。諸餘法師者。雖作大乘。作大乘學者。",
    "X27n0582_003:0515c24": "有異小之大。異大之小。二有所得。執定常等。如上八",
    "X27n0582_003:0516a01": "倒者。雖知其失。不得起輕心。及自恃於聲聞人。上令",
    "X27n0582_003:0516a02": "於大乘人用心法。今令於小乘人用心法。",
    "X27n0582_003:0516a03": "長行中有二。初離過行。二習德行。偈二。初頌習德。次",
    "X27n0582_003:0516a04": "頌離過。各四。初四者。一外淨。二內淨。三說法淨。四問",
    "X27n0582_003:0516a05": "答淨。文易知。離過四者。一離嬾墮。二離懈怠。三離憂。",
    "X27n0582_003:0516a06": "令慈心起行。次離貪。發大誓願。前明離過果。次明習",
    "X27n0582_003:0516a07": "德果。文易知。第三行前因後果。因中二。前離過。次習",
    "X27n0582_003:0516a08": "德。各三。初三者。初明內德無諂嫉。二外不惱人。三不",
    "X27n0582_003:0516a09": "戲論法。文易知。習德三者。初下有所愍三。上有所敬",
    "X27n0582_003:0516a10": "三。解法之方三果。易知。",
    "X27n0582_003:0516a11": "涌出品",
    "X27n0582_003:0516a12": "始從塔品。終竟壽量。三世佛集。十方土淨。不思議徒",
    "X27n0582_003:0516a13": "眾。微妙教門。必有具大事。明深利益。余雖不面覩靈",
    "X27n0582_003:0516a14": "山。而心眼似有所見。今略以四門。明其大意。一能所",
    "X27n0582_003:0516a15": "門。二開覆門。三迷悟門。四因果隱顯門。",
    "X27n0582_003:0516a16": "能所門者。身權實。有能開所開。能破所破。能開有二。",
    "X27n0582_003:0516a17": "一多寶佛。顯法身不滅。淨土佛。顯丈六非真。故能開",
    "X27n0582_003:0516a18": "唯有二佛。所開但本迹兩身。能破所破者。兩佛即是",
    "X27n0582_003:0516a19": "能破。二迷即是所破。多寶顯法身不滅。破迷法身。淨",
    "X27n0582_003:0516a20": "土佛明丈六非真。破報迹身實也。壽權實中。亦具能",
    "X27n0582_003:0516a21": "開所開。能破所破。能開謂涌出菩薩。所開即壽權實",
    "X27n0582_003:0516a22": "也。前開有二。今亦然矣。一菩薩數多。二大士德備。若",
    "X27n0582_003:0516a23": "但數多。皆是心初不得顯成佛久。要須數多德備方",
    "X27n0582_003:0516a24": "得顯。伽耶非始成。雙樹非終。法身無始。方便有始終。",
    "X27n0582_003:0516b01": "能破所破。數多德備。即是能破。迷實壽執權壽。即所",
    "X27n0582_003:0516b02": "破也。又上能化開能化。以佛為佛事。謂弘道利人。今",
    "X27n0582_003:0516b03": "所化開能化。菩薩為佛事。弘大道。十二種利人故。佛",
    "X27n0582_003:0516b04": "與菩薩。是真善知識。同開大道。同利眾生。又上以過",
    "X27n0582_003:0516b05": "去人開。今用現在人開。過去人開者。多寶是過去佛。",
    "X27n0582_003:0516b06": "古佛既不滅。今佛云何滅。現在人開者。現在有所化",
    "X27n0582_003:0516b07": "菩薩數多德備。故知釋迦成道已久。又上通開。今明",
    "X27n0582_003:0516b08": "別。通開者。一切佛皆法身無生滅。方便有生滅。別開",
    "X27n0582_003:0516b09": "者。釋迦成佛已久。不得云一切佛皆成佛已久也。此",
    "X27n0582_003:0516b10": "論所開通別。能開通別者。多寶開十方佛。法身無生",
    "X27n0582_003:0516b11": "滅。方便有生滅。亦得開釋迦。故經云。多寶於十方佛",
    "X27n0582_003:0516b12": "說法華處皆涌現。及於釋迦會現也。千世界菩薩。但",
    "X27n0582_003:0516b13": "是釋迦所化。但開釋迦。不得開餘佛。故能門別也。又",
    "X27n0582_003:0516b14": "多寶唯得開方身不滅。不得開久已成佛。此別開身",
    "X27n0582_003:0516b15": "也。涌出菩薩唯得開已成佛。不得開法身不滅。此亦",
    "X27n0582_003:0516b16": "開別也。又所開通別者。一切佛法身。皆無生滅。壽亦",
    "X27n0582_003:0516b17": "無始終。此是通義。若論久已成佛者。此義則別。過去",
    "X27n0582_003:0516b18": "佛是久成。現未非久成。問曰。今品明佛壽。為是通為",
    "X27n0582_003:0516b19": "是別耶。答曰。有二義。若論法身無生滅。本有非始終。",
    "X27n0582_003:0516b20": "則通一切佛。若論久證法身者。但是釋迦。又上略開",
    "X27n0582_003:0516b21": "釋迦教。從此廣開釋迦一化法門。又經初已來。明少",
    "X27n0582_003:0516b22": "時益。今辨多時。如五十小劫。及十二種益。又上來少",
    "X27n0582_003:0516b23": "現瑞相。今現多瑞相。如下八種瑞。又上來略明功德。",
    "X27n0582_003:0516b24": "從此去廣明持經功德。如下略明七品。及廣明三品",
    "X27n0582_003:0516c01": "等。又上塔品。略說三身。多寶為法身。分身為應身。釋",
    "X27n0582_003:0516c02": "迦為化。壽量品廣明三身。伽耶為化身。久成為應身。",
    "X27n0582_003:0516c03": "無有生死為法身。上但示其相。今廣辨之。",
    "X27n0582_003:0516c04": "第二開覆門。問曰。直明塔浮空。而至菩薩從十方來。",
    "X27n0582_003:0516c05": "亦得能顯所顯能破所破。何故二品要從地涌出。答",
    "X27n0582_003:0516c06": "曰。此有深旨。就教辨開覆義。凡有三時。一寂滅道場。",
    "X27n0582_003:0516c07": "發開實身壽。此是無地覆時。二者為二乘人。隱實身",
    "X27n0582_003:0516c08": "壽。說方便身壽。即是有地覆時。三靈山癈方便身壽。",
    "X27n0582_003:0516c09": "顯實身壽。即地裂涌出時。如塔與菩薩。亦有三時。一",
    "X27n0582_003:0516c10": "塔初顯時。二中途隱地時。三地裂塔現涌出時。菩薩",
    "X27n0582_003:0516c11": "亦三時。故下經云。昔伽耶城化得。豈生非在地上時。",
    "X27n0582_003:0516c12": "後居地及涌出。寧非二時。故借隱顯三時。以開佛教。",
    "X27n0582_003:0516c13": "次三時。一過去大通佛。說實身壽。謂無地時。佛初出",
    "X27n0582_003:0516c14": "世。說方便身壽。是有地時。法華會。是地裂涌出時。第",
    "X27n0582_003:0516c15": "三通論十方三世佛。為大事因緣出。明實身壽。是無",
    "X27n0582_003:0516c16": "地時。曲為二乘。不堪聞實。說方便身壽。是有地時。癈",
    "X27n0582_003:0516c17": "身壽兩權實。辨於二寶。是地裂涌出時。",
    "X27n0582_003:0516c18": "三迷悟門。眾生煩惱。名之為地。亦約前三時。寂滅道",
    "X27n0582_003:0516c19": "場。菩薩身淨。堪聞二實。是無地時。二乘有煩惱。故不",
    "X27n0582_003:0516c20": "堪聞。是有地時。今斷常煩惱將傾。堪聞大法。是地裂",
    "X27n0582_003:0516c21": "時。次三時大通佛所堪聞。是無地時。中途迷失。是有",
    "X27n0582_003:0516c22": "地時。今日得悟。是地裂時。故繫珠中三。初未酒醉時。",
    "X27n0582_003:0516c23": "中途醉忘珠時。後小醒起行。乃至大醒見珠時。第三",
    "X27n0582_003:0516c24": "重亦爾。",
    "X27n0582_003:0517a01": "次因果門。涅槃中大明二義。一果德義。二論佛性隱",
    "X27n0582_003:0517a02": "顯。果德義中。略明二果。一壽命品。明長壽果。及壽命",
    "X27n0582_003:0517a03": "因。二金剛身品。明法身果。及法身因。一切諸佛。唯身",
    "X27n0582_003:0517a04": "與命。護法弘經。為法身因。慈悲不敬。為長壽因。今此",
    "X27n0582_003:0517a05": "經亦明兩果二因。塔品明法身果。涌出明壽命果。從",
    "X27n0582_003:0517a06": "四命至持品。亡身弘道。即法身因。安樂品。正明智慧",
    "X27n0582_003:0517a07": "慈悲。為壽命因也。次明佛性隱顯者。如力士額珠為",
    "X27n0582_003:0517a08": "隱。後見為顯。所以明隱顯。為成上果義隱顯更無二",
    "X27n0582_003:0517a09": "體。此經亦爾。猶如一塔有隱有顯。更無二體。涅槃之",
    "X27n0582_003:0517a10": "體。本自有之。即隱顯俱名法身。又云隱名自性身。及",
    "X27n0582_003:0517a11": "如來藏。顯名法身。今亦隱則色等。涌出開顯名法身。",
    "X27n0582_003:0517a12": "故地下菩薩。正喻佛性也。問曰。何以得知。答曰。道理",
    "X27n0582_003:0517a13": "必無千世界塵數菩薩。聚在娑婆地下。令在地下者。",
    "X27n0582_003:0517a14": "因地下以為教門。明一切眾生有佛性。為煩惱地覆",
    "X27n0582_003:0517a15": "故不現。問曰。前隱顯俱是塔。可隱顯法身。合隱顯俱",
    "X27n0582_003:0517a16": "菩薩。亦應隱俱佛性。答亦得如此。故有因佛性果佛",
    "X27n0582_003:0517a17": "性。攝論明三佛性。自性住佛性。弘出佛性。果德佛性。",
    "X27n0582_003:0517a18": "但借事為教門。不必曲令合之。又明菩薩一人兼二",
    "X27n0582_003:0517a19": "義。一明佛性。在於地下。二為欲將所化開能化。故出",
    "X27n0582_003:0517a20": "猶名菩薩。問曰。隱名佛性。顯名法身。此因果義足。何",
    "X27n0582_003:0517a21": "故須護法慈悲為因。答曰。因有二種。一正因。二緣因。",
    "X27n0582_003:0517a22": "如種子為正因。外土為緣因。故互得生。佛性是中道",
    "X27n0582_003:0517a23": "種子正因。慈悲護法是緣因。故法身互得生。問曰。但",
    "X27n0582_003:0517a24": "是種子成互。水土不成互。但佛性成法身。萬行不行。",
    "X27n0582_003:0517b01": "不成法身。則萬行並應滅。同舊來地論及攝論師習",
    "X27n0582_003:0517b02": "滅義。若水土亦成互。則同令轉習因成報佛。答曰。安",
    "X27n0582_003:0517b03": "此喻不得種獨成互。水土不成。若種獨成互。應不須",
    "X27n0582_003:0517b04": "水土。若習因作報佛。水土應作互。故二師俱失。今所",
    "X27n0582_003:0517b05": "明者。二師立定性義。別有佛性異眾生。別有緣因異",
    "X27n0582_003:0517b06": "正因。故取相作義。今說一偈半。眾生本生眾生。是菩",
    "X27n0582_003:0517b07": "薩隱顯開覆。涅槃寄貧女寶藏等譬。明隱顯開覆。問",
    "X27n0582_003:0517b08": "曰。法華已此經已明身壽緣正因果。與涅槃何異。答",
    "X27n0582_003:0517b09": "此經就能化所化菩薩。明隱顯開覆。涅槃寄貧女寶",
    "X27n0582_003:0517b10": "藏等譬。明隱顯開覆。問曰。法華已明隱顯開覆竟。何",
    "X27n0582_003:0517b11": "須涅槃。答曰。若一部明般若。及八部勝鬘等。明一乘",
    "X27n0582_003:0517b12": "之。何用法華。今示般若無量門。一乘隱顯。亦有無量",
    "X27n0582_003:0517b13": "門。又此經為利根略說便悟。涅槃為鈍根未了。故迦",
    "X27n0582_003:0517b14": "葉數十問。佛次第答之。即是廣說。亦是料簡法華。又",
    "X27n0582_003:0517b15": "利根於法華中並悟。解隱顯開覆。不須涅槃。如燈明",
    "X27n0582_003:0517b16": "及迦葉佛不說涅槃也。",
    "X27n0582_003:0517b17": "就品中。大開有二。初正說。二流通。初是智慧。後明功",
    "X27n0582_003:0517b18": "德。又初明果。後辨因。兩門各五。初章五者。一明涌出",
    "X27n0582_003:0517b19": "菩薩開顯壽量。二者疑間。三略答開權顯實。動執生",
    "X27n0582_003:0517b20": "疑。四執動疑生。申疑致請。五廣開權顯實。斷疑生信。",
    "X27n0582_003:0517b21": "一一章各二。合十段也。初章二者。一明涌出緣由。二",
    "X27n0582_003:0517b22": "正辨涌出緣由。有二。初請持。二止持。總論有三。初大",
    "X27n0582_003:0517b23": "音普告。二他方請持。三釋迦止持。以三因緣發起。出",
    "X27n0582_003:0517b24": "佛答中。六萬恒沙者。實有千世界塵數菩薩。但云六",
    "X27n0582_003:0517c01": "萬者。略舉初人與六萬恒沙眷屬。二顯此菩薩起六",
    "X27n0582_003:0517c02": "趣。薄地中令已成就。欲顯釋迦得佛久也。",
    "X27n0582_003:0517c03": "佛說是時下。第二正明菩薩涌出。於中又二。初明千",
    "X27n0582_003:0517c04": "世界塵數菩薩涌出。顯釋迦證法身。次別明四大菩",
    "X27n0582_003:0517c05": "薩問訊。顯埀應久。初有十章。前明涌出時者。欲顯今",
    "X27n0582_003:0517c06": "是開壽權時。娑婆世界地裂者。明涌出處。欲明此菩",
    "X27n0582_003:0517c07": "薩。昔於此處。初發道心。又顯此土菩薩。為釋迦眷屬。",
    "X27n0582_003:0517c08": "開釋迦久成佛。虗空中住者。一顯法身無始終。不為",
    "X27n0582_003:0517c09": "惑染。二表佛性。雖在煩惱。性常清淨。不為惑染。三顯",
    "X27n0582_003:0517c10": "法身住實相土。四顯菩薩常行畢竟空。華嚴云。菩薩",
    "X27n0582_003:0517c11": "清涼月。遊於畢竟空。聞釋迦發音來者。聞上塔品大",
    "X27n0582_003:0517c12": "音普告也。質樂二佛。住二佛前者。多寶已開實身。今",
    "X27n0582_003:0517c13": "開實壽不滅。彌顯欣樂二佛。",
    "X27n0582_003:0517c14": "釋四大菩薩問訊。問曰。何故別明四大菩薩問訊釋",
    "X27n0582_003:0517c15": "迦。答曰。上通稱嘆多寶釋迦。及分身佛。今欲顯涌出",
    "X27n0582_003:0517c16": "意。正為開釋迦壽量。故別問訊釋迦。此是所開別。又",
    "X27n0582_003:0517c17": "顯是釋迦眷屬非餘佛。故能開別。問曰。何故問訊能",
    "X27n0582_003:0517c18": "化所化耶。答曰。欲明眾生易度。則有千世界塵數並",
    "X27n0582_003:0517c19": "成。既有此菩薩。則得顯成佛久。四人普稱行者。行安",
    "X27n0582_003:0517c20": "樂行故。能發教弘經。但一妙行。隨義立四名。如來安",
    "X27n0582_003:0517c21": "樂者。眾生受化。德無不圓。故如來安樂。示眾生受化。",
    "X27n0582_003:0517c22": "累無不盡。故如來少病。又眾生得度二死苦諦。故如",
    "X27n0582_003:0517c23": "來安樂。眾生得脫五住惑業。故如來少病。諸菩薩隨",
    "X27n0582_003:0517c24": "喜者。前明千世界菩薩成就。則顯成佛有十二種益。",
    "X27n0582_003:0518a01": "故菩薩而生歡喜。佛答於如來起隨喜心者。諸菩薩",
    "X27n0582_003:0518a02": "隨喜。本為開佛壽權實。但前所化開能化。次問所化",
    "X27n0582_003:0518a03": "還成能化。都為成佛壽權實故。隨。",
    "X27n0582_003:0518a04": "爾時彌勒菩薩下。方他下第二大眾疑問。有二。初此",
    "X27n0582_003:0518a05": "土疑問。次他方疑問。所以二人問者。佛說應化兩身。",
    "X27n0582_003:0518a06": "同歸不二法身。故化身侍者。及應身侍者。皆問也。又",
    "X27n0582_003:0518a07": "欲令穢土眾生淨土菩薩。同入法身故。淨穢土人同",
    "X27n0582_003:0518a08": "問應化。又二身既歸法身。淨穢二土。同開不二。彌勒",
    "X27n0582_003:0518a09": "問二意。一據實行。既是窮因。欲趣佛極果。令餘人亦",
    "X27n0582_003:0518a10": "然。二下方涌出。上方彌勒。同欲開壽量。故一人涌出。",
    "X27n0582_003:0518a11": "一問所由。以共弘通利物也。",
    "X27n0582_003:0518a12": "彌勒偈為二。初總問總請。第二偈去。別同別請。即二。",
    "X27n0582_003:0518a13": "就別問中。前問弟子。次問師。問弟子者。問所化涌出",
    "X27n0582_003:0518a14": "意。問師者。以所化開能化意。問弟子中。前問來處來",
    "X27n0582_003:0518a15": "意。即明弟子德稱積數多。開久成佛。此並是彌勒。顯",
    "X27n0582_003:0518a16": "發密教。調伏眾生。問曰。分身佛何故不答。令釋迦答。",
    "X27n0582_003:0518a17": "釋云。今正欲開釋迦壽。為釋迦緣。故彌勒前問。分身",
    "X27n0582_003:0518a18": "侍者後問。意亦如是。",
    "X27n0582_003:0518a19": "第三釋迦告彌勒下。佛略開權實。亦二。一緣由。二正",
    "X27n0582_003:0518a20": "答。各有長行偈頌。初長行四意。偈頌亦然。長行四意",
    "X27n0582_003:0518a21": "者。一歎。二勸。三誡。四許宣示。諸佛智慧者。若未開壽",
    "X27n0582_003:0518a22": "權實。則佛慧未顯。今既開之。則明理盡之法。暢佛神",
    "X27n0582_003:0518a23": "慧。亦用佛慧以為身壽。故開壽即開慧也。偈云。甚深",
    "X27n0582_003:0518a24": "叵分別者。若實長壽。何故不可分別。良由說長斥短。",
    "X27n0582_003:0518b01": "短息長癈。乃至五句。故叵分別。名為甚深。次正答中。",
    "X27n0582_003:0518b02": "前長行。次偈。長行正答發心問。以初從釋迦發心。故",
    "X27n0582_003:0518b03": "知成佛已久。次答來處問。而釋來處。不釋來意者。若",
    "X27n0582_003:0518b04": "釋來意。則妨壽量廣說。次第四彌勒執動生疑。申疑",
    "X27n0582_003:0518b05": "致請。亦二。初疑。次問。餘並如舊也。",
    "X27n0582_003:0518b07": "法華統略卷下本"
}