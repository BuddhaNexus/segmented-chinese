{
    "X18n0332_003:0022a05": "楞伽阿跋多羅寶經參訂疏卷第三",
    "X18n0332_003:0022a06": "劉宋天竺沙門求那跋陀羅 譯",
    "X18n0332_003:0022a07": "皇明吳興後學沙門廣莫 參訂",
    "X18n0332_003:0022a08": "夏官大夫&#x64D5;李袁黃 閱正",
    "X18n0332_003:0022a09": "一切佛語心品第一之二",
    "X18n0332_003:0022a10": "[0022a10] 爾時大慧菩薩摩訶薩。白佛言。世尊。世尊修多羅說",
    "X18n0332_003:0022a11": "如來藏自性清淨。轉三十二相。入於一切眾生身中。",
    "X18n0332_003:0022a12": "如大價寶。垢衣所纏。如來之藏常住不變。亦復如是。",
    "X18n0332_003:0022a13": "而陰界入垢衣所纏。貪欲恚癡不實妄想塵勞所污。",
    "X18n0332_003:0022a14": "一切諸佛之所演說。[0022a14] (大慧躡前一切修多羅皆應說空無二離自性等而發難也。如",
    "X18n0332_003:0022a15": "大下。舉喻以明眾生身中藏性常住。如來下。法合可解。此引據。下正難)。[0022a15] 云何世尊。同外",
    "X18n0332_003:0022a16": "道說我。言有如來藏耶。世尊。外道亦說有常作者。離",
    "X18n0332_003:0022a17": "於求那。周遍不滅。世尊。彼說有我。[0022a17] (求那。輔行譯云依諦。新說云。此難。如",
    "X18n0332_003:0022a18": "來若說有如來藏義。是違上一切修多羅皆應說空。即同外道說有神我。然彼計我。其義有三。一者體常。名為",
    "X18n0332_003:0022a19": "作者。二者雖在五陰。而離於求那。三者&#x5FA7;歷諸趣。實非生滅。今說藏義。豈非同於外道我耶)。[0022a19] 佛告",
    "X18n0332_003:0022a20": "大慧。我說如來藏。不同外道所說之我。大慧。有時說",
    "X18n0332_003:0022a21": "空。無相。無願。如實際。法性。法身。涅槃。離自性。不生不",
    "X18n0332_003:0022a22": "滅。本來寂靜。自性涅槃。如是等句。說如來藏已。如來",
    "X18n0332_003:0022a23": "應供等正覺。為斷愚夫畏無我句故。說離妄想無所",
    "X18n0332_003:0022a24": "有境界如來藏門。大慧。未來現在菩薩摩訶薩。不應",
    "X18n0332_003:0022b01": "作我見計著。[0022b01] (我說下。世尊自謂應機說法。方便不一。不同外道所說之我也。有時下。明應機",
    "X18n0332_003:0022b02": "不一之意。謂有時說空。乃至自性涅槃。以如是等句。顯示如來藏已。如來又恐愚夫聞此空無相等。則無有我。",
    "X18n0332_003:0022b03": "復生怖畏。為斷此疑。復說離妄想無所有境界中。有如來藏性。即此無所有。為入藏性之門。不令墮於無見也。",
    "X18n0332_003:0022b04": "是故行者。莫以如來藏。作我見計著)。[0022b04] 譬如陶家。於一泥聚。以人工水木",
    "X18n0332_003:0022b05": "輪繩方便。作種種器。如來亦復如是。於法無我。離一",
    "X18n0332_003:0022b06": "切妄想相。以種種智慧善巧方便。或說如來藏。或說",
    "X18n0332_003:0022b07": "無我。以是因緣。故說如來藏。不同外道所說之我。是",
    "X18n0332_003:0022b08": "名說如來藏。開引計我諸外道故。說如來藏。令離不",
    "X18n0332_003:0022b09": "實我見妄想。入三解脫門境界。[0022b09] (譬如下。喻也。如來下。法合。陶音搖。陶家。喻",
    "X18n0332_003:0022b10": "如來。泥聚。喻藏性。人工木輪等。喻種種智慧善巧方便。作種種器。喻或說藏性。或說無我等名也。以是下。結不",
    "X18n0332_003:0022b11": "同外道之意。是名下。結世尊善巧方便之意。三解脫者。即空。無相。無願。此三能脫心意識等故。門喻也。取出入",
    "X18n0332_003:0022b12": "義。楊彥國纂云。華嚴謂菩薩觀緣起而知自性空。得空解脫。觀十二有支自性滅。得無相解脫。入空無願求。唯",
    "X18n0332_003:0022b13": "為教化眾生故。得無願解脫。故曰三解脫)。[0022b13] 希望疾得阿耨多羅三藐三菩",
    "X18n0332_003:0022b14": "提。[0022b14] (希望。約佛邊說。謂佛希望眾生。疾得阿耨菩提。故說種種藏性之門也)。[0022b14] 是故如來應",
    "X18n0332_003:0022b15": "供等正覺。作如是說如來之藏。若不如是。則同外道。",
    "X18n0332_003:0022b16": "是故大慧。為離外道見故。當依無我如來之藏。[0022b16] (初是故下。",
    "X18n0332_003:0022b17": "結前意。以明如來隨順說法。無外見之咎也。次是故下。勉諸菩薩。當離外見。而依此無我之藏性也)。[0022b17] 爾時",
    "X18n0332_003:0022b18": "世尊。欲重宣此義。而說偈言。",
    "X18n0332_003:0022b19": "[0022b19] 人相續陰。緣與微塵。勝自在作。心量妄想。[0022b19] (外道計九物生",
    "X18n0332_003:0022b20": "世間。一計時。二計方。三計微塵。四計空。五計大種。六計神我。七計勝妙。八計自在天。九計大梵天。今初云",
    "X18n0332_003:0022b21": "人者。即我之異名。言神我也。陰是所生。人與微塵勝自在等。是能生。作謂作者。謂人等作諸陰界入法。故",
    "X18n0332_003:0022b22": "得相續而住。以顯外道九種作者。是妄想心量)。",
    "X18n0332_003:0022b23": "[0022b23] 爾時大慧菩薩摩訶薩。觀未來眾生。復請世尊。惟願",
    "X18n0332_003:0022b24": "為說修行無間。如諸菩薩摩訶薩修行者大方便。[0022b24] (大慧",
    "X18n0332_003:0022c01": "前以如來藏性為難。而世尊既釋其疑。則知藏性為修行所證之體。故今復問修行之次。令未來學者得其門",
    "X18n0332_003:0022c02": "故。言修行無間者。謂行有淺深。道原平等。如百川歸海。同一鹹味。故云無間。又與前經五性無間義同。如諸下。",
    "X18n0332_003:0022c03": "大慧所問。雖兼頓漸。而其本意。的在大乘。故舉菩薩方便為辭耳)。[0022c03] 佛告大慧。菩薩摩",
    "X18n0332_003:0022c04": "訶薩。成就四法。得修行者大方便。云何為四。謂善分",
    "X18n0332_003:0022c05": "別自心現。觀外性非性。離生住滅見。得自覺聖智善",
    "X18n0332_003:0022c06": "樂。是名菩薩摩訶薩。成就四法。得修行者大方便。[0022c06] (成就",
    "X18n0332_003:0022c07": "下。示法。云何下。標名。下文釋義)。[0022c07] 云何菩薩摩訶薩。善分別自心現。謂",
    "X18n0332_003:0022c08": "如是觀三界唯心分齊。離我我所。無動搖。離去來。無",
    "X18n0332_003:0022c09": "始&#x8657;偽習氣所熏。三界種種色行繫縛。身財建立。妄",
    "X18n0332_003:0022c10": "想隨入現。是名菩薩摩訶薩。善分別自心現。[0022c10] (云何下。徵名。謂",
    "X18n0332_003:0022c11": "如下。正釋義也。觀三界唯心者。謂心外無法。唯識變現。以唯識故。於一切法。離我我所。無有作者。離去來相也。",
    "X18n0332_003:0022c12": "以無始&#x8657;偽所熏故。則有種種色相。種種心行之所繫縛。身。根身也。財。資生之物也。若依若正。悉是妄想所現。",
    "X18n0332_003:0022c13": "是名下結)。[0022c13] 云何菩薩摩訶薩。善觀外性非性。謂燄夢等一",
    "X18n0332_003:0022c14": "切性。無始&#x8657;偽妄想習因。觀一切性自性。菩薩摩訶",
    "X18n0332_003:0022c15": "薩。作如是善觀外性非性。是名菩薩摩訶薩善觀外",
    "X18n0332_003:0022c16": "性非性。[0022c16] (云何下。徵名。謂燄下。正釋義也。外性非性者。外性。指離識有法也。其性非真。故云非性。如陽燄",
    "X18n0332_003:0022c17": "幻夢等。非實有故。從無始妄想習因所起。菩薩能觀此因。故知外性非性也。是名下結)。[0022c17] 云何菩",
    "X18n0332_003:0022c18": "薩摩訶薩。善離生住滅見。謂如幻夢一切性。自他俱",
    "X18n0332_003:0022c19": "性不生。隨入自心分齊。故見外性非性。見識不生。及",
    "X18n0332_003:0022c20": "緣不積聚。見妄想緣生。於三界內外一切法不可得。",
    "X18n0332_003:0022c21": "見離自性。生見悉滅。知如幻等諸法自性。得無生法",
    "X18n0332_003:0022c22": "忍。得無生法忍已。離生住滅見。是名菩薩摩訶薩。善",
    "X18n0332_003:0022c23": "分別離生住滅見。[0022c23] (云何下。徵名。謂如下。正釋義也。言善觀如幻夢等一切性非性故。自",
    "X18n0332_003:0022c24": "性他性俱性不生。以諸性不生故。隨所證。入自心境界。所謂三界唯心也。分齊。即境界義。因見外性非性故。則",
    "X18n0332_003:0023a01": "內識不起。因內識不起故。則外緣不聚。因見妄想緣生故。求於三界內外諸法。悉不可得。見離自性者。謂能觀",
    "X18n0332_003:0023a02": "之見。亦離自性也。生見悉滅者。謂外之緣生。內之能見。二俱滅故。以知諸性如幻故。隨得無生法忍。得是忍故。",
    "X18n0332_003:0023a03": "則能遠離一切生住滅見。是名下。結)。[0023a03] 云何菩薩摩訶薩。得自覺聖智善",
    "X18n0332_003:0023a04": "樂。謂得無生法忍。住第八菩薩地。得離心意意識五",
    "X18n0332_003:0023a05": "法自性二無我相。得意生身。[0023a05] (云何下。徵名。謂得下。正釋義也。得無生法忍。住",
    "X18n0332_003:0023a06": "第八地者。華嚴第八地經云。菩薩於七地中。善修習方便慧。乃至入一切法。本來無生。無起。無相。無成。無壞。無",
    "X18n0332_003:0023a07": "盡。無轉。無性為性。離一切心意識分別想。無所取著。猶如&#x8657;空。入一切法如&#x8657;空性。是名得無生法忍。忍者。言",
    "X18n0332_003:0023a08": "默會無生。忍可於心。欲罷而不能者。謂之忍。菩薩成就此忍。即時得入第八不動地。與今經同也。得意生身者。",
    "X18n0332_003:0023a09": "華嚴又云。此菩薩隨諸眾生身心信解。種種差別。於彼佛土眾會之中。而現其身。乃至應以聲聞身。辟支佛身。",
    "X18n0332_003:0023a10": "菩薩身。如來身得度者。即皆現之。是名意生身也。如意念生。無障礙故)。[0023a10] 世尊。意生身者",
    "X18n0332_003:0023a11": "何因緣。佛告大慧。意生身者。譬如意去。迅疾無礙。故",
    "X18n0332_003:0023a12": "名意生。譬如意去。石壁無礙。於彼異方無量由延。因",
    "X18n0332_003:0023a13": "先所見。憶念不忘。自心流注不絕。於身無障礙生。大",
    "X18n0332_003:0023a14": "慧。如是意生身。得一時俱。菩薩摩訶薩意生身。如幻",
    "X18n0332_003:0023a15": "三昧力。自在神通。妙相莊嚴。聖種類身。一時俱生。猶",
    "X18n0332_003:0023a16": "如意生。無有障礙。隨所憶念本願境界。為成就眾生。",
    "X18n0332_003:0023a17": "得自覺聖智善樂。[0023a17] (大慧因聞意生之名。而未知名下之義云何。故有此問也。佛告下。舉",
    "X18n0332_003:0023a18": "喻略釋。次譬如下。廣釋喻義。大慧下。法合。以明三種意生俱時得現。三種身者。一三昧樂正受意生身。二覺法",
    "X18n0332_003:0023a19": "自性性意生身。三種類俱生無行作意生身。今文雖略。義必俱收。會文可解猶如下。重躡上喻合顯。得自下。結)。",
    "X18n0332_003:0023a20": "[0023a20] 如是菩薩摩訶薩。得無生法忍。住第八菩薩地。轉捨",
    "X18n0332_003:0023a21": "心意意識五法自性二無我相身。及得意生身。得自",
    "X18n0332_003:0023a22": "覺聖智善樂。[0023a22] (如是下。明意生之位也。轉捨下。示離有行之妄也。及得下。明證無作之真也。得",
    "X18n0332_003:0023a23": "自下。重結第四法名。然此四法。初約內觀。故云分別自心。二約外觀。故云觀外性非性。三約能所。故云見外性",
    "X18n0332_003:0023a24": "及見不生。四約無功用。以息前三之法。故云得無生忍。離心意識也。四法次第深入。為修行者大方便)。[0023a24] 是",
    "X18n0332_003:0023b01": "名菩薩摩訶薩。成就四法。得修行者大方便。當如是",
    "X18n0332_003:0023b02": "學。[0023b02] (總結四法。勉諸當學)。[0023b02] 爾時大慧菩薩摩訶薩。復請世尊。惟願",
    "X18n0332_003:0023b03": "為說一切諸法緣因之相。以覺緣因相故。我及諸菩",
    "X18n0332_003:0023b04": "薩。離一切性有無妄見。無妄想見漸次俱生。[0023b04] (緣因。魏唐二譯",
    "X18n0332_003:0023b05": "作因緣。○大慧問意。從前內外性中發起。內外諸性。是因緣法。由是今問何者為因。何者為緣。以覺緣因相故。",
    "X18n0332_003:0023b06": "能離一切性有無妄見。離妄見故。則無漸次俱生也)。[0023b06] 佛告大慧。一切法二種緣",
    "X18n0332_003:0023b07": "相。謂外及內。外緣者。謂泥團柱輪繩。水木人工。諸方",
    "X18n0332_003:0023b08": "便緣。有瓶生。如泥瓶。縷[疊*毛]。草席。種芽。酪酥等。方便緣",
    "X18n0332_003:0023b09": "生。亦復如是。是名外緣。前後轉生。[0023b09] (一切下。先標緣數。謂外下。次列內外。",
    "X18n0332_003:0023b10": "外緣者下。三別釋外緣義。外緣者。外。指因外之助也。泥團輪等。舉喻例明一切法方便緣生也。前後轉生者。前。",
    "X18n0332_003:0023b11": "謂前方便。如造瓶器。先具輪繩等。後。謂後方便。如薪火力用等。以前前轉生後後故。新說云。言泥團為因。水杖",
    "X18n0332_003:0023b12": "等為緣。而成於瓶為果。如泥瓶因果既爾。例餘縷[疊*毛]等四。亦復如是皆以縷草種酪為因。[疊*毛]席芽酥為果。緣義",
    "X18n0332_003:0023b13": "可知。是名緣生之法。必先因後果展轉而生。謂親起者為因。&#x758E;助者為緣也)。[0023b13] 云何內緣。謂",
    "X18n0332_003:0023b14": "無明愛業等法。得緣名。從彼生陰界入法。得緣所起",
    "X18n0332_003:0023b15": "名。彼無差別。而愚夫妄想。是名內緣法。[0023b15] (此別釋內緣義也。無明愛",
    "X18n0332_003:0023b16": "業者。舉十二因緣之二也。無明者。謂無始煩惱之惑。一念不覺。明轉為昏。真轉成妄。覆於本性。無妙覺明。故曰",
    "X18n0332_003:0023b17": "無明。是過去之因也愛者。謂貪於種種勝妙資具。及婬欲等境。此名為愛。是現在之因也。略舉過現之因。影帶",
    "X18n0332_003:0023b18": "未來。故知十二緣起。名內緣法也。既是過現之因。今文何以緣名。謂十二展轉為因。亦展轉為緣。故得緣名也。",
    "X18n0332_003:0023b19": "陰界入為緣所起者。謂陰等諸法。悉依十二而得起故。然又十二緣中。無明與愛。為生之本。由是雙舉此二。以",
    "X18n0332_003:0023b20": "顯緣生本體故也。彼無差別者。彼。指無明愛等。及緣所起。二皆無性。故無差別。而差別者。愚妄所計耳。此釋緣",
    "X18n0332_003:0023b21": "竟。下文釋因)。[0023b21] 大慧。彼因者。有六種。謂當有因。相續因。相因。",
    "X18n0332_003:0023b22": "作因。顯示因。待因。[0023b22] (此標名。下釋義)。[0023b22] 當有因者。作因已。內外法",
    "X18n0332_003:0023b23": "生。[0023b23] (當有因者。謂現在作因。當來成果。現無當有。名當有因也)。[0023b23] 相續因者。作攀緣已。",
    "X18n0332_003:0023b24": "內外法生。陰種子等。[0023b24] (相續因者。由識攀緣內外陰等。種現不斷。名相續因也。內是心",
    "X18n0332_003:0023c01": "法。外是色法)。[0023c01] 相因者。作無間相。相續生。[0023c01] (相。即無間相也。無間者。謂前念滅已。",
    "X18n0332_003:0023c02": "後念續生。前後無間。名無間相。此上二因。蓋屬四緣中之次第緣也。次第不斷。即相續故。成唯識。以次第。名等",
    "X18n0332_003:0023c03": "無間緣。論云。謂八識及彼心所。前聚於後。自類無間。等而開導。名等無間也。八識頌注云。等無間者。乃各識前",
    "X18n0332_003:0023c04": "念已滅。即開闢處所引後念令生。中間無隔者。是其相也。今文無間。正是此義)。[0023c04] 作因者。作增",
    "X18n0332_003:0023c05": "上事。如轉輪王。[0023c05] (作。謂作用。諸識轉變。有增上力。令諸法生時。無有障礙。名為作因。此屬四",
    "X18n0332_003:0023c06": "緣中之增上緣也。成唯識云。增上緣者。謂有法。有勝勢用。能於餘法。顯緣差別。名增上緣。今云事者。彼謂生住",
    "X18n0332_003:0023c07": "成得等事也。如轉輪王者喻也。轉輪王。於人中最勝。有增上力用。此緣。於四緣中。亦有勝勢力用。法喻相應。故",
    "X18n0332_003:0023c08": "取喻耳)。[0023c08] 顯示因者。妄想事生已。相現作所作。如燈照色",
    "X18n0332_003:0023c09": "等。[0023c09] (顯示者。謂能所相現。目可見而有對。名顯示也。妄想事者。謂由妄想故。所作事生。事既生已。能作所作相",
    "X18n0332_003:0023c10": "現。能作如燈。所作如色。能作。即諸心心所。所作。即色等六塵。心能照境。如燈之照色也。以能顯所。故云作所作。",
    "X18n0332_003:0023c11": "此屬四緣中之所緣緣也。已上四緣。詳如彼論中說。按成唯識及觀所緣緣論。皆以內色為所緣緣。不取外質。",
    "X18n0332_003:0023c12": "故觀所緣緣云。內色如外現。為識所緣緣。許彼相在識。及能生識故。今云作所作者。正取內色之意。但經文太",
    "X18n0332_003:0023c13": "簡。人難解了。詳如彼論)。[0023c13] 待因者。滅時作。相續斷。不妄想性生。[0023c13] (待因。",
    "X18n0332_003:0023c14": "魏譯作觀待因。○此待因。應連顯示因。並屬所緣緣也。何者。以作所作相現。則相待之因。含攝其中。如云。滅時",
    "X18n0332_003:0023c15": "還作。作時還滅。非待而何。今經三譯。於此六因。文雖稍異。其義頗同諸解不詳。縱解之無據。學者曷從。愚故按",
    "X18n0332_003:0023c16": "論補釋。來者幸尋思之。集註云。言諸法滅時還作。作時還滅。妄想相續性斷。不妄想性復生。遞互相待。故曰待",
    "X18n0332_003:0023c17": "因)。[0023c17] 大慧。彼自妄想相愚夫。不漸次生。不俱生。[0023c17] (魏譯云。大慧。如",
    "X18n0332_003:0023c18": "是諸法。凡夫自心&#x8657;妄分別。大慧。是諸法。非次第生。非一時生。○此明上文諸因緣相。是愚夫妄想所有。本無",
    "X18n0332_003:0023c19": "實體。漸次俱生。求不可得。故皆云不也)。[0023c19] 所以者何。若復俱生者。作所作",
    "X18n0332_003:0023c20": "無分別。不得因相故。若漸次生者。不得相我故。漸次",
    "X18n0332_003:0023c21": "生不生。如不生子。無父名。[0023c21] (相我。魏譯作身相。唐譯作體相。按此謂因相之體也。",
    "X18n0332_003:0023c22": "○此微明漸次俱生二非也。若復下。謂俱生者。能所不異。無可分別。則因相不得。非俱生矣。若漸下。謂不得因",
    "X18n0332_003:0023c23": "相自體。漸次何生。故云漸次生不生也。復引喻例明。謂因相是因。漸生是果。果若不生。因無以名。如不生子。父",
    "X18n0332_003:0023c24": "名何出)。[0023c24] 大慧。漸次生相續方便不然。但妄想耳。因攀緣",
    "X18n0332_003:0024a01": "次第增上緣等。生所生故。[0024a01] (唐譯云。諸計度人言。以因緣緣緣無間緣增上緣等。",
    "X18n0332_003:0024a02": "所生能生。互相繫屬。○愚夫妄計相續方便。有漸次生。佛破云不然。但妄想耳。因攀下。重明漸次生因也。謂諸",
    "X18n0332_003:0024a03": "愚夫。因四緣故。生所生也)。[0024a03] 大慧。漸次生不生。妄想自性計著相故。",
    "X18n0332_003:0024a04": "[0024a04] (唐譯云次第生者理不得成。皆是妄情執著相故。○漸次不生者。謂了知是妄想計著而有。以了知故不生也)。",
    "X18n0332_003:0024a05": "[0024a05] 漸次俱不生。自心現受用故。自相共相。外性非性。[0024a05] (唐譯",
    "X18n0332_003:0024a06": "云。漸次與頓。皆悉不生。但自心現身資等故。○漸次俱不生者。亦謂了知身及資生。由自心現。以了知故。二皆",
    "X18n0332_003:0024a07": "不生。受用。即資生也。了知自心現。則自共相等。性即非性也)。[0024a07] 大慧。漸次俱不生。除",
    "X18n0332_003:0024a08": "自心現不覺妄想。故相生。[0024a08] (漸次俱不生者。以能了知二生之妄。故不生也。除不",
    "X18n0332_003:0024a09": "覺自心現故。見有相生)。[0024a09] 是故因緣作事方便相。當離漸次俱見。",
    "X18n0332_003:0024a10": "[0024a10] (此結上文四緣方便。皆不覺妄想相。勉諸行者。當離漸次俱見也)。[0024a10] 爾時世尊。欲重宣",
    "X18n0332_003:0024a11": "此義。而說偈言。",
    "X18n0332_003:0024a12": "[0024a12] 一切都無生。亦無因緣滅。於彼生滅中。而起因緣",
    "X18n0332_003:0024a13": "想。[0024a13] (謂諸法本無生滅何有。諸凡愚人。於妄生滅中。而起四緣之想)。[0024a13] 非遮滅復生。相",
    "X18n0332_003:0024a14": "續因緣起。唯為斷凡愚。癡惑妄想緣。[0024a14] (唐譯云。非遮諸緣會。如是",
    "X18n0332_003:0024a15": "滅復生。但止於凡愚妄想之所著。○佛謂非遮生滅相續諸緣起法。何以故。了知諸法。當體&#x8657;寂。由諸凡",
    "X18n0332_003:0024a16": "愚。妄生取著。但斷取心。諸法何有)。[0024a16] 有無緣起法。是悉無有生。習氣",
    "X18n0332_003:0024a17": "所迷轉。從是三有現。真實無生緣。亦復無有滅。觀",
    "X18n0332_003:0024a18": "一切有為。猶如&#x8657;空華。[0024a18] (頌義可知)。[0024a18] 攝受及所攝。捨離惑",
    "X18n0332_003:0024a19": "亂見。非已生當生。亦復無因緣。一切無所有。斯皆",
    "X18n0332_003:0024a20": "是言說。[0024a20] (攝受是識。所攝是境。惑亂諸見。智者當離。諸法本寂。不墮三世故云非已生當生也。",
    "X18n0332_003:0024a21": "三世既非。因緣何有。故云一切無所有。若能若所。其因其緣。墮三世論者。皆言說妄想耳)。",
    "X18n0332_003:0024a22": "[0024a22] 爾時大慧菩薩摩訶薩復白佛言。世尊。惟願為說言",
    "X18n0332_003:0024a23": "說妄想相心經。[0024a23] (心經。魏唐二譯作心法門。○此問。從前偈言說妄想二意中發起)。[0024a23] 世",
    "X18n0332_003:0024a24": "尊。我及餘菩薩摩訶薩。若善知言說妄想相心經。則",
    "X18n0332_003:0024b01": "能通達言說所說二種義。疾得阿耨多羅三藐三菩",
    "X18n0332_003:0024b02": "提。以言說所說二種趣。淨一切眾生。[0024b02] (言說。唐譯作能說。○此大慧自",
    "X18n0332_003:0024b03": "陳問意。謂有如是利益。故應問也)。[0024b03] 佛告大慧。諦聽諦聽。善思念之。當",
    "X18n0332_003:0024b04": "為汝說。大慧白佛言。善哉世尊。唯然受教。佛告大慧。",
    "X18n0332_003:0024b05": "有四種言說妄想相。謂相言說。夢言說。過妄想計著",
    "X18n0332_003:0024b06": "言說。無始妄想言說。[0024b06] (此標名。下釋義)。[0024b06] 相言說者。從自妄想色",
    "X18n0332_003:0024b07": "相計著生。[0024b07] (色。謂青黃赤白等。相。謂高低曲直等。相本非相由自妄想計著生。此明相言說之所",
    "X18n0332_003:0024b08": "由生也)。[0024b08] 夢言說者先所經境界。隨憶念生。從覺已。境界",
    "X18n0332_003:0024b09": "無性生。[0024b09] (境界無性生。魏譯作&#x8657;妄境界不實而生。○先所經境界者。謂昔曾經歷之境。隨憶生夢。夢既",
    "X18n0332_003:0024b10": "覺。則夢中言說。或隨夢起言說。皆妄也。出夢言說生之所以云。本從無性境界生也。無性謂夢中境界。無性而",
    "X18n0332_003:0024b11": "有相故)。[0024b11] 過妄想計著言說者。先怨所作業。隨憶念生。[0024b11] (過。即",
    "X18n0332_003:0024b12": "過惡。諸狠戾言說是也。由先時怨所作業。今隨憶念。生諸過惡言說)。[0024b12] 無始妄想言說者。",
    "X18n0332_003:0024b13": "無始&#x8657;偽計著。過自種習氣生。[0024b13] (魏譯云無始言說者。從無始來。執著戲論",
    "X18n0332_003:0024b14": "煩惱種子熏習而生。○過自種者。謂過之自種子也。過有貪瞋癡慢之不同。各有種現。交相熏習。而起言說)。",
    "X18n0332_003:0024b15": "[0024b15] 是名四種言說妄想相。[0024b15] (結名可知)。[0024b15] 爾時大慧菩薩摩訶薩。",
    "X18n0332_003:0024b16": "復以此義。勸請世尊。惟願更說言說妄想所現境界。",
    "X18n0332_003:0024b17": "[0024b17] (前問言說所起之因。此問言說所現之境)。[0024b17] 世尊。何處。何故。云何。何因。眾生",
    "X18n0332_003:0024b18": "妄想言說生。[0024b18] (魏譯云。惟願為我。重說四種&#x8657;妄執著言語之相。眾生言語。何處出。云何出。何",
    "X18n0332_003:0024b19": "因出。○今文四何。皆能問之辭也。以言說一句貫之。謂何處言說生。何故言說生等。如魏譯可知)。[0024b19] 佛",
    "X18n0332_003:0024b20": "告大慧。頭胸喉鼻唇舌齗齒。和合出音聲。[0024b20] (此明言說所起之處",
    "X18n0332_003:0024b21": "也。齗魚巾切。齒根肉也。唐譯作齶。傍牙也)。[0024b21] 大慧白佛言。世尊。言說妄想。為",
    "X18n0332_003:0024b22": "異為不異。佛告大慧。言說妄想。非異非不異。所以者",
    "X18n0332_003:0024b23": "何。謂彼因生相故。[0024b23] (所以下。魏譯云。何以故。因彼&#x8657;妄法相。生言說故。○因。即妄想也。從",
    "X18n0332_003:0024b24": "因所生之相。言說也。不即不離。二無實體。故云非異非不異。雙遣。如下文說)。[0024b24] 大慧。若言說",
    "X18n0332_003:0024c01": "妄想異者。妄想不應是因。若不異者。語不顯義。而有",
    "X18n0332_003:0024c02": "顯示。是故非異非不異。[0024c02] (此承上文。以言說對妄想。辨異不異也。古注云。若言說與",
    "X18n0332_003:0024c03": "妄想異者。不應因妄想起言說。若言說與妄想不異者。則言說不能顯示其義。非不異也)。[0024c03] 大慧復",
    "X18n0332_003:0024c04": "白佛言。世尊。為言說即是第一義。為所說者是第一",
    "X18n0332_003:0024c05": "義。佛告大慧。非言說是第一義。亦非所說是第一義。",
    "X18n0332_003:0024c06": "[0024c06] (若以言說為第一義者指非月故。若以所說為第一義者。法亦成緣。因待有故。此雙遣能所二過也)。[0024c06] 所以",
    "X18n0332_003:0024c07": "者何。謂第一義聖樂。言說所入。是第一義。非言說是",
    "X18n0332_003:0024c08": "第一義。[0024c08] (言說如門。行者依言說之門而入。升堂入室處。是第一義。非門即堂之與室也)。[0024c08] 第一",
    "X18n0332_003:0024c09": "義者。聖智自覺所得。非言說妄想覺境界。[0024c09] (自覺所得者。謂心境",
    "X18n0332_003:0024c10": "一如。理智雙寂為得。非言說知解可通。故云非言說妄想境界)。[0024c10] 是故言說妄想。不顯",
    "X18n0332_003:0024c11": "示第一義。言說者。生滅動搖。展轉因緣起。若展轉因",
    "X18n0332_003:0024c12": "緣起者。彼不顯示第一義。大慧。自他相無性。故言說",
    "X18n0332_003:0024c13": "相。不顯示第一義。[0024c13] (蓋第一義。無聲無臭。寂然無朕。言說則是生滅動搖。從展轉因緣起。",
    "X18n0332_003:0024c14": "是故言說不能顯示第一義也。自他相無性者。謂能說為自相。所說為他相自他俱妄。故言說不能顯示第一",
    "X18n0332_003:0024c15": "義也)。[0024c15] 復次大慧。隨人自心現量。故種種相。外性非性。言",
    "X18n0332_003:0024c16": "說妄想。不顯示第一義。是故大慧。當離言說諸妄想",
    "X18n0332_003:0024c17": "相。[0024c17] (唐譯云。第一義者。但唯自心。種種外相。悉皆無有。言語分別。不能顯示。是故大慧。應當遠離言語分別。○",
    "X18n0332_003:0024c18": "謂隨入一切。皆是自心現量。則知外種種相。性非性矣。唯心境界。言說莫及。是故不能顯示第一義。是故下。勉",
    "X18n0332_003:0024c19": "諸菩薩。當離言既妄想相)。[0024c19] 爾時世尊。欲重宣此義。而說偈言。",
    "X18n0332_003:0024c20": "[0024c20] 諸性無自性。亦復無言說。甚深空空義。愚夫不能",
    "X18n0332_003:0024c21": "了。[0024c21] (諸性。諸妄想性也。性既無性。言說何有。故云亦復無言說。空空者。承上二句。謂諸性空。及言說空也。",
    "X18n0332_003:0024c22": "空空境界。即第一義。是故愚夫不能了)。[0024c22] 一切性自性。言說法如影。自",
    "X18n0332_003:0024c23": "覺聖智子。實際我所說。[0024c23] (前二句。舉喻類明。諸性言說。二皆如影。謂不實也。後",
    "X18n0332_003:0024c24": "二句。承上二句。出所說意。言世尊為得自覺聖智之子。說諸性言說之實際耳)。",
    "X18n0332_003:0025a01": "[0025a01] 爾時大慧菩薩摩訶薩。復白佛言。世尊。惟願為說離",
    "X18n0332_003:0025a02": "有。無。一。異。俱。不俱。非有。非無。常。無常。一切外道所不",
    "X18n0332_003:0025a03": "行。自覺聖智所行。離妄想自相共相。入於第一真實",
    "X18n0332_003:0025a04": "之義。諸地相續。漸次上上增進清淨之相。隨入如來",
    "X18n0332_003:0025a05": "地相。無開發本願。譬如眾色摩尼境界無邊相行。自",
    "X18n0332_003:0025a06": "心現趣部分之相。一切諸法。[0025a06] (從惟願為說至此。皆請說之義也。以為說二字。",
    "X18n0332_003:0025a07": "直貫末句。謂惟願為說離有無等相。外道所不行。聖智所行者。又為說離自共相。入第一義者。又為說諸地相",
    "X18n0332_003:0025a08": "續。乃至如來地。無邊相行。唯心所現分部之相一切諸法。大慧因聞第一義離言說境界。故發此問。意欲重顯",
    "X18n0332_003:0025a09": "一切外道所計諸見。不能行於第一義中。所行者。唯自覺聖智耳)。[0025a09] 我及餘菩薩摩訶",
    "X18n0332_003:0025a10": "薩。離如是等妄想自性自共相見。疾得阿耨多羅三",
    "X18n0332_003:0025a11": "藐三菩提。令一切眾生。一切安樂。具足充滿。[0025a11] (此大慧自陳問",
    "X18n0332_003:0025a12": "意也。謂若得聞上諸義。則能遠離如是妄想自共相見。疾得阿耨菩提也。自利既爾。亦能令諸眾生。具足充滿",
    "X18n0332_003:0025a13": "一切安樂)。[0025a13] 佛告大慧。善哉善哉。汝能問我如是之義。多所",
    "X18n0332_003:0025a14": "安樂多所饒益。哀愍一切諸天世人。[0025a14] (世尊將酬問義且先歎其所問。",
    "X18n0332_003:0025a15": "具足自利利他之益)。[0025a15] 佛告大慧。諦聽諦聽。善思念之。吾當為汝",
    "X18n0332_003:0025a16": "分別解說。大慧白佛言。善哉世尊。唯然受教。佛告大",
    "X18n0332_003:0025a17": "慧。不知心量愚痴凡夫。取內外性。依於一異俱不俱",
    "X18n0332_003:0025a18": "有無非有非無常無常。自性習因。計著妄想。[0025a18] (此世尊將酬其",
    "X18n0332_003:0025a19": "問。先顯妄因。以定凡愚所計之本也。新說云。言凡夫愚癡。不知自心現量。妄習為因之所變現。執內外法。為有",
    "X18n0332_003:0025a20": "為無。起四句等見。以十二喻。況此有無一異等法。皆不真實。是應遠離)。[0025a20] 譬如&#x7FA3;鹿。為渴",
    "X18n0332_003:0025a21": "所逼。見春時燄而作水想。迷亂馳趣。不知非水。[0025a21] (喻也)。[0025a21] 如",
    "X18n0332_003:0025a22": "是愚夫。無始&#x8657;偽妄想所熏習。三毒燒心。樂色境界。",
    "X18n0332_003:0025a23": "見生住滅。取內外性。墮於一異俱不俱有無非有非",
    "X18n0332_003:0025a24": "無常無常想。妄見攝受。[0025a24] (法也。&#x7FA3;鹿。喻愚夫。為渴所逼。喻無始妄習所熏。陽燄。喻陰",
    "X18n0332_003:0025b01": "界入等。而作水想。喻外道計著。迷亂馳趣。喻墮一異等見。不知非水。喻妄見攝受)。[0025b01] 如揵闥婆",
    "X18n0332_003:0025b02": "城。凡愚無智。而起城想。無始習氣。計著相現。彼非有",
    "X18n0332_003:0025b03": "城非無城。[0025b03] (喻也。彼非有城非無城者。謂雖見似城。海氣所現。實非城也。幻相不無。因緣故現)。",
    "X18n0332_003:0025b04": "[0025b04] 如是外道。無始&#x8657;偽習氣計著。依於一異俱不俱有",
    "X18n0332_003:0025b05": "無非有非無常無常見。不能了知自心現量。[0025b05] (法也。揵城。喻陰",
    "X18n0332_003:0025b06": "界入等。而起城想。喻外道計著習氣。計著相現。喻依妄習起一異等見。非有城非無城。喻不能了知自心現量。",
    "X18n0332_003:0025b07": "妄起分別有無等也)。[0025b07] 譬如有人。夢見男女象馬車步城邑園林",
    "X18n0332_003:0025b08": "山河浴池種種莊嚴。自身入中。覺已憶念。大慧。於意",
    "X18n0332_003:0025b09": "云何。如是士夫。於前所夢。憶念不捨。為黠慧不。大慧",
    "X18n0332_003:0025b10": "白佛言。不也。世尊。[0025b10] (喻也)。[0025b10] 佛告大慧。如是凡夫。惡見所噬。",
    "X18n0332_003:0025b11": "外道智慧。不知如夢自心現性。依於一異俱不俱有",
    "X18n0332_003:0025b12": "無非有非無常無常見。[0025b12] (法也。夢非外來。由自心現。陰等如夢。復何分別一異等耶。",
    "X18n0332_003:0025b13": "由諸外道。不知自心現量。計著諸見。與彼憶念夢境不捨者。同也)。[0025b13] 譬如畫像。不高不",
    "X18n0332_003:0025b14": "下。而彼凡愚。作高下想。[0025b14] (喻也)。[0025b14] 如是未來外道。惡見習氣",
    "X18n0332_003:0025b15": "充滿。依於一異俱不俱有無非有非無常無常見。自",
    "X18n0332_003:0025b16": "壞壞他。餘離有無無生之論。亦說言無。[0025b16] (法也。畫非高下。高下由心。",
    "X18n0332_003:0025b17": "如彼諸法。本然平等。而未來外道。充滿世間。妄見一異等也。餘離有無無生之論者。謂如來正論。觀法無生。離",
    "X18n0332_003:0025b18": "於有無。外道亦計言無。自壞壞他。為過甚矣)。[0025b18] 謗因果見。拔善根本。壞清淨",
    "X18n0332_003:0025b19": "因。勝求者。當遠離去。作如是說。彼墮自他俱見有無",
    "X18n0332_003:0025b20": "妄想已。墮建立誹謗。以是惡見。當墮地獄。[0025b20] (謗因下。出撥無之過。",
    "X18n0332_003:0025b21": "勝求下。勉正行者。當離此惡。作如下。對治眾惡。是遠離法)。[0025b21] 譬如翳目見有垂髮。謂",
    "X18n0332_003:0025b22": "眾人言。汝等觀此。而是垂髮。畢竟非性非無性。見不",
    "X18n0332_003:0025b23": "見故。[0025b23] (垂髮。魏唐二譯作毛輪。○喻也。毛輪。是燈上所見圓影。垂髮。是翳目所見覆面之髮。而是下。出垂髮",
    "X18n0332_003:0025b24": "之妄。謂翳目妄見垂髮。而不知垂髮。非有非無。以翳目妄見。故非無性。淨眼不見。故非有性。有性無性。二皆妄",
    "X18n0332_003:0025c01": "見)。[0025c01] 如是外道。妄見希望。依於一異俱不俱有無非有",
    "X18n0332_003:0025c02": "非無常無常見。誹謗正法。自陷陷他。[0025c02] (法也。翳見垂髮。喻諸外道妄見",
    "X18n0332_003:0025c03": "陰界入等。誹謗下。出其惡見之咎)。[0025c03] 譬如火輪非輪。愚夫輪想。非有智",
    "X18n0332_003:0025c04": "者。[0025c04] (喻也。火輪。旋火也。本無有輪。愚夫妄作輪想。非智者之見也)。[0025c04] 如是外道。惡見希",
    "X18n0332_003:0025c05": "望。依於一異俱不俱有無非有非無常無常想。一切",
    "X18n0332_003:0025c06": "性生。[0025c06] (法也。火輪無性。妄計為有。喻如諸法本空。外作一異等想。故有一切性生)。[0025c06] 譬如水泡",
    "X18n0332_003:0025c07": "似摩尼珠。愚小無智。作摩尼想。計著追逐。而彼水泡。",
    "X18n0332_003:0025c08": "非摩尼。非非摩尼。取不取故。[0025c08] (喻也。智者不取。故非摩尼。愚小追逐。故非非摩",
    "X18n0332_003:0025c09": "尼)。[0025c09] 如是外道。惡見妄想習氣所熏。於無所有。說有生",
    "X18n0332_003:0025c10": "緣。有者言滅。[0025c10] (法也。喻中言愚小者。愚。指外道。小。指二乘。法中言無有說有。謂計異性能生法",
    "X18n0332_003:0025c11": "也。有者言滅。指外道計斷滅論者)。[0025c11] 復次大慧。有三種量五分論。各建",
    "X18n0332_003:0025c12": "立已。得聖智自覺。離二自性事。而作有性妄想計著。",
    "X18n0332_003:0025c13": "[0025c13] (新說云。言三種量者。一現量。二比量。三聖言量。量者。楷定義。譬夫升斗量物也。現量者。現即顯現。謂分明證境。",
    "X18n0332_003:0025c14": "不帶名言。無籌度心。親得法體。離妄分別。而非錯謬。比量者。比即比類。謂以因由譬喻。比類量度而得知故。聖",
    "X18n0332_003:0025c15": "言量者。謂以如來聖教。為準繩故。五分論者。一宗。二因。三喻。四合。五結。宗因喻三。亦云三支比量。合結但成之。",
    "X18n0332_003:0025c16": "且如外道。妄計執聲為常。於聲明中立量云。聲是有法。定常為宗。因云所作性故。同喻如&#x8657;空。然而&#x8657;空。非所",
    "X18n0332_003:0025c17": "作性。則因上不轉。引喻不齊。立聲為常不成。若佛法中。聲是無常。故立量云。聲是有法。定無常為宗。因云所作",
    "X18n0332_003:0025c18": "性故。同喻如瓶盆。如首楞嚴云。音聲雜語言。但依名句味。豈常也哉。外道何由去執。集註云。如來建立三種量。",
    "X18n0332_003:0025c19": "五分論。揀辯邪正已。令離緣起妄想二種自性事。得自覺聖智。而愚夫猶計作有性。起妄想分別)。[0025c19] 大",
    "X18n0332_003:0025c20": "慧。心意意識。身心轉變。自心現攝所攝諸妄想斷。如",
    "X18n0332_003:0025c21": "來地自覺聖智修行者。不於彼作性非性想。[0025c21] (謂正修行者。斷",
    "X18n0332_003:0025c22": "心意識能所諸妄想故。於自身心。得勝轉依。不於攝所攝陰界入等。作有無想)。[0025c22] 若復修行者。",
    "X18n0332_003:0025c23": "如是境界性非性攝取想生者。彼即取長養。及取我",
    "X18n0332_003:0025c24": "人。[0025c24] (謂修行者。不正計著。於如是攝所攝境。計著有性無性。生攝取相。彼即墮於長養我人等見。失於正受)。",
    "X18n0332_003:0026a01": "[0026a01] 大慧。若說彼性自性自共相。一切皆是化佛所說。非",
    "X18n0332_003:0026a02": "法佛說。[0026a02] (謂性自性等。是化佛權說。非法佛第一義之說也)。[0026a02] 又諸言說。悉由愚",
    "X18n0332_003:0026a03": "夫希望見生。不為別建立趣自性法。得聖智自覺三",
    "X18n0332_003:0026a04": "昧樂住者。分別顯示。[0026a04] (謂化佛言說。悉由隨順愚夫希望見生。而不為別立趣自性第",
    "X18n0332_003:0026a05": "一義之法。何以故。蓋自性法。乃為得自覺聖智三昧樂住者。分別顯示故)。[0026a05] 譬如水中。有樹",
    "X18n0332_003:0026a06": "影現。彼非影非非影。非樹形非非樹形。[0026a06] (喻也)。[0026a06] 如是外道。",
    "X18n0332_003:0026a07": "見習所熏。妄想計著。依於一異俱不俱有無非有非",
    "X18n0332_003:0026a08": "無常無常想。而不能知自心現量。[0026a08] (法也。非影非形二句。謂離樹無影。影",
    "X18n0332_003:0026a09": "實在樹。故非影也。所現唯水。因樹成影。故非非影也。水本無樹。唯水所現。故非樹也。離樹無影。全影即樹。故非",
    "X18n0332_003:0026a10": "非樹也。以況自心現量。離是非是。外道無知。妄計一異等)。[0026a10] 譬如明鏡。隨緣顯現一",
    "X18n0332_003:0026a11": "切色像。而無妄想。彼非像非非像。而見像非像。妄想",
    "X18n0332_003:0026a12": "愚夫。而作像想。[0026a12] (喻也。鏡隨外緣。顯現眾像。鏡無忻厭。離是非是也。非像非非像者。同前樹",
    "X18n0332_003:0026a13": "影。諸愚夫輩。妄見是像非像。而作像想)。[0026a13] 如是外道惡見。自心像現。妄想",
    "X18n0332_003:0026a14": "計著。依於一異俱不俱有無非有非無常無常見。[0026a14] (法也",
    "X18n0332_003:0026a15": "鏡喻自心現量。像喻陰界入法。謂陰界入法。離自心現量。無別有性。如像離鏡。非別有故。而諸外道。不知自心",
    "X18n0332_003:0026a16": "妄計一異俱不俱等)。[0026a16] 譬如風水。和合出聲。彼非性非非性。[0026a16] (唐譯云。譬",
    "X18n0332_003:0026a17": "如谷響。依於風水人等音聲。和合而起。非有非無。○喻也。非性句。如前影像)。[0026a17] 如是外道。惡",
    "X18n0332_003:0026a18": "見妄想。依於一異俱不俱有無非有非無常無常見。",
    "X18n0332_003:0026a19": "[0026a19] (法合可知)。[0026a19] 譬如大地無草木處。熱燄川流。洪浪雲湧。彼非",
    "X18n0332_003:0026a20": "性非非性。貪無貪故。[0026a20] (喻也。川流浪湧。皆熱燄流動之相也。貪無貪者。釋上非性非非",
    "X18n0332_003:0026a21": "性意。言陽燄流動。渴鹿所逐。故貪。謂非非性也。人知是燄。故不貪。謂非性也)。[0026a21] 如是愚夫。無",
    "X18n0332_003:0026a22": "始&#x8657;偽習氣所熏。妄想計著。依生住滅。一異俱不俱",
    "X18n0332_003:0026a23": "有無非有非無常無常。緣自住事門。亦復如彼熱燄",
    "X18n0332_003:0026a24": "波浪。[0026a24] (法也。大地無草木處。喻真如非相處。熱燄等。喻陰界入法。謂此外道。由無始&#x8657;偽習氣所熏。妄依生",
    "X18n0332_003:0026b01": "住滅相一異等。乃緣聖智事門。亦復如彼一異等見。故云亦復如彼熱燄波浪)。[0026b01] 譬如有人。&#x546A;",
    "X18n0332_003:0026b02": "術機發。以非眾生數。毗舍闍鬼。方便合成。動搖云為。",
    "X18n0332_003:0026b03": "凡愚妄想。計著往來。[0026b03] (魏譯云。譬如有人。依&#x546A;術力。起於死尸。機關木人。無眾生體。依",
    "X18n0332_003:0026b04": "毗舍闍力。依幻師力。作去來事。○喻也。非眾生數者。謂以草木。編刻人形。或以&#x546A;術。或託毗舍闍鬼之力。方便",
    "X18n0332_003:0026b05": "合成。機關內發。動搖云為。然以草木編刻。本非有情。故云非眾生數。毗舍闍。譯云啖精氣)。[0026b05] 如是外",
    "X18n0332_003:0026b06": "道惡見希望。依於一異俱不俱有無非有非無常無",
    "X18n0332_003:0026b07": "常見。戲論計著。不實建立。大慧。是故欲得自覺聖智",
    "X18n0332_003:0026b08": "事。當離生住滅。一異俱不俱有無非有非無常無常",
    "X18n0332_003:0026b09": "等惡見妄想。[0026b09] (法也。木人。喻真如無我。&#x546A;術機發及毗舍闍。喻惡見希望。計著往來。喻依陰界",
    "X18n0332_003:0026b10": "入法起生住滅一異等見。是故下。結勸得自覺者。當離一異等也)。[0026b10] 爾時世尊。欲重宣",
    "X18n0332_003:0026b11": "此義。而說偈言。",
    "X18n0332_003:0026b12": "[0026b12] 幻夢水樹影。垂髮熱時燄。如是觀三有。究竟得解",
    "X18n0332_003:0026b13": "脫。[0026b13] (以眾譬例三有也。依譬觀察。則得究竟解脫)。[0026b13] 譬如鹿渴想。動轉迷亂",
    "X18n0332_003:0026b14": "心。鹿想謂為水。而實無水事。如是識種子。動轉見",
    "X18n0332_003:0026b15": "境界。愚夫妄想生。如為翳所翳。於無始生死。計著",
    "X18n0332_003:0026b16": "攝受性。如逆楔出楔。捨離貪攝受。[0026b16] (動轉。即有無生滅。此有無生滅",
    "X18n0332_003:0026b17": "境界。從愚夫妄想所生。集註云。眾生為計著攝受。如楔楔之。不能出離。如來憐憫。以不實諸喻為楔。逆而",
    "X18n0332_003:0026b18": "楔之。令其出離。不被惡見妄想。及攝受之性所障)。[0026b18] 如幻&#x546A;機發。浮雲夢電",
    "X18n0332_003:0026b19": "光。觀是得解脫。永斷三相續。[0026b19] (浮雲電光。長行無出。此為旁喻也。三相續。",
    "X18n0332_003:0026b20": "見第三卷)。[0026b20] 於彼無有作。猶如燄&#x8657;空。如是知諸法。則為",
    "X18n0332_003:0026b21": "無所知。[0026b21] (燄&#x8657;空。唐譯作如空中陽燄。○言諸法本無作者。如空中陽燄。以如是知。則所知無",
    "X18n0332_003:0026b22": "實矣)。[0026b22] 言教唯假名。彼亦無有相。於彼起妄想。陰行如",
    "X18n0332_003:0026b23": "垂髮。[0026b23] (能喻為言教。所喻是陰等。以言教對陰等。謂能所俱無相。故云彼亦無相也。於彼能所。起",
    "X18n0332_003:0026b24": "妄想。則行陰遷流。依妄生妄。如垂髮之非實耳)。[0026b24] 如畫垂髮幻。夢揵闥婆城。",
    "X18n0332_003:0026c01": "火輪熱時燄。無而現眾生。[0026c01] (末句。唐譯作實無而見有。○謂諸妄本無。現時",
    "X18n0332_003:0026c02": "似有。雖無而眾相常現。末句眾生字。即眾相也。此頌喻義)。[0026c02] 常無常一異。俱不俱",
    "X18n0332_003:0026c03": "亦然。無始過相續。愚夫癡妄想。[0026c03] (此頌法義)。[0026c03] 明鏡水淨眼。",
    "X18n0332_003:0026c04": "摩尼妙寶珠。於中現眾色。而實無所有。一切性顯",
    "X18n0332_003:0026c05": "現。如晝熱時燄。種種眾色現。如夢無所有。[0026c05] (眾譬。偈中疊出",
    "X18n0332_003:0026c06": "者。蓋反復例明諸法不實。勉諸行者。要當遠離)。",
    "X18n0332_003:0026c07": "[0026c07] 復次大慧。如來說法。離如是四句。謂一異俱不俱有",
    "X18n0332_003:0026c08": "無非有非無常無常。離於有無建立誹謗。[0026c08] (此承前章。以明如來",
    "X18n0332_003:0026c09": "說法。離此諸過)。[0026c09] 分別結集。真諦。緣起。道滅。解脫。如來說法。以",
    "X18n0332_003:0026c10": "是為首。[0026c10] (真諦。理也。緣起。十二緣起法也。道滅。四諦之二。是出世因果。影帶苦集二諦。世間因果。解脫。即",
    "X18n0332_003:0026c11": "涅槃也。如來化儀。分而為三。初說二乘故云以是為首)。[0026c11] 非性。非自在。非無因。非",
    "X18n0332_003:0026c12": "微塵。非時。非自性相續。而為說法。[0026c12] (此揀過也。謂如來以正因緣為說諸",
    "X18n0332_003:0026c13": "法。非如外道計彼性自在等。而作言說)。[0026c13] 復次大慧。為淨煩惱爾燄障故。",
    "X18n0332_003:0026c14": "譬如商主。次第建立百八句無所有。善分別諸乘。及",
    "X18n0332_003:0026c15": "諸地相。[0026c15] (集註云。如來建立百八句義。及分別諸乘地相。令諸眾生淨除二障。斷滅諸惑。猶如&#x5547;主引導",
    "X18n0332_003:0026c16": "眾商。直至寶所。於其險阻之處。設諸方便。悉令過之)。[0026c16] 復次大慧。有四種禪。云何",
    "X18n0332_003:0026c17": "為四。謂愚夫所行禪。觀察義禪。攀緣如禪。如來禪。[0026c17] (此標",
    "X18n0332_003:0026c18": "名。下釋義)。[0026c18] 云何愚夫所行禪。謂聲聞緣覺外道修行者。觀",
    "X18n0332_003:0026c19": "人無我性。自相共相。骨璅。無常苦不淨相。計著為首。",
    "X18n0332_003:0026c20": "如是相。不異觀。前後轉進。想不除滅。是名愚夫所行",
    "X18n0332_003:0026c21": "禪。[0026c21] (骨璅。即小乘白骨觀也。如是相不異觀者。如是相。即牒人無我等。不異觀者。謂觀諸相。本性空寂。故不異",
    "X18n0332_003:0026c22": "也。古註云。二乘觀人空。又觀陰界入自共相。作無常苦不淨觀。如是相不異。如是觀自共相等。觀無常等行。雖",
    "X18n0332_003:0026c23": "有勝進。然不離相。是名愚夫所行禪)。[0026c23] 云何觀察義禪。謂人無我自相共",
    "X18n0332_003:0026c24": "相。外道自他俱無性已。觀法無我。彼地相義。漸次增",
    "X18n0332_003:0027a01": "進。是名觀察義禪。[0027a01] (謂字下。應加一觀字。義始足。是觀二乘義。外道下。是觀外道義。觀法",
    "X18n0332_003:0027a02": "下。是觀菩薩義。自他俱無性者。謂自性。他性。自他俱性。無性。謂無因性也。此四是外道所計之義。諸乘並觀。故",
    "X18n0332_003:0027a03": "名觀察義禪)。[0027a03] 云何攀緣如禪。[0027a03] (魏唐二譯。於如字上。加一真字)。[0027a03] 謂妄想二無",
    "X18n0332_003:0027a04": "我妄想。如實處。不生妄想。是名攀緣如禪。[0027a04] (攀緣如者。謂菩薩乘",
    "X18n0332_003:0027a05": "人。以智緣如。智理相寂。名攀緣如禪也。妄想二無我妄想者。上妄想字。是能緣之智。以智稱妄想者。謂智體如",
    "X18n0332_003:0027a06": "幻。故亦云妄想。下妄想字。指二無我說。二無我。是所緣境。猶屬法數。故亦稱妄想。如實處。更無妄想。故云如實",
    "X18n0332_003:0027a07": "處不生妄想。是名下。結名)。[0027a07] 云何如來禪。謂入如來地。得自覺聖智",
    "X18n0332_003:0027a08": "相三種樂住。成辦眾生不思議事。是名如來禪。[0027a08] (謂入下。魏",
    "X18n0332_003:0027a09": "譯云。謂如實入如來地故。入內身聖智三空三種樂行故。能成辦眾生所作不可思議是名觀察如來禪。○聖",
    "X18n0332_003:0027a10": "智三種樂者。即法身。般若。解脫。故魏譯約內身三空而言三空。即三德故)。[0027a10] 爾時世尊。欲重",
    "X18n0332_003:0027a11": "宣此義。而說偈言。",
    "X18n0332_003:0027a12": "[0027a12] 愚夫所行禪。觀察相義禪。攀緣如實禪。如來清淨",
    "X18n0332_003:0027a13": "禪。[0027a13] (此頌舉名。下頌出義)。[0027a13] 譬如日日形。&#x9262;頭摩深險。如&#x8657;空火",
    "X18n0332_003:0027a14": "燼。修行者觀察。[0027a14] (梵語&#x9262;頭摩。譯云紅蓮華。新說云。此明外道二乘修禪之相。言外道",
    "X18n0332_003:0027a15": "計著神我。於禪觀時。見如日月形狀明淨朗耀。或見如紅蓮華。在深險之下。二乘以自共相為實有。&#x7070;身",
    "X18n0332_003:0027a16": "滅智。同於&#x8657;空。如薪盡火滅。以為究竟涅槃)。[0027a16] 如是種種相。外道道通禪。",
    "X18n0332_003:0027a17": "亦復墮聲聞。及緣覺境界。[0027a17] (道通禪者。謂外道所通之禪也)。[0027a17] 捨離彼",
    "X18n0332_003:0027a18": "一切。則是無所有。[0027a18] (捨離諸相。入真如禪。無所有。即真如故)。[0027a18] 一切剎諸",
    "X18n0332_003:0027a19": "佛。以不思議手。一時摩其頂。隨順入如相。[0027a19] (此頌如來禪也。",
    "X18n0332_003:0027a20": "前三句頌成辦眾生不思議事。末句結入如相)。",
    "X18n0332_003:0027a21": "[0027a21] 爾時大慧菩薩摩訶薩。復白佛言。世尊般涅槃者。說",
    "X18n0332_003:0027a22": "何等法。謂為涅槃。[0027a22] (此問。從前如來禪三種樂中發起。涅槃是體。三種是德。大慧因聞德",
    "X18n0332_003:0027a23": "而問體也。新說云。外道以見神我為涅槃。二乘以身智滅如薪盡火滅為涅槃。故問如來說何等法。名為涅槃)。",
    "X18n0332_003:0027a24": "[0027a24] 佛告大慧。一切自性習氣藏意意識。見習轉變。名為",
    "X18n0332_003:0027b01": "涅槃。諸佛及我涅槃。自性空事境界。[0027b01] (此明轉心意識諸見習氣。名大",
    "X18n0332_003:0027b02": "涅槃也。諸佛下。明彼我身土法化教證因果等。是涅槃自性空事境界。又解。自性空。即涅槃體也。事境界者。即",
    "X18n0332_003:0027b03": "力通自在三種意生身。是涅槃用也。集註云。事境界者。如華嚴事事無礙法界也)。[0027b03] 復次大慧。",
    "X18n0332_003:0027b04": "涅槃者。聖智自覺境界。離斷常妄想性非性。[0027b04] (此承前文。廣明",
    "X18n0332_003:0027b05": "涅槃意也)。[0027b05] 云何非常。謂自相共相妄想斷。故非常。云何非",
    "X18n0332_003:0027b06": "斷。謂一切聖去來現在得自覺。故非斷。[0027b06] (釋文可知)。[0027b06] 大慧。涅",
    "X18n0332_003:0027b07": "槃不壞不死。若涅槃死者。復應受生相續。苦壞者。應",
    "X18n0332_003:0027b08": "墮有為相。是故涅槃離壞離死。是故修行者之所歸",
    "X18n0332_003:0027b09": "依。[0027b09] (涅槃經云。涅言不生。槃言不滅。不生不滅。名大涅槃。今言壞者。即生住異滅四相中之異相也。蓋言涅槃",
    "X18n0332_003:0027b10": "永離四相。故云不壞不死。新說云。以更不受生相續。故涅槃不死。以非有為生住滅法。故涅槃不壞。以不壞不",
    "X18n0332_003:0027b11": "死故。為修行者之所歸依)。[0027b11] 復次大慧。涅槃。非捨非得。非斷非常。非",
    "X18n0332_003:0027b12": "一義。非種種義。是名涅槃。[0027b12] (新說云。涅槃無煩惱可捨。無菩提可得。故非斷常一",
    "X18n0332_003:0027b13": "異。唯證相應。是名如來涅槃)。[0027b13] 復次大慧。聲聞緣覺涅槃者。覺自相",
    "X18n0332_003:0027b14": "共相。不習近境界。[0027b14] (不習近境界。唐譯作捨離憒&#x9599;。○前明如來大涅槃義。此別明二乘",
    "X18n0332_003:0027b15": "涅槃。以顯深淺之殊也。二乘之人。樂獨善寂。宴處山林。不假徒眾。故云不習近境界)。[0027b15] 不顛倒見。",
    "X18n0332_003:0027b16": "妄想不生。彼等於彼。作涅槃覺。[0027b16] (不顛倒等者。謂二乘不計神我等故。不顛",
    "X18n0332_003:0027b17": "倒見也。以不顛倒故。妄想不生。即於不生處。作涅槃想。此意簡其未盡涅槃實際故也)。[0027b17] 復次大",
    "X18n0332_003:0027b18": "慧。二種自性相。云何為二。謂言說自性相計著。事自",
    "X18n0332_003:0027b19": "性相計著。言說自性相計著者。從無始言說&#x8657;偽習",
    "X18n0332_003:0027b20": "氣計著生。事自性相計著者。從不覺自心現分齊生。",
    "X18n0332_003:0027b21": "[0027b21] (此文可解)。[0027b21] 復次大慧。如來以二種神力。建立菩薩摩訶薩。",
    "X18n0332_003:0027b22": "頂禮諸佛。聽受問義。云何二種神力建立。謂三昧正",
    "X18n0332_003:0027b23": "受。為現一切身面言說神力。及手灌頂神力。[0027b23] (二種神力。謂行",
    "X18n0332_003:0027b24": "者於三昧正受時。佛現身面言說神力。及灌頂神力)。[0027b24] 大慧。菩薩摩訶薩。初菩薩",
    "X18n0332_003:0027c01": "地。住佛神力。所謂入菩薩大乘照明三昧。入是三昧",
    "X18n0332_003:0027c02": "已。十方世界一切諸佛。以神通力。為現一切身面言",
    "X18n0332_003:0027c03": "說。如金剛藏菩薩摩訶薩。及餘如是相功德成就菩",
    "X18n0332_003:0027c04": "薩摩訶薩。[0027c04] (如是相功德成就者。謂成就二種神力之菩薩也。集註云。如華嚴會中。金剛藏菩薩。",
    "X18n0332_003:0027c05": "住初地時。蒙如來神力加持。餘菩薩亦爾)。[0027c05] 大慧。是名初菩薩地菩薩摩訶",
    "X18n0332_003:0027c06": "薩。得菩薩三昧正受神力。於百千劫。積習善根之所",
    "X18n0332_003:0027c07": "成就。次第諸地。對治所治相。通達究竟。[0027c07] (此結第一言說神力也。次",
    "X18n0332_003:0027c08": "第下。謂從初地至第九地。皆以言說神力。被其功德成就)。[0027c08] 至法雲地。住大蓮華微",
    "X18n0332_003:0027c09": "妙宮殿。坐大蓮華寶師子座。同類菩薩摩訶薩眷屬",
    "X18n0332_003:0027c10": "圍繞。眾寶瓔珞莊嚴其身。如黃金薝蔔。日月光明。諸",
    "X18n0332_003:0027c11": "最勝子。從十方來。就大蓮華宮殿座上。而灌其頂。譬",
    "X18n0332_003:0027c12": "如自在轉輪聖王。及天帝釋太子灌頂。是名菩薩手",
    "X18n0332_003:0027c13": "灌頂神力。[0027c13] (魏譯云。至法雲地。住大寶蓮華王宮殿。師子座上坐。同類菩薩摩訶薩眷屬圍繞。寶",
    "X18n0332_003:0027c14": "冠瓔珞莊嚴其身。如閻浮檀金薝蔔。日月光明勝蓮華色。爾時十方一切如來。各申其手。遙摩蓮華王座上菩",
    "X18n0332_003:0027c15": "薩摩訶薩頂。如得自在王帝釋王轉輪王。灌大子頂授位故。大慧。彼授位菩薩。及眷屬菩薩摩訶薩。依如來手",
    "X18n0332_003:0027c16": "摩頂故。得遍身樂。是故言手摩菩薩頂住持力。○按魏唐二譯。及今經標文。皆云如來手灌菩薩之頂。獨今文",
    "X18n0332_003:0027c17": "云諸最勝子。就彼座上而灌其頂。於喻於標。有相違意。此必譯主或筆受者之訛也。故錄魏譯如上。當准其義。",
    "X18n0332_003:0027c18": "有本最勝子子字作手。則似諸最勝手從十方來而灌其頂。准此義始順。譬始下。明其授職之義。是名下。結第",
    "X18n0332_003:0027c19": "二灌頂神力)。[0027c19] 大慧。是名菩薩摩訶薩。住二種神力。若菩薩",
    "X18n0332_003:0027c20": "摩訶薩。住二種神力。面見諸佛如來。若不如是。則不",
    "X18n0332_003:0027c21": "能見。[0027c21] (是名下。總結可知。若菩薩下。明住二力之益。若不下。顯不住之咎)。[0027c21] 復次大慧。菩",
    "X18n0332_003:0027c22": "薩摩訶薩。凡所分別三昧神足諸法之行。是等一切。",
    "X18n0332_003:0027c23": "悉住如來二種神力。[0027c23] (前所說二力。由佛被諸菩薩。為菩薩之自利也。今文謂所被諸",
    "X18n0332_003:0027c24": "菩薩。復承二力。分別諸法之行。利益眾生。為利他行。自利利他。皆由二種神力所被。故云是等一切悉住如來",
    "X18n0332_003:0028a01": "二種神力)。[0028a01] 大慧。若菩薩摩訶薩離佛神力能辯說者。一切",
    "X18n0332_003:0028a02": "凡夫亦應能說。所以者何。謂不住神力故。[0028a02] (此謂凡能說法。必藉",
    "X18n0332_003:0028a03": "諸佛神力。離佛二力。則辯有所屈。法有所滯故。所以下。徵釋凡夫不能說之所以。謂不住二力。故不能說)。[0028a03] 大",
    "X18n0332_003:0028a04": "慧。山石樹木。及諸樂器。城郭宮殿。以如來入城威神",
    "X18n0332_003:0028a05": "力故。皆自然出音樂之聲。何況有心者。聾盲瘖&#x7602;。無",
    "X18n0332_003:0028a06": "量眾苦。皆得解脫。如來有如是等無量神力。利安眾",
    "X18n0332_003:0028a07": "生。[0028a07] (木石無情。猶能出聲。聲中必頌佛德。如華嚴中雲臺寶網。皆有頌佛之偈。而況有情眾生。不讚詠乎。此顯",
    "X18n0332_003:0028a08": "如來入城。有如是神力之大。利益之深。以明二力。加持行者。勢必然也)。[0028a08] 大慧菩薩復白",
    "X18n0332_003:0028a09": "佛言。世尊。以何因緣。如來應供等正覺。菩薩摩訶薩。",
    "X18n0332_003:0028a10": "住三昧正受時。及勝進地灌頂時。加其神力。[0028a10] (此大慧復問加",
    "X18n0332_003:0028a11": "持神力之由)。[0028a11] 佛告大慧。為離魔業煩惱故。及不墮聲聞地",
    "X18n0332_003:0028a12": "禪故。為得如來自覺地故。及增進所得法故。[0028a12] (以有如是因緣",
    "X18n0332_003:0028a13": "故。諸菩薩必蒙其益。而諸佛必被其功也)。[0028a13] 是故如來應供等正覺。咸以神",
    "X18n0332_003:0028a14": "力建立諸菩薩摩訶薩。若不以神力建立者。則墮外",
    "X18n0332_003:0028a15": "道惡見妄想。及諸聲聞眾魔希望。不得阿耨多羅三",
    "X18n0332_003:0028a16": "藐三菩提。以是故。諸佛如來。咸以神力。攝受諸菩薩",
    "X18n0332_003:0028a17": "摩訶薩。[0028a17] (是故下。結所被之由。若不下。明不蒙之咎。以是下。重結所被。以明諸佛攝受之殷在此)。",
    "X18n0332_003:0028a18": "[0028a18] 爾時世尊。欲重宣此義。而說偈言。",
    "X18n0332_003:0028a19": "[0028a19] 神力人中尊。大願悉清淨。三摩提灌頂。初地及十",
    "X18n0332_003:0028a20": "地。[0028a20] (三摩提。亦曰三昧。智論云。一切禪定攝心。皆名三摩提。譯云正心行處。是心從無始來。常曲不端。得",
    "X18n0332_003:0028a21": "是正心行處。心則端直。譬如蛇行常曲。入竹筒則直。名義集又譯等持。謂離沉掉曰等。令心一境性曰持。",
    "X18n0332_003:0028a22": "二名通用。故長行云三昧也)。",
    "X18n0332_003:0028a23": "[0028a23] 爾時大慧菩薩摩訶薩。復白佛言。世尊。佛說緣起。即",
    "X18n0332_003:0028a24": "是說因緣。不自說道。[0028a24] (魏譯云。如來亦說依於因緣。而生諸法。而不說有自建立法。○",
    "X18n0332_003:0028b01": "此難如來所說因緣有過。同於外道所說也)。[0028b01] 世尊。外道亦說因緣。謂勝。自",
    "X18n0332_003:0028b02": "在。時。微塵生。如是諸性生。[0028b02] (謂外道因緣。從勝性自在等。生一切法)。[0028b02] 然世",
    "X18n0332_003:0028b03": "尊所謂因緣生諸性言說。有間悉檀。無間悉檀。[0028b03] (謂世尊所",
    "X18n0332_003:0028b04": "說。亦從因緣。生一切法。則佛與外道所說。為有間耶。為無間耶。若有間。則有別義。若無間。則同外道。悉檀。解見",
    "X18n0332_003:0028b05": "前註)。[0028b05] 世尊。外道亦說有無有生。世尊亦說無有生。生已",
    "X18n0332_003:0028b06": "滅。[0028b06] (唐譯云。外道亦說以作者故。從無生有。世尊亦說以因緣故。一切諸法本無而生。生已歸滅。○前文先難",
    "X18n0332_003:0028b07": "因緣之名。此正難因緣之義也。有無有生者。謂有從無有生故)。[0028b07] 如世尊所說無明緣",
    "X18n0332_003:0028b08": "行。乃至老死。此是世尊無因說。非有因說。世尊建立",
    "X18n0332_003:0028b09": "作如是說。此有故彼有。非建立漸生。[0028b09] (唐譯云。如佛所說無明緣行。乃",
    "X18n0332_003:0028b10": "至老死。此說無因。非說有因。世尊說言此有故彼有。若一時建立。非次第相待者。其義不成。○大慧難意。引正",
    "X18n0332_003:0028b11": "類邪。同名無因。故先云世尊。亦說無有生生已滅。疑即無因也。無因。則同外道。故引世尊先所說法證云。如世",
    "X18n0332_003:0028b12": "尊所說無明緣行等。是緣他生。不能自有。故屬無因。非有因說也。世尊又建立云。此有故彼有。是漸生也。若俱",
    "X18n0332_003:0028b13": "時建立。非相待者。則漸次不成。故云非建立漸生)。[0028b13] 觀外道說勝。非如來也。所",
    "X18n0332_003:0028b14": "以者何。世尊。外道說因。不從緣生。而有所生。世尊說",
    "X18n0332_003:0028b15": "觀因有事。觀事有因。如是因緣雜亂。如是展轉無窮。",
    "X18n0332_003:0028b16": "[0028b16] (難佛所說。不勝外道。而外道因緣。反勝於佛。所以下。出彼勝之所以。謂外道說因。自性能生於他。不從外緣而",
    "X18n0332_003:0028b17": "生於我。條直不枝。故勝。世尊說因。則因中有事。事中有因。展轉雜亂。故不勝也。蓋能生為因。所生為事。事。即果",
    "X18n0332_003:0028b18": "也。故魏譯直作果字。新說云。謂外道說勝妙徹塵等因。不從他緣生。而能生他。因常為因。而不為果。是外道說",
    "X18n0332_003:0028b19": "勝也。如佛所說。觀行是無明果。觀識即是因。如是一法。即是因。即是果。故因緣雜亂。無明生諸行。諸行生老死。",
    "X18n0332_003:0028b20": "老死生無明。如是展轉無窮。是如來不如外道也)。[0028b20] 佛告大慧。我非無因說。及",
    "X18n0332_003:0028b21": "因緣雜亂說。此有故彼有者。攝所攝非性。覺自心現",
    "X18n0332_003:0028b22": "量。大慧。若攝所攝計著。不覺自心現量。外境界性非",
    "X18n0332_003:0028b23": "性。彼有如是過。非我說緣起。我常說言因緣和合。而",
    "X18n0332_003:0028b24": "生諸法。非無因生。[0028b24] (此世尊辯非無因及雜亂也。此有下。牒難語而出正意云。以此有故",
    "X18n0332_003:0028c01": "彼有。則因緣非性。能所本空。唯知自心所現耳。大慧下。躡正意而出彼過云。以不覺自心現量及外境非性故。",
    "X18n0332_003:0028c02": "計著能攝所攝。有性無性。彼有如是等過。非我所說因緣。同日而語也。我常下。正辨非無因生。謂以因緣和合",
    "X18n0332_003:0028c03": "而生諸法。非無因生也)。[0028c03] 大慧復白佛言。世尊。非言說有性。有一",
    "X18n0332_003:0028c04": "切性耶。[0028c04] (大慧疑謂。因言說有實性故。乃有一切法性也)。[0028c04] 世尊。若無性者。言說",
    "X18n0332_003:0028c05": "不生。世尊。是故言說有性。有一切性。[0028c05] (唐譯云。大慧復白佛言。世尊。有",
    "X18n0332_003:0028c06": "言說故。必有諸法。若無諸法。言依何起。○集註云。以如來所說諸法。由因緣而生。非無因生。故太慧問曰。非言",
    "X18n0332_003:0028c07": "說有自性。而有一切性耶。意謂若無諸法之性。則言說不生。以言說有性故。則有一切性也)。[0028c07] 佛告",
    "X18n0332_003:0028c08": "大慧。無性而作言說。謂兔角龜毛等。世間現言說。大",
    "X18n0332_003:0028c09": "慧。非性非非性。但言說耳。如汝所說言說有性。有一",
    "X18n0332_003:0028c10": "切性者。汝論則壞。[0028c10] (大慧前云言說有性有一切性。故佛引世間無性之說。而證〔具〕非也。",
    "X18n0332_003:0028c11": "謂如兔角龜毛。豈因言說而實有耶。言說雖有。龜毛兔角必無。有性無性。俱不可得。但空有其言耳。故云非性",
    "X18n0332_003:0028c12": "非非性。即此而推。則言說有性有一切性之論壞矣)。[0028c12] 大慧。非一切剎土有言說。",
    "X18n0332_003:0028c13": "言說者。是作耳。[0028c13] (唐譯云。非一切佛土皆有言說。言說者。假安立耳)。[0028c13] 或有佛剎",
    "X18n0332_003:0028c14": "瞻視顯法。或有作相。或有揚眉。或有動睛。或笑。或欠。",
    "X18n0332_003:0028c15": "或謦欬。或念剎土。或動搖。[0028c15] (欠。魏譯作欠呿。唐譯作頻申。動搖。魏譯作身。○顯法",
    "X18n0332_003:0028c16": "二字。通下諸句。蓋諸佛土。顯法不同。故言說非實有性也)。[0028c16] 大慧。如瞻視。及香積世",
    "X18n0332_003:0028c17": "界。[0028c17] (瞻視。魏譯作無瞬。香積作眾香)。[0028c17] 普&#x8D12;如來國土。但以瞻視。令諸菩",
    "X18n0332_003:0028c18": "薩得無生法忍。及諸勝三昧。是故非言說有性有一",
    "X18n0332_003:0028c19": "切性。[0028c19] (引諸佛剎不務言說者。結證大慧之說非也)。[0028c19] 大慧。見此世界蚊蚋蟲",
    "X18n0332_003:0028c20": "蟻。是等眾生無有言說。而各辦事。[0028c20] (自遠而近。推及蜎蝡。而有不務言說",
    "X18n0332_003:0028c21": "能辦事者。豈謂言說有故。有一切性耶)。[0028c21] 爾時世尊。欲重宣此義。而說偈",
    "X18n0332_003:0028c22": "言。",
    "X18n0332_003:0028c23": "[0028c23] 如&#x8657;空兔角。及與槃大子。[0028c23] (槃大子。魏唐二譯作石女兒。○兔角無性。空有",
    "X18n0332_003:0028c24": "其言。故云如&#x8657;空。長行有龜毛。無石女兒。今增減之)。[0028c24] 無而有言說。如是性妄",
    "X18n0332_003:0029a01": "想。[0029a01] (此二句。中前二句意謂兔角槃大子。本無而有言說。但妄想性耳。古注云。計有言說性有一切性者。",
    "X18n0332_003:0029a02": "是妄想)。[0029a02] 因緣和合法。凡愚起妄想。不能如實知。輪迴",
    "X18n0332_003:0029a03": "三有宅。[0029a03] (法義可知)。",
    "X18n0332_003:0029a04": "[0029a04] 爾時大慧菩薩摩訶薩復白佛言。世尊。常聲者。何事",
    "X18n0332_003:0029a05": "說。[0029a05] (聲。魏譯作法。唐譯云。所說常聲。依何處說。○新說云。因上佛謂言說所說皆無自性。故大慧舉餘修多羅",
    "X18n0332_003:0029a06": "佛自說十二因緣。有佛無佛。性相常住。故問所說常聲。依何處說)。[0029a06] 佛告大慧。為惑亂。",
    "X18n0332_003:0029a07": "以彼惑亂。諸聖亦現。而非顛倒。[0029a07] (魏譯云。佛告聖者大慧菩薩言。大慧。依迷",
    "X18n0332_003:0029a08": "惑法。我說為常。何以故。大慧。聖人亦見世間迷惑法。非顛倒心。○按魏譯可解。佛謂彼惑亂法。諸佛亦見。其但",
    "X18n0332_003:0029a09": "即亂而知常。即妄而明真。故非顛倒。眾生則不然。以處處貪著。起種種顛倒。故下文引喻明之)。[0029a09] 大慧。如",
    "X18n0332_003:0029a10": "春時燄。火輪。&#x57C0;髮。揵闥婆城。幻。夢。鏡像。世間顛倒。非",
    "X18n0332_003:0029a11": "明智也。然非不現。[0029a11] (魏譯云。大慧。譬如陽燄。火輪。乾闥婆城。幻。夢。水中月。鏡中像。世間非",
    "X18n0332_003:0029a12": "智慧者。見有諸像。顛倒見故。有智慧者。不生分別。非不見彼迷惑之事。○此舉喻以明上文聖人亦現而非顛",
    "X18n0332_003:0029a13": "倒之意也。燄等七事。喻惑亂法。世間以顛倒心。計有計無。而諸聖者。知離性非性。故非顛倒也。然非撥無而云",
    "X18n0332_003:0029a14": "不倒。現即不現。故云然非不現。是以宗鏡錄云。聖人用彼惑亂之境。一同凡。現色等諸塵。以聖人無念著故。而",
    "X18n0332_003:0029a15": "非顛倒。然聖人非不見彼惑亂法。見時正同水月鏡像故)。[0029a15] 大慧。彼惑亂者。有種種",
    "X18n0332_003:0029a16": "現。非惑亂作無常。所以者何。謂離性非性故。[0029a16] (唐譯云。妄法現",
    "X18n0332_003:0029a17": "時。無量差別。然非無常。何以故。離有無故。○彼惑亂之人。見有種種相現。佛謂即彼惑亂。是真常體。故云非惑",
    "X18n0332_003:0029a18": "亂作無常也。所以下。徵明即亂為常之意。謂彼惑亂。離有無性故。如首楞所謂五陰。六入。十二處。十八界。本如",
    "X18n0332_003:0029a19": "來藏妙真如性。性真常中。求於去來迷悟生死。了不可得。故云惑亂即常也)。[0029a19] 大慧。云何離",
    "X18n0332_003:0029a20": "性非性惑亂。謂一切愚夫種種境界故。[0029a20] (此翻顯迷常計亂之意也。",
    "X18n0332_003:0029a21": "言諸惑亂。離性非性。本體是常。而諸愚夫。妄想執著種種境界。則迷本體之常。而計諸惑亂矣。故云愚夫種種",
    "X18n0332_003:0029a22": "境界)。[0029a22] 如彼恒河。餓鬼見不見故。無惑亂性。於餘現故。非",
    "X18n0332_003:0029a23": "無性。如是惑亂。諸聖離顛倒不顛倒。[0029a23] (唐譯云。如恒河水。有見不見。餓",
    "X18n0332_003:0029a24": "鬼不見。不可言有。餘所見故。不可言無。聖於妄法。離顛倒見。○如彼下。舉喻明諸惑亂。非有非無也。喻中按唐",
    "X18n0332_003:0029b01": "譯可解。恒河餓鬼見不見句。言辭&#x758E;澀。意義如唐。蓋譯主是天竺人。不善方言。讀者會唐譯。可入無惑亂性一",
    "X18n0332_003:0029b02": "句。惑亂二字。是衍文。此句蓋釋成上句見不見意謂恒河。餓鬼不見故。則恒河無性。於餘現故。則恒河非無性",
    "X18n0332_003:0029b03": "也。已上總約喻說。如是下。法合。謂諸聖於惑亂見常。則惑亂非有。於餘凡愚種種現故。則惑亂非無。恒河。喻惑",
    "X18n0332_003:0029b04": "亂。餓鬼。喻諸聖。餘所現。喻凡愚也。然以諸聖了亂即常故。倒不倒悉離。下文云。倒不倒。皆妄想故。有倒不倒見。",
    "X18n0332_003:0029b05": "因起聖種性。及愚夫種性。是故諸聖。離倒不倒想也)。[0029b05] 是故惑亂常。謂相相不壞",
    "X18n0332_003:0029b06": "故。[0029b06] (此結不壞惑相。以明即常之意也。法華經云。是法住法位。世間相常住。與今文同義)。[0029b06] 大慧。非",
    "X18n0332_003:0029b07": "惑亂種種相妄想相壞。是故惑亂常。[0029b07] (此承上文。反復以明不壞亂而",
    "X18n0332_003:0029b08": "即常也。謂惑亂種種相。皆妄想相。非壞妄相而後言常。蓋即種種。本體是常故)。[0029b08] 大慧。云何惑",
    "X18n0332_003:0029b09": "亂真實。若復因緣。諸聖於此惑亂。不起顛倒覺非不",
    "X18n0332_003:0029b10": "顛倒覺。大慧。除諸聖。於此惑亂。有少分想。非聖智事",
    "X18n0332_003:0029b11": "想。大慧。凡有者。愚夫妄說。非聖言說。[0029b11] (唐譯云。云何而得惑亂真實。謂",
    "X18n0332_003:0029b12": "諸聖者。於妄法中。不起顛倒非顛倒覺。若於妄法有少分想。則非聖智。有少想者。當知則是愚夫戲論。非聖言",
    "X18n0332_003:0029b13": "說。○按唐譯可解。今文不起顛倒非不顛倒覺句中。多一非字。令人難解。蓋謂聖人不起顛倒不顛倒覺。倒不",
    "X18n0332_003:0029b14": "倒皆妄想故)。[0029b14] 彼惑亂者。倒不倒妄想。起二種種性。謂聖種",
    "X18n0332_003:0029b15": "性。及愚夫種性。[0029b15] (此總標。下別釋。別釋復分為二。初聖種。次愚種。今初聖種)。[0029b15] 聖種性",
    "X18n0332_003:0029b16": "者。三種分別。謂聲聞乘。緣覺乘。佛乘。[0029b16] (聖性復分三種。初釋聲聞)。[0029b16] 云",
    "X18n0332_003:0029b17": "何愚夫妄想。起聲聞乘種性。謂自共相計著。起聲聞",
    "X18n0332_003:0029b18": "乘種性。是名妄想起聲聞乘種性。[0029b18] (謂諸小智。愚於法故。不了法空。計著",
    "X18n0332_003:0029b19": "自共相。以為實有。厭有著空。是愚夫妄想所行。以不了惑亂真實。妄於自共相上。計有計無。起空相應覺。是為",
    "X18n0332_003:0029b20": "聲聞乘性也。次釋緣覺)。[0029b20] 大慧。即彼惑亂妄想。起緣覺乘種性。謂",
    "X18n0332_003:0029b21": "即彼惑亂自共相。不親計著。起緣覺乘種性。[0029b21] (不親計著。魏譯",
    "X18n0332_003:0029b22": "作不樂憒闡。唐譯作離於憒闡。○即彼惑亂等者。謂即彼聲聞所計自共相中。深觀緣起。樂獨善寂。遠離憒&#x9599;。",
    "X18n0332_003:0029b23": "超聲聞之上。是為中乘也。三釋佛乘)。[0029b23] 云何智者即彼惑亂。起佛乘種性。",
    "X18n0332_003:0029b24": "謂覺自心現量。外性非性。不妄想相。起佛乘種性。是",
    "X18n0332_003:0029c01": "名即彼惑亂。起佛乘種性。[0029c01] (上二乘皆云妄想。今於佛乘。唯稱智者。故謂二乘。是",
    "X18n0332_003:0029c02": "愚夫所行。以其有倒不倒妄想覺故。今則離彼倒不倒想。頓了唯心。故稱智者不妄想也。又三乘皆云即彼惑",
    "X18n0332_003:0029c03": "亂者。謂三乘同依有為。而修而證故也。然所依是一。而修者。有利有鈍。其復證者。有偏有圓。聲聞一向是鈍。而",
    "X18n0332_003:0029c04": "其證者固偏。緣覺。望聲聞為利。望佛則鈍。而其證者雖偏。猶勝聲聞。故處乎中。佛乘一向是利。而其證者唯圓。",
    "X18n0332_003:0029c05": "故文云覺自心現量。及外性非性。則純覺無妄。故曰不妄想也。次釋愚夫種性)。[0029c05] 又種種事性。",
    "X18n0332_003:0029c06": "凡夫惑想。起愚夫種性。[0029c06] (唐譯云。有諸愚夫。分別妄法。種種事物。決定如是。決定不",
    "X18n0332_003:0029c07": "異。此則成就生死乘性。○上聖種三乘。即彼惑亂。起不顛倒想。而分三性。此愚夫亦即彼惑亂。而起顛倒。故種",
    "X18n0332_003:0029c08": "種事物性相計著。惑想紛然。起愚夫種性)。[0029c08] 彼非有事。非無事。是名種性義。",
    "X18n0332_003:0029c09": "[0029c09] (此明凡聖種性之義也。謂諸聖者。了亂即常。故非有事。愚夫迷常計亂。故非無事。以迷悟分岐。為二種種性也)。",
    "X18n0332_003:0029c10": "[0029c10] 大慧。即彼惑亂不妄想諸聖。心意意識過習氣自性",
    "X18n0332_003:0029c11": "法轉變性。是名為如。[0029c11] (此釋聖性轉惑為如之義也。謂即彼惑亂不妄想之聖者。心意",
    "X18n0332_003:0029c12": "意識過惡習氣轉變。即轉變性。是名真如。然而心識如&#x6C37;。真如若水。由智日融之而為水矣。昔之堅礙。今復流",
    "X18n0332_003:0029c13": "通。則水之與&#x6C37;。非二法也。轉惑為如。亦復如是。大矣哉。轉變之妙若此)。[0029c13] 是故說如離心。",
    "X18n0332_003:0029c14": "我說此句。顯示離想。即說離一切想。[0029c14] (唐譯云。是故真如離於心識。我",
    "X18n0332_003:0029c15": "今明了顯示此句。離分別者。悉離一切諸分別故。○此結釋上文。以明轉如離妄之妙也。謂如本離心。離心意",
    "X18n0332_003:0029c16": "故。一切妄想皆離。非妙而何)。[0029c16] 大慧白佛言。世尊。惑亂為有為無。[0029c16] (大慧",
    "X18n0332_003:0029c17": "前聞不壞惑亂種種相。而言常。則是有。復聞轉惑為如。惑體可轉。則是無。惑性有無。未可了故。因發此問)。[0029c17] 佛",
    "X18n0332_003:0029c18": "告大慧。如幻。無計著相。若惑亂有計著相者。計著性",
    "X18n0332_003:0029c19": "不可滅。緣起。應如外道說因緣生法。[0029c19] (唐譯云。如幻。無執著相故。若執",
    "X18n0332_003:0029c20": "著相體是有者。應不可轉。則諸緣起。應如外道說作者生。○如幻下。約喻說。謂如幻法。雖現諸相。其體是假。故",
    "X18n0332_003:0029c21": "無計著相也。若惑下。法合。謂惑亂如幻。亦是假法。若有所計著相者。則有實體。不可轉滅。今能滅者。以其無體",
    "X18n0332_003:0029c22": "故也。緣起。魏譯作十二因緣。蓋惑亂從因緣起。若惑亂有實體者。則如外道說作者因緣。生諸法矣)。[0029c22] 大慧",
    "X18n0332_003:0029c23": "白佛言。世尊。若惑亂如幻者。復當與餘惑作因。[0029c23] (魏譯云。大",
    "X18n0332_003:0029c24": "慧言。世尊。若迷惑法如幻見者。此迷惑法。異於迷惑。以迷惑法能生法故。○大慧問意。謂惑亂若如幻者。幻術。",
    "X18n0332_003:0030a01": "與諸幻事作因。喻如惑亂與惑事作因矣。蓋幻無自性。不能與諸幻作因由幻師作故。惑亂非性。亦不能與餘",
    "X18n0332_003:0030a02": "惑作因。由愚夫妄想生故。下文答者是也)。[0030a02] 佛告大慧。非幻惑因。不起過故。",
    "X18n0332_003:0030a03": "大慧。幻不起過。無有妄想。[0030a03] (唐譯云。非諸幻事。為幻惑因。以幻不生諸過惡故。以",
    "X18n0332_003:0030a04": "諸幻事無分別故。○佛謂幻術。非與幻事為因也。當知幻本無情。不起分別過故。大慧下。成上不起過意。謂彼",
    "X18n0332_003:0030a05": "幻術。無妄想故。不起過也)。[0030a05] 大慧。幻者。從他明處生。非自妄想過習",
    "X18n0332_003:0030a06": "氣處生。是故不起過。[0030a06] (此牒明幻所生處。以成不起過意。結非幻惑之因也。謂幻事。從",
    "X18n0332_003:0030a07": "幻師明處生。非幻術自性習氣處生也。此譬惑亂之法。亦從愚夫妄計處生。以惑亂法無自性故。故不從自性",
    "X18n0332_003:0030a08": "處生也)。[0030a08] 大慧。此是愚夫心惑計著。非聖賢也。[0030a08] (此合明惑亂無性。結",
    "X18n0332_003:0030a09": "顯愚夫計著處生。非聖賢有也)。[0030a09] 爾時世尊。欲重宣此義。而說偈言。",
    "X18n0332_003:0030a10": "[0030a10] 聖不見惑亂。中間亦無實。中間若真實。惑亂即真",
    "X18n0332_003:0030a11": "實。捨離一切惑。若有相生者。是亦為惑亂。不淨猶",
    "X18n0332_003:0030a12": "如翳。[0030a12] (諸聖了亂即常。故不見惑亂。然惑亂中間。本無實體。能知中間無實。則一切惑亂。皆真實",
    "X18n0332_003:0030a13": "矣。證真實性。則離諸惑。若未忘離相。是亦為惑亂。不淨猶如翳矣。所謂一翳在眼。空華亂起故)。"
}