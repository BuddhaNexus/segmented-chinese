{
    "T41n1821_017:0264a17": "俱舍論記卷第十七",
    "T41n1821_017:0264a19": "沙門釋光述",
    "T41n1821_017:0264a20": "分別業品第四之五",
    "T41n1821_017:0264a21": "如是已辨至七業亦道故者。此即大文第二",
    "T41n1821_017:0264a22": "釋業道名。上句明意三。下句明身．語七。",
    "T41n1821_017:0264a23": "論曰至而造作故者。釋上句。於十不善業",
    "T41n1821_017:0264a24": "道之中。後三貪．嗔．邪見唯道。思業之道故",
    "T41n1821_017:0264a25": "立業道名。彼貪等相應思說名為業。彼貪",
    "T41n1821_017:0264a26": "等轉故。思轉。彼貪等行故。思行。如彼貪",
    "T41n1821_017:0264a27": "等勢力。而思有造作故。貪等是思依託處",
    "T41n1821_017:0264a28": "故名業之道。前七是業至立業道名者。",
    "T41n1821_017:0264a29": "釋下句。於十不善業道之中。前七體是業。",
    "T41n1821_017:0264b01": "身．語業性故。亦業之道。為彼思業所遊",
    "T41n1821_017:0264b02": "履故。由因等起身．語業思。託身．語業為",
    "T41n1821_017:0264b03": "境轉故名業之道。上業是身．語業。下",
    "T41n1821_017:0264b04": "業是思業。業．及業之道總立業道名。",
    "T41n1821_017:0264b05": "故於此中至俱極成故者。此顯名同攝諸",
    "T41n1821_017:0264b06": "異類。故於此釋業道名中。言業道者具",
    "T41n1821_017:0264b07": "顯後三業道。前七業．業道義。若言業道",
    "T41n1821_017:0264b08": "業是貪相應思。道是思相應貪等。若言業業",
    "T41n1821_017:0264b09": "道。上業是身．語。下業是因等起思。道是身．",
    "T41n1821_017:0264b10": "語。此中意說。一業顯多業。一道顯多道。雖",
    "T41n1821_017:0264b11": "復業道性類不同。業名同故。而一業名為餘",
    "T41n1821_017:0264b12": "業故。道名同故。而一道名為餘道故。如斯",
    "T41n1821_017:0264b13": "之類於世間中。於典籍中。俱極成故　世極",
    "T41n1821_017:0264b14": "成者。如言車牛。雖多車牛性類不同。車",
    "T41n1821_017:0264b15": "牛名同。而一車。牛名為餘車牛故　典極成",
    "T41n1821_017:0264b16": "者。如言識住。雖四識住性類不同。識住",
    "T41n1821_017:0264b17": "名同而一識住名為餘識住故。離殺等",
    "T41n1821_017:0264b18": "七至餘類此應釋者。此即類釋善業道也。",
    "T41n1821_017:0264b19": "此加行後起何緣非業道者。問。加行．後",
    "T41n1821_017:0264b20": "起應名業道。思亦緣彼為境轉故。何緣說",
    "T41n1821_017:0264b21": "彼非業道耶。為此依此至異此不然者。",
    "T41n1821_017:0264b22": "答中有三。一為此根本彼加行方轉故。依",
    "T41n1821_017:0264b23": "此根本彼後起方轉故。故加．行後起非是根",
    "T41n1821_017:0264b24": "本　二又前說此根本業道攝麁品故。加",
    "T41n1821_017:0264b25": "行．後起非麁品故非業道攝　三又若由",
    "T41n1821_017:0264b26": "此惡業道有減。令內．外惡物有減。由惡",
    "T41n1821_017:0264b27": "業道有增。令內．外惡物有增。若由此善業",
    "T41n1821_017:0264b28": "道有減。令內．外好物有減。由善業道有",
    "T41n1821_017:0264b29": "增。令內．外好物有增。有斯用者立為業",
    "T41n1821_017:0264c01": "道。異此根本前．後不然故非業道　又解",
    "T41n1821_017:0264c02": "若由此惡業道有減。令內．外好物有增。由",
    "T41n1821_017:0264c03": "惡業道有增。令內．外好物有減。若由此善",
    "T41n1821_017:0264c04": "業道有減。令內．外惡物有增。由善業道",
    "T41n1821_017:0264c05": "有增。令內．外惡物有減立業道名。異此",
    "T41n1821_017:0264c06": "不然　又解若由此惡業道有減。令內．外",
    "T41n1821_017:0264c07": "惡物減好物增。由惡業道有增。令內．外惡",
    "T41n1821_017:0264c08": "物增好物減。若由此善業道有減。令內．外",
    "T41n1821_017:0264c09": "好物減惡物增。由善業道有增。令內外．好",
    "T41n1821_017:0264c10": "物增惡物減立業道名。異此不然　言內．",
    "T41n1821_017:0264c11": "外物者。婆沙一百一十三云。所居名外。壽",
    "T41n1821_017:0264c12": "等名內。譬喻論師至彼名業道者。問。毘",
    "T41n1821_017:0264c13": "婆沙師。貪等非思各別有體。別釋業道。譬",
    "T41n1821_017:0264c14": "喻論師。執貪．嗔等即是意思無有別體。依",
    "T41n1821_017:0264c15": "何義釋彼貪．嗔等名為業道。應問彼",
    "T41n1821_017:0264c16": "師至皆名業道者。論主答。應問彼師非關",
    "T41n1821_017:0264c17": "我事若為彼釋。然亦可言彼貪．嗔等即是",
    "T41n1821_017:0264c18": "意業。無別體故。復言道者由此貪等墮",
    "T41n1821_017:0264c19": "諸惡趣。與惡趣為道故立業道名。或因貪",
    "T41n1821_017:0264c20": "等次起嗔等。或因嗔等次起貪等。前能生",
    "T41n1821_017:0264c21": "後。後乘前生。與後為道故言。或互相乘皆",
    "T41n1821_017:0264c22": "名業道。",
    "T41n1821_017:0264c23": "如是所說至差別云何者。此下大文第三義",
    "T41n1821_017:0264c24": "便明斷善。一問惡業皆與現善相違。諸斷",
    "T41n1821_017:0264c25": "善根由何業道。二問斷善．續善相別云何。",
    "T41n1821_017:0264c26": "頌曰至頓現除逆者者。初句答初問。後",
    "T41n1821_017:0264c27": "七句答後問。論曰至能斷善根者。釋",
    "T41n1821_017:0264c28": "初句。於十惡業道中。唯有上品圓滿邪見",
    "T41n1821_017:0264c29": "能斷善根。若爾何緣至最初所除者。問。",
    "T41n1821_017:0265a01": "若言邪見能斷善根。如何本論言不善根",
    "T41n1821_017:0265a02": "能斷善根。或離欲位最初所除。亦是上品諸",
    "T41n1821_017:0265a03": "不善根。由不善根至被賊燒村者。答。由",
    "T41n1821_017:0265a04": "不善因引邪見果。故果作事推在彼因。喻",
    "T41n1821_017:0265a05": "況可知。何等善根為此所斷者。此下釋",
    "T41n1821_017:0265a06": "第二句。此即問也。謂唯欲界至先不成",
    "T41n1821_017:0265a07": "故者。答。謂唯欲界生得善根是其所斷。色．無",
    "T41n1821_017:0265a08": "色善未斷善時。先不成故故非所斷。",
    "T41n1821_017:0265a09": "施設足論至三界善根者。難。若唯斷欲善。論",
    "T41n1821_017:0265a10": "何故說斷三界善。依上善根至非彼器",
    "T41n1821_017:0265a11": "故者。通。論說能斷三界善者。依上界善得",
    "T41n1821_017:0265a12": "更遠說。漸令欲身非彼善得所依器故。故",
    "T41n1821_017:0265a13": "說斷上界。理實唯斷欲。何緣唯斷生得",
    "T41n1821_017:0265a14": "善根者。徵。於欲界中。何緣唯斷生得善根。",
    "T41n1821_017:0265a15": "非加行善。加行善根先已退故者。釋。",
    "T41n1821_017:0265a16": "加行善根聞．思二惠。至斷善時。先加行位",
    "T41n1821_017:0265a17": "已退捨故。至正斷善。唯斷生得非斷加行",
    "T41n1821_017:0265a18": "　問加行善心能發戒不　空法師有三解",
    "T41n1821_017:0265a19": "　一云加行善心不能發戒。戒是斷善捨。邪",
    "T41n1821_017:0265a20": "見但斷生得善故　二云加行善心亦能發",
    "T41n1821_017:0265a21": "戒。然不能斷以強勝故。然諸論說加行善",
    "T41n1821_017:0265a22": "根先不成者。據劣弱者說。若強勝者牢固",
    "T41n1821_017:0265a23": "不捨　三云加行發戒。將斷善時。必先作",
    "T41n1821_017:0265a24": "法捨彼戒故。然後斷善。三解俱與正理相",
    "T41n1821_017:0265a25": "違。故正理四十二云。諸律儀果有從加行。",
    "T41n1821_017:0265a26": "有從生得善心所生。若從加行善心生者。",
    "T41n1821_017:0265a27": "律儀先捨後斷善根。然斷善根加行．根本皆",
    "T41n1821_017:0265a28": "名斷善。依此故說斷善根位捨諸律儀。若",
    "T41n1821_017:0265a29": "從生得善心生者。隨斷何品能生善根。所",
    "T41n1821_017:0265b01": "生律儀爾時便捨。捨能等起彼隨捨故(已上論文)。",
    "T41n1821_017:0265b02": "緣何邪見能斷善根者。此下釋第三句。",
    "T41n1821_017:0265b03": "此即問也。謂定撥無至彼果異熟者。答。",
    "T41n1821_017:0265b04": "謂定撥無四諦因果。有餘師說至解脫",
    "T41n1821_017:0265b05": "道別者。敘異說。此撥因果二種邪見。撥因",
    "T41n1821_017:0265b06": "邪見如無間道。撥果邪見如解脫道。非真",
    "T41n1821_017:0265b07": "彼道故說如言。有餘師說至勢力劣故",
    "T41n1821_017:0265b08": "者。上解撥因果。此下解一切。一敘異說。二",
    "T41n1821_017:0265b09": "申正義。此即異說　有餘師說。斷善邪見唯",
    "T41n1821_017:0265b10": "取緣苦．集有漏。非取滅．道無漏緣。唯取自",
    "T41n1821_017:0265b11": "界緣。不取他界緣。由彼無漏緣．他界緣。唯",
    "T41n1821_017:0265b12": "作相應隨眠隨增。境不隨增勢力劣故。",
    "T41n1821_017:0265b13": "如是說者至有強力故者。此即正義。如是",
    "T41n1821_017:0265b14": "說者。通取一切緣。若有漏．無漏緣。自界．他",
    "T41n1821_017:0265b15": "界緣。邪見皆能斷善。無漏緣。他界緣。邪見",
    "T41n1821_017:0265b16": "雖境不隨增。隨同類．遍行因亦增。邪見有",
    "T41n1821_017:0265b17": "強力故亦能斷善　又解雖境不隨增。相應．",
    "T41n1821_017:0265b18": "俱有因亦增。邪見有強力故亦能斷善。",
    "T41n1821_017:0265b19": "有餘師說至見所斷惑者。此下釋漸斷。一敘",
    "T41n1821_017:0265b20": "異說。二申正義。此即異說。九品善根由一",
    "T41n1821_017:0265b21": "剎那邪見頓斷。如見道斷見所斷惑。一無",
    "T41n1821_017:0265b22": "間道九品頓斷　問邪見有九品何品能斷",
    "T41n1821_017:0265b23": "　解云至第九品上上邪見方頓斷　又解",
    "T41n1821_017:0265b24": "文既不別說。隨起何品邪見皆能頓斷。",
    "T41n1821_017:0265b25": "如是說者至名斷善根者。此即正義。漸斷善",
    "T41n1821_017:0265b26": "根。所斷九品善根。從麁至細名逆。能斷九",
    "T41n1821_017:0265b27": "品邪見。從細至麁名順。逆順相對漸次而",
    "T41n1821_017:0265b28": "斷。如修道斷修所斷惑九品漸斷。若作斯",
    "T41n1821_017:0265b29": "釋符本論文。彼論既言。微俱行善是最後",
    "T41n1821_017:0265c01": "捨　明知善根九品漸斷。若爾彼文至能",
    "T41n1821_017:0265c02": "斷善根者者。引本論文難。本論既說上品不",
    "T41n1821_017:0265c03": "善根能斷善根。明知頓斷。如何乃言九品漸",
    "T41n1821_017:0265c04": "斷。彼依究竟至名能斷善根者。通。本論",
    "T41n1821_017:0265c05": "云逆順說斷。如前可知。斷前八品雖亦",
    "T41n1821_017:0265c06": "名斷。斷猶未盡。至斷第九方究竟盡。彼依",
    "T41n1821_017:0265c07": "究竟蜜說此言。上品不善根能斷善根。非",
    "T41n1821_017:0265c08": "前八品不能斷善。有餘師言至通出不",
    "T41n1821_017:0265c09": "出者。斷九品善前師終無中出。如見道中",
    "T41n1821_017:0265c10": "斷八諦惑。此非正義。如是說者通出．不出。",
    "T41n1821_017:0265c11": "如斷修惑。此是正義。有餘師說至未",
    "T41n1821_017:0265c12": "易捨故者。此釋二俱捨。一敘異說。二申正",
    "T41n1821_017:0265c13": "義。此敘異說。因彼善根發得律儀故善根",
    "T41n1821_017:0265c14": "是本。律儀是末。末易捨故所以先捨。本難",
    "T41n1821_017:0265c15": "捨故所以後斷。如是說者至品類同故",
    "T41n1821_017:0265c16": "者。此申正義。九品善根能發九品律儀。隨",
    "T41n1821_017:0265c17": "其所應。於九品中。若彼律儀是此品善心所",
    "T41n1821_017:0265c18": "等起果。此品善心斷時即捨律儀。以果律",
    "T41n1821_017:0265c19": "儀與因善心品類同故。若加行善所發律",
    "T41n1821_017:0265c20": "儀。將斷善時加行位捨。以將斷善捨彼",
    "T41n1821_017:0265c21": "善故。斷善加行捨故亦名斷善捨。故正理",
    "T41n1821_017:0265c22": "云。諸律儀果。有從加行。有從生得善心所",
    "T41n1821_017:0265c23": "生。若從加行善心生者。律儀先捨後斷善",
    "T41n1821_017:0265c24": "根。然斷善根加行．根本皆名斷善。依此",
    "T41n1821_017:0265c25": "故說斷善根位捨諸律儀。若從生得善心",
    "T41n1821_017:0265c26": "生者。隨斷何品。能生善根所生律儀爾時便",
    "T41n1821_017:0265c27": "捨。捨能等起隨彼捨故。為在何處能斷",
    "T41n1821_017:0265c28": "善根者。釋人三洲此即問也。人趣三洲",
    "T41n1821_017:0265c29": "至阿世耶故者。答　唯人三洲。惡趣染惠不",
    "T41n1821_017:0266a01": "堅牢故不能斷善根。不染惠不堅牢故不",
    "T41n1821_017:0266a02": "能入聖　言不染惠義便。兼舉天趣中有",
    "T41n1821_017:0266a03": "生所得智。現見善．惡諸業果故。不撥因",
    "T41n1821_017:0266a04": "果亦無斷善　不在北洲。彼無極惡阿世",
    "T41n1821_017:0266a05": "耶故不能斷善。有餘師說贍部洲",
    "T41n1821_017:0266a06": "者。敘異說。此師意說。東西二洲亦無極惡",
    "T41n1821_017:0266a07": "阿世耶故不能斷善。善心堅牢不妨入聖。",
    "T41n1821_017:0266a08": "若爾便違至亦爾者。破異說。本論中說。",
    "T41n1821_017:0266a09": "贍部洲人極少成八根。即是斷善人極少成",
    "T41n1821_017:0266a10": "八。謂身．命．意．及五受根。如根品說。既言",
    "T41n1821_017:0266a11": "東西洲亦爾。明知彼洲亦能斷善。如是",
    "T41n1821_017:0266a12": "斷善依何類身者。釋男女。此即問也。唯",
    "T41n1821_017:0266a13": "男女身志意定故者。答。有餘師說至皆",
    "T41n1821_017:0266a14": "昧鈍故者。敘異說。亦非女身。以起欲勤．惠",
    "T41n1821_017:0266a15": "等皆昧鈍故。邪見明利。若爾便違至男",
    "T41n1821_017:0266a16": "根亦爾者。破異說。本論中說。若成女根極",
    "T41n1821_017:0266a17": "少定成八根　謂女．身．命．意．四受。除憂",
    "T41n1821_017:0266a18": "　男根亦爾。除女加男　既說成女。不言",
    "T41n1821_017:0266a19": "定成信等五根。明知女身亦容斷善。若女",
    "T41n1821_017:0266a20": "不能斷善。豈得唯有八根。為何行者",
    "T41n1821_017:0266a21": "能斷善根者。釋見行斷。此即問也。唯見",
    "T41n1821_017:0266a22": "行人至如惡趣故者。答。躁動不定。不能堅",
    "T41n1821_017:0266a23": "執。不能深入。名愛行者　堅深不動。若能",
    "T41n1821_017:0266a24": "堅執。若能深入。名見行者　由斯理趣非",
    "T41n1821_017:0266a25": "扇搋等能斷善根。愛行類故。如惡趣故。故",
    "T41n1821_017:0266a26": "正理云。唯見行人非愛行者。諸見行者惡阿",
    "T41n1821_017:0266a27": "世耶極堅深故。彼惡意樂推求相續故名極",
    "T41n1821_017:0266a28": "堅。見遠隨入故名極深。以極堅深故能斷",
    "T41n1821_017:0266a29": "善。諸愛行者惡阿世耶極躁動故。此善",
    "T41n1821_017:0266b01": "根斷其體是何者。釋非得。或頌中斷唯屬",
    "T41n1821_017:0266b02": "於下。應知釋斷非得。或通上下。此即問",
    "T41n1821_017:0266b03": "也。善斷應知至非得為體者。答。此善根",
    "T41n1821_017:0266b04": "斷。不相應中非得為體。餘文可知。善根",
    "T41n1821_017:0266b05": "斷已由何復續者。釋續善疑有見。此即問也。",
    "T41n1821_017:0266b06": "由疑有見至名續善根者。答。由疑有見。",
    "T41n1821_017:0266b07": "謂由疑有二。一疑有。二疑無。疑有能續善",
    "T41n1821_017:0266b08": "根。疑無不能續善。此中據疑有說故。言謂",
    "T41n1821_017:0266b09": "因果中有時生疑此或應有　即續善根",
    "T41n1821_017:0266b10": "　或生正見定有非無　此是正見能續善根",
    "T41n1821_017:0266b11": "　善得初起名續善根言頌疑有見者。有",
    "T41n1821_017:0266b12": "唯在疑。或唯在見。或通上．下。又正理云。由",
    "T41n1821_017:0266b13": "疑有見。謂續善位。或由因力。或依善友。有",
    "T41n1821_017:0266b14": "於因果欻復生疑。所招後世為無。為有。",
    "T41n1821_017:0266b15": "有於因果欻生正見定有後世。先執是邪。",
    "T41n1821_017:0266b16": "爾時善根成就得還起。不成就得滅名續善",
    "T41n1821_017:0266b17": "根。有餘師言九品漸續者。釋頌。一敘",
    "T41n1821_017:0266b18": "異說。二申正義。此敘異說。如是說者",
    "T41n1821_017:0266b19": "至氣力漸增者。此申正義。頓續善根後漸",
    "T41n1821_017:0266b20": "現前。喻況可知。於現身中能續善不者。",
    "T41n1821_017:0266b21": "釋現除逆者。此即問也。亦有能續至非",
    "T41n1821_017:0266b22": "餘位故者。答。亦有現身能續善根。除造逆",
    "T41n1821_017:0266b23": "人彼非現續。引經證彼造逆人斷善非現",
    "T41n1821_017:0266b24": "身續。言將生位至應知亦爾者。釋經兩",
    "T41n1821_017:0266b25": "位續善不同。若由過去宿習內因邪見力故",
    "T41n1821_017:0266b26": "彼斷善根。將死時續。以因強故。若由現",
    "T41n1821_017:0266b27": "在諸邪教等外緣力故彼斷善根。將生時",
    "T41n1821_017:0266b28": "續。以緣弱故。若由自思量推求力。或由他",
    "T41n1821_017:0266b29": "惡友為說力。應知亦爾。又意樂壞至應",
    "T41n1821_017:0266c01": "知亦爾者。此釋非造逆人現續．不續。意樂",
    "T41n1821_017:0266c02": "壞．見壞謂起邪見。非加行壞戒不壞。相儀",
    "T41n1821_017:0266c03": "中護。加行壞。戒亦壞。相儀亦不護。故正理",
    "T41n1821_017:0266c04": "云。謂世有人撥無後世名意樂壞。而不隨",
    "T41n1821_017:0266c05": "彼意樂所作非加行壞。見壞．戒不壞。見壞．",
    "T41n1821_017:0266c06": "戒亦壞斷善根者。應知亦爾。非劫將壞及",
    "T41n1821_017:0266c07": "劫初成有斷善根。壞器世間增上力故相續",
    "T41n1821_017:0266c08": "潤故。行妙行者不斷善故。以心堅牢有",
    "T41n1821_017:0266c09": "所樂故。有斷善根至謂除前相者。此中",
    "T41n1821_017:0266c10": "義便。以斷善根對墮邪定。四句分別。起邪",
    "T41n1821_017:0266c11": "見人名斷善根。造逆人名墮邪定　第一",
    "T41n1821_017:0266c12": "句謂布刺拏。布刺拏此云滿。是滿迦葉。舊",
    "T41n1821_017:0266c13": "云富樓那訛也。起邪見故名斷善根。不",
    "T41n1821_017:0266c14": "造逆故非墮邪定　第二句謂未生怨等。未",
    "T41n1821_017:0266c15": "生怨即是阿闍世王。造逆故墮邪定。信三",
    "T41n1821_017:0266c16": "寶故非斷善　第三句謂天授等。梵名提",
    "T41n1821_017:0266c17": "婆達多。此云天授。起邪見故名斷善。造逆",
    "T41n1821_017:0266c18": "故墮邪定　第四句謂除前相　又婆沙三",
    "T41n1821_017:0266c19": "十五云。若斷善者諸無間業．及餘破僧。定於",
    "T41n1821_017:0266c20": "無間地獄中受苦。不斷善者餘四無間業。或",
    "T41n1821_017:0266c21": "於無間地獄。或餘地獄中受異熟果　解云",
    "T41n1821_017:0266c22": "以起邪見定墮無間。故起邪見造諸逆",
    "T41n1821_017:0266c23": "者定墮無間　故正理云。斷善邪見．破僧妄",
    "T41n1821_017:0266c24": "語。當知定招無間異熟。餘無間業或招無",
    "T41n1821_017:0266c25": "間。或招所餘地獄異熟。",
    "T41n1821_017:0266c26": "已乘義便至與思俱轉者。此下大文第四明",
    "T41n1821_017:0266c27": "業道思俱轉。結前生下。及問起也。頌",
    "T41n1821_017:0266c28": "曰至別遮一八五者。上兩句明不善業道與",
    "T41n1821_017:0266c29": "思俱轉。下兩句明善業道與思俱轉。此中",
    "T41n1821_017:0267a01": "言業道思俱轉者。據同一剎那俱時而轉。",
    "T41n1821_017:0267a02": "非據因等起思前後俱說。以受四支及七",
    "T41n1821_017:0267a03": "支戒中不說無心得戒。故知定約剎那以",
    "T41n1821_017:0267a04": "說　問如婆沙一百一十三云。若住染污心。",
    "T41n1821_017:0267a05": "或住無記心。或無心時。由七善業道俱生",
    "T41n1821_017:0267a06": "思究竟轉　雜心亦說無心。彼論既說無",
    "T41n1821_017:0267a07": "心。明知俱轉亦約因等起說。何故乃言定",
    "T41n1821_017:0267a08": "約剎那　解云婆沙．雜心。言無心者。義",
    "T41n1821_017:0267a09": "便兼明無心得戒。非是正解思俱轉也。理",
    "T41n1821_017:0267a10": "實俱轉定約剎那故。於此論七俱轉中不",
    "T41n1821_017:0267a11": "說無心　又解俱有二種。一是並俱。謂同",
    "T41n1821_017:0267a12": "剎那俱時並起。二是有俱。謂前．後俱。由有",
    "T41n1821_017:0267a13": "彼前法故此後法得有。俱舍據並俱故不",
    "T41n1821_017:0267a14": "說無心。婆沙．雜心通據有俱故兼說無心。",
    "T41n1821_017:0267a15": "各據一義並不相違。論曰至唯至八者",
    "T41n1821_017:0267a16": "釋上兩句。一總標。二別釋。此即總標。",
    "T41n1821_017:0267a17": "一俱轉者至隨一究竟者。此下別釋。明一業",
    "T41n1821_017:0267a18": "道與思俱轉。一俱轉者。謂離所餘身．語七",
    "T41n1821_017:0267a19": "種不善業道。貪等三中隨一現起與相應思",
    "T41n1821_017:0267a20": "俱時轉也。若先加行遣使殺等。造六惡色",
    "T41n1821_017:0267a21": "業。不染心時隨一究竟。亦一業道與思俱轉。",
    "T41n1821_017:0267a22": "此約同時思俱轉也。正理破云。若先加行",
    "T41n1821_017:0267a23": "所造惡業。貪等餘染。及不染心現在前時隨",
    "T41n1821_017:0267a24": "一究竟。經主唯說不染污心。此有太減。以",
    "T41n1821_017:0267a25": "慢．疑等染心起時。亦有由先加行所起業",
    "T41n1821_017:0267a26": "道成故。又說加行造惡色業。色言太增。無",
    "T41n1821_017:0267a27": "色無容先加行造。不染心起業道方成。須",
    "T41n1821_017:0267a28": "簡別故。復如是類例應彈斥(解云餘染。謂慢．疑等。無色。謂",
    "T41n1821_017:0267a29": "貪．瞋．邪見)俱舍師救云。色無太增。說色業故。若",
    "T41n1821_017:0267b01": "不說色即非定顯業是色故。若言加行定",
    "T41n1821_017:0267b02": "是色即不須說色。亦可加行定是業亦不",
    "T41n1821_017:0267b03": "須說業。業亦太增故。但應說言若先加行",
    "T41n1821_017:0267b04": "所造惡。說不染心論主意別。以不染心定",
    "T41n1821_017:0267b05": "一俱轉。若染污心即不決定。雖慢．疑等現",
    "T41n1821_017:0267b06": "在前時與一俱轉。若貪．嗔等現在前時即二",
    "T41n1821_017:0267b07": "俱轉。以染心濫略而不說。又此俱轉隨舉",
    "T41n1821_017:0267b08": "證成。非要遍說。若作此通無勞彈斥。",
    "T41n1821_017:0267b09": "二俱轉者至或雜穢語者。明二業道與",
    "T41n1821_017:0267b10": "思俱轉　二俱轉者。謂自起嗔心時究竟",
    "T41n1821_017:0267b11": "殺業　言究竟者。謂由嗔心終此殺事名",
    "T41n1821_017:0267b12": "為究竟。若自起貪位成不與取。或成欲邪",
    "T41n1821_017:0267b13": "行。或成雜穢語。皆二俱轉　問何故不說",
    "T41n1821_017:0267b14": "誑語等三　解云有雜穢語離誑等三。若誑",
    "T41n1821_017:0267b15": "等三由非時故必兼雜穢。此中明二俱轉",
    "T41n1821_017:0267b16": "故但說雜穢不言虛誑等三。正理破云。二",
    "T41n1821_017:0267b17": "俱轉者謂行邪行。若自行殺．盜．雜穢語。或",
    "T41n1821_017:0267b18": "遣他為。隨一成位貪．嗔．邪見隨一現前。若",
    "T41n1821_017:0267b19": "先加行所造惡業。貪等餘染及不染心現在",
    "T41n1821_017:0267b20": "前時。隨二究竟。經主於此作如是言。謂嗔",
    "T41n1821_017:0267b21": "心時究竟殺業。若起貪位成不與取。或欲",
    "T41n1821_017:0267b22": "邪行。或雜穢語。此亦非理。若自究竟即應",
    "T41n1821_017:0267b23": "於殺無勞說嗔。此更無容餘究竟故。於",
    "T41n1821_017:0267b24": "盜．邪行說貪亦然。說起貪時成雜穢語。此",
    "T41n1821_017:0267b25": "言闕減容成三故。若先加行於究竟時。一",
    "T41n1821_017:0267b26": "一應言貪等隨一　俱舍師救云。自殺究竟",
    "T41n1821_017:0267b27": "理必有嗔。辦二俱轉。若不說嗔言中不顯。",
    "T41n1821_017:0267b28": "正理不說言隱難知。於盜．邪行准此通釋。",
    "T41n1821_017:0267b29": "理實雜穢容三究竟。偏言貪者乘貪便明。",
    "T41n1821_017:0267c01": "後三俱轉中言貪等隨一。影顯前二俱轉中",
    "T41n1821_017:0267c02": "亦有貪等隨一前一俱轉中已說不染心。",
    "T41n1821_017:0267c03": "影顯後二俱轉中亦有不染心。論主文巧前．",
    "T41n1821_017:0267c04": "後影中。不欲繁詞故不別說。三俱轉",
    "T41n1821_017:0267c05": "者至俱時殺盜者。明三業道與思俱轉　三",
    "T41n1821_017:0267c06": "俱轉者。謂以嗔心於屬他人鷄鴨等生。正",
    "T41n1821_017:0267c07": "斷命已亦離本處故。於爾時嗔．盜．殺三與",
    "T41n1821_017:0267c08": "思俱轉。若爾所說至理應不成者。問。若",
    "T41n1821_017:0267c09": "說嗔心亦究竟盜。前文所說偷盜業道由",
    "T41n1821_017:0267c10": "貪究竟。理應不成。依不異心至決判",
    "T41n1821_017:0267c11": "應知者。答。前文中云偷盜業道貪究竟者。",
    "T41n1821_017:0267c12": "依不異心所作究竟。謂此偷盜有二種貪。",
    "T41n1821_017:0267c13": "一因等起。二剎那等起。後剎那等起貪究竟",
    "T41n1821_017:0267c14": "時。與前因等起貪同是貪故。名依不異心",
    "T41n1821_017:0267c15": "所作究竟。後文言嗔亦究竟盜者。依別異",
    "T41n1821_017:0267c16": "心所作究竟。謂此偷盜嗔究竟。以與彼偷",
    "T41n1821_017:0267c17": "盜因等起貪嗔．貪不同。名依異心所作究",
    "T41n1821_017:0267c18": "竟。前．後各據一義故作如是決判應知",
    "T41n1821_017:0267c19": "　又解後文中言嗔能究竟。殺．盜二種依不異",
    "T41n1821_017:0267c20": "心所作究竟。謂殺。盜二同一嗔心所作究竟",
    "T41n1821_017:0267c21": "故。云依不異心所作究竟。前文中言盜貪",
    "T41n1821_017:0267c22": "究竟。依前異心所作究竟。謂盜以貪究竟。",
    "T41n1821_017:0267c23": "若殺以嗔究竟。各依一心貪與嗔不同。名",
    "T41n1821_017:0267c24": "依異心所作究竟。故作如是決判應知。",
    "T41n1821_017:0267c25": "若先加行至隨二究竟者。若先加行遣使",
    "T41n1821_017:0267c26": "殺．盜等。造惡色業。貪．嗔．邪見一正起時隨",
    "T41n1821_017:0267c27": "二究竟。亦三業道與思俱轉。三俱轉中且",
    "T41n1821_017:0267c28": "舉兩類。餘未說者如理應思。故正理云。三",
    "T41n1821_017:0267c29": "俱轉者。謂先加行所造惡業貪等起時。隨二",
    "T41n1821_017:0268a01": "究竟。若遣一使作殺等一自行婬等。俱時",
    "T41n1821_017:0268a02": "究竟。若自作二如理應思。若先加行所造",
    "T41n1821_017:0268a03": "惡業。貪等餘染。及不染心現在前時隨三究",
    "T41n1821_017:0268a04": "竟。若起貪等餘染心時自成攝。離間．虛誑",
    "T41n1821_017:0268a05": "語業等使作一等如理應思。四俱轉者",
    "T41n1821_017:0268a06": "至隨三究竟者。明四業道與思俱轉　四俱",
    "T41n1821_017:0268a07": "轉者。謂欲壞他是離間語。恐他不壞說虛",
    "T41n1821_017:0268a08": "誑語。足前為二。非時故必兼雜穢語。足前",
    "T41n1821_017:0268a09": "為三名語業道三意業道一名四俱轉。謂",
    "T41n1821_017:0268a10": "欲壞他是離間語。恐他不壞說麁惡語。足",
    "T41n1821_017:0268a11": "前為二。非時故必兼雜穢語。足前為三",
    "T41n1821_017:0268a12": "名語業道三意業道一名四俱轉。以離間．",
    "T41n1821_017:0268a13": "虛誑．麁惡語三非時故必兼雜穢。不待說",
    "T41n1821_017:0268a14": "成故不別說　問前三語起必兼雜穢表．無",
    "T41n1821_017:0268a15": "表業四各別耶　念法師等解云。雜穢有二。",
    "T41n1821_017:0268a16": "謂即獨雜穢。即前三語義說雜穢名。即雜穢",
    "T41n1821_017:0268a17": "語離前三語。別起佞歌等名獨雜穢　今",
    "T41n1821_017:0268a18": "解不然。即獨之義當成實論。非是此宗。若",
    "T41n1821_017:0268a19": "依此宗。前三語起同時別有雜穢語體。名",
    "T41n1821_017:0268a20": "俱起雜穢語。若離前三語別起佞歌等名",
    "T41n1821_017:0268a21": "不共雜穢語。總而言之。若三語俱起有三",
    "T41n1821_017:0268a22": "表．三無表。若四語俱起有四表．四無表。故",
    "T41n1821_017:0268a23": "眾事分明受五戒人一時俱得五表．五無",
    "T41n1821_017:0268a24": "表。彼善業道既得俱起。不善業道理亦應",
    "T41n1821_017:0268a25": "然。若先加行遣使殺等造惡色業。貪．嗔．邪",
    "T41n1821_017:0268a26": "見正一現前隨三究竟。亦四俱轉。四俱轉中",
    "T41n1821_017:0268a27": "且舉三類。餘未說者如理應思。如是",
    "T41n1821_017:0268a28": "五六七皆如理應知者。此三不說勸學應",
    "T41n1821_017:0268a29": "思。如先加行造惡色業貪等起時隨四究",
    "T41n1821_017:0268b01": "竟名五俱轉。隨五究竟名六俱轉。隨六究竟",
    "T41n1821_017:0268b02": "名七俱轉。餘未說者思擇可思。八俱",
    "T41n1821_017:0268b03": "轉者至故無九十者。明八業道與思俱轉。八",
    "T41n1821_017:0268b04": "俱轉者。謂先加行遣使作餘六惡色業。自",
    "T41n1821_017:0268b05": "行邪欲足前為七。行邪欲時必定有貪。",
    "T41n1821_017:0268b06": "故論不說。足前為八俱時究竟。後三自力",
    "T41n1821_017:0268b07": "必不俱行故無九業道．十業道與思俱轉。",
    "T41n1821_017:0268b08": "如是已說至遮一八五者。釋下兩句。明",
    "T41n1821_017:0268b09": "善業道與思俱轉。結前標宗。二俱轉",
    "T41n1821_017:0268b10": "者至無散善七者。此下別釋明二業道與思",
    "T41n1821_017:0268b11": "俱轉。二俱轉者。謂善五識．及依無色盡．無",
    "T41n1821_017:0268b12": "生智現在前時。無前欲界中散善七支。但有",
    "T41n1821_017:0268b13": "無貪．無嗔。五識無分別故。盡．無生智是息",
    "T41n1821_017:0268b14": "求故。皆非是見故無正見。依無色定無",
    "T41n1821_017:0268b15": "律儀故無隨心戒。三俱轉者至無七色",
    "T41n1821_017:0268b16": "善者。明三業道與思俱轉。三俱轉者。謂若",
    "T41n1821_017:0268b17": "定若散正見相應意識現在前時。無定．散七",
    "T41n1821_017:0268b18": "色善戒。但有無貪．無嗔．正見。四俱轉",
    "T41n1821_017:0268b19": "者至勤策律儀者。明四業道與思俱轉。四",
    "T41n1821_017:0268b20": "俱轉者。謂惡．無記心現在前位得近住等戒。",
    "T41n1821_017:0268b21": "但有身三．語一業道俱轉。六俱轉者至",
    "T41n1821_017:0268b22": "得上三戒者。明六業道與思俱轉。六俱轉",
    "T41n1821_017:0268b23": "者。謂善五識現在前時。得上近住．近事．勤",
    "T41n1821_017:0268b24": "策三戒。五識同時有無貪．無嗔。及身三．語",
    "T41n1821_017:0268b25": "一名六業道。七俱轉者至得苾芻戒者。",
    "T41n1821_017:0268b26": "明七業道與思俱轉。七俱轉者。謂善意識",
    "T41n1821_017:0268b27": "無定道隨心轉色。正見相應現在前時得上",
    "T41n1821_017:0268b28": "三戒。於前六上加正見為七業道俱轉。或",
    "T41n1821_017:0268b29": "惡．無記心現在前時得苾芻七支戒。亦七俱",
    "T41n1821_017:0268c01": "轉。九俱轉者至現在前時者。明九業",
    "T41n1821_017:0268c02": "道與思俱轉言九俱轉者。有三種九俱轉。",
    "T41n1821_017:0268c03": "五識．盡無生。非見性故無正見。若五識．及",
    "T41n1821_017:0268c04": "依無色盡無生智。俱有散善七色。若依靜",
    "T41n1821_017:0268c05": "慮盡無生智定有隨心轉戒。爾時若得大苾",
    "T41n1821_017:0268c06": "芻戒亦得散善色。七善色同故不別分別。",
    "T41n1821_017:0268c07": "十俱轉者至心正起位者。明十業道與",
    "T41n1821_017:0268c08": "思俱轉。十俱轉者。此有二類。准釋可知。",
    "T41n1821_017:0268c09": "別據顯相至有一八五者。此下重分別。若",
    "T41n1821_017:0268c10": "別據律儀顯相所遮如上。若通據律儀．處",
    "T41n1821_017:0268c11": "中隱．顯即無所遮。處中業道非是律儀名",
    "T41n1821_017:0268c12": "離律儀。據此隱相有一．八．五業道俱轉。依",
    "T41n1821_017:0268c13": "宗正辨受五戒等必須具足方名律儀。若",
    "T41n1821_017:0268c14": "不具受非是律儀。但是處中業道。如人不",
    "T41n1821_017:0268c15": "能具受五戒等。隨其多少要期且受離殺",
    "T41n1821_017:0268c16": "生等。雖不名為律儀所攝亦得名為處中",
    "T41n1821_017:0268c17": "業道。此中為足善業道中。總有十種俱轉。",
    "T41n1821_017:0268c18": "且於處中說一．八．五。理實處中具有十種。",
    "T41n1821_017:0268c19": "故婆沙一百一十三云。受非律儀非不律儀",
    "T41n1821_017:0268c20": "時。身．語七善業道隨所要期多．少不定。意",
    "T41n1821_017:0268c21": "三善業道。或有。或無。或多。或少。一俱",
    "T41n1821_017:0268c22": "轉者至一支遠離者。此下別解。謂惡．無記心",
    "T41n1821_017:0268c23": "現在前時。得一支遠離處中業道。五俱",
    "T41n1821_017:0268c24": "轉者至得二支等者。謂善意識無隨轉色正",
    "T41n1821_017:0268c25": "見相應現在前時。得二支遠離處中業道。并",
    "T41n1821_017:0268c26": "意業道三名五俱轉。等謂等取三支五支。或",
    "T41n1821_017:0268c27": "善五識等現在前時。得三支遠離處中業道",
    "T41n1821_017:0268c28": "亦五俱轉。或惡．無記心現在前時。得五支遠",
    "T41n1821_017:0268c29": "離處中業道亦五俱轉。八俱轉者至得",
    "T41n1821_017:0269a01": "五支等者。謂此正見相應意識現在前時得",
    "T41n1821_017:0269a02": "五支遠離處中業道　等。謂等取六。謂善五",
    "T41n1821_017:0269a03": "識現在前時。得六支遠離處中業道。應知前",
    "T41n1821_017:0269a04": "七不善者。若不律儀初念名為業道。故此論",
    "T41n1821_017:0269a05": "十四明不律儀眾名中云。根本所攝故名",
    "T41n1821_017:0269a06": "業道。若處中不善。根本成時亦名業道。如",
    "T41n1821_017:0269a07": "殺生等。此論具說　前七善者若律儀初念名",
    "T41n1821_017:0269a08": "為業道。故前文言唯初念表．無表名別解",
    "T41n1821_017:0269a09": "業道。若處中善初念亦名業道。如前處中",
    "T41n1821_017:0269a10": "引婆沙說。又此四類有麁品故是業道攝。",
    "T41n1821_017:0269a11": "又此四類有無表故是業道攝。豈有無表",
    "T41n1821_017:0269a12": "不成業道。不善業道思俱轉中。且據處中",
    "T41n1821_017:0269a13": "業道不據不律儀業道。以處中不善有一．",
    "T41n1821_017:0269a14": "二等別。得差別增數故以明偏約彼說。以",
    "T41n1821_017:0269a15": "不律儀得必具七。無一．二等別得不同故",
    "T41n1821_017:0269a16": "不約彼明　泰法師等解云。處中殺等由",
    "T41n1821_017:0269a17": "具緣故方成業道。不律儀不說具緣。雖是",
    "T41n1821_017:0269a18": "殺等不律儀非是殺等不善業道。故不善思",
    "T41n1821_017:0269a19": "俱轉中。唯約處中。不約不律儀說　今謂",
    "T41n1821_017:0269a20": "不然。不善業道有其二種。一得不律儀名",
    "T41n1821_017:0269a21": "為業道。遍有情故不說具緣。二得處中",
    "T41n1821_017:0269a22": "不善名為業道望別人故故說具緣。又諸",
    "T41n1821_017:0269a23": "論中說不律儀名為業道。文非一故。豈以",
    "T41n1821_017:0269a24": "思俱轉中不別說故證非業道。俱轉之中",
    "T41n1821_017:0269a25": "且約一相差別以論。非遍具說。亦可後念",
    "T41n1821_017:0269a26": "言非業道。何容初念非業道耶。若言雖",
    "T41n1821_017:0269a27": "是殺等不律儀非是殺等不善業道。亦可善",
    "T41n1821_017:0269a28": "律儀雖是不殺等律儀非是不殺等善業道。",
    "T41n1821_017:0269a29": "此既不然彼云何爾。此中不明殺與不殺。",
    "T41n1821_017:0269b01": "但明業道與思俱轉。既不律儀名為業道。",
    "T41n1821_017:0269b02": "亦可說為與思俱轉。或可。八俱轉中亦攝",
    "T41n1821_017:0269b03": "不律儀業道。誰言不攝。泰法師等若作此",
    "T41n1821_017:0269b04": "解。非但違理亦違論文　復有古德云。處",
    "T41n1821_017:0269b05": "中善業非是業道。彼謂處中非麁品收故。",
    "T41n1821_017:0269b06": "彼亦不然。如殺生等。雖是處中。麁品攝故",
    "T41n1821_017:0269b07": "名為業道。處中善業何妨麁品亦業道攝。迷",
    "T41n1821_017:0269b08": "執處中謂非麁品。深成自誤。婆沙亦說。處",
    "T41n1821_017:0269b09": "中善業名業道故。如前具引　復有古德",
    "T41n1821_017:0269b10": "云。不善中約處中業明思俱轉。不明不律",
    "T41n1821_017:0269b11": "儀。善業道中唯約律儀。不約處中明思",
    "T41n1821_017:0269b12": "俱轉者互顯故。然此亦不然。善業道中說",
    "T41n1821_017:0269b13": "處中故。或惡業道八俱轉中亦攝不律儀",
    "T41n1821_017:0269b14": "故。",
    "T41n1821_017:0269b15": "善惡業道至亦通現行者。此下第五約處成",
    "T41n1821_017:0269b16": "業道。問善．惡業道於何界。何趣。何處成就",
    "T41n1821_017:0269b17": "現行。頌曰至除地獄北洲者。前六句明",
    "T41n1821_017:0269b18": "不善。後六句明善。論曰至無離間語者。",
    "T41n1821_017:0269b19": "釋初三句。那洛迦中麁惡．雜穢．及嗔三種",
    "T41n1821_017:0269b20": "通現及成。為苦所逼由相罵故有麁惡語。",
    "T41n1821_017:0269b21": "為苦所逼由悲叫故有雜穢語。為苦所逼",
    "T41n1821_017:0269b22": "身心麁強[怡台+龍]戾不調由互相憎故有嗔恚。",
    "T41n1821_017:0269b23": "貪．及邪見成就不現行。由未離故所以成",
    "T41n1821_017:0269b24": "就。不現行者無可愛境欲貪為己有故。貪",
    "T41n1821_017:0269b25": "業道不現行　雖有涼風觸身起貪。輕",
    "T41n1821_017:0269b26": "非業道。如輪王．北洲貪輕非業道。以惡欲",
    "T41n1821_017:0269b27": "他財貪方名業道。故地獄中有生處得智。",
    "T41n1821_017:0269b28": "知前身造業來生此中。現見業果故。無邪",
    "T41n1821_017:0269b29": "見業道現行　餘五業道既非成就。亦非現",
    "T41n1821_017:0269c01": "行。所以者何。業盡死故無殺業道。無攝",
    "T41n1821_017:0269c02": "受財物故無不與取。無攝受女人故無欲",
    "T41n1821_017:0269c03": "邪行。業鏡現前不可拒諱以無用故無虛",
    "T41n1821_017:0269c04": "誑語。故瑜伽論說。閻羅王變化罪者本身",
    "T41n1821_017:0269c05": "證其所作故無妄語　又解夫人虛誑為求",
    "T41n1821_017:0269c06": "遂意。於彼處所無事別求。以無用故無",
    "T41n1821_017:0269c07": "虛誑語。故婆沙云。無虛誑語者無攝受虛",
    "T41n1821_017:0269c08": "誑語事故　又正理云。或虛誑語令他想倒。",
    "T41n1821_017:0269c09": "彼想常倒故無誑語　又即由此無用故。及",
    "T41n1821_017:0269c10": "地獄中為苦所逼心常離故無離間語。",
    "T41n1821_017:0269c11": "北俱盧洲至隨其所應者。釋第四．第五句。",
    "T41n1821_017:0269c12": "北洲貪．嗔．邪見業道皆定成就。以未斷故而",
    "T41n1821_017:0269c13": "不現行。不攝我所故貪不現行。雖行欲",
    "T41n1821_017:0269c14": "等亦有貪染。輕非業道。身．心柔愞故無",
    "T41n1821_017:0269c15": "惱害事。故瞋業道不現行。無惡意樂故邪",
    "T41n1821_017:0269c16": "見業道不現行。唯雜穢語通現行．成就。由",
    "T41n1821_017:0269c17": "彼有時染心歌詠故有雜穢。餘六業道俱非",
    "T41n1821_017:0269c18": "成．現　所以者何。無惡意樂故彼無殺生等",
    "T41n1821_017:0269c19": "六。此即通釋。又別釋云。壽量定千歲故無殺",
    "T41n1821_017:0269c20": "業道。無攝受自．他財物故無盜業道。無",
    "T41n1821_017:0269c21": "攝受女人為妻．妾故無邪行業道。身．心愞",
    "T41n1821_017:0269c22": "故無麁惡語。又正理云。言語清美故無麁",
    "T41n1821_017:0269c23": "惡語。以無用故無虛誑語．及離間語。又正",
    "T41n1821_017:0269c24": "理云。無誑心故無虛誑語。常和穆故無",
    "T41n1821_017:0269c25": "離間語　隨義配釋故言隨其所應。",
    "T41n1821_017:0269c26": "彼人云何行非梵行者。問。謂彼男女至",
    "T41n1821_017:0269c27": "並愧而別者。答。可知。除前地獄至殺",
    "T41n1821_017:0269c28": "害餘趣者。釋第六句。於欲界中除地獄．",
    "T41n1821_017:0269c29": "北洲。餘天．鬼．傍生．及人三洲。十惡業道皆",
    "T41n1821_017:0270a01": "通成就現行二種　然有差別。謂天．鬼．傍",
    "T41n1821_017:0270a02": "生前七業道唯有處中攝。無不律儀。人三洲",
    "T41n1821_017:0270a03": "中處中．不律儀二種俱有　又准此文。不律",
    "T41n1821_017:0270a04": "儀名為業道。言非業道非細尋文　雖",
    "T41n1821_017:0270a05": "諸天眾無有殺天愛自部故。而或有時殺",
    "T41n1821_017:0270a06": "害餘阿素洛鬼趣。有餘師說至其命方",
    "T41n1821_017:0270a07": "斷者。敘異說。天亦害天。知過去世為怨讐",
    "T41n1821_017:0270a08": "故。斬首．截腰其命方斷。故正理云。有餘師",
    "T41n1821_017:0270a09": "說天亦殺天。雖天身支斷已還出。斬首．中",
    "T41n1821_017:0270a10": "截則不更生。已說不善至謂成就現行",
    "T41n1821_017:0270a11": "者。釋第七．第八句。明後三善業道。可知。",
    "T41n1821_017:0270a12": "身語七支至皆得成就者。釋第九．第十句。",
    "T41n1821_017:0270a13": "身．語七支生無色界．及無想天。但容成就",
    "T41n1821_017:0270a14": "必不現行。謂聖有情生無色界成就過．未",
    "T41n1821_017:0270a15": "無漏律儀。生無想天有情必成過．未第四",
    "T41n1821_017:0270a16": "靜慮靜慮律儀。然聖有情於過去生。隨依何",
    "T41n1821_017:0270a17": "地所依止身曾起曾滅無漏律儀。今生無",
    "T41n1821_017:0270a18": "色時成彼過去無漏律儀。若無曾起不成",
    "T41n1821_017:0270a19": "過去。若未來世無漏律儀今生無色。應依",
    "T41n1821_017:0270a20": "欲界．四定五地身。無漏律儀皆得成就。故",
    "T41n1821_017:0270a21": "正理云。二處皆無現起義者。無色唯有四",
    "T41n1821_017:0270a22": "蘊性故。無想有情無定心故。律儀必託大",
    "T41n1821_017:0270a23": "種．定心二處互無故不現起(已上論文)　應知生",
    "T41n1821_017:0270a24": "無色界聖者。未來定成五地。過去不定。故",
    "T41n1821_017:0270a25": "婆沙一百三十四云。世尊弟子生無色界。若",
    "T41n1821_017:0270a26": "阿羅漢唯成就未來五地大種所造無漏色。",
    "T41n1821_017:0270a27": "非現在不起故。非過去已捨故。若不還者",
    "T41n1821_017:0270a28": "亦成就未來五地大種所造無漏色。非現",
    "T41n1821_017:0270a29": "在。不起故。過去不定。依五地身起有多少。",
    "T41n1821_017:0270b01": "或全無故　由此應說。或有學者生無色",
    "T41n1821_017:0270b02": "界。成就未來五地依戒。過去全無。謂先依",
    "T41n1821_017:0270b03": "欲界．四靜慮身。於第三果．及第四向。諸無",
    "T41n1821_017:0270b04": "漏道未起未滅。從彼命終生無色界。或有",
    "T41n1821_017:0270b05": "學者生無色界成就未來五．過去一。謂先",
    "T41n1821_017:0270b06": "欲界四靜慮時。隨依一身。於第三果．或第",
    "T41n1821_017:0270b07": "四向。諸無漏道已起．已滅。從彼命終生無",
    "T41n1821_017:0270b08": "色界。或有學者生無色界成就未來五．過",
    "T41n1821_017:0270b09": "去二。謂先欲界．四靜慮時。隨依二身。於第",
    "T41n1821_017:0270b10": "三果．或第四向。諸無漏道已起．已滅。從彼",
    "T41n1821_017:0270b11": "命終生無色界。或有學者生無色界成就",
    "T41n1821_017:0270b12": "未來五．過去三。謂先欲界．四靜慮時。隨依",
    "T41n1821_017:0270b13": "三身。於第三果．或第四向。諸無漏道已起．",
    "T41n1821_017:0270b14": "已滅。從彼命終生無色界。或有學者生無",
    "T41n1821_017:0270b15": "色界成就未來五．過去四。謂先欲界．四靜",
    "T41n1821_017:0270b16": "慮時。隨依四身。於第三果．或第四向。諸無",
    "T41n1821_017:0270b17": "漏道已起．已滅。從彼命終生無色界。或有",
    "T41n1821_017:0270b18": "學者生無色界成就未來五．過去五。謂具",
    "T41n1821_017:0270b19": "依欲界．四靜慮身。於第三果．或第四向。諸",
    "T41n1821_017:0270b20": "無漏道已起．已滅。從彼命終生無色界。有",
    "T41n1821_017:0270b21": "作是說。無有學者生無色界。不成就過去",
    "T41n1821_017:0270b22": "色。以彼先在欲．色界時。於第三果．或第四",
    "T41n1821_017:0270b23": "向必已起．已滅方命終故。是故本論說言。",
    "T41n1821_017:0270b24": "若諸學者生無色界成就過去．未來所造",
    "T41n1821_017:0270b25": "色。若於彼得阿羅漢果成就未來所造色",
    "T41n1821_017:0270b26": "非過去所造色。若謂不爾。本論應說學者",
    "T41n1821_017:0270b27": "生無色界有不成就過去所造色。又婆沙",
    "T41n1821_017:0270b28": "一百三十二亦有兩說云。問亦有學者生無",
    "T41n1821_017:0270b29": "色界不成就過去所造色。謂彼先在欲．色",
    "T41n1821_017:0270c01": "界時。未起未滅諸無漏道。命終生無色",
    "T41n1821_017:0270c02": "界。都不成就過去所造色。如何乃說若諸",
    "T41n1821_017:0270c03": "學者生無色界。成就過去所造色耶答依",
    "T41n1821_017:0270c04": "成就者作如是說。謂有學者先欲．色界已",
    "T41n1821_017:0270c05": "起已滅諸無漏道。彼成就過去所造色故。有",
    "T41n1821_017:0270c06": "說彼在欲色界時。必已起已滅諸無漏道。",
    "T41n1821_017:0270c07": "如勝進．道。必起現前無有住果而命終故。",
    "T41n1821_017:0270c08": "又婆沙一百二十二亦有兩說云。問若諸學",
    "T41n1821_017:0270c09": "者以世俗道得不還果。曾不現起無漏律",
    "T41n1821_017:0270c10": "儀便生無色。彼云何成就過去身無表業。",
    "T41n1821_017:0270c11": "若不成就何故此文作如是說。若諸學者",
    "T41n1821_017:0270c12": "生無色界成就過去身無表耶。有作是說。",
    "T41n1821_017:0270c13": "亦有學者生無色界不成就過去身無表",
    "T41n1821_017:0270c14": "業。然此文中但依成就者說。是以無過。有",
    "T41n1821_017:0270c15": "餘師說。得聖果已必起勝果聖道現前。故",
    "T41n1821_017:0270c16": "諸學者生無色界。必定成就過去身無表業。",
    "T41n1821_017:0270c17": "餘界．趣處至皆具二種者。釋後兩句。餘",
    "T41n1821_017:0270c18": "界．趣．處。除地獄．北洲。彼無前七善業道",
    "T41n1821_017:0270c19": "故。所以別除　於餘界等七善皆通現行．",
    "T41n1821_017:0270c20": "及成就　然有差別　謂鬼．傍生有離律儀",
    "T41n1821_017:0270c21": "處中業道。以依彼身無律儀故。但有處",
    "T41n1821_017:0270c22": "中　若於色界唯有律儀無處中業道。於",
    "T41n1821_017:0270c23": "初定中發身表業。但是妙行而非業道",
    "T41n1821_017:0270c24": "　三洲．欲天具有律儀．處中二種。謂三洲人",
    "T41n1821_017:0270c25": "有三律儀。及處中善業道。若欲界天有道．",
    "T41n1821_017:0270c26": "定律儀。及處中業道。無別解脫。",
    "T41n1821_017:0270c27": "不善善業道至斷命壞威故者。此即第六明",
    "T41n1821_017:0270c28": "業道三果。上兩句明得三果。下兩句明三",
    "T41n1821_017:0270c29": "果因。論曰至各招三果者。舉數總標。後",
    "T41n1821_017:0271a01": "當具釋故今言且。其三者何者。問。",
    "T41n1821_017:0271a02": "異熟等流增上別故者。答中。一總。二別。此",
    "T41n1821_017:0271a03": "即總答。謂於十種至是異熟果者。此下",
    "T41n1821_017:0271a04": "別答。初起名習。次起名修。後起名所作。",
    "T41n1821_017:0271a05": "此明異熟果不善業道招。總異熟通三惡趣。",
    "T41n1821_017:0271a06": "此文據重但言地獄。從彼出已至等流",
    "T41n1821_017:0271a07": "果別者。此明等流果。從彼地獄出已乘宿",
    "T41n1821_017:0271a08": "善業。來生人中受等流果　言等流者是",
    "T41n1821_017:0271a09": "相似義。如斷他命令壽短促。今時壽命還",
    "T41n1821_017:0271a10": "短促故　盜等准釋　前生起邪見者今生",
    "T41n1821_017:0271a11": "癡增。所以者何。彼邪見品望餘貪．嗔癡增",
    "T41n1821_017:0271a12": "盛故。故昔起邪見能令今增癡是邪見等",
    "T41n1821_017:0271a13": "流果故。故顯宗云。邪見者癡增上。近增上",
    "T41n1821_017:0271a14": "果亦名等流　又解。或彼邪見能令增癡。",
    "T41n1821_017:0271a15": "此即顯邪見增也。起邪見時癡必增故。餘",
    "T41n1821_017:0271a16": "文可知。人中短壽至是殺等流者。問。",
    "T41n1821_017:0271a17": "不言人壽至令不久住者。答。不言人壽即是",
    "T41n1821_017:0271a18": "殺生不善業果。但言由殺人壽量短　殺業",
    "T41n1821_017:0271a19": "與命作障礙因令不久住。此十所得",
    "T41n1821_017:0271a20": "至增上果別者。此明增上果。如文可知。",
    "T41n1821_017:0271a21": "為一殺業至為更有餘者。問二果因。有",
    "T41n1821_017:0271a22": "餘師言至後感此等流者。此師意說。一殺根",
    "T41n1821_017:0271a23": "本業道能感二果。若作此說。何故論云令",
    "T41n1821_017:0271a24": "他受苦故受苦異熟果。根本業道其命既無。",
    "T41n1821_017:0271a25": "不可說言令他受苦。故知受苦是加行位。",
    "T41n1821_017:0271a26": "既違論文。故知此說非正　又解。一殺業言。",
    "T41n1821_017:0271a27": "具攝令他受苦．斷命．壞威三業。此三皆",
    "T41n1821_017:0271a28": "能先感異熟。此三者能後感等流。後文說",
    "T41n1821_017:0271a29": "三別感果。從強偏說。如下當辨。今言通",
    "T41n1821_017:0271b01": "感強弱總論。於三業中初．後是加行。中一",
    "T41n1821_017:0271b02": "是根本。加行果亦名業道果者。以是業道",
    "T41n1821_017:0271b03": "加行果故亦名業道果。若作此解還順論",
    "T41n1821_017:0271b04": "文。可亦為正。此中問．答不言增上者。以",
    "T41n1821_017:0271b05": "必感故非在所疑。或略不言。正理具說。故",
    "T41n1821_017:0271b06": "彼論云。有餘師言。即一殺業先受異熟。次",
    "T41n1821_017:0271b07": "近增上。次遠增上故有三果。有餘復言",
    "T41n1821_017:0271b08": "至根本眷屬者。有餘復言。異熟等流二果因",
    "T41n1821_017:0271b09": "別。先感異熟果謂加行業。令他受苦故於",
    "T41n1821_017:0271b10": "地獄中受苦異熟。後感等流果謂根本業。",
    "T41n1821_017:0271b11": "其命已無非令他受苦。但令他命短。故生",
    "T41n1821_017:0271b12": "人中壽命短促　經雖總說一殺生言。而實",
    "T41n1821_017:0271b13": "通收根本業道．加行眷屬。加行果亦名業道",
    "T41n1821_017:0271b14": "果者。以是業道加行果故。亦名業道果",
    "T41n1821_017:0271b15": "　此師所說善順論文。加行可令他受苦故。",
    "T41n1821_017:0271b16": "根本義當斷他命故。既文理相符可以為",
    "T41n1821_017:0271b17": "正　此中亦應說增上果因別。以不問故亦",
    "T41n1821_017:0271b18": "不別答　此增上果壞威業感。如次當說。",
    "T41n1821_017:0271b19": "一一問答如下具明。此中所說至假說",
    "T41n1821_017:0271b20": "等流者。等流稍隱故今重釋。此中所說等流",
    "T41n1821_017:0271b21": "果言。非越異熟．及增上果。人中短壽若望",
    "T41n1821_017:0271b22": "善業是異熟果。若望殺業是增上果。其等",
    "T41n1821_017:0271b23": "流果非越此二　於二果上據少相似假",
    "T41n1821_017:0271b24": "說等流　言相似者。謂斷他命令壽短促。",
    "T41n1821_017:0271b25": "於地獄中受異熟已。來生人中壽還短促。",
    "T41n1821_017:0271b26": "壽短促相似故名相似。據此義邊假說等",
    "T41n1821_017:0271b27": "流。非實等流。若實等流自類相生　又解此",
    "T41n1821_017:0271b28": "文通明十種等流。此中所說等流果言。非越",
    "T41n1821_017:0271b29": "異熟及增上果。若殺生等流是異熟果．增上",
    "T41n1821_017:0271c01": "果。餘九等流是增上果。據少相似假說等",
    "T41n1821_017:0271c02": "流。言餘九等流．增上假說者。此且總相從",
    "T41n1821_017:0271c03": "多分說。若別細分別。於此九中身二．語四",
    "T41n1821_017:0271c04": "唯增上假說。若貪．瞋．非遍行邪見望增他",
    "T41n1821_017:0271c05": "部貪．嗔．無明此等皆於增上果上假說等",
    "T41n1821_017:0271c06": "流。若貪．瞋．望增自部貪．嗔。及遍行邪見",
    "T41n1821_017:0271c07": "望增五部無明。即實等流非是假說。",
    "T41n1821_017:0271c08": "此十何緣各招三果者。此下釋下兩句。此即",
    "T41n1821_017:0271c09": "問也。且初殺業至如理應思者答。於十",
    "T41n1821_017:0271c10": "不善業道中。且初殺業於殺他位。一令他",
    "T41n1821_017:0271c11": "受苦。二令他斷命。三令他失威。謂殺生",
    "T41n1821_017:0271c12": "時於加行位令他受苦故。墮於地獄受苦",
    "T41n1821_017:0271c13": "異熟果。非正死時。以正死時無有苦受唯",
    "T41n1821_017:0271c14": "捨受故　於根本位斷他命故。從地獄出",
    "T41n1821_017:0271c15": "來生人中。受命短促為等流果　將行殺",
    "T41n1821_017:0271c16": "時執刀．杖等。於所殺生壞他威故。感諸",
    "T41n1821_017:0271c17": "外物鮮少光澤為增上果　壞威據遠加",
    "T41n1821_017:0271c18": "行。受苦據近加行。或壞威亦通近加行。",
    "T41n1821_017:0271c19": "泰法師云。後起令他失威者　不然。尚不",
    "T41n1821_017:0271c20": "通根本以無命故。況後起耶。至後起位其",
    "T41n1821_017:0271c21": "命既無。令誰失威。故正理云。理實殺時能",
    "T41n1821_017:0271c22": "令所殺受苦。命斷。壞失威光。令他苦故",
    "T41n1821_017:0271c23": "生於地獄。斷他命故人中壽短。先是加行",
    "T41n1821_017:0271c24": "果。後是根本果。根本．近分俱名殺生。由壞",
    "T41n1821_017:0271c25": "威光感惡外具。是故殺業得三種果。餘惡業",
    "T41n1821_017:0271c26": "道如理應思　准此論及正理。三果因別。",
    "T41n1821_017:0271c27": "問斷命壞威俱是不善應感異熟。何故唯",
    "T41n1821_017:0271c28": "說受苦感耶　解云理亦能感。而不說者。",
    "T41n1821_017:0271c29": "為令他苦相顯偏說　問等流即是增上果",
    "T41n1821_017:0272a01": "攝。受苦．壞威應亦能感。何故唯說斷命能",
    "T41n1821_017:0272a02": "感　解云。據增上邊理亦能感。而不說者。",
    "T41n1821_017:0272a03": "以斷他命業望彼短壽。有別勝用故偏",
    "T41n1821_017:0272a04": "說之　問增上寬通應三並感。何故壞威能",
    "T41n1821_017:0272a05": "感非餘二耶　解云餘二理亦能感增上。而",
    "T41n1821_017:0272a06": "不說者以壞他威相顯別說　由此應",
    "T41n1821_017:0272a07": "准知至如理應說者。釋善三果翻惡應思。",
    "T41n1821_017:0272a08": "餘增上果．及餘善業道與上相違。如理應",
    "T41n1821_017:0272a09": "說餘文可知。故正理云。由此應准知善業",
    "T41n1821_017:0272a10": "道三果。且於離殺若習。若修。若多所作。由",
    "T41n1821_017:0272a11": "此力故生於天中受異熟果。從彼沒已來",
    "T41n1821_017:0272a12": "生人中受極長壽。近增上果。即復由此感",
    "T41n1821_017:0272a13": "諸外具有大威光。遠增上果。餘善三果翻惡",
    "T41n1821_017:0272a14": "應說。",
    "T41n1821_017:0272a15": "又契經說至邪命是何者。此下大文第十一",
    "T41n1821_017:0272a16": "別明邪命。依經起問。雖離彼無至違",
    "T41n1821_017:0272a17": "經故非理者。答。上兩句正明。下兩句破執。",
    "T41n1821_017:0272a18": "論曰至由資具屬他者。但從嗔．癡所生",
    "T41n1821_017:0272a19": "語業。各有四支。總名邪語。以語即業故不",
    "T41n1821_017:0272a20": "言業。但從嗔．癡所生身業。各有三種。總",
    "T41n1821_017:0272a21": "名邪業。以身非業故不言身　但從貪所",
    "T41n1821_017:0272a22": "生身．語二業。身三語四。以難除故別立邪",
    "T41n1821_017:0272a23": "命。謂貪微細而能映奪諸有情心。彼所起業",
    "T41n1821_017:0272a24": "難可禁護。佛為於正命令殷重修故。佛",
    "T41n1821_017:0272a25": "離前邪語．邪業別說邪命。引頌可知。取",
    "T41n1821_017:0272a26": "下兩句為證。上兩句同文故來。故正理云。",
    "T41n1821_017:0272a27": "諸在家人邪見難斷。以多妄執吉祥等故。",
    "T41n1821_017:0272a28": "諸出家者邪命難除。所有命緣皆屬他故。",
    "T41n1821_017:0272a29": "有餘師執至非資命故者。敘異說。有餘師",
    "T41n1821_017:0272b01": "執。緣彼活命諸資生具。貪欲所生身．語二",
    "T41n1821_017:0272b02": "業方名邪命。非餘貪生身．語二業是邪命",
    "T41n1821_017:0272b03": "攝所以者何。為自戲樂作歌舞等。非資命",
    "T41n1821_017:0272b04": "故。非是邪命是邪語業。此違經故至虛",
    "T41n1821_017:0272b05": "延命故者。引經破執邪受外境虛延命故。",
    "T41n1821_017:0272b06": "但是從貪所生身．語皆名邪命。正語業",
    "T41n1821_017:0272b07": "命翻此應知者。義便兼明。正理云。何緣業道",
    "T41n1821_017:0272b08": "中先身後語。於八道支內先語後身。以",
    "T41n1821_017:0272b09": "業道中隨麁．細說。道支次第據順相生故。",
    "T41n1821_017:0272b10": "契經云尋．伺已發語。",
    "T41n1821_017:0272b11": "如前所言至有幾果耶者。此下當品之中大",
    "T41n1821_017:0272b12": "文第三雜明諸業。就中。一明業得果。二釋",
    "T41n1821_017:0272b13": "本論語。三明引．滿因。四明三重障。五明三",
    "T41n1821_017:0272b14": "時障。六明菩薩相。七明施戒修。八明順三",
    "T41n1821_017:0272b15": "分業九明書等體。十明諸法異名　就第",
    "T41n1821_017:0272b16": "一明業得果中。一總明諸業果。二三性相",
    "T41n1821_017:0272b17": "對果。三三世相對果。四諸地相對果。五三學",
    "T41n1821_017:0272b18": "相對果。六三斷相對果　此即第一總明諸",
    "T41n1821_017:0272b19": "業果。牒前問起。頌曰至三除前所除者。",
    "T41n1821_017:0272b20": "就頌答中總有四類。初兩句為一類次兩",
    "T41n1821_017:0272b21": "句為第二類。次兩句為第三類。後兩句為",
    "T41n1821_017:0272b22": "第四類。論曰至謂有漏．無漏者。釋斷道",
    "T41n1821_017:0272b23": "名。道能證無為斷。及能斷有為惑。具此二",
    "T41n1821_017:0272b24": "斷得斷道名。即無間道能引斷得。至生相",
    "T41n1821_017:0272b25": "時說名能證。能斷惑得不至生相說名能",
    "T41n1821_017:0272b26": "斷。此無間道亦證．亦斷。若解脫道證而非",
    "T41n1821_017:0272b27": "斷。雖於斷得無引功能。與斷得俱說名",
    "T41n1821_017:0272b28": "為證。非由彼力令此惑得不至生相不",
    "T41n1821_017:0272b29": "名能斷。斷道不同。總有二種。謂有漏．無",
    "T41n1821_017:0272c01": "漏業差別故。有漏道業至唯除前生者。",
    "T41n1821_017:0272c02": "異熟．等流．離繫三果。如文可知　士用果",
    "T41n1821_017:0272c03": "者。一謂道所牽俱有士用果。即是俱生士用",
    "T41n1821_017:0272c04": "果　二謂道所牽解脫士用果。即是無間士",
    "T41n1821_017:0272c05": "用果　三謂道所修。謂未來所修功德。或是",
    "T41n1821_017:0272c06": "隔越士用果　四謂道所證。即是不生士用",
    "T41n1821_017:0272c07": "果。故正理云。士用果者謂道所牽俱有．解",
    "T41n1821_017:0272c08": "脫．所修．及斷。言俱有者謂俱生法。言解脫",
    "T41n1821_017:0272c09": "者謂無間生即解脫道。言所修者謂未來修。",
    "T41n1821_017:0272c10": "斷謂擇滅。由道力故彼得方起　增上果亦",
    "T41n1821_017:0272c11": "可知　又正理四十三云。增上果者。有如",
    "T41n1821_017:0272c12": "是說。謂離自性餘有為法。唯除前生　有",
    "T41n1821_017:0272c13": "作是言。斷亦應是道增上果。道增上力能",
    "T41n1821_017:0272c14": "證彼故。若爾何故毘婆沙中。唯說欲界十",
    "T41n1821_017:0272c15": "隨眠斷。為苦法智忍離繫士用果。曾不說",
    "T41n1821_017:0272c16": "是增上果耶　非由不說便非彼果。以即",
    "T41n1821_017:0272c17": "彼文說苦法智為苦法智忍等流．士用果。",
    "T41n1821_017:0272c18": "曾不說是增上果故。然實苦法智是彼增上",
    "T41n1821_017:0272c19": "果。而不說者義極成故　此亦應然。舉士",
    "T41n1821_017:0272c20": "用果。理即已舉增上果。故非唯可生是增",
    "T41n1821_017:0272c21": "上果。說非擇滅是心果故。離此更無餘果",
    "T41n1821_017:0272c22": "義故　解云正理兩解。前師為正。同此論",
    "T41n1821_017:0272c23": "故。又諸論中皆說擇滅是離繫果不言增上",
    "T41n1821_017:0272c24": "果故。又諸論中出增上果體。皆言有為不",
    "T41n1821_017:0272c25": "說無為故　又解。正理既無立．破。據義",
    "T41n1821_017:0272c26": "不同皆無有妨。雖有兩解前解為勝。於",
    "T41n1821_017:0272c27": "未來世非唯可生法是增上果。亦有處說非",
    "T41n1821_017:0272c28": "擇滅法是心果故。以此故知。諸不生法亦",
    "T41n1821_017:0272c29": "是增上果。餘文可知。即斷道中至謂",
    "T41n1821_017:0273a01": "除異熟者。釋第三．第四句。是無漏故除異",
    "T41n1821_017:0273a02": "熟果。有餘四果。准前有漏解釋可知。",
    "T41n1821_017:0273a03": "餘有漏善至例此應釋者。釋第五．第六句。",
    "T41n1821_017:0273a04": "非斷道故除離繫果。有餘四果准前應",
    "T41n1821_017:0273a05": "釋。謂餘無漏至及離繫者。釋後兩句。是",
    "T41n1821_017:0273a06": "無漏故。是無記故。除異熟果。非斷道故除",
    "T41n1821_017:0273a07": "離繫果。有餘三果亦准前釋。",
    "T41n1821_017:0273a08": "已總分別至善等三業者。此下第二三性相",
    "T41n1821_017:0273a09": "對果。結前問起。一總問起。二別問起。頌",
    "T41n1821_017:0273a10": "曰至後二三三果者。頌答。論曰至遍前",
    "T41n1821_017:0273a11": "門義者。於異門中最後所說。皆如次言。顯",
    "T41n1821_017:0273a12": "隨所應遍前五門義也。且善不善至及",
    "T41n1821_017:0273a13": "離繫者。以三性業各別對三性法明果多．",
    "T41n1821_017:0273a14": "少。若三性業狹。色．行二蘊少分為體。若三",
    "T41n1821_017:0273a15": "性法寬通五蘊．及無為為體。寬．狹不等",
    "T41n1821_017:0273a16": "　若不善業以無記法為等流果者。謂苦。集",
    "T41n1821_017:0273a17": "遍行不善。及見苦所斷餘不善業。以有身見．",
    "T41n1821_017:0273a18": "邊執見品諸無記法為等流果故。或遍行因",
    "T41n1821_017:0273a19": "等流果。或是同類因等流果　若無記業以",
    "T41n1821_017:0273a20": "不善法為等流果者。謂有身見．邊執見品",
    "T41n1821_017:0273a21": "諸無記業。以諸五部不善法為等流果。或",
    "T41n1821_017:0273a22": "為遍行因等流果。或為同類因等流果。餘",
    "T41n1821_017:0273a23": "文思之可知。",
    "T41n1821_017:0273a24": "已辨三性至後業果故者。此即第三於三世",
    "T41n1821_017:0273a25": "相對果。以三世業對三世法明果多．少。三",
    "T41n1821_017:0273a26": "世業狹。唯色．行二蘊少分為體。三世法寬。",
    "T41n1821_017:0273a27": "通五蘊為體。餘思可知。",
    "T41n1821_017:0273a28": "已辨三世至不遮等流者。此即第四諸地相",
    "T41n1821_017:0273a29": "對果。以此文證離繫果非地法攝　又解",
    "T41n1821_017:0273b01": "通舉九地業以同地法為四果。若別分別。",
    "T41n1821_017:0273b02": "上八地業以同地法為五果故。雜心論云。",
    "T41n1821_017:0273b03": "若正思惟地亦有解脫果　若准雜心文離",
    "T41n1821_017:0273b04": "繫果亦地法攝。離繫既是無為。不依地起。",
    "T41n1821_017:0273b05": "如何可說地法所攝。故知此論所說為善。",
    "T41n1821_017:0273b06": "餘思可知。",
    "T41n1821_017:0273b07": "已辨諸地至為五果者。此即第五三學相對",
    "T41n1821_017:0273b08": "果。以三學業對三學法為果差別。若學業",
    "T41n1821_017:0273b09": "以學位色．行二蘊少分為體。若無學業以",
    "T41n1821_017:0273b10": "無學位色．行二蘊少分為體。若非學非無",
    "T41n1821_017:0273b11": "學業以有漏色．行二蘊少分為體　若學法",
    "T41n1821_017:0273b12": "以學位有為無漏法為體。若無學法以無",
    "T41n1821_017:0273b13": "學位有為無漏法為體。若非學非無學法除",
    "T41n1821_017:0273b14": "有為無漏法以餘一切法為體　總而言",
    "T41n1821_017:0273b15": "之。三學業狹。三學法寬。文亦可知　正理",
    "T41n1821_017:0273b16": "論云無學業以學法為一果謂增上。理應",
    "T41n1821_017:0273b17": "言二。謂加等流　解云正理意說。鈍無學",
    "T41n1821_017:0273b18": "道與未來利學道為同類因。此約不現起。",
    "T41n1821_017:0273b19": "或時解脫退已轉根為見至。以過去鈍無",
    "T41n1821_017:0273b20": "學道為同類因。學見至為等流果。此約現",
    "T41n1821_017:0273b21": "起故言加等流。不同俱舍。此即論意各別。",
    "T41n1821_017:0273b22": "難為會釋　又解俱舍據同性相望漸次相",
    "T41n1821_017:0273b23": "生故。學與無學為因。無學非與學為因。",
    "T41n1821_017:0273b24": "正理據異性相望故說無學亦與學為因",
    "T41n1821_017:0273b25": "　各據一義亦不相違　已辨學等至略法",
    "T41n1821_017:0273b26": "應爾者。此即第六三斷相對果。以三斷業對",
    "T41n1821_017:0273b27": "三斷法為果差別　若見所斷業以四諦所",
    "T41n1821_017:0273b28": "斷行蘊少分為體　若修所斷業以修所",
    "T41n1821_017:0273b29": "斷色．行二蘊少分為體　若非斷業以有",
    "T41n1821_017:0273c01": "為無漏色．行二蘊少分為體　若見所斷",
    "T41n1821_017:0273c02": "法以四諦所斷受．想．行．識蘊為體　若修",
    "T41n1821_017:0273c03": "所斷法以修所斷五蘊為體　若非所斷法",
    "T41n1821_017:0273c04": "以一切無漏法為體　總而言之。三斷業",
    "T41n1821_017:0273c05": "狹。三斷法寬。既知寬．狹思擇可知　第六",
    "T41n1821_017:0273c06": "句言皆如次者。隨其所應遍上諸門。頌後",
    "T41n1821_017:0273c07": "並應言皆如次應知。略法應爾。",
    "T41n1821_017:0273c08": "因辨諸業至俱相違第三者。此即大文第二",
    "T41n1821_017:0273c09": "釋本論業。問起頌答。論曰至二說差別",
    "T41n1821_017:0273c10": "者。應作等三各有兩說。初師意說染污三業",
    "T41n1821_017:0273c11": "名不應作　諸善三業名為應作　諸無覆",
    "T41n1821_017:0273c12": "無記三業名為第三　後師意說染污三業。",
    "T41n1821_017:0273c13": "及無覆中諸壞軌則不合禮儀身．語二業。",
    "T41n1821_017:0273c14": "並能等起此二業思。皆名不應作。謂染污全。",
    "T41n1821_017:0273c15": "無覆少分　諸善三業。及無覆中不壞軌",
    "T41n1821_017:0273c16": "則合俗禮儀身．語二業。并能等起此二業",
    "T41n1821_017:0273c17": "思。皆名應作。謂善業全。無覆少分　於無覆",
    "T41n1821_017:0273c18": "中除應作．不應作三業。所餘三業名為第",
    "T41n1821_017:0273c19": "三　於二師中。前約勝義盡理而說。後約",
    "T41n1821_017:0273c20": "世俗而非盡理。故正理云。若依世俗後亦",
    "T41n1821_017:0273c21": "可然。若就勝義前說為善(已上論文)既知寬．狹。",
    "T41n1821_017:0273c22": "釋文可知。",
    "T41n1821_017:0273c23": "為由一業至為多業引者。此下第三明引．滿",
    "T41n1821_017:0273c24": "因。就中。一明業感多．少。二明引．滿因體",
    "T41n1821_017:0273c25": "　此即第一明業感多．少。總起兩問。頌曰",
    "T41n1821_017:0273c26": "至多業能圓滿者。若言一業引一生。不能",
    "T41n1821_017:0273c27": "引多生。答前問　若言一生一業引。不",
    "T41n1821_017:0273c28": "由多業引。答後問　下句釋妨。論曰至",
    "T41n1821_017:0273c29": "方說名生者。依我所宗說一切有部應作",
    "T41n1821_017:0274a01": "是說　但由一業。顯非由多業　唯引一",
    "T41n1821_017:0274a02": "生。顯非引多生　若一生多業引。應數死",
    "T41n1821_017:0274a03": "生。業果別故　若一業引多生。時分定業應",
    "T41n1821_017:0274a04": "成雜亂。若爾何緣至多受快樂者。難。",
    "T41n1821_017:0274a05": "若言一業唯引一生不引多生。何故無滅。",
    "T41n1821_017:0274a06": "作如是言。昔於獨覺一施食為因。所感",
    "T41n1821_017:0274a07": "異熟果七返生天．人　或一施食為異熟因。",
    "T41n1821_017:0274a08": "感得七生天．人往．返。故立一業能引多",
    "T41n1821_017:0274a09": "生　無滅。梵云阿泥律陀。舊云阿那律。或",
    "T41n1821_017:0274a10": "云阿尼樓豆皆訛也。彼由一業至獲",
    "T41n1821_017:0274a11": "大富樂者。通中兩釋。此即初釋。彼由一業",
    "T41n1821_017:0274a12": "但感一生。餘六因茲展轉別造。顯由初力",
    "T41n1821_017:0274a13": "故言一施　喻況可知　宿生智者。或由",
    "T41n1821_017:0274a14": "業感。或非業感。此中但取由業感者。",
    "T41n1821_017:0274a15": "復有說者至分分差別者。此即後釋。由一施",
    "T41n1821_017:0274a16": "食起多思願。感天．人別。剎那不同。熟有",
    "T41n1821_017:0274a17": "先．後。約所施食依故說一言。據能施食思",
    "T41n1821_017:0274a18": "理實眾多故。非一業能引多生。若引多生",
    "T41n1821_017:0274a19": "還成雜亂　亦無一生多業所引。勿眾同",
    "T41n1821_017:0274a20": "分業果別故分分差別數死．數生。雖但",
    "T41n1821_017:0274a21": "一業至多缺減者者。釋第二句。引業雖一。",
    "T41n1821_017:0274a22": "滿業許多。一色喻引業。眾采喻滿業　是",
    "T41n1821_017:0274a23": "故下顯多滿業。又正理四十三云。今於此中",
    "T41n1821_017:0274a24": "一色所喻。為一類業。為一剎那。若喻一類",
    "T41n1821_017:0274a25": "違此宗理。以非一業引一生言。可約一",
    "T41n1821_017:0274a26": "類類必多故。多引一生不應理故。若言一",
    "T41n1821_017:0274a27": "色喻一剎那。非一剎那能圖形狀。即所立",
    "T41n1821_017:0274a28": "喻於證無能。今見此中喻一類業。如何引",
    "T41n1821_017:0274a29": "業約類得成。引一趣業有眾多故。此言",
    "T41n1821_017:0274b01": "意顯。一類業中唯一剎那引眾同分。同類．異",
    "T41n1821_017:0274b02": "類．多剎那業能為圓滿故說為多。故如一",
    "T41n1821_017:0274b03": "色先圖形狀。後填眾采。此言應理　非",
    "T41n1821_017:0274b04": "唯業力至勢力劣故者。復重料簡。引．滿二因",
    "T41n1821_017:0274b05": "非唯是業亦通餘法。勝．劣不同。如文可",
    "T41n1821_017:0274b06": "解。",
    "T41n1821_017:0274b07": "如是二類其體是何者。此下第二明引．滿二",
    "T41n1821_017:0274b08": "因體。此即問也。頌曰至皆通引滿者。答。",
    "T41n1821_017:0274b09": "二無心定以是善故。雖有異熟而無勢力",
    "T41n1821_017:0274b10": "引眾同分。以與諸業非俱有因故。得亦",
    "T41n1821_017:0274b11": "無力引眾同分。以與諸業非同一果故。",
    "T41n1821_017:0274b12": "所餘一切不善．善有漏法。以與諸業為俱",
    "T41n1821_017:0274b13": "有因。有勢力故皆通引．滿　又婆沙十九",
    "T41n1821_017:0274b14": "亦說眾同分是引果。餘是滿果　又正理論",
    "T41n1821_017:0274b15": "意。思感引．滿。餘唯感滿　問二定．及得。既",
    "T41n1821_017:0274b16": "不感引感何滿果　答如婆沙十九云。評",
    "T41n1821_017:0274b17": "曰應作是說。無想異熟唯是無想定果。彼",
    "T41n1821_017:0274b18": "命根．眾同分．及五色根異熟。唯是第四靜慮",
    "T41n1821_017:0274b19": "有心業果。彼餘蘊異熟是共果　問滅盡定",
    "T41n1821_017:0274b20": "受何異熟果耶　答受非想非非想處四蘊",
    "T41n1821_017:0274b21": "異熟果。除命根．眾同分。彼唯是業果故。",
    "T41n1821_017:0274b22": "問諸得受何異熟果耶　答諸得受色．心．",
    "T41n1821_017:0274b23": "心所法．心不相應行異熟果。色者。謂色．香．",
    "T41n1821_017:0274b24": "味．觸。非五色根。彼業果故。心．心所法者。謂",
    "T41n1821_017:0274b25": "苦受．樂受．不苦不樂受。及彼相應法。心不",
    "T41n1821_017:0274b26": "相應行者。謂諸得．生老住無常　又云問諸",
    "T41n1821_017:0274b27": "造業者為先造引眾同分業。為先造滿眾",
    "T41n1821_017:0274b28": "同分業耶　如是說者此即不定。或有先造",
    "T41n1821_017:0274b29": "引業後造滿業。或有先造滿業後造引業。",
    "T41n1821_017:0274c01": "隨造業者意樂起故。",
    "T41n1821_017:0274c02": "薄伽梵說至其體云何者。此下大文第四明",
    "T41n1821_017:0274c03": "三重障。就中。一總明三障。二別明業障",
    "T41n1821_017:0274c04": "　就總明三障中。一出三障體。二約處．趣",
    "T41n1821_017:0274c05": "辨　此即第一出三障體。依經起問　此品",
    "T41n1821_017:0274c06": "廣明諸業。以三障中業義相關。義便通明",
    "T41n1821_017:0274c07": "三障。頌曰至北洲無想天者。頌答。",
    "T41n1821_017:0274c08": "論曰至名為業障者。出業障體。可知。煩",
    "T41n1821_017:0274c09": "惱有二至名煩惱障者。出煩惱障體。總而言",
    "T41n1821_017:0274c10": "之。煩惱有二。一者數行。謂恒起煩惱。二者",
    "T41n1821_017:0274c11": "猛利。謂上品煩惱。由此相對應作四句",
    "T41n1821_017:0274c12": "　一數行非猛利。謂下品煩惱數數現行　二",
    "T41n1821_017:0274c13": "猛利非數行。謂上品煩惱不數現行　三數",
    "T41n1821_017:0274c14": "行亦猛利。謂上品煩惱數現行　四非數行",
    "T41n1821_017:0274c15": "亦非猛利。謂下品煩惱不數現行　應知",
    "T41n1821_017:0274c16": "此中第一．第三句。唯數行者名煩惱障。如",
    "T41n1821_017:0274c17": "扇搋等煩惱數行難可伏除。故說為障。",
    "T41n1821_017:0274c18": "上品煩惱雖復猛利。非恒起故易可伏除。",
    "T41n1821_017:0274c19": "不說為障　於下品中數行煩惱雖非猛",
    "T41n1821_017:0274c20": "利而難伏除。由彼恒行難得便故。謂下生",
    "T41n1821_017:0274c21": "中從中生上。令七加行伏道。苦忍等除道。",
    "T41n1821_017:0274c22": "無便得生　故煩惱中隨品上．下。但數數",
    "T41n1821_017:0274c23": "現行者名煩惱障體。總分二品但言上．下。",
    "T41n1821_017:0274c24": "故不言中。或言上．下影中。可知。應知",
    "T41n1821_017:0274c25": "但依現行煩惱為其障體不依成就。故婆",
    "T41n1821_017:0274c26": "沙云。問云何建立此煩惱障。為依成就。為",
    "T41n1821_017:0274c27": "依現行　答此依現行。不依成就。若依",
    "T41n1821_017:0274c28": "成就者即一切有情無有差別等具成就",
    "T41n1821_017:0274c29": "諸煩惱故。全三惡趣至名異熟障者。出",
    "T41n1821_017:0275a01": "異熟障體。謂三惡趣全。人趣中取北洲。天",
    "T41n1821_017:0275a02": "趣中取無想天。為異熟障。此障何法",
    "T41n1821_017:0275a03": "者。問。謂障聖道至加行善根者。答。謂障",
    "T41n1821_017:0275a04": "聖道。及障聖道加行善根。或亦能障異生離",
    "T41n1821_017:0275a05": "染。故正理四十三云。能障聖道．及道資糧．",
    "T41n1821_017:0275a06": "并離染故(已上論文)即准此理。異熟障中不說大",
    "T41n1821_017:0275a07": "梵以有漏道能離染故。又業障中至",
    "T41n1821_017:0275a08": "故此不說者。先明障廢立。於業障中理亦",
    "T41n1821_017:0275a09": "應說餘決定業　謂餘一切定感惡趣",
    "T41n1821_017:0275a10": "　以聖不生三惡趣故。聖亦不受卵生．濕",
    "T41n1821_017:0275a11": "生。雖復亦有卵生．濕生得入聖道如世",
    "T41n1821_017:0275a12": "羅等。必無得聖受彼二生　得聖已去",
    "T41n1821_017:0275a13": "不受女身。雖有女人能入聖道。若得聖",
    "T41n1821_017:0275a14": "已必更不受女人之身　得聖已去於欲界",
    "T41n1821_017:0275a15": "中決定不受第八有身．及色．無色一處．二",
    "T41n1821_017:0275a16": "生等　諸未說者皆等以收　有如是等",
    "T41n1821_017:0275a17": "諸決定業。亦能為障令不入聖。亦應說",
    "T41n1821_017:0275a18": "在業障中收　然若有業由五因緣易見",
    "T41n1821_017:0275a19": "易知。此中偏說。謂處等五。於諸業中唯無",
    "T41n1821_017:0275a20": "間業具此五種。易見易知是故別說。餘業",
    "T41n1821_017:0275a21": "不然故此不說　處等五者。正理四十三釋",
    "T41n1821_017:0275a22": "云。毘婆沙說此五因緣易見易知說為業障。",
    "T41n1821_017:0275a23": "謂處．趣．生．果．及補特伽羅。處謂此五定以",
    "T41n1821_017:0275a24": "母等為所起處。趣謂此五定以地獄為所",
    "T41n1821_017:0275a25": "趣故。生謂此五定無間生感異熟故。果謂",
    "T41n1821_017:0275a26": "此五決定能招非愛果故。補特伽羅謂此五",
    "T41n1821_017:0275a27": "逆依行重惑。補特伽羅共了此人能害母",
    "T41n1821_017:0275a28": "等　餘業不爾不立為障　又婆沙一百一",
    "T41n1821_017:0275b01": "十五。於此五中。不說處。加自性。故彼論",
    "T41n1821_017:0275b02": "云。自性故者。謂此五種性是決定極重惡業。",
    "T41n1821_017:0275b03": "餘四同此論。餘障廢立如應當知者。餘",
    "T41n1821_017:0275b04": "煩惱障．及異熟障隨義廢立。如應當知",
    "T41n1821_017:0275b05": "　且以一義立煩惱障。謂數行煩惱。餘非數",
    "T41n1821_017:0275b06": "行不立為障　又以一義立異熟障。謂生",
    "T41n1821_017:0275b07": "是處定不入聖。餘處不定不立為障。又婆",
    "T41n1821_017:0275b08": "沙一百一十五云。問餘洲亦有異熟為障。",
    "T41n1821_017:0275b09": "如扇搋．半擇迦．無形．二形等。此中何故不",
    "T41n1821_017:0275b10": "說。答此中應說。而不說者當知此是有餘",
    "T41n1821_017:0275b11": "之說。是以前說此中三障皆有餘說。復有說",
    "T41n1821_017:0275b12": "者。此中但說決定為障。彼非決定。由彼有",
    "T41n1821_017:0275b13": "情所有異熟。或有為障。或不為障。是以不",
    "T41n1821_017:0275b14": "說(解云如是黃門拔脫諸牛。黃門等事現得男根。亦能入聖故言不定)　又解餘二",
    "T41n1821_017:0275b15": "障廢立。於五因緣中如應當知。於五種中",
    "T41n1821_017:0275b16": "且以二義立煩惱障。處．及補特伽羅。處謂",
    "T41n1821_017:0275b17": "起數行煩惱處。補特伽羅謂起彼煩惱者。",
    "T41n1821_017:0275b18": "餘惑不爾故不立障。於五種中亦以二義",
    "T41n1821_017:0275b19": "立異熟障。處．及補特伽羅。處謂受異熟障",
    "T41n1821_017:0275b20": "處。補特伽羅謂受彼異熟者。此三障中",
    "T41n1821_017:0275b21": "至亦不可治者。此下明三障輕．重。有兩師",
    "T41n1821_017:0275b22": "解。此即初解。於三障中煩惱與業二障皆",
    "T41n1821_017:0275b23": "重。以有此者第二生內亦不可治。造無間",
    "T41n1821_017:0275b24": "者定墮地獄。起惑障者墮惡趣故不得入",
    "T41n1821_017:0275b25": "聖。故言第二生內亦不可治。至第三生方",
    "T41n1821_017:0275b26": "可救療故名為重　若異熟障此生受已至",
    "T41n1821_017:0275b27": "第二生容可入聖。可救療故故名為輕。",
    "T41n1821_017:0275b28": "毘婆娑師至後輕於前者。此即第二師解。",
    "T41n1821_017:0275b29": "由前煩惱能引後業故。後業障輕前煩惱。",
    "T41n1821_017:0275c01": "由前業障引後異熟故後異熟輕前業障。",
    "T41n1821_017:0275c02": "以前是本後是末故。故婆沙云。問如是三",
    "T41n1821_017:0275c03": "障何者最重　或有說者。異熟障重。所以者",
    "T41n1821_017:0275c04": "何。因時可轉。果時不可轉故　復有說者。",
    "T41n1821_017:0275c05": "業障最重。所以者何。業障能引異熟障故。",
    "T41n1821_017:0275c06": "如是說者。煩惱障重。以煩惱能引業障。業",
    "T41n1821_017:0275c07": "障復能引異熟障。如是皆以煩惱為本。是",
    "T41n1821_017:0275c08": "故最重。此無間名為目何義者。此下釋",
    "T41n1821_017:0275c09": "無間名。此即問也。約異熟果至無間隔",
    "T41n1821_017:0275c10": "義者。答中有二。此即初說。定受彼果無餘",
    "T41n1821_017:0275c11": "業生為間隔故立無間名。此即約法以明。",
    "T41n1821_017:0275c12": "或造此業至故名沙門者。此即第二說",
    "T41n1821_017:0275c13": "約人以辨。造此業人定墮地獄。中無間隔",
    "T41n1821_017:0275c14": "故名無間　或復彼人有無間故得無間",
    "T41n1821_017:0275c15": "名　或復彼人與無間法合故名無間。如",
    "T41n1821_017:0275c16": "人與彼沙門法合故名沙門。",
    "T41n1821_017:0275c17": "三障應知至餘障通五趣者。此即第二約處．",
    "T41n1821_017:0275c18": "趣辨。論曰至無逆所以者。釋初兩句。",
    "T41n1821_017:0275c19": "於三障中。且無間業唯人三洲非北俱盧。",
    "T41n1821_017:0275c20": "非餘四趣。非餘二界　有無間業於三洲",
    "T41n1821_017:0275c21": "內。唯女及男造無間業。非扇搋等。等謂等",
    "T41n1821_017:0275c22": "取半擇迦．無形．二形。故婆沙一百一十九云。",
    "T41n1821_017:0275c23": "問若扇搋．半擇迦．無形．二形殺害父．母得",
    "T41n1821_017:0275c24": "無間不　答不得。廣如彼釋　所以者何。即",
    "T41n1821_017:0275c25": "前文說彼扇搋等無有斷善．不律儀因緣。即",
    "T41n1821_017:0275c26": "是此中無逆所以。又彼父母至觸無間",
    "T41n1821_017:0275c27": "罪者。釋第三句。若天生黃門。謂彼父．母於",
    "T41n1821_017:0275c28": "彼少恩。為彼缺身增上緣故。又由於彼",
    "T41n1821_017:0275c29": "少愛念故。若被損黃門以身缺故。父．母於",
    "T41n1821_017:0276a01": "彼少愛念故。扇搋等於彼父．母慚．愧心",
    "T41n1821_017:0276a02": "微。以無現前增上慚．愧可言壞故觸無間",
    "T41n1821_017:0276a03": "罪　問若天生黃門可慚愧微。父．母恩少",
    "T41n1821_017:0276a04": "缺身緣故。被損黃門。父．母於彼非缺身緣。",
    "T41n1821_017:0276a05": "如何於父．母慚．愧心微　解云父．母於彼",
    "T41n1821_017:0276a06": "少愛念故。所以彼於父．母慚．愧心微。",
    "T41n1821_017:0276a07": "由此已釋至而非無間者。此即類釋。鬼．及傍",
    "T41n1821_017:0276a08": "生。父．母於彼以少恩故。彼於父．母慚．愧",
    "T41n1821_017:0276a09": "心微。雖害父．母而非無間。諸天．地獄一向",
    "T41n1821_017:0276a10": "化生。無父．母故不別料簡。然大德說",
    "T41n1821_017:0276a11": "至如聰慧馬者。敘異說。故婆沙云。大德說",
    "T41n1821_017:0276a12": "言諸傍生類殺害父．母。於無間罪有得．不",
    "T41n1821_017:0276a13": "得。謂聰慧者得。非聰慧者不得　曾聞。有",
    "T41n1821_017:0276a14": "聰慧馬。人貪其種令與母合。馬後覺知斷",
    "T41n1821_017:0276a15": "勢而死。若有人害至心境劣故者。簡差",
    "T41n1821_017:0276a16": "別。若有人害非人父．母不成逆罪。由心",
    "T41n1821_017:0276a17": "劣故。由境劣故。又正理云。若有人害非",
    "T41n1821_017:0276a18": "人父．母亦不成逆罪。少恩．羞恥故。謂彼",
    "T41n1821_017:0276a19": "於子無如人恩。子於彼無如人慚．愧(已上論文)",
    "T41n1821_017:0276a20": "由此准釋。若有非人害人父．母亦不成",
    "T41n1821_017:0276a21": "逆。人境雖勝由心劣故　又解父．母於彼",
    "T41n1821_017:0276a22": "少恩。彼於父．母慚．愧心微。已辨業障",
    "T41n1821_017:0276a23": "至唯無想處者。釋第四句。已說業障唯人",
    "T41n1821_017:0276a24": "三洲　其餘二障通於五趣。然異熟障。唯",
    "T41n1821_017:0276a25": "人北洲。唯天無想　又正理云。已辨業障唯",
    "T41n1821_017:0276a26": "人三洲。餘障應知五趣皆有。然煩惱障遍一",
    "T41n1821_017:0276a27": "切處。若異熟障全三惡趣。人唯北洲。天唯",
    "T41n1821_017:0276a28": "無想　豈不三洲處扇搋等身非聖道器。故",
    "T41n1821_017:0276a29": "異熟障攝　無如是理。以於彼生引業所",
    "T41n1821_017:0276b01": "牽同分相續可成男等為聖道器。唯三惡",
    "T41n1821_017:0276b02": "趣．無想．北洲。決定無容證聖道義。故唯於",
    "T41n1821_017:0276b03": "彼立異熟障　有說。彼處唯屬異生。餘處",
    "T41n1821_017:0276b04": "皆容與聖者共。故不說是異熟障攝(已上論文)",
    "T41n1821_017:0276b05": "梵王雖復無容證聖。不障離染故非異",
    "T41n1821_017:0276b06": "熟障攝。",
    "T41n1821_017:0276b07": "俱舍論記卷第十七"
}