{
    "T29n1562_054:0642b12": "阿毘達磨順正理論卷第五十四",
    "T29n1562_054:0642b14": "尊者眾賢造",
    "T29n1562_054:0642b15": "三藏法師玄奘奉 詔譯",
    "T29n1562_054:0642b16": "辯隨眠品第五之十",
    "T29n1562_054:0642b17": "[0642b17] 如是已辯隨眠并纏。世尊說為漏瀑流等。為",
    "T29n1562_054:0642b18": "唯爾所為更有餘。頌曰。",
    "T29n1562_054:0642b19": " 由結等差別  復說有五種",
    "T29n1562_054:0642b20": "[0642b20] 論曰。即諸煩惱結縛隨眠。隨煩惱纏義有別",
    "T29n1562_054:0642b21": "故。復說五種且結云何。頌曰。",
    "T29n1562_054:0642b22": " 結九物取等  立見取二結",
    "T29n1562_054:0642b23": " 由二唯不善  及自在起故",
    "T29n1562_054:0642b24": " 纏中唯嫉慳  建立為二結",
    "T29n1562_054:0642b25": " 或二數行故  為賤貧困故",
    "T29n1562_054:0642b26": " 遍顯隨惑故  惱亂二部故",
    "T29n1562_054:0642b27": "[0642b27] 論曰。結有九種。一愛結二恚結三慢結四無",
    "T29n1562_054:0642b28": "明結五見結六取結七疑結八嫉結九慳結。",
    "T29n1562_054:0642b29": "以此九種於境於生。有繫縛能故名為結。如",
    "T29n1562_054:0642c01": "契經說。苾芻當知。非眼繫色非色繫眼。繫謂",
    "T29n1562_054:0642c02": "此中所有欲貪。又契經說。諸愚夫類。無聞異",
    "T29n1562_054:0642c03": "生結縛故生。結縛故死。由結縛故從此世間",
    "T29n1562_054:0642c04": "往彼世間。或有此故令諸有情合眾多苦故",
    "T29n1562_054:0642c05": "名為結。是眾苦惱安足處故此中愛結謂三",
    "T29n1562_054:0642c06": "界貪。此約所依及所緣故。所言貪者。謂有心",
    "T29n1562_054:0642c07": "所樂。可意想所攝受行。即於諸有及諸有具。",
    "T29n1562_054:0642c08": "所起樂著說名為貪。何緣此貪說名為愛。此",
    "T29n1562_054:0642c09": "染心所隨樂境故。恚謂於違想及別離欲所",
    "T29n1562_054:0642c10": "攝。受行中令心增背。慢謂七慢。如前已釋。",
    "T29n1562_054:0642c11": "言無明結者。謂三界無知。此約所依非所緣",
    "T29n1562_054:0642c12": "故。以諸無漏法不墮界故。無明亦用彼為所",
    "T29n1562_054:0642c13": "緣故。此廣分別如緣起中。見結取結俱邪推",
    "T29n1562_054:0642c14": "度相。別顯彼相廣如五見中。於前分別邊執",
    "T29n1562_054:0642c15": "見處。見計為我有漏行中。計斷計常名邊執",
    "T29n1562_054:0642c16": "見。於中斷見名何所目。謂執死後行不續生。",
    "T29n1562_054:0642c17": "豈不此即是撥後有邪見。雖有此責現見世",
    "T29n1562_054:0642c18": "間。有行相同而體差別。如慈與愛體異行同",
    "T29n1562_054:0642c19": "如何行同而體差別。如起加行欲饒益他。若",
    "T29n1562_054:0642c20": "屬染心從愛所起。若從慈起屬不染心。是謂",
    "T29n1562_054:0642c21": "行同而體差別。如是於行見不續生。從邪方",
    "T29n1562_054:0642c22": "便生此屬斷見。離方便而起此屬邪見。亦是",
    "T29n1562_054:0642c23": "行同而體差別。此斷常見由何而生。且斷見",
    "T29n1562_054:0642c24": "生或由尋伺。見諸行法有窮盡故。於緣起理",
    "T29n1562_054:0642c25": "不覺了故。或由定力於他有情許有煩惱。彼",
    "T29n1562_054:0642c26": "命終後不見中生二有續故。宿住隨念智有",
    "T29n1562_054:0642c27": "礙故。由如是等有斷見生。若常見生或由尋",
    "T29n1562_054:0642c28": "伺。見行相似相續轉故。能憶先時所更事故。",
    "T29n1562_054:0642c29": "受持外道常見論故。或由定力隨念宿住所",
    "T29n1562_054:0643a01": "更事故。如有頌言。",
    "T29n1562_054:0643a02": " 由觀見死生  或憶念前際",
    "T29n1562_054:0643a03": " 以闕正道故  外仙我見增",
    "T29n1562_054:0643a04": "[0643a04] 此中三見名為見結。見戒禁取名為取結。依",
    "T29n1562_054:0643a05": "如是理故有說言。頗有見相應法為愛結繫",
    "T29n1562_054:0643a06": "非見結繫。非不有見隨眠隨增。曰有。云何集",
    "T29n1562_054:0643a07": "智已生滅智未生。見滅道所斷二取相應法。",
    "T29n1562_054:0643a08": "自部愛結為所緣繫非見結繫。遍行見結已",
    "T29n1562_054:0643a09": "永斷故。自部見結所緣相應二俱無故。非不",
    "T29n1562_054:0643a10": "有見隨眠隨增。二取見隨眠於彼隨增故。何",
    "T29n1562_054:0643a11": "緣三見別立見結。二取別立為取結耶。三見",
    "T29n1562_054:0643a12": "二取物取等故。謂彼三見有十八物。二取亦",
    "T29n1562_054:0643a13": "然故名物等。說此物等於義何益。於結義中",
    "T29n1562_054:0643a14": "見有益故。此言意說如貪瞋等。一一獨能成",
    "T29n1562_054:0643a15": "一結事。三見二取各十八物。和合各成一結",
    "T29n1562_054:0643a16": "事故。若異此者應說五見各為一結。如貪瞋",
    "T29n1562_054:0643a17": "等故見及取各十八物。共立一結方敵貪等。",
    "T29n1562_054:0643a18": "若爾身見邊見見取有十八物。戒取邪見十",
    "T29n1562_054:0643a19": "八亦然。豈非物等。不爾本釋其理決定。所以",
    "T29n1562_054:0643a20": "者何。以取等故三見等所取二取等能取。所",
    "T29n1562_054:0643a21": "取能取有差別故。謂於諸行計我斷常。或撥",
    "T29n1562_054:0643a22": "為無後起二取執見第一。或執為淨不雜亂",
    "T29n1562_054:0643a23": "故本釋為善。有說。由物及聲等故。有說。貪著",
    "T29n1562_054:0643a24": "有及財者見結於彼繫用增上。若有貪著涅",
    "T29n1562_054:0643a25": "槃樂者。取結於彼繫用增上。疑結謂於四",
    "T29n1562_054:0643a26": "諦猶豫。此異於慧有別法體。於四諦者。謂於",
    "T29n1562_054:0643a27": "苦諦心懷猶豫為苦非苦。乃至於道猶豫亦",
    "T29n1562_054:0643a28": "然。前四能牽正決定起。後四能引邪決定生。",
    "T29n1562_054:0643a29": "自外事中邪猶豫轉。非迷諦故不名為疑。已",
    "T29n1562_054:0643b01": "見諦者彼猶未滅。簡彼故言於諦猶豫。令心",
    "T29n1562_054:0643b02": "不喜說名為嫉。此異於瞋有別法體。故有釋",
    "T29n1562_054:0643b03": "嫉不耐他榮。謂此於他諸興盛事。專求方便",
    "T29n1562_054:0643b04": "破壞為先。令心焦熱故名不喜。是瞋隨眠",
    "T29n1562_054:0643b05": "等流果故。專心為欲損壞他故。正隨憂根而",
    "T29n1562_054:0643b06": "現行故。唯欲界繫非色無色。欲界諸處皆通",
    "T29n1562_054:0643b07": "現成。唯除北洲成而不現。令心&#x608B;著說名為",
    "T29n1562_054:0643b08": "慳。謂勿令斯捨離於我。令心堅執故名為慳。",
    "T29n1562_054:0643b09": "耽著法財以為上首。不欲離己故名&#x608B;著。此",
    "T29n1562_054:0643b10": "是欲貪等流性故。專心護己資具等故。唯欲",
    "T29n1562_054:0643b11": "界繫非色無色。何故纏中嫉慳二種。建立為",
    "T29n1562_054:0643b12": "結非餘纏耶。若立八纏應作是釋。二唯不善",
    "T29n1562_054:0643b13": "自在起故。謂唯此二兩義具足。餘六無一具",
    "T29n1562_054:0643b14": "兩義者。無慚無愧雖唯不善非自在起。悔自",
    "T29n1562_054:0643b15": "在起非唯不善餘兩皆無。若立十纏應作是",
    "T29n1562_054:0643b16": "釋。唯嫉慳二過失尤重。故十纏中立二為結。",
    "T29n1562_054:0643b17": "由此二種數現行故。謂生欲界雖有九六三",
    "T29n1562_054:0643b18": "結無結。而經唯說嫉慳二結惱亂人天。以勝",
    "T29n1562_054:0643b19": "趣中二數行故。又二能為賤貧因故。謂雖生",
    "T29n1562_054:0643b20": "在二善趣中。而為賤貧重苦所軛。現見卑賤",
    "T29n1562_054:0643b21": "及諸乏財。乃至極親亦不敬愛。又二遍顯隨",
    "T29n1562_054:0643b22": "煩惱故。謂隨煩惱總有二種。一慼俱行。二歡",
    "T29n1562_054:0643b23": "俱行。嫉慳遍顯如是二相。又此二能惱二部",
    "T29n1562_054:0643b24": "故。謂在家眾於財位中。由嫉及慳極為惱亂。",
    "T29n1562_054:0643b25": "若出家眾於教行中。由嫉及慳極為惱亂。或",
    "T29n1562_054:0643b26": "能惱天阿素洛眾。謂因色味極相擾惱。或此",
    "T29n1562_054:0643b27": "能惱人天二眾。如世尊告憍尸迦言。由嫉慳",
    "T29n1562_054:0643b28": "結人天惱亂。或此二能惱自他眾。謂由嫉故",
    "T29n1562_054:0643b29": "惱亂他朋。由內懷慳惱亂自侶。故十纏內立",
    "T29n1562_054:0643c01": "二為結。佛於餘處依差別門。即以結聲說有",
    "T29n1562_054:0643c02": "五種。頌曰。",
    "T29n1562_054:0643c03": " 又五順下分  由二不超欲",
    "T29n1562_054:0643c04": " 由三復還下  攝門根故三",
    "T29n1562_054:0643c05": " 或不欲發趣  迷道及疑道",
    "T29n1562_054:0643c06": " 能障趣解脫  故唯說斷三",
    "T29n1562_054:0643c07": "[0643c07] 論曰。何等為五謂有身見戒禁取疑欲貪瞋",
    "T29n1562_054:0643c08": "恚。如是五種於下分法。能為順益故名下分。",
    "T29n1562_054:0643c09": "然下分法略有二種。一下界謂欲界。二下有",
    "T29n1562_054:0643c10": "情謂諸異生。雖得聖法而不能超下分界者。",
    "T29n1562_054:0643c11": "由為欲貪瞋恚二結所繫縛故。雖離欲貪而",
    "T29n1562_054:0643c12": "不能越。下有情者由為身見戒取疑結所繫",
    "T29n1562_054:0643c13": "縛故。諸有情住欲界獄中。欲貪及瞋猶如獄",
    "T29n1562_054:0643c14": "卒。由彼禁約不越獄故。身見等三如防邏者。",
    "T29n1562_054:0643c15": "設有方便超欲界獄。彼三執還置獄中故。順",
    "T29n1562_054:0643c16": "下分結由此唯五。已見諦者由欲貪瞋。不超",
    "T29n1562_054:0643c17": "下界其義可爾。唯此但是欲界繫故。離欲貪",
    "T29n1562_054:0643c18": "者見斷一切皆令不越下分有情。何故世尊",
    "T29n1562_054:0643c19": "唯說三種。雖有此責而佛世尊略攝門根且",
    "T29n1562_054:0643c20": "說三種。言攝門者見所斷惑類總有三。唯一",
    "T29n1562_054:0643c21": "通二通四部故。說此二種攝彼三門類顯彼",
    "T29n1562_054:0643c22": "故。言攝根者身見等三。是餘三根以邊執見",
    "T29n1562_054:0643c23": "見取邪見。如其次第隨有身見戒禁取疑三",
    "T29n1562_054:0643c24": "種勝根而得轉故。說此三種攝彼三根。故順",
    "T29n1562_054:0643c25": "下分唯有此五。若唯此五名順下分結。何故",
    "T29n1562_054:0643c26": "世尊訶具壽大母。癡人何故如是受持唯立",
    "T29n1562_054:0643c27": "爾所名下分結。以彼唯立如是五種。正現行",
    "T29n1562_054:0643c28": "時名下分結。世尊意立設不現行亦順下分。",
    "T29n1562_054:0643c29": "是故訶彼顯身見等。若行不行但未斷時皆",
    "T29n1562_054:0644a01": "順下分。依如是理故責彼言。若爾汝同嬰兒",
    "T29n1562_054:0644a02": "外道所解庸淺乃至廣說。若已斷便失順下",
    "T29n1562_054:0644a03": "分性耶。順下分相雖斷不失然若被斷失彼",
    "T29n1562_054:0644a04": "結名。若已斷時不名結者。三結先斷已失結",
    "T29n1562_054:0644a05": "名。契經不應作如是說。斷五下分結得成不",
    "T29n1562_054:0644a06": "還果。以不還果總說有二。一次第證二超越",
    "T29n1562_054:0644a07": "成。斷二斷三如次得果。由不定故說五無失。",
    "T29n1562_054:0644a08": "約容有說可斷五故。諸得預流六煩惱斷。何",
    "T29n1562_054:0644a09": "緣但說斷三結耶。此亦如前攝門根故。雖但",
    "T29n1562_054:0644a10": "有一通於二部。即舉彼相以顯彼體。由此故",
    "T29n1562_054:0644a11": "說攝彼三門。或有餘師作如是釋。趣異方者",
    "T29n1562_054:0644a12": "有三種障。一不欲發。謂見此餘方功德過失",
    "T29n1562_054:0644a13": "故息心不往。二迷正道。謂雖發趣而依邪路",
    "T29n1562_054:0644a14": "不至彼方。三疑正道。謂不諳悉見有二路人",
    "T29n1562_054:0644a15": "皆數遊。便於正道心懷猶豫。此於趣彼為是",
    "T29n1562_054:0644a16": "為非。如是應知趣解脫者。亦有如是相似三",
    "T29n1562_054:0644a17": "障。謂由身見於蘊涅槃。見執我斷功德過失。",
    "T29n1562_054:0644a18": "故於解脫不欲發趣。由戒禁取雖求解脫。而",
    "T29n1562_054:0644a19": "迷正路依世間道。徒經辛苦不至涅槃。由疑",
    "T29n1562_054:0644a20": "不能善自觀察。見諸邪道有多人修。便於正",
    "T29n1562_054:0644a21": "道心懷猶豫。於趣解脫為是為非。佛顯預流",
    "T29n1562_054:0644a22": "永斷如是。趣解脫障故說斷三。雖見行常亦",
    "T29n1562_054:0644a23": "不趣解脫。見世道勝亦迷失正道。撥無聖道",
    "T29n1562_054:0644a24": "者亦不信正道。而前三種是後三根後三必",
    "T29n1562_054:0644a25": "隨前三轉故。舉本攝末但說前三。佛於餘經",
    "T29n1562_054:0644a26": "如順下分。說順上分亦有五種。頌曰。",
    "T29n1562_054:0644a27": " 順上分亦五  色無色二貪",
    "T29n1562_054:0644a28": " 掉舉慢無明  令不超上故",
    "T29n1562_054:0644a29": "[0644a29] 論曰。如是五種體有八物。掉舉等三亦界別",
    "T29n1562_054:0644b01": "故。唯修所斷名順上分。順益上分故名順上",
    "T29n1562_054:0644b02": "分結。要斷見所斷彼方現行故。見所斷惑未",
    "T29n1562_054:0644b03": "永斷時。亦能資彼令順下分。故要永斷見所",
    "T29n1562_054:0644b04": "斷惑。方現行者名順上分。此中既說色無色",
    "T29n1562_054:0644b05": "貪及順上言。知掉舉等亦色無色非欲界繫。",
    "T29n1562_054:0644b06": "品類足論既作是言。結法云何。謂九結。非結",
    "T29n1562_054:0644b07": "法云何。謂除九結所餘法。由此證成掉舉一",
    "T29n1562_054:0644b08": "種。少分是結謂二界繫。少分非結謂欲界繫。",
    "T29n1562_054:0644b09": "於少是結謂聖者。於少非結謂異生。有位是",
    "T29n1562_054:0644b10": "結謂已離欲貪。有位非結謂未離欲貪。由如",
    "T29n1562_054:0644b11": "是等差別不定。品類足論不說為結。掉舉擾",
    "T29n1562_054:0644b12": "惱三摩地故。於順上分建立為結。即由此理",
    "T29n1562_054:0644b13": "順上分中。不說惛沈順等持故。已辯結縛",
    "T29n1562_054:0644b14": "云何。頌曰。",
    "T29n1562_054:0644b15": " 縛三由三受",
    "T29n1562_054:0644b16": "[0644b16] 論曰。以能繫縛故立縛名。即是能遮趣離",
    "T29n1562_054:0644b17": "染義。結縛二相雖無差別。而依本母說縛有",
    "T29n1562_054:0644b18": "三。一者貪縛。二者瞋縛。三者癡縛。所餘諸結",
    "T29n1562_054:0644b19": "品類同故攝在三中。謂五見疑同癡品類。慢",
    "T29n1562_054:0644b20": "慳二結貪品類同。嫉結同瞋故皆三攝。又為",
    "T29n1562_054:0644b21": "顯示已見諦者。餘所應作故說三縛。通縛六",
    "T29n1562_054:0644b22": "識身置生死獄故。又佛偏為覺慧劣者。顯&#x9E81;",
    "T29n1562_054:0644b23": "相煩惱故但說三縛。有餘師說。由隨三受勢",
    "T29n1562_054:0644b24": "力所引說縛有三。謂貪多分於自樂受。所緣",
    "T29n1562_054:0644b25": "相應二種隨增。少分亦於不苦不樂。於自他",
    "T29n1562_054:0644b26": "苦及他樂捨。唯有一種所緣隨增。瞋亦多分",
    "T29n1562_054:0644b27": "於自苦受。所緣相應二種隨增。少分亦於不",
    "T29n1562_054:0644b28": "苦不樂。於自他樂及他苦捨。唯有一種所緣",
    "T29n1562_054:0644b29": "隨增。癡亦多分於自捨受。所緣相應二種隨",
    "T29n1562_054:0644c01": "增。少分亦於樂受苦受。於他一切受唯所緣",
    "T29n1562_054:0644c02": "隨增。是故世尊依多分理。說隨三受建立三",
    "T29n1562_054:0644c03": "縛。何類貪等遮趣離染說名為縛。謂唯現行。",
    "T29n1562_054:0644c04": "若異此者皆成三故。則應畢竟遮趣離染。若",
    "T29n1562_054:0644c05": "爾諸有非一切智。欲為有情說對治者。如何",
    "T29n1562_054:0644c06": "方便得如實知。所化有情貪等行別。而為如",
    "T29n1562_054:0644c07": "實說對治門。如何不知貪等行別。諸貪行者",
    "T29n1562_054:0644c08": "有如是相謂多言論面色熙怡。含笑先言多",
    "T29n1562_054:0644c09": "為愛語。離忿能忍黠慧好奇。耽話樂詩愛",
    "T29n1562_054:0644c10": "歌著舞。喜以粧服嚴具瑩身。好事朋從數",
    "T29n1562_054:0644c11": "加沐浴。性多婬逸輕躁歡娛。多笑舒顏軟",
    "T29n1562_054:0644c12": "心愍物。錄德鄙&#x608B;怯弱隨媚。欣多知友厭背",
    "T29n1562_054:0644c13": "寂靜。性無沈密不察所作。輕有悲哀多無",
    "T29n1562_054:0644c14": "義語。肌膚軟膩容貌端嚴。巧為怨傷好樂忌",
    "T29n1562_054:0644c15": "苦。輕交薄行多汗體溫。身臭處形纖軟爪",
    "T29n1562_054:0644c16": "齒。鮮鬚髮美面易皺髮早白。於巧明術性好",
    "T29n1562_054:0644c17": "存功。欣說有宗多喜樂福。好居眾首愛集明",
    "T29n1562_054:0644c18": "鑒。喜自顧瞻近尋分賞。恭施愛視目送淺觀。",
    "T29n1562_054:0644c19": "通俗別機多覺少恚。不能久制身四威儀。輕",
    "T29n1562_054:0644c20": "能棄捨財法友欲。而復因斯尋生追悔。聞智",
    "T29n1562_054:0644c21": "巧術欲習速成。纔得成已尋復忘失。此等名",
    "T29n1562_054:0644c22": "為貪行者相。諸瞋行者有如是相。謂性躁烈",
    "T29n1562_054:0644c23": "卒暴凶險。多懷忿恨難與共居。樂譏他多憂",
    "T29n1562_054:0644c24": "慼。無慈喜&#x9B2A;。怒目低精少睡少言。沈思難",
    "T29n1562_054:0644c25": "喜堅持所受。固友固怨所為急躁。黠慧沈",
    "T29n1562_054:0644c26": "密難壞知恩。剛決勤勇無悲樂斷。志猛念強",
    "T29n1562_054:0644c27": "堅銳難當。好多觀察性欣出離。樂施利根多",
    "T29n1562_054:0644c28": "正直言。意懷難得是處見過。觸事猜疑嫉&#x59AC;",
    "T29n1562_054:0644c29": "形殘。多諸病惱寡知友饒。怨結慘容色信堅",
    "T29n1562_054:0645a01": "固。少驚無畏大勇多愁。頭項臂&#x9E81;難可摧伏。",
    "T29n1562_054:0645a02": "強額多力為性佷戾。巧術聞智欲習易成。既",
    "T29n1562_054:0645a03": "得成已卒難忘失。財法友欲捨已不追。此等",
    "T29n1562_054:0645a04": "名為瞋行者相。諸癡行者有如是相。謂多猶",
    "T29n1562_054:0645a05": "豫樂說無宗。雖無能為而多高舉。不敬闕信",
    "T29n1562_054:0645a06": "樂闇多沈。不樂審觀伏眠難覺。多樂敬奉外",
    "T29n1562_054:0645a07": "道邪天。所作凶勃所作左僻。勝解劣多忘",
    "T29n1562_054:0645a08": "失。&#x61F6;墮無策心昧[夢-夕+登]瞢。破壞法橋常喜閉",
    "T29n1562_054:0645a09": "目。所作不了蹙面顰眉。不聰明不相委。不",
    "T29n1562_054:0645a10": "相信不別機。憎嫉賢良所為專執。於善惡說",
    "T29n1562_054:0645a11": "不鑒是非。戾若狻貌卒難開曉。不能了別怨",
    "T29n1562_054:0645a12": "親處中。鬚髮毛爪多長堅利。眼口衣服眵",
    "T29n1562_054:0645a13": "垢可厭。不好花鬘嚴具莊飾。所作昧略輕有",
    "T29n1562_054:0645a14": "所為。多食多愁少慚少愧。不教便作令作不",
    "T29n1562_054:0645a15": "為。應怖情安應安反怖。應傷反悅應悅反傷。",
    "T29n1562_054:0645a16": "應笑反啼應啼反笑。於所應作難勸修行。不",
    "T29n1562_054:0645a17": "應作中難令止息。少福德煩惱羸。不能別知",
    "T29n1562_054:0645a18": "酢淡等味。多寱語唾齘齒好舐。脣齒穢密。",
    "T29n1562_054:0645a19": "能久安住身四威儀。此等名為癡行者相。諸",
    "T29n1562_054:0645a20": "慢行者有如是相。謂心高身矬小。體實堅&#x9795;",
    "T29n1562_054:0645a21": "好物參譽。於可遵崇不能敬重。誇衒自德",
    "T29n1562_054:0645a22": "樂毀他能。不可引導堅持可受。不樂聽聞師",
    "T29n1562_054:0645a23": "友教&#x52C5;。於他所有多不印順。貪敬殉名大眉",
    "T29n1562_054:0645a24": "耐苦。少親友薄風範心廣。大志勇決少懷憂",
    "T29n1562_054:0645a25": "慼。多樂出家言論知量。所為不躁知足大欲。",
    "T29n1562_054:0645a26": "具妙辯才不諂不柔難可迴轉。有大勝解不",
    "T29n1562_054:0645a27": "可摧伏。發言質直不曲順情。此等名為慢行",
    "T29n1562_054:0645a28": "者相。諸見行者有如是相。謂執堅固鈍根諂",
    "T29n1562_054:0645a29": "曲。樂惡喜福輕爾發言。好談論愛思擇。難屈",
    "T29n1562_054:0645b01": "伏強習誦。凡有所作不隨他緣。難得意懷難",
    "T29n1562_054:0645b02": "令生喜。少厭捨闕正信好持齋戒。厭報災祥。",
    "T29n1562_054:0645b03": "親惡朋&#x758E;善友。性無悲愍懷聰叡慢。亂顧視",
    "T29n1562_054:0645b04": "慘姿顏多惡。夢多分別喜懷猜阻。心恒擾亂",
    "T29n1562_054:0645b05": "耽惡所作。性好尋思樂施少憂。堅守難厭見",
    "T29n1562_054:0645b06": "行共相。總述如是別相。一一如理應思。諸",
    "T29n1562_054:0645b07": "疑行者有如是相。謂多不會遍見過失。喜懷",
    "T29n1562_054:0645b08": "愁慼志性剛決。無善懈怠樂著睡眠。好不定",
    "T29n1562_054:0645b09": "言事無專一。數生追悔難得意懷。少語遠尋",
    "T29n1562_054:0645b10": "營私堪忍。恒為謀略&#x5C20;有歡娛。不躁不明不",
    "T29n1562_054:0645b11": "知方便。交友易壞難喜忘恩。凝視低睛多不",
    "T29n1562_054:0645b12": "信順。所習論智不究根源。微覽枝條狀如遍",
    "T29n1562_054:0645b13": "悉。凡有所作多不成功。此等名為疑行者相。",
    "T29n1562_054:0645b14": "若於如是六種相中。有具二三乃至皆具。應",
    "T29n1562_054:0645b15": "知此類名雜行者。餘隨煩惱諸行者相。此等",
    "T29n1562_054:0645b16": "流故准此應釋。已分別縛。隨眠云何。頌曰。",
    "T29n1562_054:0645b17": " 隨眠前已說",
    "T29n1562_054:0645b18": "[0645b18] 論曰。隨眠有六或七或十或九十八。如前已",
    "T29n1562_054:0645b19": "說。隨眠既已說。隨煩惱云何。頌曰。",
    "T29n1562_054:0645b20": " 隨煩惱此餘  染心所行蘊",
    "T29n1562_054:0645b21": "[0645b21] 論曰。能為擾亂故名煩惱。隨諸煩惱轉得隨",
    "T29n1562_054:0645b22": "煩惱名。有古師言。若法不具滿煩惱相名隨",
    "T29n1562_054:0645b23": "煩惱。如月不滿得隨月名。然諸隨眠名為煩",
    "T29n1562_054:0645b24": "惱。即此亦得隨煩惱名。以是圓滿煩惱品故。",
    "T29n1562_054:0645b25": "由此故說即諸煩惱。有結縛隨眠隨煩惱纏",
    "T29n1562_054:0645b26": "義。所餘染污心所行蘊。隨煩惱起隨惱心故",
    "T29n1562_054:0645b27": "得隨煩惱名。不得名煩惱。以闕圓滿煩惱相",
    "T29n1562_054:0645b28": "故。若爾染污思等心所。一切應是隨煩惱攝",
    "T29n1562_054:0645b29": "理實應然。若爾何故別說行蘊。勿如思等受",
    "T29n1562_054:0645c01": "想亦應隨煩惱攝。此彼何別非無別義。謂煩",
    "T29n1562_054:0645c02": "惱相應煩惱同蘊法。由二義相似得隨煩惱",
    "T29n1562_054:0645c03": "名。染心所言顯染思等得名隨煩惱。由煩惱",
    "T29n1562_054:0645c04": "相應說行蘊言。為簡受等要煩惱同蘊名隨",
    "T29n1562_054:0645c05": "煩惱故。由此本論作如是言。除諸煩惱餘染",
    "T29n1562_054:0645c06": "心所。行蘊所攝名隨煩惱。或若有法從煩惱",
    "T29n1562_054:0645c07": "起。煩惱相應行蘊所攝。與諸煩惱相極相&#x96A3;。",
    "T29n1562_054:0645c08": "方可建立名隨煩惱。然兼為遣隨煩惱中。有",
    "T29n1562_054:0645c09": "異論師謬作是解。慳即是愛沈即無明忿即",
    "T29n1562_054:0645c10": "瞋等。說此餘言顯彼皆是此之餘義。有於此",
    "T29n1562_054:0645c11": "義仍復生疑。謂此餘言亦應攝受。為遮彼",
    "T29n1562_054:0645c12": "故說行蘊言。不爾但應言此餘染心所。本論",
    "T29n1562_054:0645c13": "不應說行蘊所攝言。以決定無餘蘊所攝從",
    "T29n1562_054:0645c14": "煩惱起。是故於此說行蘊言。還顯此義。由",
    "T29n1562_054:0645c15": "此若法與諸煩惱要三義相似。得隨煩惱名。",
    "T29n1562_054:0645c16": "一是煩惱垢。二煩惱相應。三煩惱同蘊故我",
    "T29n1562_054:0645c17": "於此明見頌中有如是義。謂此煩惱亦名隨",
    "T29n1562_054:0645c18": "煩惱。及此之餘染心所行蘊。此之餘者顯相",
    "T29n1562_054:0645c19": "屬義。意顯若餘是此所起方可建立隨煩惱",
    "T29n1562_054:0645c20": "名。然兼為遮慳即愛等。若爾何故說行蘊言。",
    "T29n1562_054:0645c21": "說此餘言義已成故。不爾遮濫說行蘊言。謂",
    "T29n1562_054:0645c22": "貪瞋癡如次所起染樂苦捨。容濫此餘故行",
    "T29n1562_054:0645c23": "蘊言。還為顯示無餘蘊攝是煩惱垢。若不爾",
    "T29n1562_054:0645c24": "者但說此餘。以何言遮前所說濫。故復須說",
    "T29n1562_054:0645c25": "行蘊攝言。隨煩惱名為目幾法。經種種說故",
    "T29n1562_054:0645c26": "有眾多。謂憤發不忍及起惡言類。如世尊告",
    "T29n1562_054:0645c27": "婆羅門言。有二十一諸隨煩惱能惱亂心。乃",
    "T29n1562_054:0645c28": "至廣說後當略辯。纏煩惱垢攝者。且應先辯。",
    "T29n1562_054:0645c29": "纏相云何。頌曰。",
    "T29n1562_054:0646a01": " 纏八無慚愧  嫉慳并悔眠",
    "T29n1562_054:0646a02": " 及掉舉惛沈  或十加忿覆",
    "T29n1562_054:0646a03": " 無慚慳掉舉  皆從貪所生",
    "T29n1562_054:0646a04": " 無愧眠惛沈  從無明所起",
    "T29n1562_054:0646a05": " 嫉忿從瞋起  悔從疑覆諍",
    "T29n1562_054:0646a06": "[0646a06] 論曰。根本煩惱亦名為纏。經說欲貪纏為緣",
    "T29n1562_054:0646a07": "故。若異此者貪等云何可得名為圓滿煩惱。",
    "T29n1562_054:0646a08": "然諸論者離諸隨眠。就勝說纏或八或十。謂",
    "T29n1562_054:0646a09": "品類足說有八纏。毘婆沙宗說纏有十。即於",
    "T29n1562_054:0646a10": "前八更加忿覆。如是十種繫縛含識置生死",
    "T29n1562_054:0646a11": "獄故名為纏。或十為因起諸惡行。令拘惡趣",
    "T29n1562_054:0646a12": "故名為纏。無慚無愧嫉慳并悔。掉舉惛沈如",
    "T29n1562_054:0646a13": "前已辯。令心昧略惛沈相應。不能持身是為",
    "T29n1562_054:0646a14": "眠相。眠雖亦有惛不相應。此唯辯纏故作是",
    "T29n1562_054:0646a15": "說。於此頓說眠三相者。此三與眠義相順故。",
    "T29n1562_054:0646a16": "解字義者作是釋言。眠謂於身能為滋潤。即",
    "T29n1562_054:0646a17": "是有力能長養身。由心安眠身增益故。此善",
    "T29n1562_054:0646a18": "等別略有四種。謂善不善有覆無覆。諸瑜伽",
    "T29n1562_054:0646a19": "師久善思擇。諸誦習者勞役長時。施主多時",
    "T29n1562_054:0646a20": "行益他事。此等加行憩息位中。所引睡眠皆",
    "T29n1562_054:0646a21": "名為善。然於加行聞思善心。眠不現行性相",
    "T29n1562_054:0646a22": "違故。此於加行修所成心亦不現行彼能治",
    "T29n1562_054:0646a23": "故。唯於一類生得善心。眠可現行性羸劣故。",
    "T29n1562_054:0646a24": "諸屠羊等不律儀人。專心久行不善加行。諸",
    "T29n1562_054:0646a25": "耽欲者於欲境中。專心久行不善加行。諸餘",
    "T29n1562_054:0646a26": "一切習惡行者。長時數起不善加行。此等加",
    "T29n1562_054:0646a27": "行憩息位中。所引睡眠皆名不善。一切煩惱",
    "T29n1562_054:0646a28": "於睡位中。無不皆容現在前故。有覆無記准",
    "T29n1562_054:0646a29": "此應釋。無覆無記唯異熟生。起工巧等眠",
    "T29n1562_054:0646b01": "便壞故。有餘師說。於眠位中亦威有儀工巧",
    "T29n1562_054:0646b02": "心起。然非初位彼可即行。於後夢中方可行",
    "T29n1562_054:0646b03": "故。因自友損怨益而生。瞋恚為先心憤名忿。",
    "T29n1562_054:0646b04": "有餘師說。因處非處違逆而生。力能令心無",
    "T29n1562_054:0646b05": "顧而轉。乃至子上令心憤發說名為忿。隱藏",
    "T29n1562_054:0646b06": "自罪說名為覆。罪謂可訶即是毀犯尸羅軌",
    "T29n1562_054:0646b07": "則。及諸淨命隱藏即是匿罪欲因。有餘釋言。",
    "T29n1562_054:0646b08": "抆拭名覆。謂內懷惡抆拭外邊。是欲令他不",
    "T29n1562_054:0646b09": "覺察義。前說若法從煩惱起。方可建立名隨",
    "T29n1562_054:0646b10": "煩惱。此中何法何煩惱起。無慚慳掉舉是貪",
    "T29n1562_054:0646b11": "等流。要貪為近因方得生故。無愧眠惛沈是",
    "T29n1562_054:0646b12": "無明等流。此與無明相極相&#x96A3;近故。嫉忿是",
    "T29n1562_054:0646b13": "瞋等流。由此相同瞋故。悔是疑等流。因猶豫",
    "T29n1562_054:0646b14": "生故。覆有說是貪等流。有說。是無明等流。",
    "T29n1562_054:0646b15": "有說。是俱等流。諸有知者因愛生故。諸無知",
    "T29n1562_054:0646b16": "者因癡生故。即由此相故。有說言。心著稱譽",
    "T29n1562_054:0646b17": "利養恭敬。不了惡行所招當果。是於自罪隱",
    "T29n1562_054:0646b18": "匿欲因為愛無明二等流果。隨惱心法說名",
    "T29n1562_054:0646b19": "為覆。如是十種從煩惱生。是煩惱等流故名",
    "T29n1562_054:0646b20": "隨煩惱。餘煩惱垢其相云何。頌曰。",
    "T29n1562_054:0646b21": " 煩惱垢六惱  害恨諂誑憍",
    "T29n1562_054:0646b22": " 誑憍從貪生  害恨從瞋起",
    "T29n1562_054:0646b23": " 惱從見取起  諂從諸見生",
    "T29n1562_054:0646b24": "[0646b24] 論曰。於可毀事決定堅執。難令捨因說名為",
    "T29n1562_054:0646b25": "惱。由有此故世間說為不可導引。執惡所執",
    "T29n1562_054:0646b26": "於他有情。非全不顧擬重攝受為損惱因。悲",
    "T29n1562_054:0646b27": "障惱心說名為害。於非愛相隨念分別生續。",
    "T29n1562_054:0646b28": "忿後起心結怨名恨。有餘師言。欲捨怨結不",
    "T29n1562_054:0646b29": "能解脫。此因名恨。由有此故怨結纏心。自惱",
    "T29n1562_054:0646c01": "長時空無有果。於可愛境令不隨順。於策勵",
    "T29n1562_054:0646c02": "事令心忘失。於諸有恩令不能報。令於喜事",
    "T29n1562_054:0646c03": "似有所憂。令於友朋不相委信。令於親屬懷",
    "T29n1562_054:0646c04": "棄捨心。令於面上易發慘色。於美談話慶慰",
    "T29n1562_054:0646c05": "軟言。令心悵悒都無所顧。事不獲免示有歡",
    "T29n1562_054:0646c06": "娛。是諸賢良所遠離處。能為株杌壞實福田。",
    "T29n1562_054:0646c07": "此等名為恨所有法。恨與忿相有差別者。如",
    "T29n1562_054:0646c08": "樺皮火其相猛利。而餘勢弱說名為忿。如冬",
    "T29n1562_054:0646c09": "室熱其相輕微。而餘勢強說名為恨。由此故",
    "T29n1562_054:0646c10": "有說恨相言。忿息已續生令心濁名恨。於己",
    "T29n1562_054:0646c11": "情事方便隱匿。矯以謀略誘取他情。實智相",
    "T29n1562_054:0646c12": "違心曲名諂。於名利等貪為先故。欲令他惑",
    "T29n1562_054:0646c13": "邪示現因。正定相違心險名誑。釋此名者。謂",
    "T29n1562_054:0646c14": "先籌度設此方便。令彼後時生顛倒解故名",
    "T29n1562_054:0646c15": "為誑。然世間說為利為名。現相惑他名為誑",
    "T29n1562_054:0646c16": "事。說誑所引身語業事。是誑果故假立誑",
    "T29n1562_054:0646c17": "名。如以通名說通果事。心險心曲相差別者。",
    "T29n1562_054:0646c18": "如道如杖於他於自因貪因見故有差別。謂",
    "T29n1562_054:0646c19": "如險道於諸有情。欲趣餘方能為損礙。如是",
    "T29n1562_054:0646c20": "行者欲趣涅槃。心與誑俱能為損礙。如卷曲",
    "T29n1562_054:0646c21": "杖雖斷其根。而於稠林難挽令出。如是信",
    "T29n1562_054:0646c22": "闕有諂曲者。雖以方便斷欲界根。仍難引接",
    "T29n1562_054:0646c23": "令出生死。又幻惑他說名為誑。匿自情事說",
    "T29n1562_054:0646c24": "名為諂。又誑與諂如次是貪諸見等流。如後",
    "T29n1562_054:0646c25": "當辯。憍相如前已廣分別。有餘師說。從貪",
    "T29n1562_054:0646c26": "所生恃己少年無病壽等諸興盛事。心傲名",
    "T29n1562_054:0646c27": "憍。有餘師言。於自相續興盛諸行。耽染為先",
    "T29n1562_054:0646c28": "不顧於他。謂己為勝心自舉恃。說名為憍。由",
    "T29n1562_054:0646c29": "不顧他與慢有異。如是六種從煩惱生。穢污",
    "T29n1562_054:0647a01": "相&#x9E81;名煩惱垢。於此六種煩惱垢中。誑憍是",
    "T29n1562_054:0647a02": "貪等流。害恨是瞋等流。惱是見取等流。諂是",
    "T29n1562_054:0647a03": "諸見等流。如言何曲。謂諸惡見故。諂定是",
    "T29n1562_054:0647a04": "諸見等流。此六亦從煩惱生故。如纏亦得隨",
    "T29n1562_054:0647a05": "煩惱名。已說諸纏及煩惱垢。今次應辯彼斷",
    "T29n1562_054:0647a06": "對治。諸纏垢中誰何所斷。頌曰。",
    "T29n1562_054:0647a07": " 纏無慚愧眠  惛掉見修斷",
    "T29n1562_054:0647a08": " 餘及煩惱垢  自在故唯修",
    "T29n1562_054:0647a09": "[0647a09] 論曰。且十纏中無慚無愧。通與一切不善心",
    "T29n1562_054:0647a10": "俱。眠欲界中通與一切意識俱起。惛沈掉舉",
    "T29n1562_054:0647a11": "通與一切染污心俱。故五皆通見修所斷。餘",
    "T29n1562_054:0647a12": "嫉慳悔忿覆并垢。自在起故唯修所斷。唯與",
    "T29n1562_054:0647a13": "修斷他力無明共相應故名自在起。與自在",
    "T29n1562_054:0647a14": "起纏垢相應。所有無明唯修斷故。此諸纏垢",
    "T29n1562_054:0647a15": "誰通何性。頌曰。",
    "T29n1562_054:0647a16": " 欲三二餘惡  上界皆無記",
    "T29n1562_054:0647a17": "[0647a17] 論曰。欲界所繫眠惛掉三。皆通不善無記二",
    "T29n1562_054:0647a18": "性。所餘一切皆唯不善。即欲界繫七纏六垢。",
    "T29n1562_054:0647a19": "上二界中隨應所有。一切唯是無記性攝。即",
    "T29n1562_054:0647a20": "諂誑憍惛沈掉舉。此諸纏垢誰何界繫。頌曰。",
    "T29n1562_054:0647a21": " 諂誑欲初定  三三界餘欲",
    "T29n1562_054:0647a22": "[0647a22] 論曰。諂誑唯在欲界初定。寧知梵世有諂誑",
    "T29n1562_054:0647a23": "耶。以大梵王匿己情事現相誑惑馬勝苾芻。",
    "T29n1562_054:0647a24": "傳聞此唯異生所起。非諸聖者亦可現前。惛",
    "T29n1562_054:0647a25": "掉憍三通三界繫。所餘一切皆唯在欲。謂十",
    "T29n1562_054:0647a26": "六中五如前辯。所餘十一唯欲界繫。"
}