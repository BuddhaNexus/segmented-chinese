{
    "X88n1645_001:0107a02": "No. 1645-A",
    "X88n1645_001:0107a03": " 六道集敘",
    "X88n1645_001:0107a05": "[0107a05] 世俗日下。則立教者日勞。舜之命禹曰。人心惟危。而",
    "X88n1645_001:0107a06": "孟子則曰。人之所以異於禽獸者幾希。&#x8462;聖賢相告。",
    "X88n1645_001:0107a07": "其詞宜簡而該。與流俗人言。則其詞宜詳而近。勢則",
    "X88n1645_001:0107a08": "然也。佛說六道之旨。以窮一心之變。極幽明之故。可",
    "X88n1645_001:0107a09": "謂。痛哭流涕。而後之人。猶漠然視之。吾鄉在&#x7299;和尚。",
    "X88n1645_001:0107a10": "乃為採古今近事家喻戶曉者。著以為六道集。&#x8462;為",
    "X88n1645_001:0107a11": "未悟人說法。不得不然。吾謂。人所以迷而不悟者。有",
    "X88n1645_001:0107a12": "二端。其一曰。吾人也何至流為異物。其一曰。人生快",
    "X88n1645_001:0107a13": "意耳。遑恤他生。然就其一日之間。一念之頃。已不知",
    "X88n1645_001:0107a14": "幾為天。幾為人。幾為畜生餓鬼。誠得秦鏡懸之於前。",
    "X88n1645_001:0107a15": "使其肝膽畢呈。意念盡露。六道之變相。紛紜交錯。一",
    "X88n1645_001:0107a16": "時並見於胸臆之中。庶其懼而知返乎。在和尚博極",
    "X88n1645_001:0107a17": "&#x7FA3;書。著述數十種。年將七十。而緝此集。其指愈淺。其",
    "X88n1645_001:0107a18": "憂愈深。讀者毋徒視為&#x8657;誕之談。而忘其為肝膽之",
    "X88n1645_001:0107a19": "照也。   羅浮陳恭尹拜題",
    "X88n1645_001:0107b02": "No. 1645-B",
    "X88n1645_001:0107b03": " 六道集序",
    "X88n1645_001:0107b05": "[0107b05] 和尚本乘願力來。&#x51B2;齡入道。辯才汜濫。文字縱橫。早",
    "X88n1645_001:0107b06": "年曲唱新豐。調高千古。中歲光韜韶石藏究三車。不",
    "X88n1645_001:0107b07": "欲出世為人。爭奈龍天。弗肯尋住鼎湖方丈。遂令聲",
    "X88n1645_001:0107b08": "價難&#x91BB;然。卒不樂久居。旋臥象林深處。意謂。靈山會",
    "X88n1645_001:0107b09": "上。笑拈花者。不過一人。丁此末法時。中棒投機者。屈",
    "X88n1645_001:0107b10": "寧多指。矧諸方既富煉凡大冶爐。火方紅。我這裡不",
    "X88n1645_001:0107b11": "妨退步潛身。煙霞共老。與其一期說法。度有限之眾",
    "X88n1645_001:0107b12": "生。孰若多著要書。利無窮之後。學于是。始從韶石。終",
    "X88n1645_001:0107b13": "至象林。中間五十幾白。奚啻億萬餘言。龍也何幸受",
    "X88n1645_001:0107b14": "益良多。獨恨鈍根少領玄趣。然最愛其六道一集。痛",
    "X88n1645_001:0107b15": "醒&#x7FA3;蒙。夫影必隨形。谷必畣響。種瓜不得豆。結果定",
    "X88n1645_001:0107b16": "從因。此理勢之所必然。然俗漢恬不之覺。和尚不舍",
    "X88n1645_001:0107b17": "慈悲。悲夫。眾迷於六道。輪迴靡艾也。猛然拈出示之。",
    "X88n1645_001:0107b18": "昭昭然如揭日月而行。無幽不燭。普使人人。深知報",
    "X88n1645_001:0107b19": "應不爽。因果無差。皆能回光返照。各辦前程者。功不",
    "X88n1645_001:0107b20": "在菩薩下也。龍敢不服膺拳拳乎。僅再拜颺言。而序",
    "X88n1645_001:0107b21": "其上。 &#x65F9;",
    "X88n1645_001:0107b22": "[0107b22] 康&#x7188;二十一年壬戌東莞弟子李龍標頓首拜題",
    "X88n1645_001:0107c05": "六道集總目",
    "X88n1645_001:0107c06": "卷一",
    "X88n1645_001:0107c07": "天道",
    "X88n1645_001:0107c08": "卷二",
    "X88n1645_001:0107c09": "人道阿修羅道",
    "X88n1645_001:0107c10": "卷三",
    "X88n1645_001:0107c11": "鬼神道",
    "X88n1645_001:0107c12": "卷四",
    "X88n1645_001:0107c13": "畜生道地獄道",
    "X88n1645_001:0107c14": "卷五",
    "X88n1645_001:0107c15": "地獄道之餘",
    "X88n1645_001:0107c18": "六道集目錄",
    "X88n1645_001:0107c20": "卷一",
    "X88n1645_001:0107c21": "天道",
    "X88n1645_001:0107c22": "述言述諸經文法句喻經",
    "X88n1645_001:0107c23": "天竺(無著菩薩)孫稚董青建",
    "X88n1645_001:0107c24": "歷陽(張應)襄陽(史世光)江陵(釋黃遷)",
    "X88n1645_001:0108a01": "酒泉郡(伯裘)武帝妃(郗氏)蜀郡(沙門慧韶)",
    "X88n1645_001:0108a02": "中天竺(沙門勒那)湘州(釋玄景)潞州(辛彥之)",
    "X88n1645_001:0108a03": "海東(玄光禪師)京師(子鄰法師)壽州(玄宗禪師)",
    "X88n1645_001:0108a04": "長安(道宣律師)嵩山(破&#x7AC8;墮和尚)循州(北山神)",
    "X88n1645_001:0108a05": "于闐國(沙彌)廣州(陳公孺)",
    "X88n1645_001:0108a07": "卷二",
    "X88n1645_001:0108a08": "人道",
    "X88n1645_001:0108a09": "述諸經文三教平心論正見經",
    "X88n1645_001:0108a10": "轉輪五道經優婆塞戒經二教論",
    "X88n1645_001:0108a11": "五王經善見律雜事律",
    "X88n1645_001:0108a12": "舊雜譬喻經法句喻經經律云",
    "X88n1645_001:0108a13": "賢愚經度狗經天竺蝙蝠",
    "X88n1645_001:0108a14": "泰山(羊祐)瑯琊(王練)吳興(向靖)",
    "X88n1645_001:0108a15": "餘杭(曇翼)宋武帝崑崙山(曇諦法師)",
    "X88n1645_001:0108a16": "北代(乘禪師)趙州(雌雉)宣帝",
    "X88n1645_001:0108a17": "元帝博陵(崔彥武)太山(客僧)",
    "X88n1645_001:0108a18": "徐陵(智威禪師)天台(智環)汾州(劉善經母)",
    "X88n1645_001:0108a19": "湘州(趙宗孫)蘄州(五祖)并州(二鴿兒)",
    "X88n1645_001:0108a20": "莊惠太子登州(鶴喙女)沙門(釋牛雲)",
    "X88n1645_001:0108a21": "回向寺(釋法秀)壽州(毛賴債)興元間(韋皋)",
    "X88n1645_001:0108a22": "龍懷寺(曇相法師)衡嶽寺(知辯法師)東都(沙門圓澤)",
    "X88n1645_001:0108a23": "吳郡(齊君佐)宋仁宗滁州(張方平)",
    "X88n1645_001:0108a24": "公亮東坡山谷",
    "X88n1645_001:0108b01": "燕都(僧福安)紹興(釋大同)浙江(管春)",
    "X88n1645_001:0108b02": "羅定州(東安縣令)惠州(韓耳叔)湖廣(雉兒)",
    "X88n1645_001:0108b03": "潮州(&#x7BD0;桶翁)譚景升(南唐邊鎬南宋高宗)",
    "X88n1645_001:0108b04": "阿修羅道",
    "X88n1645_001:0108b05": "集諸經文清辯論師娶修羅女",
    "X88n1645_001:0108b06": "大頭仙人",
    "X88n1645_001:0108b07": "卷三",
    "X88n1645_001:0108b08": "鬼神道",
    "X88n1645_001:0108b09": "釋名牟子天地本起經",
    "X88n1645_001:0108b10": "順正理論正法念經雒陽(安世高)",
    "X88n1645_001:0108b11": "交趾(何敞)阿登河陰(曇遼)",
    "X88n1645_001:0108b12": "太山(法相法師)陳國(袁無忌)長安(慧嵬禪師)",
    "X88n1645_001:0108b13": "廬山(曇邕法師)竺曇遂始豐(曇蘭禪師)",
    "X88n1645_001:0108b14": "瑯琊(王凝之妻)淮南(胡茂回)秦主(姚萇)",
    "X88n1645_001:0108b15": "高平(李羨奴)河內(司馬文宣)長安(王胡)",
    "X88n1645_001:0108b16": "榮陽(鄭鮮之)京師(慧果法師)王文明",
    "X88n1645_001:0108b17": "東海(何澹之)張乙襄城(李頤)",
    "X88n1645_001:0108b18": "會稽(弘明法師)靈苑(曇超禪師)楊州(道昶)",
    "X88n1645_001:0108b19": "南陽(宋定伯)瑯琊(法度法師)汾州(釋曇鸞)",
    "X88n1645_001:0108b20": "河南(王彥偉)趙郡(眭仁蒨)濩澤縣(李錄事)",
    "X88n1645_001:0108b21": "武帝洛州(任五娘)姚明解",
    "X88n1645_001:0108b22": "博陵(崔軏)京兆(殷安仁)嵩嶽(元珪禪師)",
    "X88n1645_001:0108b23": "高祖(皇帝)徽州(思叔)廣州(張姓)",
    "X88n1645_001:0108b24": "廣信(能仁寺)廣州(張一鵬)東莞(錢公子)",
    "X88n1645_001:0108c01": "廣州(張妙)順德(螺岡仙媛)西湖(真觀法師)",
    "X88n1645_001:0108c02": "姑蘇(曹魯川)釋法聰唐慧稜",
    "X88n1645_001:0108c03": "海昌村",
    "X88n1645_001:0108c04": "卷四",
    "X88n1645_001:0108c05": "畜生道",
    "X88n1645_001:0108c06": "述名大法炬經(法句喻經)天竺(兒烏)",
    "X88n1645_001:0108c07": "梓潼(杜願男)沙門(&#x6534;遁)宜州(皇甫遷)",
    "X88n1645_001:0108c08": "楊州(卞公)洛陽(王五戒驢)冀州(耿伏生母)",
    "X88n1645_001:0108c09": "京兆(韋慶植女)長安(趙大)文宗(蛤蜊)",
    "X88n1645_001:0108c10": "京都(王會師母)并州(李信母)汾州(路伯達)",
    "X88n1645_001:0108c11": "韶州(劉村狗)紹興(婦變&#x732A;)廣州(&#x9F08;寶)",
    "X88n1645_001:0108c12": "錄諸經文順德(馬翁芝)",
    "X88n1645_001:0108c13": "地獄道",
    "X88n1645_001:0108c14": "列名提謂經清河(趙泰)",
    "X88n1645_001:0108c15": "沙門(支法衡)并州(劉薩訶)上虞(唐遵)",
    "X88n1645_001:0108c16": "武昌(程道惠)巴丘縣(舒禮)長安(法祖)",
    "X88n1645_001:0108c17": "石長和廣陵(李旦)益州(釋智達)",
    "X88n1645_001:0108c18": "多寶寺(釋道志)沙門(僧規)仕人(姓梁)",
    "X88n1645_001:0108c19": "拔虎(監膳儀同)冀州(小兒)京兆(杜祈)",
    "X88n1645_001:0108c20": "文昌齊州(釋道相)雍州(趙文若)",
    "X88n1645_001:0108c21": "京城(釋慧如)雲蓋山(釋守顒)",
    "X88n1645_001:0108c22": "卷五",
    "X88n1645_001:0108c23": "地獄道",
    "X88n1645_001:0108c24": "京兆(王明幹)&#x5156;州(皇甫氏)陳郡(許氏)",
    "X88n1645_001:0109a01": "遂州(孔恪)馮翊(李山龍)新羅(國釋順璟)",
    "X88n1645_001:0109a02": "括州(任義方)西京(慧恩法師)遂州(趙文信)",
    "X88n1645_001:0109a03": "河東(柳智感)京師(釋智興)咸陽(梁婦女)",
    "X88n1645_001:0109a04": "武昌(戴天胄)華州(張法義)扶風(傅奕)",
    "X88n1645_001:0109a05": "魏州(齊士望)曹州(裴則)雍州(楊師操)",
    "X88n1645_001:0109a06": "博陵(宋行質)隴西(李思一)雍州(程普樂)",
    "X88n1645_001:0109a07": "鄭師辯坊州(王懷智)汾州(劉摩兒)",
    "X88n1645_001:0109a08": "雍州(高法眼)長安(劉公信)蕭氏(蕭鏗女)",
    "X88n1645_001:0109a09": "西京(英禪師)汾州(釋惠澄)華陰(鄧元英)",
    "X88n1645_001:0109a10": "御史(馮忠)武功(蘇珪妻)江南(高皇帝)",
    "X88n1645_001:0109a11": "世宗六一(毆陽修)&#x8D11;州(劉須微)",
    "X88n1645_001:0109a12": "湖廣(康元度)廣州(蔡等實)韶州(楊舒一)",
    "X88n1645_001:0109a13": "盧陵(陳忠赤)廣東(梁子球)廣州(羊城惡婦)",
    "X88n1645_001:0109a14": "順德縣(李氏)順德(陸業卿)趙定宇",
    "X88n1645_001:0109a15": "禮像",
    "X88n1645_001:0109a20": "No. 1645-C",
    "X88n1645_001:0109a21": " 六道集述言",
    "X88n1645_001:0109a23": "[0109a23] 夫三界定位。六道區分。皆由最初一念識心&#x5010;起。而",
    "X88n1645_001:0109a24": "妄想結成有漏之因。故有三世循環。十二緣生。托質",
    "X88n1645_001:0109b01": "則形分麤細。感報則苦樂殊途。三界六道。莫非生滅。",
    "X88n1645_001:0109b02": "人間天上。誠為苦本。是故智人啟悟。妙契無生。頓超",
    "X88n1645_001:0109b03": "三有。踐履十地。息生死之源。處無為之邦。迥脫輪迴。",
    "X88n1645_001:0109b04": "長辭苦趣。此集之由作也。冀諸智者。知三界之無恒。",
    "X88n1645_001:0109b05": "識六趣之非久。標志上乘。希求出世。遠劫火之燒然。",
    "X88n1645_001:0109b06": "免淪墜之沉溺。達今生所受之果。仍酬往昔之因。果",
    "X88n1645_001:0109b07": "復造因。因移果熟。輪轉六道。往還三界。所謂欲。色。無",
    "X88n1645_001:0109b08": "色界也。下極金剛際。上至他化天。中間六趣雜居。一",
    "X88n1645_001:0109b09": "切有情。未離貪欲。故名欲界。自梵眾天。上至色究竟",
    "X88n1645_001:0109b10": "天。此一十八天。雖離欲染。尚有色質。正報身相。如白",
    "X88n1645_001:0109b11": "銀色。依報宮殿。真金赤色。身光互照。故名色界。自空",
    "X88n1645_001:0109b12": "處天。至非非想天。人同碧落。界若&#x8657;空。四蘊成身。無",
    "X88n1645_001:0109b13": "色蘊故。故名無色界。如斯三界。亦名三有。以其因屬",
    "X88n1645_001:0109b14": "有漏。果係有為。有生有死故也。言六道者。亦名六趣。",
    "X88n1645_001:0109b15": "趣者名到。謂彼所作善惡業因。道能運到其所趣處。",
    "X88n1645_001:0109b16": "故名為趣。又趣者是歸向義。謂所造之業。歸向人天",
    "X88n1645_001:0109b17": "修羅鬼畜地獄之處。此之界趣。既由識心結成情器",
    "X88n1645_001:0109b18": "世間。若達心源。情器俱殞。悟本真常。生死斯絕。生死",
    "X88n1645_001:0109b19": "真常。元無二路。祇在當人一念。一念不生。三界六道。",
    "X88n1645_001:0109b20": "無投足處矣。",
    "X88n1645_001:0109b21": "[0109b21] (情世間者。謂一切有情眾生。皆假五陰和合。眾共而生。各各差別不同。故名情世間。器世間者。謂一切無情世",
    "X88n1645_001:0109b22": "界。皆假山河大地而成。各各差別不同。故名器世間)。",
    "X88n1645_001:0109b23": "[0109b23] 康熙己未自恣日寶象林沙門 弘贊 識",
    "X88n1645_001:0109c05": "No. 1645",
    "X88n1645_001:0109c06": "六道集卷一",
    "X88n1645_001:0109c08": "廣州南海寶象林沙門弘贊在&#x7299;輯",
    "X88n1645_001:0109c09": "天道",
    "X88n1645_001:0109c10": "[0109c10] 梵語提婆。此云天。天者天然清淨光潔。於諸趣中。最",
    "X88n1645_001:0109c11": "勝最樂。最善最妙。最尊最高。故名為天。苟非最勝之",
    "X88n1645_001:0109c12": "因。豈生最勝淨潔之處。最勝因者。所謂十善。身三口",
    "X88n1645_001:0109c13": "四。及意三行。由此三業。防止過非。有順理義。違不善",
    "X88n1645_001:0109c14": "道。以斯十善。運出五趣。故茲十善戒法。名為天乘。諸",
    "X88n1645_001:0109c15": "天雖眾。不出三界。曰。欲界。色界。無色界。三界區分。共",
    "X88n1645_001:0109c16": "有二十八處。欲界有六。第一從下。上升四萬二千由",
    "X88n1645_001:0109c17": "旬。是四天王天住處。居須彌山半。乃上升之元首。下",
    "X88n1645_001:0109c18": "界之初天。東方曰持國天王。居須彌山東。白銀埵。城",
    "X88n1645_001:0109c19": "名上賢。領乾闥婆。(此云香陰天帝樂神)及毗舍遮。(此云噉精氣鬼)護東",
    "X88n1645_001:0109c20": "州人。南方曰增長天王。居須彌山南青琉璃埵。城名",
    "X88n1645_001:0109c21": "善見。領鳩槃茶。(此云壓魅鬼)及薜&#x8318;多。(此云餓鬼)護南州人。西",
    "X88n1645_001:0109c22": "方曰廣目天王。居須彌山西黃金埵。城名周羅。領諸",
    "X88n1645_001:0109c23": "龍。及富單那。(此云臭餓鬼)護西州人。北方曰多聞天王。居",
    "X88n1645_001:0109c24": "須彌山北水精埵。其城有三。一名可畏。二名天敬。三",
    "X88n1645_001:0110a01": "名眾歸。領夜叉。及羅剎。護北州人。四王共有三十二",
    "X88n1645_001:0110a02": "將軍。各有九十一子。具大威力。悉護十方。人間五十",
    "X88n1645_001:0110a03": "歲。此四王天為一晝夜。壽五百歲。(計人間歲九百萬年)從此四",
    "X88n1645_001:0110a04": "王天上升四萬二千由旬。是第二忉利天住處。(忉利此云",
    "X88n1645_001:0110a05": "三十三)居須彌山頂。山頂縱廣八萬四千由旬。而中平",
    "X88n1645_001:0110a06": "可居者。止四萬由旬。四面各有八天。中央善見大城",
    "X88n1645_001:0110a07": "內有金城。是天帝釋住處。共為三十三天。人間一百",
    "X88n1645_001:0110a08": "歲。此天為一晝夜。壽一千歲。(計人間歲。三千六百萬年。以紅蓮華合。青蓮華",
    "X88n1645_001:0110a09": "開為夜。青蓮華合。紅蓮華開為晝)從此忉利天上升十六萬由旬。有",
    "X88n1645_001:0110a10": "處如雲。七寶所成。猶如大地。縱廣八萬由旬。是第三",
    "X88n1645_001:0110a11": "夜摩天住處。(夜摩。此云時分)人間二百歲。此天為一晝夜。壽",
    "X88n1645_001:0110a12": "二千歲。(計人間歲。一萬四千四百萬年)從此夜摩天上升三十二萬",
    "X88n1645_001:0110a13": "由旬。有地如雲。縱廣十六萬由旬。是第四兜率天住",
    "X88n1645_001:0110a14": "處。(兜率此云喜足)人間四百歲。此天為一晝夜。壽四千歲。(計人",
    "X88n1645_001:0110a15": "間歲。五萬七千六百萬年)從此兜率天上升六十四萬由旬。有地",
    "X88n1645_001:0110a16": "如雲。縱廣三十二萬由旬。是第五化樂天住處。(化作五塵",
    "X88n1645_001:0110a17": "而自娛樂)人間八百歲。此天為一晝夜。壽八千歲。(計人間歲。二億",
    "X88n1645_001:0110a18": "三萬零四百萬年)從此化樂天上升十二億八萬由旬。有地",
    "X88n1645_001:0110a19": "如雲。縱廣六十四萬由旬。是第六他化自在天住處。",
    "X88n1645_001:0110a20": "(他化作宮殿園林。一切樂具。於中自在受用)此是欲界頂天。人間一千六",
    "X88n1645_001:0110a21": "百歲。此天為一晝夜。壽一萬六千歲。(計人間歲。九億二萬一千六百",
    "X88n1645_001:0110a22": "萬年)從此上升一倍。二十五億六萬由旬。有地如雲。縱",
    "X88n1645_001:0110a23": "廣十二億八萬由旬。是色界諸天住處。共有一十八",
    "X88n1645_001:0110a24": "天。通號四禪。以其離散動故。亦名梵世。謂其離欲染",
    "X88n1645_001:0110b01": "也。皆以劫數為壽。身白銀色。無男女相。形惟一種。初",
    "X88n1645_001:0110b02": "禪三天。(一梵眾天。壽半劫。是民。二梵輔天。壽一劫。是臣。三大梵王天。壽一劫半。是君。從此倍倍上",
    "X88n1645_001:0110b03": "升。例此可知)二禪三天。(一少光天。壽二劫。二無量光天。壽四劫。三光音天。壽八劫)三禪",
    "X88n1645_001:0110b04": "三天。(一少淨天。壽十六劫。二無量淨天。壽三十二劫。三&#x5FA7;淨天。壽六十四劫)四禪九天。",
    "X88n1645_001:0110b05": "(一無雲天。壽一百二十五劫。二福生天。壽二百五十劫。三廣果天。壽五百劫。四無想天。壽同上。五無煩天。壽千",
    "X88n1645_001:0110b06": "劫。七善見天。壽四千劫。八善現天。壽八十劫。九色究竟天。壽一萬六千劫。此是色界頂天。後之五天。名淨居天。",
    "X88n1645_001:0110b07": "是三果聖人居處)從此上升一倍。是無色界。共有四天。亦名",
    "X88n1645_001:0110b08": "四空天。人同碧落。界若&#x8657;空。惟有受。想。行。識。四陰。無",
    "X88n1645_001:0110b09": "色陰故。故名無色界。一空處天(壽二萬大劫)。二識處天(壽四",
    "X88n1645_001:0110b10": "萬大劫)。三無所有處天(壽六萬大劫)。四非非想處天(壽八萬大劫)。",
    "X88n1645_001:0110b11": "然此三界諸天壽數雖定。而亦有中夭者。惟兜率天。",
    "X88n1645_001:0110b12": "及無想天。壽命皆定。不說中夭也。[0110b12] 正法念處經云。若",
    "X88n1645_001:0110b13": "持不殺戒。得生四天王處。若持不殺不盜。得生三十",
    "X88n1645_001:0110b14": "三天。若持不殺盜邪婬。得生夜摩天。若持不殺盜邪",
    "X88n1645_001:0110b15": "婬。妄語。兩舌。惡口。綺語。得生兜率天。奉行佛戒。兼身",
    "X88n1645_001:0110b16": "口七善業。得生化樂。他化自在天。業報差別經云。若",
    "X88n1645_001:0110b17": "眾生具修增上十善。得欲界天報。修有漏十善。與定",
    "X88n1645_001:0110b18": "相應。得色界天報。修四空定。得無色界天報。順正理",
    "X88n1645_001:0110b19": "論云。六欲諸天初生。如次。如五六七八九十歲人。生",
    "X88n1645_001:0110b20": "已。身形速得圓滿。男生在天父右膝。女生在天母左",
    "X88n1645_001:0110b21": "膝。皆悉化生。或有於天母手華。忽然化生。阿含經云。",
    "X88n1645_001:0110b22": "兒來未久。便知饑渴。自然寶器。盛百味飲食。若福多",
    "X88n1645_001:0110b23": "者。飯色自白。中者黃色。下者赤色。若渴則飲。寶器中",
    "X88n1645_001:0110b24": "甘露漿。入腹漸消。如酥投火。無復形影。亦無大小便",
    "X88n1645_001:0110c01": "利。死如燈燄滅。無有屍骸。以化生故也。色界天眾。於",
    "X88n1645_001:0110c02": "初生時。身量周圓。具妙衣服。一切天眾。皆作聖言。不",
    "X88n1645_001:0110c03": "由學習。自解典語。起世經云。欲界諸天。皆食段食。色",
    "X88n1645_001:0110c04": "界諸天。從初禪乃至遍淨天。以喜為食。無色界諸天。",
    "X88n1645_001:0110c05": "以意業為食。有云。色界無色天。並以禪悅法喜為食。",
    "X88n1645_001:0110c06": "涅槃經云。雖得四天王。他化自在天身。乃至梵天。非",
    "X88n1645_001:0110c07": "非想處天身。命終還墮三惡道中。天報盡時。五衰相",
    "X88n1645_001:0110c08": "現。身受大苦。如地獄苦。等無差別。成實論問曰。生天",
    "X88n1645_001:0110c09": "離惡積善。何故報盡。即入三途。答曰。凡夫無始已來。",
    "X88n1645_001:0110c10": "惡業無窮。一日貪瞋。尚受千形。況惡既多。暫伏結生。",
    "X88n1645_001:0110c11": "報福既盡。昔業時熟。還墮三途。何所致惑。為有識心",
    "X88n1645_001:0110c12": "達本者。能破三界二十五有。故云。若人識得心。大地",
    "X88n1645_001:0110c13": "無寸土。經云。一人發真歸源。十方世界。盡成消殞。如",
    "X88n1645_001:0110c14": "未能達本歸源。則一心念佛。發願往生淨土。聞佛說",
    "X88n1645_001:0110c15": "法。悟無生忍。則頓超三界。迴絕輪迴矣(梵世。梵者淨也)。",
    "X88n1645_001:0111a01": "[0111a01] ",
    "X88n1645_001:0112a01": "[0112a01] 法句喻經云。昔者天帝釋。五德離身。自知命盡。當下",
    "X88n1645_001:0112a02": "生世間。在陶作家。受驢胎身。既知福盡。甚大愁憂。自",
    "X88n1645_001:0112a03": "念三界之中。濟人苦厄。惟有佛耳。於是馳往佛所。稽",
    "X88n1645_001:0112a04": "首作禮。伏地至心。三自歸命佛。法。聖眾。未起之間。其",
    "X88n1645_001:0112a05": "命忽出。便至陶家驢母腹中作子。時驢自解走瓦坏",
    "X88n1645_001:0112a06": "間。破壞坏器。其主打之。尋時傷胎。其神即還入故身",
    "X88n1645_001:0112a07": "中。五德還福。復為天帝。佛從定起。讚言。善哉天帝。能",
    "X88n1645_001:0112a08": "於殞命之際。歸命三尊。罪對已畢。不更勤苦。爾時世",
    "X88n1645_001:0112a09": "尊。以偈頌曰。所行非常。謂興衰法。夫生輒死。寂滅為",
    "X88n1645_001:0112a10": "樂。譬如陶家。埏埴作器。一切要壞。人命亦然。帝釋聞",
    "X88n1645_001:0112a11": "偈。知無常之要。達罪福之變。解興衰之本。尊寂滅之",
    "X88n1645_001:0112a12": "行歡喜奉受。得須陀洹道(五德離身。即五衰相現。一衣服垢穢。二頭上華萎。三",
    "X88n1645_001:0112a13": "腋下汗流。四身體臭穢。五不樂本座。反上即五德也。凡言經云。律云。是釋迦如來親說。若言論云。乃菩薩羅漢",
    "X88n1645_001:0112a14": "註釋經律。之語)。",
    "X88n1645_001:0112a15": "天竺",
    "X88n1645_001:0112a16": "無著菩薩[0112a16] 健馱邏國人也。佛去世後一千年中。誕靈",
    "X88n1645_001:0112a17": "利見。承風悟道。出家修學。其弟世親菩薩。出家受業。",
    "X88n1645_001:0112a18": "博聞強識。達學研機。無著弟子師子覺。密行莫測。高",
    "X88n1645_001:0112a19": "才有聞。二三賢哲。每相謂曰。凡修行業。願&#x89A9;慈氏。若",
    "X88n1645_001:0112a20": "先捨壽。得遂宿心。當相報語。以知所至。其後師子覺",
    "X88n1645_001:0112a21": "先捨壽命。三年不報。世親菩薩。尋亦捨命。時經六月。",
    "X88n1645_001:0112a22": "亦無報命。時諸外道。咸皆譏誚。謂世親及師子覺。流",
    "X88n1645_001:0112a23": "轉惡趣。遂無靈鑒。其後無著菩薩。於夜初分。方為門",
    "X88n1645_001:0112a24": "人。教授定法。燈光忽翳。空中大明。有一天人。乘&#x8657;下",
    "X88n1645_001:0112b01": "降。即進階庭。敬禮無著。無著曰。爾來何暮。今名何謂。",
    "X88n1645_001:0112b02": "對曰。從此捨壽。往&#x89A9;史多天。慈氏內眾。蓮華中生。蓮",
    "X88n1645_001:0112b03": "華纔開。慈氏讚曰。善來廣慧。善來廣慧。旋繞纔周。即",
    "X88n1645_001:0112b04": "來報命。無著菩薩曰。師子覺者。今何所在。答曰。我旋",
    "X88n1645_001:0112b05": "繞時。見師子覺。在外眾中。耽著天樂。無暇相顧。詎能",
    "X88n1645_001:0112b06": "來報。無著菩薩曰。斯事已矣。慈氏何相。演說何法。答",
    "X88n1645_001:0112b07": "曰。慈氏相好。言莫能宣。演說妙法。義不異此。然菩薩",
    "X88n1645_001:0112b08": "妙音。清暢和雅。聞者忘倦。受者無厭。云云(出西域記。&#x89A9;史多。舊",
    "X88n1645_001:0112b09": "曰兜率。慈氏。即彌勒也。佛經律論三藏。所載人生六道中。或從六道中來者甚多。茲僅錄一二。以彰其餘。即如",
    "X88n1645_001:0112b10": "此土所共見聞者。亦不能盡錄惟錄其要。俱見如下)。",
    "X88n1645_001:0112b11": "晉",
    "X88n1645_001:0112b12": "孫稚[0112b12] ○字法暉。齊國般陽縣人也。父祚。晉太中大夫。",
    "X88n1645_001:0112b13": "稚幼而奉法。年十八。以咸康元年八月病亡。父後移",
    "X88n1645_001:0112b14": "居武昌。至三年四月八日。沙門于法。街行尊像。經過",
    "X88n1645_001:0112b15": "家門。夫妻大小出觀。見稚亦在人眾之中。隨侍像行。",
    "X88n1645_001:0112b16": "見父母拜跪問訊。隨共還家。祚先病。稚云。無他禍崇。",
    "X88n1645_001:0112b17": "不自將護所致耳。五月當差。言畢辭去。其年七月十",
    "X88n1645_001:0112b18": "五日。復歸問訊。悉如生時。說其外祖父。為太山府君。",
    "X88n1645_001:0112b19": "見稚曰。汝未應來。那得至此。稚答。伯父將來。欲以代",
    "X88n1645_001:0112b20": "譴。有教推問。欲鞭罰之。稚救解得原。稚兄容。字思淵。",
    "X88n1645_001:0112b21": "時在其側。稚謂曰。雖離故形。在優樂。處但讀書。無他",
    "X88n1645_001:0112b22": "作。願兄勿復憂也。但勤精進。繫念修善。福自隨人矣。",
    "X88n1645_001:0112b23": "我二年學成。當生國王家。同輩有五百人。今在福堂。",
    "X88n1645_001:0112b24": "學成皆當上生。第六天上。我本亦應上生。但以解救",
    "X88n1645_001:0112c01": "先人。因緣纏縛。故獨生王家耳。到五年七月七日復",
    "X88n1645_001:0112c02": "歸。說邾城當有&#x5BBC;。難事例甚多。悉皆如言。家人祕之。",
    "X88n1645_001:0112c03": "故無傳者。又云。先人多有罪&#x8B81;。宜。為作福。我今受身",
    "X88n1645_001:0112c04": "人中。不須復營。但救先人也。願父兄勤為功德。作福",
    "X88n1645_001:0112c05": "供僧。食時務使鮮潔。一一如法者。受上福。次者次福。",
    "X88n1645_001:0112c06": "若不能如言。皆費設耳。當使平等。心無彼我。其福乃",
    "X88n1645_001:0112c07": "多。祚時有婢。稚未還時。忽病殆死。通身皆痛。稚云。此",
    "X88n1645_001:0112c08": "婢欲叛。我前與鞭。不復得去耳。婢云。前實欲叛。與人",
    "X88n1645_001:0112c09": "為期。日垂至。而便住。云云(太同泰)。",
    "X88n1645_001:0112c10": "董青建[0112c10] ○父字賢明。建元初。為越騎校尉。初建母宋",
    "X88n1645_001:0112c11": "氏。孕建時。夢有人語云。爾必生男。體上當有青誌。可",
    "X88n1645_001:0112c12": "名青建。及生。如言即名焉。有容止。美言笑。性理寬和。",
    "X88n1645_001:0112c13": "家人未&#x751E;&#x89A9;其慍色。見者咸異之。至年十四。而州迎",
    "X88n1645_001:0112c14": "主薄。建元初。皇儲鎮樊漢。為水曹參軍。二年七月十",
    "X88n1645_001:0112c15": "六日寢疾。自云必不振濟。至十八日臨終起坐。謂母",
    "X88n1645_001:0112c16": "曰。罪盡福至。緣累永絕。願母自割。不須憂念。因七聲",
    "X88n1645_001:0112c17": "大哭。聲盡而絕。至閏月十一日。賢明夢見建云。願父",
    "X88n1645_001:0112c18": "暫出東齋。賢明便香湯自浴齋戒。出東齋。至十四夜。",
    "X88n1645_001:0112c19": "於眠中。聞建喚聲。驚起。見建在齋前。如生時。父問曰。",
    "X88n1645_001:0112c20": "汝往在何處。建云。從亡來。住在練神宮中。滿百日。當",
    "X88n1645_001:0112c21": "得生忉利天。建不忍見父母兄弟哭泣傷慟。三七日",
    "X88n1645_001:0112c22": "禮諸佛菩薩。請四天王。故得暫還。願父母從今已後。",
    "X88n1645_001:0112c23": "勿復啼哭祭祀。阿母已發願。求見建。母不久當命終。",
    "X88n1645_001:0112c24": "即共建同生一處。父壽可得七十三。命終之後。當三",
    "X88n1645_001:0113a01": "年受罪報。勤苦行道。可得免脫。問曰。汝從夜中來。那",
    "X88n1645_001:0113a02": "得有光明。建曰。今與菩薩諸天共下。此其身光耳。又",
    "X88n1645_001:0113a03": "問云。汝天上識誰。建曰。見王車騎。吳興張永。外祖宗",
    "X88n1645_001:0113a04": "西河。我非獨但此一門中生。從四十七年以來至今。",
    "X88n1645_001:0113a05": "七死七生。已得四道果。先發七願。願生人間。故歷生",
    "X88n1645_001:0113a06": "死。從今永畢。得離七苦。建臨終時。見七處生死。所以",
    "X88n1645_001:0113a07": "大哭者。與七家分別也。問云。汝皆生誰家。建曰。生江",
    "X88n1645_001:0113a08": "縣吏部羊布。廣州張永。車騎王玄。宋謨。蕭惠明。給事",
    "X88n1645_001:0113a09": "梁季父。今生董越騎家。惟此間生十七年。餘處止五",
    "X88n1645_001:0113a10": "三年耳。自今已後。毒癘歲多。宜勤修功德。建見世人",
    "X88n1645_001:0113a11": "死。多墮三途。生天者少。勤精進。可得免度。發願生天。",
    "X88n1645_001:0113a12": "亦得相見。行脫差異。無相值期。又問云。汝母憂憶汝。",
    "X88n1645_001:0113a13": "垂死。可令見汝不。建曰。不須相見。益懷煎苦耳。但依",
    "X88n1645_001:0113a14": "向言說之。諸天已去。不容久住。慘有悲色。忽然不見。",
    "X88n1645_001:0113a15": "去後。竹林左右。猶有香氣。家人亦並聞餘香焉(建。乃初果",
    "X88n1645_001:0113a16": "須陀洹人。七死七生漏盡。而證得第四阿羅漢果。出三界。故云。從今永畢得離諸苦。然建所生處。皆是善門也)。",
    "X88n1645_001:0113a17": "歷陽[0113a17] ○張應者。本事俗神。鼓舞淫祀。咸和八年。移居",
    "X88n1645_001:0113a18": "蕪湖。妻得病。應請禱備至。財產略盡。妻法家弟子也。",
    "X88n1645_001:0113a19": "謂曰。今病日困。求鬼無益。乞作佛事。應許之。往寺中",
    "X88n1645_001:0113a20": "見竺曇鎧。曇鎧曰。佛如愈病之藥。見藥不服。雖見無",
    "X88n1645_001:0113a21": "益。應許當事佛。曇鎧與期。明日往齋。應歸。夜夢見一",
    "X88n1645_001:0113a22": "人長丈餘。從南來入門。曰。汝家狼籍。乃爾不淨。見曇",
    "X88n1645_001:0113a23": "鎧隨後曰。始欲發意。未可責之。應既眠覺。便炳火作",
    "X88n1645_001:0113a24": "高座。及鬼子母座。曇鎧明往。應具說夢。遂受五戒。斥",
    "X88n1645_001:0113b01": "除神影。大設福供。妻病即除愈。咸康二年。應至馬溝",
    "X88n1645_001:0113b02": "糴鹽。還泊蕪湖浦宿。夢見三人。以&#x93A0;&#x920E;。&#x920E;之。應曰。我",
    "X88n1645_001:0113b03": "佛弟子。牽終不置。曰。汝叛走多時。應怖。謂曰。放我。當",
    "X88n1645_001:0113b04": "與君一升酒。彼乃放之。謂應曰。但畏後人復取汝耳。",
    "X88n1645_001:0113b05": "眠覺腹痛泄痢。達家大困。應已久病甚。遣人呼鎧。適",
    "X88n1645_001:0113b06": "值鎧不在。應尋氣絕。經日而甦。說有數人。以&#x93A0;&#x920E;。&#x920E;",
    "X88n1645_001:0113b07": "將北去。下一&#x5742;岸。岸下見有鑊湯。刀&#x5292;。楚毒之具。應",
    "X88n1645_001:0113b08": "時悟是地獄。欲呼師名。忘曇鎧字。但喚和尚救我。亦",
    "X88n1645_001:0113b09": "時喚佛。有頃。一人從西面來。形長丈餘。執金杵。欲撞",
    "X88n1645_001:0113b10": "此&#x920E;人。曰。佛弟子也。何入此中。&#x920E;人怖散。長人引應",
    "X88n1645_001:0113b11": "去。謂曰。汝命也盡。不復久生。可蹔還家。頌唄三偈。并",
    "X88n1645_001:0113b12": "取和上名字。三日當復命過。即生天矣。應既甦。即復",
    "X88n1645_001:0113b13": "怵然。既而三日持齋頌唄。遣人疏取曇鎧名。至日中",
    "X88n1645_001:0113b14": "食畢。禮佛讀唄。&#x5FA7;與家人辭別。澡洗著衣。如眠便盡",
    "X88n1645_001:0113b15": "(唄者。讚也。謂讚歎三寶也。諷經亦曰唄。偈者。佛經中偈頌也。怵音出。憂也。悚懼也)。",
    "X88n1645_001:0113b16": "襄陽[0113b16] ○史世光。咸和八年。於武昌死。七日請沙門支",
    "X88n1645_001:0113b17": "法山。為誦小品般若經。疲而微臥。聞靈座上。如有人",
    "X88n1645_001:0113b18": "聲。史家有婢字張信。見世光在靈上著。衣帢。具如生",
    "X88n1645_001:0113b19": "平。語信云。我本應墮龍中。支和尚為我誦經。曇護。曇",
    "X88n1645_001:0113b20": "堅。迎我上第七梵天。快樂處矣。護堅。並是山之沙彌。",
    "X88n1645_001:0113b21": "已亡者也。後支法山。復往為誦大品般若經。又來在",
    "X88n1645_001:0113b22": "座。世光生時。以二旛在寺中供養。乃呼張信。持旛送",
    "X88n1645_001:0113b23": "我。信曰諾。便絕死。將信持旛。俱西北飛上一青山上。",
    "X88n1645_001:0113b24": "如&#x7460;璃色。到山頂。望見天門。光乃自提旛。遣信令還。",
    "X88n1645_001:0113c01": "與一青香如巴豆大。囑曰。以上支和尚。信未還。便遙",
    "X88n1645_001:0113c02": "見世光直入天門。信復道而還。&#x5010;忽甦活。亦不復見",
    "X88n1645_001:0113c03": "手中香也。旛亦故在寺中。世光與信於家去時。其六",
    "X88n1645_001:0113c04": "歲兒見之。指語祖母曰。阿爺飛上天。婆為見否。世光",
    "X88n1645_001:0113c05": "後復與天人十餘。俱還其家。徘徊而去。每來必見簪",
    "X88n1645_001:0113c06": "帢去。必露髻。信問之。光答曰。天上有冠。不著此也。後",
    "X88n1645_001:0113c07": "乃著天冠。與&#x7FA3;天人。鼓琴行歌。徑上母堂。信問。何用",
    "X88n1645_001:0113c08": "屢來。光曰。我來欲使汝輩知罪福也。亦兼娛樂。阿母。",
    "X88n1645_001:0113c09": "琴音清妙。不類世聲。家人小大。悉得聞之。然聞其聲。",
    "X88n1645_001:0113c10": "如隔壁障。不得觀察也。惟信聞之。獨分明焉。有頃去。",
    "X88n1645_001:0113c11": "信見光入一黑門。須臾來出。謂信曰。舅在此。日見榜",
    "X88n1645_001:0113c12": "撻。楚痛難堪。我省視還也。舅生前犯殺罪。故受此報。",
    "X88n1645_001:0113c13": "可告舅母。請僧[言*奉]經。當稍免脫。舅昔輕車將軍也(第七",
    "X88n1645_001:0113c14": "梵天。即初禪天在六欲天上)。",
    "X88n1645_001:0113c15": "宋",
    "X88n1645_001:0113c16": "江陵[0113c16] ○釋黃遷。年二十時。常寄江陵市西。楊道產家。",
    "X88n1645_001:0113c17": "行般舟。勤苦歲餘。因爾遂頗有感變。或一日之中。赴",
    "X88n1645_001:0113c18": "十餘處齋。雖復終日竟夜行道轉經。而家家悉見黃",
    "X88n1645_001:0113c19": "遷在焉。眾稍敬異之。以為得道。孝建二年一日。自言",
    "X88n1645_001:0113c20": "死期。謂道產曰。明夕吾當於君家過世。至日。道產設",
    "X88n1645_001:0113c21": "八關然燈通夕。初夜中夜。遷猶豫眾行道。休然不異。",
    "X88n1645_001:0113c22": "四更之後。乃稱疲而臥。顏色稍變。有頃而盡。闔境為",
    "X88n1645_001:0113c23": "設三七齋。起塔。塔今猶存。死後久之。現形多寶寺。謂",
    "X88n1645_001:0113c24": "曇珣道人云。明年二月二十三日。當與諸天共相迎",
    "X88n1645_001:0114a01": "也。言已而去。曇珣即於長沙禪坊。設齋九十日。捨身",
    "X88n1645_001:0114a02": "布施。至其日苦乏氣。自知必終。大延道俗。盛設法會。",
    "X88n1645_001:0114a03": "三更中。呼問眾僧有聞見否。眾自不覺異也。珣曰。空",
    "X88n1645_001:0114a04": "中有奏樂聲。馨煙甚異。黃遷之契。今其至矣。眾僧始",
    "X88n1645_001:0114a05": "還堂就席。而珣已盡(右五出冥祥記。此記十卷。齊朝王琰撰)。",
    "X88n1645_001:0114a06": "酒泉郡[0114a06] ○凡太守到郡無幾輒死。後有渤海陳裴。見",
    "X88n1645_001:0114a07": "使此郡。裴憂愁不樂。就卜者占其吉凶。卜者曰。遠諸",
    "X88n1645_001:0114a08": "侯。放伯裘。能解此者。則無憂。裴仍不解此語。卜者報",
    "X88n1645_001:0114a09": "曰。但去自當解之。裴既到官。侍監有王侯平。有史侯。",
    "X88n1645_001:0114a10": "董候等。裴心悟曰。此所謂諸候矣。乃遠之。即臥。思放",
    "X88n1645_001:0114a11": "伯裘之義。不知何謂。至夜半後。有物來上裴被上。裴",
    "X88n1645_001:0114a12": "覺。以被冒取之。其物跳踉。訇訇作聲。外人聞。持火入。",
    "X88n1645_001:0114a13": "欲殺之。魅乃言曰。我實無惡意。但欲試府君耳。聽一",
    "X88n1645_001:0114a14": "相赦。當深報府君恩。陳裴曰。汝為何物。而忽干犯太",
    "X88n1645_001:0114a15": "守。魅曰。我本百歲狐也。今變為魅矣。垂化為神。而正",
    "X88n1645_001:0114a16": "觸府君威怒。甚遭困厄。聽一放我。我字伯裘。若府君",
    "X88n1645_001:0114a17": "有急難。但呼我字。則自解矣。裴乃喜曰。卜謂放伯裘",
    "X88n1645_001:0114a18": "之義是也。即便放之。小開被。忽然有赤光。如震電。從",
    "X88n1645_001:0114a19": "戶出。明日夜。有敲戶者。裴問曰。誰。答曰。伯裘。問曰。何",
    "X88n1645_001:0114a20": "為。答曰。白事。問曰。白何事。答曰。此界有賊發奴也。裴",
    "X88n1645_001:0114a21": "案發則驗。每事先以語裴。於是境界。無毫毛之奸。人",
    "X88n1645_001:0114a22": "咸謂聖君出。後經月餘主簿李音。共裴侍婢私通。既",
    "X88n1645_001:0114a23": "而驚懼。慮伯裘來白。遂與諸侯謀殺裴。&#x5374;謂傍無人。",
    "X88n1645_001:0114a24": "便使諸侯持杖直入。欲格殺之。裴惶怖。即呼伯裘。來",
    "X88n1645_001:0114b01": "救我。即有物如申一疋絳練。然作聲音。侯伏地失魂。",
    "X88n1645_001:0114b02": "乃以次縛取之。考問來意。故皆服首。後月餘日。裘與",
    "X88n1645_001:0114b03": "裴辭曰。今得為神矣。當上天去。不復與府君相見往",
    "X88n1645_001:0114b04": "來。遂去不見也(出搜神異記)。",
    "X88n1645_001:0114b05": "梁",
    "X88n1645_001:0114b06": "武帝妃[0114b06] ○妃郗氏。初生有赤光照室。器皿盡明。及長",
    "X88n1645_001:0114b07": "性明慧。善&#x96B7;書。讀史傳。女工之事。靡不閑習。宋齊間。",
    "X88n1645_001:0114b08": "諸王求婚。父曄皆不許。後以適帝。生三女。帝為雍州",
    "X88n1645_001:0114b09": "刺史。而妃薨。其性酷妒。天監年。化為巨蟒。入於後宮。",
    "X88n1645_001:0114b10": "通夢於帝。帝體將不安。蟒輒激水騰涌。或現龍形。光",
    "X88n1645_001:0114b11": "彩照灼。時蟒作人語。啟帝曰。妾以生存。嫉妒大小。為",
    "X88n1645_001:0114b12": "性慘毒。損物害人。死為&#x880E;身。無飲食饑窘困迫。又一",
    "X88n1645_001:0114b13": "鱗甲內。有多蟲唼咬肌肉。痛苦甚劇。感帝昔眷念於",
    "X88n1645_001:0114b14": "妾。故陳露於帝。祈一功德。以見拯拔。帝聞之感激。因",
    "X88n1645_001:0114b15": "此露井上為殿。衣服委積。置銀轆轤。金瓶灌百味。以",
    "X88n1645_001:0114b16": "祀之。帝乃大集沙門於殿。宣問何善能脫其苦。誌公",
    "X88n1645_001:0114b17": "對曰須禮佛懺滌。其愆可脫。於是帝與誌公。及名德",
    "X88n1645_001:0114b18": "沙門。搜索。大藏經文。採摭佛語。感彌勒題名。撰成懺",
    "X88n1645_001:0114b19": "文十卷。在宮修禮。忽聞異香馥郁。帝因仰觀。乃見一",
    "X88n1645_001:0114b20": "天人容儀端麗。謂帝曰。蒙帝功德。已脫蟒身。得生忉",
    "X88n1645_001:0114b21": "利天上。今呈天身。以為證驗。殷勤致謝。言訖不見(出通",
    "X88n1645_001:0114b22": "載并懺序)。",
    "X88n1645_001:0114b23": "蜀郡[0114b23] ○龍淵寺。沙門慧韶姓陳。本&#x9834;川太丘人。少欲",
    "X88n1645_001:0114b24": "多智。&#x8066;敏不&#x7FA3;。春秋五十四。卒於本寺。時成都民姓",
    "X88n1645_001:0114c01": "應名始豐。因病氣絕。而心尚煖。五日方醒。云。被攝至",
    "X88n1645_001:0114c02": "閻王所。聞處分云。迎韶法師。須臾便至。王下殿。合掌",
    "X88n1645_001:0114c03": "頂禮。更無言說。惟書文書。作一大政之字。韶出外。坐",
    "X88n1645_001:0114c04": "於曠路樹下。見一少童。以漆柳箕。擎一袈裟。令韶著",
    "X88n1645_001:0114c05": "之。有數十僧來迎。豐惟識和慈。二禪師。幢蓋列道。騰",
    "X88n1645_001:0114c06": "&#x8657;而去。又當終夕。有安浦寺尼。久病悶絕。醒云。送韶",
    "X88n1645_001:0114c07": "法師。及五百僧。登七寶梯。到天宮殿。講堂中其地如",
    "X88n1645_001:0114c08": "水精。&#x7240;席華整。亦有麈尾。几案蓮華池。韶就座談說",
    "X88n1645_001:0114c09": "少時便起。送別者令歸。其生滅冥祥。感見類此。以天",
    "X88n1645_001:0114c10": "監二年七月三日卒(出續高僧傳)。",
    "X88n1645_001:0114c11": "元魏",
    "X88n1645_001:0114c12": "中天竺[0114c12] ○沙門勒那。此云寶意。是西國人。&#x5FA7;通三藏。",
    "X88n1645_001:0114c13": "妙入總持。以魏永平之初。來遊東夏。宣武皇帝。每請",
    "X88n1645_001:0114c14": "講華嚴經。披閱精義。無廢一日。正處高座。忽有一人",
    "X88n1645_001:0114c15": "持笏執名者。形如大官。云。奉天帝命。來請法師。講華",
    "X88n1645_001:0114c16": "嚴經。意曰。今此法席尚未停止。待訖經文。當來從命。",
    "X88n1645_001:0114c17": "既而法事將了。又見前使云。奉天帝命。故來下迎。意",
    "X88n1645_001:0114c18": "乃含笑&#x7188;怡。告眾辭訣。奄然卒於法座。都講等四人。",
    "X88n1645_001:0114c19": "亦同時殞。魏境道俗。聞見斯異。無不嗟歎。",
    "X88n1645_001:0114c20": "隋",
    "X88n1645_001:0114c21": "相州[0114c21] ○鄴下寺。釋玄景。統解玄微。純講大乘。後因臥",
    "X88n1645_001:0114c22": "疾三日。告侍人曰。玄景欲見彌勒佛。云何乃作夜摩",
    "X88n1645_001:0114c23": "天主。又云。賓客極多。事須看視。有問其故。答云。凡夫",
    "X88n1645_001:0114c24": "識想。何可檢校。向有天眾。欲來邀迎耳。爾後異香充",
    "X88n1645_001:0115a01": "戶。眾共聞之。又曰。吾欲去矣。當願生世。為善知識。遂",
    "X88n1645_001:0115a02": "終於所住。即大業二年六月也。自生常立願云。沈骸",
    "X88n1645_001:0115a03": "水中。及歿後。遵用前旨。葬於紫&#x6822;河。深瀅之中。三日",
    "X88n1645_001:0115a04": "往觀。所沈之處。反成沙墳。極高峻。而水分派。道俗異",
    "X88n1645_001:0115a05": "其雅瑞。傳跡于今(右二。出續高僧傳)。",
    "X88n1645_001:0115a06": "潞州[0115a06] ○刺史辛彥之。建十五層浮圖。州人張元。暴死",
    "X88n1645_001:0115a07": "復甦云。神遊天上。見一堂極崇麗。天人曰。辛刺史有",
    "X88n1645_001:0115a08": "大功德。作此堂以俟之。",
    "X88n1645_001:0115a09": "海東[0115a09] ○新羅國。玄光禪師。參南嶽。證法華三昧。師即",
    "X88n1645_001:0115a10": "禮辭南嶽。返錫江南。值本國海舶。遂獲附載。方及大",
    "X88n1645_001:0115a11": "洋。忽&#x89A9;采雲亂目。雅樂盈空。絳節霓旌。傳呼而至。空",
    "X88n1645_001:0115a12": "中聲云。天帝請海東玄光禪師。師拱手遜避。舟停不",
    "X88n1645_001:0115a13": "進。即見青衣恭迎入大宮闕。見羽衛陳列。鱗介繁錯。",
    "X88n1645_001:0115a14": "間以鬼神。咸仰敬曰。天帝降我龍宮。請法師說已證",
    "X88n1645_001:0115a15": "法門。吾曹受益不少矣。既升殿。請陟高臺。天帝扣問。",
    "X88n1645_001:0115a16": "師為開演經七日而畢。帝躬送別。向所乘舟。師復登",
    "X88n1645_001:0115a17": "之。舟遂泛泛而去(右二出統紀)。",
    "X88n1645_001:0115a18": "唐",
    "X88n1645_001:0115a19": "京師[0115a19] ○大安國寺。子鄰法師。年少時。忽思歸覲二親。",
    "X88n1645_001:0115a20": "其父喪明。母終已三載。因詣嶽廟。求知母之幽趣。即",
    "X88n1645_001:0115a21": "敷坐具。誦法華經。誓見天嶽王為期。其夜嶽王。果召",
    "X88n1645_001:0115a22": "鄰問。何故懇苦如是。鄰曰。母王氏。亡來已經除服。敢",
    "X88n1645_001:0115a23": "問大王。母今何在。王顧簿吏。對曰。王氏現繫獄受苦。",
    "X88n1645_001:0115a24": "鄰曰。我母何罪。王曰。生和尚時。食雞卵。又取白傅頭",
    "X88n1645_001:0115b01": "瘡。坐是之故。職師之由。鄰悲號委頓。求王請免。曰。縶",
    "X88n1645_001:0115b02": "縻有分。放釋無門。然則為法師計。請往鄮山。禮阿育",
    "X88n1645_001:0115b03": "王塔。或可原也。鄰詰朝。遵途。到會稽鄮陰山寺。叩頭",
    "X88n1645_001:0115b04": "哀訴。五輪著地。禮畢。數所投策。至四萬數。俄聞有呼",
    "X88n1645_001:0115b05": "鄰聲。若蔡順之解。望空。見雲氣中。母謝曰。承汝之力。",
    "X88n1645_001:0115b06": "得生忉利天矣。故來報汝。&#x5010;然不見。先所禮處。今鄮",
    "X88n1645_001:0115b07": "山育王寺。後峰之翠微茅菴基。及池存焉(古人分娩食雞卵。尚",
    "X88n1645_001:0115b08": "得重報。今人娩後多殺生命罪當如何。為母為子者。不可不知。鄮山在浙江寧波府城。東南四十里許。阿育王",
    "X88n1645_001:0115b09": "塔。詳見第四卷中。○縶音執。絆也縻音縻繫也)。",
    "X88n1645_001:0115b10": "壽州[0115b10] ○紫金山。玄宗禪師。永嘉人。見紫金山。悅可自",
    "X88n1645_001:0115b11": "心。留行禪觀。此山先多虎暴。或噬行商。或傷樵子。避",
    "X88n1645_001:0115b12": "苛政者。哭婦甚哀。從宗卜居。哮噉絕跡。自邇入山者",
    "X88n1645_001:0115b13": "無憚矣。一日禪徒擁集。見一老父。趨及座前。拜跪勤",
    "X88n1645_001:0115b14": "恪。宗曰。子何人耶。答云。我本虎也。在此山中。食噉眾",
    "X88n1645_001:0115b15": "生。因大師化此。冥迴我心。得脫業軀。已生天道。故來",
    "X88n1645_001:0115b16": "報謝。折旋之頃。了無所見(右二出宋高僧傳)。",
    "X88n1645_001:0115b17": "長安[0115b17] ○西明寺。道宣律師者。德鏡玄流。業高清素。精",
    "X88n1645_001:0115b18": "誠苦行。畢命終身。棲遑問道。志在住持。綴緝儀範。二",
    "X88n1645_001:0115b19": "百餘卷。結集高軌。屬有深旨。貞觀中。曾隱沁部雲室",
    "X88n1645_001:0115b20": "山。人睹天童給侍左右。於西明寺夜行道。足跌前階。",
    "X88n1645_001:0115b21": "有物扶持。履空無害。熟顧視之。乃少年也。律師遽問。",
    "X88n1645_001:0115b22": "何人夜中在此。少年曰。某非常人。乃北方多聞天王",
    "X88n1645_001:0115b23": "之子那吒也。護法之故。擁護和尚。時之久矣。師曰。貧",
    "X88n1645_001:0115b24": "道修行。無煩太子。太子威神自在。西域有可作佛事",
    "X88n1645_001:0115c01": "者。願為致之。太子曰。某有釋迦佛牙。寶掌雖久。頭目",
    "X88n1645_001:0115c02": "猶捨。敢不奉獻。俄授於師。師保錄供養焉。粵以乾封",
    "X88n1645_001:0115c03": "二年。仲春之節。身在京師。城南淨業寺。逐靜修道。年",
    "X88n1645_001:0115c04": "至桑榆。氣力將衰。專念四生。又思三會。忽以往緣。幽",
    "X88n1645_001:0115c05": "靈顧接。病漸瘳降。勵力殷仰。遂感冥應。時四天王至。",
    "X88n1645_001:0115c06": "問訊律師。廣序賢劫四佛興世。涅槃遺跡等事。復有",
    "X88n1645_001:0115c07": "諸天。四王臣佐。至律師房門。似人行動。蹀足出聲。律",
    "X88n1645_001:0115c08": "師問言。是誰。答言。弟子姓張名瓊。師問。何處檀越。答",
    "X88n1645_001:0115c09": "言。是南方天王之第十五子。王有九十一子。英略神",
    "X88n1645_001:0115c10": "武。各御邦都。所統海陸。道路區分。持犯界別。並親受",
    "X88n1645_001:0115c11": "佛教。護持善惡。使遺法載隆。積殖其功。常加守護。不",
    "X88n1645_001:0115c12": "徒設也。師曰。檀越既遺德劣。故來相看。何故門首不",
    "X88n1645_001:0115c13": "入。答云。弟子不得師教。不敢輒入。師云。願入就座。入",
    "X88n1645_001:0115c14": "已。禮敬伏座。問曰。檀越既篤信三寶。又受佛囑護持。",
    "X88n1645_001:0115c15": "善來相看。何不現形。答言。弟子報身。與餘人別。光色",
    "X88n1645_001:0115c16": "又異。驚動眾心。共師言論足得。不勞現身。問曰。貧道",
    "X88n1645_001:0115c17": "入春已來。氣力漸弱。醫藥無效。未知報命遠近。答云。",
    "X88n1645_001:0115c18": "師報將盡。無煩醫藥。問曰。定報何日。答云。何須道時。",
    "X88n1645_001:0115c19": "但知師不久盡。生第四天彌勒佛所。問曰。同伴是誰。",
    "X88n1645_001:0115c20": "答曰。弟子第三兄張璵。通敏超悟。信重釋宗。撰祇洹",
    "X88n1645_001:0115c21": "圖經。百有餘卷。烈峙天宮。無聞地府。師承此告。及踊",
    "X88n1645_001:0115c22": "思尋請述之。用開道俗。又一天來至師所。致敬申禮。",
    "X88n1645_001:0115c23": "具敘暄&#x51C9;。師問曰。檀越何處。姓字誰耶。答曰。弟子姓",
    "X88n1645_001:0115c24": "王名璠。是大吳之蘭臺臣。今是南方天王韋將軍下",
    "X88n1645_001:0116a01": "之使者。將軍事務極多。擁護三洲之佛法。有&#x9B2C;諍凌",
    "X88n1645_001:0116a02": "危之事。無不躬往和喻令解。今附和南。不久當至。復",
    "X88n1645_001:0116a03": "有一天來云。姓羅氏。是蜀人也。言作蜀音。廣說律相。",
    "X88n1645_001:0116a04": "初相見時。如俗禮儀。敘述緣由。多有次第。又有一天",
    "X88n1645_001:0116a05": "姓費氏。禮敬如前。云。弟子迦葉佛時。生在初天。在韋",
    "X88n1645_001:0116a06": "將軍下。諸天貪欲所醉。弟子以宿願力。不交天欲。清",
    "X88n1645_001:0116a07": "淨梵行。偏敬毗尼。韋將軍。童真梵行。不受天欲。一王",
    "X88n1645_001:0116a08": "之下。有八將軍。四王三十二將。周四天下。往還護助。",
    "X88n1645_001:0116a09": "諸出家人。四天下中。北天一洲少有佛法。餘三天下。",
    "X88n1645_001:0116a10": "佛法大弘。然人多犯戒。少有如法。東西天下。人少黠",
    "X88n1645_001:0116a11": "慧。煩惱難化。南方一洲。雖多犯罪。化令從善。心易調",
    "X88n1645_001:0116a12": "伏。佛臨涅槃。親受付囑。並令守護。不使魔嬈。若不守",
    "X88n1645_001:0116a13": "護如是破戒。誰有行我之法教者。故佛垂誡。不敢不",
    "X88n1645_001:0116a14": "遵。雖見毀禁。愍而護之。見行一善。萬過不究。事等忘",
    "X88n1645_001:0116a15": "瑕。不存往失。且人中臭氣上薰空界。四十萬里。諸天",
    "X88n1645_001:0116a16": "清淨。無不厭之。但以受佛付囑。令護佛法。與人同止。",
    "X88n1645_001:0116a17": "諸天不敢不來。韋將軍三十二將之中。最存弘護。多",
    "X88n1645_001:0116a18": "有魔子魔女。輕弄比丘。道力微者。並為惑亂。將軍棲",
    "X88n1645_001:0116a19": "遑奔至。應機除剪。故有事至。須往四王所。時王見皆",
    "X88n1645_001:0116a20": "起。謂韋將軍。修童真行。護正法故。弟子性樂戒律。如",
    "X88n1645_001:0116a21": "來一代所制毗尼。並在座中。聽受戒法。問云。益州成",
    "X88n1645_001:0116a22": "都。多寶石佛者。何代時像。從地涌出。答曰。蜀都元基",
    "X88n1645_001:0116a23": "青城山上。今之成都。大海之地。昔迦葉佛時。有人於",
    "X88n1645_001:0116a24": "西耳河造之。擬多寶佛全身相也。其地西北。去雟州",
    "X88n1645_001:0116b01": "二千餘里。問去天竺非遠。往往有至彼者。至晉時。有",
    "X88n1645_001:0116b02": "僧於此地。見土墳。隨出隨除。終不可平。後見坼開。乃",
    "X88n1645_001:0116b03": "深掘丈餘。獲像及人骨。在船。其髏骨肘脛。悉皆麤大。",
    "X88n1645_001:0116b04": "數倍過於今人。即迦葉佛時。閻浮提人壽二萬歲時",
    "X88n1645_001:0116b05": "也。今時劫減。命促。人小。固不常然。不可怪也。初出之",
    "X88n1645_001:0116b06": "時。牽曳難得。弟子化為老人。指撝方便須臾。至周滅",
    "X88n1645_001:0116b07": "法暫隱。到隋重興。更復出之。蜀人但知其靈。從地而",
    "X88n1645_001:0116b08": "出。亦不測其根源。見其華趺。有多寶字。因遂名焉。又",
    "X88n1645_001:0116b09": "問。多寶字。其&#x96B7;書。出於亡秦之代。如何迦葉佛時。已",
    "X88n1645_001:0116b10": "有此國書耶。答曰。亡秦李斯&#x96B7;書。此乃近代。遠承隸",
    "X88n1645_001:0116b11": "書之興。興於古佛之世。現今南洲四面。千有餘洲。莊",
    "X88n1645_001:0116b12": "嚴閻浮一方。百有餘國。文字言音。同今唐國。但以海",
    "X88n1645_001:0116b13": "路遼遠。動數十萬里。重譯莫傳。故使此方封守株柱。",
    "X88n1645_001:0116b14": "不足怪也。師不聞乎。梁顧野王大學之太傅也。周訪",
    "X88n1645_001:0116b15": "字源。出沒不定。故玉篇序云。有開春申君墓。得其銘",
    "X88n1645_001:0116b16": "文。皆是&#x96B7;字。檢春申。是周武六國同時隸文。則非吞",
    "X88n1645_001:0116b17": "併之日也。此國篆&#x96B7;諸書。尚有茫昧。寧知迦葉佛時",
    "X88n1645_001:0116b18": "之事。史非其耳目之所聞見也。又問。今西京城西。高",
    "X88n1645_001:0116b19": "四土臺。俗云是蒼頡造書之臺。如何云&#x96B7;書字。古時",
    "X88n1645_001:0116b20": "已有。答云。蒼頡於此臺上增土造高。觀鳥&#x8FF9;者。非無",
    "X88n1645_001:0116b21": "其事。且蒼頡之傳。此土罕知其源。或云黃帝之臣。或",
    "X88n1645_001:0116b22": "云古帝王也。鳥&#x8FF9;之書。時變一途。今所絕有。無益之",
    "X88n1645_001:0116b23": "言。不勞述也。又一天人。姓陸名玄暢。來謁律師云。弟",
    "X88n1645_001:0116b24": "子是周穆王時。生在初天。本是迦葉佛時。天為通化。",
    "X88n1645_001:0116c01": "故周時暫現。所問高四土臺者。其本迦葉佛。於此第",
    "X88n1645_001:0116c02": "三會說法度人。至穆王時。文殊目連來化。穆王從之。",
    "X88n1645_001:0116c03": "即列子所謂化人者是也。化人示穆王高四臺。是迦",
    "X88n1645_001:0116c04": "葉佛說法處。因造三會道場。至秦穆公時。扶風獲一",
    "X88n1645_001:0116c05": "石佛。穆公不識。棄馬坊中。穢汙此像。護像神瞋。令公",
    "X88n1645_001:0116c06": "染疾。公又夢上帝極責。覺問侍臣由余。答云。臣聞周",
    "X88n1645_001:0116c07": "穆時。有化人來此土云。是佛神。穆王信之。於終南山。",
    "X88n1645_001:0116c08": "造中天臺。高千餘尺。基址現在。又於蒼頡臺。造神廟。",
    "X88n1645_001:0116c09": "名三會道場。公今所患。殆非佛為之耶。公聞大怖。語",
    "X88n1645_001:0116c10": "由余曰。吾近獲一石人。衣冠非今所製。棄之馬坊。將",
    "X88n1645_001:0116c11": "非此是佛神耶。由余往視之。對曰。此真佛神也。公取",
    "X88n1645_001:0116c12": "像澡浴。安清淨處。像遂放光。公又怖。謂神瞋也。宰三",
    "X88n1645_001:0116c13": "牲以祭之。諸善神等。擎棄遠處。公又大怖。以問由余。",
    "X88n1645_001:0116c14": "答曰。臣聞佛神清潔。不進酒肉。愛重物命。如護一子。",
    "X88n1645_001:0116c15": "所有供養。燒香而已。所有祭祀。餅果之屬。公大悅。欲",
    "X88n1645_001:0116c16": "造佛像。絕於工人。又問由余。答曰。昔穆王造寺之側。",
    "X88n1645_001:0116c17": "應有工匠。遂於高四臺南村內。得一老人。姓王名安。",
    "X88n1645_001:0116c18": "年百八十。自云曾於三會道場。見人造之。臣今年老。",
    "X88n1645_001:0116c19": "無力能作。所住村北。有兄弟四人。曾於道場內。為諸",
    "X88n1645_001:0116c20": "匠執作。請追共造。依言作之。成一銅像。相好圓備。公",
    "X88n1645_001:0116c21": "悅。大賞賚之。彼人得財。並造功德。於土臺上造重閣。",
    "X88n1645_001:0116c22": "高三百尺。時人號之高四臺。或曰高四樓。其人姓高。",
    "X88n1645_001:0116c23": "大者名四。或曰兄弟四人。同立故也。又問。目連舍利",
    "X88n1645_001:0116c24": "弗。佛在已終。如何重見。答曰。同名六人。此目連。非大",
    "X88n1645_001:0117a01": "目連也。釋迦如來。度大迦葉。後十二年中。來至此臺。",
    "X88n1645_001:0117a02": "其下現有迦葉佛舍利。周穆身遊天竺。佛告穆王。彼",
    "X88n1645_001:0117a03": "土現有古塔。可返禮事。王問何方。佛曰。在鄗京之東",
    "X88n1645_001:0117a04": "南也。又問。今五臺山。中臺之東南。三十里。見有大孚",
    "X88n1645_001:0117a05": "靈鷲寺。兩堂隔澗猶存。南有華園。可二頃許。四時發",
    "X88n1645_001:0117a06": "彩。或云漢明所立。或云魏孝文帝栽植。如何為實。答",
    "X88n1645_001:0117a07": "云。但是二帝所作。昔周穆之時。已有佛法。此山靈異。",
    "X88n1645_001:0117a08": "文殊所居。周穆於中造寺供養。及阿育王亦依置塔。",
    "X88n1645_001:0117a09": "漢明之初。摩騰法師。是阿羅漢。天眼亦見有塔。請帝",
    "X88n1645_001:0117a10": "立寺。其山形像似靈鷲。名曰大孚。孚者信也。由帝深",
    "X88n1645_001:0117a11": "信佛法。立寺勸人。元魏孝文。北臺不遠。常來禮謁。見",
    "X88n1645_001:0117a12": "人馬行&#x8FF9;。石上分明。其事可驗。豈惟五臺獨驗。今終",
    "X88n1645_001:0117a13": "南山。太白。太華。五嶽名山。皆有聖人。為住持佛法。令",
    "X88n1645_001:0117a14": "法久住。有人設供。感赴徵應。事在別篇。不繁此述也。",
    "X88n1645_001:0117a15": "問。羅什法師。一代所翻之經。人多偏樂。受持轉盛何",
    "X88n1645_001:0117a16": "耶。答曰。其人聰明。善解大乘。以下諸人。同時翻譯者",
    "X88n1645_001:0117a17": "並&#x5101;。又一代之寶也。絕後光前。仰之所不及。故其所",
    "X88n1645_001:0117a18": "譯。以悟達為先。得佛遺寄之意。什師德行。位在三賢。",
    "X88n1645_001:0117a19": "所在通化。那煩補闕。隨機而作。故大論一部。十分略",
    "X88n1645_001:0117a20": "九。自餘經論。例此可知。冥祥感應。歷代彌新。深會聖",
    "X88n1645_001:0117a21": "旨。罕逢難遇。又蒙文殊指授。令其刪定。特異恒論。又",
    "X88n1645_001:0117a22": "問。幽冥所感。俗中常有神去形朽。如何重來。或經七",
    "X88n1645_001:0117a23": "日多日。如生不異。答曰。人稟七識。識各有神。心識為",
    "X88n1645_001:0117a24": "主。主雖前去。餘神守護。不足怪也。如五戒中。一戒五",
    "X88n1645_001:0117b01": "神。五戒便有二十五神。一戒破。五神去。餘者仍在。如",
    "X88n1645_001:0117b02": "大僧受戒。戒有二百五十。神亦戒戒之中。感得二百",
    "X88n1645_001:0117b03": "五十。防衛比丘。若毀一戒。二百五十神去。餘者恒隨。",
    "X88n1645_001:0117b04": "於是律師。既承靈囑。扶疾筆受。隨聞隨錄。合成十卷。",
    "X88n1645_001:0117b05": "律師憂報將盡。復慮天人將還。筆路蒼茫。無暇餘事。",
    "X88n1645_001:0117b06": "文字亦復疏略。但求聖意。不存文飾。耳目雖倦。不覺",
    "X88n1645_001:0117b07": "神勞。但恨知之不早。今依天人所說。不違三藏教旨。",
    "X88n1645_001:0117b08": "即皆編錄。雖聞天授。還同佛說。始從二月。迄至六月。",
    "X88n1645_001:0117b09": "日別來授。無時暫閑。至冬初。十月三日。師氣力漸微。",
    "X88n1645_001:0117b10": "香旛遍空。天人聖眾。同時發言。從兜率天來請律師。",
    "X88n1645_001:0117b11": "師端坐。一心合掌。斂容而卒。臨終道俗百有餘人。皆",
    "X88n1645_001:0117b12": "見香華迎往昇空。云云(出法苑。并高僧傳。其餘鳥獸僧俗生。天。備載經論。及兜率",
    "X88n1645_001:0117b13": "龜鏡集中。真武。乃北方一神耳。今道士以那吒太子。帶貼髏。立真武側。罪莫大焉)。",
    "X88n1645_001:0117b14": "嵩山[0117b14] ○破&#x7AC8;墮和尚。名氏叵測。天后之世。參嵩山安",
    "X88n1645_001:0117b15": "禪師。通徹禪法。逍遙弗羇。山有廟。靈甚。殿中惟有一",
    "X88n1645_001:0117b16": "&#x7AC8;。遠近烹宰祭祀。凡人拜奏之時。往往見鬼物形兆。",
    "X88n1645_001:0117b17": "師領徒入廟。以杖擊&#x7AC8;三下曰。咄。此&#x7AC8;泥瓦合成。聖",
    "X88n1645_001:0117b18": "從何來。靈從何起。恁麼烹宰物命。又擊三下。遂傾破",
    "X88n1645_001:0117b19": "墮落。須臾。有一人。青衣峨冠。拜曰。我本&#x7AC8;神。久受業",
    "X88n1645_001:0117b20": "報。今蒙師說無生法。得脫此處。今當生殊勝天上。特",
    "X88n1645_001:0117b21": "來禮謝。師曰。汝是本有之性。非吾強言。神再拜而去",
    "X88n1645_001:0117b22": "(出通載及宋高僧傳○今人被擊。即大生瞋怒。若不瞋怒。如擊木石無異。奚契一咄泥瓦合成之旨。其有伶俐",
    "X88n1645_001:0117b23": "漢子。於此言下薦得。即會無生法矣○叵音頗。不可也)。",
    "X88n1645_001:0117b24": "循州[0117b24] ○北山神。宣律師問天人曰。南海循州北山。興",
    "X88n1645_001:0117c01": "寧縣界。靈龕寺。多有靈跡。何也。天人曰。此乃文殊聖",
    "X88n1645_001:0117c02": "者弟子。為此山神。多造惡業。文殊愍之。便來教化。遂",
    "X88n1645_001:0117c03": "識宿命。請為留&#x8FF9;。我常禮事。得離諸惡。文殊為現。今",
    "X88n1645_001:0117c04": "者是也。於貞觀三年。山神命終。生兜率天(見付囑儀○按上生",
    "X88n1645_001:0117c05": "經云。佛言。善男子善女人。犯諸禁戒。造眾惡業。聞彌勒菩薩大悲名字。五體投地。誠心懺悔。是諸惡業。速得清",
    "X88n1645_001:0117c06": "淨。我滅度後。四眾八部。欲生第四天。當於一日。乃至七日。繫念彼天。持佛禁戒。思念十善。行十善道。以此功德。",
    "X88n1645_001:0117c07": "迴向願生彌勒佛前。隨念往生。所言七日者。且從近論。尚感天報。況復一生而不&#x5C05;獲乎。未曾有經。有受十善",
    "X88n1645_001:0117c08": "之法。此不繁出。言第四天者。名兜率陀天。是彌勒菩薩。於中教化諸天子。若生彼處。即得不退轉地○生兜率",
    "X88n1645_001:0117c09": "天。有數十人。出高僧傳。及兜率龜鏡集中)。",
    "X88n1645_001:0117c10": "于闐國[0117c10] ○沙彌般若彌伽薄。堅持戒行。專誦華嚴。時",
    "X88n1645_001:0117c11": "忽有人合掌言。諸天請師。願師閉目。俄至天上。天帝",
    "X88n1645_001:0117c12": "釋跪而請曰。今方與修羅戰。屢被摧&#x8842;。屈師誦華嚴",
    "X88n1645_001:0117c13": "經。望法力加被。師乘天輅。心念華嚴。以諸天眾。對彼",
    "X88n1645_001:0117c14": "勍敵。修羅見之。忽然潰散。須臾。送歸。身染天香。終身",
    "X88n1645_001:0117c15": "不滅(出華嚴感應錄)。",
    "X88n1645_001:0117c16": "清",
    "X88n1645_001:0117c17": "廣州[0117c17] ○南海縣。麻奢鄉。陳公孺。性懷耿侃。喜客無倦。",
    "X88n1645_001:0117c18": "不尚奢美。惟好儉樸。晚年歸信法門。受持六齋。&#x5010;興",
    "X88n1645_001:0117c19": "&#x524F;立精舍之念。於康熙丙午年。捨宅後地。為寶象林。",
    "X88n1645_001:0117c20": "建瑞塔禪寺。誘諸子姪。而趣向佛乘。故令一方知崇",
    "X88n1645_001:0117c21": "三寶。遠惡修善。實藉公焉。癸丑歲。公年六十有六。感",
    "X88n1645_001:0117c22": "微疾數旬。至五月初五日。使人扶遊&#x8318;圃。以賞新&#x8318;。",
    "X88n1645_001:0117c23": "是夜寂然長逝矣。本寺僧眾。即為之修禮懺法。時有",
    "X88n1645_001:0117c24": "沙彌藏一。自東安石驎菴來。執大殿香燈職。午飯畢。",
    "X88n1645_001:0118a01": "趺坐殿後。俟茶上供。而頭忽垂至膝。同坐者。謂其瞌",
    "X88n1645_001:0118a02": "睡。以手觸之不動。方知已絕。呼人共舁上&#x7240;。移時乃",
    "X88n1645_001:0118a03": "甦。眾詰之。一曰。初見前殿門外。有數金甲神人。雄偉",
    "X88n1645_001:0118a04": "勇聳。列跪門前。天人雜沓。窒塞&#x8657;空。幢旛寶蓋。香華",
    "X88n1645_001:0118a05": "燈燭。樂音&#x5FA7;界。中有一人甚高大。極目望不至首。有",
    "X88n1645_001:0118a06": "二大旛。一題云娑羅樹王佛。一題云越三界菩薩。有",
    "X88n1645_001:0118a07": "二天童。各執一小旛。一題云。妙喜世界。一題云極樂",
    "X88n1645_001:0118a08": "天幢。復有一旛。遣藏一執。云。送山主往化樂天。一執",
    "X88n1645_001:0118a09": "之出門。方至橋首。見二長老在後喚云。你未得去。藏",
    "X88n1645_001:0118a10": "一聞之。即便回也。化樂。是欲界第五天也。余惜公入",
    "X88n1645_001:0118a11": "法門日淺。未知出世大道。由福報故。生化樂天。不然。",
    "X88n1645_001:0118a12": "即生第四兜率天。親承彌勒大士。聞深妙法。與給孤",
    "X88n1645_001:0118a13": "長者。把臂同遊龍華三會。證無生忍。寧不快哉(寶象林釋",
    "X88n1645_001:0118a14": "慧弓綠○龍華。謂彌勒佛。當來坐於龍花樹下。成等正覺。三會說法度人。故也。妙喜。是東方阿&#x95A6;毗佛世界。極",
    "X88n1645_001:0118a15": "樂。是西方阿彌陀佛世界。阿&#x95A6;毗。此云不動。阿彌陀此云無量壽。若據旛。則公當隨生一佛世界。或其人採語",
    "X88n1645_001:0118a16": "不真。亦未可知。以化樂。極樂。音相近也。若人誠心繪塑佛像。即生妙喜世界。一心專念阿彌陀佛名號。即生極",
    "X88n1645_001:0118a17": "樂世界。按上五旛。俱是接引&#x5F83;生者。故有佛菩薩聖號。然造旛之法。須知有能嚴。所嚴。能嚴者。旛即供具。莊嚴",
    "X88n1645_001:0118a18": "供養於所供佛塔。或諸佛菩薩。不應安佛菩薩尊像。當作禽獸形。或書讚頌偈詞。其所嚴者。是所敬之尊。乃書",
    "X88n1645_001:0118a19": "佛菩薩聖號。即以香華燈燭。種種果食百珍。而供養之。按諸經律。令造旛者。皆是能嚴之旛。如昔給孤長者。既",
    "X88n1645_001:0118a20": "作塔已。欲以旛旗。并雜繪綵。而為供養。佛言。應作。彼不解旛式。佛言。聽作師子旛。犎牛旛。金趐鳥旛。及龍旛等。",
    "X88n1645_001:0118a21": "於上畫作彼之形像。又普廣經云。若四輩男女。臨終之時。若已命過。於其亡日。造作黃旛。懸著剎上。使獲福德。",
    "X88n1645_001:0118a22": "離八難苦。得生十方諸佛淨土。旛蓋供養隨心所願。至成菩提。旛隨風轉。破碎都盡。成於微塵。旛一轉時。輪王",
    "X88n1645_001:0118a23": "位。乃至吹塵。小王之位。其報無量。然燈供養。照諸幽冥。苦痛眾生。蒙此光明。得互相見。緣此福德。&#x39DE;彼眾生。悉",
    "X88n1645_001:0118a24": "得休息)。",
    "X88n1645_001:0118b01": "[0118b01] 華嚴經云。人欲終時。自見中陰相。行惡業者。見三惡",
    "X88n1645_001:0118b02": "受苦。或見閻羅持諸兵仗。囚執將去。或聞苦聲。若行",
    "X88n1645_001:0118b03": "善者。見諸天宮殿。妓女莊嚴。遊戲快樂。如是等勝事。",
    "X88n1645_001:0118b04": "故永明壽禪師云。若心淨。即香臺寶樹淨剎化生。心",
    "X88n1645_001:0118b05": "垢。則丘陵坑坎穢土受質。皆是等倫之果也。",
    "X88n1645_001:0118b07": "六道集卷一",
    "X88n1645_001:0118b09": "音釋",
    "X88n1645_001:0118b10": "帝釋[0118b10] 梵語釋提桓因。華言能天主。謂能為三十三",
    "X88n1645_001:0118b11": "天之主。昔為人時。姓憍尸迦。建立迦葉佛舍利塔。",
    "X88n1645_001:0118b12": "三十二人助修。共生忉利天。帝釋為主。總名三十",
    "X88n1645_001:0118b13": "三天也。",
    "X88n1645_001:0118b14": "身口七善業[0118b14] 身不殺盜邪婬。口不妄言綺語兩舌",
    "X88n1645_001:0118b15": "惡口。",
    "X88n1645_001:0118b16": "十惡業十善業[0118b16] 十惡者。身三。殺盜婬。口四。妄言綺",
    "X88n1645_001:0118b17": "語兩舌惡口。意三貪瞋癡。不作是事。名為十善。天",
    "X88n1645_001:0118b18": "台云。十善有二種。一止。二行。止則但止前惡。不惱",
    "X88n1645_001:0118b19": "於他。行則修行勝德。利樂一切。此二通稱善者。善",
    "X88n1645_001:0118b20": "以順理為義。息倒歸真。故云順理。止則息於重倒",
    "X88n1645_001:0118b21": "之惡。行則漸歸勝道之善。故止行二種。皆名為善。",
    "X88n1645_001:0118b22": "或加以道名。以能通至樂果故也。",
    "X88n1645_001:0118b23": "埏埴[0118b23] 上音羶。和土也。下音實。黏土也。老子曰。埏埴",
    "X88n1645_001:0118b24": "以為器。即打瓦也。",
    "X88n1645_001:0118c01": "帢[0118c01] 音掐。帽也。",
    "X88n1645_001:0118c02": "窘[0118c02] &#x7FA3;字上聲。困也。",
    "X88n1645_001:0118c03": "轆轤[0118c03] 上音六。下音盧。井上汲水圓轉木也。",
    "X88n1645_001:0118c04": "鄗[0118c04] 豪上聲。邑名。在常山。漢光武。分鄗字為高邑。",
    "X88n1645_001:0118c05": "舁[0118c05] 音于。對舉也。",
    "X88n1645_001:0118c06": "由旬[0118c06] 有三別。大者六十里。中者四十里。下者三十",
    "X88n1645_001:0118c07": "里。",
    "X88n1645_001:0118c08": "八萬四千[0118c08] 問曰。教中常言八萬四千。何耶。答曰。此",
    "X88n1645_001:0118c09": "其大數也。亦人身中有八萬四千毛孔。心具八萬",
    "X88n1645_001:0118c10": "四千塵勞煩惱。故佛說八萬四千法門。以對治之。",
    "X88n1645_001:0118c11": "問。又常言七七之期。何耶。答。人在胎時。七七日。形",
    "X88n1645_001:0118c12": "具五體死時。極至七七日。必定託生也。餘如後釋。",
    "X88n1645_001:0118c13": "小品般若[0118c13] 十卷。",
    "X88n1645_001:0118c14": "大品般若[0118c14] 三十卷。",
    "X88n1645_001:0118c15": "犎[0118c15] 音風。牛名。出罽賓國。形如&#x69D6;駝。脊上高隆。",
    "X88n1645_001:0118c16": "二十五有[0118c16] 一四州。東西南北。二四惡趣。修羅。鬼。畜。",
    "X88n1645_001:0118c17": "地獄。三六欲天。四梵天王。五無想天。六五那含天。",
    "X88n1645_001:0118c18": "七四禪天。八四空天。然此二十五有。總在六道中。",
    "X88n1645_001:0118c19": "有生有死也。梵王。無想。那含。總在四禪天。由外道",
    "X88n1645_001:0118c20": "謂梵王。為生萬物之主。謂無想以無心為涅槃。五",
    "X88n1645_001:0118c21": "那含為真解脫。故此別立其名也。",
    "X88n1645_001:0118c22": "八部[0118c22] 一諸天。二龍眾。三夜叉。四乾闥婆。五阿修羅。",
    "X88n1645_001:0118c23": "六迦樓羅。七緊那羅。八摩&#x777A;羅伽。",
    "X88n1645_001:0118c24": "四眾[0118c24] 出家二眾。比丘比丘尼。在家二眾。優婆塞優",
    "X88n1645_001:0119a01": "婆夷。俱受五戒者。",
    "X88n1645_001:0119a02": "譴謫[0119a02] 上音牽去聲。下音窄。責罰。",
    "X88n1645_001:0119a03": "法喜禪悅食[0119a03] 以愛樂大法。得法資長道種。心生歡",
    "X88n1645_001:0119a04": "喜。不嗜世味。常持正念。是為法喜食。由得禪定自",
    "X88n1645_001:0119a05": "資。長養慧命。道品圓明。正念現前。心生喜樂不貪",
    "X88n1645_001:0119a06": "世味。是為禪悅食。",
    "X88n1645_001:0119a07": "郗[0119a07] 音希○昔陳鍼。是智者大師之兄。為梁晉安王",
    "X88n1645_001:0119a08": "中兵參軍。年四十。仙人張果相之曰。死在&#x671E;月。師",
    "X88n1645_001:0119a09": "令行方等懺。鍼見天堂門牌曰。陳鍼之堂。後十五",
    "X88n1645_001:0119a10": "年。當生於此。果後見鍼。驚問曰。君服何藥。答曰。但",
    "X88n1645_001:0119a11": "修懺耳。果曰。若非道力。安能超死。竟延十五年而",
    "X88n1645_001:0119a12": "終。武帝為郗氏禮懺。尚生忉利。而鍼躬修懺法。豈",
    "X88n1645_001:0119a13": "不天堂預置乎。",
    "X88n1645_001:0119a14": "十二緣生[0119a14] 亦名緣起。亦名因緣。所謂無明緣行。行",
    "X88n1645_001:0119a15": "緣識。識緣名色。名色緣六入。六入緣觸。觸緣受。受",
    "X88n1645_001:0119a16": "緣愛。愛緣取。取緣有。有緣生。生緣老死。此名三世",
    "X88n1645_001:0119a17": "因果。循環之法也。無明行二。是過去因。識名色六",
    "X88n1645_001:0119a18": "入觸受五。名現在果。愛取有三。名現在因。生老死"
}