{
    "T24n1452_006:0435c02": "根本說一切有部目得迦卷第六",
    "T24n1452_006:0435c04": "大唐三藏法師義淨奉　制譯",
    "T24n1452_006:0435c05": "大門總攝頌曰：",
    "T24n1452_006:0435c06": "　最初為懺謝，　　第二定屬物，",
    "T24n1452_006:0435c07": "　第三資具衣，　　目得迦總頌。",
    "T24n1452_006:0435c08": "別門初總攝頌曰：",
    "T24n1452_006:0435c09": "　懺謝草田中，　　合免王影勝，",
    "T24n1452_006:0435c10": "　狗肉盞甘蔗，　　糖酥根等聽。",
    "T24n1452_006:0435c11": "第一子攝頌曰：",
    "T24n1452_006:0435c12": "　懺謝非近圓，　　觀求寂相貌，",
    "T24n1452_006:0435c13": "　苾芻與尼法，　　互秉法皆成。",
    "T24n1452_006:0435c14": "爾時佛在室羅伐城。時諸苾芻分作兩朋",
    "T24n1452_006:0435c15": "決擇義理，便生鬪諍，其小苾芻訶責大者。時",
    "T24n1452_006:0435c16": "大苾芻退入房中情生忿恨：「如何卑小[麩夫+欠]突",
    "T24n1452_006:0435c17": "於我？」既為瞋火所燒惱故，因茲命斷生毒蛇",
    "T24n1452_006:0435c18": "中。時小苾芻心生追悔：「我為不善，豈合瞋",
    "T24n1452_006:0435c19": "責上座苾芻，我今應往從乞懺摩。」作是念已，",
    "T24n1452_006:0435c20": "與諸苾芻俱往其處，見彼門閉，便以物開到",
    "T24n1452_006:0435c21": "苾芻所，欲申頂禮白言：「大德！願見容恕。」遂見",
    "T24n1452_006:0435c22": "囓毒大蛇含瞋而住。是時世尊，以大悲力來",
    "T24n1452_006:0435c23": "至其所告苾芻曰：「汝今應可禮彼雙足從乞",
    "T24n1452_006:0435c24": "懺摩。」白言：「世尊！云何令我禮此蛇足？」世尊告",
    "T24n1452_006:0435c25": "曰：「應作昔時苾芻身想而為禮敬。」時彼苾芻",
    "T24n1452_006:0435c26": "向蛇作禮。世尊告曰：「賢首！汝應容恕。」即為",
    "T24n1452_006:0435c27": "毒蛇說三句法，報言：「賢首！汝於我所已修淨",
    "T24n1452_006:0435c28": "行，應生天上，但由瞋火所燒害故，生毒蛇中。",
    "T24n1452_006:0435c29": "賢首應知！諸行皆無常，諸法悉無我，寂靜涅",
    "T24n1452_006:0436a01": "槃樂。汝宜於我起淨信心，由此功德捨傍生",
    "T24n1452_006:0436a02": "趣生善道中。」時彼毒蛇便作是念：「我今不",
    "T24n1452_006:0436a03": "應親於世尊聞三句法而更噉食養無益身。」",
    "T24n1452_006:0436a04": "諸傍生類飢火最強，以不食故便即命終。由",
    "T24n1452_006:0436a05": "於世尊心生淨信，於此命過得生天上。凡初",
    "T24n1452_006:0436a06": "生天若男若女，皆悉法爾起三種念：「我於何",
    "T24n1452_006:0436a07": "處死？今於何處生？由何業緣而得來此？」即自",
    "T24n1452_006:0436a08": "觀見，捨彼蛇身生此天上，由於佛所起淨信",
    "T24n1452_006:0436a09": "心。爾時天子便作是念：「今我不應不至佛所",
    "T24n1452_006:0436a10": "禮拜供養，應往佛所報恩奉事。」時彼天子即",
    "T24n1452_006:0436a11": "著上妙七寶瓔珞耳璫臂釧，而自莊嚴光明",
    "T24n1452_006:0436a12": "赫奕，以天妙花、嗢鉢羅花、鉢頭摩花、分陀利",
    "T24n1452_006:0436a13": "花，持是等花，過中夜已來至佛所，即以天花",
    "T24n1452_006:0436a14": "散布佛前，禮雙足已在一面坐。由是天子威",
    "T24n1452_006:0436a15": "光力故，令逝多林光明普照。爾時世尊觀彼",
    "T24n1452_006:0436a16": "天子意樂隨眠根性差別，而為說法。時彼天",
    "T24n1452_006:0436a17": "子既聞法已即於座上獲預流果，既得果已",
    "T24n1452_006:0436a18": "白世尊曰：「我今所證，非父母等能作斯事，廣",
    "T24n1452_006:0436a19": "說如餘。由依世尊慈善力故，從三惡道拔出",
    "T24n1452_006:0436a20": "於我置天人處，生死流轉得其邊際，血淚大",
    "T24n1452_006:0436a21": "海皆令枯竭，身骨大山今已超過，無始時來",
    "T24n1452_006:0436a22": "積聚二十有身見山，以智金剛杵而摧碎之，",
    "T24n1452_006:0436a23": "證預流果。世尊！我於今日歸依三寶，證知我",
    "T24n1452_006:0436a24": "是鄔波索迦。始從今日乃至盡形，於三寶所",
    "T24n1452_006:0436a25": "心極淨信。」時彼天子禮佛雙足，右遶三匝忽",
    "T24n1452_006:0436a26": "然不現，還本天宮。時諸苾芻，於初後夜警覺",
    "T24n1452_006:0436a27": "勤修澄心靜慮，見逝多林光明赫奕，咸作是",
    "T24n1452_006:0436a28": "念：「為是梵釋諸天及四天王，或是大力天子",
    "T24n1452_006:0436a29": "等詣世尊所而為禮覲？」作是念已行詣佛所，",
    "T24n1452_006:0436b01": "頂禮雙足即以上事具白世尊。世尊告曰：「非",
    "T24n1452_006:0436b02": "梵天主，乃至亦非大力天子來詣我所而為奉",
    "T24n1452_006:0436b03": "覲。汝等頗憶有大毒蛇我為彼說三句法不？」",
    "T24n1452_006:0436b04": "白佛言：「見。」世尊告曰：「彼既命終得生天上，來",
    "T24n1452_006:0436b05": "詣我所。我為說法，便得見諦還向天宮。以是",
    "T24n1452_006:0436b06": "因緣光明普照。」世尊告曰：「以不容忍有如是",
    "T24n1452_006:0436b07": "過，是故苾芻若有瞋諍，宜速懺謝共相容忍，",
    "T24n1452_006:0436b08": "勿令後時招斯過失。」時有苾芻新被訶責，即",
    "T24n1452_006:0436b09": "便就彼請其容恕，遂增瞋恚而報之曰：「看此",
    "T24n1452_006:0436b10": "與我極為嬈惱。」佛言：「不應新被瞋責便就懺",
    "T24n1452_006:0436b11": "摩，待彼停息可求容恕。」",
    "T24n1452_006:0436b12": "於此城中有二苾芻，共論法義遂生瞋忿，少",
    "T24n1452_006:0436b13": "年苾芻訶責老者。時老苾芻入房而住，起",
    "T24n1452_006:0436b14": "極瞋恚因即命過，生毒蛇中。爾時世尊命具",
    "T24n1452_006:0436b15": "壽阿難陀曰：「汝可詣彼囓毒蛇所，稱我言教，",
    "T24n1452_006:0436b16": "唱言：『無病！』報言：『賢首！汝已於我正法律中而",
    "T24n1452_006:0436b17": "為出家，於四沙門果隨一應證。汝由前生重",
    "T24n1452_006:0436b18": "瞋恚故生毒蛇中，故汝宜應容恕於彼。』」時具",
    "T24n1452_006:0436b19": "壽阿難陀承佛教已，詣毒蛇所報言：「賢首！佛",
    "T24n1452_006:0436b20": "於仁者問言無病。復作是語：『汝已於我正法",
    "T24n1452_006:0436b21": "律中而為出家，於四沙門果隨一應證。汝由",
    "T24n1452_006:0436b22": "前生重瞋恚故生毒蛇中，是故汝應容恕於",
    "T24n1452_006:0436b23": "彼。』」是時毒蛇在於房內，詬詬作聲不忍而",
    "T24n1452_006:0436b24": "住。世尊復命具壽大目連：「汝可詣彼囓毒蛇",
    "T24n1452_006:0436b25": "處傳我言告，廣說如前。」目連至已，時彼毒",
    "T24n1452_006:0436b26": "蛇於戶扇孔，暫出其頭復還却入。世尊復命",
    "T24n1452_006:0436b27": "具壽舍利子：「汝可詣彼囓毒蛇處傳我言告，",
    "T24n1452_006:0436b28": "亦如前說。」舍利子至已，時彼毒蛇於戶扇間",
    "T24n1452_006:0436b29": "露出半身還縮房內。是時世尊自詣房中告",
    "T24n1452_006:0436c01": "其蛇曰：「賢首！汝已於我正法律中而為出家，",
    "T24n1452_006:0436c02": "於四沙門果隨一應證，未得其一。汝由前",
    "T24n1452_006:0436c03": "生瞋恚重故生囓毒中，是故汝應容恕於彼。」",
    "T24n1452_006:0436c04": "蛇遂出房向世尊前蟠身而住。是時世尊告",
    "T24n1452_006:0436c05": "彼苾芻曰：「汝應求謝此囓毒蛇。」白言：「世尊！我",
    "T24n1452_006:0436c06": "欲如何行懺謝法？」佛言：「應禮雙足。」白言：「世尊！",
    "T24n1452_006:0436c07": "豈非落在傍生趣中，我今云何禮敬其足？」世",
    "T24n1452_006:0436c08": "尊告曰：「汝心緣彼苾芻前身想在目前方禮",
    "T24n1452_006:0436c09": "其足。」時此苾芻作是想已便禮其足，蛇即",
    "T24n1452_006:0436c10": "以頭覆苾芻頂如懺謝法。世尊告曰：「汝諸苾",
    "T24n1452_006:0436c11": "芻！由瞋恚故生此過失，是故苾芻若相瞋恨，",
    "T24n1452_006:0436c12": "應速懺摩。」晡後相瞋，旦應求謝，彼懺摩時轉",
    "T24n1452_006:0436c13": "增瞋恚，佛言：「應先致問，後乞容恕。」彼仍不受，",
    "T24n1452_006:0436c14": "佛言：「應受。」至相近處不為禮敬，佛言：「至勢分",
    "T24n1452_006:0436c15": "處即應致禮，彼應答言：『無病。』若不爾者，二俱",
    "T24n1452_006:0436c16": "得罪。」",
    "T24n1452_006:0436c17": "復有二苾芻，平章法義情生忿恨，是時少年",
    "T24n1452_006:0436c18": "訶責老者，其少苾芻自知非理，禮老者足求",
    "T24n1452_006:0436c19": "請懺摩。是老苾芻默然而住，少者念曰：「此既",
    "T24n1452_006:0436c20": "極瞋不容忍我，待其瞋息後當就謝。」時老苾",
    "T24n1452_006:0436c21": "芻往舊房內懷瞋而住，時少年者至彼房中",
    "T24n1452_006:0436c22": "執足頂禮告言：「大德！幸見容忍。」彼發大瞋告",
    "T24n1452_006:0436c23": "餘人曰：「大德！請觀此人，故來惱我。」少年便",
    "T24n1452_006:0436c24": "念：「由佛世尊遣我懺謝，應以慈心利益心而",
    "T24n1452_006:0436c25": "自安住。然此苾芻，既見我來情無喜樂，我",
    "T24n1452_006:0436c26": "復何須求彼容恕？」便不復申來就禮敬。後於",
    "T24n1452_006:0436c27": "異時，其老苾芻與餘苾芻來往經行共為言",
    "T24n1452_006:0436c28": "話，時少年者向彼行處欲禮餘人，餘人見已",
    "T24n1452_006:0436c29": "告老者曰：「尊者！此人戒淨何不懺摩？」老者答",
    "T24n1452_006:0437a01": "曰：「此有惡心但來禮汝。」時老苾芻語傍人曰：",
    "T24n1452_006:0437a02": "「汝今目擊但禮於汝，不禮於我，親驗此人定",
    "T24n1452_006:0437a03": "懷惡念。」時彼傍人報少者曰：「此人戒淨何為",
    "T24n1452_006:0437a04": "不禮？」時少苾芻廣說前事。時諸苾芻以緣白",
    "T24n1452_006:0437a05": "佛，佛言：「凡為諍者至相近處應為禮敬。彼應",
    "T24n1452_006:0437a06": "答言：『無病。』不依行者，俱得惡作罪。應但合掌",
    "T24n1452_006:0437a07": "而為敬禮。」爾時具壽鄔波離，白世尊曰：「正",
    "T24n1452_006:0437a08": "受戒時，其受戒者作如是語：『具壽！不應與我",
    "T24n1452_006:0437a09": "進受近圓。』時諸苾芻強為其受，不知此人成",
    "T24n1452_006:0437a10": "近圓不？」佛言：「鄔波離！不成受。已發言尚名捨",
    "T24n1452_006:0437a11": "戒，況正受時得名善受？」如世尊說：「求寂年滿",
    "T24n1452_006:0437a12": "二十應受近圓。」而此求寂不知年幾？時諸苾",
    "T24n1452_006:0437a13": "芻亦起疑念不受近圓，是時彼人防心而住。",
    "T24n1452_006:0437a14": "時諸苾芻以緣白佛，佛言：「應察彼相。」時諸苾",
    "T24n1452_006:0437a15": "芻露彼形體，觀其隱處及以腋下，彼生羞愧。",
    "T24n1452_006:0437a16": "世尊告曰：「可於高象牙杙上及笐竿等挂瓶",
    "T24n1452_006:0437a17": "鉢袋或餘衣物而告彼言：『汝今可取彼衣鉢",
    "T24n1452_006:0437a18": "來。』當舉手時應觀腋下毛相長短。」復白佛言：",
    "T24n1452_006:0437a19": "「如諸求寂正受戒時，諸苾芻眾遂便為秉苾",
    "T24n1452_006:0437a20": "芻尼羯磨而受近圓，得名受不？」佛言：「成受近",
    "T24n1452_006:0437a21": "圓，諸苾芻得越法罪。」",
    "T24n1452_006:0437a22": "第二子攝頌曰：",
    "T24n1452_006:0437a23": "　草田村略說，　　生心褒灑陀，",
    "T24n1452_006:0437a24": "　賊縛不同愆，　　六開僧教罪。",
    "T24n1452_006:0437a25": "爾時佛在室羅伐城。時諸苾芻與諸商旅",
    "T24n1452_006:0437a26": "共伴而行，至褒灑陀日，見有空閑軟草之地，",
    "T24n1452_006:0437a27": "共相謂曰：「諸大德！好軟草地，我等於此為褒",
    "T24n1452_006:0437a28": "灑陀。」即便共坐為長淨事。乃至事了，勇健商",
    "T24n1452_006:0437a29": "人悉皆過盡。時諸苾芻隨後而去，咸被賊劫。",
    "T24n1452_006:0437b01": "來入寺中，時舊苾芻見此客來，便即問曰：「善",
    "T24n1452_006:0437b02": "來大德！安樂行不？」答言：「何有安樂？我被賊劫",
    "T24n1452_006:0437b03": "僅存餘命。」時諸苾芻以緣白佛，佛言：「不應貪",
    "T24n1452_006:0437b04": "其軟草平處而為長淨，須逐行伴至村邑已",
    "T24n1452_006:0437b05": "方為長淨。」如世尊說：「近村邑處方為長淨。」時",
    "T24n1452_006:0437b06": "諸苾芻半已入村、半在村外，便作是念：「我今",
    "T24n1452_006:0437b07": "別住為作長淨為不作耶？」時諸苾芻以緣白",
    "T24n1452_006:0437b08": "佛，佛言：「其入村者，應集一處而為長淨。在村",
    "T24n1452_006:0437b09": "外者，離村勢分共集一處為長淨事。苾芻未",
    "T24n1452_006:0437b10": "集不應長淨，若不集者得越法罪。」又諸苾芻",
    "T24n1452_006:0437b11": "共諸商旅在道而行，至長淨日，諸苾芻等告",
    "T24n1452_006:0437b12": "商人曰：「賢首！暫住。我今欲為長淨之事。」商人",
    "T24n1452_006:0437b13": "告曰：「此有賊怖，仁可急來，我不遑住。」時諸苾",
    "T24n1452_006:0437b14": "芻隨伴而行，作如是語：「可於此住，可於此住。」",
    "T24n1452_006:0437b15": "遂至天明。諸苾芻等以緣白佛，佛言：「不應至",
    "T24n1452_006:0437b16": "日而不長淨，應隨道行共為長淨。」彼在路行",
    "T24n1452_006:0437b17": "共為長淨，時諸商旅皆起譏嫌白言：「聖者！我",
    "T24n1452_006:0437b18": "等畏賊咸悉默然，仁等何因故高聲耶？」時諸",
    "T24n1452_006:0437b19": "苾芻以緣白佛，佛言：「不應廣說，應略長淨。」然",
    "T24n1452_006:0437b20": "彼商人尚懷譏論，世尊告曰：「應可心念而為",
    "T24n1452_006:0437b21": "守持。有六種事心念守持：三衣捨、三衣分別、",
    "T24n1452_006:0437b22": "長衣捨、別請、作長淨及隨意事。應如是說：『今",
    "T24n1452_006:0437b23": "十四日僧伽長淨，我苾芻某甲於十四日亦",
    "T24n1452_006:0437b24": "為長淨。我苾芻某甲，於諸障法自陳遍淨。我",
    "T24n1452_006:0437b25": "今且為守持長淨，若於後時遇和合眾，我當",
    "T24n1452_006:0437b26": "共和合眾而為長淨，滿諸戒聚故。』如是三",
    "T24n1452_006:0437b27": "說。若至此日應為長淨，而不作者得惡作罪。」",
    "T24n1452_006:0437b28": "時諸苾芻人間遊行被賊所執，賊相告曰：「君",
    "T24n1452_006:0437b29": "等今可淨諸苾芻。」時諸苾芻知彼賊意欲行",
    "T24n1452_006:0437c01": "殺害，告彼賊曰：「何意仁等欲害於我？」賊曰：",
    "T24n1452_006:0437c02": "「汝等苾芻，與王大臣長者商客並悉相知，彼",
    "T24n1452_006:0437c03": "於仁處情深信敬，仁當告彼，彼於我等為無",
    "T24n1452_006:0437c04": "利益，為此須淨。」是時眾內有一苾芻，犯故妄",
    "T24n1452_006:0437c05": "語便自念曰：「我今被殺，帶罪身亡當生惡趣。」",
    "T24n1452_006:0437c06": "喚餘苾芻就於屏處說所犯罪。時賊見已告",
    "T24n1452_006:0437c07": "曰：「仁者欲往何處？」苾芻報言：「我作少許苾芻",
    "T24n1452_006:0437c08": "法事。」時賊復云：「汝欲逃竄耶？但可住此，不應",
    "T24n1452_006:0437c09": "餘去。」是二苾芻即對賊前說所犯罪：「大德存",
    "T24n1452_006:0437c10": "念！我苾芻某甲犯如是罪，此所犯罪，我今於",
    "T24n1452_006:0437c11": "大德前從清淨來，並皆發露說罪，我不覆藏。",
    "T24n1452_006:0437c12": "由發露說罪故得安樂，不發露說罪不安樂。」",
    "T24n1452_006:0437c13": "第二、第三亦如是說。是時群賊見說罪已問言：",
    "T24n1452_006:0437c14": "「仁等不作故妄語耶？」答言：「不作。」「若如是者隨",
    "T24n1452_006:0437c15": "意當去，慎勿告人云此相遇。」時彼苾芻心生",
    "T24n1452_006:0437c16": "追悔：「我對俗人說所犯罪。」以緣白佛，佛言：「汝",
    "T24n1452_006:0437c17": "等苾芻，凡諸賊者是險處貴人，汝對說罪，此",
    "T24n1452_006:0437c18": "名善說。」",
    "T24n1452_006:0437c19": "緣處同前。時有苾芻人間遊行為賊所執，賊",
    "T24n1452_006:0437c20": "相告曰：「仁等今可淨諸苾芻。」時諸苾芻即知",
    "T24n1452_006:0437c21": "其賊當欲害己，告諸賊曰：「何意仁等見害於",
    "T24n1452_006:0437c22": "我？」賊同前告，乃至為此須淨。苾芻報曰：「但能",
    "T24n1452_006:0437c23": "放我，終不說汝。」是時其賊作如是語：「為要契",
    "T24n1452_006:0437c24": "已然後相放，仁等每於月十五日大眾咸集",
    "T24n1452_006:0437c25": "有所宣說，其所說法應為我等而廣說之，我",
    "T24n1452_006:0437c26": "當放汝。」時彼眾內有苾芻誦戒通利，即為廣",
    "T24n1452_006:0437c27": "說波羅底木叉竟，賊主告曰：「尊者應去，隨所",
    "T24n1452_006:0437c28": "至處慎勿說我。」時諸苾芻既得免已，後生疑",
    "T24n1452_006:0437c29": "念：「我等對賊說別解脫經。」以緣白佛，佛言：",
    "T24n1452_006:0438a01": "「凡是賊者林野貴人，汝對說者此為善說。」",
    "T24n1452_006:0438a02": "緣處同前。時諸苾芻在跋蹉國遊行人間為",
    "T24n1452_006:0438a03": "賊所執，賊相告曰：「仁等今可淨諸苾芻。」是時",
    "T24n1452_006:0438a04": "賊中有一先是苾芻相近住人，告諸伴曰：「何",
    "T24n1452_006:0438a05": "勞殺此？應以連根茅草可急縛之，令其飢渴",
    "T24n1452_006:0438a06": "自餓而死。」時彼群賊即以茅草縛諸苾芻，棄",
    "T24n1452_006:0438a07": "之而去。時跋蹉國王名烏陀延為獵而出遇",
    "T24n1452_006:0438a08": "到其所，告從臣曰：「此是鹿熊耶？」走騎觀察乃",
    "T24n1452_006:0438a09": "見苾芻，問言：「仁是何類？」苾芻答曰：「是出家",
    "T24n1452_006:0438a10": "者。」「於何類中？」「是釋迦子。」「何為此住？」答：「我被賊",
    "T24n1452_006:0438a11": "縛。」「以何物縛？」答曰：「生草。」王曰：「何不拔起？」報",
    "T24n1452_006:0438a12": "曰：「世尊為我制其學處，若復苾芻壞生草木",
    "T24n1452_006:0438a13": "者，得波逸底迦。」王即下乘自手解放，各施三",
    "T24n1452_006:0438a14": "衣捨之而去。時諸苾芻遂生疑念：「我等對王",
    "T24n1452_006:0438a15": "說其罪相。」以緣白佛，佛言：「汝諸苾芻！必有如",
    "T24n1452_006:0438a16": "是剎帝利種灌頂王者，為說罪相，此為善說。」",
    "T24n1452_006:0438a17": "復白佛言：「對有犯人得說露不？」佛言：「不應對",
    "T24n1452_006:0438a18": "有犯人說露其罪，必有難緣對說無犯。然於",
    "T24n1452_006:0438a19": "同犯罪人，不應對其說悔。」",
    "T24n1452_006:0438a20": "緣處同前。有一苾芻，情多愧恥堅持禁戒愛",
    "T24n1452_006:0438a21": "樂學處，忽於一時犯初眾教，便生懊悔情",
    "T24n1452_006:0438a22": "懷羞恥，形色羸黃積漸成病。有餘苾芻來",
    "T24n1452_006:0438a23": "慰問曰：「大德！何故身體痿黃？有何病苦？」彼默",
    "T24n1452_006:0438a24": "不答。後有得意苾芻來問，彼即具陳，報言：「具",
    "T24n1452_006:0438a25": "壽！若實爾者，我今為汝白諸苾芻。」答言：「汝若",
    "T24n1452_006:0438a26": "告者我當自殺，寧向他國方陳其罪。」時彼二",
    "T24n1452_006:0438a27": "人相隨而去，彼於半路便即命終。時伴苾芻",
    "T24n1452_006:0438a28": "作如是念：「所為之人今已命過，我於今者不",
    "T24n1452_006:0438a29": "應住此。」即還本處。諸苾芻見告言：「善來大德！",
    "T24n1452_006:0438b01": "所有遊履安樂行不？昔日共伴今何所在？」即",
    "T24n1452_006:0438b02": "便啼哭告曰：「其人已死。」發言而歎：「雖知諸",
    "T24n1452_006:0438b03": "法皆悉無常，然彼苾芻帶罪而死，墮捺落迦",
    "T24n1452_006:0438b04": "幾時當出？由斯我憶非常惻怛。」時諸苾芻以",
    "T24n1452_006:0438b05": "緣白佛，佛言：「彼釋迦子是從罪出。」告諸苾",
    "T24n1452_006:0438b06": "芻：「凡是罪者我說由心，能從罪起不由治罰，",
    "T24n1452_006:0438b07": "是故我聽必有如是稟性羞愧，應對一人而",
    "T24n1452_006:0438b08": "說其罪。」時諸苾芻，有解經者、解律者、解論者，",
    "T24n1452_006:0438b09": "犯眾教罪。彼向眾中陳說其事，有餘人見便",
    "T24n1452_006:0438b10": "作是言：「此等大德是妙階道，彼由造罪到如",
    "T24n1452_006:0438b11": "是處，餘苾芻等當復如何？」以緣白佛，佛言：「應",
    "T24n1452_006:0438b12": "詣他處陳說其罪。」此諸苾芻同前命過，佛言：",
    "T24n1452_006:0438b13": "「應對一人而為說露。復有大福德人，或是眾",
    "T24n1452_006:0438b14": "首上座，亦應對彼一人說悔。」",
    "T24n1452_006:0438b15": "第三子攝頌曰：",
    "T24n1452_006:0438b16": "　合免者應放，　　穿渠遣眾行，",
    "T24n1452_006:0438b17": "　一日至四旬，　　皮肉皆不淨。",
    "T24n1452_006:0438b18": "爾時佛在室羅伐城。具壽阿難陀次當番直，",
    "T24n1452_006:0438b19": "爾時憍薩羅國勝光大王來詣其處，禮雙足",
    "T24n1452_006:0438b20": "已在一面坐。時阿難陀於聖教中略為說法，",
    "T24n1452_006:0438b21": "王言：「大德！我無他事，為我廣說。」時阿難陀更",
    "T24n1452_006:0438b22": "為略說，王復白言：「聖者！我無他事，願為廣說。」",
    "T24n1452_006:0438b23": "如是至三，阿難陀答言：「大王！王雖無事，我有",
    "T24n1452_006:0438b24": "他緣。」王言：「大德！有何作務？」報言：「大王！我當",
    "T24n1452_006:0438b25": "寺直，應須撿挍。」王便念曰：「此是我事。」即便敬",
    "T24n1452_006:0438b26": "禮奉辭而去，往詣佛所，頂禮佛足白世尊言：",
    "T24n1452_006:0438b27": "「我是剎帝利灌頂大王，但是我所作事我即",
    "T24n1452_006:0438b28": "應作；若是皇后應作、若是太子及以大臣，并",
    "T24n1452_006:0438b29": "諸將帥群寮人庶，所合作事，各依職位而悉",
    "T24n1452_006:0438c01": "應作。世尊乃是無上法王，唯願世尊，應合免",
    "T24n1452_006:0438c02": "者放免其事，慈愍故！」世尊是時默然許可。時",
    "T24n1452_006:0438c03": "勝光王從座而去。爾時世尊告諸苾芻：「汝等",
    "T24n1452_006:0438c04": "當知！我今聽許，應合免者，不應差作知僧事",
    "T24n1452_006:0438c05": "人。」時諸苾芻，不知誰是合免之人？世尊告曰：",
    "T24n1452_006:0438c06": "「解經、解律、解論者，此等應免。」時六眾苾芻纔",
    "T24n1452_006:0438c07": "讀誦得兩三品經，遂便自說：「我是持經者，我",
    "T24n1452_006:0438c08": "亦合免知僧事人。」以緣白佛，佛言：「遍持經部",
    "T24n1452_006:0438c09": "方免知事。」復有但持一兩波羅市迦，遂便自",
    "T24n1452_006:0438c10": "說：「我是持律者，亦應免我。」世尊告曰：「遍持律",
    "T24n1452_006:0438c11": "部方免知事。」復有唯讀一、二小論，遂便自說：",
    "T24n1452_006:0438c12": "「我是持論者，亦應放我。」世尊告曰：「總持論部",
    "T24n1452_006:0438c13": "方免眾使。」",
    "T24n1452_006:0438c14": "緣處同前。時憍薩羅國勝光王邊隅反叛，王",
    "T24n1452_006:0438c15": "令一將持兵討罰，遂被他敗振旅而歸，如是",
    "T24n1452_006:0438c16": "至三被降歸國。時執政大臣遂白王曰：「賊兵",
    "T24n1452_006:0438c17": "強盛軍將無功，自非大王親臨討罰，無由降",
    "T24n1452_006:0438c18": "伏。」時勝光王擊鼓宣令遍告諸人：「但於國內",
    "T24n1452_006:0438c19": "解執刀者，咸可從征。」時王親自嚴整四兵罰",
    "T24n1452_006:0438c20": "彼不臣，固守而住，其城恃險卒難降伏。是時",
    "T24n1452_006:0438c21": "大臣復白王曰：「給孤獨長者有大福德天神",
    "T24n1452_006:0438c22": "擁護，彼若來者此或歸降。」時王遣使告長者",
    "T24n1452_006:0438c23": "曰：「我有少緣要欲相見。」長者承命即詣王軍。",
    "T24n1452_006:0438c24": "時彼賊徒尚未降伏，既歷多時。王問長者：「仁",
    "T24n1452_006:0438c25": "不有心念居家不？」即白王曰：「我實無心緣彼",
    "T24n1452_006:0438c26": "家室，但有私心願見僧眾。」時勝光王勅留守",
    "T24n1452_006:0438c27": "曰：「在彼聖眾不應與教，方便遣來我欲相見。」",
    "T24n1452_006:0438c28": "留守大臣見王教已，便作是念：「我今云何",
    "T24n1452_006:0438c29": "不與其教，令阿離耶得詣王處？」時有老臣",
    "T24n1452_006:0439a01": "便相謂曰：「我為方計令諸聖眾自詣王軍，而",
    "T24n1452_006:0439a02": "非我等與其教令。去斯不遠，有古王梵授故",
    "T24n1452_006:0439a03": "舊苑園並悉摧毀，詐言重修決渠穿寺，以此",
    "T24n1452_006:0439a04": "方便彼當自往。」留守大臣將諸部從入逝多",
    "T24n1452_006:0439a05": "林，便於寺內以繩絣絡決渠通水。諸苾芻等",
    "T24n1452_006:0439a06": "問言：「賢首！汝何所作？」報言：「聖者！天子有勅，",
    "T24n1452_006:0439a07": "欲令我等於王舊苑令重修治，逝多林內通",
    "T24n1452_006:0439a08": "渠洩水。」苾芻告曰：「云何仁等壞佛髮爪窣",
    "T24n1452_006:0439a09": "覩波耶？」答曰：「此乃王教今欲如何？我無二",
    "T24n1452_006:0439a10": "頭，誰能拒勅？」眾便告曰：「幸可暫停，我自詣",
    "T24n1452_006:0439a11": "王共為商度。」苾芻問曰：「今欲往彼，當日還不？」",
    "T24n1452_006:0439a12": "大臣答言：「不得，乃至七日亦未能迴。」以緣白",
    "T24n1452_006:0439a13": "佛，佛言：「若諸苾芻有大眾事者，我今聽彼齊",
    "T24n1452_006:0439a14": "四十夜守持應去。」諸苾芻眾不知云何守持？",
    "T24n1452_006:0439a15": "世尊告曰：「先敷座蓆次鳴揵稚，以所為",
    "T24n1452_006:0439a16": "事先白眾知。眾既集已，應可勸獎情樂苾芻：",
    "T24n1452_006:0439a17": "『汝能為僧伽守持四十夜出界行不？』彼應答",
    "T24n1452_006:0439a18": "言：『我能。』次一苾芻先為白已，次作羯磨守持",
    "T24n1452_006:0439a19": "而去。」時具壽鄔波離白世尊言：「頗得守持一",
    "T24n1452_006:0439a20": "夜出界行不？」佛言：「得。」復白言：「守持二夜、三",
    "T24n1452_006:0439a21": "夜乃至十夜、或二十夜、或三十夜、或四十夜",
    "T24n1452_006:0439a22": "出界行不？」佛言：「得。」復白世尊：「頗得守持過四",
    "T24n1452_006:0439a23": "十夜出界行不？」佛言：「不得。應須過半住於界",
    "T24n1452_006:0439a24": "內。」「如世尊說：『守持一夜。』對誰應作？」佛言：「應對",
    "T24n1452_006:0439a25": "一人，乃至七夜咸對一人。若過此者對僧伽",
    "T24n1452_006:0439a26": "受。」「如世尊說：『皮非淨』者，其肉淨不？」佛言：「皮非",
    "T24n1452_006:0439a27": "淨者，肉亦非淨，乃至筋骨並皆不淨。」",
    "T24n1452_006:0439a28": "第四子攝頌曰：",
    "T24n1452_006:0439a29": "　影勝王床施，　　王母物入僧；",
    "T24n1452_006:0439b01": "　烏鶿鶴鷲雕，　　苾芻不應食。",
    "T24n1452_006:0439b02": "爾時王舍城摩揭陀國未生怨王鞞提呬子，",
    "T24n1452_006:0439b03": "由提婆達多極惡知識所破壞故，其父影勝",
    "T24n1452_006:0439b04": "如法聖王，抂斷其命。時未生怨王情懷追",
    "T24n1452_006:0439b05": "悔，見父床座洟淚交流，大臣報言：「昔日先王",
    "T24n1452_006:0439b06": "深信聖眾，應以床座奉施僧伽。」即遣使者送",
    "T24n1452_006:0439b07": "其父床施僧住處。時諸苾芻受彼床已，於門",
    "T24n1452_006:0439b08": "屋下而敷置之。王於一時詣僧住處，見其父",
    "T24n1452_006:0439b09": "床在門屋下，復增悲泣。是時大臣白言：「聖者！",
    "T24n1452_006:0439b10": "大王本意不欲見床，為斯事故持以奉施，仁",
    "T24n1452_006:0439b11": "等云何敷在門下？令王重見悲涕轉增。」時",
    "T24n1452_006:0439b12": "諸苾芻以緣白佛，佛言：「不應以王臥具安在",
    "T24n1452_006:0439b13": "門下。」彼敷廊下，起過如前，佛言：「不應敷在廊",
    "T24n1452_006:0439b14": "下。」彼便以床置於房內。諸不信人便起譏謗：",
    "T24n1452_006:0439b15": "「先王之床苾芻已賣而為飲食。」世尊告曰：「於",
    "T24n1452_006:0439b16": "月八日或十五日，於廊簷下而為敷設。」諸不",
    "T24n1452_006:0439b17": "信人見復謗曰：「此非先王所臥之床，王所臥",
    "T24n1452_006:0439b18": "床苾芻已賣，共為飲食。」以緣白佛，佛言：「宜",
    "T24n1452_006:0439b19": "於床上明書其字，此是頻毘娑羅王所施",
    "T24n1452_006:0439b20": "之床。此床既爾，其勝光王為母施物，廣說同",
    "T24n1452_006:0439b21": "此。」",
    "T24n1452_006:0439b22": "緣處同前。於夜分時忽然降雹大傷禽獸，是",
    "T24n1452_006:0439b23": "諸人等悉皆夜出，所有堪食禽獸之類咸悉",
    "T24n1452_006:0439b24": "持歸。時六眾苾芻為性好樂多食久眠，晨朝",
    "T24n1452_006:0439b25": "起已瞻視四方，若於人家有火烟起，或於田",
    "T24n1452_006:0439b26": "野見鳥群翔，即往其處而求飲食。時見鷲鳥",
    "T24n1452_006:0439b27": "從空飛下，因即相報俱往其處，收諸自死烏",
    "T24n1452_006:0439b28": "鶿、白鷺、鵂鶹、雕鷲，擔負而歸。時婆羅門居士",
    "T24n1452_006:0439b29": "見而告曰：「阿遮利耶何用此物？」答言：「我將欲",
    "T24n1452_006:0439c01": "食。」彼復問言：「不應食物何故食之？」答曰：「所應",
    "T24n1452_006:0439c02": "食者求之既無，豈於此物而不得食。」因被譏",
    "T24n1452_006:0439c03": "嫌，以緣白佛，佛言：「苾芻不應食諸烏鶿白鶴",
    "T24n1452_006:0439c04": "雕鷲之類，如其食者得越法罪。」",
    "T24n1452_006:0439c05": "根本說一切有部目得迦卷第六"
}