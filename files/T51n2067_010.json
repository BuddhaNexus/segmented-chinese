{
    "T51n2067_010:0042b20": "弘贊法華傳卷第十",
    "T51n2067_010:0042b22": "藍谷沙門慧詳撰",
    "T51n2067_010:0042b23": "書寫第八",
    "T51n2067_010:0042b24": "齊太祖高皇帝齊竟陵文宣王并世子",
    "T51n2067_010:0042b25": "北齊釋道超故弟子隋河東練行尼",
    "T51n2067_010:0042b26": "隋楊州嚴恭父子隋客僧救同學",
    "T51n2067_010:0042b27": "隋司空竇杭弟璡唐貝州人馬衡",
    "T51n2067_010:0042b28": "唐比干山釋曇韻唐巴西令狐元軌",
    "T51n2067_010:0042b29": "唐洺州妙智唐雍州人陳法藏",
    "T51n2067_010:0042c01": "唐左僕射蕭[阿可+禹]父子唐弘福寺釋智曄",
    "T51n2067_010:0042c02": "唐洛州人何玄玲唐汝州梁縣劉老",
    "T51n2067_010:0042c03": "唐藍田徐氏唐郎將吳氏",
    "T51n2067_010:0042c04": "唐悟真寺釋玄際",
    "T51n2067_010:0042c05": "齊大祖高皇帝。姓蕭。諱道成。字紹伯。閱想真",
    "T51n2067_010:0042c06": "乘。虎心寶地。出火宅而長騖。超化城而直",
    "T51n2067_010:0042c07": "指。度僧立寺。大啟福門。鑄像持經。頻修慧",
    "T51n2067_010:0042c08": "業。每七月十五日。普寺送盆。供僧三百。朔望",
    "T51n2067_010:0042c09": "之日。不許殺生。又以萬機之暇。手寫法花。莊",
    "T51n2067_010:0042c10": "嚴傑異。恒申供養。",
    "T51n2067_010:0042c11": "蕭子良。南蘭陵人。封竟王。齊永明七年。誌",
    "T51n2067_010:0042c12": "上。以四千錢。就竟陵王。作八關齊。白王云。",
    "T51n2067_010:0042c13": "可請雲副。此是真出家人。王即請副為善知",
    "T51n2067_010:0042c14": "識。共王造法華經千部。王夢一人問云。欲得",
    "T51n2067_010:0042c15": "功德不。王云。欲得。即指水中功德。王仍入",
    "T51n2067_010:0042c16": "水。得一卷法花。覺已深懷喜躍。即澡潔中表。",
    "T51n2067_010:0042c17": "手寫法花經一部。觀世音一部。世子巴陵王。",
    "T51n2067_010:0042c18": "亦手寫法花經一部。副又夢。一人騎白馬。於",
    "T51n2067_010:0042c19": "空從東方來。授副信幡。又永明十一年四月",
    "T51n2067_010:0042c20": "末。夢一人送經一卷云。言有誤。明日遇得一",
    "T51n2067_010:0042c21": "部法花。試略披看。遂見第五卷壽量品。有一",
    "T51n2067_010:0042c22": "句異。云一塵一劫。于時。募集數十部經。悉無",
    "T51n2067_010:0042c23": "此句。即言推義。乃是法花之極致。是以即撰",
    "T51n2067_010:0042c24": "經文。便有白雀來翔。以應嘉瑞。副後不知",
    "T51n2067_010:0042c25": "所終。",
    "T51n2067_010:0042c26": "釋道超。不知何許人也。出家住齊郡山寺。立",
    "T51n2067_010:0042c27": "行清潔。有弟子。亡名。年十五。誦法花經。得",
    "T51n2067_010:0042c28": "一卷。忽因病而亡。此弟子。為性勤學。兼有神",
    "T51n2067_010:0042c29": "采。天懷仁孝。師甚愛之。自從終亡以後。旦夕",
    "T51n2067_010:0043a01": "悲憶。齊郡去太山祠不遠。道超心念。吾常",
    "T51n2067_010:0043a02": "聞。人死。神明必先經太山府君所。然後方得",
    "T51n2067_010:0043a03": "受生。幽明雖隔。有誠必感。吾試問太山府",
    "T51n2067_010:0043a04": "君。或知弟子生處。因而執錫杖焚香。往造山",
    "T51n2067_010:0043a05": "廟。具陳來意。三反告神。木主。忽然發聲。酬",
    "T51n2067_010:0043a06": "對曰。法師既戒行精誠。來心又重。所問之事。",
    "T51n2067_010:0043a07": "敢不告師。便命一木侍神。令呼所由主者。侍",
    "T51n2067_010:0043a08": "神。便往東廂屋內。呼一人來。府君即問。弟子",
    "T51n2067_010:0043a09": "亡名。今在何許。此人答云。繫在此間。未有生",
    "T51n2067_010:0043a10": "處。道超仍乞相見。府君。即令隨其人往至東",
    "T51n2067_010:0043a11": "廂屋。相去十餘許步。即見弟子。形貌衣服。宛",
    "T51n2067_010:0043a12": "若生平。師弟悲泣。良久問其即曰。苦樂果報",
    "T51n2067_010:0043a13": "云何。弟子答曰。即今拘繫。亦無苦樂。但生處",
    "T51n2067_010:0043a14": "未定。急須功德扶持。若無善根。恐生惡處。",
    "T51n2067_010:0043a15": "師問。作何福善。可得莊嚴。弟子答云。願師為",
    "T51n2067_010:0043a16": "造法花經一部。一百僧齊。師云。此事可辦。因",
    "T51n2067_010:0043a17": "別弟子。更見府君。府君具問。相見何說。師。",
    "T51n2067_010:0043a18": "述須建齊造經之事。府君云。冥道大須功德。",
    "T51n2067_010:0043a19": "師可急營造畢。更來相見。超因還本住。即具",
    "T51n2067_010:0043a20": "紙筆。雇人寫經。仍建齊慶。功德既了。還往廟",
    "T51n2067_010:0043a21": "所。與府君相見。述修福已竟。來覓弟子。府君",
    "T51n2067_010:0043a22": "還命侍神。呼前主者。主者既至。府君即問。",
    "T51n2067_010:0043a23": "弟子在無。其人答云。已生勝處。超問。何是",
    "T51n2067_010:0043a24": "受生。其答云。寫經之人。初作妙字。女字始",
    "T51n2067_010:0043a25": "成。未得作少。當於此時。即得生處。超復問。",
    "T51n2067_010:0043a26": "今生何方。神人答云。生齊郡王武家。待其生",
    "T51n2067_010:0043a27": "兩三歲。可往訪覓。超心記神言。辭府君而退。",
    "T51n2067_010:0043a28": "後經三載。乃造王家。問云。檀越有兒。貧道欲",
    "T51n2067_010:0043a29": "見。此家富室。敬信三寶。但由來無子。近遠所",
    "T51n2067_010:0043b01": "知。後有此兒。疎親亦不相語。王君拒諱。不",
    "T51n2067_010:0043b02": "言有子。超云。貧道弟子。來生檀越家。已得",
    "T51n2067_010:0043b03": "三年。何為不以相示。因具說告太山府君之",
    "T51n2067_010:0043b04": "由。其母在閤內聞之。語其父曰。法師靈感若",
    "T51n2067_010:0043b05": "此。何得隱諱。即抱兒安閤限外。去超數丈。因",
    "T51n2067_010:0043b06": "直走遙入超懷。啼泣良久。年大出家。還事超",
    "T51n2067_010:0043b07": "為弟子。即開皇十五年也。不知師弟各年幾",
    "T51n2067_010:0043b08": "而終。",
    "T51n2067_010:0043b09": "比丘尼練行。河東人也。不知其本名。但以苦",
    "T51n2067_010:0043b10": "節專心。勤策無怠。俗稱練。因以名之。常誦法",
    "T51n2067_010:0043b11": "花。志欲抄寫。訪工書者一人。數倍酬直。別為",
    "T51n2067_010:0043b12": "淨室。莊嚴中表。經生。一起一沐。燃香薰衣。仍",
    "T51n2067_010:0043b13": "於寫經之室。鑿壁通外。加一竹筒。令寫經人。",
    "T51n2067_010:0043b14": "每欲出息。輒含竹筒。吐氣壁外。寫經七卷。八",
    "T51n2067_010:0043b15": "年乃畢。供養嚴重。盡其恭敬。龍門僧法端。常",
    "T51n2067_010:0043b16": "集大眾。講法花經。以此尼經本精定。遣人請",
    "T51n2067_010:0043b17": "之。尼固辭不與。法端責讓之。尼不得已。乃自",
    "T51n2067_010:0043b18": "送付。端等開讀。唯見黃紙。了無文字。更開餘",
    "T51n2067_010:0043b19": "卷。皆悉如此。法端等慚懼。即送還尼。尼悲泣",
    "T51n2067_010:0043b20": "受之。以香水洗函。沐浴頂戴。遶佛行道。於七",
    "T51n2067_010:0043b21": "日夜。不暫休息。既而開視。文字如故(云云)。",
    "T51n2067_010:0043b22": "嚴恭。字近禮。本泉州人。家富於財。而無兄",
    "T51n2067_010:0043b23": "弟。父母愛恭。言無所違。陳大建初。恭年弱",
    "T51n2067_010:0043b24": "冠。請於父母。願得錢五萬。往揚州市物。父母",
    "T51n2067_010:0043b25": "從之。恭乘船載錢而下。去揚州數十里江中。",
    "T51n2067_010:0043b26": "逢一船載黿。將詣市賣之。恭問知其故。念黿",
    "T51n2067_010:0043b27": "將死。因請贖之。黿主曰。我黿大。頭別千錢乃",
    "T51n2067_010:0043b28": "可。恭問。有幾頭。答有五十。恭曰。我正有錢",
    "T51n2067_010:0043b29": "五萬。願以贖之。黿主喜取錢。付黿而去。恭盡",
    "T51n2067_010:0043c01": "以黿放江中。而空船詣揚州。其黿主別恭。行",
    "T51n2067_010:0043c02": "十餘里。船沒而死。是日。恭父母在家。昏有皂",
    "T51n2067_010:0043c03": "衣客五十人。詣門寄宿。并送錢五萬。付恭父",
    "T51n2067_010:0043c04": "母曰。君兒在揚州。附此錢歸。願依數受也。恭",
    "T51n2067_010:0043c05": "父母怪愕。疑恭死。固審之。客曰。兒無恙。但",
    "T51n2067_010:0043c06": "不須錢。故附歸耳。恭父受之。記是本錢。皆水",
    "T51n2067_010:0043c07": "濕。留客為設食。客止。明旦辭去。後月餘。恭",
    "T51n2067_010:0043c08": "還家。父母大喜。既而問附錢所由。恭言。無",
    "T51n2067_010:0043c09": "之。父母說客形狀。及附錢日月。乃贖黿之日。",
    "T51n2067_010:0043c10": "於是。知五十客皆所贖黿也。父子驚歎。因從",
    "T51n2067_010:0043c11": "家揚州。專勤福業。常讀法花。至見寶塔品。",
    "T51n2067_010:0043c12": "輟經而歎曰。一塔之內。有二如來。分身諸",
    "T51n2067_010:0043c13": "佛。其數不少。我今何為不逢一聖。感慨良",
    "T51n2067_010:0043c14": "久。其夜。忽夢見有梵僧。自稱法脫。語恭云。",
    "T51n2067_010:0043c15": "若寫此經。兼事講說。欲見諸佛。斯事可階。",
    "T51n2067_010:0043c16": "恭因發願造法花百部。未幾之間。忽遇重疾。",
    "T51n2067_010:0043c17": "誓造千部講五百遍。於是。大起房宇。為經之",
    "T51n2067_010:0043c18": "室。莊嚴清淨。供給豐厚。書生常數十人。揚州",
    "T51n2067_010:0043c19": "道俗。共相崇敬。號之為嚴法花。其病既愈。志",
    "T51n2067_010:0043c20": "願彌稱。恭甞一時在經堂北。有一異僧。年可",
    "T51n2067_010:0043c21": "八十。來告恭云。聞君造經。願請一部。又承未",
    "T51n2067_010:0043c22": "有提婆達多品。今留此品。可於寶塔品後安",
    "T51n2067_010:0043c23": "之。貧道。從龜茲國來。今往羅浮山去。得經一",
    "T51n2067_010:0043c24": "部。粗略披尋。仍留金一鉼。重三十斤。用入",
    "T51n2067_010:0043c25": "法花。來歲夏間當附物。又云。向見普賢品內",
    "T51n2067_010:0043c26": "呪。少一句語。宜覓足之。言畢而退。恭尋後",
    "T51n2067_010:0043c27": "看。莫知所在。後有捿霞寺禪師寶恭。送零落",
    "T51n2067_010:0043c28": "法花經五十許卷。使恭成就擬用流通。有一",
    "T51n2067_010:0043c29": "卷第七。是宋元嘉二十九年宋懿所造。校普",
    "T51n2067_010:0044a01": "賢呪。果少婆羅帝三字。是第十六句。自後寫",
    "T51n2067_010:0044a02": "經。仍依足之。恭甞有親知從貸經錢一萬。恭",
    "T51n2067_010:0044a03": "不獲已與之。貸者受錢。以船載歸。中路船傾。",
    "T51n2067_010:0044a04": "所貸之錢落水。而船人不溺。是日。恭入錢",
    "T51n2067_010:0044a05": "庫。見有一萬濕錢。如新出水。恭甚怪之。後見",
    "T51n2067_010:0044a06": "前貸錢人。乃知濕錢是所貸者。至來年夏內。",
    "T51n2067_010:0044a07": "有廬江人侯志。從鄱陽郡下。到宮亭湖。卒遇",
    "T51n2067_010:0044a08": "暴風。宗伴多有被溺。唯志一船。如被持引。橫",
    "T51n2067_010:0044a09": "風截浪。遙到廟所。見有一神形長二丈。被甲",
    "T51n2067_010:0044a10": "帶劍。身坐一人。問志生平所有罪過。無非",
    "T51n2067_010:0044a11": "實錄。志悉款伏。又問。識蔣州造法花經嚴恭",
    "T51n2067_010:0044a12": "以不。我今寄錢一萬。入其功德。汝可付之。語",
    "T51n2067_010:0044a13": "竟便隱。志不知錢之所出。唯記嚴恭姓名。仍",
    "T51n2067_010:0044a14": "值便風。乘船利涉。行止二日。到彼當塗縣。船",
    "T51n2067_010:0044a15": "纔泊岸。忽有一人。自稱姓許。來覓侯志云。在",
    "T51n2067_010:0044a16": "陳之日。曾於會稽。就君市錦四匹。餘直尚",
    "T51n2067_010:0044a17": "少。今欲還君。乃留錢一萬。逼志令受。志憶有",
    "T51n2067_010:0044a18": "交關。不記餘贖。留錢乃去。遂不知所之。志心",
    "T51n2067_010:0044a19": "方曉神錢不二。到江寧縣。訪恭以錢付之。委",
    "T51n2067_010:0044a20": "陳上事。恭倍歡忻。精到愈功。乃發願造三千",
    "T51n2067_010:0044a21": "部。講一千遍。後有江夏郡人李湛。請經一",
    "T51n2067_010:0044a22": "部。還鄉供養。於三山遇風。一舟漂沒。湛身亦",
    "T51n2067_010:0044a23": "沒。經涉五日。新林坊人。忽望水上。有數十",
    "T51n2067_010:0044a24": "鴉鵄。共擁一物。光彩映日。隨流而下。仍輕舸",
    "T51n2067_010:0044a25": "往取。得一漆函。上岸披。經一無霑濕。坊人",
    "T51n2067_010:0044a26": "送上刺史張熙。熙撿經後。乃是嚴恭造經。送",
    "T51n2067_010:0044a27": "還恭舍。勘目即是李湛所請之部。又齊王府",
    "T51n2067_010:0044a28": "人。忘姓名。請經一部還家。過江遭風船沒。財",
    "T51n2067_010:0044a29": "物皆盡。唯身獲存。法花一函。在江半日。隨浪",
    "T51n2067_010:0044b01": "上下。似如緘持。後人接獲尋撿。一無損濕。送",
    "T51n2067_010:0044b02": "還恭舍。勘目知是齊王府人所請之經。又甞",
    "T51n2067_010:0044b03": "至市買紙。適遇少錢。忽見一人。持錢三千。授",
    "T51n2067_010:0044b04": "恭曰。助君買帋。言畢不見。如此非一。隨開皇",
    "T51n2067_010:0044b05": "末。恭死。子孫傳其業。隋季。盜賊至江都。皆",
    "T51n2067_010:0044b06": "相與約。勿入嚴法花里。里人賴之獲全。前後",
    "T51n2067_010:0044b07": "所寫。二千五百餘部。",
    "T51n2067_010:0044b08": "釋某。失其名。隋大業中。行至太山廟。求寄",
    "T51n2067_010:0044b09": "宿。廟令曰。此無別舍。唯神廟廡下可宿。然此",
    "T51n2067_010:0044b10": "來寄宿者。輒死。僧曰。無苦也。令不得已從",
    "T51n2067_010:0044b11": "之。為施床於廡下。僧至夜端坐誦經。可一更。",
    "T51n2067_010:0044b12": "聞屋中環佩聲。須臾神出。為僧禮拜。僧曰。聞",
    "T51n2067_010:0044b13": "此宿者多死。豈檀越害之耶。願見護念。神",
    "T51n2067_010:0044b14": "曰。遇其死時將至。聞弟子聲。因自懼死。非殺",
    "T51n2067_010:0044b15": "之也。願師無慮。僧延坐。談說如人。良久。僧",
    "T51n2067_010:0044b16": "問曰。聞人傳說。太山案鬼。寧有之耶。神曰。",
    "T51n2067_010:0044b17": "弟子薄福有之。豈欲見先亡乎。僧曰。有兩同",
    "T51n2067_010:0044b18": "學僧先死。願見之。神問名。一人已生人間。一",
    "T51n2067_010:0044b19": "人在獄。罪重不可喚。與師就見可也。僧甚悅。",
    "T51n2067_010:0044b20": "因共起出門。不遠而至一所。多見廂獄。火光",
    "T51n2067_010:0044b21": "甚盛。神將僧入一院。遙見一人在火中。號呼",
    "T51n2067_010:0044b22": "不能言。形變不可復識。而血肉燋臭令人傷",
    "T51n2067_010:0044b23": "心。神曰。此是也。師不復欲歷觀耶。僧愁愍求",
    "T51n2067_010:0044b24": "出。俄而至廟。又與神坐。因問。欲救同學。有",
    "T51n2067_010:0044b25": "得理耶。神曰。可得耳。為寫法花經者便免。既",
    "T51n2067_010:0044b26": "而將曙。神辭僧入堂。旦而廟令視僧不死。怪",
    "T51n2067_010:0044b27": "異之。僧因為說。仍即為寫法花經一部。莊嚴",
    "T51n2067_010:0044b28": "畢。又將經就廟宿。其夜。神出如初。歡喜禮",
    "T51n2067_010:0044b29": "拜。慰問來意。僧以事答。神曰。弟子知之。師",
    "T51n2067_010:0044c01": "為寫經。始書題目。彼已脫免。今久出生不在",
    "T51n2067_010:0044c02": "也。然此處不淨潔。不可安經。願師還送經向",
    "T51n2067_010:0044c03": "寺。言說久之將曉。辭訣而入。僧送經於寺。",
    "T51n2067_010:0044c04": "司空陳容公竇抗。早出中衢。宿知寶所。雖貴",
    "T51n2067_010:0044c05": "極台輔。而凝心妙覺。爰捨淨財。立靜法寺。莊",
    "T51n2067_010:0044c06": "嚴輪奐。將美天宮。其弟璡。行盡色難。志窮惡",
    "T51n2067_010:0044c07": "道。奉為考安豐公。妣成安公主。敬造法花金",
    "T51n2067_010:0044c08": "剛般若。各一部。乃妙思神[示*栗]。幽情獨悟。每菡",
    "T51n2067_010:0044c09": "萏將發。澡雪身衣。自搴池內白蓮花葉。潔淨",
    "T51n2067_010:0044c10": "曝乾。擣以為紙。於是。嚴飾道場。躬自抄寫。",
    "T51n2067_010:0044c11": "刺心取血。用以為墨。斯事振古罕儔。理多祥",
    "T51n2067_010:0044c12": "瑞。而璡謙損慎密。不許外傳。使後代無聞。惜",
    "T51n2067_010:0044c13": "哉。其經。緘之寶藏。于今尚在。",
    "T51n2067_010:0044c14": "馬衡。具州洛水人也。父母喪亡。盧於墓側。營",
    "T51n2067_010:0044c15": "造墳塋三所。皆躬自負土。積三年乃就。境甚",
    "T51n2067_010:0044c16": "高峻。人所歎伏。每在廬中宿臥。恒有大白蛇。",
    "T51n2067_010:0044c17": "曳身廬屋上。垂頭臨戶。若欲出入。蛇即縮頭",
    "T51n2067_010:0044c18": "避之。如是為恒。不至侵害。狀如守護。又有一",
    "T51n2067_010:0044c19": "白狼。恒去來。臥起廬側。及墳事畢。其人又起",
    "T51n2067_010:0044c20": "念。我雖為父母。造成此墳。仍未為亡靈別修",
    "T51n2067_010:0044c21": "功德。因即發願。造法花經。以資魂路。乃以塚",
    "T51n2067_010:0044c22": "傍淨處。香水灑地。採取穀子種之。生長之",
    "T51n2067_010:0044c23": "後。每以香水溉養。及其成樹。即採皮如法造",
    "T51n2067_010:0044c24": "紙。亦用香水和泥。作屋於墳傍。請書生寫經。",
    "T51n2067_010:0044c25": "護淨齊蔬。出入每易衣服。仍以四事供養不",
    "T51n2067_010:0044c26": "闕。及書經了。未得莊嚴。以三重紙裹。著小",
    "T51n2067_010:0044c27": "屋壁上。忽然夜中風雨大至。及明。乃上屋被",
    "T51n2067_010:0044c28": "風雨飄破。草木皆盡。在地水深數尺。失經所",
    "T51n2067_010:0044c29": "在。凡經二日。水歇之後。於水下收得所寫之",
    "T51n2067_010:0045a01": "經。唯在上一重紙濕。至第二重。儼然乾淨。一",
    "T51n2067_010:0045a02": "無傷損。不濕不污。其人初失此經。悲號懊",
    "T51n2067_010:0045a03": "惱。日夜悲動。及見經在。歡喜踊躍。得未曾",
    "T51n2067_010:0045a04": "有。遂得莊嚴成就。永為供養。",
    "T51n2067_010:0045a05": "釋曇韻。定州人。行年七十。隋末喪亂。隱于離",
    "T51n2067_010:0045a06": "石比干山。常誦法花經。欲寫其經。無人同志。",
    "T51n2067_010:0045a07": "如此積年。忽有書生。無何而至。云所欲潔",
    "T51n2067_010:0045a08": "淨。並能行之。於是。清旦食訖。入浴著淨衣。",
    "T51n2067_010:0045a09": "受八戒。含香燒香。寂然抄寫。至暮方出。明又",
    "T51n2067_010:0045a10": "如先。曾不告倦。及經寫了。如法親奉。相送出",
    "T51n2067_010:0045a11": "門。斯須不見。乃至裝潢。一如□法。韻受持讀",
    "T51n2067_010:0045a12": "之。七重裏結。一重一度。香水洗手。初無暫",
    "T51n2067_010:0045a13": "廢。後遭胡賊。乃箱盛其經。置高巖上。經年賊",
    "T51n2067_010:0045a14": "靜。方尋不見。周慞窮覓。乃於巖下獲之。箱巾",
    "T51n2067_010:0045a15": "糜爛橃朽。見經如舊鮮好。",
    "T51n2067_010:0045a16": "令狐元軌者。敬信佛法。欲寫法花金剛般若",
    "T51n2067_010:0045a17": "等經。貞觀五年。任隆州巴西縣令。無由自檢。",
    "T51n2067_010:0045a18": "憑當土杬禪師檢校。杬乃為在寺。如法潔淨",
    "T51n2067_010:0045a19": "寫了。下秋。還岐州莊所。寫得經。留在莊舍。",
    "T51n2067_010:0045a20": "并老子五千文。同在一處。忽為外火延燒。堂",
    "T51n2067_010:0045a21": "是草覆。一時灰蕩。家人相命撥灰。取金銅經",
    "T51n2067_010:0045a22": "軸。既撥外灰。其諸經宛然如故。黃色不改。唯",
    "T51n2067_010:0045a23": "箱成灰。又覓老子。便從火化。鄉村嗟異。讚詠",
    "T51n2067_010:0045a24": "成音。金剛般若一卷。題字焦黑。訪問所由。乃",
    "T51n2067_010:0045a25": "初題經時。有州官能書。其人行急。不獲潔淨。",
    "T51n2067_010:0045a26": "直爾立題。由是被焚。軌。于時任馮翊令。聞",
    "T51n2067_010:0045a27": "之驚喜。深增信悟。",
    "T51n2067_010:0045a28": "張萬福。貞觀年中。從晉州刺史。改為洺洲刺",
    "T51n2067_010:0045a29": "史。其人性麁獷。不甚敬信。初至任所。問訪左",
    "T51n2067_010:0045b01": "右。管內有何德行眾僧。左右報云。郭下有一",
    "T51n2067_010:0045b02": "尼。名妙智。甚精進。又造一部法花經。如法受",
    "T51n2067_010:0045b03": "持供養。緣此譽滿鄉閭。其時福問。此經。可用",
    "T51n2067_010:0045b04": "幾物造成。答云。此尼。用一千五百段物。萬福",
    "T51n2067_010:0045b05": "大驚曰。京下極好手書。寫一部。正可至七八",
    "T51n2067_010:0045b06": "段。何因用如許物。試為我索經來看。尼聞刺",
    "T51n2067_010:0045b07": "史索經。拒而不與。為使君不護淨。又未齊潔。",
    "T51n2067_010:0045b08": "萬福大瞋。更使人往。尼遂不敢留。即作香",
    "T51n2067_010:0045b09": "湯。與來使沐浴。并與新衣。著訖。始付經去。",
    "T51n2067_010:0045b10": "萬福得經竟。不洗手。即取經開。卷中並黃紙。",
    "T51n2067_010:0045b11": "遂無一字。萬福大怒曰。此妖老嫗。何由可",
    "T51n2067_010:0045b12": "耐。即命左右。追取尼來。使往語尼曰。師經上",
    "T51n2067_010:0045b13": "並無一字。使君大瞋。令追師來。尼甚憂懼。莫",
    "T51n2067_010:0045b14": "知所由。汗流浹體。即隨使往。至刺史牙門入",
    "T51n2067_010:0045b15": "屏牆。尼見一雙金剛。手擎杵棒。如似授尼。尼",
    "T51n2067_010:0045b16": "遂心安。即入至刺史前。其經文並在空中。化",
    "T51n2067_010:0045b17": "作金字。刺史見尼至。并見金剛及金字在虛",
    "T51n2067_010:0045b18": "空中。因即驚懼。走起下廳。號咷悲泣。謝罪",
    "T51n2067_010:0045b19": "懺悔禮拜。遂即迴心信向。發願造法花經一",
    "T51n2067_010:0045b20": "千部。通十方供養。仍自受持。不敢懈怠。乃問",
    "T51n2067_010:0045b21": "尼造經由緒。尼曰。欲造經之時。於山中。先種",
    "T51n2067_010:0045b22": "穀樹。每用香水溉灌。令得滋長。樹成之後。即",
    "T51n2067_010:0045b23": "預以香水和泥。造作紙屋。紙屋既成。乃採取",
    "T51n2067_010:0045b24": "樹皮。雇匠如法香水清淨造紙成。即募訪",
    "T51n2067_010:0045b25": "能護淨經生。不論工拙及貴賤。乃經三年。不",
    "T51n2067_010:0045b26": "獲其人。後有一江南人士。年可二十四五。應",
    "T51n2067_010:0045b27": "募為書。其書經屋。還以香水和泥清淨造屋。",
    "T51n2067_010:0045b28": "屋成之後。書生著新淨衣。未寫經前。預四十",
    "T51n2067_010:0045b29": "九日。護淨清齊。然後始書。每出入訖。皆須改",
    "T51n2067_010:0045c01": "易衣服。洗浴畢。然始就書。書時。尼手執香",
    "T51n2067_010:0045c02": "爐。胡跪經前供養。書生止乃止。若書生夜臥。",
    "T51n2067_010:0045c03": "尼亦和起。燒香旋遶。如是不闕。經了莊嚴。",
    "T51n2067_010:0045c04": "莊嚴就。乃作僧尼男女四色人衣。各十通。每",
    "T51n2067_010:0045c05": "來借經。或誦或讀。及書寫者。預令七日護淨。",
    "T51n2067_010:0045c06": "兼與新衣著。然始付經。如是恭敬。永不虧闕。",
    "T51n2067_010:0045c07": "遠近崇仰。大為利益。緣此刺史歸向之後。人",
    "T51n2067_010:0045c08": "皆以法花為業。",
    "T51n2067_010:0045c09": "陳法藏。雍州萬年縣霸曲人也。身為供膳。貞",
    "T51n2067_010:0045c10": "觀十八年。洛州上番。去後妻亡。下番迴道。離",
    "T51n2067_010:0045c11": "本住村。可十餘里。路逢亡妻。妻云。我今已",
    "T51n2067_010:0045c12": "死。經於數日。須臾之間。藏忽見八九家。如貧",
    "T51n2067_010:0045c13": "人宅。藏坐一間編茨屋。少時。其妻被喚將去。",
    "T51n2067_010:0045c14": "藏隨後看。見妻。被牛頭獄卒鐵釵貫之。內鑵",
    "T51n2067_010:0045c15": "湯中。骨肉分散。釵出還活。如是七返訖。放來",
    "T51n2067_010:0045c16": "相見。形容頓惡。語藏云。與君為後妻。前婦自",
    "T51n2067_010:0045c17": "死。非妾所害。君襆內有五百錢。家中有牛。可",
    "T51n2067_010:0045c18": "直千五百。至家[言*恣]阿婆。努力為妾。寫法花經。",
    "T51n2067_010:0045c19": "妾即得離此苦。將妾此語。諮請阿婆。藏歸咨",
    "T51n2067_010:0045c20": "母賣牛。恰得千五百當。即喚經生買紙。藏因",
    "T51n2067_010:0045c21": "行。更尋妻住處。藏始扣門。便聞此家遙報云。",
    "T51n2067_010:0045c22": "君新婦。昨買紙時。以即生天。其人驚喜。信奉",
    "T51n2067_010:0045c23": "增至。所得財利。每寫法花。十九年。向興善",
    "T51n2067_010:0045c24": "寺。供官行道。具向諸僧說之。",
    "T51n2067_010:0045c25": "左僕射宋國公蕭瑀其崇佛法。乃於雍州藍",
    "T51n2067_010:0045c26": "田縣界。營置伽藍。召大德。四事供養。奏請名",
    "T51n2067_010:0045c27": "額。號曰津梁寺焉。瑀雖貴極人臣。位登台輔。",
    "T51n2067_010:0045c28": "恒持齊戒。常誦法花。每日一遍。被山衲袈",
    "T51n2067_010:0045c29": "裟。於精舍中。行道懺禮。同僧列食。居沙彌末",
    "T51n2067_010:0046a01": "筵。爰捨珍財。寫法花經。凡一千部。紙墨等",
    "T51n2067_010:0046a02": "事。盡妙窮微。書寫經生。清淨香潔。有人欲受",
    "T51n2067_010:0046a03": "持者。必慇懃三請。方始授之。中門之外。置一",
    "T51n2067_010:0046a04": "方青石。每令請經者。登此石立。瑀親捧經函。",
    "T51n2067_010:0046a05": "頂載授之。所有持經之人。瑀皆書其姓名。日",
    "T51n2067_010:0046a06": "禮一遍。其敬法重人。皆此類也。瑀家佛堂",
    "T51n2067_010:0046a07": "中。一朝。舍利流溢而出。他人分取供養者。忽",
    "T51n2067_010:0046a08": "然自失。舍利還歸瑀家。京師朝野。無不知",
    "T51n2067_010:0046a09": "矣。子銳。封襄城公駙馬都尉。襲父爵為宋公。",
    "T51n2067_010:0046a10": "妙業貞觀。本之庭語。然而沈毅有大量。善隷",
    "T51n2067_010:0046a11": "書。津梁寺額。是其迹也。造佛殿大像。又寫法",
    "T51n2067_010:0046a12": "花千部。甞為益府長史。州內有池。魚盈數",
    "T51n2067_010:0046a13": "萬。府內官寮。每恒採取。銳性蘊慈仁。告諸官",
    "T51n2067_010:0046a14": "曰。魚雖賤身。形命是等。切彼心肝。甘我口",
    "T51n2067_010:0046a15": "腹。誠不忍也。銳今永贖。願公等隨之。惠化既",
    "T51n2067_010:0046a16": "行。莫不悅服。諸寺若有講說。輒往其處。隨",
    "T51n2067_010:0046a17": "眾廗地。僧欲設床。竟不肯受。次子利州刺史",
    "T51n2067_010:0046a18": "錢。杞府法曹[金*感]。並誦法花。時講父瑀之義",
    "T51n2067_010:0046a19": "疏(云云)。",
    "T51n2067_010:0046a20": "釋智曄。江州人也。初出家。住廬山西林寺。高",
    "T51n2067_010:0046a21": "情雅量。殊有物外之風。美恣容。工轉讀。聲韻",
    "T51n2067_010:0046a22": "雄暢。數卷不疲。隋朝徵入日嚴。唐運召居弘",
    "T51n2067_010:0046a23": "福。且京都法席。接武連環。不有伊人。孰當其",
    "T51n2067_010:0046a24": "寄。然頗工書翰。尤好福門。日恒自厲。寫法花",
    "T51n2067_010:0046a25": "經五紙。年事乃秋。斯業無怠。得外利即寫此",
    "T51n2067_010:0046a26": "經。兼其自手。二千餘部。終日平坐繩床。異香",
    "T51n2067_010:0046a27": "滿室。時年八十矣。",
    "T51n2067_010:0046a28": "洛州洛陽人。何玄玲。龍朔二年。終於京師。冥",
    "T51n2067_010:0046a29": "司遣為主簿。麟德年。玲鄉人。死至冥道。與玲",
    "T51n2067_010:0046b01": "相見。玲問鄉人。君何至此。答曰。被追至此。",
    "T51n2067_010:0046b02": "玲云。我見案主逗留君。枉來也。放君還去。鄉",
    "T51n2067_010:0046b03": "人別玲將出。乃見同村嫗。謂鄉人曰。君至此。",
    "T51n2067_010:0046b04": "豈不觀我受罪處耶。便見鑊陽湧沸。烹煮罪",
    "T51n2067_010:0046b05": "人。嫗曰。君可語我夫。為我造法花經一部。脫",
    "T51n2067_010:0046b06": "蒙見許。却後十日。君可報我。於村南水頭。鄉",
    "T51n2067_010:0046b07": "人既穌。乃即喚其夫。令為寫經。其夫。急與買",
    "T51n2067_010:0046b08": "紙付令寫。鄉人。至前期日。往到水濱。乃別見",
    "T51n2067_010:0046b09": "他嫗。謂鄉人曰。君是前所囑寫經者乎。鄉人",
    "T51n2067_010:0046b10": "曰。是也。嫗曰。前者婦人。夫為買紙之日。已",
    "T51n2067_010:0046b11": "往生天。所以不獲赴期。與君今日相見。故留",
    "T51n2067_010:0046b12": "言囑。令我報君。言畢。遂不獲見也。",
    "T51n2067_010:0046b13": "雍州藍田縣界。有一村。忽然地陷。深百餘尺。",
    "T51n2067_010:0046b14": "村中有姓徐者。宅中有佛屋。在其陷處。有一",
    "T51n2067_010:0046b15": "部法花經。是徐氏常所受持供養。於其陷處。",
    "T51n2067_010:0046b16": "乃為一土柱。承此佛屋。迢然擢聳。竟不崩",
    "T51n2067_010:0046b17": "落。見者咸共怪異之。並為如法抄寫之徵",
    "T51n2067_010:0046b18": "也。",
    "T51n2067_010:0046b19": "儀鳳年。汝州梁縣北。有梁村劉氏男。失名。先",
    "T51n2067_010:0046b20": "因從征東討高麗。沒為奴。於遼海東岸牧馬。",
    "T51n2067_010:0046b21": "因而寢睡。屢夢有一僧。喚令入海。共海歸",
    "T51n2067_010:0046b22": "家。若此非一。劉氏子自惟。漂落與死莫殊。頻",
    "T51n2067_010:0046b23": "感斯夢。逐投身海浦。於水中。抱得菊草一束。",
    "T51n2067_010:0046b24": "隨波漂流。浮渡西。至于岸上。行餘一里。思",
    "T51n2067_010:0046b25": "念。此草能濟吾身命。劫迴取草。解束曝之。乃",
    "T51n2067_010:0046b26": "於其中。得法花經第六卷。遂持還家。其父劉",
    "T51n2067_010:0046b27": "老。先緣子沒蕃。遂為造法花經一部。書寫清",
    "T51n2067_010:0046b28": "淨。每事嚴潔。及見子到。相持悲慶。怪問所",
    "T51n2067_010:0046b29": "由。劉氏子。具說前事。父子遂共於精舍中。開",
    "T51n2067_010:0046c01": "視經函。乃欠第六一卷。驗其子於海中得者。",
    "T51n2067_010:0046c02": "果是其父為子所造之經。部軸具足。紙墨僉",
    "T51n2067_010:0046c03": "同。彼此無殊。宛然符會。於是。父子篤信三",
    "T51n2067_010:0046c04": "寶。戒行精勵。",
    "T51n2067_010:0046c05": "郎將吳氏。忘名。東征高麗。破馬邑城。焚燒屋",
    "T51n2067_010:0046c06": "宇。延及寺舍。城外望見。煙雲直上。中有一",
    "T51n2067_010:0046c07": "物。如白帶。高飛入雲。須臾飄墮城東草中。郎",
    "T51n2067_010:0046c08": "將吳君。走馬往視之。見黃書展在地上。就而",
    "T51n2067_010:0046c09": "觀之。乃是法花經第七卷也。於是。將至營中。",
    "T51n2067_010:0046c10": "夜安幕上。忽逢暴雨。明旦收之。一無霑濕。後",
    "T51n2067_010:0046c11": "將還京。於靜安坊李益常將軍舊宅。設齋慶",
    "T51n2067_010:0046c12": "喜。興善寺沙門萬相玄際。親見其經。各讀",
    "T51n2067_010:0046c13": "一遍。吳君。許進入內云。並為書寫。如法淨業",
    "T51n2067_010:0046c14": "所成。故特表殊祥。將悟群品也。",
    "T51n2067_010:0046c15": "釋玄際。一名靜務。俗姓劉。浬南人也。曾祖",
    "T51n2067_010:0046c16": "鶻。隋岥州刺史。祖挺。隋宣範府果毅。並自家",
    "T51n2067_010:0046c17": "形國。文武兼濟。早悟玄珠。尤精佛。父通。久",
    "T51n2067_010:0046c18": "修儒術。晦迹衡門。不競塵喧。無悶朝市。通以",
    "T51n2067_010:0046c19": "際童年異稟。神情俊爽。愛其名器。因放出",
    "T51n2067_010:0046c20": "家。故纔登十一。便蒙落采。於是。洮汰法流。",
    "T51n2067_010:0046c21": "沐浴真化。筈而羽之。所入深矣。及進具足",
    "T51n2067_010:0046c22": "後。專精行檢。敬慎法儀。特堪師表。年三十有",
    "T51n2067_010:0046c23": "二。舉充興善維那。非其好也。性愛山水。深思",
    "T51n2067_010:0046c24": "閑寂。以咸亨之歲。託迹悟真。習誦法花般若。",
    "T51n2067_010:0046c25": "以為恒務。初誦法花。滿二千遍。夢登一大",
    "T51n2067_010:0046c26": "殿。殿內四面金山。光明徹耀。山間即有像龕。",
    "T51n2067_010:0046c27": "皆是觀音菩薩。頂禮圍遶。悲忻良久。乃見瑠",
    "T51n2067_010:0046c28": "璃瓶。盛一舍利。以手取之。倏然驚覺。誦滿五",
    "T51n2067_010:0046c29": "千遍。于時晝坐。忽夢空中數百檀龕。觀音菩",
    "T51n2067_010:0047a01": "薩。以手仰攀。漸覺來就。又於空中。見金珠無",
    "T51n2067_010:0047a02": "數。從上流下。光耀可愛。際以口承咽。身心遍",
    "T51n2067_010:0047a03": "喜。經兩食間。似飽而覺。自爾身心安預。持誦",
    "T51n2067_010:0047a04": "無廢福之。日兼宵五遍。誦至九千遍。時在北",
    "T51n2067_010:0047a05": "嶺院中。景將隅角。忽有異鳥。形如翡翠。膺白",
    "T51n2067_010:0047a06": "骨黃。玄吻丹足。從外飛來。直入懷內。於是。",
    "T51n2067_010:0047a07": "將至佛前。即飛上花樹。香奩經格。處處遊",
    "T51n2067_010:0047a08": "放。或以果食飼之。都無所噉。唯遇香蠟。時時",
    "T51n2067_010:0047a09": "以喙。晝即翩翾庭際。夜即眠息堂中。七日七",
    "T51n2067_010:0047a10": "夕。倏自飛去。俄又夢一人長可七八尺。姿容",
    "T51n2067_010:0047a11": "端正。一如捻素形像。自腰已下。文彩莊嚴。際",
    "T51n2067_010:0047a12": "時歡喜頂禮。號為觀音菩薩。即就菩薩。捧持",
    "T51n2067_010:0047a13": "其足。口稱大悲名字。乃蒙修撫摩頂。往反",
    "T51n2067_010:0047a14": "數迴。際以手攀。數口其乳。唅咽少時。遂便驚",
    "T51n2067_010:0047a15": "悟。或晝夕眠息。誦時將晚。便聞鍾磬之音。以",
    "T51n2067_010:0047a16": "相警發。其所誦法花。一萬二千遍。金剛般若",
    "T51n2067_010:0047a17": "一萬遍。中間念諸佛菩薩等名。誦滅罪隨心",
    "T51n2067_010:0047a18": "等呪。功挌相準過於上。有清信士祕書省校",
    "T51n2067_010:0047a19": "書郎劉玄曰。安者。冠纓茷族。才花秀出。神",
    "T51n2067_010:0047a20": "契釋門。心馳法寶。與際早狎忘言。深期淨福。",
    "T51n2067_010:0047a21": "以儀鳳二年。憑於寺基禪師院。讀誦之室。藻",
    "T51n2067_010:0047a22": "雪中表。香泥塗飾。懸幡散花。數重護淨。屈",
    "T51n2067_010:0047a23": "工書生行正。令其一入一浴。著新淨衣。燒香",
    "T51n2067_010:0047a24": "含香。虔誠繕寫。際躬罄資奉。晨昏不輟。初寫",
    "T51n2067_010:0047a25": "法花。未盈一紙。正夜夢神僧。授以妙香。又聞",
    "T51n2067_010:0047a26": "經屋前花壇之內。禮懺數拜之聲。怪往視之。",
    "T51n2067_010:0047a27": "寂無人物。正因不寐。獨坐肅然。俄聞空中擊",
    "T51n2067_010:0047a28": "鍾之響。寫第二卷。日正辰時。見一婆羅門",
    "T51n2067_010:0047a29": "僧。來入經室。儀容甚偉。合掌而立者久之。寫",
    "T51n2067_010:0047b01": "金剛波若初卷。正夢其心上光明。大如鉢許。",
    "T51n2067_010:0047b02": "書第二卷。到五眼前。筆硯放光。總為金色。",
    "T51n2067_010:0047b03": "正特加悚怖。定心書寫。其光初起題字。赫然",
    "T51n2067_010:0047b04": "朗燭。歷菩薩亦如是若作如是言我當滅度",
    "T51n2067_010:0047b05": "無量眾生。凡一十八言乃滅。至第三卷。其經",
    "T51n2067_010:0047b06": "本軸上。又放光明。長二尺餘。直耀窓際。于",
    "T51n2067_010:0047b07": "時。際與花嚴法師賢首等十餘人。親所聞見。",
    "T51n2067_010:0047b08": "乃相謂曰。我等末學。去聖茲遠。今寫尊經。忽",
    "T51n2067_010:0047b09": "垂靈相。豈可不於鴻烈而申起塔之誠乎。當",
    "T51n2067_010:0047b10": "即從初至終。清心潔事。謹於其處。而建一",
    "T51n2067_010:0047b11": "堂。以供全身兼書滿字。即七月二十六日。各",
    "T51n2067_010:0047b12": "捨衣鉢。置經屋前。燒香散花。共立弘誓。至後",
    "T51n2067_010:0047b13": "年三月。道俗數十。一宿行道。除舊屋立新基。",
    "T51n2067_010:0047b14": "使信士四人。齊潔沐浴。著新淨衣。僧等。以香",
    "T51n2067_010:0047b15": "花音樂。盡誠供養。引此四人。營制規式。雖荷",
    "T51n2067_010:0047b16": "畚覆簣。皆散以香花。其時。蒙鄙之人。咸發",
    "T51n2067_010:0047b17": "道意。其後沙門志寬文禮寺。親事板築。一舉",
    "T51n2067_010:0047b18": "槌杵。一稱佛名。餘清信士。但齊戒運土而已。",
    "T51n2067_010:0047b19": "成基之後。屢聞禮佛誦經之音。其年十月。於",
    "T51n2067_010:0047b20": "北嶺。別起經淨屋。表裏莊嚴。召巧匠路貞",
    "T51n2067_010:0047b21": "等。以香湯灌木。乃施斤斧。即聞空際數下鴻",
    "T51n2067_010:0047b22": "鍾之聲。夜叉夢花幢并二神長丈餘。立於作",
    "T51n2067_010:0047b23": "處。又遣縣人毛普達。採斫堂柱於散谷之內。",
    "T51n2067_010:0047b24": "見一孤松。聳乎高嶺之上。去水甚遠。匠斫所",
    "T51n2067_010:0047b25": "以棄之。其人既伐此樹。不日而倒。枝之所",
    "T51n2067_010:0047b26": "刺。地涌一泉。匠以療飢。遂成十柱。其堂。尚",
    "T51n2067_010:0047b27": "加彫飾。即日未就。而遠稽真典。用善法為名。",
    "T51n2067_010:0047b28": "餘待畢功。以寄能者。際閟采林泉。三十餘",
    "T51n2067_010:0047b29": "載。冷疾頻發。至于不救。道俗聞之。悽慟巖",
    "T51n2067_010:0047c01": "壑。春秋六十有七。即神龍二年三月一日也。",
    "T51n2067_010:0047c02": "際每慈柔宅性。拯濟居懷。不入市纏。不行尼",
    "T51n2067_010:0047c03": "寺。又勤修福務。勞不告倦。禮誦之餘。殆無閑",
    "T51n2067_010:0047c04": "隙。至於接對賓寮。臨機應物。言行無擇。眾共",
    "T51n2067_010:0047c05": "推之。所以吏部侍郎劉玄挺。兵部侍郎劉玄",
    "T51n2067_010:0047c06": "機。虞部郎中徐昭。高士許仁則等。欽其雅",
    "T51n2067_010:0047c07": "度。重其景業。供旋相仍。共結塵外之交矣。藍",
    "T51n2067_010:0047c08": "田縣令鄭南金。一言造盡。披襟寫契。敬挹風",
    "T51n2067_010:0047c09": "猷。為之贊曰。際公恬淡。無為無欲。待物以",
    "T51n2067_010:0047c10": "慈。處身知足。樹春唯茂。潭秋更綠。懿哉上",
    "T51n2067_010:0047c11": "人。如金如玉。其為時賢所敬。如此。",
    "T51n2067_010:0047c12": "弘贊法花傳卷第十(終)"
}