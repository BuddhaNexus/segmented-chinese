{
    "T37n1763_052:0534c04": "大般涅槃經集解卷第五十二",
    "T37n1763_052:0534c06": "　廣釋心性本淨不與貪俱",
    "T37n1763_052:0534c07": "　四句釋貪義有心共貪俱生不共",
    "T37n1763_052:0534c08": "貪滅等",
    "T37n1763_052:0534c09": "德王品之第八",
    "T37n1763_052:0534c10": "善男子云何菩薩摩訶薩(至)心善解脫慧善解",
    "T37n1763_052:0534c11": "脫。案。僧亮曰。凡九法聲聞。求佛次第也。",
    "T37n1763_052:0534c12": "初四法。分段因果中。三法修行大乘。後二法",
    "T37n1763_052:0534c13": "成佛事也。寶亮曰。九事下文。自次第釋也。五",
    "T37n1763_052:0534c14": "陰為果。五見為因。因斷故。言斷陰耳。寶亮",
    "T37n1763_052:0534c15": "曰。夫功德之名。是讚歎之稱。而第八功德。以",
    "T37n1763_052:0534c16": "九聚法為體。始學者之所行。資涅槃之要路。",
    "T37n1763_052:0534c17": "大論九聚。不出兩意。初有二聚。明其所離。後",
    "T37n1763_052:0534c18": "七聚法。談其所得也。其所離者。謂除於五陰。",
    "T37n1763_052:0534c19": "及於五見。若述其所得。乃有七聚。七聚之",
    "T37n1763_052:0534c20": "中。復不出自行外化。故守護一事。反與四",
    "T37n1763_052:0534c21": "等。通為被物。然此兩事。要於曠濟邊美。就化",
    "T37n1763_052:0534c22": "他而作位。餘六念等五聚。悉據自德。而受名",
    "T37n1763_052:0534c23": "也。",
    "T37n1763_052:0534c24": "善男子云何菩薩除斷五事(至)以是義故方便",
    "T37n1763_052:0534c25": "令斷。案。僧亮曰。小乘厭苦。除斷五陰也。寶",
    "T37n1763_052:0534c26": "亮曰。既依六行。理以忘懷。亦無有善。不",
    "T37n1763_052:0534c27": "而樹故。積劫為心師。要依此理教。而得出也。",
    "T37n1763_052:0534c28": "是以始學之家。先觀五陰為本。既達身是虛。",
    "T37n1763_052:0534c29": "必修善而斷。故今先觀五陰為始也。受者百",
    "T37n1763_052:0535a01": "八者。此是一方之數。受是三受。三受有二種。",
    "T37n1763_052:0535a02": "謂淨受不淨受。就六根中作位。兩受皆然。則",
    "T37n1763_052:0535a03": "一根中有六。若六根具六。便六六三十六。就",
    "T37n1763_052:0535a04": "三世中往分。便成百八受。",
    "T37n1763_052:0535a05": "云何菩薩遠離五事(至)是故菩薩防護不近。",
    "T37n1763_052:0535a06": "案。僧亮曰。欲滅五陰。先除五見也。寶亮曰。",
    "T37n1763_052:0535a07": "第二聚也。見是推求之性。耶執之重位。因於",
    "T37n1763_052:0535a08": "此五。能廣生六十二見。菩薩知此是生死之",
    "T37n1763_052:0535a09": "本所以防而不起也。",
    "T37n1763_052:0535a10": "云何菩薩成就六事(至)是名菩薩成就六事。",
    "T37n1763_052:0535a11": "案。僧亮曰。道見由道。次第說道也。聞修定在",
    "T37n1763_052:0535a12": "死尸間。多怖畏。令修六念。以除其畏也。僧宗",
    "T37n1763_052:0535a13": "曰。前三念是外念。次戒施是內行。後念無",
    "T37n1763_052:0535a14": "是未來果也。寶亮曰。第三聚也。自佛出世。",
    "T37n1763_052:0535a15": "便有此六矣。梵行品已廣釋也。",
    "T37n1763_052:0535a16": "云何菩薩修集五事(至)是故菩薩勤心修集。",
    "T37n1763_052:0535a17": "案。僧亮曰。由念成定。初四禪後一是慧。具此",
    "T37n1763_052:0535a18": "四法。則離分段苦也。僧宗曰。初知定者。謂禪",
    "T37n1763_052:0535a19": "定也。以音聲刺起覺知之心下。次明諸禪也。",
    "T37n1763_052:0535a20": "寂定者。二禪定堅固。不為覺觀所亂。諸識滅",
    "T37n1763_052:0535a21": "為寂定也。身心快樂者三禪樂支滿是也。無",
    "T37n1763_052:0535a22": "樂者。四禪以上至非想。無四受之相。因此四",
    "T37n1763_052:0535a23": "定。能發首楞嚴也。寶亮曰。第四聚五事。一",
    "T37n1763_052:0535a24": "謂知定。初禪定猶未免覺觀。故受知名。二寂",
    "T37n1763_052:0535a25": "定者。二禪覺觀已滅。心慮轉靜。外緣難動。故",
    "T37n1763_052:0535a26": "稱寂定。三受快樂定者。二禪猶為喜所漂流。",
    "T37n1763_052:0535a27": "未若三禪喜踊已斷。身心怡泰。故受快樂之",
    "T37n1763_052:0535a28": "名。四無樂定者。四禪滅樂。無復有分別之念。",
    "T37n1763_052:0535a29": "以捨受為體。故稱無樂定也。若能得此四定。",
    "T37n1763_052:0535b01": "於緣中忘相。稱真俗二諦。智慧解窮。名首楞",
    "T37n1763_052:0535b02": "嚴定也。",
    "T37n1763_052:0535b03": "云何菩薩守護一事(至)是故菩薩守護一法。",
    "T37n1763_052:0535b04": "案。僧亮曰。始發心求佛也。寶亮曰。第五",
    "T37n1763_052:0535b05": "聚也。謂菩提之心。菩提名道。此行人始習心",
    "T37n1763_052:0535b06": "也。一則遠求佛果。二為拔彼蒼生。若能守",
    "T37n1763_052:0535b07": "護。此心必剋菩提也。",
    "T37n1763_052:0535b08": "云何菩薩親近四事(至)是故菩薩繫心親近。",
    "T37n1763_052:0535b09": "案。僧亮曰。長養菩提。由四無量也。寶亮曰。",
    "T37n1763_052:0535b10": "第六聚也。向雖辨發心。若不造行。則果無",
    "T37n1763_052:0535b11": "由得。今明外化。以與四等三心。願彼我同",
    "T37n1763_052:0535b12": "安。若習此慈。成登於初地。雖有四異。通為一",
    "T37n1763_052:0535b13": "慈。但從其始學。就階級而明耳。",
    "T37n1763_052:0535b14": "云何菩薩信順一實(至)是故菩薩信順不逆。",
    "T37n1763_052:0535b15": "案。僧亮曰。四等成就。得入大乘也。寶亮曰。",
    "T37n1763_052:0535b16": "第七聚也。實謂大乘無相之解。菩薩知取相",
    "T37n1763_052:0535b17": "為過。捨相是道理。歸一實。更無異塗也。",
    "T37n1763_052:0535b18": "云何菩薩心善解脫(至)昔所不至而今得至。",
    "T37n1763_052:0535b19": "案。僧亮曰。入大乘故。然後具有二事也。寶亮",
    "T37n1763_052:0535b20": "曰。餘第八第九兩聚。但義分為二心。所以不",
    "T37n1763_052:0535b21": "自在。由愛著為礙。若鑒境慮明。必由無障。今",
    "T37n1763_052:0535b22": "煩惱既盡。無惑可拘。闇用都除。名心解脫。",
    "T37n1763_052:0535b23": "若有迷之時。於境不明。今無礙可障智。故名",
    "T37n1763_052:0535b24": "慧解脫。然初學之家。必從淺之深。故先據陰",
    "T37n1763_052:0535b25": "為始。成智慧為終也。",
    "T37n1763_052:0535b26": "爾時光明遍照高貴德王(至)心解脫者是義不",
    "T37n1763_052:0535b27": "然。案。僧宗曰。難前第八心不應解脫。尋初",
    "T37n1763_052:0535b28": "以實法為難。廣設譬。明心無縛解也。第二難",
    "T37n1763_052:0535b29": "意貪亦是有。以心本有貪性。則不可得解。第",
    "T37n1763_052:0535c01": "三言見相。然後方生者。以此證貪。不但在於",
    "T37n1763_052:0535c02": "心中。境中亦有貪也。正以心中有貪。境亦有",
    "T37n1763_052:0535c03": "貪。體性如之。豈可改耶。第四難。言不定也。若",
    "T37n1763_052:0535c04": "於一緣。定起貪者。則定以不淨觀除之。今一",
    "T37n1763_052:0535c05": "境。或時生貪。或生瞋癡也。心亦不定。或起於",
    "T37n1763_052:0535c06": "貪。或起瞋癡。是則心之與境。二俱不定。既為",
    "T37n1763_052:0535c07": "不定。則不可斷。既不可斷。則無解脫也。寶",
    "T37n1763_052:0535c08": "亮曰。於未達之流。觸事成執。便謂心本無繫。",
    "T37n1763_052:0535c09": "不應稱為解脫。故德王今者。出四家定性之",
    "T37n1763_052:0535c10": "執。謂佛解釋。證耶非而顯正是也。第一家",
    "T37n1763_052:0535c11": "云。六識初造緣。當於心位。然貪瞋用起。要在",
    "T37n1763_052:0535c12": "行陰前識心之時。既未有貪。云何言繫下。便",
    "T37n1763_052:0535c13": "引八事來。證成心無繫義。第二家執言。貪亦",
    "T37n1763_052:0535c14": "是有。明貪瞋乃至解脫。悉一時竝有。事如束",
    "T37n1763_052:0535c15": "竹。但用有前後。故不作二種譬來證也。第三",
    "T37n1763_052:0535c16": "家執。從譬如鑽火下去。明眾緣中。各有少",
    "T37n1763_052:0535c17": "註貪。如五緣生眼識。一一緣中。盡有識性",
    "T37n1763_052:0535c18": "用。要聚合共生貪也。第四家執言。心亦不",
    "T37n1763_052:0535c19": "定貪與解脫。為自性。悉不從因緣。",
    "T37n1763_052:0535c20": "何以故心本無繫(至)何等因緣而能得繫。案。",
    "T37n1763_052:0535c21": "僧亮曰。上說得三解脫之行。得中道空義。",
    "T37n1763_052:0535c22": "將說中道。先說不會中者。有三也。先說因中",
    "T37n1763_052:0535c23": "無果者。心本不繫者。如眼識取色。未有煩惱。",
    "T37n1763_052:0535c24": "不為煩惱所繫也。僧宗曰。貪與淨心。一起一",
    "T37n1763_052:0535c25": "滅。未曾相值。所謂諸法不相待。乃至一念不",
    "T37n1763_052:0535c26": "住也。",
    "T37n1763_052:0535c27": "如人搆角本無乳相(至)云何貪結能繫於心。",
    "T37n1763_052:0535c28": "案。僧亮曰。心時無貪。則非貪因。因尚不生。",
    "T37n1763_052:0535c29": "何因而繫心也。",
    "T37n1763_052:0536a01": "世尊譬如押沙油不可得(至)云何而言心得解",
    "T37n1763_052:0536a02": "脫。案。僧亮曰。心與貪垢。淨穢不俱也。何能",
    "T37n1763_052:0536a03": "污心者。設貪後起。前心已過去。一有一無。何",
    "T37n1763_052:0536a04": "能污心也。",
    "T37n1763_052:0536a05": "世尊貪亦是有若貪無者(至)若心有貪云何見",
    "T37n1763_052:0536a06": "相。案。僧宗曰。第二難也。譬如人見盡女",
    "T37n1763_052:0536a07": "者。此防伏釋也。他人通言。遇緣起貪。貪由於",
    "T37n1763_052:0536a08": "境。何必在心。若作此通者。今復以譬遮之也。",
    "T37n1763_052:0536a09": "如畫女生貪之時。此畫豈是貪耶。當知在心",
    "T37n1763_052:0536a10": "也。",
    "T37n1763_052:0536a11": "然後方生不見相者(至)諸佛菩薩而不生耶。",
    "T37n1763_052:0536a12": "案。僧亮曰。第二說本有貪。以貪為性。亦無解",
    "T37n1763_052:0536a13": "脫也。此明不獨心有。緣中亦有也。僧宗曰。第",
    "T37n1763_052:0536a14": "三文也。若境中有貪。而心復有貪性。二處相",
    "T37n1763_052:0536a15": "資。其性則重。故墮惡道。",
    "T37n1763_052:0536a16": "世尊心亦不定若心定者(至)修大涅槃心得解",
    "T37n1763_052:0536a17": "脫。案。僧亮曰。第三不定門。明心定則無貪。",
    "T37n1763_052:0536a18": "不定則無心。皆無解脫。下類爾也。僧宗曰。第",
    "T37n1763_052:0536a19": "四難也。",
    "T37n1763_052:0536a20": "爾時世尊告光明遍照(至)一切諸法無自性故。",
    "T37n1763_052:0536a21": "案。僧亮曰。上三難。求法定相。求定皆無",
    "T37n1763_052:0536a22": "善。其能解也。僧宗曰。答第一難也。亦不為貪",
    "T37n1763_052:0536a23": "之所繫者。實法則無繫也。亦非不繫者。假名",
    "T37n1763_052:0536a24": "道有繫也。解脫非解脫。亦如是也。非有非無",
    "T37n1763_052:0536a25": "者。實法當分自滅。故非有移時不滅。以其相",
    "T37n1763_052:0536a26": "續。而言非無終一法也。非過去者。非過去獨",
    "T37n1763_052:0536a27": "有縛解。乃至見伏。未來亦爾。言假名相續。經",
    "T37n1763_052:0536a28": "移三世。得言本縛今解也。正以如假實之旨。",
    "T37n1763_052:0536a29": "則初難釋也。寶亮曰。將欲非其所執故。先略",
    "T37n1763_052:0536b01": "解正義。然後破其執心也。亦不為貪結繫者。",
    "T37n1763_052:0536b02": "前識心未起貪。故言不繫。亦非不繫者。此語",
    "T37n1763_052:0536b03": "有二種。一實錄中辯繫。二假名相續中明繫。",
    "T37n1763_052:0536b04": "如先起一念貪。自未有治道來翻。得言心常",
    "T37n1763_052:0536b05": "被繫縛。此是實錄繫也若相續道語用後來。",
    "T37n1763_052:0536b06": "繫前乃行。心方起貪。要後心起貪。染累於前。",
    "T37n1763_052:0536b07": "亦非不繫也。非是解脫者。道心起時。無惑可",
    "T37n1763_052:0536b08": "斷。故非解脫也。本癡而今解。亦非不解脫也。",
    "T37n1763_052:0536b09": "若因緣未會。故言非有。緣會便起。故言非無",
    "T37n1763_052:0536b10": "也。非三世者。明三世中。當體即滅。過去已",
    "T37n1763_052:0536b11": "無。未來未起。現在不停。云何有貪。何以故。",
    "T37n1763_052:0536b12": "法無自性也。",
    "T37n1763_052:0536b13": "善男子有諸外道作如是言(至)色有著義心有",
    "T37n1763_052:0536b14": "貪性。案。寶亮曰。次非外道耶執也。先第三",
    "T37n1763_052:0536b15": "家為始至第一。然後非第四家也。非第三家",
    "T37n1763_052:0536b16": "言。外道無智。云眾之中。各有貪性。此悉是",
    "T37n1763_052:0536b17": "耶執。",
    "T37n1763_052:0536b18": "復言凡夫心有貪性(至)雖作此說是義不然。",
    "T37n1763_052:0536b19": "案。僧亮曰。成其偏見。非先所說有者之失。悉",
    "T37n1763_052:0536b20": "無有果者。成說無之過也。僧宗曰。正義所明。",
    "T37n1763_052:0536b21": "諸法無定。緣會則有。緣離則無。以無定故。其",
    "T37n1763_052:0536b22": "二難自除也。寶亮曰。次非第二家。",
    "T37n1763_052:0536b23": "有諸凡夫復作是言(至)麁無常故果亦無常。",
    "T37n1763_052:0536b24": "案。寶亮曰。非第一家執也。謂細廣則常。麁故",
    "T37n1763_052:0536b25": "無常。如識心無貪。第四方有貪也。",
    "T37n1763_052:0536b26": "善男子有諸凡夫復作是言(至)輪迴六趣具受",
    "T37n1763_052:0536b27": "生死。案。寶亮曰。非第四家也。有為生滅之",
    "T37n1763_052:0536b28": "法。悉從緣起。故非自然也。",
    "T37n1763_052:0536b29": "善男子譬如枷犬繫之於柱(至)從非想退還三",
    "T37n1763_052:0536c01": "惡趣。案。僧亮曰。細即是常。麁即無常者。微",
    "T37n1763_052:0536c02": "塵合則成緣。散則歸本。塵常而緣無常。塵無",
    "T37n1763_052:0536c03": "緣也。不能知心因緣者。著因果有無。不知心",
    "T37n1763_052:0536c04": "因緣也。寶亮曰。以六譬總呵外道之計也。",
    "T37n1763_052:0536c05": "善男子諸佛菩薩終不定說(至)非有非無果。",
    "T37n1763_052:0536c06": "案。僧亮曰。已說有無者之偏。欲明四執。皆不",
    "T37n1763_052:0536c07": "會中道。答第三不定難也。僧宗曰。答第四難",
    "T37n1763_052:0536c08": "也。有無不可定說。但有則眾緣故生。一境起",
    "T37n1763_052:0536c09": "三乃至無量。亦復何嫌。但使識解惑之緣耳。",
    "T37n1763_052:0536c10": "寶亮曰。下去解正義。將明中道。故先出耶說。",
    "T37n1763_052:0536c11": "若當定作此四句。計因中有果。因中無果。半",
    "T37n1763_052:0536c12": "有半無。非有非無。皆不免生死。必繫屬於魔",
    "T37n1763_052:0536c13": "說。若從容稱當中途。不乖正理。心無所執。此",
    "T37n1763_052:0536c14": "名中道。諸佛菩薩。雖說說法非有非無。亦",
    "T37n1763_052:0536c15": "不決定有也。若是有者。可得定說有。即不有",
    "T37n1763_052:0536c16": "亦無。無可無。云何決定。如五緣生眼識。若少",
    "T37n1763_052:0536c17": "一緣。識則不生。然此識亦不定屬一緣。復非",
    "T37n1763_052:0536c18": "中間緣具便發。而非有非無。以從因緣起。故",
    "T37n1763_052:0536c19": "名為有。體無自性。便說為無。若作如此之說。",
    "T37n1763_052:0536c20": "體萬法虛。離有離無。是名正義。",
    "T37n1763_052:0536c21": "若言因中先定有果(至)不知心相及以貪相。",
    "T37n1763_052:0536c22": "案。僧亮曰。釋所以不說見說者之過也。寶亮",
    "T37n1763_052:0536c23": "曰。既已略明因緣之法。非定有定無。下即出",
    "T37n1763_052:0536c24": "惑體以對之。從緣起。所以非無也。貪無自性。",
    "T37n1763_052:0536c25": "所以非有也。貪之與解脫。皆無自性也。",
    "T37n1763_052:0536c26": "善男子諸佛菩薩顯示中道(至)非有非無而不",
    "T37n1763_052:0536c27": "決定。案。僧亮曰。非無不偏。故名中也。雖復",
    "T37n1763_052:0536c28": "中名是同。中義異故。言不定也。",
    "T37n1763_052:0536c29": "所以者何因眼因色因明因心因念識則得生。",
    "T37n1763_052:0537a01": "案。僧亮曰。識於四因非無。",
    "T37n1763_052:0537a02": "是識決定不在眼中色中心中念中亦非中",
    "T37n1763_052:0537a03": "間。案。僧亮曰。識性是一。五處求之。不可得",
    "T37n1763_052:0537a04": "故非有。",
    "T37n1763_052:0537a05": "非有非無從緣生故(至)說言諸法非有非無。",
    "T37n1763_052:0537a06": "案。僧亮曰。稱名解義也。心於因中。非有非",
    "T37n1763_052:0537a07": "無。是俗諦中道也。即論心性從因生故有。無",
    "T37n1763_052:0537a08": "自生故無。是真俗中道也。若就空本而言。此",
    "T37n1763_052:0537a09": "有亦無。此無亦無。是真諦中道。",
    "T37n1763_052:0537a10": "善男子諸佛菩薩終不定說(至)本無貪性故說",
    "T37n1763_052:0537a11": "非有。案。僧亮曰。已說中道。方得正論。心性",
    "T37n1763_052:0537a12": "不定。",
    "T37n1763_052:0537a13": "善男子從因緣故心則生貪(至)二者隨大涅槃。",
    "T37n1763_052:0537a14": "案。僧亮曰。心既不定。則縛解從緣生也。",
    "T37n1763_052:0537a15": "善男子有因緣故心共貪生(至)不共貪生不共",
    "T37n1763_052:0537a16": "貪滅。案。僧亮曰。開為四句。明於大理則通",
    "T37n1763_052:0537a17": "一切心。第一句云。心共貪生。共貪俱滅者。此",
    "T37n1763_052:0537a18": "言不得局取。若就文為語。似如行者起貪。經",
    "T37n1763_052:0537a19": "三相謝。其生相時。有住滅。已無恐義必不然。",
    "T37n1763_052:0537a20": "故一家解云。小復長取。若行人起一念貪",
    "T37n1763_052:0537a21": "經。莫問其性滅。得言常癡。何故爾。既用法",
    "T37n1763_052:0537a22": "性為神解。主於生死。俗諦用邊。自可三相。就",
    "T37n1763_052:0537a23": "真諦邊。往取癡義恒在此。既是翻真之用。若",
    "T37n1763_052:0537a24": "無解來遣。那得已無。故下文言。煩惱亦常。",
    "T37n1763_052:0537a25": "斷常煩惱。故名無常。所以四時經教。未出神",
    "T37n1763_052:0537a26": "明之妙體。唯就生死邊為論。但言起一念惑。",
    "T37n1763_052:0537a27": "三相即謝滅。故繼之為成就。亦不道有所屬。",
    "T37n1763_052:0537a28": "而唱此成就者。乃意在於真邊。今教方得現",
    "T37n1763_052:0537a29": "此意。故唱煩惱常。得知起貪後。從來得治道。",
    "T37n1763_052:0537b01": "來生相時亦癡。住滅時亦癡。故言共貪生。共",
    "T37n1763_052:0537b02": "貪但滅也。第二句有共貪生。不共貪滅者。若",
    "T37n1763_052:0537b03": "起惑已後。未得治道。常共貪俱生。今明從",
    "T37n1763_052:0537b04": "四念處觀去。至得無漏。永不復與貪俱。故",
    "T37n1763_052:0537b05": "後解現前。無復本癡。故不共貪滅。亦不道三",
    "T37n1763_052:0537b06": "相生滅法也。第三句有不共貪生。共貪俱滅",
    "T37n1763_052:0537b07": "者。若菩薩已得真解。無復有貪。而示現有貪。",
    "T37n1763_052:0537b08": "為接物生。若令道心得成者。此名不共貪生。",
    "T37n1763_052:0537b09": "共貪俱滅也。第四句言不共貪生。不共貪滅",
    "T37n1763_052:0537b10": "者。謂諸佛菩薩不動地。自羅漢辟支之流。皆",
    "T37n1763_052:0537b11": "正觀現前。皆不復與貪俱也。",
    "T37n1763_052:0537b12": "云何心共貪生共貪俱滅(至)心共貪生不共貪",
    "T37n1763_052:0537b13": "滅。案。僧亮曰。俱生俱滅者。從死也。俱生不",
    "T37n1763_052:0537b14": "俱滅者。生死涅槃兩從也。",
    "T37n1763_052:0537b15": "云何不共貪生共貪俱滅(至)心性本淨性本不",
    "T37n1763_052:0537b16": "淨。案。寶亮曰。二句但涅槃也。除不動地者。",
    "T37n1763_052:0537b17": "初不動地。有共貪生。而不共貪滅者。故除之",
    "T37n1763_052:0537b18": "也。",
    "T37n1763_052:0537b19": "善男子是心不與貪結和合亦復不與瞋癡和",
    "T37n1763_052:0537b20": "合。案。僧亮曰。上說共生。人謂。心貪一時和",
    "T37n1763_052:0537b21": "合。今明不爾也。寶亮曰。定其位也。若心在",
    "T37n1763_052:0537b22": "此。而貪居於彼。可使兩來共合。理既不然。云",
    "T37n1763_052:0537b23": "何和合耶。亦非不和合。遇境即起。但無別合",
    "T37n1763_052:0537b24": "法可得也。若淨心行緣。則名為善。不淨心行",
    "T37n1763_052:0537b25": "境。便名為惡。故諸佛菩薩。破貪欲盡。無復惑",
    "T37n1763_052:0537b26": "障。故心得解脫。凡夫之人。具貪欲結。煩惱所",
    "T37n1763_052:0537b27": "纏。常居中也。",
    "T37n1763_052:0537b28": "善男子譬如日月雖為烟塵(至)從因緣故心得",
    "T37n1763_052:0537b29": "解脫。案。僧亮曰。人謂。不一時故。貪不能障",
    "T37n1763_052:0537c01": "心。以烟雲為譬。雖遠而能障也。寶亮曰。此下",
    "T37n1763_052:0537c02": "諸譬。明外道凡夫。及與魔王。俱樂生死五欲。",
    "T37n1763_052:0537c03": "永無出期。下自有合。",
    "T37n1763_052:0537c04": "善男子譬如雪山懸峻之處(至)摛捕彌猴負之",
    "T37n1763_052:0537c05": "歸家。案。僧亮曰。雪山者。與縛解為譬。俱不",
    "T37n1763_052:0537c06": "能行者。譬解脫也。人不能行者。譬初縛後解",
    "T37n1763_052:0537c07": "也。二俱能行者。譬俱生俱滅。在生死也。",
    "T37n1763_052:0537c08": "善男子譬如國王安住己界(至)繫屬魔者心不",
    "T37n1763_052:0537c09": "清淨。案。僧亮曰。總譬不從理是縛。從理是",
    "T37n1763_052:0537c10": "解。大明縛解也。",
    "T37n1763_052:0537c11": "復次善男子若見諸法(至)具足成就第八功德。",
    "T37n1763_052:0537c12": "案。僧亮曰。顯見法之惑。是不從理也。說見",
    "T37n1763_052:0537c13": "有三。初廣斷常見也。中但說有。後說我見",
    "T37n1763_052:0537c14": "是本也。",
    "T37n1763_052:0537c15": "大般涅槃經集解卷第五十二"
}