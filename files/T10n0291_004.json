{
    "T10n0291_004:0611b13": "佛說如來興顯經卷第四",
    "T10n0291_004:0611b15": "西晉月氏三藏竺法護譯",
    "T10n0291_004:0611b16": "[0611b16] 「◎何謂，佛子！諸菩薩遊入如來、至真現大滅",
    "T10n0291_004:0611b17": "度？於斯，菩薩欲入滅度，曉了一切本淨自",
    "T10n0291_004:0611b18": "然，則為佛矣。猶如無本而歸滅度，如來滅",
    "T10n0291_004:0611b19": "度亦復如是。又如本際，法界若斯，猶如虛",
    "T10n0291_004:0611b20": "空無極之界。又如本淨，如真本際而離欲",
    "T10n0291_004:0611b21": "際、如無相際、無自然際，猶如一切諸法本",
    "T10n0291_004:0611b22": "淨。如真本際取於滅度，如來滅度亦復如",
    "T10n0291_004:0611b23": "是。所以者何？應與不應，斯諸所有等無差",
    "T10n0291_004:0611b24": "特，無生、不起。設使諸法無生、不起，計於彼法",
    "T10n0291_004:0611b25": "無往、不往，無離、不離。又，如來者，不為興發諸",
    "T10n0291_004:0611b26": "菩薩眾諮嗟歎說；令取滅度，永寂無餘。所",
    "T10n0291_004:0611b27": "以者何？一切如來悉立目前。若如現在，過去",
    "T10n0291_004:0611b28": "亦然、及復當來，一時悉逮速疾成慧，斯須得",
    "T10n0291_004:0611b29": "道。&#x89A9;諸如來皆當宣暢色像、音響，不興二",
    "T10n0291_004:0611c01": "想、亦不無二，棄諸思想、應菩薩行、捐捨諸",
    "T10n0291_004:0611c02": "猗。如來不念悅可眾心，是為如來之滅度",
    "T10n0291_004:0611c03": "也。愍哀群生眾想之患故興出矣，亦不滅度。",
    "T10n0291_004:0611c04": "所以者何？如來所住，處在法界悅可眾生，所",
    "T10n0291_004:0611c05": "以現身而有滅度。用之所由，法界無邊；如日",
    "T10n0291_004:0611c06": "宮殿出于水中，則便普照一切天下。日之宮",
    "T10n0291_004:0611c07": "殿無所想念、亦不轉移，而咸悉照，靡所不",
    "T10n0291_004:0611c08": "遍。諸水眾器悉&#x89A9;其影，舉器無水，又日殿",
    "T10n0291_004:0611c09": "光則不復見。於意云何？豈可謂是日之咎也，",
    "T10n0291_004:0611c10": "而令其影不現器乎？」[0611c10] 答曰：「不也。無水，器咎，",
    "T10n0291_004:0611c11": "非日之咎。」[0611c11] 答曰：「如是，如來慧日往本所行至",
    "T10n0291_004:0611c12": "諸法界，皆為眾生常演清淨、興自然事、逮致",
    "T10n0291_004:0611c13": "道念、顯曜其心，而常&#x89A9;見如來之身；破壞",
    "T10n0291_004:0611c14": "器人，心懷穢濁，不見威光。佛子！應當化度眾",
    "T10n0291_004:0611c15": "類渴仰無如來故，為現滅度也，亦無有生、亦",
    "T10n0291_004:0611c16": "無不生、亦不滅度。」[0611c16] 於是頌曰：",
    "T10n0291_004:0611c17": "「假如日遍照，  其界及邊崖，",
    "T10n0291_004:0611c18": " 難畏所見影，  適見不復見。",
    "T10n0291_004:0611c19": " 人中尊如此，  普現於世間，",
    "T10n0291_004:0611c20": " 眾生離篤信，  誨示以無為。",
    "T10n0291_004:0611c21": " 普觀諸佛國，  等由若如幻，",
    "T10n0291_004:0611c22": " 狎習眾因緣，  而計于吾我。",
    "T10n0291_004:0611c23": " 假使有造行，  究竟佛所作，",
    "T10n0291_004:0611c24": " 或不見大聖，  所&#x89A9;而不同。",
    "T10n0291_004:0611c25": " 最勝有定意，  名曰解無常，",
    "T10n0291_004:0611c26": " 佛以是造業，  然後現等生。",
    "T10n0291_004:0611c27": " 以分別身形，  為無量無限，",
    "T10n0291_004:0611c28": " 須臾遍十方，  佛猶如蓮花。",
    "T10n0291_004:0611c29": "[0611c29] 「猶如火者，普為世間成所當熟，或於異時一",
    "T10n0291_004:0612a01": "聚落縣而火忽滅。於意云何？將無一切諸世",
    "T10n0291_004:0612a02": "界火悉滅盡乎？」[0612a02] 答曰：「不也。」[0612a02] 報曰：「如是，如來",
    "T10n0291_004:0612a03": "皆入一切法界，悉遍無餘。興于佛事，則於異",
    "T10n0291_004:0612a04": "時復他佛土顯發道意，便見滅度而不滅度，",
    "T10n0291_004:0612a05": "當以如斯入於如來之般泥洹。[0612a05] 「復次，佛子！假",
    "T10n0291_004:0612a06": "喻幻師善學幻術、曉了方便、悉通神&#x546A;，則",
    "T10n0291_004:0612a07": "住精進。皆化三千大千世界悉變為水，自現",
    "T10n0291_004:0612a08": "其身在郡國邑，幻術停住一切而建立",
    "T10n0291_004:0612a09": "威，欲得詣於他異郡國、縣邑、州城便化沒",
    "T10n0291_004:0612a10": "已。於意云何？將無幻術皆滅盡乎？」[0612a10] 答曰：「不也。」",
    "T10n0291_004:0612a11": "報曰：「如是，如來善覺無量慧幻、示現善權聖",
    "T10n0291_004:0612a12": "術之&#x546A;，普入一切，現諸法界，亦無所入。猶",
    "T10n0291_004:0612a13": "如幻化，現如來身處在法界究虛空界，則隨",
    "T10n0291_004:0612a14": "眾生之所信樂，各為化示諸佛之土而現滅",
    "T10n0291_004:0612a15": "度，不獨一國示般泥洹。如來悉於一切法界",
    "T10n0291_004:0612a16": "靡不開達，是為，佛子！為菩薩者當知遊入",
    "T10n0291_004:0612a17": "諸如來、至真、等正覺現大滅度。◎",
    "T10n0291_004:0612a18": "[0612a18] 「◎復次，佛子！如來、至真、等正覺又有三昧，名",
    "T10n0291_004:0612a19": "無所著定意正受現大滅度，適以斯定而正",
    "T10n0291_004:0612a20": "受時，如來儀體一一毛孔演出難計億百千",
    "T10n0291_004:0612a21": "&#x59DF;光明暉曜，一一光明變出蓮花不可計會，",
    "T10n0291_004:0612a22": "一一蓮華化作英妙無數自然師子床座，有",
    "T10n0291_004:0612a23": "化如來各坐諸座。如來則隨眾生疇數而",
    "T10n0291_004:0612a24": "自化立，形貌具足，真諦之德嚴淨周備，悉是",
    "T10n0291_004:0612a25": "往古所志之願。其有黎庶諸根純熟，則尋了",
    "T10n0291_004:0612a26": "見如來從容，便隨律教建立嚴淨。當來本",
    "T10n0291_004:0612a27": "際順從群萌志純熟者，因律而度。其如來",
    "T10n0291_004:0612a28": "像，亦無有處、亦無不處，亦無所說、亦無不說，",
    "T10n0291_004:0612a29": "亦無有常、亦無不常。又復悉是諸如來等宿",
    "T10n0291_004:0612b01": "世本願之所誓行，開示群萌、演達諸根，悉是",
    "T10n0291_004:0612b02": "威神所化聖至。斯為，佛子！諸菩薩眾遊入如",
    "T10n0291_004:0612b03": "來大般泥洹，所入無限、無所罣礙，究竟法界、",
    "T10n0291_004:0612b04": "無邊中間虛空之界。又，如來者，則為自然，無",
    "T10n0291_004:0612b05": "起、無滅，處真本際。若欲現時，使諸黎庶悉",
    "T10n0291_004:0612b06": "得休息，普以威神有所建立，皆示一切眾",
    "T10n0291_004:0612b07": "生法界，順化其性而演法要，雖有緣覺唯",
    "T10n0291_004:0612b08": "菩薩了。」[0612b08] 於是頌曰：",
    "T10n0291_004:0612b09": "「佛定王無著，  一切眾生尊，",
    "T10n0291_004:0612b10": " 大哀力無極，  周遍於身陰。",
    "T10n0291_004:0612b11": " 處在正真道，  分別演法雨，",
    "T10n0291_004:0612b12": " 光潤無想念，  普世各各異。",
    "T10n0291_004:0612b13": " 欲慕如斯慧，  諸十力之心，",
    "T10n0291_004:0612b14": " 觀察最勝聖，  以何等為道？",
    "T10n0291_004:0612b15": " 普於諸十方、  黎庶諸有形，",
    "T10n0291_004:0612b16": " 念一切悉空，  無自然、無身。",
    "T10n0291_004:0612b17": " 菩薩善權慧，  變師子、蓮花，",
    "T10n0291_004:0612b18": " 安隱若干處，  眾生之法界。",
    "T10n0291_004:0612b19": " 一切安住聖，  自然成智謀，",
    "T10n0291_004:0612b20": " 以此無極慧，  超越諸有身。",
    "T10n0291_004:0612b21": " 已猶等解脫，  法界無人物，",
    "T10n0291_004:0612b22": " 其在於十方，  緣覺所由居。",
    "T10n0291_004:0612b23": " 唯有，佛子！斯，  達法界無餘，",
    "T10n0291_004:0612b24": " 又察諸法界，  不增、無所損。",
    "T10n0291_004:0612b25": " 親近最勝聖，  一切慧自在，",
    "T10n0291_004:0612b26": " 習學若不學，  有為及無為。",
    "T10n0291_004:0612b27": " 諸安住自在，  不損、無所增，",
    "T10n0291_004:0612b28": " 不盡無所起，  佛慧不可限。",
    "T10n0291_004:0612b29": " 猶如水流行，  漸漸如次遍，",
    "T10n0291_004:0612c01": " 柔潤於土地；  其水無諛諂，",
    "T10n0291_004:0612c02": " 地亦無想念，  令水不周遍。",
    "T10n0291_004:0612c03": " 遵修精進力，  一切廣分別，",
    "T10n0291_004:0612c04": " 十力無邊際，  解諸眾生界。",
    "T10n0291_004:0612c05": " 斯等群萌類，  思惟安住慧，",
    "T10n0291_004:0612c06": " 則隨遵修行，  興立精進事，",
    "T10n0291_004:0612c07": " 知是不復久，  當建功德慧。",
    "T10n0291_004:0612c08": "[0612c08] 「何謂，佛子！菩薩而聞如來所現，當入一切眾",
    "T10n0291_004:0612c09": "德之本？菩薩以斯無盡真行，不以虛妄觀於",
    "T10n0291_004:0612c10": "如來。又，聞所說殖眾德本，入於無量貪欲之",
    "T10n0291_004:0612c11": "行，威神究竟以等御之。生有為中，普具眾",
    "T10n0291_004:0612c12": "願而不可盡；遊入無為，有所興發當來之",
    "T10n0291_004:0612c13": "際而無邊限；究竟色欲，逮自在地。如有一",
    "T10n0291_004:0612c14": "人以小小風欲壞金剛，其人雖爾不能譖",
    "T10n0291_004:0612c15": "增。當思其體不淨之器，解散五藏悉無所",
    "T10n0291_004:0612c16": "有。又其風者，自然之法，有所毀落。如是，佛",
    "T10n0291_004:0612c17": "子！從於佛法，隨如來教，殖德雖薄，皆以破",
    "T10n0291_004:0612c18": "壞一切有為所住塵勞。如來慧者，則應無為、",
    "T10n0291_004:0612c19": "悉無所有，除諸罣礙，如來所殖眾德之本",
    "T10n0291_004:0612c20": "而無所滅。猶如有人積聚薪草如須彌山，如",
    "T10n0291_004:0612c21": "芥子火投於薪上即時悉然，令無所餘。所",
    "T10n0291_004:0612c22": "以者何？其火之誼，主有所燒。行者如是，雖",
    "T10n0291_004:0612c23": "於如來種福德少，悉燒塵勞令無有餘，速得",
    "T10n0291_004:0612c24": "親近歸於滅度。所以者何？則永究盡諸所蔽",
    "T10n0291_004:0612c25": "礙。已於如來種德本故，滅眾瑕穢。如有大",
    "T10n0291_004:0612c26": "藥名曰善見，設&#x89A9;其色、聞聲、嗅香、服食、佩",
    "T10n0291_004:0612c27": "形，眼、耳、鼻、舌、身、意自然得淨；若終入地變",
    "T10n0291_004:0612c28": "為醫藥，則復療病。如是，仁者！如來、至真為大",
    "T10n0291_004:0612c29": "藥王，具以聖慧饒益眾生，多所療治。若覲",
    "T10n0291_004:0613a01": "如來色身，眼即清淨；耳聞三昧，則得徹聽；若",
    "T10n0291_004:0613a02": "嗅戒香，鼻自然淨；服&#x751E;法味，充飽眾行；其",
    "T10n0291_004:0613a03": "有得聞如來所講，舌自然淨，辯才無量；若",
    "T10n0291_004:0613a04": "有遭遇如來光明，便得法身；其有思念於如",
    "T10n0291_004:0613a05": "來者，其心等淨；其有供養如來、至真，則成德",
    "T10n0291_004:0613a06": "本，除勞塵病。[0613a06] 「今屬，佛子！勸喻顯示，其有見",
    "T10n0291_004:0613a07": "聞於如來者，則能淨除陰蓋罪患。若見聞說、",
    "T10n0291_004:0613a08": "無歡喜信，佛令斯等殖成德本不為虛妄，",
    "T10n0291_004:0613a09": "至得滅度；是見如來若聞聲者而得遊入眾",
    "T10n0291_004:0613a10": "德之本，因得除斷諸不善之法，則普證明眾",
    "T10n0291_004:0613a11": "道之元靡所乏短，悉以脫了。引諸譬喻，如",
    "T10n0291_004:0613a12": "來興顯一切咸備，不可引譬為假喻也。佛之",
    "T10n0291_004:0613a13": "功德不可思議，起度諸心，欲以開化群萌",
    "T10n0291_004:0613a14": "志性令得悅豫。以故，如來為諸菩薩引諸譬",
    "T10n0291_004:0613a15": "喻欲令解達，斯非正要。如是洪範則是如",
    "T10n0291_004:0613a16": "來祕奧之藏，斯則名曰一切世間所不及知，",
    "T10n0291_004:0613a17": "乃入如來之妙印也。如來大慧，無極聖明之",
    "T10n0291_004:0613a18": "種性也，名曰懷來一切菩薩一切眾生所不",
    "T10n0291_004:0613a19": "能及、名曰遊入如來境界平等之土、名曰淨",
    "T10n0291_004:0613a20": "群黎界悉令無餘、名曰普說一切根原諸所",
    "T10n0291_004:0613a21": "罣礙。又復至真不為餘人說斯弘典，唯為志",
    "T10n0291_004:0613a22": "求大乘行者無思議乘講菩薩道。又，斯經典",
    "T10n0291_004:0613a23": "終不歸餘趣諸菩薩。[0613a23] 「猶如，佛子！轉輪聖王，金",
    "T10n0291_004:0613a24": "輪、白象、紺馬、明珠、玉女、藏臣、兵臣——自然七寶——",
    "T10n0291_004:0613a25": "有斯化來，不歸餘人，唯當趣王適太子也。",
    "T10n0291_004:0613a26": "所以者何？因其聖后懷胎而生，則為具足轉",
    "T10n0291_004:0613a27": "輪聖王。設使正后生是太子則為具足，為聖",
    "T10n0291_004:0613a28": "王相；若壽終者，轉輪聖王所有七寶七日之",
    "T10n0291_004:0613a29": "後悉沒不現，則無有餘。如是比像，經典之本",
    "T10n0291_004:0613b01": "終不歸趣於他人也，唯當至於正覺長子、如",
    "T10n0291_004:0613b02": "來族姓道所生者、殖種如來之德本者。假至",
    "T10n0291_004:0613b03": "法身，遵修正士則當蒙恩，勢不得久亦當逮",
    "T10n0291_004:0613b04": "成。如是色像——如來祕藏，經典之要——不斷三",
    "T10n0291_004:0613b05": "寶；法若沒盡，便無見者。所以者何？一切聲",
    "T10n0291_004:0613b06": "聞及緣覺乘不能堪任，逮是經典亦不聞",
    "T10n0291_004:0613b07": "音，何況受持、諷誦、讀者？唯歸大人諸菩薩",
    "T10n0291_004:0613b08": "乎，書在經卷，靖著屋宇。是故，佛子！若有",
    "T10n0291_004:0613b09": "菩薩得聞斯講，志性恂恂敬侍法師、供奉所",
    "T10n0291_004:0613b10": "安，當受斯典。所以者何？設有菩薩篤信景",
    "T10n0291_004:0613b11": "摸，當成無上正真之道。菩薩大士無央數億",
    "T10n0291_004:0613b12": "百千&#x59DF;劫奉行、積累六度無極，而復懷來道",
    "T10n0291_004:0613b13": "品之法，遵修悲哀、亦不入斯如來無極不可",
    "T10n0291_004:0613b14": "思議，不聞、不進，斯非名曰為菩薩也，於菩薩",
    "T10n0291_004:0613b15": "法為不長益，則不順從如來胄緒。設有菩薩",
    "T10n0291_004:0613b16": "講諸如來無罣礙慧，篤信入道而不狐疑，",
    "T10n0291_004:0613b17": "斯乃名曰為真菩薩，則不違失諸通慧彊，普",
    "T10n0291_004:0613b18": "能究竟一切世法大聖之行，隨如來教於諸",
    "T10n0291_004:0613b19": "佛界而無所著，皆得建立諸菩薩法，便得通",
    "T10n0291_004:0613b20": "達諸佛正典而無沈吟。道品境界多所變動，",
    "T10n0291_004:0613b21": "由得自在立成諸法，於眾菩薩威神巍巍，尋",
    "T10n0291_004:0613b22": "入如來無罣礙界。是以，菩薩若聞斯法，普至",
    "T10n0291_004:0613b23": "安住道意無限。[0613b23] 「又，其志性力勢至真，皆棄眾",
    "T10n0291_004:0613b24": "想、應與不應，入在聖明，一切如來悉在目",
    "T10n0291_004:0613b25": "前。所可念者，了虛空界、遵奉三昧、開心發",
    "T10n0291_004:0613b26": "寤。其有行入無量法界，為諸菩薩志所造",
    "T10n0291_004:0613b27": "立，成就眾德而得自在，暢達通慧，除世眾",
    "T10n0291_004:0613b28": "垢，發心無餘。其國普周一切十方，入菩薩",
    "T10n0291_004:0613b29": "道，去、來、今佛合為一塗，等趣德本勸助聖",
    "T10n0291_004:0613c01": "道，導利群生使興道心，開化未聞當入斯",
    "T10n0291_004:0613c02": "法。入無所入，無能得便，皆令諸法歸無因",
    "T10n0291_004:0613c03": "緣，常造斯念：『順一切智及一切法。』悉為無",
    "T10n0291_004:0613c04": "限。菩薩已能遊入若茲，所思念者則為少事，",
    "T10n0291_004:0613c05": "所入難及，其慧自在，威神巍巍。」[0613c05] 普賢菩薩承",
    "T10n0291_004:0613c06": "佛聖旨說是法時，十方不可稱計億百千&#x59DF;",
    "T10n0291_004:0613c07": "塵數諸佛國土六反震動、十八部變而現感",
    "T10n0291_004:0613c08": "應。如來威神顯暢法施則雨天華，箜篌、樂",
    "T10n0291_004:0613c09": "器不鼓自鳴，散衣服飾、諸蓋、幢幡，所雨眾香",
    "T10n0291_004:0613c10": "超於天上諸名芬熏、雜香、擣香、天上瓔珞。又",
    "T10n0291_004:0613c11": "復雨降大如意珠，又其光明越天所珍。讚",
    "T10n0291_004:0613c12": "曰：「善哉，菩薩之道過於諸天，永永無形而",
    "T10n0291_004:0613c13": "不可獲。」[0613c13] 又，諸菩薩承己宿德遍雨瑰琦，不",
    "T10n0291_004:0613c14": "可思議清淨嚴莊。諸佛國土成最正覺而",
    "T10n0291_004:0613c15": "悉雲集，雨無量法、講雅誦音、亦歎如來所",
    "T10n0291_004:0613c16": "講言詔——猶如菩薩於四大域初成正覺，建",
    "T10n0291_004:0613c17": "立、發起、成就菩薩而令欣喜。如是，一切諸佛",
    "T10n0291_004:0613c18": "世界悉無有餘，周接十方都不可計八十億",
    "T10n0291_004:0613c19": "&#x59DF;百千佛土滿其中塵，各越如是諸佛國數。",
    "T10n0291_004:0613c20": "現在諸佛見普賢菩薩，聞所言講而遙讚曰：",
    "T10n0291_004:0613c21": "「善哉善哉！卿族姓子！是為如來所分別說不",
    "T10n0291_004:0613c22": "可思議。所以者何？建立真諦，遊入法界。」[0613c22] 又，是",
    "T10n0291_004:0613c23": "十方八十不可稱計億百千&#x59DF;佛之世界滿",
    "T10n0291_004:0613c24": "其中塵一切諸佛，自然有音而說經法：「吾等",
    "T10n0291_004:0613c25": "於此而現告詔，猶如余黨被蒙開化，亦如",
    "T10n0291_004:0613c26": "一切諸佛講法，等無差特。」[0613c26] 又，若百千國中塵",
    "T10n0291_004:0613c27": "數一切菩薩皆得神通、入諸三昧，因見十方",
    "T10n0291_004:0613c28": "佛當授決，一切悉獲一生補處，歸於無上正",
    "T10n0291_004:0613c29": "真之道。千佛國土滿中塵數眾生之類志發",
    "T10n0291_004:0614a01": "無上正真道意，皆為聖尊所見授決，盡於將",
    "T10n0291_004:0614a02": "來無數佛土滿塵之劫當得為佛，號曰佛界",
    "T10n0291_004:0614a03": "之乎如來、至真、等正覺，而常建立於斯法，講",
    "T10n0291_004:0614a04": "當來菩薩聞所未聞，宣暢、奉行于此四域",
    "T10n0291_004:0614a05": "一切世界眾生悉知。[0614a05] 猶若此界群萌被蒙，開",
    "T10n0291_004:0614a06": "化道教而順律者；十方佛國亦復如是，億百",
    "T10n0291_004:0614a07": "千&#x59DF;、不可限量、不可稱計、不可思議、無有邊",
    "T10n0291_004:0614a08": "際、道所化度、盡虛空界諸佛境土諸所黎",
    "T10n0291_004:0614a09": "庶咸被開化，十方諸佛威神照明、如來宿",
    "T10n0291_004:0614a10": "本建立所致，逮得諸法，遵修德本。如來聖",
    "T10n0291_004:0614a11": "慧無能喻者，佛教隨時導利遍御，諸菩薩",
    "T10n0291_004:0614a12": "眾所獲從宜、諸根調定、宿世所行無所亡",
    "T10n0291_004:0614a13": "失。[0614a13] 普賢菩薩威神恢廣，為諸通慧威聖愷",
    "T10n0291_004:0614a14": "悌，悉見十方不可計量億百千&#x59DF;佛土滿",
    "T10n0291_004:0614a15": "塵諸菩薩等品數如是悉來集會，充於十方",
    "T10n0291_004:0614a16": "諸法境界；示現無極嚴淨菩薩奮演大光，",
    "T10n0291_004:0614a17": "感動一切諸佛世界；驚駭天宮、降伏魔眾，滅",
    "T10n0291_004:0614a18": "除一切眾惡諸趣；宣暢如來無量威尊，不可",
    "T10n0291_004:0614a19": "稱計諸法之樂讚如來德，弦出無量而雨一",
    "T10n0291_004:0614a20": "切，無有崖底；眾寶奇特、種種供具示現無",
    "T10n0291_004:0614a21": "極。各各異身，一切咸為如來法門，己身之",
    "T10n0291_004:0614a22": "器所受無量，承佛聖旨，悉共同音，演一等",
    "T10n0291_004:0614a23": "聲：「善哉善哉，卿佛之子，乃能頒宣如來無",
    "T10n0291_004:0614a24": "等倫法。又，所翫習皆順普賢，達無量稱，入",
    "T10n0291_004:0614a25": "音聲號，親從如來辭來至此。其佛世界名",
    "T10n0291_004:0614a26": "曰普光，其法亦然。如今於此等無有異，咸說",
    "T10n0291_004:0614a27": "斯法，承佛聖旨逮如來典。是為，佛子！證明現",
    "T10n0291_004:0614a28": "在佛所建立詣此眾會。[0614a28] 「又如於今至此會",
    "T10n0291_004:0614a29": "者，十方法界所教無限亦復如是，咸同虛",
    "T10n0291_004:0614b01": "空。諸佛國土、一一界土、四方之域顯示如來",
    "T10n0291_004:0614b02": "之所建立佛之國土不可限量，百千佛土滿",
    "T10n0291_004:0614b03": "其中塵諸菩薩來皆是如來威神之德修無",
    "T10n0291_004:0614b04": "等倫。以此章句於是嚴飾，審諦無損、無能",
    "T10n0291_004:0614b05": "過者。」[0614b05] 於斯，普賢菩薩悉觀一切諸菩薩德；",
    "T10n0291_004:0614b06": "察法際已，宣暢大聖之姓族也。理釋諸佛無",
    "T10n0291_004:0614b07": "極之道，如來之法而無有侶，即便諮嗟廣達",
    "T10n0291_004:0614b08": "無邊，悉宿德本剖判光動一切無形。演說",
    "T10n0291_004:0614b09": "佛典，普解眾生志性所趣，靡不遍&#x89A9;，令諸",
    "T10n0291_004:0614b10": "群黎逮得，應時不捨法句；使諸菩薩念不可",
    "T10n0291_004:0614b11": "量道法光明，綜了縷練；世尊無極建立無",
    "T10n0291_004:0614b12": "慢，現言歌詠，一切如來悉為一身、合一法",
    "T10n0291_004:0614b13": "體。又復宣暢往本大行，精進力勢無所藏匿，",
    "T10n0291_004:0614b14": "吉祥之力等際所有。承佛威神，道之所感",
    "T10n0291_004:0614b15": "無可為喻、無言乃達。[0614b15] 爾時，普賢重告之曰：「菩",
    "T10n0291_004:0614b16": "薩大士逮得法忍有十事，以能具足於法忍",
    "T10n0291_004:0614b17": "者則無陰蓋，便致一切法忍之地，於諸佛法",
    "T10n0291_004:0614b18": "而無罣礙。何謂為十？一、達音響，二、柔順行，",
    "T10n0291_004:0614b19": "三、不起法忍，四曰、喻幻，五曰、野馬，六曰、若夢，",
    "T10n0291_004:0614b20": "七曰、呼響，八曰、若影，九曰、如化，十曰、如空，是",
    "T10n0291_004:0614b21": "為菩薩逮十法忍。[0614b21] 「彼則何謂為音響忍？諸所",
    "T10n0291_004:0614b22": "聞音不懷恐怖、不畏、不懅，喜樂思順，諸所遵",
    "T10n0291_004:0614b23": "行無所違失，是音響忍。[0614b23] 「何謂柔順法忍？菩",
    "T10n0291_004:0614b24": "薩隨順應遊法生而觀察法，造立行等，不",
    "T10n0291_004:0614b25": "為逆亂。設使諸法應柔順者，當度度之。志性",
    "T10n0291_004:0614b26": "清淨，遵修平等，勤加精進，順入成就，是柔順",
    "T10n0291_004:0614b27": "法忍。[0614b27] 「何謂菩薩不起法忍？菩薩設&#x89A9;諸法有",
    "T10n0291_004:0614b28": "所生者都無處所、不計滅盡、亦無所見。其不",
    "T10n0291_004:0614b29": "生者則無所滅、其無滅者則無所盡、其無盡",
    "T10n0291_004:0614c01": "者則無所壞、其無壞者則無崖底、其無底者",
    "T10n0291_004:0614c02": "則寂然地、其寂然地者則澹泊也、其澹泊",
    "T10n0291_004:0614c03": "者則無所行、其無所行者則無所願，是為不",
    "T10n0291_004:0614c04": "起第三法忍。[0614c04] 「何謂菩薩喻幻法忍？曉了諸法",
    "T10n0291_004:0614c05": "一切如幻，因緣而成。篤信一法濟度若干無",
    "T10n0291_004:0614c06": "央數法，以無數法等入一法、入於吾我、入無",
    "T10n0291_004:0614c07": "所入，諸所建立導利眾行悉無所著。猶如巨",
    "T10n0291_004:0614c08": "象眾乘之上，若幻不與眾象、車騎、步人遊居；",
    "T10n0291_004:0614c09": "不與男、女、童子、童女大小遊居；不與樹木、枝",
    "T10n0291_004:0614c10": "葉、華、實而俱遊居。菩薩曉了一切諸法若如",
    "T10n0291_004:0614c11": "幻者，不合、不散、不與地、水、火、風而俱遊居；不",
    "T10n0291_004:0614c12": "與晝、夜、十五日、一月、一歲而俱遊居；不計百",
    "T10n0291_004:0614c13": "年、千年、不與日月劫數而俱遊居；不與影",
    "T10n0291_004:0614c14": "響諸所見眾而俱遊居；不與若干、亦不",
    "T10n0291_004:0614c15": "若干而俱遊居、不以若干入于一事而俱遊",
    "T10n0291_004:0614c16": "居；不與微妙及劣下極，柔軟、&#x9E81;獷而俱遊",
    "T10n0291_004:0614c17": "居；不與&#x5C20;少、弘多遊居；不與有限、無限遊居；",
    "T10n0291_004:0614c18": "不與若干各異眾會并處色者而俱遊居。",
    "T10n0291_004:0614c19": "其眾會者，不與幻變而俱遊居；其所幻變，不",
    "T10n0291_004:0614c20": "與眾會而俱遊居。無居不居、無所不居，而等",
    "T10n0291_004:0614c21": "濟度一切諸見及若干幻各各異見。於斯，諸",
    "T10n0291_004:0614c22": "見永無所見，乃見一切諸趣根原，是為，佛子！",
    "T10n0291_004:0614c23": "名曰菩薩遊入如幻而度於世。世所行塵勞",
    "T10n0291_004:0614c24": "世、國土俗遊法世、吾我世、痛痒世、有為世、",
    "T10n0291_004:0614c25": "離有世、合會世、無合會世、分別世、所造行",
    "T10n0291_004:0614c26": "世，是為菩薩濟度世名。則為幻化普入諸",
    "T10n0291_004:0614c27": "世，不受眾生、不壞眾生，不受國土、不敗國",
    "T10n0291_004:0614c28": "土，不受于法、亦不壞法，不念過事、於過去",
    "T10n0291_004:0614c29": "事亦無所想、亦不離想，亦無當來、亦無造",
    "T10n0291_004:0615a01": "行，不墮未然、不住現在、不毀所存，則於佛",
    "T10n0291_004:0615a02": "道而不馳騁、不想念道，亦不與佛、亦不勸",
    "T10n0291_004:0615a03": "佛而取滅度，不住諸願、不捨所誓，遵修平",
    "T10n0291_004:0615a04": "等、亦不嚴淨，無所罣礙。開道國土，勸使進入，",
    "T10n0291_004:0615a05": "無所破壞，住于法本而不動轉。等入吾我、亦",
    "T10n0291_004:0615a06": "不違毀吾我之想，陰種諸入，訓誨眾行、蠲除",
    "T10n0291_004:0615a07": "所著、度脫黎庶。於斯諸行無所依猗，曉了",
    "T10n0291_004:0615a08": "諸法而悉平等，永不可得；分別諸法但假字",
    "T10n0291_004:0615a09": "耳，聖達明慧無能逝者。度脫眾生恒順時",
    "T10n0291_004:0615a10": "宜，亦不依猗群萌因緣。住于大哀，暢宿世行",
    "T10n0291_004:0615a11": "不可計會報應之事，皆令信了，是為幻喻第",
    "T10n0291_004:0615a12": "四法忍。",
    "T10n0291_004:0615a13": "[0615a13] 「何謂，佛子！菩薩大士野馬法忍？菩薩曉世一",
    "T10n0291_004:0615a14": "切所有悉為慌惚，猶如野馬，人遙&#x89A9;之。如",
    "T10n0291_004:0615a15": "江河流而有波起，達士了之炎氣無水。菩薩",
    "T10n0291_004:0615a16": "如是，分別諸法有無眾事，無內、無外，不有、不",
    "T10n0291_004:0615a17": "無、亦無斷滅，不計有常、不入教誨輕慢之內。",
    "T10n0291_004:0615a18": "觀&#x89A9;如有而無惡趣，心不歸外、亦不處內。",
    "T10n0291_004:0615a19": "為一像貌、若干之像，知無像貌。一切諸法具",
    "T10n0291_004:0615a20": "足微妙皆悉無本，是為野馬第五法忍。",
    "T10n0291_004:0615a21": "「何謂，佛子！菩薩大士喻夢法忍？菩薩觀世猶",
    "T10n0291_004:0615a22": "如夢想，如人之夢不處于世、不從世興、不",
    "T10n0291_004:0615a23": "從世生。又，夢者，夢無有欲界、亦無色界、無無",
    "T10n0291_004:0615a24": "色界。所以謂夢則無所生、悉無所有，夢無塵",
    "T10n0291_004:0615a25": "勞則無結恨。又計夢者，既無所生、亦無清",
    "T10n0291_004:0615a26": "淨，夢不見夢。菩薩大士觀一切世曉了如",
    "T10n0291_004:0615a27": "夢，亦無明達、亦無闇冥，夢者自然、夢無所",
    "T10n0291_004:0615a28": "著，夢者怳惚、夢者本淨，有所建立而有此",
    "T10n0291_004:0615a29": "夢。夢無所壞，因所念想故而有斯夢。設能",
    "T10n0291_004:0615b01": "曉了一切諸法若如夢者，開導世間，是為若",
    "T10n0291_004:0615b02": "夢第六法忍。",
    "T10n0291_004:0615b03": "[0615b03] 「何謂，佛子！菩薩大士如響法忍？菩薩學法，",
    "T10n0291_004:0615b04": "所入諸音，設有所學，度於未度，學法開",
    "T10n0291_004:0615b05": "化，了於一切。猶若呼響，非不有聲，然",
    "T10n0291_004:0615b06": "本悉寂，亦無所度。菩薩大士如是色像",
    "T10n0291_004:0615b07": "察於如來內外諸響，亦不別見內外諸事、亦",
    "T10n0291_004:0615b08": "不知外、亦不以內而了外事，不見所託，曉",
    "T10n0291_004:0615b09": "知言辭進退之宜，是為解知若干章句。因",
    "T10n0291_004:0615b10": "緣如響有所啟導，於諸法施靡所不達，亦",
    "T10n0291_004:0615b11": "無所礙；有所學者，分別曉了一切諸聲悉無",
    "T10n0291_004:0615b12": "所有。猶如天上殊妙玉女屬天帝釋，而以一",
    "T10n0291_004:0615b13": "口、身同時鼓出百千妓樂之音。又，其妓",
    "T10n0291_004:0615b14": "樂無所想念，口亦無念：『吾今演出百千妙響。』",
    "T10n0291_004:0615b15": "菩薩大士度諸境界亦無想念、亦無言辭，曉",
    "T10n0291_004:0615b16": "了權宜成無量音，方便無限度於世法亦不",
    "T10n0291_004:0615b17": "退還。常轉諸界入群黎眾，為諸會者分別說",
    "T10n0291_004:0615b18": "之，多所開導則建立之，口暢演現無罣礙音，",
    "T10n0291_004:0615b19": "遍諸佛土令其信樂。班宣經典訓導蒸庶，",
    "T10n0291_004:0615b20": "為奮光明散照未悟，悉使覺了一切諸音，",
    "T10n0291_004:0615b21": "縱有所說，皆無所生。遊若干音都無想念，益",
    "T10n0291_004:0615b22": "加開導，解無所生，宣諸覺場，逮至聖塗。菩薩",
    "T10n0291_004:0615b23": "大士已住於此等無所獲、令普聽者入於一",
    "T10n0291_004:0615b24": "切諸佛所興、面見諸佛轉於無限所度法輪，",
    "T10n0291_004:0615b25": "順無想念，是為如響第七法忍。",
    "T10n0291_004:0615b26": "[0615b26] 「何謂，佛子！菩薩大士若影法忍？菩薩不沒於",
    "T10n0291_004:0615b27": "世、不生於世、不遊於世、不出於世表、不行於",
    "T10n0291_004:0615b28": "世、不信法界、不壞習俗。又，於世界亦無不",
    "T10n0291_004:0615b29": "壞、不至於世、不貪樂世、不御於世、不長於",
    "T10n0291_004:0615b30": "世。又，彼菩薩不處於世、亦不度世、亦不奉",
    "T10n0291_004:0615c01": "行菩薩之行，無所篤信，於大誓願不實、不虛，",
    "T10n0291_004:0615c02": "不有、不無。無虛妄行，則趣一切諸佛之法，普",
    "T10n0291_004:0615c03": "周世間靡所不遍，於世俗法亦無所住，不",
    "T10n0291_004:0615c04": "隨俗教。猶若如影，假如日殿、亦如月照，男、",
    "T10n0291_004:0615c05": "女、樹木、山陵、屋宅、諸神宮殿、諸江河流若干",
    "T10n0291_004:0615c06": "種形，無量因緣不可盡極。諸所方面，因日光",
    "T10n0291_004:0615c07": "明悉&#x89A9;眾像，知其所趣如清淨水。又如船",
    "T10n0291_004:0615c08": "師，若夜光珠因其所見而得自恣。於斯，所",
    "T10n0291_004:0615c09": "好當所施者；其不清淨、無光耀者，悉蒙其",
    "T10n0291_004:0615c10": "明，而蒙暉照亦無所造。又，其光明亦無所",
    "T10n0291_004:0615c11": "有——無有音響，亦無所生——因其光明而有所",
    "T10n0291_004:0615c12": "別。然其光明無所遊居，雖為清顯亦復不",
    "T10n0291_004:0615c13": "與。清顯同處於光明地亦謂光明，照若干",
    "T10n0291_004:0615c14": "流亦無所照，則無所周，影亦不入江河、泉",
    "T10n0291_004:0615c15": "源、大海、淵池。又計其影亦無所處、亦無所",
    "T10n0291_004:0615c16": "著，其影所現亦無鮮潔，不有瑕疵。斯影不",
    "T10n0291_004:0615c17": "現，則於彼間不猗得本；其影廣現，無遠、",
    "T10n0291_004:0615c18": "無近。[0615c18] 「菩薩如是，所開化者已及彼性，志行所",
    "T10n0291_004:0615c19": "趣而得自在。所觀眾生道慧之場，有所勸",
    "T10n0291_004:0615c20": "化他志所行，等無差特，分別己身所遊道場",
    "T10n0291_004:0615c21": "而普審察己界、他界悉無二品。如種樹者，從",
    "T10n0291_004:0615c22": "始生芽，展轉滋茂，稍漸成長而生莖節、枝",
    "T10n0291_004:0615c23": "葉、華、實。菩薩如是，於己法界及與他界分別",
    "T10n0291_004:0615c24": "諸相，法無有二，則得超入無礙本際。彼菩薩",
    "T10n0291_004:0615c25": "身則得越過不可思議諸佛國土，見諸佛土",
    "T10n0291_004:0615c26": "亦無所著，於諸世界亦不轉移，至諸佛界亦",
    "T10n0291_004:0615c27": "無所至。法身所至如日殿影在所具矣，其",
    "T10n0291_004:0615c28": "身普入，現一切界；有所現生，行無罣礙，亦不",
    "T10n0291_004:0615c29": "分身、亦無所行。無是世間世俗之想，蠲除",
    "T10n0291_004:0616a01": "方土虛無之辭、亦不散身，逮不終始，無所不",
    "T10n0291_004:0616a02": "覆。如來之種本際所行亦不復淨身、口、意行，",
    "T10n0291_004:0616a03": "便得遊入諮嗟無量，淨一切身靡不周達，是",
    "T10n0291_004:0616a04": "為如影第八法忍。",
    "T10n0291_004:0616a05": "[0616a05] 「何謂，佛子！菩薩大士如化法忍？菩薩普入世",
    "T10n0291_004:0616a06": "俗，若有所至，觀了眾生一切如化，然不適",
    "T10n0291_004:0616a07": "識，念如化事。所謂化者，則謂一切諸有世",
    "T10n0291_004:0616a08": "界因所造行、思想所化，皆是一切苦樂顛倒",
    "T10n0291_004:0616a09": "斯化等類。一切世間悉緣無明，或以思想便",
    "T10n0291_004:0616a10": "成塵勞眾想之念，因緣化生，由是建立宣暢",
    "T10n0291_004:0616a11": "諮嗟音響法律。以無想教而開化之，堅固不",
    "T10n0291_004:0616a12": "退，導令平等，悟諸不覺，立志誓願，行如化",
    "T10n0291_004:0616a13": "者。觀察如來大哀之行，黎庶化生曉了於斯，",
    "T10n0291_004:0616a14": "謂修法輪善權方便，以慧無畏、四分別辯聖",
    "T10n0291_004:0616a15": "達自在。如是，菩薩化度于世，超世功德、辯",
    "T10n0291_004:0616a16": "才自由恢弘無際，入於無量億千之眾，處於",
    "T10n0291_004:0616a17": "其中而得自恣，悉能曉了人行、天動、&#x89A9;無",
    "T10n0291_004:0616a18": "聖路，示以大道如其所行無所違失。譬如化",
    "T10n0291_004:0616a19": "人則無所念、亦無所造，不興心事、亦不於",
    "T10n0291_004:0616a20": "法而有所住，不從業起、亦不望報，無所遊至",
    "T10n0291_004:0616a21": "不出于世、亦不於世而成正覺，亦不念法、不",
    "T10n0291_004:0616a22": "習諸法，亦不久住、亦不須臾，亦無所處、不行",
    "T10n0291_004:0616a23": "習俗，不長世間、無方面辭，不近諸限、亦無",
    "T10n0291_004:0616a24": "不限，不增、不損，無有篤信、亦無不信，無有",
    "T10n0291_004:0616a25": "賢聖、亦不凡夫，無有塵勞、亦不結恨，不沒、",
    "T10n0291_004:0616a26": "不生，亦無有慧、亦無不慧，亦無所有、亦無微",
    "T10n0291_004:0616a27": "妙，不依猗世、亦不導御，於諸法界不智、不",
    "T10n0291_004:0616a28": "愚，亦無所受、亦無不受，無有五陰、亦不無",
    "T10n0291_004:0616a29": "陰，無有生死、亦不滅度，不有、不無。如是，菩",
    "T10n0291_004:0616b01": "薩遊行於世，修菩薩行，曉了辯才，不建憍慢，",
    "T10n0291_004:0616b02": "&#x89A9;見世間，無有自大，遵所修行。不為己身、不",
    "T10n0291_004:0616b03": "為世俗，無放逸者，而無吾我、離著貢高，亦",
    "T10n0291_004:0616b04": "不倚此、亦不依俗，捨其慢恣、無所想念，不處",
    "T10n0291_004:0616b05": "於世、不斷於世，亦不於法而溢自在、不於",
    "T10n0291_004:0616b06": "人界有所猗著，無所開導、亦不處於眾生之",
    "T10n0291_004:0616b07": "界，無有所願、亦無想念、亦無所淨。又，於諸",
    "T10n0291_004:0616b08": "法無所莊嚴，諸佛之法悉無所有，具足成",
    "T10n0291_004:0616b09": "就乃至大道。又斯諸法不有、不無，猶如彼",
    "T10n0291_004:0616b10": "化不有、不無。[0616b10] 「達化菩薩住於法忍而等曉了",
    "T10n0291_004:0616b11": "一切佛道，已得成就，造立誠諦，斯則菩薩",
    "T10n0291_004:0616b12": "周攬佛法，如化無處，普於佛道而無所獲。",
    "T10n0291_004:0616b13": "眾生之行無諸陰蓋，不起有身、入一切身而",
    "T10n0291_004:0616b14": "開導之，有所建立而無所著。若見色者，於色",
    "T10n0291_004:0616b15": "如化，悉無所著，而等具足；真諦本際，自然",
    "T10n0291_004:0616b16": "之明有所照耀，於解脫法而無所猗；於一",
    "T10n0291_004:0616b17": "切法，現有所生而無所生。如彼化人無所識",
    "T10n0291_004:0616b18": "念，本性清淨，有所受言如所諮講，順一切",
    "T10n0291_004:0616b19": "律、亦無想念。如化感動，變異所造，現來詣",
    "T10n0291_004:0616b20": "此一切如來至聖道場，無諸退緣、亦無所生，",
    "T10n0291_004:0616b21": "興無罣礙，成一切力，悉無所想。如彼化人，其",
    "T10n0291_004:0616b22": "心咸達而不蔽礙圍神之山，是為如化第九",
    "T10n0291_004:0616b23": "法忍。",
    "T10n0291_004:0616b24": "[0616b24] 「何謂，佛子！菩薩大士如空法忍？菩薩觀入眾",
    "T10n0291_004:0616b25": "生之界，猶如虛空，無有緣相；一切法眾亦復",
    "T10n0291_004:0616b26": "如茲。入諸佛土而無有誠，諸法虛空無有",
    "T10n0291_004:0616b27": "二事，菩薩如斯入無所誓。猶如虛空苞諸佛",
    "T10n0291_004:0616b28": "土亦復如斯，無所縛著，興於如來所入之",
    "T10n0291_004:0616b29": "力而俱遊同。猶如虛空所入無二；道亦如斯，",
    "T10n0291_004:0616c01": "無去、來、今；慧亦如之，皆分別說一切諸法",
    "T10n0291_004:0616c02": "所入如是。菩薩大士逮得法忍，猶如虛空，所",
    "T10n0291_004:0616c03": "致聖慧亦復如茲。於斯諸乘有所致獲悉",
    "T10n0291_004:0616c04": "如虛空，身，口，意所獲自在。猶如虛空，所逮",
    "T10n0291_004:0616c05": "諸法因意所念而有所成。猶如虛空，於一",
    "T10n0291_004:0616c06": "切法而無所種，不沒，不生；菩薩如是，於一切",
    "T10n0291_004:0616c07": "法而得自在，不終、不始。猶如虛空，無有處所、",
    "T10n0291_004:0616c08": "無能毀者，於諸通慧無有處所、亦無所壞。於",
    "T10n0291_004:0616c09": "諸佛力猶如虛空自然而住，於一切世而無",
    "T10n0291_004:0616c10": "所住，則為自然之境界也。菩薩如是，建立眾",
    "T10n0291_004:0616c11": "生，亦無所立，一切如化。猶如虛空，不起、不",
    "T10n0291_004:0616c12": "滅、亦無所生，合受一切世界所有；菩薩大",
    "T10n0291_004:0616c13": "士如是，亦無所住、無所成就、有所嚴淨也，",
    "T10n0291_004:0616c14": "因其普顯一切世界。猶如虛空，無有處所、亦",
    "T10n0291_004:0616c15": "無方面，無有邊際、亦無崖底，暢達深廣，靡",
    "T10n0291_004:0616c16": "不周至；菩薩如是，無有處所、亦無方面而有",
    "T10n0291_004:0616c17": "所至也，於一切法宣達恢弘，等御諸行靡不",
    "T10n0291_004:0616c18": "周遍。猶如虛空，有住依立則無所生，而現眾",
    "T10n0291_004:0616c19": "庶含裹眾形；菩薩如是，不行、不住，遊隨眾",
    "T10n0291_004:0616c20": "行而有所現、亦無所生。猶如虛空，無有形",
    "T10n0291_004:0616c21": "像、亦無不像，無清淨行、亦無穢濁，因有道",
    "T10n0291_004:0616c22": "御；菩薩如是，無世形像、無度世像、無無量",
    "T10n0291_004:0616c23": "像，因有所現。[0616c23] 「猶如虛空，無有久固、無須臾",
    "T10n0291_004:0616c24": "立；菩薩如是，不久存立、不須臾住。猶如現",
    "T10n0291_004:0616c25": "影而無有影，為菩薩行若曉了此乃得究",
    "T10n0291_004:0616c26": "竟。行如虛空，現諸塵勞而無穢疵、現諸結",
    "T10n0291_004:0616c27": "恨而無怨憎；菩薩如是，則以道力降伏眾魔，",
    "T10n0291_004:0616c28": "一切清淨，其心鮮潔，寂寞、恬怕，等苞一切",
    "T10n0291_004:0616c29": "世間所有。又如虛空所裹世間，等無差特；",
    "T10n0291_004:0617a01": "菩薩如是，於一切法而悉平均。菩薩大士又",
    "T10n0291_004:0617a02": "於諸法亦無所礙、無所亡失。猶如虛空等",
    "T10n0291_004:0617a03": "裹一切，欲限虛空無有邊際；菩薩如是，於",
    "T10n0291_004:0617a04": "一切法志性俱遊。又，其道心無有邊際。所以",
    "T10n0291_004:0617a05": "者何？其虛空者，所周平等。菩薩於己而遵修",
    "T10n0291_004:0617a06": "行，成就清淨、造於平等為一周業，則以一",
    "T10n0291_004:0617a07": "事轉為無量，普遊諸剎。若如虛空，於諸佛",
    "T10n0291_004:0617a08": "土無所究竟而得具足，於諸方面而無所住，",
    "T10n0291_004:0617a09": "遊入諸方成就神通，一切諸德、不可限量",
    "T10n0291_004:0617a10": "殊特之事自然具足，悉獲諸法至度無極、得",
    "T10n0291_004:0617a11": "堅固術、志如虛空。若如金剛，於一切響無",
    "T10n0291_004:0617a12": "所想念，開導諸音則不違捨法輪之轉。[0617a12] 「假使",
    "T10n0291_004:0617a13": "菩薩行能具足成斯忍者，則得自在、亦無所",
    "T10n0291_004:0617a14": "至，無往、無來，悉無所趣乃得自在而無所",
    "T10n0291_004:0617a15": "滅。便於無為而得由己，無所亡失除無實",
    "T10n0291_004:0617a16": "身，成就真體，順如律教。心無所望則為一",
    "T10n0291_004:0617a17": "相，其身自在入於無相，則以無相無有限",
    "T10n0291_004:0617a18": "量。佛力無限，身普自恣，靡不周達，則護己",
    "T10n0291_004:0617a19": "行，身無所壞而得由己。堅固平等，有所降",
    "T10n0291_004:0617a20": "伏，一切普入，其因咸&#x89A9;，眼則清淨；已無",
    "T10n0291_004:0617a21": "陰蓋離欲之行，亦無不行。猶如虛空，寂默無",
    "T10n0291_004:0617a22": "限，所入之處則以無忍無所不忍，是所謂",
    "T10n0291_004:0617a23": "功德也，己普辯大至于澹泊。猶如虛空，無",
    "T10n0291_004:0617a24": "有危厄；一切菩薩曉了所行、入于清淨，心",
    "T10n0291_004:0617a25": "等如空，無所毀失。一切佛法若巨海，殊特",
    "T10n0291_004:0617a26": "無限，有所遊入，無有斷絕。入諸佛土，建立誘",
    "T10n0291_004:0617a27": "導無限國界眾生之黨，虛空無底，離諸色像、",
    "T10n0291_004:0617a28": "無眾音響。察長見諸普隨示現，尋開化之，",
    "T10n0291_004:0617a29": "具足成就，志固如空，無能沮敗，其心堅強，悉",
    "T10n0291_004:0617b01": "得究竟。普等世界亦如虛空悉無所有，其堅",
    "T10n0291_004:0617b02": "固者，無趣諸世，除諸恩愛，能具大道。其劫",
    "T10n0291_004:0617b03": "悉燒天地然盡，不燒虛空，虛空總攬含受一",
    "T10n0291_004:0617b04": "切諸佛世界。菩薩如是入於諸力、建立無",
    "T10n0291_004:0617b05": "上正真之慧，是為，佛子！菩薩大士了諸法如",
    "T10n0291_004:0617b06": "空第十法忍。」[0617b06] 普賢菩薩說是經時，諸菩薩眾，",
    "T10n0291_004:0617b07": "諸天、龍、神、阿須倫、世人，莫不歡喜。"
}