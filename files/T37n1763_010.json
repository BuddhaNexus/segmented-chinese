{
    "T37n1763_010:0421a02": "大般涅槃經集解卷第十(金剛身品第五　名字",
    "T37n1763_010:0421a03": "功德品第六)",
    "T37n1763_010:0421a05": "　釋百非義",
    "T37n1763_010:0421a06": "　出護法國王護弘法比丘",
    "T37n1763_010:0421a07": "　釋開隨護法持刀仗白衣行",
    "T37n1763_010:0421a08": "　釋受持此經不隨四趣",
    "T37n1763_010:0421a09": "　釋此經具七善　釋此經八味具足",
    "T37n1763_010:0421a10": "金剛身品第五",
    "T37n1763_010:0421a11": "案。道生曰。長壽之與金剛。皆共談丈六。但內",
    "T37n1763_010:0421a12": "外言之耳。長壽為外應之跡。金剛為內照之",
    "T37n1763_010:0421a13": "實。實照體圓。故無法也。僧亮曰。答問金剛體",
    "T37n1763_010:0421a14": "不可壞也。有人命不盡。而諸根壞。故須兩說",
    "T37n1763_010:0421a15": "也。法瑤曰。上明長壽無窮。然未必不念念相",
    "T37n1763_010:0421a16": "續。今明金剛堅固。非念所遷壞也。前因義",
    "T37n1763_010:0421a17": "此顯體也僧宗曰。答第二問也。答因答果。即",
    "T37n1763_010:0421a18": "為兩段也。寶亮曰。此品前明果後明因。今以",
    "T37n1763_010:0421a19": "果題品也。如來以法性為體。無有無無。百非",
    "T37n1763_010:0421a20": "所不及。絕有相之境也。大分為五。第一初有",
    "T37n1763_010:0421a21": "兩行。總辨金剛身相。體常不動。非食所資也。",
    "T37n1763_010:0421a22": "第二從迦葉發問以下。據迹為難也。第三從",
    "T37n1763_010:0421a23": "佛告迦葉以下。將欲答難。且更廣明法身。絕",
    "T37n1763_010:0421a24": "百非之相也。第四從如來所以示病苦者。正",
    "T37n1763_010:0421a25": "答迦葉難。釋應現無常塵土之意也。第五領",
    "T37n1763_010:0421a26": "解。自說己之體常。兼傳被於未聞者也。智秀",
    "T37n1763_010:0421a27": "曰。就答果問中。有四翻。第一兩行正答問也。",
    "T37n1763_010:0421a28": "第二迦葉難。第三佛答也。第四勸信。",
    "T37n1763_010:0421a29": "爾時世尊復告迦葉(至)非雜食身即是法身。",
    "T37n1763_010:0421b01": "案。僧亮曰。法者。無非法之義。釋非食身也。",
    "T37n1763_010:0421b02": "食所長養。非法橫生。名思欲身。",
    "T37n1763_010:0421b03": "迦葉白佛言世尊如佛所說(至)如來今當入涅",
    "T37n1763_010:0421b04": "槃故。案。僧宗曰。迦葉執迹為難。以和妙釋。",
    "T37n1763_010:0421b05": "佛告迦葉汝今莫謂(至)堅牢難壞非人天身。",
    "T37n1763_010:0421b06": "案。僧宗曰。尋此釋意。從初至非識離心以來。",
    "T37n1763_010:0421b07": "偏明真應不異也。從非識離心以下。就不即",
    "T37n1763_010:0421b08": "以明義也。非人天身者。位過五道也。智秀曰。",
    "T37n1763_010:0421b09": "尋此答旨。有二別。第一先以四科。廣解法身",
    "T37n1763_010:0421b10": "之相。第二結也。第一科。從此訖如來之身非",
    "T37n1763_010:0421b11": "身。先明非惡身。以約迦葉難也。第二從是身",
    "T37n1763_010:0421b12": "訖非識。就名相中。辨不生不滅身也。即以兩",
    "T37n1763_010:0421b13": "緣釋之。初從不集不脩以下。明不從集起也。",
    "T37n1763_010:0421b14": "次從無有動搖以下。明在果不復更隨緣造",
    "T37n1763_010:0421b15": "業。以此二緣。知法身不生滅也。第三從離心",
    "T37n1763_010:0421b16": "亦不離心以下。帶應明本。正顯應由本有故。",
    "T37n1763_010:0421b17": "本從於應。以制名也。第四從如來之身成就",
    "T37n1763_010:0421b18": "以下。向雖以三緣。顯法身相。皆是名相中者。",
    "T37n1763_010:0421b19": "未盡其美。乃更明法身妙絕眾相。非謂無法",
    "T37n1763_010:0421b20": "可名。正以法身德。廣非下地方言所能盡耳。",
    "T37n1763_010:0421b21": "非恐怖身。案。僧宗曰。離生死恐怖也。",
    "T37n1763_010:0421b22": "非雜食身。案。僧宗曰。不為四食所養。",
    "T37n1763_010:0421b23": "如來之身非身是身。案。僧亮曰。身以生滅",
    "T37n1763_010:0421b24": "聚積為義。而有真有應也。真身非生滅積聚。",
    "T37n1763_010:0421b25": "故非身也。應身無生不生。無形不形。故是身",
    "T37n1763_010:0421b26": "也。僧宗曰。非形累之身。即是法身之謂也。",
    "T37n1763_010:0421b27": "不生不滅。案。僧宗曰。離有為相。",
    "T37n1763_010:0421b28": "不集不脩。案。僧宗曰。非業煩惱。",
    "T37n1763_010:0421b29": "無量無邊。案。僧亮曰。身無大小。難可定取",
    "T37n1763_010:0421c01": "也。僧宗曰。法身彌覆。豈有邊表也。",
    "T37n1763_010:0421c02": "無知無形。案。僧亮曰。大悟無知。妙像無形。",
    "T37n1763_010:0421c03": "僧宗曰。知形生於立稱。法身妙絕。絕待故也。",
    "T37n1763_010:0421c04": "畢竟清淨。案。僧亮曰。有知有形。非清非濁。",
    "T37n1763_010:0421c05": "僧宗曰。雙遣乃淨也。",
    "T37n1763_010:0421c06": "無有動搖。案。僧亮曰。釋清淨也。有知則有",
    "T37n1763_010:0421c07": "所不知。有形則有所不形。可動可搖。豈曰淨",
    "T37n1763_010:0421c08": "也。僧宗曰。法身凝寂。孰能動耶。",
    "T37n1763_010:0421c09": "無受無行不住不作無味無雜非是有為。",
    "T37n1763_010:0421c10": "案。僧亮曰。此下至非有為。釋上無知也。受緣",
    "T37n1763_010:0421c11": "則行。行則有住。住便有作。作必味著。著則雜",
    "T37n1763_010:0421c12": "惡斯集。惡集則體無留停。有為法也。以無此",
    "T37n1763_010:0421c13": "故。非有為也。僧宗曰。位滿故。不受住位。故",
    "T37n1763_010:0421c14": "不行。不住生死。故不住也。作即是業。味即煩",
    "T37n1763_010:0421c15": "惱。雜即是果也。",
    "T37n1763_010:0421c16": "非業非果非行非滅非心非數。案。僧亮曰。",
    "T37n1763_010:0421c17": "釋非有為也。有為則是業。是果。是行。是滅。",
    "T37n1763_010:0421c18": "由心數而起。非之故無也。僧宗曰。離有餘果。",
    "T37n1763_010:0421c19": "故非業非果。離無餘果。故非行非滅也。非心",
    "T37n1763_010:0421c20": "心數。離四陰也。",
    "T37n1763_010:0421c21": "不可思議常不可思議。案。僧亮曰。真身如",
    "T37n1763_010:0421c22": "是不可思議。或謂真不可議。應是可議。故曰",
    "T37n1763_010:0421c23": "應即是真常不可議也。僧宗曰。三乘十地。不",
    "T37n1763_010:0421c24": "能量也。",
    "T37n1763_010:0421c25": "無識離心。案。僧亮曰。釋上非心也。現分別",
    "T37n1763_010:0421c26": "故。名為識也。能生後有。故名為心。今謂無分",
    "T37n1763_010:0421c27": "別。故非識。不生後有。故非心也。僧宗曰。從",
    "T37n1763_010:0421c28": "此以下。真應雙明也。",
    "T37n1763_010:0421c29": "亦不離心。案。僧亮曰。雖不分別。而無事不",
    "T37n1763_010:0422a01": "知也。僧宗曰。上既言無識。謂同木石。拂此疑",
    "T37n1763_010:0422a02": "故。亦不離心也。",
    "T37n1763_010:0422a03": "其心平等。案。僧亮曰。雖知而無知相也。僧",
    "T37n1763_010:0422a04": "宗曰。絕高下故。故言平也。無優劣故。故言等",
    "T37n1763_010:0422a05": "也。",
    "T37n1763_010:0422a06": "無有亦有。案。僧亮曰。無生住滅。故非有。智",
    "T37n1763_010:0422a07": "周三世。故亦有也。僧宗曰。法身無像。故無",
    "T37n1763_010:0422a08": "有。丈六通化。故亦有也。",
    "T37n1763_010:0422a09": "無有去來而亦去來。案。僧宗曰。既無有色。",
    "T37n1763_010:0422a10": "誰去誰來。垂形六道。見有去來。",
    "T37n1763_010:0422a11": "不破不壞不斷不絕不出不滅。案。僧亮曰。",
    "T37n1763_010:0422a12": "上云去來。似有破壞出滅。今明無此。以釋非",
    "T37n1763_010:0422a13": "有為也。僧宗曰。離四相故。不破乃至不絕也。",
    "T37n1763_010:0422a14": "體非未來故。不出至現在。不滅入過去也。",
    "T37n1763_010:0422a15": "非主亦主。案。僧亮曰。心居物下。故非主。具",
    "T37n1763_010:0422a16": "八自在。故亦主也。僧宗曰。法身妙絕。何依何",
    "T37n1763_010:0422a17": "主。道王三千。故云亦主。",
    "T37n1763_010:0422a18": "非有非無。案。僧亮曰。兩非重說。終遣有耳。",
    "T37n1763_010:0422a19": "僧宗曰。不同二十五有。故非有。不同太虛。故",
    "T37n1763_010:0422a20": "非無也。亦曰法身故非有。應迹故非無也。",
    "T37n1763_010:0422a21": "非覺非觀非字非不字。案。僧亮曰。非人非",
    "T37n1763_010:0422a22": "天。故非字。應人名人。故非不字也。僧宗曰。",
    "T37n1763_010:0422a23": "離麁細心相。故非覺觀也。夫名生於形。無狀",
    "T37n1763_010:0422a24": "故無名。應用故有字也。",
    "T37n1763_010:0422a25": "非定非不定。案。僧亮曰。心馳萬境。故非定。",
    "T37n1763_010:0422a26": "寂然不動。故非不定也。僧宗曰。能大能小。故",
    "T37n1763_010:0422a27": "非定也。其體常湛。故非不定也。",
    "T37n1763_010:0422a28": "不可見了了見。案。僧亮曰。十地所不覩。故",
    "T37n1763_010:0422a29": "不可見。後身見故。了了見也。",
    "T37n1763_010:0422b01": "無處亦處無宅亦宅。案。僧亮曰。真則非人。",
    "T37n1763_010:0422b02": "無處無宅也。常在五道。故亦處亦宅也。",
    "T37n1763_010:0422b03": "無闇無明。案。僧亮曰。洞鑒三世。故無闇也。",
    "T37n1763_010:0422b04": "現同凡夫。故無明也。",
    "T37n1763_010:0422b05": "無有寂靜而亦寂靜。案。僧亮曰。無事不為。",
    "T37n1763_010:0422b06": "而常無為。僧宗曰。分身散體。故無寂靜也。常",
    "T37n1763_010:0422b07": "果恬然。故言亦寂靜也。",
    "T37n1763_010:0422b08": "是無所有不受不施。案。僧亮曰。無二十五",
    "T37n1763_010:0422b09": "有。故無有也。不衣不食。故不受也。功德無",
    "T37n1763_010:0422b10": "增。故無施也。僧宗曰。雖言始有。視聽不得。",
    "T37n1763_010:0422b11": "故無有也。位居足地。故不受也。離因相故。故",
    "T37n1763_010:0422b12": "無施也。",
    "T37n1763_010:0422b13": "清淨無垢無諍斷諍。案。僧亮曰。釋上句也。",
    "T37n1763_010:0422b14": "無是無非。故無諍也。僧宗曰。煩惱是諍。以斷",
    "T37n1763_010:0422b15": "盡故。故言無也。",
    "T37n1763_010:0422b16": "住無住處。案。僧亮曰。釋上無宅亦宅句也。",
    "T37n1763_010:0422b17": "僧宗曰。涅槃無域真所居也。",
    "T37n1763_010:0422b18": "不取不墮。案。僧亮曰。不進求故不取也。不",
    "T37n1763_010:0422b19": "退故不墮也。僧宗曰。因取故墮。不取故不墮",
    "T37n1763_010:0422b20": "也。",
    "T37n1763_010:0422b21": "非法非非法非福田非非福田。案。僧亮曰。",
    "T37n1763_010:0422b22": "絕軌相故非法。化人故非非法也。絕言故非",
    "T37n1763_010:0422b23": "田。應供故非非田。",
    "T37n1763_010:0422b24": "無盡不盡離一切盡。案。僧亮曰。釋上句也。",
    "T37n1763_010:0422b25": "湛然故無盡也。僧宗曰。移劫不窮。故言無盡。",
    "T37n1763_010:0422b26": "即是不盡。故離一切盡也。",
    "T37n1763_010:0422b27": "是空離空。案。僧亮曰。無性無相。故是空也。",
    "T37n1763_010:0422b28": "離無常無我。故離空也。僧宗曰。空無生死。即",
    "T37n1763_010:0422b29": "離空也。",
    "T37n1763_010:0422c01": "雖不常住非念念滅。案。僧亮曰。體無生滅。",
    "T37n1763_010:0422c02": "或隱或顯。僧宗曰。絕言故。不可名之為常。絕",
    "T37n1763_010:0422c03": "眾相故。非念念滅。",
    "T37n1763_010:0422c04": "無有垢濁。案。僧亮曰。釋不滅也。",
    "T37n1763_010:0422c05": "無字離字非聲非說。案。僧宗曰。釋不滅也。",
    "T37n1763_010:0422c06": "亦非脩集非稱非量。案。僧亮曰。了因非作",
    "T37n1763_010:0422c07": "故。因非脩集也。絕思議故。非稱量也。僧宗",
    "T37n1763_010:0422c08": "曰。無所進故。非脩集也。無相待故。非稱量也。",
    "T37n1763_010:0422c09": "非一非異。案。僧亮曰。方圓殊應。故非一也。",
    "T37n1763_010:0422c10": "真性不改。故不異也。",
    "T37n1763_010:0422c11": "非像非相諸相莊嚴。案。僧亮曰。妙絕眾相。",
    "T37n1763_010:0422c12": "而相超世。",
    "T37n1763_010:0422c13": "非勇非畏無寂不寂。案。僧亮曰。摧四魔故",
    "T37n1763_010:0422c14": "非畏也。無靜不靜。故無寂。",
    "T37n1763_010:0422c15": "無熱不熱無可覩見無有相貌。案。僧亮曰。",
    "T37n1763_010:0422c16": "動靜一體。其相難見。",
    "T37n1763_010:0422c17": "如來度脫一切眾生(至)法無有二故不可量。",
    "T37n1763_010:0422c18": "案。僧亮曰。出其事也。",
    "T37n1763_010:0422c19": "無等等。案。僧亮曰。唯佛與佛等也。",
    "T37n1763_010:0422c20": "平如虛空。案。僧亮曰。釋等義也。",
    "T37n1763_010:0422c21": "無有相貌同無生性不斷不常常行一乘眾生",
    "T37n1763_010:0422c22": "見三。案。僧亮曰。無有相貌。出等事也。或三",
    "T37n1763_010:0422c23": "或一釋等義。",
    "T37n1763_010:0422c24": "不退不轉斷一切結不戰不觸。案。僧亮曰。",
    "T37n1763_010:0422c25": "大乘所無也。僧宗曰。四魔已盡。故不戰也。滅",
    "T37n1763_010:0422c26": "於攀緣。故無觸也。",
    "T37n1763_010:0422c27": "非性住性。案。僧亮曰。無自性故非性也。不",
    "T37n1763_010:0422c28": "改變易。故住性也。",
    "T37n1763_010:0422c29": "非合非散非長非短(至)非增非損非勝非負。",
    "T37n1763_010:0423a01": "案。僧亮曰。總釋上也。",
    "T37n1763_010:0423a02": "如來之身成就如是(至)非有為非無為非世非",
    "T37n1763_010:0423a03": "不世。案。僧亮曰。有知知則不等也。",
    "T37n1763_010:0423a04": "非作非不作。案。僧亮曰。謂是了因非作因",
    "T37n1763_010:0423a05": "也。",
    "T37n1763_010:0423a06": "非依非不依(至)除一法相不可算數。案。僧亮",
    "T37n1763_010:0423a07": "曰。不可一方一數取也。僧宗曰。若謂得一法",
    "T37n1763_010:0423a08": "相。在百非外者。亦除之也。一解云。除方便一",
    "T37n1763_010:0423a09": "法也。",
    "T37n1763_010:0423a10": "般涅槃時不般涅槃。案。僧宗曰。物見有滅。",
    "T37n1763_010:0423a11": "竟不滅也。",
    "T37n1763_010:0423a12": "如來法身皆悉成就如是無量微妙功德。",
    "T37n1763_010:0423a13": "案。僧亮曰。總結上也。",
    "T37n1763_010:0423a14": "迦葉唯有如來乃知是相非諸聲聞緣覺所知。",
    "T37n1763_010:0423a15": "案。僧亮曰。結上不思議也。",
    "T37n1763_010:0423a16": "迦葉如是功德成如來身非是雜食所長養身。",
    "T37n1763_010:0423a17": "案。僧亮曰。結上法身妙極。離生死也。",
    "T37n1763_010:0423a18": "迦葉如來真身功德如是(至)為欲調伏諸眾生",
    "T37n1763_010:0423a19": "故。案。僧亮曰。結上應身。雖生不生。",
    "T37n1763_010:0423a20": "善男子汝今常知如來之身即金剛身。案。",
    "T37n1763_010:0423a21": "僧亮曰。以本迹相。即雙結也。",
    "T37n1763_010:0423a22": "汝從今日常當專心(至)說如來身即是法身。",
    "T37n1763_010:0423a23": "案。僧宗曰。備上眾德。本迹相關。其旨顯然。",
    "T37n1763_010:0423a24": "勸令受持。廣弘化也。",
    "T37n1763_010:0423a25": "迦葉菩薩白佛言世尊(至)亦當為人如是廣說。",
    "T37n1763_010:0423a26": "案。智秀曰。領解也。",
    "T37n1763_010:0423a27": "唯然世尊如來法身金剛不壞而未能知所因",
    "T37n1763_010:0423a28": "云何。案。僧亮曰。答問復以何因緣。得大堅",
    "T37n1763_010:0423a29": "固力也。下文舉護法為因也。僧宗曰。答因中",
    "T37n1763_010:0423b01": "有四段。第一列三種章門。所謂護法引證開",
    "T37n1763_010:0423b02": "制也。第二廣此三也。第三明末代通法人也。",
    "T37n1763_010:0423b03": "第四明不但通經。亦協通律為化也。寶亮曰。",
    "T37n1763_010:0423b04": "就此答中。大分為三。第一總答。以護法為因",
    "T37n1763_010:0423b05": "也。第二佛自引證。我昔親行此因也。第三從",
    "T37n1763_010:0423b06": "持正法者。不受五戒。廣辨護法之相也。護法",
    "T37n1763_010:0423b07": "者。不出二途。一者據萬行為端。自守戒行。任",
    "T37n1763_010:0423b08": "持在心。二者不顧形命。但使法弘也。若能弘。",
    "T37n1763_010:0423b09": "建立之心令惡改。而法通者。故佛於下文。歎",
    "T37n1763_010:0423b10": "護法者。自利利人之功勝也。智秀曰。大分此",
    "T37n1763_010:0423b11": "答。為兩段。第一舉問求答。第二正答也。答中",
    "T37n1763_010:0423b12": "又有二別。一略二廣也。此即大分中之第一。",
    "T37n1763_010:0423b13": "舉問求答也。",
    "T37n1763_010:0423b14": "佛告迦葉以能護持正法因緣故得成就是金",
    "T37n1763_010:0423b15": "剛身。案。智秀曰。此下正答中。第一略門也。",
    "T37n1763_010:0423b16": "有兩翻。此第一直答。",
    "T37n1763_010:0423b17": "迦葉我於往昔護法因緣(至)是金剛身常住不",
    "T37n1763_010:0423b18": "壞。案。僧亮曰。護法法全。是故感得身不可",
    "T37n1763_010:0423b19": "壞也。智秀曰。此第二自舉往昔。略為證也。",
    "T37n1763_010:0423b20": "善男子護持正法者(至)守護持戒清淨比丘。",
    "T37n1763_010:0423b21": "案。寶亮曰。下文顯出家之人。有三品。在家之",
    "T37n1763_010:0423b22": "人。蠲去下品。唯出中上也。若不受五戒。而忘",
    "T37n1763_010:0423b23": "身護法。令法得通者。此實大勇猛也。出家通",
    "T37n1763_010:0423b24": "法之人。所以應與護法白衣持刀杖者俱者。",
    "T37n1763_010:0423b25": "此就末世之中為論耳。智秀曰。此下第二廣",
    "T37n1763_010:0423b26": "門也。有三翻。第一明在家人護法。第二引證。",
    "T37n1763_010:0423b27": "第三明出家之人。護法之法也。從此訖非持",
    "T37n1763_010:0423b28": "戒者。得如是名。第一辨在家之人護法。有二",
    "T37n1763_010:0423b29": "翻。第一正明護法。第二迦葉難也。此即第一",
    "T37n1763_010:0423c01": "翻也。",
    "T37n1763_010:0423c02": "迦葉菩薩白佛言世尊(至)當知是輩是禿居士。",
    "T37n1763_010:0423c03": "案。僧亮曰。與刀仗者俱。律有誠制。不名清",
    "T37n1763_010:0423c04": "淨。故須問也。僧宗曰。向列三章門。今欲廣",
    "T37n1763_010:0423c05": "釋護法之相。先假執聲聞教中。唯以獨靜為",
    "T37n1763_010:0423c06": "上。今佛釋此非上。以護法為勝也。智秀曰。此",
    "T37n1763_010:0423c07": "下第二翻也。為難之辭。雖在比丘。而實為顯",
    "T37n1763_010:0423c08": "在家之人。護法之法。",
    "T37n1763_010:0423c09": "佛告迦葉莫作是語言禿居士。案。僧亮曰。",
    "T37n1763_010:0423c10": "此下舉三種比丘。前出中品。次出上品。後出",
    "T37n1763_010:0423c11": "下品也。",
    "T37n1763_010:0423c12": "若有比丘隨所至處(至)當知是人無所能為。",
    "T37n1763_010:0423c13": "案。僧亮曰。此舉中品比丘也。寶亮曰。昔以持",
    "T37n1763_010:0423c14": "律為上品。今云是中品者。以其不能廣利於",
    "T37n1763_010:0423c15": "物。自守而已故也。",
    "T37n1763_010:0423c16": "若有比丘供身之具(至)如法治之驅令還俗。",
    "T37n1763_010:0423c17": "案。僧亮曰。舉上品比丘也。",
    "T37n1763_010:0423c18": "若有比丘能作如是(至)非持戒者得如是名。",
    "T37n1763_010:0423c19": "案。僧亮曰。舉下品比丘。即結正破戒者也。",
    "T37n1763_010:0423c20": "善男子過去久遠無量無邊(至)奴婢牛羊非法",
    "T37n1763_010:0423c21": "之物。案。智秀曰。此第二引證。有兩章。前引",
    "T37n1763_010:0423c22": "證。後領解也。明駿案。此下引證。有七段。一",
    "T37n1763_010:0423c23": "證弘法比丘。必須強力者為護也。二證世有",
    "T37n1763_010:0423c24": "惡人。必能遮遏弘通之道也。三舉在家護法",
    "T37n1763_010:0423c25": "之至也。四顯弘讚二人之果報也。五會古今。",
    "T37n1763_010:0423c26": "六迦葉領解。七佛述勸也。此即第一。出通",
    "T37n1763_010:0423c27": "法比丘之緣起也。",
    "T37n1763_010:0423c28": "爾時多有破戒比丘(至)執持刀杖逼是法師。",
    "T37n1763_010:0423c29": "明駿案。第二舉惡人。遏弘法者之緣起也。",
    "T37n1763_010:0424a01": "是時國王名曰有德(至)此身當為無量法器。",
    "T37n1763_010:0424a02": "明駿案。第三顯護法之人。",
    "T37n1763_010:0424a03": "王於是時得聞法已(至)應當如是受持擁護。",
    "T37n1763_010:0424a04": "案。僧宗曰。六卷泥洹云。王為第二弟子。覺德",
    "T37n1763_010:0424a05": "為第一弟子。而此言王第一者。蓋以先生彼",
    "T37n1763_010:0424a06": "國故耳。明駿案。第四顯弘護法者。道俗二人",
    "T37n1763_010:0424a07": "之果報也。",
    "T37n1763_010:0424a08": "迦葉爾時王者則我身是(至)成就法身不可壞",
    "T37n1763_010:0424a09": "身。明駿案。第五會古今。",
    "T37n1763_010:0424a10": "迦葉菩薩復白佛言世尊如來常身猶如畫石。",
    "T37n1763_010:0424a11": "明駿案。第六領解也。",
    "T37n1763_010:0424a12": "佛告迦葉善男子以是因緣(至)刀劍器杖侍衛",
    "T37n1763_010:0424a13": "法師。明駿案。第七印述勸護法也。",
    "T37n1763_010:0424a14": "迦葉白佛言世尊若諸比丘(至)為是持戒為是",
    "T37n1763_010:0424a15": "破戒。案。僧亮曰。上以不受五戒。名優婆塞。",
    "T37n1763_010:0424a16": "以功補德。若爾者。何必受戒。而名比丘。是故",
    "T37n1763_010:0424a17": "問言有師無師。以定之也。為持為犯者。有師",
    "T37n1763_010:0424a18": "則有戒。亦可以功補過。次問為特為犯也。",
    "T37n1763_010:0424a19": "法瑤曰。隨逐守護。跡似破戒。恐無人師之德。",
    "T37n1763_010:0424a20": "欲明此人持戒之德不虧。可師之道逾盛。是",
    "T37n1763_010:0424a21": "以迦葉發斯問也。僧宗曰。此中有二問。初問",
    "T37n1763_010:0424a22": "有師仁之德不耶。二問為持戒破戒耶。昔教",
    "T37n1763_010:0424a23": "比丘。不得與器仗者俱遊。故有問也。寶亮",
    "T37n1763_010:0424a24": "曰。所以復有此問者。向雖辨今昔兩教之異。",
    "T37n1763_010:0424a25": "又明弘法之處。今先審其位。後明其處也。智",
    "T37n1763_010:0424a26": "秀曰。此下第三明出家之人。護法之方也。有",
    "T37n1763_010:0424a27": "兩別。前開兩翻問答。後領解讚述也。前兩翻",
    "T37n1763_010:0424a28": "問答者。第一舉非以顯是。第二開制也。此將",
    "T37n1763_010:0424a29": "明非以顯是。故迦葉發問。",
    "T37n1763_010:0424b01": "佛告迦葉莫謂是等(至)驅逐令出若殺若害。",
    "T37n1763_010:0424b02": "案。僧宗曰。先答後問也。末世惡人。壞亂法",
    "T37n1763_010:0424b03": "者。為治此人。故應須與持仗者俱。此乃大士",
    "T37n1763_010:0424b04": "之行。非謂破戒者也。智秀曰。正舉非以顯是",
    "T37n1763_010:0424b05": "也。",
    "T37n1763_010:0424b06": "迦葉菩薩復白佛言(至)遊行村落城邑教化。",
    "T37n1763_010:0424b07": "案。智秀曰。第二翻開制也。願聞開制。所以發",
    "T37n1763_010:0424b08": "問。",
    "T37n1763_010:0424b09": "善男子是故我今聽持戒人(至)即得名為第一",
    "T37n1763_010:0424b10": "持戒。案。僧宗曰。不應斷命者。事在通法也。",
    "T37n1763_010:0424b11": "又一解不須起斷命之意。必是大士。審見機",
    "T37n1763_010:0424b12": "緣。此所不論也。智秀曰。開與持杖者俱行。以",
    "T37n1763_010:0424b13": "通法故也。",
    "T37n1763_010:0424b14": "迦葉夫護法者謂具正見(至)其心弘廣譬如大",
    "T37n1763_010:0424b15": "海。案。法瑤曰。明護法比丘。有人師之德。可",
    "T37n1763_010:0424b16": "為師道。故曰為護法之師。持律之師。及以經",
    "T37n1763_010:0424b17": "師。此三各有師道。經有誠文也。僧宗曰。此答",
    "T37n1763_010:0424b18": "前問有師仁之德為無耶。今云。具正見於內。",
    "T37n1763_010:0424b19": "則化流於外。此乃師德著矣。智秀曰。此下凡",
    "T37n1763_010:0424b20": "以三復次釋前問也。初明護法之方。次明能",
    "T37n1763_010:0424b21": "治破戒。後明善解律相。此即第一正顯師德",
    "T37n1763_010:0424b22": "也。",
    "T37n1763_010:0424b23": "迦葉若有比丘以利養故(至)是名護法無上大",
    "T37n1763_010:0424b24": "師。案。僧宗曰。此第四段也。上明通經。此明",
    "T37n1763_010:0424b25": "通律也。寶亮曰。此顯流通處也。雜僧者。以善",
    "T37n1763_010:0424b26": "惡無作。共成此人。故名為雜。但自持戒。不知",
    "T37n1763_010:0424b27": "他事。名愚癡也。清淨者。以二緣難壞。一則不",
    "T37n1763_010:0424b28": "求名。二則不違法律也。雜僧可壞。亦有二緣。",
    "T37n1763_010:0424b29": "一則為名利故。研精所受。二者若遇善友。亦",
    "T37n1763_010:0424c01": "能壞惡。而從善也。舉此二眾。明力能降伏。下",
    "T37n1763_010:0424c02": "出五法。為降伏之方法也。",
    "T37n1763_010:0424c03": "善持律者為欲調伏(至)若是律者則便證知。",
    "T37n1763_010:0424c04": "案。寶亮曰。此出五法也。",
    "T37n1763_010:0424c05": "云何調眾生故若諸菩薩(至)如來亦爾不可思",
    "T37n1763_010:0424c06": "議。案。僧宗曰。具此五德。調二種人也。善解",
    "T37n1763_010:0424c07": "一字者。於一一字中。善解言旨也。又釋善解",
    "T37n1763_010:0424c08": "滿字也。尋此文旨。應云善解一律字也。寶亮",
    "T37n1763_010:0424c09": "曰。五法者。一者調伏眾生。二者知輕。三者知",
    "T37n1763_010:0424c10": "重。四者非律不證。五者是律應證也。隨機而",
    "T37n1763_010:0424c11": "化。不憚形迹。是調眾生也。知四重是知重也。",
    "T37n1763_010:0424c12": "止此知重。非善知也。若知諸篇之中。有重心",
    "T37n1763_010:0424c13": "者。是名知重。從知第二篇以下。是名知輕。亦",
    "T37n1763_010:0424c14": "如知重類也。非律不證者。若是違律所應制",
    "T37n1763_010:0424c15": "者。則應制之。不同用也。是律應證者。能依經",
    "T37n1763_010:0424c16": "律而行。則便讚歎勸誘也。",
    "T37n1763_010:0424c17": "迦葉菩薩白佛言世尊(至)如於鏡中見諸色像。",
    "T37n1763_010:0424c18": "案。智秀曰。此第二別也。有兩翻。前迦葉。",
    "T37n1763_010:0424c19": "領旨弘化。後佛讚勸也。",
    "T37n1763_010:0424c20": "名字功德品第六",
    "T37n1763_010:0424c21": "案。僧亮曰。此經以常住為體。上說壽命金",
    "T37n1763_010:0424c22": "剛之身。及其二因。今說經名字。及流通究竟",
    "T37n1763_010:0424c23": "略說也。法瑤曰。從此入四相品訖善解因緣",
    "T37n1763_010:0424c24": "竟答此問也。上明長壽金剛。是經之極致。為",
    "T37n1763_010:0424c25": "彼行者。脩習此經。得其深旨。備乎四德。自正",
    "T37n1763_010:0424c26": "正他。是則能到經彼岸也。僧宗曰。此答第",
    "T37n1763_010:0424c27": "四問也。經之宗要。其唯因果圓極之法。三德",
    "T37n1763_010:0424c28": "為體。但解脫名義。不異昔日。異在二德耳。上",
    "T37n1763_010:0424c29": "來已明法身般若。兼明其因。因果既彰。則則",
    "T37n1763_010:0425a01": "經體已足。故結其名題。明流通也。言名字者。",
    "T37n1763_010:0425a02": "為經題立名耳。下文言名大般涅槃也。智秀",
    "T37n1763_010:0425a03": "曰。夫道流千載。非名不傳。須結名字。遠聞",
    "T37n1763_010:0425a04": "為益也。應言。云何為經作名字。使受持者。得",
    "T37n1763_010:0425a05": "到彼岸耶。大分為三段。第一歎經功德。第二",
    "T37n1763_010:0425a06": "舉問求答。第三迦葉領解也。明駿案。明般若。",
    "T37n1763_010:0425a07": "即慧命無窮。辨法身。則金剛不壞。以顯兩德",
    "T37n1763_010:0425a08": "也。今此一問。正辨解脫也。而言云何於此經。",
    "T37n1763_010:0425a09": "究竟到彼岸者。以能究竟解因之縛。脫果之",
    "T37n1763_010:0425a10": "累。故得到彼至極之岸也。於此經者。即是請",
    "T37n1763_010:0425a11": "經名也。涅槃彼音。此無以譯。以解脫無累滅",
    "T37n1763_010:0425a12": "度等名。訓釋而已。非含眾德也。今昔之異。但",
    "T37n1763_010:0425a13": "以法身般若為別耳。至於解脫之義。終在涅",
    "T37n1763_010:0425a14": "槃。昔為滅煩惱捨身智。置此名也。今日以此",
    "T37n1763_010:0425a15": "名。為經之號。故言云何於此經。究竟至彼岸",
    "T37n1763_010:0425a16": "也。下答云。降伏一切諸結煩惱。及諸魔性。然",
    "T37n1763_010:0425a17": "後要於大般涅槃。放捨身命。故知以涅槃為",
    "T37n1763_010:0425a18": "經名。義在解脫。因辨解脫。以請經名也。此中",
    "T37n1763_010:0425a19": "有四問。問解脫。問經名。問經力。問流通也。",
    "T37n1763_010:0425a20": "爾時如來復告迦葉(至)文字章句所有功德。",
    "T37n1763_010:0425a21": "案。僧亮曰。文字所表理也。法瑤曰。經之宗",
    "T37n1763_010:0425a22": "致。極於金剛長壽者也。是則說經大體。粗略",
    "T37n1763_010:0425a23": "已訖。是以命迦葉。囑累此經。令受持也。僧宗",
    "T37n1763_010:0425a24": "曰。以文理勝故。有大功德也。善受持者。不必",
    "T37n1763_010:0425a25": "領受所持。持使不失。但在所弘通。化傳不絕",
    "T37n1763_010:0425a26": "者也。即是因經解脫。到彼岸矣。",
    "T37n1763_010:0425a27": "若有善男子善女人(至)所得功德我今當說。",
    "T37n1763_010:0425a28": "案。僧宗曰。經所明理。窮源盡性。即是經之究",
    "T37n1763_010:0425a29": "竟也。人能於受持讀誦。自行化人。終成大覺。",
    "T37n1763_010:0425b01": "即是人之究竟也。是故此品。及四相品。並明",
    "T37n1763_010:0425b02": "流通。同答此第四問也。明駿案。答經力有二",
    "T37n1763_010:0425b03": "種。此先舉因中得經力也。下以云何未發心",
    "T37n1763_010:0425b04": "等四問廣也。",
    "T37n1763_010:0425b05": "迦葉菩薩白佛言世尊(至)菩薩摩訶薩云何奉",
    "T37n1763_010:0425b06": "持。案。僧亮曰。將欲依名以辨德也。法瑤曰。",
    "T37n1763_010:0425b07": "迦葉奉被囑累。未識經名受持方法。此是說",
    "T37n1763_010:0425b08": "經竟。致問之常宜也。明駿案。前偈中語漫。今",
    "T37n1763_010:0425b09": "別標二問也。乃應舉四。蓋其一隅耳。二問者。",
    "T37n1763_010:0425b10": "問流通。問經名也。",
    "T37n1763_010:0425b11": "佛告迦葉是經名為(至)汝善諦聽我今當說。",
    "T37n1763_010:0425b12": "案。僧亮曰。無經不備此七義。所以略第四獨",
    "T37n1763_010:0425b13": "法而益。金剛寶藏者。餘經說理未周。不得稱",
    "T37n1763_010:0425b14": "滿足也。僧宗曰。上中下。蓋總束是一事耳。義",
    "T37n1763_010:0425b15": "味深邃者。此偏歎理也。其文亦善。此偏歎教",
    "T37n1763_010:0425b16": "也。純備者。法華經言。純一也。成實論言。獨",
    "T37n1763_010:0425b17": "法也。若依昔教釋。純脩者。明佛教不與外",
    "T37n1763_010:0425b18": "道說同。而此經兼明。不雜小乘也。具足者。言",
    "T37n1763_010:0425b19": "佛法經教。不如外道待五種經也。於一偈中。",
    "T37n1763_010:0425b20": "其義具足。如諸惡莫作一偈。即具止行二善。",
    "T37n1763_010:0425b21": "此經一偈亦爾。如雪山羅剎所說。即備常無",
    "T37n1763_010:0425b22": "常二義也。清淨者。謂此經理。居萬累之表也。",
    "T37n1763_010:0425b23": "梵行者。言此經文理。能生人梵行也。金剛寶",
    "T37n1763_010:0425b24": "藏無缺者。此圓教所明。圓果涅槃。備一切德。",
    "T37n1763_010:0425b25": "不同孤滅解脫。猶如寶器藏也。將辨異昔偏",
    "T37n1763_010:0425b26": "教。是故有此第八嘆也。寶亮曰。唯此經獨有",
    "T37n1763_010:0425b27": "此八也。上中下語。合為一善。欲明涅槃。於諸",
    "T37n1763_010:0425b28": "法中。最上勝故。名為上語也。十地無漏法。為",
    "T37n1763_010:0425b29": "中語也。說生死苦無常。乃至正因性。為下語",
    "T37n1763_010:0425c01": "也。若說此三語。盡不乖法。則名為善也義味",
    "T37n1763_010:0425c02": "深邃者。第二善。偏就理而談也。三云其文亦",
    "T37n1763_010:0425c03": "善者。亦偏就理上之文明善也。第四純備善",
    "T37n1763_010:0425c04": "者。語乘體滿足也。昔法華所辨乘果。由是無",
    "T37n1763_010:0425c05": "常。即是果乘不備也。因中既無解常之智。故",
    "T37n1763_010:0425c06": "因乘不滿也。唯此經體。明因果足。故言純備",
    "T37n1763_010:0425c07": "也。第五具足善有。此就因果中。為具足也。",
    "T37n1763_010:0425c08": "與前善無異。正是逐義目為名。故分之為二",
    "T37n1763_010:0425c09": "善也。第六清淨善者。此經理教真正。於因果",
    "T37n1763_010:0425c10": "中。俱能忘相。故曰清淨也。第七梵行善者。此",
    "T37n1763_010:0425c11": "就學者為語。若能稱此理而行。便能生行人",
    "T37n1763_010:0425c12": "淨心。故曰梵行也。第八金剛寶藏者。此就涅",
    "T37n1763_010:0425c13": "槃之體。總眾德作名也。",
    "T37n1763_010:0425c14": "善男子所言大者名之為常如八大河悉歸大",
    "T37n1763_010:0425c15": "海。案。僧亮曰。譬眾善所集。眾惡盡也。智秀",
    "T37n1763_010:0425c16": "曰。文略也。應云所言大涅槃者名常也。",
    "T37n1763_010:0425c17": "此經如是降伏一切(至)是故名曰大般涅槃。",
    "T37n1763_010:0425c18": "案。僧亮曰。及諸魔性者。謂煩惱及天魔也。放",
    "T37n1763_010:0425c19": "捨身命者。謂陰魔死魔也。法瑤曰。下有八義",
    "T37n1763_010:0425c20": "釋所以名為大涅槃也。降伏煩惱。明得解脫。",
    "T37n1763_010:0425c21": "放捨身命。明滅化身得法身。能伏煩惱。能放",
    "T37n1763_010:0425c22": "捨身命。即是般若。不得別說。可謂住此三事。",
    "T37n1763_010:0425c23": "為大涅槃也。僧宗曰。此偏歎理也明駿案。答",
    "T37n1763_010:0425c24": "解脫有兩處。此舉無累義。",
    "T37n1763_010:0425c25": "善男子又如醫師有一祕方(至)是故名為大般",
    "T37n1763_010:0425c26": "涅槃。案。僧亮曰。無疾不治。所以稱攝一切",
    "T37n1763_010:0425c27": "方也。常樂善法。一切義備。前但說有三。未盡",
    "T37n1763_010:0425c28": "其理。今明涅槃。無義不苞。豈唯法身般若解",
    "T37n1763_010:0425c29": "脫而已乎。僧宗曰。此偏歎教也。明駿案。答流",
    "T37n1763_010:0426a01": "通法。有兩處。出其一也。",
    "T37n1763_010:0426a02": "善男子譬如農夫春月下種(至)能令眾生度諸",
    "T37n1763_010:0426a03": "有流。案。僧亮曰。經亦互有長短。學者常悕",
    "T37n1763_010:0426a04": "同異。此經無理不備。故希望永息。法瑤曰。比",
    "T37n1763_010:0426a05": "之眾經。可名為大矣。",
    "T37n1763_010:0426a06": "善男子如諸迹中(至)於諸經三昧最為第一。",
    "T37n1763_010:0426a07": "案。法瑤曰。前明二經生智優劣。此言三昧諸",
    "T37n1763_010:0426a08": "定。亦復然也。",
    "T37n1763_010:0426a09": "善男子譬如耕田秋耕為勝此經如是諸經中",
    "T37n1763_010:0426a10": "勝。案。法瑤曰。此明福田生善之義。勝乎眾",
    "T37n1763_010:0426a11": "經。",
    "T37n1763_010:0426a12": "善男子如諸藥中醍醐第一(至)是大涅槃為最",
    "T37n1763_010:0426a13": "第一。案。僧亮曰。欣常保命者。聞說涅槃生",
    "T37n1763_010:0426a14": "熱也。法瑤曰。明此經滅惡。勝乎眾典。",
    "T37n1763_010:0426a15": "善男子譬如恬蘇八味具足(至)是故名為大般",
    "T37n1763_010:0426a16": "涅槃。案。僧亮曰。證上具足義也。法瑤曰。眾",
    "T37n1763_010:0426a17": "經所無。在乎此地。明駿案。猶是答解脫問。",
    "T37n1763_010:0426a18": "此舉到彼岸義也。下四相品末。釋解脫。以廣",
    "T37n1763_010:0426a19": "之也。",
    "T37n1763_010:0426a20": "若諸菩薩摩訶薩安住是中(至)是故名為大般",
    "T37n1763_010:0426a21": "涅槃。案。法瑤曰。此明應感無方。示現自在。",
    "T37n1763_010:0426a22": "大之極也。明駿案。猶是答經力問。此舉果地",
    "T37n1763_010:0426a23": "得益也。下以船師等三問。廣之。",
    "T37n1763_010:0426a24": "迦葉善男子善女人(至)如來常住法僧亦然。",
    "T37n1763_010:0426a25": "案。法瑤曰。此釋奉持義也。後四相品。明修行",
    "T37n1763_010:0426a26": "經教。亦奉持義也。明駿案。答流通之法也。下",
    "T37n1763_010:0426a27": "以四相品。廣之。",
    "T37n1763_010:0426a28": "迦葉菩薩復白佛言(至)盲無慧眼無明所覆。",
    "T37n1763_010:0426a29": "案。智秀曰。迦葉領旨讚歎也。",
    "T37n1763_010:0426b01": "大般涅槃經集解卷第十"
}