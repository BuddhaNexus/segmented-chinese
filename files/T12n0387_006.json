{
    "T12n0387_006:1103b06": "大方等無想經卷第六",
    "T12n0387_006:1103b08": "北涼天竺三藏曇無讖譯",
    "T12n0387_006:1103b09": "大雲初分增長健度第三十七之餘",
    "T12n0387_006:1103b10": "[1103b10] 佛言：「善男子！勿作是語！如來常，所化眾生",
    "T12n0387_006:1103b11": "身，是名化身。」[1103b11] 「世尊！其義云何？世尊！如佛所",
    "T12n0387_006:1103b12": "說，住是三昧則得法身，云何復言是變化身？",
    "T12n0387_006:1103b13": "如來法身，若為教化作雜食身，云何此身非",
    "T12n0387_006:1103b14": "虛妄耶？真法身者，云何復作雜食之身？若作",
    "T12n0387_006:1103b15": "食身，是義不然。」[1103b15] 佛言：「止止！勿作是語！住是",
    "T12n0387_006:1103b16": "三昧菩薩摩訶薩，若有化身，是名幻身。」[1103b16] 「世尊！",
    "T12n0387_006:1103b17": "何故顛倒？以此非身，而名為身？無物者，名之",
    "T12n0387_006:1103b18": "為幻；若是幻身，云何而得不誑眾生？」[1103b18] 佛言：「善",
    "T12n0387_006:1103b19": "男子！莫作是觀！住是三昧菩薩摩訶薩，無有",
    "T12n0387_006:1103b20": "住身。雖無住身，如藥樹王，如草木、瓦礫。我身",
    "T12n0387_006:1103b21": "亦爾。何以故？我身無我，無有我所，無命、無語、",
    "T12n0387_006:1103b22": "無心、無實、無陰界入。猶如藥樹，能除眾生一",
    "T12n0387_006:1103b23": "切病苦。我身亦爾，除滅眾生，無量病苦。何以",
    "T12n0387_006:1103b24": "故？身如幻故。[1103b24] 「復次，善男子！譬如藥樹，終不生",
    "T12n0387_006:1103b25": "念：『取葉，莫取枝。』菩薩摩訶薩，亦復如是，終不",
    "T12n0387_006:1103b26": "生念：『取手，莫取足。』何以故？是三昧力故，亦能",
    "T12n0387_006:1103b27": "除斷一切眾生貪欲、瞋恚、愚癡等病。住是三昧",
    "T12n0387_006:1103b28": "菩薩摩訶薩，無內身、無外身、無內外身、無死",
    "T12n0387_006:1103b29": "生身，得甘露身；甘露身故，能斷眾生貪欲，瞋",
    "T12n0387_006:1103c01": "恚，愚癡等病。[1103c01] 「復次，善男子！住是三昧菩薩摩",
    "T12n0387_006:1103c02": "訶薩，作變化身，為斷一切諸惡，鳥獸及三惡",
    "T12n0387_006:1103c03": "道，猶如藥樹。若有人言：『諸惡鳥獸，遇菩薩身，",
    "T12n0387_006:1103c04": "到三惡道。』無有是處。若言：『捨身轉至人天見",
    "T12n0387_006:1103c05": "諸佛』者，斯有是處。[1103c05] 「復次，善男子！若言：『四眾住",
    "T12n0387_006:1103c06": "是三昧，則得親近無量諸佛。』亦有是處。",
    "T12n0387_006:1103c07": "[1103c07] 「復次，善男子！比丘、比丘尼、優婆塞、優婆夷，若",
    "T12n0387_006:1103c08": "欲修習是三昧者，先當思惟：『如來常恒無有",
    "T12n0387_006:1103c09": "變易；佛法不滅，無有畢竟入涅槃者。』復作是",
    "T12n0387_006:1103c10": "念：『一切眾生種種所須，我當給施，若&#x811A;、若手、",
    "T12n0387_006:1103c11": "若頭、若目，為正法故，悉捨所有。捨時歡樂，捨",
    "T12n0387_006:1103c12": "已無悔。何以故？我此身者，猶如藥樹。』若能作",
    "T12n0387_006:1103c13": "是一念思惟，當知不久，得是三昧。[1103c13] 「復次，善男",
    "T12n0387_006:1103c14": "子！譬如駿馬，髦尾纖長。於十五日布薩之",
    "T12n0387_006:1103c15": "時，在大海中，悲鳴三唱：『誰欲度海！誰欲度",
    "T12n0387_006:1103c16": "海！』若有諸人，乘其背者，及捉髦尾、頸項、首",
    "T12n0387_006:1103c17": "&#x811A;，悉得到於大海彼岸。是《大雲經》，亦復如是，",
    "T12n0387_006:1103c18": "若有人，能受持、讀誦、解說、書寫，乃至一句一",
    "T12n0387_006:1103c19": "字二字，一切皆度三惡彼岸，永得解脫。[1103c19] 「復次，",
    "T12n0387_006:1103c20": "善男子！比丘、比丘尼、優婆塞、優婆夷，若有得",
    "T12n0387_006:1103c21": "聞是三昧名，生生常得轉輪聖王、帝釋、梵王，",
    "T12n0387_006:1103c22": "終無退轉，常得親近佛法聖眾。於菩提心，堅",
    "T12n0387_006:1103c23": "固不動，不捨大乘方等經典。」[1103c23] 「世尊！云何菩薩",
    "T12n0387_006:1103c24": "摩訶薩住是三昧，於一切法，所見真正？」[1103c24] 佛言：",
    "T12n0387_006:1103c25": "「善男子！若有成就是三昧者，見於如來無常、",
    "T12n0387_006:1103c26": "無樂、無我、無淨、畢竟涅槃，則不得名所見真",
    "T12n0387_006:1103c27": "正；若見如來常樂我淨，終不畢竟入於涅槃，",
    "T12n0387_006:1103c28": "如是乃名所見真正。」[1103c28] 「世尊！如佛所說：『若見如",
    "T12n0387_006:1103c29": "來常樂我淨』，其義云何？」[1103c29] 「善男子！常樂我淨，即",
    "T12n0387_006:1104a01": "是如來真實之性。」[1104a01] 「世尊！若如是者，一切凡夫，",
    "T12n0387_006:1104a02": "亦得成就如是實性。何以故？凡夫之人，亦復",
    "T12n0387_006:1104a03": "計於常樂我淨。」[1104a03] 「善男子！汝今不應作如是",
    "T12n0387_006:1104a04": "說，我言具是三昧菩薩，乃能見於常樂我淨，",
    "T12n0387_006:1104a05": "不說凡夫所計顛倒常樂我淨。」[1104a05] 「世尊！如佛所",
    "T12n0387_006:1104a06": "說：『若見諸法無常、無樂、無我、無淨，是人則見上",
    "T12n0387_006:1104a07": "道、下道，得須陀洹果，乃至得阿耨多羅三藐",
    "T12n0387_006:1104a08": "三菩提；若見諸法常樂我淨，則不能得須陀",
    "T12n0387_006:1104a09": "洹果，乃至阿耨多羅三藐三菩提。』云何世尊",
    "T12n0387_006:1104a10": "言：『菩薩成就是三昧已，則得見於常樂我淨？』",
    "T12n0387_006:1104a11": "又如佛言：『真解脫者，猶如虛空，如是解脫，即",
    "T12n0387_006:1104a12": "是涅槃。』云何如來說言：『涅槃常樂我淨，一切",
    "T12n0387_006:1104a13": "眾生，亦如虛空、水月、夢幻、芭蕉、雲電，空無性",
    "T12n0387_006:1104a14": "相，不得暫住，猶如畫水，隨畫隨合。見覺無常、",
    "T12n0387_006:1104a15": "無樂、無我、無淨，見如是相，則名真見，真見者，",
    "T12n0387_006:1104a16": "得須陀洹果，乃至阿耨多羅三藐三菩提。』云",
    "T12n0387_006:1104a17": "何如來說言：『菩薩成就是三昧，乃得見於常",
    "T12n0387_006:1104a18": "樂我淨？』如佛先說：『諸佛如來，觀一切法無常、",
    "T12n0387_006:1104a19": "無樂、無我、無淨，無有壽命，士夫、眾生，空無所",
    "T12n0387_006:1104a20": "有，是名諸法真實之性。』今者復言：『見一切法",
    "T12n0387_006:1104a21": "常樂我淨』，是義云何？」[1104a21] 「善男子！止止！莫作是言！",
    "T12n0387_006:1104a22": "善男子！若有菩薩成就具足是三昧已，則不",
    "T12n0387_006:1104a23": "復與諸法和合、不和合故，得名護戒修習三昧",
    "T12n0387_006:1104a24": "菩薩摩訶薩，不見諸法斷常之相，不見斷故",
    "T12n0387_006:1104a25": "不生喜悅，不見常故不生憂慼，為知法印，不",
    "T12n0387_006:1104a26": "為護戒，亦不得名修習三昧。如來不著護戒、",
    "T12n0387_006:1104a27": "毀戒，常、無常，覺、不覺，作、不作，淨、不淨，空、不空，",
    "T12n0387_006:1104a28": "戒、非戒，知、非知，名、非名，取、非取，怖、非怖，畏、非",
    "T12n0387_006:1104a29": "畏，因、非因，滅、非滅，菩提、非菩提，解脫、非解脫，",
    "T12n0387_006:1104b01": "涅槃、非涅槃。一切諸法，無有怖畏，為解脫故，",
    "T12n0387_006:1104b02": "護持禁戒，修習三昧；一切諸法，無有退滅，菩",
    "T12n0387_006:1104b03": "薩知已，其心甘樂，修是三昧，為諸眾生，說佛",
    "T12n0387_006:1104b04": "如來常恒不變，正法不滅，是故護戒修習三",
    "T12n0387_006:1104b05": "昧。復次，善男子！若有欲得如是三昧，應當修",
    "T12n0387_006:1104b06": "習常想、我想、命想、人想，習此想已，則得成就",
    "T12n0387_006:1104b07": "具是三昧，若言不得，無有是處。」",
    "T12n0387_006:1104b08": "[1104b08] 「世尊！如來或說無常、無樂、無我、無淨，或時復",
    "T12n0387_006:1104b09": "說常樂我淨，其義云何？」[1104b09] 「善男子！世俗之道，謬",
    "T12n0387_006:1104b10": "見諸法常樂我淨，是故我說無常、無我、無樂、",
    "T12n0387_006:1104b11": "無淨。」[1104b11] 「世尊！出世之法，頗復得有常樂我淨不？」",
    "T12n0387_006:1104b12": "[1104b12] 「善男子！若有菩薩，住是三昧，欲說我時，先說",
    "T12n0387_006:1104b13": "五事。何等為五？一者穀子，二者樹子，三者肥",
    "T12n0387_006:1104b14": "味，四者伏藏，五者蛇蛻。善男子！如穀子者，",
    "T12n0387_006:1104b15": "芽時、莖時、葉時、華時，名為無常；若收果實，眾",
    "T12n0387_006:1104b16": "生受用，則名為常。菩薩摩訶薩，若未成就是",
    "T12n0387_006:1104b17": "三昧者，無常、無我、無樂、無淨；若已成就，則得",
    "T12n0387_006:1104b18": "名為常樂我淨。未能度脫一切眾生，名無常、",
    "T12n0387_006:1104b19": "無我、無樂、無淨；若能度脫，則得名為常樂我",
    "T12n0387_006:1104b20": "淨。不能破壞一切邪見，名無常、無樂、無我、無",
    "T12n0387_006:1104b21": "淨；若能破壞，則得名為常樂我淨。不能永斷",
    "T12n0387_006:1104b22": "諸煩惱故，名無常、無樂、無我、無淨；若能永斷，",
    "T12n0387_006:1104b23": "是則名為常樂我淨。善男子！是名穀子。[1104b23] 「復次，",
    "T12n0387_006:1104b24": "善男子！如菴羅樹，未得果時，名無常、無樂、無",
    "T12n0387_006:1104b25": "我、無淨；若得果實，眾生受用，是則名為常樂",
    "T12n0387_006:1104b26": "我淨。菩薩摩訶薩未得成就是三昧者，名無",
    "T12n0387_006:1104b27": "常、無我、無樂、無淨；若成就已，則得名為常樂",
    "T12n0387_006:1104b28": "我淨。未能度脫諸眾生故，名無常、無樂、無我、",
    "T12n0387_006:1104b29": "無淨；若能度脫，則得名為常樂我淨。不能破",
    "T12n0387_006:1104c01": "壞一切邪見，名無常、無樂、無我、無淨；若能破",
    "T12n0387_006:1104c02": "壞，則得名為常樂我淨。不能永斷諸煩惱故，",
    "T12n0387_006:1104c03": "名無常、無樂、無我、無淨；若能永斷，則得名為",
    "T12n0387_006:1104c04": "常樂我淨。善男子！是名樹子。[1104c04] 「復次，善男子！如",
    "T12n0387_006:1104c05": "胡麻子，未成油時，不能消除眾生病苦，名無",
    "T12n0387_006:1104c06": "常、無樂、無我、無淨；若成油已，能除眾生所有病",
    "T12n0387_006:1104c07": "苦，是故得名常樂我淨。菩薩摩訶薩，未得成",
    "T12n0387_006:1104c08": "就是三昧者，名無常、無樂、無我、無淨；若成就已，",
    "T12n0387_006:1104c09": "則得名為常樂我淨。未能度脫諸眾生故，名",
    "T12n0387_006:1104c10": "無常、無樂、無我、無淨；若能度脫，則得名為常",
    "T12n0387_006:1104c11": "樂我淨。不能破壞一切邪見，名無常、無樂、無",
    "T12n0387_006:1104c12": "我、無淨；若能破壞，是則名為常樂我淨。不能",
    "T12n0387_006:1104c13": "永斷諸煩惱故，名無常、無樂、無我、無淨；若能",
    "T12n0387_006:1104c14": "永斷，是則名為常樂我淨。善男子！是名肥味。",
    "T12n0387_006:1104c15": "[1104c15] 「復次，善男子！如有寶藏，隱伏地中，不能潤益",
    "T12n0387_006:1104c16": "一切眾生，故名無常、無樂、無我、無淨；若出地",
    "T12n0387_006:1104c17": "已，眾生受用，為大利益，是則名為常樂我淨。",
    "T12n0387_006:1104c18": "菩薩摩訶薩，若未成就是三昧者，名無常、無樂、",
    "T12n0387_006:1104c19": "無我、無淨；若成就已，則得名為常樂我淨。未",
    "T12n0387_006:1104c20": "能度脫諸眾生故，名無常、無樂、無我、無淨；若",
    "T12n0387_006:1104c21": "能度脫，則得名為常樂我淨。若不能壞一切邪",
    "T12n0387_006:1104c22": "見，名無常、無樂、無我、無淨；若能破壞，是則名",
    "T12n0387_006:1104c23": "為常樂我淨。不能永斷諸煩惱故，名無常、無",
    "T12n0387_006:1104c24": "我、無樂、無淨；若能永斷，則得名為常樂我淨。",
    "T12n0387_006:1104c25": "善男子！是名寶藏。[1104c25] 「復次，善男子！如蛇脫皮，",
    "T12n0387_006:1104c26": "未脫皮時，名無常、無樂、無我、無淨；若脫皮已，",
    "T12n0387_006:1104c27": "則得名為常樂我淨。菩薩摩訶薩，未得成就是",
    "T12n0387_006:1104c28": "三昧者，名無常、無樂、無我、無淨；若成就已，則",
    "T12n0387_006:1104c29": "得名為常樂我淨。未能度脫一切眾生，名無",
    "T12n0387_006:1105a01": "常、無樂、無我、無淨；若能度脫，則得名為常樂",
    "T12n0387_006:1105a02": "我淨。若不能壞一切邪見，名無常、無樂、無我、",
    "T12n0387_006:1105a03": "無淨；若能破壞，則得名為常樂我淨。不能永",
    "T12n0387_006:1105a04": "斷諸煩惱故，名無常、無樂、無我、無淨；若能永",
    "T12n0387_006:1105a05": "斷，則得名為常樂我淨，又斷眾生於佛所起",
    "T12n0387_006:1105a06": "四種疑心常樂我淨。善男子！是名蛇蛻。[1105a06] 「善",
    "T12n0387_006:1105a07": "男子！菩薩摩訶薩住是三昧，以此五事，演說",
    "T12n0387_006:1105a08": "如來常樂我淨，能說我、人、壽命、眾生、士夫，能",
    "T12n0387_006:1105a09": "如是見，名為正見。」[1105a09] 「世尊！如來所說如是五事，",
    "T12n0387_006:1105a10": "是義不然。何以故？如來常於諸經中說，諸法",
    "T12n0387_006:1105a11": "無常。如向五事，因亦無常，果亦無常。若使菩",
    "T12n0387_006:1105a12": "薩，住是三昧，如五事者，亦應無常。以是義故，",
    "T12n0387_006:1105a13": "一切諸法，無非無常。世尊！有因必有果，有",
    "T12n0387_006:1105a14": "果必有因，一切眾生及諸菩薩亦復如是；有",
    "T12n0387_006:1105a15": "生必有死，有死必有生，若如是者，常亦無常，",
    "T12n0387_006:1105a16": "無常亦常，以是義故，一切諸法，悉有二性，常",
    "T12n0387_006:1105a17": "與無常；不應定言，世法無常，出世法常。如來",
    "T12n0387_006:1105a18": "實語，云何出是虛妄之言？」[1105a18] 「善男子！汝今何故",
    "T12n0387_006:1105a19": "如蠶自裹？善男子！若有人言：『端正之人，猶如",
    "T12n0387_006:1105a20": "滿月；香象姝白，猶如雪山。』人實非月，象非雪",
    "T12n0387_006:1105a21": "山，少有相似，故引為喻。善男子！世間五事，",
    "T12n0387_006:1105a22": "亦復如是，有少常故，故以為喻。諸佛如來，實",
    "T12n0387_006:1105a23": "不可喻，猶引喻為喻。」[1105a23] 「世尊！若如來常者，何",
    "T12n0387_006:1105a24": "故復於餘經中說，猶如燈滅，解脫亦爾？世尊！",
    "T12n0387_006:1105a25": "如來若常，云何得滅？如其滅者，云何言常？如",
    "T12n0387_006:1105a26": "來若言『亦常亦滅』，如是之言，非虛妄耶？又如",
    "T12n0387_006:1105a27": "佛言：『一切諸法，猶如水月。』諸法若常，云何復",
    "T12n0387_006:1105a28": "言『猶如水月』？」[1105a28] 「善男子！我說有為，如水中月，是",
    "T12n0387_006:1105a29": "故我說，餘法有常，餘法無常。若有眾生，未得",
    "T12n0387_006:1105b01": "解脫，未斷煩惱、未斷名相、未斷眾生相，不得",
    "T12n0387_006:1105b02": "法相，未得修習如是三昧，是名無常；若有眾",
    "T12n0387_006:1105b03": "生，已得解脫，永斷煩惱、名相、眾生相，得於法",
    "T12n0387_006:1105b04": "相，修習三昧，是名為常。是故我說，餘法有常，",
    "T12n0387_006:1105b05": "餘法無常。」[1105b05] 「世尊！若爾者，如來何故說：『佛涅槃，",
    "T12n0387_006:1105b06": "猶如燈滅？』如燈滅者，為喻身滅，為喻結滅？如",
    "T12n0387_006:1105b07": "膏不離燈，燈不離膏。眾生亦爾，身不離結，",
    "T12n0387_006:1105b08": "結不離身，云何言滅？」[1105b08] 佛言：「善哉善哉！善男",
    "T12n0387_006:1105b09": "子！若如是見，名為正見。善男子！身有二種：",
    "T12n0387_006:1105b10": "一者煩惱身，二者法身。煩惱身滅，猶如燈",
    "T12n0387_006:1105b11": "滅，是故我說『餘法無常』。法身無滅，猶如虛空，",
    "T12n0387_006:1105b12": "是故我說『餘法是常』。斷煩惱器，名為解脫，得",
    "T12n0387_006:1105b13": "解脫已無常身者，諸佛世尊，則是斷見；若煩",
    "T12n0387_006:1105b14": "惱氣常不滅者，諸佛世尊，則是常見。諸佛世",
    "T12n0387_006:1105b15": "尊，定無有此斷、常二見。諸佛世尊，已於無量",
    "T12n0387_006:1105b16": "阿僧祇劫斷此二見。如來若有眾生相者，則",
    "T12n0387_006:1105b17": "應無常；如來已於無量劫中斷眾生相，若言",
    "T12n0387_006:1105b18": "如來有眾生相，無有是處。[1105b18] 「善男子！譬如大王，",
    "T12n0387_006:1105b19": "出入遊巡，若在外時，內則不見，內雖不見，不",
    "T12n0387_006:1105b20": "得言無，外亦如是。菩薩摩訶薩，住是三昧，無",
    "T12n0387_006:1105b21": "常已斷，為眾生故，受無常身。若言：『如來身無",
    "T12n0387_006:1105b22": "常』者，無有是處。是故我說常與無常，說我、無",
    "T12n0387_006:1105b23": "我，說眾生、非眾生，說人、非人，說命、非命，說士",
    "T12n0387_006:1105b24": "夫、非士夫。如來常說：『有為之法，皆是無常。』終",
    "T12n0387_006:1105b25": "不言常，若言常者，無有是處。",
    "T12n0387_006:1105b26": "[1105b26] 「復次，善男子！菩薩摩訶薩，住是三昧，則得斷",
    "T12n0387_006:1105b27": "除世見、命見、聲聞緣覺見；無有貪愛，無取",
    "T12n0387_006:1105b28": "無求；常不變易，成就安住，得無所畏；無有憍",
    "T12n0387_006:1105b29": "慢，垢不能污。是故我說『常樂我淨』。善男子！我",
    "T12n0387_006:1105c01": "說聲聞、辟支佛乘，一切世人之所不解，雖世",
    "T12n0387_006:1105c02": "人不解，終不得言慧者亦爾。世間之人，雖見",
    "T12n0387_006:1105c03": "如來無常、無樂、無我、無淨，亦不得言有智慧",
    "T12n0387_006:1105c04": "者同於彼見。薄福、鈍根、行邪道者，作如是言：",
    "T12n0387_006:1105c05": "『如來無常，永滅涅槃。』若言『如來永滅度』者，當",
    "T12n0387_006:1105c06": "知是人，不離三惡。[1105c06] 「善男子！譬如深汪，其水",
    "T12n0387_006:1105c07": "渾濁，中有寶珠，人所不見。有人唱言：『此濁水",
    "T12n0387_006:1105c08": "中，有大寶珠！』眾人聞已，競共求覓，或得瓦石、",
    "T12n0387_006:1105c09": "沙礫、草木，然無有能得真寶者。以不得故，便",
    "T12n0387_006:1105c10": "言虛妄。復更有人，善知方便，以無價珠，置之",
    "T12n0387_006:1105c11": "濁水，水即為清，眾人因是悉見真寶。善男子！",
    "T12n0387_006:1105c12": "聲聞、緣覺不解如是三昧力故，說言：『如來無",
    "T12n0387_006:1105c13": "常、無樂、無我、無淨，空無所有。』不知如來，常恒",
    "T12n0387_006:1105c14": "不變，輪轉生死。菩薩摩訶薩，住是三昧，善解",
    "T12n0387_006:1105c15": "如來所有密語，是故以此無價寶珠，喻於三",
    "T12n0387_006:1105c16": "昧。善男子！若男若女，欲見如來常恒不變，應",
    "T12n0387_006:1105c17": "當修習如是三昧。菩薩摩訶薩，住是三昧，則",
    "T12n0387_006:1105c18": "見如來常恒不變，解脫亦爾。[1105c18] 「善男子！譬如樹",
    "T12n0387_006:1105c19": "蔭，行路之人因之憩息，住是三昧諸菩薩等，",
    "T12n0387_006:1105c20": "亦復如是，為諸眾生，而作蔭覆。[1105c20] 「善男子！若有",
    "T12n0387_006:1105c21": "人言『如來無常永涅槃』者，是魔弟子；若不如",
    "T12n0387_006:1105c22": "是，真我弟子。若言『如來畢入涅槃』，當知是人，",
    "T12n0387_006:1105c23": "污辱我法，若有信受如是語者，甚可悲傷。」[1105c23] 說",
    "T12n0387_006:1105c24": "是語時，於會右面，出大光明，其光金色，遍照",
    "T12n0387_006:1105c25": "三千大千世界，悉蔽日月、梵天之明，惟不能",
    "T12n0387_006:1105c26": "障佛之光明，其餘光明，黤黮不現。大小須彌、",
    "T12n0387_006:1105c27": "草木、叢林，二國中間幽闇之處，無不大明。地",
    "T12n0387_006:1105c28": "獄眾生，遇斯光已，苦痛休息，身得安樂。[1105c28] 爾時，",
    "T12n0387_006:1105c29": "一切大眾之前，即時出生六萬億蓮華，其華",
    "T12n0387_006:1106a01": "微妙，色香具足，千葉盛滿，四寶為質。一一蓮",
    "T12n0387_006:1106a02": "華，出微妙香，遍滿三千大千世界。其中所有",
    "T12n0387_006:1106a03": "天、龍、鬼神、乾闥婆、阿修羅、迦樓羅、緊那羅、摩&#x777A;",
    "T12n0387_006:1106a04": "羅伽、釋梵、魔天、沙門、婆羅門，一切眾生，聞香",
    "T12n0387_006:1106a05": "氣已，皆得愛法，心樂大乘，樂欲聽法，斷諸煩",
    "T12n0387_006:1106a06": "惱，是華成就如是功德微妙之香。",
    "T12n0387_006:1106a07": "[1106a07] 爾時，大雲密藏菩薩摩訶薩，在大會中，見是",
    "T12n0387_006:1106a08": "神變，即從座起，合掌恭敬白佛言：「世尊！是何",
    "T12n0387_006:1106a09": "相貌？誰之德力？是大眾中，有是妙華，出無量",
    "T12n0387_006:1106a10": "香？」[1106a10] 於是，淨光天女，語大雲密藏菩薩言：「善男",
    "T12n0387_006:1106a11": "子！一切諸法，皆悉無相，云何問言：『是何相貌？』",
    "T12n0387_006:1106a12": "諸法如夢，何故顛倒，如狂所問？」[1106a12] 大雲密藏言：",
    "T12n0387_006:1106a13": "「善哉善哉！天女！我非不見諸法如夢，為欲斷",
    "T12n0387_006:1106a14": "彼著相，故問。」[1106a14] 天女言：「大德！何故見於著相，而",
    "T12n0387_006:1106a15": "生此問？」[1106a15] 「天女！是故我先言：『為眾生故，欲令",
    "T12n0387_006:1106a16": "度脫，是故而問。』」[1106a16] 「大德！若不自斷我見、我疑，云",
    "T12n0387_006:1106a17": "何而能度脫眾生？若不自斷我見、我疑，欲為",
    "T12n0387_006:1106a18": "眾生除斷見疑，無有是處。」[1106a18] 佛言：「善哉善哉！善",
    "T12n0387_006:1106a19": "男子！實如天女之所宣說。菩薩摩訶薩，住是",
    "T12n0387_006:1106a20": "三昧，惟見無相。善男子！若男若女，欲見無相，",
    "T12n0387_006:1106a21": "應當精勤，修是三昧。菩薩摩訶薩，住是三昧，",
    "T12n0387_006:1106a22": "能於三千大千世界，現種種身。」[1106a22] 「世尊！云何菩",
    "T12n0387_006:1106a23": "薩住是三昧，能於三千大千世界，現種種身？」",
    "T12n0387_006:1106a24": "[1106a24] 「善男子！若有幻師、若幻弟子，於大眾中，能作",
    "T12n0387_006:1106a25": "種種若男若女，若大若小，若生若死，若去若",
    "T12n0387_006:1106a26": "來，若舍若林，若象若馬，若斷若折，若破若壞，",
    "T12n0387_006:1106a27": "若續若絕。大眾見已，不生驚怪。何以故？了知",
    "T12n0387_006:1106a28": "幻故。菩薩摩訶薩，亦復如是，住是三昧，修習",
    "T12n0387_006:1106a29": "正道，於此三千大千世界，化種種身，為度眾",
    "T12n0387_006:1106b01": "生故。住是三昧諸菩薩等，見是化已，不生驚",
    "T12n0387_006:1106b02": "怪，無有疑心，隨順於義，無有違逆。何以故？定",
    "T12n0387_006:1106b03": "知即是三昧力故。",
    "T12n0387_006:1106b04": "[1106b04] 「復次，善男子！菩薩摩訶薩，住是三昧，能於三",
    "T12n0387_006:1106b05": "千大千世界，隨諸眾生，種種所行，處處現身。",
    "T12n0387_006:1106b06": "或閻浮提現處母胎，一切眾生實見菩薩處",
    "T12n0387_006:1106b07": "在母胎，而是菩薩實不在胎。或閻浮提現出",
    "T12n0387_006:1106b08": "母胎，眾生亦見菩薩出胎，而是菩薩實不出",
    "T12n0387_006:1106b09": "胎。或閻浮提現初剃髮，造制周羅，一切眾生",
    "T12n0387_006:1106b10": "皆見如是，而於菩薩實無是相。或閻浮提現",
    "T12n0387_006:1106b11": "詣學堂，習諸伎藝、書疏、算計，一切眾生皆見",
    "T12n0387_006:1106b12": "菩薩始初習學，而是菩薩，已於過去無量劫",
    "T12n0387_006:1106b13": "中，悉修學已。或閻浮提現行如人、師子、白鵝，",
    "T12n0387_006:1106b14": "一切眾生，皆見菩薩現行如人、師子、白鵝，而",
    "T12n0387_006:1106b15": "是菩薩都無此相。或閻浮提示有妻子，五欲",
    "T12n0387_006:1106b16": "相樂，一切眾生皆見是相，而是菩薩，已於昔",
    "T12n0387_006:1106b17": "劫久遠離之，惟以法樂而自娛樂。或閻浮提",
    "T12n0387_006:1106b18": "示大小便，一切眾生亦見是相，而此菩薩，得",
    "T12n0387_006:1106b19": "真法身，非雜食身，云何而有大小便利？咀嚼",
    "T12n0387_006:1106b20": "楊枝，著衣洗手，履踐革屣，執持傘蓋，身服纓",
    "T12n0387_006:1106b21": "絡，飲食飢渴，生老病死。行檀波羅蜜，得轉輪",
    "T12n0387_006:1106b22": "王，奴婢、僕從、男女、大小。或作人天、頭陀苦行。",
    "T12n0387_006:1106b23": "現為比丘，福利眾生。現須陀洹果、斯陀含果、",
    "T12n0387_006:1106b24": "阿那含果、阿羅漢果；破壞眾僧，聽法說法，食",
    "T12n0387_006:1106b25": "噉毒飯，犯四重禁，作五逆罪。作聲聞像、辟支",
    "T12n0387_006:1106b26": "佛像，出家學道，菩提樹下，轉正法輪，現大神",
    "T12n0387_006:1106b27": "足，入於涅槃。或作釋梵、天魔波旬，流轉諸有，",
    "T12n0387_006:1106b28": "猶如車輪，亦復如是。[1106b28] 「善男子！菩薩摩訶薩，雖",
    "T12n0387_006:1106b29": "作如是隨順世間種種諸行，為欲度脫，終不",
    "T12n0387_006:1106c01": "生於眾生之相，常修法相。何以故？是三昧力",
    "T12n0387_006:1106c02": "故。菩薩摩訶薩，無有著處，不著聲聞，不著緣",
    "T12n0387_006:1106c03": "覺，為欲憐愍一切世間，度眾生故，在在處處，",
    "T12n0387_006:1106c04": "隨其所樂，而現其身。是故菩薩修習無相，見",
    "T12n0387_006:1106c05": "於無相。若人能見如是無相，是名正見。淨光",
    "T12n0387_006:1106c06": "天女亦修無相。諸佛世尊，住是三昧，故不可",
    "T12n0387_006:1106c07": "思議。」[1106c07] 「世尊！是淨光天女，成就具足，甚深智慧。",
    "T12n0387_006:1106c08": "若無相境界，不可思議，其修習者，亦不可思",
    "T12n0387_006:1106c09": "議。」[1106c09] 爾時，世尊熙怡微笑，從其面門，出無量光。",
    "T12n0387_006:1106c10": "其光五色，遍照無量無邊世界，上至梵世，一切",
    "T12n0387_006:1106c11": "周遍，遶身三匝，還從口入。爾時，大地六種震",
    "T12n0387_006:1106c12": "動，莊嚴清淨，如&#x6B1D;單越，三千大千世界，亦復",
    "T12n0387_006:1106c13": "如是，一切眾生，佛神力故，悉得&#x89A9;見。[1106c13] 爾時，大",
    "T12n0387_006:1106c14": "雲密藏菩薩，復從座起，整衣服，合掌恭敬白",
    "T12n0387_006:1106c15": "佛言：「世尊！何因緣故，放是光明？」[1106c15] 佛言：「善男子！",
    "T12n0387_006:1106c16": "汝向所疑，我今欲答，是故放是瑞相光明。善",
    "T12n0387_006:1106c17": "男子！於此西方，有一世界，名曰安樂。其土有",
    "T12n0387_006:1106c18": "佛，號無量壽，今現在世，常為眾生，講宣正法，",
    "T12n0387_006:1106c19": "告一菩薩：『汝善男子！娑婆世界釋迦牟尼佛，",
    "T12n0387_006:1106c20": "為諸少福、鈍根眾生，說《大雲經》，汝可往彼，至",
    "T12n0387_006:1106c21": "心聽受。』是彼菩薩，欲來至此，故先現瑞。善男",
    "T12n0387_006:1106c22": "子！汝觀彼土，諸菩薩身，滿足五萬六千由旬。」",
    "T12n0387_006:1106c23": "[1106c23] 「世尊！彼來菩薩，字號何等？復以何緣，而來此",
    "T12n0387_006:1106c24": "土？將非為度眾生故來？惟願如來，為諸眾生，",
    "T12n0387_006:1106c25": "分別解說。」[1106c25] 「善男子！彼土菩薩，欲聞淨光授記",
    "T12n0387_006:1106c26": "別事，并欲供養如是三昧，是故而來。善男子！",
    "T12n0387_006:1106c27": "是菩薩名無邊光，通達方便，善能教導。」[1106c27] 「世尊！",
    "T12n0387_006:1106c28": "惟願如來，說是天女，在何佛所，發阿耨多羅",
    "T12n0387_006:1106c29": "三藐三菩提心？何時當得轉此女身？」[1106c29] 「善男子！",
    "T12n0387_006:1107a01": "汝今不應問轉女身。是天女者，常於無量阿",
    "T12n0387_006:1107a02": "僧祇劫，為眾生故，現受女身，當知乃是方便",
    "T12n0387_006:1107a03": "之身，非實女身。云何當言：『何時當得轉此女",
    "T12n0387_006:1107a04": "身？』善男子！菩薩摩訶薩，住是三昧，其身自在，",
    "T12n0387_006:1107a05": "能作種種隨宜方便。雖受女像，心無貪著，欲",
    "T12n0387_006:1107a06": "結不污。」[1107a06] 「世尊！惟願如來，為諸眾生，說是天女",
    "T12n0387_006:1107a07": "未來之事。」[1107a07] 「善男子！汝今諦聽！我當說之。以方",
    "T12n0387_006:1107a08": "便故，我涅槃已七百年後，是南天竺，有一小",
    "T12n0387_006:1107a09": "國，名曰無明。彼國有河，名曰黑闇，南岸有城，",
    "T12n0387_006:1107a10": "名曰熟穀，其城有王，名曰等乘。其王夫人，產",
    "T12n0387_006:1107a11": "育一女，名曰增長，其形端嚴，人所愛敬，護持",
    "T12n0387_006:1107a12": "禁戒，精進不惓。其王國土，以生此女故，穀米",
    "T12n0387_006:1107a13": "豐熟，快樂無極，人民熾盛，無有衰耗、病苦、憂",
    "T12n0387_006:1107a14": "惱、恐怖、禍難，成就具足一切吉事。&#x96A3;比諸王，",
    "T12n0387_006:1107a15": "咸來歸屬。有為之法，無常遷代，其王未免，忽",
    "T12n0387_006:1107a16": "然崩亡。[1107a16] 「爾時，諸臣即奉此女，以繼王嗣。女既",
    "T12n0387_006:1107a17": "承正，威伏天下，閻浮提中所有國土，悉來承",
    "T12n0387_006:1107a18": "奉，無拒違者。女王自在，摧伏邪見，為欲供養",
    "T12n0387_006:1107a19": "佛舍利故，遍閻浮提起七寶塔，齎持雜綵，上",
    "T12n0387_006:1107a20": "妙幡蓋，栴檀妙香，周遍供養。見有護法、持淨",
    "T12n0387_006:1107a21": "戒者，供養恭敬；見有破戒、毀正法者，呵責毀",
    "T12n0387_006:1107a22": "辱，令滅無餘。具足修習十波羅蜜，受持五戒，",
    "T12n0387_006:1107a23": "拯濟貧窮，教導無量一切眾生，說《大雲經》以",
    "T12n0387_006:1107a24": "調其心。若聞大乘方等經者，恭敬供養，尊重",
    "T12n0387_006:1107a25": "讚漢。滿二十年，受持、讀誦、書寫、解說是《大雲",
    "T12n0387_006:1107a26": "經》，然後壽盡，是時乃當轉此女身。為眾生故，",
    "T12n0387_006:1107a27": "示大神通，為欲供養無量壽佛故，故生彼界。」",
    "T12n0387_006:1107a28": "[1107a28] 「世尊！是女王者，未來當得阿耨多羅三藐三",
    "T12n0387_006:1107a29": "菩提不耶？」[1107a29] 「善男子！如是女王，未來之世，過無",
    "T12n0387_006:1107b01": "量劫，當得作佛，號淨實增長如來、應、正遍知、",
    "T12n0387_006:1107b02": "明行足、善逝、世間解、無上士、調御丈夫、天人師、",
    "T12n0387_006:1107b03": "佛、世尊。此娑婆世界，爾時轉名淨潔浣濯，有",
    "T12n0387_006:1107b04": "城名曰清淨妙香，其城純以七寶莊嚴，最勝",
    "T12n0387_006:1107b05": "無上，猶忉利宮。其城凡有九萬億人，土地平",
    "T12n0387_006:1107b06": "正，無有荊棘、土沙、礫石，其土人民，不生邪見，",
    "T12n0387_006:1107b07": "愛重大乘。無有聲聞、緣覺之名，一切純是菩",
    "T12n0387_006:1107b08": "薩大士，修習慈、悲、喜、捨之心，成就忍辱，壽",
    "T12n0387_006:1107b09": "命無量。[1107b09] 「善男子！若有眾生，得聞彼佛如來名",
    "T12n0387_006:1107b10": "號，不墮三惡，轉生人天。」[1107b10] 說是經已，無量眾生，",
    "T12n0387_006:1107b11": "得阿毘跋致。"
}