{
    "X67n1302_002:0261c03": "&#x712D;絕老人天奇直註雪竇顯和尚頌古下",
    "X67n1302_002:0261c05": "金臺慈仁沙門性福編集",
    "X67n1302_002:0261c06": "古杭菩曇禪寺淨深重梓",
    "X67n1302_002:0261c07": "[0261c07] 雪峰住庵。二僧來拜。峰見。兩手托門放身出云。是什",
    "X67n1302_002:0261c08": "麼(當央直示。恐蹉再提)。僧云是什麼(失見&#x609E;問)。峰低頭歸庵(全提向上)。僧",
    "X67n1302_002:0261c09": "到巖頭。頭問什麼處來(就事藏峰)。僧云嶺南來(具實)。頭云曾",
    "X67n1302_002:0261c10": "到雪峰麼(不見來歷。所以再勘)。僧云曾到(同前)。頭云有何言句(細辨",
    "X67n1302_002:0261c11": "來源)。僧舉前話(依舊不達)。他道什麼(審其始終)。僧云他無語低頭",
    "X67n1302_002:0261c12": "歸庵(只知供&#x6B35;。不知&#x7740;賊)。頭云噫(嘆峰不遇知音。點僧當面蹉過)。我當初悔不",
    "X67n1302_002:0261c13": "向他道末後句。若向他道。天下人不柰雪老何(隔身傍註)。",
    "X67n1302_002:0261c14": "僧至夏末再舉前話請益(始終未決)。頭云何不早問(賊打不妨)。",
    "X67n1302_002:0261c15": "僧云未敢容易(實供)。頭云。雪峰與我同條生。不與我同",
    "X67n1302_002:0261c16": "條死(隔身點罰)。要識末後句。只這是(竭力提持)",
    "X67n1302_002:0261c17": "○(主意當央直示。旨明句裏藏機)。總結(不遇知音)。",
    "X67n1302_002:0261c18": "[0261c18] 末後句。為君說(舉前引後)。明暗雙雙底時節(雪老低頭。岩頭批判。",
    "X67n1302_002:0261c19": "內外不失其機。句中理事通融。故曰雙雙)。同條生也共相知(相知明同)。不同",
    "X67n1302_002:0261c20": "條死還殊絕(殊絕暗異)。還殊絕。黃頭碧眼須甄別(暗中既異。",
    "X67n1302_002:0261c21": "不得粗心。任是佛祖。也要辨別)。南北東西歸去來。夜深同看千巖",
    "X67n1302_002:0261c22": "雪(夜是暗。雪是明。正當此時。四海咸來。你看誰明誰暗)。",
    "X67n1302_002:0261c23": "[0261c23] 僧問趙州。久響石橋。到來只見略彴(借事驗主。眇視趙州)。州云。",
    "X67n1302_002:0261c24": "汝只見略彴。不見石橋(就見反追。深識來風)。僧云如何是石橋",
    "X67n1302_002:0262a01": "(就機驗機)。州云度驢度馬(當央直指)○(主意主賓互換。旨明無有意路)。總結(心倖)。",
    "X67n1302_002:0262a02": "[0262a02] 孤危不立道方高(諸方孤危。此老平實)。入海還須釣巨鰲(大海",
    "X67n1302_002:0262a03": "不釣其蝦。大智不為小德)。堪笑同時灌溪老。解云劈箭也徒勞",
    "X67n1302_002:0262a04": "(用處一般。爭奈尖新)。",
    "X67n1302_002:0262a05": "[0262a05] 馬祖與百丈行。見野鴨飛過。祖云是什麼(就物明宗)。丈云",
    "X67n1302_002:0262a06": "野鴨子(實供)。祖云什麼處去也(前之已蹉。後之復提)。丈云飛過去",
    "X67n1302_002:0262a07": "也(依舊不達)。祖扭丈鼻。丈作痛聲。祖云何曾飛去(大用急提)",
    "X67n1302_002:0262a08": "○(主意隨緣令人。旨明就事明宗)。總結(老婆心切)。",
    "X67n1302_002:0262a09": "[0262a09] 野鴨子。知何許(審其下落)。馬祖見來相共語(遇物令歸。免陷偏方)。",
    "X67n1302_002:0262a10": "話盡山雲海月情。依前不會還飛去(盡情兩次。依舊不會)。欲",
    "X67n1302_002:0262a11": "飛去。&#x5374;把住(恐逐外物。故扭其鼻)。道道(活處垂釣)。",
    "X67n1302_002:0262a12": "[0262a12] 雲門問僧。近離甚處(常理)。僧云西禪(同上)。門云西禪有何",
    "X67n1302_002:0262a13": "言句(探竿)。僧展兩手(呈機驗主)。門打一掌(一截二驗)。僧云某有話",
    "X67n1302_002:0262a14": "在(一拈二辨)。門展兩手(劈筈奪窩)。僧無語(伎倆已盡)。門便打(正令全提)",
    "X67n1302_002:0262a15": "○(主意就身打劫。旨明全提正令)。總結(權衡在手)。",
    "X67n1302_002:0262a16": "[0262a16] 虎頭虎尾一時收(前後兩打)。凜凜威風四百州(正令一行。十方",
    "X67n1302_002:0262a17": "坐斷)。&#x5374;問不知何太險(只知展手奪機。不知有險)。師云放過一著",
    "X67n1302_002:0262a18": "(雪竇不[怡-台+(廿/?)]。點他二人不顧前後)。",
    "X67n1302_002:0262a19": "[0262a19] 道吾與漸源一家弔慰。源拍棺云。生耶死耶(就事請益)。吾",
    "X67n1302_002:0262a20": "云。生耶不道。死耶不道(就機直指)。源云為甚不道(可惜錯會)。吾",
    "X67n1302_002:0262a21": "云不道不道(始終不改)。回至中途。源云。快與某道。不道打",
    "X67n1302_002:0262a22": "和尚去(自昧反怪)。吾云。打即任打。道即不道(盡心盡力。無能分解)。源",
    "X67n1302_002:0262a23": "便打(瞎打屈受)。道吾遷化。源至石霜舉前話。霜云。生耶不",
    "X67n1302_002:0262a24": "道。死耶不道(當央直提)。源云為甚不道(似見不見。故又復追)。霜云不",
    "X67n1302_002:0262b01": "道不道(要他直領。所以不那)。源方有省(始見全提)。一日將鍬於法堂",
    "X67n1302_002:0262b02": "上東邊過西西邊過東(呈機求註)。霜云作什麼(探竿在手)。源云",
    "X67n1302_002:0262b03": "&#x8994;先師靈骨(影草隨身)。霜云。洪波浩渺。白浪滔天。&#x8994;什麼",
    "X67n1302_002:0262b04": "先師靈骨(恐執孤危。以活拈死)。師著語云。蒼天蒼天(一截二拈)。源云",
    "X67n1302_002:0262b05": "正好著力(正好用心)。霜云。一物也無。著什麼力(恐執平實。以死拈活)。",
    "X67n1302_002:0262b06": "源持鍬便行(截斷二邊。獨明向上)。太原孚云。先師靈骨猶在(不立",
    "X67n1302_002:0262b07": "一法。正□靈骨)○(主意以機呈機。旨明就窩打免)。總結(不落&#x5826;級)。",
    "X67n1302_002:0262b08": "[0262b08] 兔馬有角(劫外徹於今時)。牛羊無角(今時徹於劫外)。絕毫絕氂(不容",
    "X67n1302_002:0262b09": "一法)。如山如嶽(全機獨露四句。只明道吾答處)。黃金靈骨今猶在。白",
    "X67n1302_002:0262b10": "浪滔天何處著(石霜太原一並拈出)。無處著(恐後滯無。故拈令看)。隻履",
    "X67n1302_002:0262b11": "西歸曾失&#x5374;(達磨葬於熊耳。&#x8471;嶺獨露。且問諸人是生耶是死耶)。",
    "X67n1302_002:0262b12": "[0262b12] 良禪客問欽山。一鏃破三關時如何(借事呈解)。山云放出",
    "X67n1302_002:0262b13": "關中主看(就見拶見)。良云與麼則知過必改(以見首見)。山云更",
    "X67n1302_002:0262b14": "待何時(見首就逼)。良云好箭放不著所在。便出(一拈二點)。山云",
    "X67n1302_002:0262b15": "闍黎且來(見其勉強。不免招回)。良回首(失其主張)。山云。一鏃破三關",
    "X67n1302_002:0262b16": "且止(不用誇功)。試與欽山發箭看(我作其主。你是射看)。良擬議(情封於物",
    "X67n1302_002:0262b17": "現成不知)。山打七棒云。且聽這漢疑三十年(法窟爪牙)",
    "X67n1302_002:0262b18": "○(主意見機而作。旨明攙旗奪鼓)。總結(權衡在手)。",
    "X67n1302_002:0262b19": "[0262b19] 與君放出關中主。放箭之徒莫&#x83BE;鹵(山乃風行草偃。良公太煞",
    "X67n1302_002:0262b20": "粗心)。取箇眼兮耳必聾。捨個耳兮目雙瞽(見沉取捨。放失來機)。",
    "X67n1302_002:0262b21": "可憐一鏃破三關(空擔&#x8657;名)。的的分明箭後路(現成空缺。嘆其",
    "X67n1302_002:0262b22": "無眼)。君不見。玄沙有言兮。大丈夫。先天為心祖(要識主中",
    "X67n1302_002:0262b23": "之主。須明空劫已前。方能不落。心鏡聖凡)。",
    "X67n1302_002:0262b24": "[0262b24] 僧問趙州。至道無難。唯嫌揀擇。如何是不揀擇(心倖辯主)。",
    "X67n1302_002:0262c01": "州云。天上天下唯我獨尊(全身指註)。僧云此又是揀擇(逐句",
    "X67n1302_002:0262c02": "反追)。州。云田庫奴(當央一點)。什麼處是揀擇(急處一提)。僧無語(情封",
    "X67n1302_002:0262c03": "於物)○(主意句裏呈機。旨明盡力提持)。總結(權衡在手)。",
    "X67n1302_002:0262c04": "[0262c04] 似海之深。如山之固(幽深如海。堅固如山)。蚊&#x8771;弄空裏猛風。",
    "X67n1302_002:0262c05": "螻蟻撼於鐵柱(州如猛風鐵柱。僧如蚊&#x8771;螻蟻)。揀兮擇兮。當軒布",
    "X67n1302_002:0262c06": "&#x76B7;(末後急提。如鼓當央)。",
    "X67n1302_002:0262c07": "[0262c07] 僧問趙州。至道無難。唯嫌揀擇。是時人窠窟否(心倖驗主)。",
    "X67n1302_002:0262c08": "州云。曾有人問我。直得五年分訴不下(隔身點罰)",
    "X67n1302_002:0262c09": "○(主意拈情。旨明爪牙)。總結(言思無路)。",
    "X67n1302_002:0262c10": "[0262c10] 象王嚬呻。獅子哮吼(自在無畏)。無味之談。塞斷人口(註十",
    "X67n1302_002:0262c11": "絕待)。南北東西。烏飛免走(雪竇呈機)。",
    "X67n1302_002:0262c12": "[0262c12] 僧問趙州。至道無難。唯嫌揀擇。纔有語言是揀擇。和",
    "X67n1302_002:0262c13": "尚如何為人(心倖驗主)。州云。何不引盡此語(就身套他)。僧云某",
    "X67n1302_002:0262c14": "只念到這裏(輸己陷人)。州云。只這至道無難。唯嫌揀擇(以見",
    "X67n1302_002:0262c15": "遣見)○(主意紅綿套索。旨明法窟爪牙)。總結(權衡在手)。",
    "X67n1302_002:0262c16": "[0262c16] 水洒不著。風吹不入(一切不到)。虎步龍行(州之全威)。鬼號神",
    "X67n1302_002:0262c17": "泣(僧之悲愁)。頭長三尺知是誰。相對無言獨足立(舉古例今。",
    "X67n1302_002:0262c18": "傍通大用)。",
    "X67n1302_002:0262c19": "[0262c19] 雲門以拄杖示眾云。拄杖子化為龍。吞&#x5374;乾坤去了。",
    "X67n1302_002:0262c20": "山河大地什麼處得來(契理於心。外相何有)",
    "X67n1302_002:0262c21": "○(主意理非外物。旨明垂釣為人)。總結(心境不二)。",
    "X67n1302_002:0262c22": "[0262c22] 拄杖子。吞乾坤。徒說桃花浪奔(法本是心何必言悟。杖本是龍何必",
    "X67n1302_002:0262c23": "言化)。燒尾者不在拏雲&#x3E15;霧(不須誇化)。曝腮者何必喪膽",
    "X67n1302_002:0262c24": "忘魂(不須言點)。拈了也(拈了二邊)。聞不聞(知不知也)。直須洒洒落",
    "X67n1302_002:0263a01": "落(不住化點自然乾淨)。休更紛紛紜紜(若逐化點便遭困苦)。七十二棒",
    "X67n1302_002:0263a02": "且輕恕(執語可恕)。一百五十難放君(若又迷悶。更加倍打)。師驀拈",
    "X67n1302_002:0263a03": "拄杖下座。大眾一時走散(雪竇全提大用。大眾當機辜負)。",
    "X67n1302_002:0263a04": "[0263a04] 風穴垂語云。若立一塵家國興盛(纖塵不立一性圓明)。不立一",
    "X67n1302_002:0263a05": "塵家國喪亡(機盡情忘杳無依倚)。師拈拄杖云。還有同生同死",
    "X67n1302_002:0263a06": "底衲僧麼(未有得者。我與你立)○(主意垂釣。旨明無住)。總結(大功不宰)。",
    "X67n1302_002:0263a07": "[0263a07] 野老從教不展眉。且圖家國立雄基(去妄明真)。謀臣猛",
    "X67n1302_002:0263a08": "將今何在。萬里清風只自知(獨得無共)。",
    "X67n1302_002:0263a09": "[0263a09] 雲門垂語云。乾坤之內。宇宙之間(明其依報)。中有一寶。秘",
    "X67n1302_002:0263a10": "在形山(寶隱在身)。拈燈籠來佛殿裏。將三門來燈籠上(恐乃",
    "X67n1302_002:0263a11": "情解。今故直指)○(主意明宗。旨明拈情)。總結(破權顯實)。",
    "X67n1302_002:0263a12": "[0263a12] 看看。古岸何人把釣竿(急看是誰)。雲冉冉。水漫漫(先指其人",
    "X67n1302_002:0263a13": "恐執本體。今示平實)。明月蘆花君自看(明月非蘆花。形山非六寶。應須&#x7740;眼自看)。",
    "X67n1302_002:0263a14": "[0263a14] 南泉一日兩堂爭&#x732B;。泉提起&#x732B;云。道得即不斬(全機垂釣)。",
    "X67n1302_002:0263a15": "眾無對(不妨截斷)。泉斬&#x732B;為兩段(凡聖不存)",
    "X67n1302_002:0263a16": "○(主意直下明宗。旨明正令全提)。總結(截斷是非)。",
    "X67n1302_002:0263a17": "[0263a17] 兩堂俱是杜禪和。撥動&#x70DF;塵不奈何(有名無實)。賴得南",
    "X67n1302_002:0263a18": "泉能舉令。一刀兩段任偏頗(正令一截)。",
    "X67n1302_002:0263a19": "[0263a19] 南泉舉問趙州(疏通前旨)。州脫鞋戴出(親呈大用)。泉云子在救",
    "X67n1302_002:0263a20": "得&#x732B;兒(出身賞德)○(主意垂釣。旨明大用)。總結(父子唱和)。",
    "X67n1302_002:0263a21": "[0263a21] 公案圓來問趙州。長安城裏任閒遊(美德無拘)。草鞋頭",
    "X67n1302_002:0263a22": "戴無人會。歸到家山即便休(合心便罷)。",
    "X67n1302_002:0263a23": "[0263a23] 外道問佛。不問有言。不問無言(雙截驗主)。世尊良久(當央直示)。",
    "X67n1302_002:0263a24": "外道讚歎云。世尊大慈。開我迷雲。令我得入(有無如雲。良久",
    "X67n1302_002:0263b01": "如日。故呈其悟)。外道去後。阿難問佛。外道有何所證而言得",
    "X67n1302_002:0263b02": "入(&#x51B3;疑故審)。佛云。如世良馬。見鞭而行(外道之俊如馬見鞭)",
    "X67n1302_002:0263b03": "○(主意就機一指。旨明當央直示)。總結(見兔放鷹)。",
    "X67n1302_002:0263b04": "[0263b04] 機輪曾未轉。轉必兩頭走(一迷本心便逐兩頭)。明鏡忽當臺。",
    "X67n1302_002:0263b05": "當下分妍醜(良久如鏡。有無自分)。妍醜分兮迷雲開。慈門何",
    "X67n1302_002:0263b06": "處生塵埃(有無一分。佛慈自見)。因思良馬窺鞭影。千里追風",
    "X67n1302_002:0263b07": "喚得回(因思外道之俊。故示阿難之慈)。喚得回。鳴指三下(責前戒後。免隋",
    "X67n1302_002:0263b08": "大功)。",
    "X67n1302_002:0263b09": "[0263b09] 僧問大龍。色身敗壞。如何是堅固法身(去妄明真)。龍云。山",
    "X67n1302_002:0263b10": "花開似錦。澗水湛如藍(當央直指)",
    "X67n1302_002:0263b11": "○(主意拈轉話頭。旨明平實絕待)。總結(問正答偏)。",
    "X67n1302_002:0263b12": "[0263b12] 問曾不知。答還不會(問以劫外。不知劫外。答以今時。不會今時)。月冷風",
    "X67n1302_002:0263b13": "高。古巖寒檜(雪老自呈)。堪笑路逢達道人。不將語默對",
    "X67n1302_002:0263b14": "(不犯動靜。當央直指)。手把白玉鞭。驪珠盡擊碎(法身如珠。答處如鞭)。不",
    "X67n1302_002:0263b15": "擊碎。增瑕類(若不打破。便執為奇)。國有憲章。三千條罪(違法損身。",
    "X67n1302_002:0263b16": "執功失位)。",
    "X67n1302_002:0263b17": "[0263b17] 雲門垂語云。古佛與露柱相交。是第幾機(佛喻性。柱喻形。性形",
    "X67n1302_002:0263b18": "相交。且道是誰)。自代云。南山起雲。北山下雨(當央直指)",
    "X67n1302_002:0263b19": "○(主意垂釣。旨明絕待)。總結(不存玄解)。",
    "X67n1302_002:0263b20": "[0263b20] 南山雲。北山雨。四七二三面相&#x89A9;(會得上機。佛祖皆見)。新羅",
    "X67n1302_002:0263b21": "國裏曾上堂。大唐國裏未打&#x76B7;(新羅明格外。大唐明本地。只要活潑。",
    "X67n1302_002:0263b22": "不可定樁)。苦中樂。樂中苦。誰道黃金如糞土(苦樂須混。金糞兩辨。",
    "X67n1302_002:0263b23": "休把古佛而為露柱)。",
    "X67n1302_002:0263b24": "[0263b24] 岩頭問僧什麼處來(常情)。僧云西京來(亦同)。頭云黃巢過",
    "X67n1302_002:0263c01": "後收得劍麼(就事藏鋒)。僧云收得(逐句妄答)。岩引頸近前云[囗@力]",
    "X67n1302_002:0263c02": "(一呈二驗)。僧云師頭落也(只見他落。不知自落)。頭大笑(點他昧己。反責他人)。僧",
    "X67n1302_002:0263c03": "到雪峰。峰問什麼處來。僧云岩頭(問答同前)。峰云有何言",
    "X67n1302_002:0263c04": "句(審其來由)。僧舉前話。峰打三十&#x8D82;出(光前絕後)",
    "X67n1302_002:0263c05": "○(主意就事明宗。旨明大用現前)。總結(藏鋒陷虎)。",
    "X67n1302_002:0263c06": "[0263c06] 黃巢過後曾收劍。大笑還應作者知(此劍此笑。作者方知)。三",
    "X67n1302_002:0263c07": "十山藤且輕恕(峰處喫打。又且可恕)。得便宜是落便宜(引頸大笑。",
    "X67n1302_002:0263c08": "只道得了便宜。不知全失便宜)。",
    "X67n1302_002:0263c09": "[0263c09] 梁武帝請傅大士講經。士於座上揮案一下下座(大用",
    "X67n1302_002:0263c10": "全提)。帝愕然(驚怖)。志公問。陛下還會麼(見蹉急提)。帝云不會(具供)。",
    "X67n1302_002:0263c11": "公云大士講經竟(不免註上)○(主意當央直指。旨明大用全彰)。總結(正令絕待)。",
    "X67n1302_002:0263c12": "[0263c12] 不向雙林寄此身。&#x5374;來梁土惹埃塵(言不守分&#x5374;來講經)。當",
    "X67n1302_002:0263c13": "時不得志公老。也是恓恓去國人(不是志公扶持。亦同達摩出國)。",
    "X67n1302_002:0263c14": "[0263c14] 仰山問三聖汝名什麼(探竿)。聖云慧寂(劈筈奪窩)。山云慧寂",
    "X67n1302_002:0263c15": "是我(收機反驗)。聖云我名慧然(一呈二收)。仰山大笑(一呈二賞)",
    "X67n1302_002:0263c16": "○(主意收放交互。旨明就身打劫)。總結(作家相見)。",
    "X67n1302_002:0263c17": "[0263c17] 雙收雙放若為宗(擒縱殺活。二俱作家)。騎虎由來要絕功(善如",
    "X67n1302_002:0263c18": "騎虎。各各無傷)。笑罷不知何處去(杳無&#x8E2A;跡)。只應千古動悲風",
    "X67n1302_002:0263c19": "(如此之才。可為榜樣)。",
    "X67n1302_002:0263c20": "[0263c20] 南泉歸宗麻谷去拜忠國師。泉於地上畫一圓相云。",
    "X67n1302_002:0263c21": "道得即去(暗機為驗)。宗坐於圓相(坐皆報化。當央直示)。谷作女拜(曲為",
    "X67n1302_002:0263c22": "今時。大用親呈)。泉云。與麼則不去(既具如此。何往他希)。宗云是何心倖",
    "X67n1302_002:0263c23": "(一點一拈。前後相違)○(主意探竿。旨明大用)。總結(作家相見)。",
    "X67n1302_002:0263c24": "[0263c24] 由基箭射猿。遶樹何太直(問如猿。答如箭。二人並中其的)。千箇與",
    "X67n1302_002:0264a01": "萬箇。是誰曾中的(作者須多。不如二老)。相呼相喚歸去來。曹",
    "X67n1302_002:0264a02": "溪路上休登陟(盡古盡今。不過如此)。復云。曹溪路坦平。為甚",
    "X67n1302_002:0264a03": "休登陟(雪老垂釣)。",
    "X67n1302_002:0264a04": "[0264a04] 百丈問溈山。併&#x5374;咽喉唇吻作麼生道(&#x93BB;口探&#x39DE;)。山云&#x5374;",
    "X67n1302_002:0264a05": "請和尚道(以見拶見)。丈云。不辭向汝道。已後喪我兒孫(一推",
    "X67n1302_002:0264a06": "二拈)○(主意探&#x39DE;。旨明返擲)。總結(以機遣機)。",
    "X67n1302_002:0264a07": "[0264a07] &#x5374;請和尚道。虎頭生角出荒草(不逐言句。如虎出草)。十洲春",
    "X67n1302_002:0264a08": "盡花凋殘(百年一春。須奇非比)。珊瑚樹林日杲杲(山奪師機。還問於師。",
    "X67n1302_002:0264a09": "如珊瑚樹奪日之光。返照於日)。",
    "X67n1302_002:0264a10": "[0264a10] 百丈問五峰。併&#x5374;咽喉唇吻作麼生道。峰云和尚也",
    "X67n1302_002:0264a11": "須併&#x5374;(以見截見)。丈云無人處斫額望汝(一賞一罰)",
    "X67n1302_002:0264a12": "○(主意探&#x39DE;。旨明直截)。總結(劈筈奪窩)。",
    "X67n1302_002:0264a13": "[0264a13] 和尚也併&#x5374;。龍蛇陣上看謀略(如臨大陣。以將殺將)。令人長",
    "X67n1302_002:0264a14": "憶李將軍。萬里天邊飛一鶚(問如飛鶚。答如神箭。言不放空)。",
    "X67n1302_002:0264a15": "[0264a15] 百丈問雲&#x5DD7;。併&#x5374;咽喉唇吻作麼生道。岩云和尚有",
    "X67n1302_002:0264a16": "也未(逐句違令)。丈云喪我兒孫(當頭一點)○(主意探&#x39DE;。旨明失互)。總結(見不",
    "X67n1302_002:0264a17": "離位)。",
    "X67n1302_002:0264a18": "[0264a18] 和尚也有未。金毛獅子不踞地(只知逐句。不能返擲)。兩兩三",
    "X67n1302_002:0264a19": "三舊路行。大雄山下空彈指(見不超&#x7FA3;。彈指空嘆)。",
    "X67n1302_002:0264a20": "[0264a20] 僧問馬祖。離四句。絕百非(有句．無句．非有非無句．非非有非非無句。四句一離。",
    "X67n1302_002:0264a21": "百非自絕)。請師直指西來意(心倖驗主)。祖云。我今日勞倦不能",
    "X67n1302_002:0264a22": "為汝說(全機直指。不妨&#x8462;覆)。問取智藏去(推惡去己)。僧問藏。藏云何",
    "X67n1302_002:0264a23": "不問和尚(照用同時)。僧云和尚教來問(具供)。藏云。我今日頭",
    "X67n1302_002:0264a24": "痛不能為汝說。問取海兄去(非父不生其子)。僧問海。海云我",
    "X67n1302_002:0264b01": "到這裏不會(只知盡法。不管無民)。僧舉馬祖。祖云。藏頭白。海頭",
    "X67n1302_002:0264b02": "黑(當央直示)○(主意直指。旨明絕待)。總結(權衡在手)。",
    "X67n1302_002:0264b03": "[0264b03] 藏頭白。海頭黑。明眼衲僧會不得(句中無味)。馬駒踏殺",
    "X67n1302_002:0264b04": "天下人。臨濟未是白拈賊(不留&#x8E2A;跡。臨濟未及)。離四句。絕百",
    "X67n1302_002:0264b05": "非。天上人間只我知(離句絕非。何有共知)。",
    "X67n1302_002:0264b06": "[0264b06] 金牛和尚每至齋時。自將飯桶僧堂前作舞。呵呵大",
    "X67n1302_002:0264b07": "笑云。菩薩子喫飯來(大用全提)。師云。雖然如此。金牛不是",
    "X67n1302_002:0264b08": "好心(恐落機境辜負金牛。故乃拈之)。僧問長慶。古人道。菩薩子喫飯",
    "X67n1302_002:0264b09": "來。意旨如何(疑問)。慶云。大似因齋慶讚(照用同時)",
    "X67n1302_002:0264b10": "○(主意垂釣。旨明大川)。總結(作家唱和)。",
    "X67n1302_002:0264b11": "[0264b11] 白雲影裏笑呵呵。兩手持來分付他(當央分付)。若是金",
    "X67n1302_002:0264b12": "毛獅子子。三千里外見&#x8AB5;訛(未舉先知)。",
    "X67n1302_002:0264b13": "[0264b13] 僧問大光。長慶道。因齋慶讚。是如何(請&#x51B3;其疑)。光作舞(大用",
    "X67n1302_002:0264b14": "親呈)。僧拜(投他知見)。光云見箇什麼便拜(審他見處)。僧作舞(果逐機境)。",
    "X67n1302_002:0264b15": "光云這野狐精(一點二拈)○(主意拈情。旨明大用)。總結(權衡在手)。",
    "X67n1302_002:0264b16": "[0264b16] 前箭猶輕後箭深(作舞是前箭。野狐是後箭)。誰云黃葉是黃金",
    "X67n1302_002:0264b17": "(執葉失金。執功失位)。曹溪波浪如相似。無限平人被陸沉(若在",
    "X67n1302_002:0264b18": "情識。誠陷天真)。",
    "X67n1302_002:0264b19": "[0264b19] 鹽官一日喚侍者。與我過犀牛扇子來(言中有響)。者云扇",
    "X67n1302_002:0264b20": "子破也(見供)。官云。扇子既破。還我犀牛兒來(法空追人)。者無",
    "X67n1302_002:0264b21": "對(忙然失所)。投子云。不辭將出。恐頭角不全(有性無相。故曰不全)。師",
    "X67n1302_002:0264b22": "云。我要不全底頭角(我正要性)。石霜云。若還和尚即無也",
    "X67n1302_002:0264b23": "(與你我無)。師云。犀牛兒猶在(知在莫昧)。資福畫一圓相。於中書",
    "X67n1302_002:0264b24": "一牛字(大用全彰)。師云。適來為甚不將出(&#x6060;不應時)。保福云。和",
    "X67n1302_002:0264c01": "尚年尊。別請人好(顛懂難侍)。師云。可惜勞而無功(反恩為&#x8B90;)",
    "X67n1302_002:0264c02": "○(主意就事明宗。旨明句裏呈機)。總結(作家唱和)。",
    "X67n1302_002:0264c03": "[0264c03] 犀牛扇子用多時。問著元來總不知(凡聖皆具。自昧絕知)。無",
    "X67n1302_002:0264c04": "限(諸老)清風(扇子)與頭角(犀牛)。盡同雲雨去難追(如雲若雨。一去",
    "X67n1302_002:0264c05": "難追)。復云。若要清風再復頭角重生。今請禪客各下",
    "X67n1302_002:0264c06": "一語。問云。扇子既破。還我犀牛兒來(垂釣)。僧出云。大",
    "X67n1302_002:0264c07": "眾參堂去(拈前截後)。師喝云。拋&#x920E;釣鯤鯨。釣得箇蝦蟆。",
    "X67n1302_002:0264c08": "便下座(法窟爪牙。末後拂&#x8FF9;)。",
    "X67n1302_002:0264c09": "[0264c09] 世尊一日陞座(當央直示)。文殊白槌云(大用驚眾)。諦觀法王法。",
    "X67n1302_002:0264c10": "法王法如是(盡情註解)。世尊下座(見殊漏泄。不免拂&#x8FF9;)",
    "X67n1302_002:0264c11": "○(主意直示。旨明大用)。總結(師資唱和)。",
    "X67n1302_002:0264c12": "[0264c12] 列聖叢中作者知(唯佛與佛乃能知之)。法王法令不如斯(若是",
    "X67n1302_002:0264c13": "作者。未舉先知)。會中若有仙陀客。何必文殊下一槌(於今若有",
    "X67n1302_002:0264c14": "英靈。何用白槌頌古)。",
    "X67n1302_002:0264c15": "[0264c15] 僧從定州到烏臼。臼云定州法道何似這裏(探竿)。僧云",
    "X67n1302_002:0264c16": "不別(影草)。臼云若不別。更轉彼中去。便打(一拈二截)。僧云。棒",
    "X67n1302_002:0264c17": "頭有眼。不得草草打人(一點二拈)。臼云。今日打著一箇。又",
    "X67n1302_002:0264c18": "打三下(據令而拈)。僧便出(見機嚴峻。不免回互)。臼云屈棒元來有人",
    "X67n1302_002:0264c19": "喫在(一呼二點)。僧轉云。爭奈杓柄在和尚手裏(一尊二遣)。臼云。",
    "X67n1302_002:0264c20": "汝要。山僧與汝(紅綿套索)。僧奪臼棒打臼三下(以令行令)。臼云",
    "X67n1302_002:0264c21": "屈棒屈棒(輸己陷人)。僧云有人喫在(就見一遣)。臼云草草打著",
    "X67n1302_002:0264c22": "箇漢(見俊深賞)。僧禮拜(點他自誇)。臼云&#x5374;與麼去(拈他劣見)。僧大笑",
    "X67n1302_002:0264c23": "(深賞作家)而出。臼云。消得與麼。消得與麼(拈他不消如此賣弄)",
    "X67n1302_002:0264c24": "○(主意主賓互換。旨明作家相見)。總結(皆有權衡)。",
    "X67n1302_002:0265a01": "[0265a01] 呼則易。遣則難(縱而能奪。收而能放。二俱作家。所以深賞)。互換機鋒仔",
    "X67n1302_002:0265a02": "細看(更令後人可看其妙)。劫石固來猶可壞。滄溟深處亦須",
    "X67n1302_002:0265a03": "乾(劫石尚壞。滄海可乾。此行難得)。烏臼老。烏臼老。幾何般(能放能收。忽賓",
    "X67n1302_002:0265a04": "忽主)。與他杓柄太無端(佛祖權衝。善及平分)。",
    "X67n1302_002:0265a05": "[0265a05] 丹霞問僧甚處來。僧云山下來(問答皆實)。霞云喫飯了也",
    "X67n1302_002:0265a06": "未(未辨再審)。僧云喫了(具供)。霞云。將飯與汝喫底人。還具眼",
    "X67n1302_002:0265a07": "麼(須是審他十分爪牙)。僧無語(忙然絕所)。長慶問保福。將飯與人喫。",
    "X67n1302_002:0265a08": "報恩有分。因甚不具眼(借機驗機)。福云。施者受者。二俱瞎",
    "X67n1302_002:0265a09": "漢(雙截雙拈)。慶云。盡其機來。還成瞎否(盡令而行。又作麼生)。福云道",
    "X67n1302_002:0265a10": "我瞎得麼(盡情說了我還瞎否。現成公案可惜錯認)",
    "X67n1302_002:0265a11": "○(主意探竿在手。旨明欺瞞做賊)。總結(二勝二負)。",
    "X67n1302_002:0265a12": "[0265a12] 盡機不成瞎。按牛頭喫草(責他情見。有陷後人)。四七二三諸",
    "X67n1302_002:0265a13": "祖師。寶器持來成過咎(一切佛祖皆是直指。不以本分豈不壞法)。過咎",
    "X67n1302_002:0265a14": "深。無處尋。天上人間被陸沉(既昧大旨。無不遭陷)。",
    "X67n1302_002:0265a15": "[0265a15] 僧問雲門。如何是超佛越祖之談(請益)。門云餬餅(當央直指)",
    "X67n1302_002:0265a16": "○(主意拈轉話頭。旨明無有意路)。總結(直下明宗)。",
    "X67n1302_002:0265a17": "[0265a17] 超談禪客問偏多。縫罅披離見也麼(只知要超佛祖。不知打作",
    "X67n1302_002:0265a18": "兩截)。餬餅[祝/土]來猶不住。至今天下有&#x8AB5;訛(當縫一[祝/土]。又不渾淪。",
    "X67n1302_002:0265a19": "故曰&#x8AB5;訛)。",
    "X67n1302_002:0265a20": "[0265a20] 古有十六開士隨僧沐浴。忽悟水因(觸水而悟)。諸禪德。作",
    "X67n1302_002:0265a21": "麼生會。他妙觸宣明。成佛子住(令人&#x7740;眼。身境俱絕。一道清孤。各住佛地)。",
    "X67n1302_002:0265a22": "也須七穿八穴始得(若住清孤墮於大功。直須撒手始無拘繫)",
    "X67n1302_002:0265a23": "○(主意引教破情。旨明就路還家)。總結(大功不宰)。",
    "X67n1302_002:0265a24": "[0265a24] 了事衲僧消一箇。長連床上展&#x811A;臥(大了底人只消一&#x4E2A;。何必",
    "X67n1302_002:0265b01": "用多)。夢中曾說悟圓通。香水洗來驀面唾(若執我悟圓通。依舊",
    "X67n1302_002:0265b02": "作夢。似這般人只好驀臉唾)。",
    "X67n1302_002:0265b03": "[0265b03] 僧問投子。一切聲是佛聲(心倖)。子云是(陷虎之機)。僧云和尚",
    "X67n1302_002:0265b04": "莫[尸@豕]沸碗鳴聲(自屎不臭。一點一拈)。子便打(正令全提)。又問。粗言及",
    "X67n1302_002:0265b05": "細語。皆歸第一義(只知驗人不知人驗)。子云是(賣身套他)。僧云喚和",
    "X67n1302_002:0265b06": "尚作頭驢得麼(同前)。子便打(同前)",
    "X67n1302_002:0265b07": "○(主意輸己陷人。旨明大用全提)。總結(權衡在手)。",
    "X67n1302_002:0265b08": "[0265b08] 投子投子。機輪無阻(應用甚活)。放一得二。同彼同此(一&#x4E2A;",
    "X67n1302_002:0265b09": "是字。前後無空)。可憐無限弄潮人。畢竟還落潮中死(僧陷投子",
    "X67n1302_002:0265b10": "反被子打。如弄潮人還死潮中)。忽然活。百川倒流&#x9599;聒聒(雪老出脫這僧",
    "X67n1302_002:0265b11": "若然得活。投子十分太險)。",
    "X67n1302_002:0265b12": "[0265b12] 僧問趙州和尚。初生孩子。還具六識也無(請益)。州云急",
    "X67n1302_002:0265b13": "水上打毬子(水急不存。一物喻上)。復問投子。急水上打毬子意",
    "X67n1302_002:0265b14": "旨如何(沉疑再&#x51B3;)。子云念念不停流(雙註前法)",
    "X67n1302_002:0265b15": "○(主意正案傍提。旨明句裏呈機)。總結(入就藏鋒)。",
    "X67n1302_002:0265b16": "[0265b16] 六識無功伸一問(六根渾然故曰無功)。作家相共辯來端(趙州",
    "X67n1302_002:0265b17": "投子二俱作家)。茫茫急水打毬子。落處不停誰解看(不存一物",
    "X67n1302_002:0265b18": "誰人解看)。",
    "X67n1302_002:0265b19": "[0265b19] 僧問藥山。平田淺草塵鹿成&#x7FA3;。如何射得塵中主(借事",
    "X67n1302_002:0265b20": "驗主)。山云看箭(以見用見)。僧放身便倒(見機而作)。山云侍者拖出",
    "X67n1302_002:0265b21": "(以見遣見)。僧便走(逐句行機)。山云弄泥團漢有什麼限(法窟爪牙。據&#x6B35;",
    "X67n1302_002:0265b22": "結案)。師拈云。三步雖活。五步須死(前不構村。後不迭店。終不勦絕)",
    "X67n1302_002:0265b23": "○(主意見機而作。旨明攙旗奪&#x76B7;)。總結(權衡在手)。",
    "X67n1302_002:0265b24": "[0265b24] 塵中塵。君看取(令人&#x7740;眼)。下一箭。走三步(未出綣繢)。五步若",
    "X67n1302_002:0265c01": "活。成&#x7FA3;&#x8D82;虎(若解番身。誰敢當鋒)。正眼從來付獵人(大手宗師須還",
    "X67n1302_002:0265c02": "藥山)。師高聲云。看箭(末後垂釣)。",
    "X67n1302_002:0265c03": "[0265c03] 維摩詰問文殊師利。何等是菩薩入不二法門(探竿)。殊",
    "X67n1302_002:0265c04": "云。如我意者。於一切法無言無說(言語不通)。無示無識(示識",
    "X67n1302_002:0265c05": "不及)。離諸問答(問答皆離)。是為入不二法門(以無遣有。一切掃蕩)。於是",
    "X67n1302_002:0265c06": "文殊問維摩。我等各自說已(三十二士各說法已)。仁者當說。何",
    "X67n1302_002:0265c07": "等是菩薩入不二法門(返請其佳)。師曰。維摩道什麼(恐逐良久。",
    "X67n1302_002:0265c08": "急處一提)。復云。勘破了也(點破默然。拈其不露)",
    "X67n1302_002:0265c09": "○(主意探竿。旨明向上)。總結(遞相演揚)。",
    "X67n1302_002:0265c10": "[0265c10] 咄(大用全提)。這維摩老(盡力一提)。悲生空懊惱(雪老深嘆。不遇知音)。臥",
    "X67n1302_002:0265c11": "疾毗耶離。全身太枯槁(示其微疾。不存一見)。七佛祖師來。一",
    "X67n1302_002:0265c12": "室且頻掃(除去所有。接待文殊)。請問不二門。當時便靠倒(眾皆",
    "X67n1302_002:0265c13": "有言。當央默示)。不靠倒。金毛獅子無處討(非是靠倒。佛祖到此亦不能言)。",
    "X67n1302_002:0265c14": "[0265c14] 僧到桐峰庵主處便問。者裏忽逢大虫。又作麼生(借事",
    "X67n1302_002:0265c15": "藏鋒)。主作虎聲(以機示機)。僧作怕勢(就見行見)。主大笑(賞其知音)。僧云",
    "X67n1302_002:0265c16": "這老賊(拈上之見)。主云爭奈老僧何(一誇二驗)。僧休去(推惡離己)。師",
    "X67n1302_002:0265c17": "云。是則是。兩箇惡賊只解掩耳偷鈴(點他解放不解收)",
    "X67n1302_002:0265c18": "○(主意見機而作。旨明遇物明宗)。總結(隨緣應用)。",
    "X67n1302_002:0265c19": "[0265c19] 見之不取。思之千里(不行正令。只打葛藤)。好箇斑斑。爪牙未",
    "X67n1302_002:0265c20": "&#x4FFB;(二俱雛兒)。君不見。大雄山下忽相逢。落落聲光皆振",
    "X67n1302_002:0265c21": "地(師資作家。舉例令看)。大丈夫。見也無。收虎尾兮捋虎鬚(拈起",
    "X67n1302_002:0265c22": "令看。如此擒縱始是作家)。",
    "X67n1302_002:0265c23": "[0265c23] 雲門垂語云。人人盡有光明在。看時不見暗昏昏。作",
    "X67n1302_002:0265c24": "麼生是諸人光明(皆有靈光。因何不見)。自代云。&#x53A8;庫三門(恐陷竿頭。",
    "X67n1302_002:0266a01": "故示剎塵)。又云。好事不如無(恐執平常。復再拈之)",
    "X67n1302_002:0266a02": "○(主意當央直指。旨明不落二邊)。總結(老婆心切)。",
    "X67n1302_002:0266a03": "[0266a03] 自照列孤明。為君通一線(是境皆顯。我又重示)。花謝樹無影。",
    "X67n1302_002:0266a04": "看時誰不見(以無拈有。恐執大功)。見不見。倒騎牛兮入佛殿",
    "X67n1302_002:0266a05": "(以有拈無。恐執大功)。",
    "X67n1302_002:0266a06": "[0266a06] 雲門示眾云。藥病相治。盡大地是藥。那箇是自己(若作",
    "X67n1302_002:0266a07": "藥病。那是自己)○(主意破惑。旨明垂釣)。總結(拈情)。",
    "X67n1302_002:0266a08": "[0266a08] 盡大地是藥。古今何大錯(古今作藥。古今大錯)。閉門不造車。",
    "X67n1302_002:0266a09": "通途自寥廓(妄生穿鑿終是死見。若不穿鑿自然開豁)。錯錯(此乃拈無)。鼻孔",
    "X67n1302_002:0266a10": "遼天亦穿&#x5374;(不落有無亦非作家。何故。不解入[厂@(邱-丘+(田/坴))]垂手)。",
    "X67n1302_002:0266a11": "[0266a11] 玄沙示眾云。諸方老宿盡道利生接物。忽有三種病",
    "X67n1302_002:0266a12": "人來。作麼生接(迷己逐物。顛倒難接)。患盲者。拈槌&#x7AEA;拂他又不",
    "X67n1302_002:0266a13": "見(對面親呈。空示如瞎)。患聾者。語言三昧他又不聞(開示顯揚。空說如聾)。",
    "X67n1302_002:0266a14": "患啞者。教他說又說不得(風月盈懷。空具如啞)。且道作麼生接",
    "X67n1302_002:0266a15": "(審眾如何)。若接此人不得。佛法無有靈驗(非干佛法。自無手段)。僧請",
    "X67n1302_002:0266a16": "益雲門。門云汝禮拜著(風行草偃)。僧禮拜起(所旨不辨)。門以拄",
    "X67n1302_002:0266a17": "杖挃(當央直呈)。僧退後(依然不辨)。門云汝不患盲(當頭直點)。復喚近",
    "X67n1302_002:0266a18": "前來(急處一提)。僧近前(聽旨不辨)。門云汝不患聾(當頭直點)。乃云還",
    "X67n1302_002:0266a19": "會麼(急處一提)。僧云不會(直供)。門云汝不患啞(當頭一點)。其僧於",
    "X67n1302_002:0266a20": "此有省(方達全機。非說可及)○(主意垂釣為人。旨明當央直示)。總結(權衡在手)。",
    "X67n1302_002:0266a21": "[0266a21] 盲聾瘖啞。杳絕機宜(向上一&#x7740;。根境不到)。天上天下(該羅六道)。堪",
    "X67n1302_002:0266a22": "笑堪悲(笑他盲者不盲。悲他不啞&#x5374;啞)。離朱不辯正色(百步能見秋毫。於此",
    "X67n1302_002:0266a23": "正是瞎漢)。師曠豈識玄絲(隔山聞蟻。爭聞於此。正是聾人)。爭如獨坐&#x8657;",
    "X67n1302_002:0266a24": "&#x7A93;下。葉落花開自有時(理本自然豈消安排。雪老自誇高超二子)。復云",
    "X67n1302_002:0266b01": "還會麼(我已說了你還會麼)。無孔鐵鎚(你既不會。何異鐵鎚)。",
    "X67n1302_002:0266b02": "[0266b02] 雲岩問道吾。大悲菩薩用許多手眼作麼(疑經之言)。吾云",
    "X67n1302_002:0266b03": "如人夜中背手摸枕子(手上無眼。深夜識枕)。岩云我會也(悟理非根)。",
    "X67n1302_002:0266b04": "吾云汝作麼生會(審他見處)。岩云&#x5FA7;身是手眼(渾然一理更無有雜)。",
    "X67n1302_002:0266b05": "吾云。道即太煞道。只道得八成(悟則甚的。又在大功)。岩云師兄",
    "X67n1302_002:0266b06": "作麼生(恐有不諦。故求深進)。吾云通身是手眼(就機一拈。以見遣見)",
    "X67n1302_002:0266b07": "○(主意隔身傍註。旨明渾然不二)。總結(老婆心切)。",
    "X67n1302_002:0266b08": "[0266b08] &#x5FA7;身是。通身是。拈來猶教十萬里(此言諸方妄認。及至臨時無踐)。",
    "X67n1302_002:0266b09": "展翅鵬騰六合雲。摶風鼓蕩四溟水(道吾提處。如金翅鳥劈海",
    "X67n1302_002:0266b10": "取龍)。是何埃塏兮忽生。那箇毫釐兮未止(雲岩悟處。似埃忽生",
    "X67n1302_002:0266b11": "如毫未止)。君不見。網珠垂範影重重(周遍含容一多無礙。自然之道豈用",
    "X67n1302_002:0266b12": "造作)。棒頭手眼從何起(即今棒喝。你看&#x5374;從何處發現)。咄。",
    "X67n1302_002:0266b13": "[0266b13] 僧問智門。如何是般若體(請益)。門云蚌含明月(當央直指)。僧",
    "X67n1302_002:0266b14": "云如何是般若用。門云兔子懷胎(問答同前)",
    "X67n1302_002:0266b15": "○(主意明宗。旨是絕待)。總結(坐斷兩頭)。",
    "X67n1302_002:0266b16": "[0266b16] 一片&#x8657;癡絕謂情(體絕言思)。人天從此見空生(舉例令看。莫守",
    "X67n1302_002:0266b17": "孤危。免執大功。於此註破)。蚌含玄兔深深意。曾與禪家作戰爭",
    "X67n1302_002:0266b18": "(空生又困孤危。不知智門平實)。",
    "X67n1302_002:0266b19": "[0266b19] 楞嚴經云。吾不見時。何不見吾不見之處(我不見物。何不見我",
    "X67n1302_002:0266b20": "不見物處)。若見不見。自然非彼不見之相(見我不見物處。此見非對物有。",
    "X67n1302_002:0266b21": "見非物有。離物存見)。若不見吾不見之地。自然非物。云何非汝",
    "X67n1302_002:0266b22": "(見我不見之地。自然無見。見問無跡。不汝而誰)○(主意直明向上。旨明雙離物見)。總結(人境俱奪)。",
    "X67n1302_002:0266b23": "[0266b23] 全象全牛翳不殊(全象全見象有。全牛全見牛無。有無之見皆是眼中之翳)。從",
    "X67n1302_002:0266b24": "來作者共名摸(古今之人未出有無)。如今要見黃頭老。剎剎",
    "X67n1302_002:0266c01": "塵塵在半途(不住有無。剎塵見佛亦是今時。故曰半途)。",
    "X67n1302_002:0266c02": "[0266c02] 長慶云。寧說阿羅漢有三毒(出三界。了分段之生死。貪真嗔妄。貪嗔不了曰",
    "X67n1302_002:0266c03": "痴)。不說如來有二種語(一切諸法無非直指)。不道如來無語。只",
    "X67n1302_002:0266c04": "是如來無二種語(不道無有指示。只是無別指示)。保福云。作麼生是",
    "X67n1302_002:0266c05": "如來語(深見其情故又探之)。慶云聾人爭得聞(點他不曉)。福云情知",
    "X67n1302_002:0266c06": "你向第二門頭道(看透心肝。說出骨髓)。慶云作麼生是如來語",
    "X67n1302_002:0266c07": "(屈己從人)。福云喫茶去(當央一截。法窟爪牙)",
    "X67n1302_002:0266c08": "○(主意深竿在手。旨明一遞一刮)。總結(作家相見)。",
    "X67n1302_002:0266c09": "[0266c09] 頭兮第一第二。臥龍不鑑止水(第一第二皆是死水)。無處有",
    "X67n1302_002:0266c10": "月波澄(有月無龍名之死水)。有處無風浪起(有龍無月名之活水。若是活人",
    "X67n1302_002:0266c11": "不逐死句)。稜禪客。稜禪客。三月禹門遭點額(長慶任是作家。也遭",
    "X67n1302_002:0266c12": "保福一點)。",
    "X67n1302_002:0266c13": "[0266c13] 趙州示眾三轉語○(主意舉妄明真。旨明了性非要)。總結(不落二邊)。",
    "X67n1302_002:0266c14": "[0266c14] 泥經不度水。神光照天地(上標下柱)。立雪如未休。何人",
    "X67n1302_002:0266c15": "不雕偽(光未見祖妄生穿鑿。見祖方悟心非外得)。",
    "X67n1302_002:0266c16": "金佛不度爐。人來訪紫胡(同前)。牌中數箇字。清風何",
    "X67n1302_002:0266c17": "處無(前示其體。今示其用。若然會得。天下橫行)。",
    "X67n1302_002:0266c18": "木佛不度火。常思破&#x7AC8;墮(同前)。杖子忽擊著。方知辜",
    "X67n1302_002:0266c19": "負我(一體一用皆是今時。忽然脫落本來尊貴)。",
    "X67n1302_002:0266c20": "[0266c20] 金剛經云。若為人輕賤。是人先世罪業應墮惡道。以",
    "X67n1302_002:0266c21": "今世人輕賤故(迷己從緣。十界皆為輕賤)。先世罪業則為消滅(忽悟",
    "X67n1302_002:0266c22": "天真。何事不畢)○(主意舉權明實。旨明幻盡覺圓)。總結(直下明宗)。",
    "X67n1302_002:0266c23": "[0266c23] 明珠在掌。有功者賞(人人具有。忽悟名賞)。胡漢不來。全無伎",
    "X67n1302_002:0266c24": "倆(達性得珠。對緣應現。機絕功忘。凡聖不通)。伎倆既無。波旬失途。瞿曇",
    "X67n1302_002:0267a01": "瞿曇。識我也無(莫道波旬佛祖不見)。復云。勘破了也(點執尊貴。意在",
    "X67n1302_002:0267a02": "垂手)。",
    "X67n1302_002:0267a03": "[0267a03] 天平依和尚參西院常云。莫道會佛法。&#x8994;箇舉話頭",
    "X67n1302_002:0267a04": "人也無(誇他有禪。所以馳騁)。一日院見召云從依(照用並行)。平舉頭",
    "X67n1302_002:0267a05": "(忙然失所)。院云錯(&#x920E;錐在手)。平行三兩步(十分猶豫)。院云錯(法窟爪牙)。平",
    "X67n1302_002:0267a06": "近前(依舊不達)。院云適來這兩錯。是西院錯上座錯(深入虎穴)。",
    "X67n1302_002:0267a07": "平云從依錯(可惜逐句)。院云錯(太煞威嚴)。平休去(強作主宰)。院云且",
    "X67n1302_002:0267a08": "在這裏過夏。共上座商量這兩錯(仁義之慈)。平當時便行",
    "X67n1302_002:0267a09": "(只知不受籠罩。不知穿&#x5374;鼻孔)。後住院謂眾云。我當初行&#x811A;時。被業",
    "X67n1302_002:0267a10": "風吹到思明長老處。連下兩錯。更留我過夏。共我商",
    "X67n1302_002:0267a11": "量。我不道恁麼時錯。發足南方去時。早錯了也(訴前之短。",
    "X67n1302_002:0267a12": "呈今之長)○(主意拽回鼻孔。旨明直下明宗)。總結(老婆心切)。",
    "X67n1302_002:0267a13": "[0267a13] 禪家流。愛輕薄(打草驚蛇)。滿肚參來用不著(天平自誇飽參。西院",
    "X67n1302_002:0267a14": "點破無用)。堪悲堪笑天平老。&#x5374;謂當初悔行&#x811A;(悲他無言。笑他",
    "X67n1302_002:0267a15": "空會)。錯錯。西院清風頓銷鑠(會得這兩錯。二老家風一時&#x6C37;消瓦解)。復",
    "X67n1302_002:0267a16": "云。忽有箇衲僧出云。錯(起前徵後)。雪竇錯何似天平錯",
    "X67n1302_002:0267a17": "(&#x920E;垂四海)。",
    "X67n1302_002:0267a18": "[0267a18] 肅宗帝問忠國師。如何是十身調御(請益)。師云。檀越踏",
    "X67n1302_002:0267a19": "毗盧頂上行(梵謂毗盧。此云法身)。帝云不會(直供)。師云。莫認自己",
    "X67n1302_002:0267a20": "清淨法身(一拈二註)○(主意拈情。旨明向上)。總結(老婆心切)。",
    "X67n1302_002:0267a21": "[0267a21] 一國之師亦強名(法身不認。何存國師)。南陽獨許振佳聲(天下",
    "X67n1302_002:0267a22": "少並)。大唐扶得真天子。曾踏毗盧頂上行(扶持聖主。不執法身)。",
    "X67n1302_002:0267a23": "鐵鎚擊碎黃金骨。天地之間更何物(法身一絕。更有什麼)。三",
    "X67n1302_002:0267a24": "千剎海夜澄澄。不知誰入蒼龍窟(須然絕點純清。不知誰能到此)。",
    "X67n1302_002:0267b01": "[0267b01] 僧問巴陵。如何是吹毛&#x5292;(借事藏鋒)。陵云。珊瑚枝枝&#x6491;著",
    "X67n1302_002:0267b02": "月(當央直指)○(主意拈轉話頭。旨明直截言思)。總結(信手拈來)。",
    "X67n1302_002:0267b03": "[0267b03] 要平不平(有體無用如弱者受強之欺凌。僧問在實際。巴陵答處將用分付。如路&#x39DE;劍相",
    "X67n1302_002:0267b04": "助。免受強者之辱。故曰要平不平)。大巧若扡(須是兩手分付。幾箇全身擔荷。撫琴與聾。",
    "X67n1302_002:0267b05": "豈不成拙)。或指或掌。倚天照雪(若然會得。隨緣泛應。得大自在。無不鋒利)。大",
    "X67n1302_002:0267b06": "冶兮磨礱不下。良工兮拂拭未歇(此&#x5292;天生。本非造作。良工大冶",
    "X67n1302_002:0267b07": "徒勞拂拭)。別別(既非造作。必不同諸。高&#x7740;眼看。是何道理)。珊瑚枝枝&#x6491;著月",
    "X67n1302_002:0267b08": "(盡情吐露。切忌商量)。"
}