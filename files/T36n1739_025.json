{
    "T36n1739_025:0889c16": "新華嚴經論卷第二十五",
    "T36n1739_025:0889c18": "長者李通玄撰",
    "T36n1739_025:0889c19": "[0889c19] 隨文釋義者。餘文自具。如欲度眾生令住涅",
    "T36n1739_025:0889c20": "槃樂。不離無障礙解脫智。此是根本智。乃至",
    "T36n1739_025:0889c21": "如實覺無行無生慧光禪善巧決定觀察智善",
    "T36n1739_025:0889c22": "巧多聞。如此五法總是一根本智之隨用。修",
    "T36n1739_025:0889c23": "行者。修方便定顯之可見。如倍於正法懃求",
    "T36n1739_025:0889c24": "修習日夜唯願聞法者。喜法者。明智現無憂",
    "T36n1739_025:0889c25": "故。樂法者。無生死故。依法者。依如來智故。",
    "T36n1739_025:0889c26": "隨法者。隨順正解脫故。解法者。解第一義故。",
    "T36n1739_025:0889c27": "順法者。順正智故。到法者。自到涅槃能到入",
    "T36n1739_025:0889c28": "生死度眾生故。亦令到涅槃故。如得一偈法",
    "T36n1739_025:0889c29": "勝得大千世界寶及輪王位者。明世法不免",
    "T36n1739_025:0890a01": "生死故。已下准知。",
    "T36n1739_025:0890a02": "[0890a02] 第三佛子已下有十行半經。是四禪八定隨",
    "T36n1739_025:0890a03": "順法性無著分中。復分為九段。一佛子已下",
    "T36n1739_025:0890a04": "至離生喜樂一行半經。是住初禪分。二滅覺",
    "T36n1739_025:0890a05": "觀。已下至定生喜樂一行經。是住第二禪分。",
    "T36n1739_025:0890a06": "三離喜住捨已下至捨有念受樂有兩行經。",
    "T36n1739_025:0890a07": "是住第三禪分。四斷樂已下至住第四禪有",
    "T36n1739_025:0890a08": "一行經。是住第四禪分。五超一切色想已下",
    "T36n1739_025:0890a09": "至住無邊虛空處有一行經。是空處定分。六",
    "T36n1739_025:0890a10": "超一切虛空無邊處至住識無邊處有一行",
    "T36n1739_025:0890a11": "經。是識處定分。七超一切識無邊處已下至",
    "T36n1739_025:0890a12": "無所有處一行經。是無所有處定分。八超無",
    "T36n1739_025:0890a13": "所有處已下至非有想非無想處一行經。是",
    "T36n1739_025:0890a14": "非有想定分。此三界頂。九但隨順法故而無",
    "T36n1739_025:0890a15": "所著。是心無依定此是法界定體。隨文釋",
    "T36n1739_025:0890a16": "義者。明此發光地得出三界心入法界自體無",
    "T36n1739_025:0890a17": "作大三昧門。雖修四禪八定恒隨法性而無",
    "T36n1739_025:0890a18": "所依。但為鍊磨三界習氣令智明淨。應如是",
    "T36n1739_025:0890a19": "進修故。如善鍊金不失銖兩喻。如是重重以",
    "T36n1739_025:0890a20": "戒定慧鍊磨。不失法界大圓明智銖兩。以此",
    "T36n1739_025:0890a21": "八種禪定鍊磨令智慧轉更明淨。以法身智",
    "T36n1739_025:0890a22": "體本無增減故。名發光地。權教菩薩得出八",
    "T36n1739_025:0890a23": "禪超三界苦生於淨土有慈悲者。留惑潤生",
    "T36n1739_025:0890a24": "住於世間。聲聞羅漢出八禪之後。入第九定。",
    "T36n1739_025:0890a25": "依空智滅身。智總無。如一乘菩薩修習八禪。",
    "T36n1739_025:0890a26": "善知世法無有體性。成一切智之妙用故。達",
    "T36n1739_025:0890a27": "三界體自無生滅故。發超大智知世法故。故",
    "T36n1739_025:0890a28": "名發光地。初地修檀住世間。第二地修戒明",
    "T36n1739_025:0890a29": "能淨世間。第三地修八定明得出世間。四五",
    "T36n1739_025:0890b01": "六地明修出世間中世間之智。七八九地明",
    "T36n1739_025:0890b02": "修入世間成悲智圓融。第十地明修智悲圓",
    "T36n1739_025:0890b03": "滿成佛位故。計其理智無有地體層級。為治",
    "T36n1739_025:0890b04": "慣習及會融悲智生熟及修世間出世間差別",
    "T36n1739_025:0890b05": "智有淺深。安立諸地。設有軌度令使倣之。",
    "T36n1739_025:0890b06": "[0890b06] 第四佛子已下有兩行半經。明修四無量心",
    "T36n1739_025:0890b07": "以大慈為首分。",
    "T36n1739_025:0890b08": "[0890b08] 第五佛子已下至以願力而生其中有三十三",
    "T36n1739_025:0890b09": "行經。明神通自在分。於此段中復分為六段。",
    "T36n1739_025:0890b10": "一佛子此菩薩得無量神通力已下至梵世有",
    "T36n1739_025:0890b11": "六行經。明神通分。二此菩薩已下至亦悉能",
    "T36n1739_025:0890b12": "聞有兩行經。明天耳通分。三此菩薩已下至",
    "T36n1739_025:0890b13": "以他心智知眾生心有七行經。明得他心智",
    "T36n1739_025:0890b14": "分。四此菩薩已下至皆能憶念有八行經。明",
    "T36n1739_025:0890b15": "得宿命分。五此菩薩已下至皆如實知有七",
    "T36n1739_025:0890b16": "行半經。明得天眼分。此已上明菩薩五通自",
    "T36n1739_025:0890b17": "在。為智悲未滿本願故。具普賢行故。異淨土",
    "T36n1739_025:0890b18": "菩薩故。異二乘故。不證漏盡。通以智於生死",
    "T36n1739_025:0890b19": "隨行自在故。如淨土經云。雖證六通而不盡",
    "T36n1739_025:0890b20": "漏者是也。六此菩薩已下至以意願力而生",
    "T36n1739_025:0890b21": "其中有兩行經。明不隨三昧力受生分。",
    "T36n1739_025:0890b22": "[0890b22] 第六佛子已下至而說頌曰有三十行半經。於",
    "T36n1739_025:0890b23": "此段復分為六段。一佛子已下至隨力修行",
    "T36n1739_025:0890b24": "有六行半經。明此菩薩以願力得見多佛及",
    "T36n1739_025:0890b25": "供養聞法分。二此菩薩已下至轉更明淨有",
    "T36n1739_025:0890b26": "四行半經。明觀法解縛分。三佛子已下至轉",
    "T36n1739_025:0890b27": "更明淨有三行經。明喻鍊金金比菩薩地加",
    "T36n1739_025:0890b28": "行智慧明淨分。四此菩薩已下至皆轉清淨",
    "T36n1739_025:0890b29": "有三行經。明忍辱柔和十三種心轉更明淨",
    "T36n1739_025:0890c01": "分。五此菩薩已下至隨力隨分有一行半經。",
    "T36n1739_025:0890c02": "明此位菩薩所行之法分。六佛子已下至不",
    "T36n1739_025:0890c03": "能數知有十行半經。明此位菩薩受職依定",
    "T36n1739_025:0890c04": "見佛數量分。[0890c04] 第七爾時已下明金剛藏說頌",
    "T36n1739_025:0890c05": "分。於頌中有三十六行頌。兩行一頌。重頌前",
    "T36n1739_025:0890c06": "法。如文自具。",
    "T36n1739_025:0890c07": "第四焰慧地",
    "T36n1739_025:0890c08": "[0890c08] 將釋此地。作五門如前。[0890c08] 一釋地名目者。何故",
    "T36n1739_025:0890c09": "名為焰慧地。前地修上界八禪。得出三界智",
    "T36n1739_025:0890c10": "慧故。名發光地。此地修三十七助道觀門。觀",
    "T36n1739_025:0890c11": "身受心法轉加明淨。故名為焰慧地。前地因",
    "T36n1739_025:0890c12": "定發故名發光地。此地以三十七助道觀門",
    "T36n1739_025:0890c13": "觀身受心法。自性無依慧加明淨。故名焰",
    "T36n1739_025:0890c14": "慧。",
    "T36n1739_025:0890c15": "[0890c15] 二明此地修何行門者。以精進波羅蜜為首。",
    "T36n1739_025:0890c16": "餘九為伴。",
    "T36n1739_025:0890c17": "[0890c17] 三明善財表法者。善財於此位中。見普救一",
    "T36n1739_025:0890c18": "切眾生妙德夜神。得菩薩普現一切世間調",
    "T36n1739_025:0890c19": "伏眾生解脫門。此神住在此眾會中者。即明",
    "T36n1739_025:0890c20": "與前喜目神同會為表。前離垢地是以法身",
    "T36n1739_025:0890c21": "無作性戒是菩提體故。忍波羅蜜精進波羅",
    "T36n1739_025:0890c22": "蜜是菩提行故。普德淨光住道場之內。喜目",
    "T36n1739_025:0890c23": "神住處去道場不遠。此第四地中普救眾生",
    "T36n1739_025:0890c24": "夜天在此眾會中。明以忍精進二位不離萬",
    "T36n1739_025:0890c25": "行故。又明三十七助道行門是助菩提行故。",
    "T36n1739_025:0890c26": "故言在此眾會。此位明以菩提體&#x5374;觀身受",
    "T36n1739_025:0890c27": "心法成世間智慧故。前之三地已求出世菩",
    "T36n1739_025:0890c28": "提心。此四五六地以菩提心返修世間智慧。",
    "T36n1739_025:0890c29": "此云在此眾會。此位中見普救眾生夜天神",
    "T36n1739_025:0891a01": "者。明三十七道品四念處觀。是三世諸佛教",
    "T36n1739_025:0891a02": "化一切眾生助道方便。一切諸佛從初發心",
    "T36n1739_025:0891a03": "至究竟智。皆依此方便。而增明諸智慧故。是",
    "T36n1739_025:0891a04": "故此神名普救一切眾生妙德。妙德者。明三",
    "T36n1739_025:0891a05": "十七助道觀。能顯自他妙慧故也。明前三地",
    "T36n1739_025:0891a06": "修戒定忍得出世心。此地重以三十七道觀。",
    "T36n1739_025:0891a07": "再更治之。故名焰慧地。得普現世間調伏一",
    "T36n1739_025:0891a08": "切眾生解脫門者。為明此位三十七道品。通",
    "T36n1739_025:0891a09": "三乘一乘共所修行調伏之大路故。名普現",
    "T36n1739_025:0891a10": "調伏一切眾生解脫。一一依善財表。行中類",
    "T36n1739_025:0891a11": "之可見其意。若不如是不可了知地位行門。",
    "T36n1739_025:0891a12": "後至入法界品具明。[0891a12] 四明此地於三界中得",
    "T36n1739_025:0891a13": "何界解脫者。若以總相得三界一相解脫。若",
    "T36n1739_025:0891a14": "別相昇進。明此位中以修三十七道品觀得",
    "T36n1739_025:0891a15": "欲界中智慧解脫心多。大意明重治前第三",
    "T36n1739_025:0891a16": "地中出三界餘習。為明第五地禪波羅蜜修",
    "T36n1739_025:0891a17": "十諦觀。得上二界并欲界中出世間中解脫。",
    "T36n1739_025:0891a18": "皆須總別同異成壞論之。如初歡喜地表法",
    "T36n1739_025:0891a19": "神。明初生佛家以檀波羅蜜能資生聖道故。",
    "T36n1739_025:0891a20": "神名主當春生。如第二離垢地戒波羅蜜。以",
    "T36n1739_025:0891a21": "法身無作以為戒體。故神名普德淨光明戒",
    "T36n1739_025:0891a22": "光也。即住居道場之內。表法身是道場體故。",
    "T36n1739_025:0891a23": "身是菩提體故。第三發光地以忍波羅蜜為",
    "T36n1739_025:0891a24": "體。神名喜目觀察眾生。以忍故無事不悅。去",
    "T36n1739_025:0891a25": "道場不遠者。明忍以法身無作為體故。第四",
    "T36n1739_025:0891a26": "焰慧地以精進波羅蜜為體。神名普救眾生。",
    "T36n1739_025:0891a27": "以精進波羅蜜是普救義故。又為普治前三",
    "T36n1739_025:0891a28": "地出三界習氣住在此眾會者。明不離法身",
    "T36n1739_025:0891a29": "及性戒忍行中行精進行故。如是總約名及",
    "T36n1739_025:0891b01": "住處所表。地位次第令易見故。思之可見。又",
    "T36n1739_025:0891b02": "入地中多以神為表法者。明入地以聖智從",
    "T36n1739_025:0891b03": "行祐生名神故。又以總別同異成壞之義。六",
    "T36n1739_025:0891b04": "相法門思之。方無有惑。",
    "T36n1739_025:0891b05": "[0891b05] 五隨文釋義者。有二義。一長科經意。二隨文",
    "T36n1739_025:0891b06": "釋義。一長科經意者。於此焰慧地中。長科為",
    "T36n1739_025:0891b07": "七段。第一佛子已下。有十二行頌。明大眾聞",
    "T36n1739_025:0891b08": "前地歡喜復請後地法分。第二爾時金剛藏",
    "T36n1739_025:0891b09": "已下一段六行半經。明以十法修入第四地向",
    "T36n1739_025:0891b10": "分。第三佛子菩薩住此焰慧地已下一段三",
    "T36n1739_025:0891b11": "十七行半經。明修三十七道品分。第四佛子",
    "T36n1739_025:0891b12": "已下五行半經。明對治身見分。第五佛子此",
    "T36n1739_025:0891b13": "菩薩已下一段十五行經。明以前觀智方便",
    "T36n1739_025:0891b14": "獲大利益柔和分。第六佛子菩薩住此焰慧",
    "T36n1739_025:0891b15": "地已下。有三十行經。明此地見佛增廣分。第",
    "T36n1739_025:0891b16": "七菩薩已淨第二地已下。有五十三行頌。明",
    "T36n1739_025:0891b17": "重頌前法分。",
    "T36n1739_025:0891b18": "[0891b18] 第一從初十二行頌中。復分為兩段。一佛子",
    "T36n1739_025:0891b19": "聞此廣大行已下至菩薩勝行妙法音有八行",
    "T36n1739_025:0891b20": "頌。明大眾聞第三地法歡喜興供稱歎分。二",
    "T36n1739_025:0891b21": "從願更演說聰慧者有四行頌。明更請第四",
    "T36n1739_025:0891b22": "地法門分。已上文義如文自具。不煩更釋。如",
    "T36n1739_025:0891b23": "自在天王大忻慶者。為此天是說十地處非",
    "T36n1739_025:0891b24": "餘天不悅。但舉說法處主故。",
    "T36n1739_025:0891b25": "[0891b25] 第二爾時金剛藏菩薩已下修四地向中有六",
    "T36n1739_025:0891b26": "行半經。分為兩段。一爾時已下至當修十法",
    "T36n1739_025:0891b27": "明門有兩行半經。明欲入第四地勸修十法",
    "T36n1739_025:0891b28": "分。二何等為十已下三行經。是正舉十法名",
    "T36n1739_025:0891b29": "目觀察分。何故舉此十法重令觀者。明於前",
    "T36n1739_025:0891c01": "三地得出世間智慧今重觀此十法。明將出",
    "T36n1739_025:0891c02": "世間智慧返達世間同出世間故。",
    "T36n1739_025:0891c03": "[0891c03] 第三佛子已下三十七行半經。分為九段。一",
    "T36n1739_025:0891c04": "佛子已下至生如來家有一行半經。明以十",
    "T36n1739_025:0891c05": "種智得生佛家分。如十住初發心住亦名生",
    "T36n1739_025:0891c06": "如來家。至初地中亦名生如來智慧家。此四",
    "T36n1739_025:0891c07": "地亦名生如來家。有何差別。答。計其總相。生",
    "T36n1739_025:0891c08": "如來智慧家。即一體無二。若論別相昇進即",
    "T36n1739_025:0891c09": "有淺深。如十住之中於妙&#x5CEF;之頂。明創啟凡",
    "T36n1739_025:0891c10": "情始開佛智慧。但啟迷解得一分煩惱清涼",
    "T36n1739_025:0891c11": "故。佛果名月。如十住位中十箇月佛是。如善",
    "T36n1739_025:0891c12": "財表法中。妙&#x5CEF;山上見比丘。且彰佛慧解脫",
    "T36n1739_025:0891c13": "未明智慧神通。如初地生如來家。雖有智德",
    "T36n1739_025:0891c14": "神通。但且得出三界之神智。所教化眾生亦",
    "T36n1739_025:0891c15": "以如己所知。未得達世間智慧與出世間智",
    "T36n1739_025:0891c16": "慧自在無礙。此第四地生在佛家。明達世間",
    "T36n1739_025:0891c17": "中出世間智慧故。與初地中。雖入神性共同",
    "T36n1739_025:0891c18": "然。出世間世間智慧淺深差別。明前三位但",
    "T36n1739_025:0891c19": "修上二界禪得出三界。一單之理。此位觀身",
    "T36n1739_025:0891c20": "受心法故。經云得彼內法生如來家。內法者。",
    "T36n1739_025:0891c21": "明智慧返觀達俗智無俗不真故。二何等為",
    "T36n1739_025:0891c22": "十已下至是為十有四行半經。明以十法成",
    "T36n1739_025:0891c23": "此地之智慧分。從所謂深心不退於三寶中",
    "T36n1739_025:0891c24": "淨信畢竟不壞故者。此三寶是通三界及三",
    "T36n1739_025:0891c25": "世一切法總三寶攝。非如世情三寶故云深",
    "T36n1739_025:0891c26": "心也。觀三界法性自無性。是名佛寶。了三界",
    "T36n1739_025:0891c27": "法同異總別成壞。是名法寶。以自行門和眾",
    "T36n1739_025:0891c28": "生心意方便引接令得應真及人天樂。是名",
    "T36n1739_025:0891c29": "僧寶。觀世間成壞故者。下文云因業故有生。",
    "T36n1739_025:0892a01": "還因業故滅。約本法界無成壞故。明不成壞",
    "T36n1739_025:0892a02": "中眾生妄見成壞。觀生死涅槃故者。明生死",
    "T36n1739_025:0892a03": "本涅槃總無體故。觀眾生。土業故者。明國",
    "T36n1739_025:0892a04": "由業起故。是本無今有故。觀前際後際故。",
    "T36n1739_025:0892a05": "觀無所有盡故者。明三世本無無有盡相故。",
    "T36n1739_025:0892a06": "不言多劫而有不盡。但言三世本無本無可",
    "T36n1739_025:0892a07": "盡。是為十。總結前十法故。三佛子菩薩住此",
    "T36n1739_025:0892a08": "第四地已下至除世間貪愛有六行經。明觀",
    "T36n1739_025:0892a09": "身受心法四念處觀門分。四念處觀者。一身",
    "T36n1739_025:0892a10": "念處觀者。循者順也。明善順觀內身腸胃肝",
    "T36n1739_025:0892a11": "膽心肺脾腎五藏六府都無我人主宰體相。",
    "T36n1739_025:0892a12": "勤勇者。明勤觀不惓。念知者。不忘念也。除世",
    "T36n1739_025:0892a13": "貪憂者。勤觀內身善知無主。除世貪欲煩惱",
    "T36n1739_025:0892a14": "故。觀外身循身觀。循身者巡身。亦云順。亦云",
    "T36n1739_025:0892a15": "善。意者。周巡觀察外身皮肉筋骨髮毛爪齒",
    "T36n1739_025:0892a16": "眼耳鼻舌手足腰臗。都無主宰我人體相。皆",
    "T36n1739_025:0892a17": "從虛妄繫著業生。無有實法。有業即有。無業",
    "T36n1739_025:0892a18": "即無。當觀業體本無依止。達身無體。受者亡",
    "T36n1739_025:0892a19": "遺有大智圓明。都無我人受者。動寂任智內",
    "T36n1739_025:0892a20": "外無依。勤勇念知。如前。除世貪憂者。除身見",
    "T36n1739_025:0892a21": "邊見見取戒取邪見上貪憂。觀內外身周巡",
    "T36n1739_025:0892a22": "遍觀者。內外身如前別觀。此令總觀其身內",
    "T36n1739_025:0892a23": "外無主。猶如虛空無有一法而可得者。此是",
    "T36n1739_025:0892a24": "身念處觀。已下觀內外受周巡內外。觀能受",
    "T36n1739_025:0892a25": "所受內外中間。性無依止已下。觀內心外心",
    "T36n1739_025:0892a26": "能知所知。都無住處已下。觀內法外法無有",
    "T36n1739_025:0892a27": "我人。此已上是四念處觀。四復次已下至迴",
    "T36n1739_025:0892a28": "向於捨有八行半經。是修四正勤分。復次此",
    "T36n1739_025:0892a29": "菩薩修行欲定斷行者。明勤觀前四念處不",
    "T36n1739_025:0892b01": "亂是欲定為有覺有觀故。斷行者。勤觀前四",
    "T36n1739_025:0892b02": "念法斷身見邊見邪見等及色受想行識等",
    "T36n1739_025:0892b03": "行。此位重治練欲界惑上二界惑。以五地禪",
    "T36n1739_025:0892b04": "波羅蜜重更治之。前二地以戒體治&#x9E81;。此四",
    "T36n1739_025:0892b05": "念觀治細。成就神足者。以欲界諸天等神足。",
    "T36n1739_025:0892b06": "是下品十善業報。此約一分法性智通殊勝。",
    "T36n1739_025:0892b07": "即不可比於三界及二乘三乘有限之通。且",
    "T36n1739_025:0892b08": "望後位。即此位不如。雖作觀行皆以理智為",
    "T36n1739_025:0892b09": "體。為成差別智。更令微細故。觀眾法起滿本",
    "T36n1739_025:0892b10": "願成大慈悲故。依止厭者。對治不取世惡法",
    "T36n1739_025:0892b11": "依止離者。性自無著故。依止滅者。滅諸惡法",
    "T36n1739_025:0892b12": "令不生故。迴向於捨者。至無依處故。此明是",
    "T36n1739_025:0892b13": "非總捨至露地智故。修行精進普救一切眾",
    "T36n1739_025:0892b14": "生故。勤定心定觀定斷行者。一心專作無錯",
    "T36n1739_025:0892b15": "失故。已下如前。五復次已下至迴向於捨有",
    "T36n1739_025:0892b16": "兩行半經。明修信進念定慧五根分。依止厭",
    "T36n1739_025:0892b17": "離滅迴向於捨。總四法為對治之體故。如文",
    "T36n1739_025:0892b18": "可知。六復次已下至迴向於捨有兩行半經。",
    "T36n1739_025:0892b19": "是修五力分。還以依止厭離滅捨為體。即於",
    "T36n1739_025:0892b20": "境不動名之為力。七復次已下至迴向於捨",
    "T36n1739_025:0892b21": "有三行半經。明修七覺分。還依止厭離滅捨",
    "T36n1739_025:0892b22": "為體。明簡正邪名擇法覺分。自利勸他恒無",
    "T36n1739_025:0892b23": "疲倦。名精進覺分。法樂現前見來求者歡喜",
    "T36n1739_025:0892b24": "無厭。名喜覺分猗者。依也悅也。以無依住之",
    "T36n1739_025:0892b25": "理智恒現前故。法悅熙怡世無憂恨之所傷",
    "T36n1739_025:0892b26": "故。名猗覺分。內外觀終受心隨智不隨境轉。",
    "T36n1739_025:0892b27": "名之為定覺分。身邊見亡自他境滅。身受心",
    "T36n1739_025:0892b28": "法都無所依。名為捨覺分。心境見亡起唯智",
    "T36n1739_025:0892b29": "起無雜亂故。名為念覺分。已下如前。八復次",
    "T36n1739_025:0892c01": "已下至迴向於捨。有三行經。明八正道分。依",
    "T36n1739_025:0892c02": "止厭離滅捨為體。以八邪為八正道。九菩薩",
    "T36n1739_025:0892c03": "修行如是功德已下至善巧方便故有五行半",
    "T36n1739_025:0892c04": "經。明作如是觀行之意為十法故。以不捨一",
    "T36n1739_025:0892c05": "切眾生為首。如文具明。如十力處非處為首。",
    "T36n1739_025:0892c06": "如前已明。無畏者。四無畏也。一一切智無畏。",
    "T36n1739_025:0892c07": "二漏盡無畏。三說障道無畏。四說盡苦道無",
    "T36n1739_025:0892c08": "畏。如是四種。人天外道無能難其過失者。不",
    "T36n1739_025:0892c09": "共佛法者。十八不共法也。一佛身無失。身行",
    "T36n1739_025:0892c10": "善故。二口無失。口業善故。三念無失。無雜念",
    "T36n1739_025:0892c11": "故。四意無異。怨親平等故。五心無不定。不異",
    "T36n1739_025:0892c12": "法界無作智故。六無不知。以一切無不明了",
    "T36n1739_025:0892c13": "故。七欲無減。滿眾生心作所欲隨順利生故。",
    "T36n1739_025:0892c14": "八精進無失。自雖道滿建法利生無休息故。",
    "T36n1739_025:0892c15": "九念無減者。善知一切眾生根時非時故。十",
    "T36n1739_025:0892c16": "者定無退。本無動故。十一者慧無減。善簡諸",
    "T36n1739_025:0892c17": "法無生滅故。十二者解脫知見無減。光明智",
    "T36n1739_025:0892c18": "無不達故。十三者身業隨智慧行。四威儀中",
    "T36n1739_025:0892c19": "無不成益一切眾生故。十四者口業隨智慧",
    "T36n1739_025:0892c20": "行。無雜談論故。十五者意業隨智慧行。永無",
    "T36n1739_025:0892c21": "邪思相故。十六者智慧知過去世無礙事。十",
    "T36n1739_025:0892c22": "七者智慧知現在世無礙事。十八者智慧知",
    "T36n1739_025:0892c23": "未來世無礙事。此十八種唯佛獨有。不通下",
    "T36n1739_025:0892c24": "果。相好者。有九十七大人之相。隨好者。如隨",
    "T36n1739_025:0892c25": "好光明功德品。但舉一箇手中隨好。名圓滿",
    "T36n1739_025:0892c26": "王出光明為熾盛。七百萬阿僧祇光明而為",
    "T36n1739_025:0892c27": "眷屬。但舉其一隨好無盡。又有十華藏世界",
    "T36n1739_025:0892c28": "海微塵數大人相。一一身相眾寶如相以為",
    "T36n1739_025:0892c29": "莊嚴。此明無盡相無盡隨好等法界虛空量",
    "T36n1739_025:0893a01": "故。音聲悉具足者。約總言之。有六十種梵音。",
    "T36n1739_025:0893a02": "若隨差別經云。廣大微妙之音遍一切剎。住",
    "T36n1739_025:0893a03": "無量劫求於上上殊勝道故。即以佛果法門",
    "T36n1739_025:0893a04": "餘法不過故。隨順所聞甚深佛解脫者。乘如",
    "T36n1739_025:0893a05": "來一切智乘故。思惟大智善巧方便者。巧能",
    "T36n1739_025:0893a06": "隨逐一切眾生根所宜令度苦故。",
    "T36n1739_025:0893a07": "[0893a07] 第四段中有五行半經。分為二段。一佛子住",
    "T36n1739_025:0893a08": "此焰慧地已下至一切皆離有三行經。明此",
    "T36n1739_025:0893a09": "地以四念處所觀對治身見為首。自餘我人",
    "T36n1739_025:0893a10": "眾生等遍觀身受心法皆能離著處故。二此",
    "T36n1739_025:0893a11": "菩薩已下至皆悉修行有兩行經。明此菩薩",
    "T36n1739_025:0893a12": "見業是如來所訶所讚分。明一切眾生所作",
    "T36n1739_025:0893a13": "業道恒流轉生死此是如來所訶。應可以觀",
    "T36n1739_025:0893a14": "治之。若也以觀自治無業。當可以智方便隨",
    "T36n1739_025:0893a15": "生死。同眾生事業濟度眾生。是順菩薩道。如",
    "T36n1739_025:0893a16": "來所讚皆悉能修故。",
    "T36n1739_025:0893a17": "[0893a17] 第五有十五行經。於中義分為四段。一佛子",
    "T36n1739_025:0893a18": "此菩薩隨所起方便已下至皆善修行心有四",
    "T36n1739_025:0893a19": "行半經。明此位如上修集於道及助道得十",
    "T36n1739_025:0893a20": "種利益心分。二此菩薩已下至得說法者意",
    "T36n1739_025:0893a21": "可有兩行經。又得十種心得說法者意分。無",
    "T36n1739_025:0893a22": "稠林行者。明無迷滯障所覆蔭故。三此菩薩",
    "T36n1739_025:0893a23": "已下至道非道精進有五行半經。明此位菩",
    "T36n1739_025:0893a24": "薩得十種精進分。此十精進以成當地令堅",
    "T36n1739_025:0893a25": "固故。亦成後地令相應故。四是菩薩心界清",
    "T36n1739_025:0893a26": "淨已下至皆悉成就有三行經。明此位菩薩",
    "T36n1739_025:0893a27": "心界清淨得佛護念分。已上明已作四念觀。",
    "T36n1739_025:0893a28": "於法深細。悟解明利。明斷具足故。",
    "T36n1739_025:0893a29": "[0893a29] 第六佛子已下有三十行經。於此段中義分",
    "T36n1739_025:0893b01": "為八。一佛子菩薩住此焰慧地已下至一切",
    "T36n1739_025:0893b02": "眾僧有四行半經。明以願力見多佛并供養",
    "T36n1739_025:0893b03": "分。二以此善根已下至轉更明淨有四行經。",
    "T36n1739_025:0893b04": "明見佛承事住多劫中深心信解更增明分。",
    "T36n1739_025:0893b05": "三佛子譬如金師已下至悉不能壞有六行",
    "T36n1739_025:0893b06": "經。明以金師鍊真金作莊嚴具轉明淨喻。四",
    "T36n1739_025:0893b07": "此菩薩已下至第四焰慧地有兩行半經。明",
    "T36n1739_025:0893b08": "此位中所行之行分。五菩薩住此地已下至",
    "T36n1739_025:0893b09": "具足一切種一切智智可有四行經。明此位",
    "T36n1739_025:0893b10": "菩薩受職分。如一切種者。明加行成種。一切",
    "T36n1739_025:0893b11": "智智者。明入根本智及差別智皆可以求。六",
    "T36n1739_025:0893b12": "復作是念已下至一切智依止者可有兩行",
    "T36n1739_025:0893b13": "經。明此位堪為一切眾生師首分。七是菩薩",
    "T36n1739_025:0893b14": "已下至以為眷屬有三行經。是依自報業入",
    "T36n1739_025:0893b15": "三昧見佛及威動廣狹分。八若以願力已下",
    "T36n1739_025:0893b16": "有兩行經。明以願力見佛甚多不能數知分。",
    "T36n1739_025:0893b17": "[0893b17] 第七五十三行頌中分為兩段。一切兩行頌",
    "T36n1739_025:0893b18": "歎菩薩已淨第三地法方能趣入第四地分。",
    "T36n1739_025:0893b19": "二始登焰地增勢力已下至過於此數無能知",
    "T36n1739_025:0893b20": "有三十行頌。明重頌前法分。如身見為首。六",
    "T36n1739_025:0893b21": "十二見者。明有身見。即六十二見俱生。以是",
    "T36n1739_025:0893b22": "義故循觀身受心法以用治之。得無身受心",
    "T36n1739_025:0893b23": "法。即諸見總無唯智所見也。名悟佛知見入",
    "T36n1739_025:0893b24": "佛知見生佛家故。六十二見者。於五陰上各",
    "T36n1739_025:0893b25": "有三世。於三世上橫計有四句。一如去。二不",
    "T36n1739_025:0893b26": "如去。三亦如去亦不如去。四非如去非不如",
    "T36n1739_025:0893b27": "去。於未來五陰上各計四句。一者邊。二者無",
    "T36n1739_025:0893b28": "邊。三者亦邊亦無邊。四者非邊非無邊。於現",
    "T36n1739_025:0893b29": "在五陰上各計四句。一者常。二者無常。三者",
    "T36n1739_025:0893c01": "亦常亦無常。四者非常非無常。於五陰上有",
    "T36n1739_025:0893c02": "三世。三世上各有四見。一世有二十。三世各",
    "T36n1739_025:0893c03": "有二十。通為六十。總斷常二見為本。共為六",
    "T36n1739_025:0893c04": "十二見。又為色受想行識各有四見。一世上",
    "T36n1739_025:0893c05": "有二十。三世為六十。斷常為二見共為六十",
    "T36n1739_025:0893c06": "二。若以四念觀門。諸見總為佛事。為身見無。",
    "T36n1739_025:0893c07": "總是佛知見故。",
    "T36n1739_025:0893c08": "第五難勝地",
    "T36n1739_025:0893c09": "[0893c09] 將釋此地。五門如前。[0893c09] 一釋地名目者。此地何",
    "T36n1739_025:0893c10": "故名為難勝地。為以禪波羅蜜發起善根慈",
    "T36n1739_025:0893c11": "悲喜捨。通達世法。下地不如。故名難勝地。",
    "T36n1739_025:0893c12": "[0893c12] 二明此地修何行門者。此地以禪波羅蜜為",
    "T36n1739_025:0893c13": "體。餘九為伴。",
    "T36n1739_025:0893c14": "[0893c14] 三明善財表法者。云去此地不遠有夜神。名",
    "T36n1739_025:0893c15": "寂靜音海。坐摩尼幢莊嚴蓮華座。善財得菩",
    "T36n1739_025:0893c16": "薩念念出生廣大喜莊嚴解脫門。云不遠者。",
    "T36n1739_025:0893c17": "不離菩提體而有禪波羅蜜行故。號寂靜音",
    "T36n1739_025:0893c18": "海者。明禪是寂靜故。音海。是表定能發慧用",
    "T36n1739_025:0893c19": "故。坐摩尼幢莊嚴蓮華座者。表摩尼名離垢",
    "T36n1739_025:0893c20": "寶明禪定離垢故。幢者。明法性定體不隨境",
    "T36n1739_025:0893c21": "動。明境界與心當體自定。為無自性故。莊嚴",
    "T36n1739_025:0893c22": "者。以無作性禪用嚴萬行故。蓮華者。表行無",
    "T36n1739_025:0893c23": "染故。明行性不異無作禪俱無性故。得菩薩",
    "T36n1739_025:0893c24": "念念出生廣大喜莊嚴解脫門者。表無作性",
    "T36n1739_025:0893c25": "禪。體同法界。故云廣大。常居生死常行萬行。",
    "T36n1739_025:0893c26": "禪悅無憂名之為喜。以定嚴慧名曰莊嚴。不",
    "T36n1739_025:0893c27": "迷靜亂名為解脫。此名難勝地者。為明以定",
    "T36n1739_025:0893c28": "體善知世法無定亂性勝於定亂故。名難勝",
    "T36n1739_025:0893c29": "地。為過三界惑復不證涅槃。三界及涅槃。總",
    "T36n1739_025:0894a01": "不能壞。其無依住之智慧。故名難勝地。夜神",
    "T36n1739_025:0894a02": "者。表無依住中智慧處生死之長夜破一切",
    "T36n1739_025:0894a03": "眾生迷故。此夜神所將名目及所坐之座。表",
    "T36n1739_025:0894a04": "法。大意明不壞無依無作無性自體之禪。用",
    "T36n1739_025:0894a05": "彰萬行以寂起用故。善財問言。此解脫門為",
    "T36n1739_025:0894a06": "何事業。行何境界。起何方便。作何觀察。夜神",
    "T36n1739_025:0894a07": "答言。我發起清淨平等樂欲心。我發起離一",
    "T36n1739_025:0894a08": "切世間塵垢清淨堅固莊嚴不可壞樂欲心。",
    "T36n1739_025:0894a09": "我發起攀緣不退轉位永不退轉心。已下如",
    "T36n1739_025:0894a10": "是無量發起心。具如經說。意明住欲界心多",
    "T36n1739_025:0894a11": "者。便令使修寂靜定至。色界無色界禪多者。",
    "T36n1739_025:0894a12": "令入法性禪發起攀緣於後上上位中智慧方",
    "T36n1739_025:0894a13": "便廣度眾生等空無限大用故。不令守淨住",
    "T36n1739_025:0894a14": "禪樂故。此寂靜音海主夜神坐摩尼幢莊嚴",
    "T36n1739_025:0894a15": "蓮華座。百萬阿僧祇主夜神前後圍繞。表法",
    "T36n1739_025:0894a16": "性無作體遍周無盡行體亦遍周故。言百萬",
    "T36n1739_025:0894a17": "者。大數之長也。阿僧祇者。不可數也。此明寂",
    "T36n1739_025:0894a18": "用圓滿以名座及同住之眾。及住處近遠及",
    "T36n1739_025:0894a19": "法門名目。思之可解此地之意。",
    "T36n1739_025:0894a20": "[0894a20] 四明此地於三界中得何界解脫者。若以總",
    "T36n1739_025:0894a21": "相。三界同一解脫。若以別相。此地以禪波羅",
    "T36n1739_025:0894a22": "蜜為體。得上色無色解脫。為四地重治欲界",
    "T36n1739_025:0894a23": "細惑。此地重治色無色界細惑。既上界解脫",
    "T36n1739_025:0894a24": "下界自然同一解脫。以此一乘法門常以根",
    "T36n1739_025:0894a25": "本智以為進修。以無作智為禪體。以過上二",
    "T36n1739_025:0894a26": "界中息想禪故。得任理智法界自在隨緣無",
    "T36n1739_025:0894a27": "作禪。此明昇進漸妙智體不離本智。此明前",
    "T36n1739_025:0894a28": "四地以三十七觀。重治前位欲界之習。知此",
    "T36n1739_025:0894a29": "地重以將定體用治上界之細惑。",
    "T36n1739_025:0894b01": "[0894b01] 五隨文釋義者。二義如前。第一長科經意者。",
    "T36n1739_025:0894b02": "於此第五地。長科為十四段。第一從菩薩聞",
    "T36n1739_025:0894b03": "此勝地行已下有十九行頌。明大眾聞說第",
    "T36n1739_025:0894b04": "四地法門稱歎歡喜興供及請說後地分。第",
    "T36n1739_025:0894b05": "二爾時金剛藏菩薩已下。至得入菩薩第五",
    "T36n1739_025:0894b06": "地。有十行經。明十平等心入第五地向。第三",
    "T36n1739_025:0894b07": "佛子已下。至得不退轉心。有六行經。以十二",
    "T36n1739_025:0894b08": "種法住第五地分。第四佛子已下。有十四行",
    "T36n1739_025:0894b09": "半經。明善知十諦法門分。第五佛子已下至",
    "T36n1739_025:0894b10": "生大慈光明。有兩行經。明知諦智於諸眾生",
    "T36n1739_025:0894b11": "生大慈悲分。第六佛子已下至皆如實知。有",
    "T36n1739_025:0894b12": "六行半經。明以智觀眾生起真隨妄分。第七",
    "T36n1739_025:0894b13": "佛子已下至波濤之所漂溺。有八行經。明菩",
    "T36n1739_025:0894b14": "薩念眾生愚癡隨苦漂流分。第八佛子已下",
    "T36n1739_025:0894b15": "一段有五行半經。明念一切眾生窮苦獨勵",
    "T36n1739_025:0894b16": "發心不求伴侶以己功德普令一切眾生得至",
    "T36n1739_025:0894b17": "如來十力智分。第九佛子已下一段。有五行",
    "T36n1739_025:0894b18": "半經。明菩薩以智慧觀察善根救護一切眾",
    "T36n1739_025:0894b19": "生令入涅槃分。第十佛子已下一段。有十七",
    "T36n1739_025:0894b20": "行經。明菩薩住第五地能善知諸法分。第十",
    "T36n1739_025:0894b21": "一佛子已下一段。有八行半經。明此位菩薩",
    "T36n1739_025:0894b22": "以布施愛語同行善能教化眾生及自求勝法",
    "T36n1739_025:0894b23": "分。第十二佛子已下一段。有十一行半經。明",
    "T36n1739_025:0894b24": "此地菩薩為眾生善解世間諸雜技藝分。第",
    "T36n1739_025:0894b25": "十三佛子已下一段。有三十二行半經。明此",
    "T36n1739_025:0894b26": "地菩薩見佛廣狹及受職分。第十四菩薩四",
    "T36n1739_025:0894b27": "地已清淨已下一段。有四十四行頌。頌前",
    "T36n1739_025:0894b28": "法分。",
    "T36n1739_025:0894b29": "[0894b29] 第二隨文釋義者。於初一段十九行頌。復分",
    "T36n1739_025:0894c01": "為兩段。一從菩薩聞此勝地行已下至瞻仰",
    "T36n1739_025:0894c02": "如來默然住。十七行頌。明大眾聞法歡喜興",
    "T36n1739_025:0894c03": "供稱讚分。二是時已下兩行頌。明解脫月為",
    "T36n1739_025:0894c04": "諸大眾請第五地法門分。於頌中文義。隨文",
    "T36n1739_025:0894c05": "自具可知。",
    "T36n1739_025:0894c06": "[0894c06] 第二爾時金剛藏已下至入第五地有十行",
    "T36n1739_025:0894c07": "經。明以十種平等心入第五地分。如道非道",
    "T36n1739_025:0894c08": "智。明此地治見道疑修行任運八地方終。十",
    "T36n1739_025:0894c09": "地始自在大意。三地治上界禪&#x9E81;惑。此五地",
    "T36n1739_025:0894c10": "重治上二界禪細惑。以此能除見道是非疑。",
    "T36n1739_025:0894c11": "第六地明得出世間中世間智慧自在。如十",
    "T36n1739_025:0894c12": "住中第六住海幢比丘。是其樣式。同此第六",
    "T36n1739_025:0894c13": "地。出世間中世間智慧自在故。以比丘表之。",
    "T36n1739_025:0894c14": "此十地第六地位中即以守護一切城夜天",
    "T36n1739_025:0894c15": "神。表以明出世間中世間智慧心城無有邪",
    "T36n1739_025:0894c16": "思惡賊所入。一切邪念總成智慧城故。此明",
    "T36n1739_025:0894c17": "第五地得難勝名者。為出世間無作本寂用",
    "T36n1739_025:0894c18": "定以終故。第六現前地世出世法皆悉了知",
    "T36n1739_025:0894c19": "智慧現前已終故。以此十地以智成悲故。以",
    "T36n1739_025:0894c20": "夜神表之。是故此五地除見道疑。六地除世",
    "T36n1739_025:0894c21": "間出世間智慧疑。",
    "T36n1739_025:0894c22": "[0894c22] 第三佛子已下一段有五行半經。明住第五",
    "T36n1739_025:0894c23": "地法善修十二種法。如文可知。",
    "T36n1739_025:0894c24": "[0894c24] 第四佛子已下一段有十四行半經。復分為",
    "T36n1739_025:0894c25": "兩段。一佛子已下至善知如來智成就諦有",
    "T36n1739_025:0894c26": "六行經。此位菩薩善知十種諦法門分。二此",
    "T36n1739_025:0894c27": "菩薩隨眾生心樂已下八行半經。明便述知",
    "T36n1739_025:0894c28": "諦之所由。經自釋訖。如第一段中善知此苦",
    "T36n1739_025:0894c29": "聖諦者。不同三乘厭苦忻淨方求聖諦故。但",
    "T36n1739_025:0895a01": "達此世間諸苦體無故。即苦無滅性。道無生",
    "T36n1739_025:0895a02": "性。當知苦體即不生不滅。即與聖道無二性",
    "T36n1739_025:0895a03": "故。故云善知苦聖諦。已下三聖諦總如之。已",
    "T36n1739_025:0895a04": "下諸諦義。如經自具。",
    "T36n1739_025:0895a05": "[0895a05] 第五此菩薩已下一段有兩行半經。明善知",
    "T36n1739_025:0895a06": "諸諦智已。如實知有為虛妄誑惑愚夫轉增",
    "T36n1739_025:0895a07": "大慈光明分。如文自具。諦者。實也真也。如實",
    "T36n1739_025:0895a08": "知見不虛。名之為諦。",
    "T36n1739_025:0895a09": "[0895a09] 第六佛子此菩薩摩訶薩已下一段有六行半",
    "T36n1739_025:0895a10": "經。明此位菩薩觀諸諦無有諦相。根栽本末",
    "T36n1739_025:0895a11": "無我無人之智。然不捨一切眾生。善知一切",
    "T36n1739_025:0895a12": "眾生皆從十二緣有生居五蘊宅中。復知緣",
    "T36n1739_025:0895a13": "體離我我所分。此一段如經自具。但以說法",
    "T36n1739_025:0895a14": "者以大慈悲心如文稱歎。善知苦縛體性自",
    "T36n1739_025:0895a15": "無為。",
    "T36n1739_025:0895a16": "[0895a16] 第七佛子已下至波濤之所漂溺有八行經。",
    "T36n1739_025:0895a17": "明菩薩念眾生愚癡隨苦漂流分。如文自具。",
    "T36n1739_025:0895a18": "[0895a18] 第八佛子已下一段有五行半經。明此位菩",
    "T36n1739_025:0895a19": "薩愍苦發獨立志愍接眾生不待伴侶分。如",
    "T36n1739_025:0895a20": "文自具。",
    "T36n1739_025:0895a21": "[0895a21] 第九佛子已下一段有五行半經。明所修一",
    "T36n1739_025:0895a22": "切善根皆救護一切眾生令入涅槃不為自求",
    "T36n1739_025:0895a23": "己樂分。如文可知。",
    "T36n1739_025:0895a24": "[0895a24] 第十佛子已下一段有十七行經明此難勝地",
    "T36n1739_025:0895a25": "於世間出世間自利利他法具足及成就莊嚴",
    "T36n1739_025:0895a26": "佛身語意分。",
    "T36n1739_025:0895a27": "[0895a27] 第十一佛子已下一段有八行半經。復分為",
    "T36n1739_025:0895a28": "兩段。一佛子已下至以種種方便行教化眾",
    "T36n1739_025:0895a29": "生有六行半經。明以布施四攝等十種方便",
    "T36n1739_025:0895b01": "教化眾生分。布施一。四攝二。後有八。通為",
    "T36n1739_025:0895b02": "十。如文自具。二佛子已下至常勤修學殊勝",
    "T36n1739_025:0895b03": "行法有兩行半經。明教化眾生恒相續分。如",
    "T36n1739_025:0895b04": "文自具。",
    "T36n1739_025:0895b05": "[0895b05] 第十二佛子已下一段有十一行半經。明為",
    "T36n1739_025:0895b06": "利眾生修學世間一切諸技藝分。經云印璽",
    "T36n1739_025:0895b07": "者。明玄既未萌。及如&#x546A;中結手印等。准王",
    "T36n1739_025:0895b08": "用玉為璽。銅鐵木為印。此明如龍樹等符印",
    "T36n1739_025:0895b09": "也。地水火風。明五行陰陽。覺鳥情等云種種。",
    "T36n1739_025:0895b10": "餘如文自具足也。",
    "T36n1739_025:0895b11": "[0895b11] 第十三佛子已下一段有三十二行半經。於",
    "T36n1739_025:0895b12": "中大意有十一種事。一明此地以願力故見",
    "T36n1739_025:0895b13": "佛廣多。二明供養。三明恭敬聽法隨力修行。",
    "T36n1739_025:0895b14": "四明出家聞法總持。五明住地多積修眾善。",
    "T36n1739_025:0895b15": "六明如真金以硨磲磨瑩轉更明淨。七明下",
    "T36n1739_025:0895b16": "地善不能得及。八明受職為兜率天王。九明",
    "T36n1739_025:0895b17": "入千億三昧現身千億事千億佛。十明以願",
    "T36n1739_025:0895b18": "力故其數甚過。十一明金剛藏說頌歎法。如",
    "T36n1739_025:0895b19": "文自具。",
    "T36n1739_025:0895b20": "[0895b20] 第十四說頌中有四十四行頌。明重頌前法",
    "T36n1739_025:0895b21": "如文自具。意明難勝地以其禪體。治三界中",
    "T36n1739_025:0895b22": "寂亂障。契菩提根本無造作禪理不出三界",
    "T36n1739_025:0895b23": "不在三界。無有欣求淨穢等障。任理恒寂用",
    "T36n1739_025:0895b24": "自在。以定觀察為世技之妙能。",
    "T36n1739_025:0895b25": "第六現前地",
    "T36n1739_025:0895b26": "[0895b26] 將釋此地。五門如前。[0895b26] 一釋地名目者。何故名",
    "T36n1739_025:0895b27": "為現前地。為明此地世間出世間一切智慧",
    "T36n1739_025:0895b28": "皆悉現前。為善觀十二緣生故。為得十三昧",
    "T36n1739_025:0895b29": "故。",
    "T36n1739_025:0895c01": "[0895c01] 二明此地修何行者。修般若波羅蜜為體。餘",
    "T36n1739_025:0895c02": "九為伴。",
    "T36n1739_025:0895c03": "[0895c03] 三明善財表法者。善財於此位中。見夜天號",
    "T36n1739_025:0895c04": "守護一切城增長威力。在菩提場如來會中。",
    "T36n1739_025:0895c05": "坐一切寶摩尼王師子之座。無數夜神所共",
    "T36n1739_025:0895c06": "圍繞。現一切眾生色相身。現普對一切眾生",
    "T36n1739_025:0895c07": "身等。得甚深自在妙音解脫。名守護一切城",
    "T36n1739_025:0895c08": "增長威力者。經云。善男子。我於生死夜無明",
    "T36n1739_025:0895c09": "昏寐諸眾生中而獨覺悟。令諸眾生守護心",
    "T36n1739_025:0895c10": "城捨三界住一切智無上法城。明此第六地",
    "T36n1739_025:0895c11": "是所修之法門此主夜神是此六地所行之地",
    "T36n1739_025:0895c12": "行。恐修行者不解其事。以此法行二俱表之。",
    "T36n1739_025:0895c13": "住在菩提場佛眾會者。明行以菩提為體故。",
    "T36n1739_025:0895c14": "坐一切寶摩尼王師子座者。明以一切差別",
    "T36n1739_025:0895c15": "智慧為座體故。還依果亦爾。摩尼表智慧離",
    "T36n1739_025:0895c16": "染自他垢故。王者。明智慧自在故。師子者。依",
    "T36n1739_025:0895c17": "主釋。皆須觀知因果故。無數夜神圍繞者。表",
    "T36n1739_025:0895c18": "行遍周也。現一切眾生色相身者。對現色身",
    "T36n1739_025:0895c19": "隨根接俗故。得甚深自在妙音解脫者。明此",
    "T36n1739_025:0895c20": "位智慧自在善說教故。當以名義思之可見",
    "T36n1739_025:0895c21": "大意。此位說教由恐眾生不解其行故。以是",
    "T36n1739_025:0895c22": "聖者舉教及行。總彰令易解故。修行不錯謬",
    "T36n1739_025:0895c23": "故。十住第六住且明出世間中世間智慧。即",
    "T36n1739_025:0895c24": "以比丘表之。以十住且求出世心故。此十地",
    "T36n1739_025:0895c25": "中明長養慈悲。即第六地及餘地。以女天表",
    "T36n1739_025:0895c26": "之。准此例隨位昇進以知其意。",
    "T36n1739_025:0895c27": "[0895c27] 四明此地於三界中得何界解脫者。此通三",
    "T36n1739_025:0895c28": "界及三乘出三界中世間出世間智慧解脫。",
    "T36n1739_025:0895c29": "為明善能分別三界中染淨等智慧自在故。",
    "T36n1739_025:0896a01": "得入明淨。隨順無生忍。如稱理契無生忍。即",
    "T36n1739_025:0896a02": "七地以出世間智慧。善能入世間智慧。隨一",
    "T36n1739_025:0896a03": "切眾生塵勞諸行。不異世間不壞無生。七地",
    "T36n1739_025:0896a04": "創修。八地畢功。九地方能說法自在。十地始",
    "T36n1739_025:0896a05": "悲智。圓成自在。若也取隨分無生。十住創心",
    "T36n1739_025:0896a06": "即分分有之。若也論始終不易。雖同眾生無",
    "T36n1739_025:0896a07": "量劫積修。元不移毫念。還依六相義。總別思",
    "T36n1739_025:0896a08": "之。若也但逐昇進。即便乖其本體故。無虧本",
    "T36n1739_025:0896a09": "智了積修昇降不遷。即理事非虧。即同異俱",
    "T36n1739_025:0896a10": "濟。即智愚全別。即因果無二。",
    "T36n1739_025:0896a11": "[0896a11] 五隨文釋義者。二義如前。一長科經意者。於",
    "T36n1739_025:0896a12": "此第六地一段中。義分為九段。第一從初一",
    "T36n1739_025:0896a13": "段有十八行經約分為兩段。一有十七行頌。",
    "T36n1739_025:0896a14": "明聞第五地法門大眾歡喜興供稱讚分。二",
    "T36n1739_025:0896a15": "最下一行。明解脫月更請後地分。經文自具。",
    "T36n1739_025:0896a16": "第二爾時已下一段有九行經。明觀十平等",
    "T36n1739_025:0896a17": "法修六地之向。第三有十段經。明逆順觀十",
    "T36n1739_025:0896a18": "二緣生觀第四段有七行半經。明觀達十二",
    "T36n1739_025:0896a19": "緣生無體得空解脫分。第五一段有十行半",
    "T36n1739_025:0896a20": "經。觀十二緣大悲轉增精勤修習分。第六一",
    "T36n1739_025:0896a21": "段有六行半經。明此現前地得十空無相無",
    "T36n1739_025:0896a22": "願三昧分。第七一段有九行半經。明住此現",
    "T36n1739_025:0896a23": "前地復更修習不可壞心入佛智地分。第八",
    "T36n1739_025:0896a24": "一段有二十七行半經。明入此位中見佛廣",
    "T36n1739_025:0896a25": "狹分。第九一段有四十四行頌。明重頌前",
    "T36n1739_025:0896a26": "法。",
    "T36n1739_025:0896a27": "[0896a27] 二隨文釋義者。於逆順觀十二緣生法有十",
    "T36n1739_025:0896a28": "段經。具如下列。一如觀十二緣法中義。第一",
    "T36n1739_025:0896a29": "段從佛子此菩薩摩訶薩如是觀已大悲為首",
    "T36n1739_025:0896b01": "已下有十四行半經。明觀世間受生皆由著",
    "T36n1739_025:0896b02": "我。若離此者則無生處。又明由有我故。常求",
    "T36n1739_025:0896b03": "有無。一切諸惡業邪道。皆由此生。邪道者。九",
    "T36n1739_025:0896b04": "十五種邪道也。罪行者。三惡趣也。福行者。人",
    "T36n1739_025:0896b05": "中及第六天已來散善福也。不動行者。色無",
    "T36n1739_025:0896b06": "色界八禪是也。及小乘三果分段生死乃至",
    "T36n1739_025:0896b07": "四果淨土菩薩變易生死。雖免&#x9E81;苦。分段生",
    "T36n1739_025:0896b08": "死及變易生死。皆名邪道。亦名不動行。積集",
    "T36n1739_025:0896b09": "增長者。三惡道積集增長惡業。欲界積集增",
    "T36n1739_025:0896b10": "長有為善業。上二界積集增長有漏八禪。聲",
    "T36n1739_025:0896b11": "聞緣覺淨土菩薩。積集增長淨業。成變易生",
    "T36n1739_025:0896b12": "死之身。一乘菩薩積集增長具佛悲智。雖總",
    "T36n1739_025:0896b13": "十二緣生。乘緣各有差別。若於三界中具縛",
    "T36n1739_025:0896b14": "凡夫。以十二緣成諸惡業。二乘觀十二緣空",
    "T36n1739_025:0896b15": "無體折伏現行煩惱。得有為無漏。淨上菩薩。",
    "T36n1739_025:0896b16": "以修四諦十二緣行六度門生於淨土。一乘",
    "T36n1739_025:0896b17": "菩薩以如來知見。修十波羅蜜四攝四無量",
    "T36n1739_025:0896b18": "三十七品助菩提行。成一切種一切智智。廣",
    "T36n1739_025:0896b19": "大如法界。究竟如虛空。無限圓滿佛大悲大",
    "T36n1739_025:0896b20": "慈大智佛果法門。及成法界無作自性緣起",
    "T36n1739_025:0896b21": "大圓明普光明智。恒以一切眾生生死海。便",
    "T36n1739_025:0896b22": "為一箇道場。恒以十方佛剎眾生剎。住居毛",
    "T36n1739_025:0896b23": "孔。夫緣生之法性自本無。眾生橫計諸聖嗟",
    "T36n1739_025:0896b24": "嘆。枉流生死無自覺知。故勞聖嘆大悲示護。",
    "T36n1739_025:0896b25": "是故諸仁應當順理善觀離諸慢業便得識種",
    "T36n1739_025:0896b26": "業謝智果開敷三界報亡等悲垂俗任性緣起",
    "T36n1739_025:0896b27": "不沒死流對現色身應根利物。經云。於諸行",
    "T36n1739_025:0896b28": "中植心種子。植者種也。於業田中種識種子",
    "T36n1739_025:0896b29": "為有取有漏。其漏有七。一見二諸根三妄四",
    "T36n1739_025:0896c01": "惡五親近六愛七念。復起後有。生來世生老",
    "T36n1739_025:0896c02": "病已下如文自具無明闇覆者。覆謂覆蓋自",
    "T36n1739_025:0896c03": "己如如之本智故。為智自無性逐境緣迷故。",
    "T36n1739_025:0896c04": "隨迷苦極自覺迷除故。以覺無我智無明即",
    "T36n1739_025:0896c05": "無故。迷我成妄覺我成智。覺之與迷各無自",
    "T36n1739_025:0896c06": "性。皆從緣而有迷悟故。為根本智自性無性",
    "T36n1739_025:0896c07": "故。不自了知非智。但隨境起。逐境情生。起於",
    "T36n1739_025:0896c08": "我見非至苦極厭苦求真。若自未厭苦源。設",
    "T36n1739_025:0896c09": "聖者化時不信從。斯發起有二種發心。"
}