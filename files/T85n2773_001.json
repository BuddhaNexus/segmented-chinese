{
    "T85n2773_001:0423c07": "維摩經抄",
    "T85n2773_001:0423c09": "維摩經卷第一　佛國品第一",
    "T85n2773_001:0423c10": "夫佛法大綱須識宗趣□□□□具陳。且總",
    "T85n2773_001:0423c11": "為二宗。大乘小乘。且大乘之中分為三。一",
    "T85n2773_001:0423c12": "法相宗。經論之中廣立法無邊無量。五蘊．十",
    "T85n2773_001:0423c13": "二處．十八界．十二因緣．六波羅蜜等□□八",
    "T85n2773_001:0423c14": "萬四千門。即解深密經瑜伽論等多說法相。",
    "T85n2773_001:0423c15": "但經論之中說諸相差別名數皆此宗攝。二",
    "T85n2773_001:0423c16": "破相宗。即諸部般若經中十二門論等說一切",
    "T85n2773_001:0423c17": "法性相俱空有無雙遣。三法性宗。即花嚴涅",
    "T85n2773_001:0423c18": "槃維摩楞伽等經起信論等說一切法非空非",
    "T85n2773_001:0423c19": "有。亦有亦空。所謂迷真起妄一切皆有。攝妄",
    "T85n2773_001:0423c20": "歸真一切皆空。就俗諦則有。就真諦則空睡",
    "T85n2773_001:0423c21": "夢則有覺悟。即空諸法無我。即空因果不亡",
    "T85n2773_001:0423c22": "還有。空不離有有即是空。有不離空即空是",
    "T85n2773_001:0423c23": "有。如是廣說空有無邊。所以諸佛菩薩慈悲",
    "T85n2773_001:0423c24": "故入有。智慧故觀空。觀空故雖入有而不染。",
    "T85n2773_001:0423c25": "慈悲故雖證空而不著。凡夫多著有。二乘多",
    "T85n2773_001:0423c26": "著空。雙離此二真大乘也。第二小乘有二十",
    "T85n2773_001:0423c27": "部宗趣不同。□□□故略之也。今此維摩經",
    "T85n2773_001:0423c28": "即當第三法性宗所攝。由此經芥子納須彌",
    "T85n2773_001:0423c29": "方丈容世界。皆表法性圓融無礙之義也。若",
    "T85n2773_001:0424a01": "能悟入此第三宗則於佛法無所滯等論。諸",
    "T85n2773_001:0424a02": "佛說有有不妨空。諸佛說有有不妨空。諸佛",
    "T85n2773_001:0424a03": "說空空不妨有故中論偈云。不生亦不滅。不",
    "T85n2773_001:0424a04": "常亦不斷。不一亦不異。不來亦不去。能說是",
    "T85n2773_001:0424a05": "因緣。善滅諸戲論。我稽首禮佛。諸說中第一。",
    "T85n2773_001:0424a06": "自此已下別就此經曲明宗意。古來賢聖皆",
    "T85n2773_001:0424a07": "斷此經。以不思議解脫為宗。只緣前說法性",
    "T85n2773_001:0424a08": "無礙。非空非有亦有亦空。不常不斷等故名",
    "T85n2773_001:0424a09": "為不可思議解脫。非凡小等之所測量。心言",
    "T85n2773_001:0424a10": "路絕名不思議。不滯空有等。名為解脫。然此",
    "T85n2773_001:0424a11": "經上下總有五種不可思議攝之略盡。何等",
    "T85n2773_001:0424a12": "為五。一理不思議。二行不思議。三報不思議。",
    "T85n2773_001:0424a13": "四用不思議。五教不思議。第一理不思議者。",
    "T85n2773_001:0424a14": "即非空非有不常不斷等真如法性中道之理",
    "T85n2773_001:0424a15": "　經云。一切法皆如也。乃至彌勒亦如也。不",
    "T85n2773_001:0424a16": "來相而來。不見相而見等。皆是理不思議。第",
    "T85n2773_001:0424a17": "二行不思議者。即說菩薩無住之行　經云。",
    "T85n2773_001:0424a18": "在於生死不為□行。住於涅槃不永滅度。是",
    "T85n2773_001:0424a19": "菩薩行非凡夫行非賢聖行。菩薩行非淨行",
    "T85n2773_001:0424a20": "非垢行。是菩薩行等皆是行不思議。第三",
    "T85n2773_001:0424a21": "報不思議即下經說佛身功德十方淨土等。",
    "T85n2773_001:0424a22": "是報不思議。第四用不思議者。下經說神通",
    "T85n2773_001:0424a23": "變化合蓋現土常擎大眾取飯香積借座須彌",
    "T85n2773_001:0424a24": "等。皆用不思議。第五教不思議者。即名句",
    "T85n2773_001:0424a25": "文字巧妙言詞善能詮顯不思議理。是故經",
    "T85n2773_001:0424a26": "云。一四句偈所有功德無量無邊。是名教",
    "T85n2773_001:0424a27": "不思議。此之五種不思議前後次第者。一切",
    "T85n2773_001:0424a28": "諸法理為其本。是故第一理不思議欲悟其",
    "T85n2773_001:0424a29": "理必資起行。是故第二行不思議行不空備",
    "T85n2773_001:0424b01": "必能感報。是故第三報不思議報不徒然必",
    "T85n2773_001:0424b02": "能起用。是故第四用不思議用不空設必能",
    "T85n2773_001:0424b03": "起教。是故第五教不思議略說如是。餘在經",
    "T85n2773_001:0424b04": "文　經曰如是　述曰。一切經首皆有此之",
    "T85n2773_001:0424b05": "二字。蓋有深意。此之二字亦乃包括一切佛",
    "T85n2773_001:0424b06": "法議理皆盡。略作三釋。第一云。三世諸佛所",
    "T85n2773_001:0424b07": "說不異。名之為如。稱理無非故稱為是。第二",
    "T85n2773_001:0424b08": "釋云。諸法實相古今不易。名之為如。如而說",
    "T85n2773_001:0424b09": "故稱為是。第三釋云。何難所傳與佛無異故",
    "T85n2773_001:0424b10": "名為如。離諸過失故稱為是　經曰佛　述",
    "T85n2773_001:0424b11": "曰。佛者佛陀漢翻為覺。覺有二種。一本覺。二",
    "T85n2773_001:0424b12": "始覺。即法身佛真如法性以為其體。本性清",
    "T85n2773_001:0424b13": "淨如摩尼珠。一切眾生悉皆平等。只緣眾生",
    "T85n2773_001:0424b14": "無始已來從真起妄。沿流昧源。逐末失本。垢",
    "T85n2773_001:0424b15": "障蒙覆自性。真佛遂作凡夫。多受苦惱。一念",
    "T85n2773_001:0424b16": "覺時垢妄斯遣。本性湛然。即名為佛。更無所",
    "T85n2773_001:0424b17": "得。是故經言。乃至無□□法可得。是法平等",
    "T85n2773_001:0424b18": "無有高下。是名阿耨多羅三藐三菩提。此經",
    "T85n2773_001:0424b19": "亦云。若彌勒得菩提。一切眾生皆亦應得。所",
    "T85n2773_001:0424b20": "以者何。一切眾生亦當滅度。所以者何。諸",
    "T85n2773_001:0424b21": "佛知一切眾生。畢竟寂滅不復更滅。乃至云",
    "T85n2773_001:0424b22": "寂滅。是菩提滅諸相故。花嚴等經說云。佛及",
    "T85n2773_001:0424b23": "眾生心如是三種法不即亦不離。不一亦不",
    "T85n2773_001:0424b24": "二。眾生不離佛。佛不離眾生。如是等文名本",
    "T85n2773_001:0424b25": "覺佛。斷煩惱障得。二始覺佛者。即盧舍那報",
    "T85n2773_001:0424b26": "身如來以四智為體。剋性而論智為佛體。智",
    "T85n2773_001:0424b27": "為能證覺之體故相從而論。即功德相好無",
    "T85n2773_001:0424b28": "漏五蘊總名為佛。廣在經論所明一切菩薩",
    "T85n2773_001:0424b29": "經三大劫十地滿足。斷所知障名始覺佛。",
    "T85n2773_001:0424c01": "經曰。眾人不請友而安之　述曰。小乘凡夫",
    "T85n2773_001:0424c02": "悲薄智微。要待勤請方為說法。菩薩不然。觀",
    "T85n2773_001:0424c03": "見眾生緣合根熟。為不請之友能令眾生出",
    "T85n2773_001:0424c04": "生死之危險。與涅槃之安隱。如有影均於湛",
    "T85n2773_001:0424c05": "水。慈母赴於嬰兒　經曰。逮無所得不起法",
    "T85n2773_001:0424c06": "忍　述曰。此明菩薩證無生法忍。逮者及也",
    "T85n2773_001:0424c07": "至也。起者生也。忍者忍了亦即許之義。此明",
    "T85n2773_001:0424c08": "菩薩位。登八地至無所得無生之位忍了。印",
    "T85n2773_001:0424c09": "證一切諸法本來如如無生無滅無法可得。",
    "T85n2773_001:0424c10": "是故作忍辱仙節節支解其心不動。亦作摩",
    "T85n2773_001:0424c11": "納仙人燃燈授記皆此位也　經曰。深入緣起",
    "T85n2773_001:0424c12": "斷諸邪見。有無二邊無復餘習　述曰。佛法",
    "T85n2773_001:0424c13": "大宗因緣。是本異諸外道撥無因果邪僻斷",
    "T85n2773_001:0424c14": "見故有此文。言緣起者。即十二因緣及十因",
    "T85n2773_001:0424c15": "六因四緣。一切因緣莫過此門。若入佛法因",
    "T85n2773_001:0424c16": "緣深理即名正見。故云斷諸邪見。言有無二",
    "T85n2773_001:0424c17": "邊者。因緣無主則非有。業果不亡則非無定",
    "T85n2773_001:0424c18": "執有無皆名邊見。故下文云。無我無造無。受",
    "T85n2773_001:0424c19": "者。善惡之業亦不亡。經之斷字該於邪見及",
    "T85n2773_001:0424c20": "有二邊。是則離有無之二邊契。非有非無之",
    "T85n2773_001:0424c21": "中道菩薩之正見也。淨盡不殘。故云無復餘",
    "T85n2773_001:0424c22": "習。習者習氣　經曰。善知眾生往來所趣及",
    "T85n2773_001:0424c23": "心所行　述曰。往者過去。來者未來及所心",
    "T85n2773_001:0424c24": "行現在。菩薩以宿命智知眾生過去之事。善",
    "T85n2773_001:0424c25": "知生也。以死生智知眾生未來之事。善智來",
    "T85n2773_001:0424c26": "也。以他心智知眾生現在心所行也。緣處故",
    "T85n2773_001:0424c27": "云心所。趣者趣向。所謂知三世之事趣向也",
    "T85n2773_001:0424c28": "　經曰。諸有所作亦不唐捐　述曰。唐者虛",
    "T85n2773_001:0424c29": "也捐者棄也。菩薩用心無一念棄也　經曰。",
    "T85n2773_001:0425a01": "佛之威神令諸寶蓋合成。一蓋遍覆三千大",
    "T85n2773_001:0425a02": "千世界　述曰。此合多為一。展小為大也。且",
    "T85n2773_001:0425a03": "合多為一者。合五百為一蓋也。此來真如法",
    "T85n2773_001:0425a04": "性圓融融無定無有二相故。能合多為一展",
    "T85n2773_001:0425a05": "小為大。多不定多。菩薩觀乎。一蓋一不定一。",
    "T85n2773_001:0425a06": "凡小觀乎。五百雖合為一五百宛然。五百宛",
    "T85n2773_001:0425a07": "然只自為一。其猶方丈之室文殊等入中寬",
    "T85n2773_001:0425a08": "如容十方世界。凡小不及。只自見乎。方丈對",
    "T85n2773_001:0425a09": "凡小而不減。對文殊而不增。圓融法性其在",
    "T85n2773_001:0425a10": "慈乎。下諸文理皆同此。展小為大義亦准之。",
    "T85n2773_001:0425a11": "又可更表空有二門。多表其有。一表其空。空",
    "T85n2773_001:0425a12": "不定空。展一為多。有不定有。合多為一。有",
    "T85n2773_001:0425a13": "不離空。即五百而見一。有不離空即五百而",
    "T85n2773_001:0425a14": "見一。空不離有不離一而見多。維摩要旨始",
    "T85n2773_001:0425a15": "終如是　經曰。能善分別諸法相。於第一義",
    "T85n2773_001:0425a16": "而不動　述曰。八萬四千名諸法相。二空真",
    "T85n2773_001:0425a17": "如名第一義。此之二句有其三門。一空有門。",
    "T85n2773_001:0425a18": "二寂用門。三自他門。第一門者分別法相有",
    "T85n2773_001:0425a19": "也。第一不動空也。說而不動。有不妨空。不動",
    "T85n2773_001:0425a20": "而說空。不動妨有。異於凡小空而不有。有而",
    "T85n2773_001:0425a21": "不空。第二門者分別法相用也。第一義不動",
    "T85n2773_001:0425a22": "寂也。寂而常用。雖不動而說。法用而常寂。雖",
    "T85n2773_001:0425a23": "說法而不動。凡夫則動而不寂。小乘則寂而",
    "T85n2773_001:0425a24": "不動。第三門者自利故證而不動。利他故說",
    "T85n2773_001:0425a25": "而不著。說而不有亦不無。意亦同此。離有無",
    "T85n2773_001:0425a26": "二邊行於中道　經曰。始在佛樹力降魔得",
    "T85n2773_001:0425a27": "甘露滅覺道成　述曰。言佛樹者亦名菩提",
    "T85n2773_001:0425a28": "樹。佛此樹下得菩提果。名菩提樹。樹下成佛",
    "T85n2773_001:0425a29": "名為佛樹。言降魔者伏四魔也。菩提佛果沷",
    "T85n2773_001:0425b01": "潤身心永除熱惱。名為甘露。生死大息名之",
    "T85n2773_001:0425b02": "為滅覺。即是佛名為成也　經曰。以無心意",
    "T85n2773_001:0425b03": "無受行。而悉摧伏諸外道　述曰。積集故名",
    "T85n2773_001:0425b04": "心。思量故名意。領納故名受。造作故名行。證",
    "T85n2773_001:0425b05": "佛果時如如不動。此等皆息故名無也。以斯",
    "T85n2773_001:0425b06": "妙理伏諸外道。豈云覽力而降伏乎　經曰。",
    "T85n2773_001:0425b07": "毀譽不動如須彌　述曰。歎佛平等八風不",
    "T85n2773_001:0425b08": "動如須彌山。言八風者。一利。二襄。三毀。四",
    "T85n2773_001:0425b09": "譽。五稱。六識。七苦。八樂。此之八法搖動人",
    "T85n2773_001:0425b10": "心。如世八風吹動諸物。經中舉二攝餘六也。",
    "T85n2773_001:0425b11": "經曰。孰聞人寶不敬承　述曰。佛為人中之",
    "T85n2773_001:0425b12": "寶。希有難見。故喻之寶。孰是誰也。誰聞人",
    "T85n2773_001:0425b13": "寶之名而不敬重修承　經曰。各見世尊在",
    "T85n2773_001:0425b14": "其前　述曰。此歎佛身功德不共凡小。法身",
    "T85n2773_001:0425b15": "圓應猶一月昇天故云各見佛身平等。不背",
    "T85n2773_001:0425b16": "眾生故云在其前也。一音說法眾生各解理",
    "T85n2773_001:0425b17": "亦同此　經曰。不著世聞如蓮華□常善入",
    "T85n2773_001:0425b18": "於空寂行　述曰。此歎如來即染成淨。此以",
    "T85n2773_001:0425b19": "下句釋上句。常觀諸法空而且寂遊世間。而",
    "T85n2773_001:0425b20": "不染處淤泥而恒淨　經曰。達諸法相無罣",
    "T85n2773_001:0425b21": "礙。稽首如空無所依　述曰。真俗俱空故云",
    "T85n2773_001:0425b22": "無得。萬物依虛空。虛空無所依。諸法依實相。",
    "T85n2773_001:0425b23": "實性無所依　經曰。眾生之類是菩薩佛土",
    "T85n2773_001:0425b24": "述曰。眾生是佛土之緣。緣中說土故以眾生",
    "T85n2773_001:0425b25": "而為佛土。道理如何。土本由悲。悲由生起。",
    "T85n2773_001:0425b26": "要有眾生悲心始起。要因悲心方得淨土。推",
    "T85n2773_001:0425b27": "末就本。眾生是土不亦宜乎。又因生起悲得",
    "T85n2773_001:0425b28": "淨土。一向觀空終不得土。故下喻云。要於空",
    "T85n2773_001:0425b29": "地造立宮室。隨意無礙。若於虛空終不能成",
    "T85n2773_001:0425c01": "人喻菩薩空。喻二空地。喻於有造立宮室。喻",
    "T85n2773_001:0425c02": "於修淨土。是則依空依地宮室始成。兼有兼",
    "T85n2773_001:0425c03": "空方修淨土。有悲故涉有而廣度眾生。有智",
    "T85n2773_001:0425c04": "故觀空而不著。諸有空有不滯悲智雙行契。",
    "T85n2773_001:0425c05": "此通途淨土。斯得乃至直心。是淨土等其理",
    "T85n2773_001:0425c06": "皆然。離空離有即是直心。著有著空皆成偏",
    "T85n2773_001:0425c07": "曲。乃至下文云。隨其心淨則佛土淨。皆同",
    "T85n2773_001:0425c08": "此義。則知一念直心十方頓淨。剎那偏曲垢",
    "T85n2773_001:0425c09": "穢斯興淨土。一章大綱如是　經曰。於是佛",
    "T85n2773_001:0425c10": "以足指按地即時三千大千世界。若干百千",
    "T85n2773_001:0425c11": "珍寶嚴飾。譬如寶莊嚴佛。無量功德寶莊嚴",
    "T85n2773_001:0425c12": "土　述曰。此明淨穢二土非一非二。非即非",
    "T85n2773_001:0425c13": "離心淨故即穢見淨。心垢故即淨見穢。尅實",
    "T85n2773_001:0425c14": "而論以佛眼觀佛土常淨。凡夫眼見佛土恒",
    "T85n2773_001:0425c15": "穢。今欲變穢成淨。託以按地為緣。亦明妄從",
    "T85n2773_001:0425c16": "真生穢從淨起。故下經云。從無住本立一切",
    "T85n2773_001:0425c17": "法。問曰。淨穢兩土為當同體異見。為當別體",
    "T85n2773_001:0425c18": "異見。為當無體妄見。有古德安法師釋曰淨",
    "T85n2773_001:0425c19": "穢二土一質不成。異質不成。無質不成。故淨",
    "T85n2773_001:0425c20": "穢虧盈。異質不成故披源即冥。無質不成故",
    "T85n2773_001:0425c21": "緣起不形　經曰。譬如諸天共寶器食隨其",
    "T85n2773_001:0425c22": "福德飯色有異　述曰。飯體是一。諸天福德",
    "T85n2773_001:0425c23": "厚薄不同。所見飯色勝劣不等。佛土亦爾。淨",
    "T85n2773_001:0425c24": "穢是一。隨諸眾生垢淨不同。所見各異。世尊",
    "T85n2773_001:0425c25": "常說。水體是一。諸天福德見為瑠璃寶物。人",
    "T85n2773_001:0425c26": "福次勝見其清水湛可受用。魚龍等次劣見",
    "T85n2773_001:0425c27": "是舍屋窟宅。餓鬼惡業唯見膿血猛火。",
    "T85n2773_001:0425c28": "方便品第二",
    "T85n2773_001:0425c29": "經曰。諸仁者如此身明智者所不怙　此上",
    "T85n2773_001:0426a01": "皆三字為句。怙者恃怙。此身廉人明智之人",
    "T85n2773_001:0426a02": "不恃怙也。又方便一品維摩居士多欲教化",
    "T85n2773_001:0426a03": "凡夫眾生新學菩薩。五種觀門。一觀身是苦。",
    "T85n2773_001:0426a04": "二觀身空。三觀身無常。四觀身無我。五觀身",
    "T85n2773_001:0426a05": "不淨　經曰。為病為惱眾苦所集苦觀也。是",
    "T85n2773_001:0426a06": "身如聚沫已下空觀也。是身如浮雲已下無",
    "T85n2773_001:0426a07": "常觀也。是身無主為如地已下無我觀也。是",
    "T85n2773_001:0426a08": "身不淨穢惡充滿已下不淨觀也。此之五觀",
    "T85n2773_001:0426a09": "大小二乘初修之門。止貪嗔發智慧也。",
    "T85n2773_001:0426a10": "弟子品第三",
    "T85n2773_001:0426a11": "經曰。夫宴坐者。不於三界現身意相。是為宴",
    "T85n2773_001:0426a12": "坐　述曰。此淨名居士以大呵小也。小乘見",
    "T85n2773_001:0426a13": "定散之二相。所以捨散而取定。既有定可取",
    "T85n2773_001:0426a14": "著相分別還成非定。或閑林淨處結跏趺坐。",
    "T85n2773_001:0426a15": "閉目合口心識不行出入息斷。此是小乘禪",
    "T85n2773_001:0426a16": "定之相。大乘菩薩則不如是。定散俱泯。出入",
    "T85n2773_001:0426a17": "雙如真心湛然。是為真定。豈可以閉目合口",
    "T85n2773_001:0426a18": "兀坐林中而為定邪。不妨散走三界以利生",
    "T85n2773_001:0426a19": "散不妨定凝。一如而不動是故　經云。不起",
    "T85n2773_001:0426a20": "滅定而現諸威儀　經曰。不斷煩惱而入涅",
    "T85n2773_001:0426a21": "槃　述曰。小乘著相不了煩惱性空。所以有",
    "T85n2773_001:0426a22": "煩惱可斷。不了涅槃性空。有涅槃可入。有斷",
    "T85n2773_001:0426a23": "可斷雖而不斷。有入可入而不入。大乘菩薩",
    "T85n2773_001:0426a24": "了煩惱性空。無斷可斷悟涅槃無相。無入可",
    "T85n2773_001:0426a25": "入。無斷可斷乃為真斷。無入可入始為真入。",
    "T85n2773_001:0426a26": "若能如是名為宴坐。宴坐定也　經曰。法無",
    "T85n2773_001:0426a27": "有人前後際斷故　述曰。際者畔也。前際者",
    "T85n2773_001:0426a28": "前念也。後際者後念也。有為之法前念後念",
    "T85n2773_001:0426a29": "相續不斷。名之為人。以理推之前後兩念不",
    "T85n2773_001:0426b01": "相趂。及前念已滅後念方生中間斷絕無有。",
    "T85n2773_001:0426b02": "真實故曰無人　經曰。法同法性入諸法故",
    "T85n2773_001:0426b03": "　述曰。言法性者即真如也。法之實性莫過",
    "T85n2773_001:0426b04": "真如。心悟真如即是入一切法也　經曰。法",
    "T85n2773_001:0426b05": "住實際諸邊不動故　述曰。言實際者即前",
    "T85n2773_001:0426b06": "真如法性。此之法性乃是諸法真實之邊際",
    "T85n2773_001:0426b07": "更無過。此名為際也。言諸邊者。即生往異滅",
    "T85n2773_001:0426b08": "四相名邊。此之實際湛然常住不為四相之",
    "T85n2773_001:0426b09": "所搖動故云諸邊不動也　經曰。法順空隨",
    "T85n2773_001:0426b10": "無相應無作　述曰。此上三句皆三字為句",
    "T85n2773_001:0426b11": "也。隨者隨逐。應字去聲呼之。所謂應會也。一",
    "T85n2773_001:0426b12": "切諸法畢竟門中順於空寂隨逐無相應於無",
    "T85n2773_001:0426b13": "作。不生不滅如如理也。經曰。為壞和合相故",
    "T85n2773_001:0426b14": "應取揣食　述曰。夫一切食總有四種。一段",
    "T85n2773_001:0426b15": "食。二思食。三觸食。四識食。此言揣食即段食",
    "T85n2773_001:0426b16": "也。有其形段可揣聚也。此食最麁。以香味觸",
    "T85n2773_001:0426b17": "三事為體。鼻取食中之香。舌取食中之味。身",
    "T85n2773_001:0426b18": "取食中之觸。一切眾生於此三事和合揣食。",
    "T85n2773_001:0426b19": "心生貪著不得解脫。今教觀此因緣和合假",
    "T85n2773_001:0426b20": "名為食。因緣性空不起貪著為解脫之初緣。",
    "T85n2773_001:0426b21": "以下因緣文經為不受故應受彼食意亦同。",
    "T85n2773_001:0426b22": "此為療身病而受段食。非貪著之受名為不",
    "T85n2773_001:0426b23": "受　經曰。知諸法如幻相無自性無他性。本",
    "T85n2773_001:0426b24": "自不然。今則無滅　述曰。此言諸法者即有",
    "T85n2773_001:0426b25": "為法也。從緣而有。無其實性似有非真如。幻",
    "T85n2773_001:0426b26": "相也。從緣生故無自性也。因緣亦空無他性",
    "T85n2773_001:0426b27": "也。如是空故本無有生。故云不然。既無有生",
    "T85n2773_001:0426b28": "從何有滅　經曰。無大福無小福。不為益不",
    "T85n2773_001:0426b29": "為損　述曰。凡小著相施。持戒得大福施。破",
    "T85n2773_001:0426c01": "戒得小福施。聖人得大福施。凡夫得小福乃",
    "T85n2773_001:0426c02": "至廣說得大福則益。得小福則損。大乘無相",
    "T85n2773_001:0426c03": "則不如是。二福雙泯三事體空。無大福故不",
    "T85n2773_001:0426c04": "為益。無小福故不為損。經曰。非有煩惱非",
    "T85n2773_001:0426c05": "離煩惱　述曰。煩惱性空故云非有繫縛。難",
    "T85n2773_001:0426c06": "解故云非離　經曰。於食等者諸法亦等。諸",
    "T85n2773_001:0426c07": "法等者於食亦等　述曰。小乘凡夫食外見",
    "T85n2773_001:0426c08": "法法外見食。有麁細不同。法有勝劣差別。故",
    "T85n2773_001:0426c09": "云非等。大乘妙理法食皆如。以皆如故食等。",
    "T85n2773_001:0426c10": "於法法等。於食法食尚等。何有貧富而取捨",
    "T85n2773_001:0426c11": "乎　經曰。不斷婬怒癡亦不與俱　述曰。煩",
    "T85n2773_001:0426c12": "惱本空故云不斷。心性本淨故不與俱。亦可",
    "T85n2773_001:0426c13": "煩惱既空與何俱也　經曰。不滅癡愛起於",
    "T85n2773_001:0426c14": "明脫　述曰。癡愛空寂。無癡可滅了。此空寂",
    "T85n2773_001:0426c15": "惠眼即明而得解脫。亦可示行癡愛故云不",
    "T85n2773_001:0426c16": "滅　處之不染猶如呪藥。何須滅耶。如悉達太",
    "T85n2773_001:0426c17": "子示行五欲納妃生子。菩提樹下成道。前雖",
    "T85n2773_001:0426c18": "云未滅已是佛身猶來明脫　經曰。以五逆",
    "T85n2773_001:0426c19": "相而得解脫　述曰。外相行逆而內心清清",
    "T85n2773_001:0426c20": "本來解脫。如提婆達多即其事也。亦可達五",
    "T85n2773_001:0426c21": "逆相滅而得解脫。如阿闍世王聞法悟道。五",
    "T85n2773_001:0426c22": "逆罪滅而得解脫　經曰。不見佛不聞法",
    "T85n2773_001:0426c23": "　述曰。法身真佛無形無相故云不見。真如理",
    "T85n2773_001:0426c24": "法言語道斷故云不聞。亦云可相佛。法因緣",
    "T85n2773_001:0426c25": "所成。因緣性空。見無所見。聞無所聞了。此法",
    "T85n2773_001:0426c26": "門然可取食　經曰。彼外道六師富蘭那等",
    "T85n2773_001:0426c27": "是汝之師。彼師所墮汝亦墮。乃可取食　述",
    "T85n2773_001:0426c28": "曰。有相門中佛法是正。外道是邪。凡夫二",
    "T85n2773_001:0426c29": "乘捨邪求正。二相分別未亡而還墮耶。未契",
    "T85n2773_001:0427a01": "真空不應取食。大乘真門離於分別。分別既",
    "T85n2773_001:0427a02": "離邪正。一如故無邪可捨。無正可歸契。此通",
    "T85n2773_001:0427a03": "途乃可取食　經曰。同於煩惱離清淨法",
    "T85n2773_001:0427a04": "　述曰。示同凡夫同於煩惱。示入妄想離清淨",
    "T85n2773_001:0427a05": "法。亦可真妄一體同於煩惱。垢淨一如離清",
    "T85n2773_001:0427a06": "淨法　經曰。其施汝者不名福田。供養汝者",
    "T85n2773_001:0427a07": "墮三惡道　述曰。有施可施。不了施空。雖施",
    "T85n2773_001:0427a08": "非福。有供可供。不了供空。妄想既興不出生",
    "T85n2773_001:0427a09": "死輪迴。未休終墮三惡。若能證悟罪福俱空",
    "T85n2773_001:0427a10": "則無福無墮　經曰。於一切眾生而起怨心",
    "T85n2773_001:0427a11": "　述曰。憎愛空也。謗諸佛教毀於法不入眾數。",
    "T85n2773_001:0427a12": "讚毀空也。上來多約無相之理釋。此一章若",
    "T85n2773_001:0427a13": "就有相門釋即是諸句之中皆翻顯即是　經",
    "T85n2773_001:0427a14": "曰。如來所作化人。若以是事詰。寧有懼不",
    "T85n2773_001:0427a15": "　述曰。言化人者幻化人也。此謂淨名語須菩",
    "T85n2773_001:0427a16": "提。如來之身無形無相。無言無說。從真起",
    "T85n2773_001:0427a17": "化方便度生。我今與汝亦復如是。猶如幻化。",
    "T85n2773_001:0427a18": "更相詰問。有何所懼不取鉢耶。故次經云。一",
    "T85n2773_001:0427a19": "切諸法如幻化相。汝今不應有所懼也　經",
    "T85n2773_001:0427a20": "曰。彼自無瘡勿傷之也　述曰。無病之身莫",
    "T85n2773_001:0427a21": "開破刺之。孔大有之體勿鑿小乘之瘡　經",
    "T85n2773_001:0427a22": "曰。我觀小乘智慧微淺猶如盲人。不能分別",
    "T85n2773_001:0427a23": "一切眾生諸根利鈍　述曰。羅漢辟支小乘",
    "T85n2773_001:0427a24": "極果。少證人空未證法空。少證真諦未了俗",
    "T85n2773_001:0427a25": "諦。故有羅漢不識赤鹽白鴿。迷於三藏法門",
    "T85n2773_001:0427a26": "故喻盲人。又涅槃經說。舍利弗前後各觀八",
    "T85n2773_001:0427a27": "萬。不知鴿之近遠。又錯為金師之子浣衣之。",
    "T85n2773_001:0427a28": "子觀行法門故云不了諸根利鈍　經曰。迦",
    "T85n2773_001:0427a29": "旃延諸法畢竟不生不滅。是無常義。五受陰",
    "T85n2773_001:0427b01": "洞無所起。是苦義。諸法究竟無所有。是空義。",
    "T85n2773_001:0427b02": "於我無我而不二。是無我義。法本不然。今則",
    "T85n2773_001:0427b03": "無滅。是寂滅義　述曰。小乘凡夫於此無常",
    "T85n2773_001:0427b04": "苦空無我寂滅五法之體執為實有。今維摩",
    "T85n2773_001:0427b05": "詰令其破有歸空。此中經文隱而難解。且無",
    "T85n2773_001:0427b06": "常等五是妄也。只緣妄故。所以無常苦等第",
    "T85n2773_001:0427b07": "五寂滅即是小乘涅槃。猶如化城。權時施設",
    "T85n2773_001:0427b08": "故亦是妄。真如法界是其真也。此真法界體",
    "T85n2773_001:0427b09": "非無常非苦非空非無我非今寂滅。如如湛",
    "T85n2773_001:0427b10": "然不增不減。無常等五本從真起。猶如波浪",
    "T85n2773_001:0427b11": "從水而生。愚癡之流見波浪而不見水。凡小",
    "T85n2773_001:0427b12": "之輩見無常等不見真如。既不知水為波浪",
    "T85n2773_001:0427b13": "之實體。焉能悟真如為無常等之實義。則知",
    "T85n2773_001:0427b14": "述真逐妄一切皆有攝妄歸真。萬法俱空。逐",
    "T85n2773_001:0427b15": "妄則無常受苦歸真。乃苦等皆如法花窮子",
    "T85n2773_001:0427b16": "捨父母則漂流苦惱。涅槃貧女迷伏藏則抂",
    "T85n2773_001:0427b17": "受貧窮。皆同此意。真如法界不生不滅。與無",
    "T85n2773_001:0427b18": "常等為所依之事。實義故云不生不滅。是無",
    "T85n2773_001:0427b19": "常義。餘苦等四門義准此釋。悟此一門諸經",
    "T85n2773_001:0427b20": "通身　經曰當直除滅勿擾其心　述曰。夫",
    "T85n2773_001:0427b21": "罪者是有相之法。從妄而生。一念悟空萬罪",
    "T85n2773_001:0427b22": "皆滅。故云真也。豈同凡小對師偏但說諸委",
    "T85n2773_001:0427b23": "曲。此則以相憎相。適足喧擾真心。何能罪",
    "T85n2773_001:0427b24": "滅　經曰。如優波離以心相得解脫時寧有垢",
    "T85n2773_001:0427b25": "不　述曰。清淨心相證解脫時如如不動。何",
    "T85n2773_001:0427b26": "更見於心外之垢不也　經曰。我即如法為",
    "T85n2773_001:0427b27": "說出家功德之利　述曰。小乘出家剃髮染",
    "T85n2773_001:0427b28": "衣。現世安樂名聞利養。當得生天快樂果報。",
    "T85n2773_001:0427b29": "故云功德之利　經曰。無常利無功德是為",
    "T85n2773_001:0427c01": "出家　述曰。現世安樂當來快樂終非究竟。",
    "T85n2773_001:0427c02": "有為生滅。真出家者去妄想悟無為。不見現",
    "T85n2773_001:0427c03": "世及與當來。如如之心真出家也。又尋經文",
    "T85n2773_001:0427c04": "解了法性。饒益眾生。無我無人。無道無俗。",
    "T85n2773_001:0427c05": "真出家也　經曰。我言。世尊身小有疾。當用",
    "T85n2773_001:0427c06": "牛乳。故來至此　述曰。准小乘宗。如來色身",
    "T85n2773_001:0427c07": "實有生滅。實有病苦。故求牛乳以療熱也",
    "T85n2773_001:0427c08": "　經曰。維摩詰言。止止阿難。莫作是語。如來身",
    "T85n2773_001:0427c09": "者金剛之體。當有何疾。乃至云莫使異人聞",
    "T85n2773_001:0427c10": "此麁言。大威德諸天他方菩薩得聞斯語。勿",
    "T85n2773_001:0427c11": "令我等受斯恥也　述曰。疾苦已盡方得成",
    "T85n2773_001:0427c12": "佛。何有邪疾外道名異。佛弟子也。色無色界",
    "T85n2773_001:0427c13": "名大威德天。如來身上發病苦之語。豈非麁",
    "T85n2773_001:0427c14": "也。外道執常諸天無病。佛過人天最尊最尊",
    "T85n2773_001:0427c15": "勝。今有言病豈非恥耶　經曰。時我世尊實",
    "T85n2773_001:0427c16": "懷慚恥。得無近佛而謬聽耶　述曰。阿難聞",
    "T85n2773_001:0427c17": "淨名呵責之時故言時。我親為侍者故云近。",
    "T85n2773_001:0427c18": "佛有病之言異。於淨名之責心生疑怪故云",
    "T85n2773_001:0427c19": "謬聽　經曰。如是五百大弟子各各向佛說其",
    "T85n2773_001:0427c20": "因緣。皆曰不任詣彼問疾　述曰。准此經文。",
    "T85n2773_001:0427c21": "五百弟子皆被呵責。經文具載卷偈。極多結",
    "T85n2773_001:0427c22": "集之家。略述十人。西方梵文應有廣本。",
    "T85n2773_001:0427c23": "菩薩品第四",
    "T85n2773_001:0427c24": "經曰。為以何生得受記乎。過去耶未來耶現",
    "T85n2773_001:0427c25": "在耶。過去已滅未來未至。現在無住。云何受",
    "T85n2773_001:0427c26": "記　述曰。准大小二乘宗三世有為各有一",
    "T85n2773_001:0427c27": "念。時之極促莫過一念。無前故夫論受記須",
    "T85n2773_001:0427c28": "歷多時說授記方了。此之三念已滅未至。無",
    "T85n2773_001:0427c29": "有停住。授記之事如何得成　經曰。無生即",
    "T85n2773_001:0428a01": "是正位。於正位中亦無受記等　述曰。言正",
    "T85n2773_001:0428a02": "位者即是證果之正位。此中意者已登正位",
    "T85n2773_001:0428a03": "何勞受記。又念正位之中如如不動言語道",
    "T85n2773_001:0428a04": "斷。心行處滅何得。更有有為言說領納記耶。",
    "T85n2773_001:0428a05": "經曰。一切眾生皆如也。一切法亦如也。眾",
    "T85n2773_001:0428a06": "賢聖亦如也。至於彌勒亦如也　述曰。眾生",
    "T85n2773_001:0428a07": "如也。無凡夫諸法如也。無授記聖賢亦如也。",
    "T85n2773_001:0428a08": "無聖人彌勒如也。無得記　經曰。若彌勒得",
    "T85n2773_001:0428a09": "受記者。一切眾生亦應受記。所以者何。不二",
    "T85n2773_001:0428a10": "不異　述曰。凡聖同如故云不實。凡聖一相",
    "T85n2773_001:0428a11": "故云不二。彌勒如彼故而得受記。眾生亦如",
    "T85n2773_001:0428a12": "云何不得。故云亦應受記　經曰。障是菩提",
    "T85n2773_001:0428a13": "障諸願故　述曰。障是障礙。云何菩提。此中",
    "T85n2773_001:0428a14": "意者有為法中有願有求菩提。無為如如不",
    "T85n2773_001:0428a15": "動。豈非障彼分別願耶　經曰　直心是道場",
    "T85n2773_001:0428a16": "無虛假故　述曰。有相道場有其處所實有來",
    "T85n2773_001:0428a17": "去。無相道場本無處所何有去來。今淨名居",
    "T85n2773_001:0428a18": "士於無來去中假名來去故。若彼言從道場",
    "T85n2773_001:0428a19": "來真如平等目之為場。得道之處名曰道場。",
    "T85n2773_001:0428a20": "猶如世聞穀麥場等。於此真如迷即名去悟",
    "T85n2773_001:0428a21": "即是來去。其糠秕至真如實名之為場。除却",
    "T85n2773_001:0428a22": "虛假留其真心。真心即是道場。道即是場故",
    "T85n2773_001:0428a23": "曰道場。已下諸句意皆同此　經曰。菩薩若",
    "T85n2773_001:0428a24": "應諸波羅蜜教化眾生。諸有所作舉足下足。",
    "T85n2773_001:0428a25": "當知皆從道場來詣於佛法矣　述曰。此言",
    "T85n2773_001:0428a26": "應者去聲呼之所謂應會也。波羅蜜者彼岸",
    "T85n2773_001:0428a27": "也。教化眾生皆與彼岸相應會也。凡小教化",
    "T85n2773_001:0428a28": "皆與生死相應不到彼岸。以著相故出定為",
    "T85n2773_001:0428a29": "舉足入定為下足。亦可言說為舉足入證。為",
    "T85n2773_001:0428b01": "下足不離真如。皆從道場也　經曰。善來憍",
    "T85n2773_001:0428b02": "尸迦。雖福應有。不當自恣。當觀五欲無常於",
    "T85n2773_001:0428b03": "身命財而修堅法　述曰。憍尸迦帝釋名也。",
    "T85n2773_001:0428b04": "前生修福感得此報。故云雖福應有未出生",
    "T85n2773_001:0428b05": "死。故云不當自恣。當觀無常。諸天果報不過",
    "T85n2773_001:0428b06": "三法。一身。二命。三財。身即圓滿端正。命即",
    "T85n2773_001:0428b07": "長時不夭。財即自然豐足。終歸破散。須修堅",
    "T85n2773_001:0428b08": "固法　經曰。正士。受此萬二千天女可備掃",
    "T85n2773_001:0428b09": "灑。持世言。此非我宜。維摩詰言。可以與我。",
    "T85n2773_001:0428b10": "如我當受　述曰。小乘著相女人共住壞道",
    "T85n2773_001:0428b11": "生染故云此非我宜。大乘無相長道增淨故",
    "T85n2773_001:0428b12": "云如我應受　經曰。有法樂可以自娛。不應",
    "T85n2773_001:0428b13": "復樂五欲樂也。天女問曰。何謂法樂。答言。樂",
    "T85n2773_001:0428b14": "常信佛。樂欲聽法。供養眾等　述曰。夫五欲",
    "T85n2773_001:0428b15": "樂者。奔赴六塵諠煩六識攀緣動作惱亂身",
    "T85n2773_001:0428b16": "心。樂少苦多。如犮嚙骨難成易壞費力傷神。",
    "T85n2773_001:0428b17": "凡夫於中妄生樂想。現世憂惱當來受殃。法",
    "T85n2773_001:0428b18": "樂翻此無為寂然法味怡神實為大樂。已下",
    "T85n2773_001:0428b19": "准此　經曰。樂聞深法不畏　述曰。菩薩聞",
    "T85n2773_001:0428b20": "深法則樂而忘苦。如法花會中六十小劫不",
    "T85n2773_001:0428b21": "起。于座無有一人而生疲倦。小乘聞深法而",
    "T85n2773_001:0428b22": "則驚。故五千比丘等退座而起　經曰。居士",
    "T85n2773_001:0428b23": "可捨此女。一切有所施於彼者。是為菩薩",
    "T85n2773_001:0428b24": "　述曰。夫論菩薩能捨所有求者皆與不違。眾",
    "T85n2773_001:0428b25": "生何況女耶　經曰。冥者皆明。明終不盡",
    "T85n2773_001:0428b26": "　述曰。夫燈光明照一照多一無增減。法之光",
    "T85n2773_001:0428b27": "明亦復如是。一人受持一人得度。無量眾生",
    "T85n2773_001:0428b28": "而共修持窮未來際。終無有盡平等平等",
    "T85n2773_001:0428b29": "　經曰。當為法施之會。何用如是財施會為",
    "T85n2773_001:0428c01": "　述曰。最後為字平聲呼之。夫施會者有為功",
    "T85n2773_001:0428c02": "德不出生死。有其多少好惡差別。有七曰等",
    "T85n2773_001:0428c03": "長短時節。不斷妄想徒費營。為法施會者無",
    "T85n2773_001:0428c04": "形無相教化眾生起四無量慈悲喜捨。六度",
    "T85n2773_001:0428c05": "圓滿斷妄入真。超出生死登乎。彼岸如如不",
    "T85n2773_001:0428c06": "動名為法施　經曰。謂以菩提起於慈心。此",
    "T85n2773_001:0428c07": "之以者因也。因於菩提而起慈心。得菩提故",
    "T85n2773_001:0428c08": "始能慈悲救度眾生。亦可因菩提故始起慈",
    "T85n2773_001:0428c09": "心。不求菩提不起慈心。不得成佛。互釋皆得。",
    "T85n2773_001:0428c10": "已下准此　經曰。知一切法不取不捨。入一",
    "T85n2773_001:0428c11": "相門起於慧業　述曰。真如無相。云何可取。",
    "T85n2773_001:0428c12": "證悟不虛。云何可捨。悟斯理者即一相門。入",
    "T85n2773_001:0428c13": "得此門慧業即起　經曰。住是會者。為大施",
    "T85n2773_001:0428c14": "主。亦為一切世聞福田　述曰。清施無盡普",
    "T85n2773_001:0428c15": "霑法界名大施主。施者受者俱出生死。涅槃",
    "T85n2773_001:0428c16": "極果常樂我淨。是真福田　經曰。淨名受",
    "T85n2773_001:0428c17": "彼瓔珞分作二分。一分施最下乞人。一分奉",
    "T85n2773_001:0428c18": "難勝如來　述曰。二乘著相。乞人下劣施之",
    "T85n2773_001:0428c19": "福少。如來高勝施之福多。此乃常情分別何",
    "T85n2773_001:0428c20": "足尚耶。淨名欲明勝劣平等凡聖一如故。施",
    "T85n2773_001:0428c21": "乞人等於佛福不二之理。斯其見乎故　經",
    "T85n2773_001:0428c22": "云。若施主等心施一乞人。猶如來福田之相",
    "T85n2773_001:0428c23": "無所分別。等于大悲不求果報。是則名曰具",
    "T85n2773_001:0428c24": "足法施。",
    "T85n2773_001:0428c25": "經卷第二",
    "T85n2773_001:0428c26": "文殊師利菩薩問疾品第五",
    "T85n2773_001:0428c27": "經曰。即以神力坐其室內。除去所有及諸侍",
    "T85n2773_001:0428c28": "者。唯置一床以疾而臥　述曰。夫論室者喻",
    "T85n2773_001:0428c29": "乎身也。凡小執相不了身空。欲令悟空。託彼",
    "T85n2773_001:0429a01": "文殊以興問答。空其室內者雙明二空。四大",
    "T85n2773_001:0429a02": "五蘊因緣成身人法俱無。故云空其室內也。",
    "T85n2773_001:0429a03": "除去所有者。別喻法空也。法從緣起識心變",
    "T85n2773_001:0429a04": "生。因緣性空識心本寂故法空。及諸侍者別",
    "T85n2773_001:0429a05": "喻人空也。因緣無主故人空也。唯置一床者",
    "T85n2773_001:0429a06": "喻其真空。如如不二故云一也。人法所依故",
    "T85n2773_001:0429a07": "云床也。故法花云。法空為床座。以疾臥者託",
    "T85n2773_001:0429a08": "疾招問。非實病也。有古德諺法師解云。室者",
    "T85n2773_001:0429a09": "即是淨心真心。淨名初發心時離諸愛見名",
    "T85n2773_001:0429a10": "室不定。今得聖道除其妄想煩惱。恬明得真",
    "T85n2773_001:0429a11": "心。名空室內。故下經云。畢竟空寂舍也。除",
    "T85n2773_001:0429a12": "去所有者。除去一切生死道中無明父母等",
    "T85n2773_001:0429a13": "恩愛眷屬也。去侍者者去彼空有二見凡時",
    "T85n2773_001:0429a14": "侍也。故下經云。外道樂諸見。菩薩於諸見不",
    "T85n2773_001:0429a15": "動。置一床者妄法斯盡。唯處無相禪定床也。",
    "T85n2773_001:0429a16": "故下經云。四禪為床座也。以疾而臥者。依此",
    "T85n2773_001:0429a17": "禪定起無緣悲。雖復救生不離空定。悲體常",
    "T85n2773_001:0429a18": "寂故云臥也　經曰。不來相而來。不見相而",
    "T85n2773_001:0429a19": "見　述曰。一就有為生滅明無來無去見夫",
    "T85n2773_001:0429a20": "去者。是無常法。無常之法此念中生。此念中",
    "T85n2773_001:0429a21": "滅本無來去。念念相續假名來去見亦如是。",
    "T85n2773_001:0429a22": "二約心解。真心如如實無有來。妄心分別見",
    "T85n2773_001:0429a23": "有來也。三約二諦真諦凝寂故云不來。俗諦",
    "T85n2773_001:0429a24": "隨相是以有來。四約真化二身。真身湛然故",
    "T85n2773_001:0429a25": "云不來。化身應現故云來也。下亦皆准此。",
    "T85n2773_001:0429a26": "經曰。是疾何所因起。問病因也　經曰。從癡",
    "T85n2773_001:0429a27": "有愛則我病生　述曰。淨名答也。夫論病因",
    "T85n2773_001:0429a28": "有其二種。一凡夫病。則癡愛為因。二菩薩病。",
    "T85n2773_001:0429a29": "即大悲為本。且凡夫病癡愛因者。即是不了。",
    "T85n2773_001:0429b01": "不了即受。受即染著。染著故入生死。生死故",
    "T85n2773_001:0429b02": "何病而不生。故云則我病生。此言我者雖即",
    "T85n2773_001:0429b03": "淨名意道眾生。大悲因者。菩薩悲心不避生",
    "T85n2773_001:0429b04": "死。不避苦惱。假名癡也。隨逐眾生不敢捨離。",
    "T85n2773_001:0429b05": "假名愛也。示同凡苦故云病也。苦從悲起故",
    "T85n2773_001:0429b06": "云生也。言其生久如者問近遠也。此之如字",
    "T85n2773_001:0429b07": "多。是助詞。其猶乘鳥斑如泣涕漣也(亦可如者不定之詞",
    "T85n2773_001:0429b08": "意云其生久耶)經曰。諸佛國土亦復皆空　述曰。以",
    "T85n2773_001:0429b09": "勝況劣故有亦聲。非但小室。是空諸佛國土。",
    "T85n2773_001:0429b10": "亦復皆空　問。佛土何空　答曰。土有二。一",
    "T85n2773_001:0429b11": "法性真土。即以真如法性而為其體。無形無",
    "T85n2773_001:0429b12": "相無有方所。二有相假土。即碧池蓮金沙寶",
    "T85n2773_001:0429b13": "地等四塵為體。有其形相。有其處所。十方差",
    "T85n2773_001:0429b14": "別真土即法性本空相土。即因緣無主所以",
    "T85n2773_001:0429b15": "是空　經曰。以何為空　述曰。重問。前空真",
    "T85n2773_001:0429b16": "土湛然相土宛然云何空耶　經曰。以空空",
    "T85n2773_001:0429b17": "　述曰。答也。上之空字是能觀空智。下之空字",
    "T85n2773_001:0429b18": "是所觀空境。凡夫小乘未得空智心外境界",
    "T85n2773_001:0429b19": "皆成實有不知外境。從妄心起反於其中而",
    "T85n2773_001:0429b20": "生怖畏。猶如驢畜見水中自影反生驚怖。菩",
    "T85n2773_001:0429b21": "薩大士轉識成智智無分別了知心外萬境皆",
    "T85n2773_001:0429b22": "空以者用也。則用其能觀空智令彼所觀境",
    "T85n2773_001:0429b23": "空智空境空。故云空空亦可能所皆空。故曰",
    "T85n2773_001:0429b24": "空空　經曰。空何用空　述曰。此重問前也。",
    "T85n2773_001:0429b25": "法體自空何須空智觀竟始空　經曰。以無",
    "T85n2773_001:0429b26": "分別故空　述曰。答也。法體雖空妄心分別",
    "T85n2773_001:0429b27": "不。是知空要藉空智斷。其分別方始見空。此",
    "T85n2773_001:0429b28": "乃分別即有無分別。即空故者因由之義。因",
    "T85n2773_001:0429b29": "無分別法始空也。已下諸句義相連帶。六十",
    "T85n2773_001:0429c01": "二見分別妄有見性本空。故云。於六十二見",
    "T85n2773_001:0429c02": "中求。解脫生死皆從心起。故云。解脫心行中",
    "T85n2773_001:0429c03": "求一念本心即成解脫　經曰。說身無常不",
    "T85n2773_001:0429c04": "說厭離於身　述曰。說身此下明慰喻。初發",
    "T85n2773_001:0429c05": "心菩薩凡夫小乘而未了悟無常性空。恒為",
    "T85n2773_001:0429c06": "無常之所迫逼。深生厭畏。速求寂滅不度眾",
    "T85n2773_001:0429c07": "生。菩薩了知無常性空。曰施恒沙身命不足",
    "T85n2773_001:0429c08": "為難。所以出生入死隨形六道廣度眾生。不",
    "T85n2773_001:0429c09": "欣寂滅下皆准此　經曰。說悔先罪而不說",
    "T85n2773_001:0429c10": "入於過去　述曰。罪若有體滅已入於過去",
    "T85n2773_001:0429c11": "罪性本空何物名為過去　經曰。又此病起",
    "T85n2773_001:0429c12": "皆由著我　述曰。執身有我。我為身主。身既",
    "T85n2773_001:0429c13": "有主。即受病苦。我空准法。法中無主。誰其病",
    "T85n2773_001:0429c14": "故。故云。當起法想伿空其我得人空理果成",
    "T85n2773_001:0429c15": "羅漢法之所是空得法空。空理乃成菩薩。是",
    "T85n2773_001:0429c16": "故經云。此之法想亦是顛倒　經曰。我及涅",
    "T85n2773_001:0429c17": "槃此二皆空。但以名字故空　述曰。我體本",
    "T85n2773_001:0429c18": "空。假立我名尋名謂有。涅槃性空。言語斷故",
    "T85n2773_001:0429c19": "離名字。故假名涅槃引眾生也　經曰。唯有",
    "T85n2773_001:0429c20": "空病空病亦空　述曰。執有成病。以空破有。",
    "T85n2773_001:0429c21": "定執其空。空亦是病。有空雙遣乃真定也",
    "T85n2773_001:0429c22": "　經曰。內見外見　述曰。境外見心名為內見。",
    "T85n2773_001:0429c23": "心外見境名為外見　經曰。菩薩斷除客塵",
    "T85n2773_001:0429c24": "煩惱而起大悲　述曰。悲上起愛名曰客塵。",
    "T85n2773_001:0429c25": "寄居悲上名之為客塵污真。悲名之曰塵。起",
    "T85n2773_001:0429c26": "於悲心廣度眾生。不了眾生空見可度名曰",
    "T85n2773_001:0429c27": "愛見　經曰。貪著禪味是菩薩縛　述曰。世",
    "T85n2773_001:0429c28": "間八禪輕安適悅。凡夫耽嗜故云禪味　經",
    "T85n2773_001:0429c29": "曰。無方便惠縛。有方便惠解　述曰。出世真",
    "T85n2773_001:0430a01": "智名之為惠。世間俗智名為方便。有真而無",
    "T85n2773_001:0430a02": "俗。闕方便之門。既無方便。觸途罣礙名之為",
    "T85n2773_001:0430a03": "縛。有俗而無真觸途染著亦成其縛。真俗相",
    "T85n2773_001:0430a04": "濟悲智雙融。方無縛矣　經曰。身不離病。病",
    "T85n2773_001:0430a05": "不離身。是病是身。非新非故　述曰。身從病",
    "T85n2773_001:0430a06": "有故云身不離病。病從身起故云病不離身。",
    "T85n2773_001:0430a07": "異名一體故云是病。是身無始舊有故曰非",
    "T85n2773_001:0430a08": "新。念念續生故云非故　經曰。住於生死不",
    "T85n2773_001:0430a09": "為污行。住於涅槃不永滅度　述曰。住生死",
    "T85n2773_001:0430a10": "而不染污。異凡夫。住涅槃而不滅。異二乘。凡",
    "T85n2773_001:0430a11": "夫起污滯生死而不出。二乘住滅灰身智以",
    "T85n2773_001:0430a12": "長眠。菩薩悟之乃成大行　經曰。非凡夫行",
    "T85n2773_001:0430a13": "非賢聖行。是菩薩行　述曰。凡夫則造罪而",
    "T85n2773_001:0430a14": "自苦。二乘乃自利而棄眾生。故皆非也　經",
    "T85n2773_001:0430a15": "曰。雖樂遠離而不依身心盡　述曰。二乘以",
    "T85n2773_001:0430a16": "灰身滅心二皆永盡方為遠離。故皆非也　經",
    "T85n2773_001:0430a17": "曰。雖行三界而不壞法性　述曰。雖遊三界",
    "T85n2773_001:0430a18": "之妄境不失真如之法性　經曰。雖行四無",
    "T85n2773_001:0430a19": "量心而不貪著生於梵世　述曰。四無量者",
    "T85n2773_001:0430a20": "慈悲喜捨也。為利生故而行之。非求報故而",
    "T85n2773_001:0430a21": "起之。梵世者色界初禪大梵王之世界。修慈",
    "T85n2773_001:0430a22": "心等得生彼天。壽命六十劫　經曰。雖行禪",
    "T85n2773_001:0430a23": "定而不隨禪生　述曰。息心湛如行無漏之",
    "T85n2773_001:0430a24": "禪定。超出三界不隨禪生。",
    "T85n2773_001:0430a25": "不思議品第六",
    "T85n2773_001:0430a26": "經曰。夫求法者非有色受想行識之求(五蘊空也)非",
    "T85n2773_001:0430a27": "有界入之求(十二處十八界空也)非有欲色無色之求(三界空也)",
    "T85n2773_001:0430a28": "不著佛求不著法求不著眾求(三寶空也)無見苦求",
    "T85n2773_001:0430a29": "無斷集求無造盡證修道之求　述曰。此造",
    "T85n2773_001:0430b01": "字去聲呼之。造猶往也。盡證者涅槃性空。漏",
    "T85n2773_001:0430b02": "盡而證名為盡證。既無處所。何往之耶　經",
    "T85n2773_001:0430b03": "曰。舍利弗言居士未曾有也。如是小室乃容",
    "T85n2773_001:0430b04": "受此高廣之座。乃至云舍利弗諸佛菩薩有",
    "T85n2773_001:0430b05": "解脫名不可思議。若菩薩住是解脫者。以須",
    "T85n2773_001:0430b06": "彌之高廣內芥子中亦無增減。須彌山王本",
    "T85n2773_001:0430b07": "相如故。而四天王等不覺不知。唯應度者乃",
    "T85n2773_001:0430b08": "見須彌入芥子中。是名不可思議解脫法門",
    "T85n2773_001:0430b09": "　述曰。此之一章正明不可思議　經云。正宗",
    "T85n2773_001:0430b10": "芥子極小須彌極大。二俱色法。須彌山者。",
    "T85n2773_001:0430b11": "准諸經論。闊狹高下各八萬由旬。此中解釋",
    "T85n2773_001:0430b12": "自古多門。今宜逐要三二門耳。一就二諦釋",
    "T85n2773_001:0430b13": "之。俗諦妄想見其大小。二相懸殊不相容受。",
    "T85n2773_001:0430b14": "真諦之中圓融一體。一體故芥子非小。須彌",
    "T85n2773_001:0430b15": "非大。小非定小。大非定大。是故相容。悟斯理",
    "T85n2773_001:0430b16": "者不可思議。二就法相法性二宗以釋。法相",
    "T85n2773_001:0430b17": "宗中大小相別不相容受。法性宗中恒沙萬",
    "T85n2773_001:0430b18": "法同一真如不守自性。猶如大海眾水同味。",
    "T85n2773_001:0430b19": "虛通無礙。大得入小。小亦合大。不可思議。三",
    "T85n2773_001:0430b20": "約空有二門。妙有門中大小不無。真空門中",
    "T85n2773_001:0430b21": "小大非有。互相容受不可思議。空不離有。大",
    "T85n2773_001:0430b22": "小宛然。有不離空。故相容受。亦可。就唯識門",
    "T85n2773_001:0430b23": "更釋一念淨心微細。猶如芥子。參羅萬像雖",
    "T85n2773_001:0430b24": "復眾多。要從一心變現而起。離心之外畢竟",
    "T85n2773_001:0430b25": "無法。攝境從心故相納也。更有古德。約三性",
    "T85n2773_001:0430b26": "等諸門解釋。恐煩止。且已下毛容大海水等。",
    "T85n2773_001:0430b27": "數量大意同此　經曰。我等何為永絕其根。",
    "T85n2773_001:0430b28": "於此大乘已如敗種　述曰。此迦葉呵責小",
    "T85n2773_001:0430b29": "乘之語也。夫論大乘菩薩不出生死不入涅",
    "T85n2773_001:0430c01": "槃不斷煩惱不捨眾生。故入三塗往來三界。",
    "T85n2773_001:0430c02": "大悲之心為大乘根。二乘人等已出生死已",
    "T85n2773_001:0430c03": "證涅槃已斷煩惱已捨眾生。悲心已亡。故云",
    "T85n2773_001:0430c04": "根斷亦同敗種。",
    "T85n2773_001:0430c05": "觀眾生品第七",
    "T85n2773_001:0430c06": "經曰。維摩詰言。菩薩云何觀於眾生問也",
    "T85n2773_001:0430c07": "　述曰。幻師了知幻人無實。菩薩了知眾生如",
    "T85n2773_001:0430c08": "幻。於中不著眾生等相。如第五大者。三世諸",
    "T85n2773_001:0430c09": "佛只說四大。地水火風。無第五大之等。第五",
    "T85n2773_001:0430c10": "實其體。眾生同此。如第六陰(只有五蔭無有第六)如第七",
    "T85n2773_001:0430c11": "情(只有第六根無第七也)如第十三入(只有六根六識十二入門無第十三也)如",
    "T85n2773_001:0430c12": "第十九界(只有六根六識六境三六十八更無十九)無色界無色。燋穀",
    "T85n2773_001:0430c13": "無芽。如須陀洹身見　述曰。身見等第五初",
    "T85n2773_001:0430c14": "入見道得此初果身。第五永斷不行故舉此",
    "T85n2773_001:0430c15": "見彰其無也。如阿那含入胎　述曰。阿那含",
    "T85n2773_001:0430c16": "者。是第三果已超。欲界更不入胎羅漢出三",
    "T85n2773_001:0430c17": "界煩惱都盡故。更無有貪嗔癡三毒。如得忍",
    "T85n2773_001:0430c18": "菩薩貪恚毀禁　述曰。七方便中第六忍位",
    "T85n2773_001:0430c19": "修道至此永斷破戒界。如佛煩惱習　述曰。",
    "T85n2773_001:0430c20": "習者習氣。猶如臭氣入衣等中浴浣之時垢",
    "T85n2773_001:0430c21": "穢雖淨臭氣猶在。眾生身心亦復如是。煩惱",
    "T85n2773_001:0430c22": "惡氣熏習身心。二乘聖人雖斷煩惱。習氣仍",
    "T85n2773_001:0430c23": "在。唯有如來種習俱盡。石女無兒。夢中所見",
    "T85n2773_001:0430c24": "窹色即無。定性二乘灰身滅智一歸寂滅更",
    "T85n2773_001:0430c25": "不受身　經曰。行不熱慈者。煩惱名熱。燒眾",
    "T85n2773_001:0430c26": "生故。慈淨無惱故云不熱　經曰。從無住本",
    "T85n2773_001:0430c27": "立一切法　述曰。無住者即真如也。故知從",
    "T85n2773_001:0430c28": "真起妄。即有顛倒等無量諸法。次第相生相",
    "T85n2773_001:0430c29": "依而住。攝妄歸真住。萬法依空住。虛空無依。",
    "T85n2773_001:0431a01": "諸法從真起。真如無住處。天女散花二乘不",
    "T85n2773_001:0431a02": "落菩薩落者。二乘之人取相分別不了花空。",
    "T85n2773_001:0431a03": "是以不落。菩薩之人分別已亡不取花相。是",
    "T85n2773_001:0431a04": "以不著。二乘神力去花不能令去者。若不證",
    "T85n2773_001:0431a05": "空。神通何益。此花不如法是以去之者。肇公",
    "T85n2773_001:0431a06": "云。香花著身有破戒之相。非沙門法。是以",
    "T85n2773_001:0431a07": "去之。生法師云。花法散身應墮而不墮者。非",
    "T85n2773_001:0431a08": "花法也。勿謂此花為不如法。花無分別。人者",
    "T85n2773_001:0431a09": "自生分別心耳　述曰。花是非情亦無心想",
    "T85n2773_001:0431a10": "又是無記。何有善惡二相分別耶。故知如法",
    "T85n2773_001:0431a11": "不如法自從心起。豈關花事　經曰。佛化所",
    "T85n2773_001:0431a12": "生吾如彼生　述曰。如來現化雖生不生。雖",
    "T85n2773_001:0431a13": "滅不滅。天女如佛故云彼生　經曰。如舍利",
    "T85n2773_001:0431a14": "弗還為凡夫乃成佛　述曰。一證聖果更作",
    "T85n2773_001:0431a15": "凡夫。無有是處。菩提無所得也。證智無取無",
    "T85n2773_001:0431a16": "能得也。有佛可成。無有是處　經曰。今諸佛",
    "T85n2773_001:0431a17": "於菩提已得當得。云何不得耶　述曰。釋迦",
    "T85n2773_001:0431a18": "已得。彌勒當得也。天女答云。此皆世俗文",
    "T85n2773_001:0431a19": "字數故假名得也。真中無得。",
    "T85n2773_001:0431a20": "佛道品第八",
    "T85n2773_001:0431a21": "經曰。菩薩行於非道通達佛道　述曰。六波",
    "T85n2773_001:0431a22": "羅蜜等是道。五逆等名非道。菩薩為方便示",
    "T85n2773_001:0431a23": "現於五逆非道反成佛事。故云通達。已下廣",
    "T85n2773_001:0431a24": "明非道之相　行五無間而無惱恚　述曰。",
    "T85n2773_001:0431a25": "凡夫五逆要起嗔心定墮無間受大苦惱。提",
    "T85n2773_001:0431a26": "婆達多等諸大菩薩助佛揚化恐怖眾生。示",
    "T85n2773_001:0431a27": "行破僧殺阿羅漢皆從悲心非因惡心。示入",
    "T85n2773_001:0431a28": "阿鼻如三禪樂　至于地獄無諸罪垢(悲願入中非因惡藥)",
    "T85n2773_001:0431a29": "至于畜生無有無明憍慢等過　述曰。愚癡",
    "T85n2773_001:0431b01": "憍慢多墮畜生。菩薩示之故無此過。至于餓",
    "T85n2773_001:0431b02": "鬼具足功德(無福功德生餓鬼中菩薩示現不因無福)已下同此　經",
    "T85n2773_001:0431b03": "曰　遍入諸道而斷其因緣　述曰。救度眾生",
    "T85n2773_001:0431b04": "隨形六道悲願力故非惡因緣　經曰。有身",
    "T85n2773_001:0431b05": "為種　述曰。此明佛種。羅什云。有漏五陰積",
    "T85n2773_001:0431b06": "聚名身。由此有身能行諸善。故為佛種。亦",
    "T85n2773_001:0431b07": "可。觀身厭患發菩提心成其佛種。推末就根",
    "T85n2773_001:0431b08": "身為佛種。已下諸句義皆同此　經曰。九惱",
    "T85n2773_001:0431b09": "處　一愛我怨家。二憎我善友。三損害自身。",
    "T85n2773_001:0431b10": "各通三世名為九惱　經曰。誠如所言。塵勞",
    "T85n2773_001:0431b11": "之疇為如來種　述曰。塵勞者煩惱之總名。",
    "T85n2773_001:0431b12": "塵污身心名之為塵。能令眾生生死疲倦名",
    "T85n2773_001:0431b13": "之曰勞。菩薩之人留惑潤生不出生死救度",
    "T85n2773_001:0431b14": "眾生。當來作佛故以塵勞而為佛種。二乘之",
    "T85n2773_001:0431b15": "輩怖畏生死斷除塵勞。既無煩惱。無物潤生。",
    "T85n2773_001:0431b16": "不得長劫在生死中救度眾生行菩薩行。當",
    "T85n2773_001:0431b17": "來作佛。佛種已斷。是故經言。我等今者不復",
    "T85n2773_001:0431b18": "堪任發菩提心。乃至云凡夫於佛法有反覆",
    "T85n2773_001:0431b19": "而聲聞無也。又云。乃至五無間罪猶能發意",
    "T85n2773_001:0431b20": "生於佛法。而今我等不復能發　經曰。智度",
    "T85n2773_001:0431b21": "菩薩母(智波羅蜜生佛身故)方便以為父(方便善巧養菩提故)法喜以為",
    "T85n2773_001:0431b22": "妻(法味充身悅樂心故)慈悲心為女(柔和善順隨人意故)善心成實男",
    "T85n2773_001:0431b23": "(堅固不虛丈夫性故)弟子眾塵勞隨意之所轉　菩薩以自",
    "T85n2773_001:0431b24": "在稱師。以塵勞而為弟子。塵勞無量故云眾",
    "T85n2773_001:0431b25": "也。菩薩分形六道救度眾生。暫用煩惱潤生",
    "T85n2773_001:0431b26": "受報用而不染。故云隨意轉也　布以七淨",
    "T85n2773_001:0431b27": "花。浴此無垢人　述曰。禪定為水洗身心。故",
    "T85n2773_001:0431b28": "七功德花嚴淨禪池。言七淨者。一戒淨。不毀",
    "T85n2773_001:0431b29": "犯故。二心淨不染污故。三見淨。不邪見故。",
    "T85n2773_001:0431c01": "四疑淨。心決定故。五道淨。不行邪道故。六知",
    "T85n2773_001:0431c02": "見淨。證滅修道故。七涅槃淨。生死盡故。無垢",
    "T85n2773_001:0431c03": "所洗受禪定樂故云浴無垢人或之因浴得無",
    "T85n2773_001:0431c04": "垢也　象馬五通馳(神通迅速故云馳也)迴向為大利(迴施眾生",
    "T85n2773_001:0431c05": "功德多故)四禪為床座(安心處故)除彼不肖人癡冥無智者",
    "T85n2773_001:0431c06": "　述曰。肖猶似也子不似父母名為不肖。丹",
    "T85n2773_001:0431c07": "朱不肖不堪紹繼。二乘之人不堪繼嗣。不似",
    "T85n2773_001:0431c08": "於佛名為不肖。",
    "T85n2773_001:0431c09": "入不二法門品第九",
    "T85n2773_001:0431c10": "經曰。垢淨不二者。對垢有淨。垢性本空。淨亦",
    "T85n2773_001:0431c11": "無體。故云不二　維摩默然以明不二者。恒",
    "T85n2773_001:0431c12": "沙萬法皆同一如如體。復如故無一二。言語",
    "T85n2773_001:0431c13": "道斷唯證相應。證亦如如。心境無二。空可言",
    "T85n2773_001:0431c14": "說而詮得耶。",
    "T85n2773_001:0431c15": "經卷第三",
    "T85n2773_001:0431c16": "香積佛品第十",
    "T85n2773_001:0431c17": "述曰。此曰字音從越也。舍利發語之詞　經",
    "T85n2773_001:0431c18": "曰。豈雜欲食而聞法乎　述曰。四食之中欲",
    "T85n2773_001:0431c19": "界段食名為雜欲。能生貪心發染欲故　經",
    "T85n2773_001:0431c20": "曰。十方佛國皆如虛空　述曰。無有垢淨虛",
    "T85n2773_001:0431c21": "通無礙。故如空也　經曰。佛欲化樂小法者",
    "T85n2773_001:0431c22": "不盡現其清淨土耳　述曰。二乘凡夫名小",
    "T85n2773_001:0431c23": "眾生。穢從淨起名之為現處淨難化故不現",
    "T85n2773_001:0431c24": "也　經曰。無以限意食之使不消也　述曰。",
    "T85n2773_001:0431c25": "量其多少名為限意。小不容大名不消也",
    "T85n2773_001:0431c26": "　經曰。猶故不賜　述曰。賜猶盡也。山東呼盡",
    "T85n2773_001:0431c27": "為賜　經曰。香積如來無文字說。但以眾香",
    "T85n2773_001:0431c28": "今諸天人得入律行　述曰。香者五塵之一",
    "T85n2773_001:0431c29": "數。三姓之中唯無記性。不通善惡。又無詮",
    "T85n2773_001:0432a01": "表。六根之中鼻根取也。香積世界眾生利根",
    "T85n2773_001:0432a02": "不假文字音聲言語詮表善惡。但聞香氣便",
    "T85n2773_001:0432a03": "能入證即皆獲得德藏三昧。此之三昧具恒",
    "T85n2773_001:0432a04": "沙功德名為德藏　經曰。此土眾生剛強難",
    "T85n2773_001:0432a05": "化。說苦切之言方能發心。是地獄是畜生是",
    "T85n2773_001:0432a06": "餓鬼(三惡道也)是難處(八難處也)是愚人生處(邊地下賤)又此土",
    "T85n2773_001:0432a07": "音聲亦五塵之一數。通其善惡有其詮表成",
    "T85n2773_001:0432a08": "其語業。此土鈍根要須語業。言詞懇切方能",
    "T85n2773_001:0432a09": "教化。又此土聲香增染長罪。淨土聲香皆為",
    "T85n2773_001:0432a10": "佛事。如水鳥樹林皆能說法入聞香律　經",
    "T85n2773_001:0432a11": "曰。斯諸菩薩亦能勞謙。無量大悲生是佛土。",
    "T85n2773_001:0432a12": "述曰。勞者疲勞。謙者謙讓。於此土中行菩",
    "T85n2773_001:0432a13": "薩行大須疲勞。忍受諸苦。我慢多故大須謙",
    "T85n2773_001:0432a14": "讓。娑婆世界此名忍土。乃至世尊六年苦行",
    "T85n2773_001:0432a15": "成佛已後猶更忍受十種殘報。金鏘馬麥如",
    "T85n2773_001:0432a16": "餘處說。",
    "T85n2773_001:0432a17": "菩薩行品第十一",
    "T85n2773_001:0432a18": "經曰。此飯勢力至于七日然後乃消　述曰。",
    "T85n2773_001:0432a19": "理而言之。此出世解脫之飯消之早晚何有",
    "T85n2773_001:0432a20": "定限。隨順世間且言七日。故次下文云若聲",
    "T85n2773_001:0432a21": "聞人未入正位飯即未消得入正位然後乃消",
    "T85n2773_001:0432a22": "等准此　經文故無定限。言正位者證果之",
    "T85n2773_001:0432a23": "位也　經曰。或有佛土。以佛光明而作佛事",
    "T85n2773_001:0432a24": "(見光觸身發心入證)有以菩薩而作佛事(他方淨土無聲聞眾見菩薩而能入證)",
    "T85n2773_001:0432a25": "有以佛所化人而作佛事(千佛之中有一佛與眾生無緣便入涅槃留一化身",
    "T85n2773_001:0432a26": "化眾生也)經曰。是故名為三藐三佛陀　初三名",
    "T85n2773_001:0432a27": "正。藐之言遍。後三言知。佛陀言覺多陀阿伽",
    "T85n2773_001:0432a28": "度此云如來。佛陀此云覺者　經曰。如菩薩",
    "T85n2773_001:0432a29": "者不盡有為不住無為　述曰。簡二乘之人厭",
    "T85n2773_001:0432b01": "出生死名盡有為。樂住寂滅名住無為。菩薩",
    "T85n2773_001:0432b02": "不然。生死本空不盡有為。涅槃性空不住無",
    "T85n2773_001:0432b03": "為。亦可處生死而不染不盡。有為證涅槃而",
    "T85n2773_001:0432b04": "不著不住無為。又云。有而非有不盡有。為空",
    "T85n2773_001:0432b05": "而不空不住無為。在諸禪定如地獄想(遠離世樂故)。",
    "T85n2773_001:0432b06": "於生死中如薗觀想(怜念眾生不受苦故)。見來求者為善師",
    "T85n2773_001:0432b07": "想(利益我故)。捨諸所有具一切智想(境界多故)。見毀戒人起",
    "T85n2773_001:0432b08": "救護想(不憎嫌也)。諸波羅蜜為父母想(生佛身故)。於道品法",
    "T85n2773_001:0432b09": "為眷屬想(隨逐我身不相離故)。生死無數劫意而有勇(不怯退故)。",
    "T85n2773_001:0432b10": "聞佛無量德志而不倦(求不足故)。具福德故不住無",
    "T85n2773_001:0432b11": "為(拔苦與樂福德滿故)。具智慧故不住有為(無數不經智慧滿故)。",
    "T85n2773_001:0432b12": "見阿閦佛品第十二",
    "T85n2773_001:0432b13": "經曰。如自觀身實相觀佛亦然　述曰。身實",
    "T85n2773_001:0432b14": "相者即真如也。真如無相。佛身亦然　前際",
    "T85n2773_001:0432b15": "不來(已滅故)後際不去(不生故)今則不住(無前後故)不觀色",
    "T85n2773_001:0432b16": "(有空故)不觀色如(空空故)不觀色性(無定故)色即是空。空",
    "T85n2773_001:0432b17": "即是色。義與此同。已下准釋　非四大起",
    "T85n2773_001:0432b18": "(離能造也)六入無積(六根空也因緣積空也聚無實性也)眼耳鼻舌身心已",
    "T85n2773_001:0432b19": "過(超六入也)維摩真身本無生沒隨形化物不動國",
    "T85n2773_001:0432b20": "來。",
    "T85n2773_001:0432b21": "維摩經抄"
}