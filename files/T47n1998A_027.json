{
    "T47n1998A_027:0925a02": "大慧普覺禪師書卷第二十七",
    "T47n1998A_027:0925a04": "宋徑山能仁禪院住持嗣法",
    "T47n1998A_027:0925a05": "慧日禪師臣蘊聞 上進",
    "T47n1998A_027:0925a06": "◎答劉寶學(彥脩)",
    "T47n1998A_027:0925a07": "[0925a07] 即日烝溽。不審燕處悠然。放曠自如。無諸魔",
    "T47n1998A_027:0925a08": "撓否。日用四威儀內。與狗子無佛性話一如",
    "T47n1998A_027:0925a09": "否。於動靜二邊能不分別否。夢與覺合否。理",
    "T47n1998A_027:0925a10": "與事會否。心與境皆如否。老龐云。心如境亦",
    "T47n1998A_027:0925a11": "如。無實亦無虛。有亦不管。無亦不拘。不是聖",
    "T47n1998A_027:0925a12": "賢。了事凡夫。若真箇作得箇了事凡夫。釋迦",
    "T47n1998A_027:0925a13": "達磨是甚麼泥團土塊。三乘十二分教是甚",
    "T47n1998A_027:0925a14": "麼熱&#x76CC;鳴聲。公既於此箇門中。自信不疑。不",
    "T47n1998A_027:0925a15": "是小事。要須生處放教熟。熟處放教生。始與",
    "T47n1998A_027:0925a16": "此事少分相應耳。往往士大夫。多於不意中。",
    "T47n1998A_027:0925a17": "得箇瞥地處。&#x5374;於如意中打失了。不可不使",
    "T47n1998A_027:0925a18": "公知。在如意中。須時時以不如意中時節在",
    "T47n1998A_027:0925a19": "念。切不可暫忘也。但得本莫愁末。但知作",
    "T47n1998A_027:0925a20": "佛。莫愁佛不解語。這一著子。得易守難。切",
    "T47n1998A_027:0925a21": "不可忽。須教頭正尾正。擴而充之。然後推己",
    "T47n1998A_027:0925a22": "之餘以及物。左右所得。既不滯在一隅。想於",
    "T47n1998A_027:0925a23": "日用中。不著起心管帶。枯心忘懷也。近年已",
    "T47n1998A_027:0925a24": "來禪道佛法衰弊之甚。有般杜撰長老。根本",
    "T47n1998A_027:0925a25": "自無所悟。業識茫茫無本可據。無實頭伎倆。",
    "T47n1998A_027:0925a26": "收攝學者。教一切人如渠相似。黑漆漆地緊",
    "T47n1998A_027:0925a27": "閉&#x5374;眼。喚作默而常照。彥沖被此輩教壞了。",
    "T47n1998A_027:0925a28": "苦哉苦哉。這箇話。若不是左右悟得狗子無",
    "T47n1998A_027:0925a29": "佛性。徑山亦無說處千萬捋下面皮。痛與手",
    "T47n1998A_027:0925b01": "段救取這箇人。至禱至禱。然有一事。亦不可",
    "T47n1998A_027:0925b02": "不知。此公清淨自居。世味澹薄。積有年矣。",
    "T47n1998A_027:0925b03": "定執此為奇特。若欲救之。當與之同事令其",
    "T47n1998A_027:0925b04": "歡喜心不生疑。庶幾信得及。肯轉頭來。淨名",
    "T47n1998A_027:0925b05": "所謂先以欲鉤牽。後令入佛智。是也。黃面老",
    "T47n1998A_027:0925b06": "子云。觀法先後以智分別。是非審定不違法",
    "T47n1998A_027:0925b07": "印。次第建立無邊行門。令諸眾生斷一切疑。",
    "T47n1998A_027:0925b08": "此乃為物作則。萬世楷模也。況此公根性與",
    "T47n1998A_027:0925b09": "左右&#x9008;不同。生天定在靈運前。成佛定在靈",
    "T47n1998A_027:0925b10": "運後者也。此公決定不可以智慧攝。當隨所",
    "T47n1998A_027:0925b11": "好攝。以日月磨之。恐自知非。忽然肯捨。亦",
    "T47n1998A_027:0925b12": "不可定。若肯轉頭來。&#x5374;是箇有力量底漢。左",
    "T47n1998A_027:0925b13": "右亦須退步讓渠出一頭始得。比暐禪歸。錄",
    "T47n1998A_027:0925b14": "得渠答紫巖老子一書。山僧隨喜讀一遍。讚",
    "T47n1998A_027:0925b15": "歎歡喜累日。直是好一段文章。又似一篇大",
    "T47n1998A_027:0925b16": "義。末後與之下箇謹對。不識左右以謂如何。",
    "T47n1998A_027:0925b17": "昔達磨謂二祖曰。汝但外息諸緣。內心無喘。",
    "T47n1998A_027:0925b18": "心如牆壁。可以入道。二祖種種說心。說性俱",
    "T47n1998A_027:0925b19": "不契。一日忽然省得達磨所示要門。遽白達",
    "T47n1998A_027:0925b20": "磨曰。弟子此回始息諸緣也。達磨知其已悟。",
    "T47n1998A_027:0925b21": "更不窮詰。只曰。莫成斷滅去否。曰無。達磨",
    "T47n1998A_027:0925b22": "曰。子作麼生。曰了了常知故。言之不可及。",
    "T47n1998A_027:0925b23": "達磨曰。此乃從上諸佛諸祖所傳心體。汝今",
    "T47n1998A_027:0925b24": "既得。更勿疑也。彥&#x51B2;云。夜夢晝思十年之間。",
    "T47n1998A_027:0925b25": "未能全克。或端坐靜默一空其心。使慮無所",
    "T47n1998A_027:0925b26": "緣。事無所託。頗覺輕安。讀至此不覺失笑。何",
    "T47n1998A_027:0925b27": "故。既慮無所緣。豈非達磨所謂內心無喘乎。",
    "T47n1998A_027:0925b28": "事無所託。豈非達磨所謂外息諸緣乎。二祖",
    "T47n1998A_027:0925b29": "初不識達磨所示方便。將謂外息諸緣內心",
    "T47n1998A_027:0925c01": "無喘。可以說心說性說道說理。引文字證據。",
    "T47n1998A_027:0925c02": "欲求印可。所以達磨一一列下。無處用心。方",
    "T47n1998A_027:0925c03": "始退步思量。心如牆壁之語。非達磨實法。忽",
    "T47n1998A_027:0925c04": "然於牆壁上。頓息諸緣。即時見月亡指。便",
    "T47n1998A_027:0925c05": "道。了了常知故。言之不可及。此語亦是臨",
    "T47n1998A_027:0925c06": "時被達磨拶出底消息。亦非二祖實法也。杜",
    "T47n1998A_027:0925c07": "撰長老輩。既自無所證。便逐旋&#x63D1;合。雖教",
    "T47n1998A_027:0925c08": "他人歇。渠自心火熠熠。晝夜不停。如缺二",
    "T47n1998A_027:0925c09": "稅百姓相似。彥&#x51B2;&#x5374;無許多勞攘。只是中得",
    "T47n1998A_027:0925c10": "毒深。只管外邊亂走。說動說靜。說語說默。",
    "T47n1998A_027:0925c11": "說得說失。更引周易內典。硬差排和會。真是",
    "T47n1998A_027:0925c12": "為他閑事長無明。殊不思量一段生死公案。",
    "T47n1998A_027:0925c13": "未曾結絕。臘月三十日。作麼生折合去。不可",
    "T47n1998A_027:0925c14": "眼光欲落未落時。且向閻家老子道。待我澄",
    "T47n1998A_027:0925c15": "神定慮少時。&#x5374;去相見得麼。當此之時。縱橫",
    "T47n1998A_027:0925c16": "無礙之說。亦使不著。心如木石亦使不著。須",
    "T47n1998A_027:0925c17": "是當人生死心破始得。若得生死心破。更說",
    "T47n1998A_027:0925c18": "甚麼澄神定慮。更說甚麼縱橫放蕩。更說甚",
    "T47n1998A_027:0925c19": "麼內典外典。一了一切了。一悟一切悟。一",
    "T47n1998A_027:0925c20": "證一切證。如斬一結絲。一斬一時斷。證無",
    "T47n1998A_027:0925c21": "邊法門亦然。更無次第。左右既悟狗子無佛",
    "T47n1998A_027:0925c22": "性話。還得如此也未。若未得如此。直須到恁",
    "T47n1998A_027:0925c23": "麼田地始得。若已到恁麼田地。當以此法門",
    "T47n1998A_027:0925c24": "興起大悲心。於逆順境中和泥合水。不惜身",
    "T47n1998A_027:0925c25": "命不怕口業。拯拔一切以報佛恩。方是大丈",
    "T47n1998A_027:0925c26": "夫所為。若不如是。無有是處。彥&#x51B2;引孔子",
    "T47n1998A_027:0925c27": "稱易之為道也屢遷。和會佛書中應無所住",
    "T47n1998A_027:0925c28": "而生其心為一貫。又引寂然不動。與土木無",
    "T47n1998A_027:0925c29": "殊。此尤可笑也。向渠道。欲得不招無間業。",
    "T47n1998A_027:0926a01": "莫謗如來正法輪。故經云。不應住色生心不",
    "T47n1998A_027:0926a02": "應住聲香味觸法生心。謂此廣大寂滅妙心。",
    "T47n1998A_027:0926a03": "不可以色見聲求。應無所住。謂此心無實體",
    "T47n1998A_027:0926a04": "也。而生其心。謂此心非離真而立處。立處",
    "T47n1998A_027:0926a05": "即真也。孔子稱易之為道也屢遷。非謂此也。",
    "T47n1998A_027:0926a06": "屢者荐也。遷者革也。吉凶悔吝生乎動。屢遷",
    "T47n1998A_027:0926a07": "之旨。返常合道也。如何與應無所住而生其",
    "T47n1998A_027:0926a08": "心。合得成一塊。彥&#x51B2;非但不識佛意。亦不識",
    "T47n1998A_027:0926a09": "孔子意。左右於孔子之教出沒如遊園觀。又",
    "T47n1998A_027:0926a10": "於吾教深入閫域。山野如此杜撰。還是也無。",
    "T47n1998A_027:0926a11": "故圭&#x5CEF;云。元亨利貞乾之德也。始於一氣。常",
    "T47n1998A_027:0926a12": "樂我淨佛之德也。本乎一心。專一氣而致柔。",
    "T47n1998A_027:0926a13": "修一心而成道。此老如此和會。始於儒釋二",
    "T47n1998A_027:0926a14": "教。無偏枯無遺恨。彥&#x51B2;以應無所住而生其",
    "T47n1998A_027:0926a15": "心。與易之屢遷。大旨同貫未敢相許。若依",
    "T47n1998A_027:0926a16": "彥&#x51B2;差排。則孔夫子與釋迦老子。殺著買草",
    "T47n1998A_027:0926a17": "鞋始得。何故。一人屢遷。一人無所住。想讀至",
    "T47n1998A_027:0926a18": "此。必絕倒也。",
    "T47n1998A_027:0926a19": "答劉通判(彥&#x51B2;)",
    "T47n1998A_027:0926a20": "[0926a20] 令兄寶學公。初未嘗知管帶忘懷之事。信手",
    "T47n1998A_027:0926a21": "摸著鼻孔。雖未盡識得諸方邪正。而基本堅",
    "T47n1998A_027:0926a22": "實。邪毒不能侵。忘懷管帶在其中矣。若一向",
    "T47n1998A_027:0926a23": "忘懷管帶。生死心不破。陰魔得其便。未免",
    "T47n1998A_027:0926a24": "把虛空隔截作兩處。處靜時受無量樂。處鬧",
    "T47n1998A_027:0926a25": "時受無量苦。要得苦樂均平。但莫起心管帶。",
    "T47n1998A_027:0926a26": "將心忘懷。十二時中放教蕩蕩地。忽爾舊習",
    "T47n1998A_027:0926a27": "瞥起。亦不著用心按捺。只就瞥起處。看箇",
    "T47n1998A_027:0926a28": "話頭。狗子還有佛性也無。無。正恁麼時。如",
    "T47n1998A_027:0926a29": "紅鑪上一點雪。相似。眼辦手親者。一逴逴",
    "T47n1998A_027:0926b01": "得。方知懶融道。恰恰用心時。恰恰無心用。曲",
    "T47n1998A_027:0926b02": "談名相勞。直說無繁重。無心恰恰用。常用",
    "T47n1998A_027:0926b03": "恰恰無。今說無心處。不與有心殊。不是誑",
    "T47n1998A_027:0926b04": "人語。昔婆修盤頭。常一食不臥。六時禮佛。",
    "T47n1998A_027:0926b05": "清淨無欲。為眾所歸。二十祖闍夜多。將欲",
    "T47n1998A_027:0926b06": "度之。問其徒曰。此遍行頭陀。能修梵行。可",
    "T47n1998A_027:0926b07": "得佛道乎。其徒曰。我師精進如此。何故不",
    "T47n1998A_027:0926b08": "可。闍夜多曰。汝師與道遠矣。設苦行歷於塵",
    "T47n1998A_027:0926b09": "劫。皆虛妄之本也。其徒不勝憤。皆作色厲聲。",
    "T47n1998A_027:0926b10": "謂闍夜多曰。尊者蘊何德行。而譏我師。闍",
    "T47n1998A_027:0926b11": "夜多曰。我不求道。亦不顛倒。我不禮佛。亦",
    "T47n1998A_027:0926b12": "不輕慢。我不長坐。亦不懈怠。我不一食。亦不",
    "T47n1998A_027:0926b13": "雜食。我不知足。亦不貪欲。心無所希。名之",
    "T47n1998A_027:0926b14": "曰道。婆修聞已發無漏智。所謂先以定動。後",
    "T47n1998A_027:0926b15": "以智拔也。杜撰長老輩。教左右靜坐等作佛。",
    "T47n1998A_027:0926b16": "豈非虛妄之本乎。又言。靜處無失。鬧處有失。",
    "T47n1998A_027:0926b17": "豈非壞世間相而求實相乎。若如此修行。如",
    "T47n1998A_027:0926b18": "何契得懶融所謂今說無心處不與有心殊。",
    "T47n1998A_027:0926b19": "請公於此諦當思量看。婆修初亦將謂。長坐",
    "T47n1998A_027:0926b20": "不臥可以成佛。纔被闍夜多點破。便於言下",
    "T47n1998A_027:0926b21": "知歸。發無漏智。真是良馬見鞭影而行也。眾",
    "T47n1998A_027:0926b22": "生狂亂是病。佛以寂靜波羅蜜藥治之。病去",
    "T47n1998A_027:0926b23": "藥存。其病愈甚。拈一放一。何時是了。生死",
    "T47n1998A_027:0926b24": "到來。靜鬧兩邊都用一點不得。莫道鬧處失",
    "T47n1998A_027:0926b25": "者多。靜處失者少。不如少與多得與失。靜與",
    "T47n1998A_027:0926b26": "鬧。縛作一束。送放他方世界。&#x5374;好就日用非",
    "T47n1998A_027:0926b27": "多非少。非靜非鬧。非得非失處。略提撕看。",
    "T47n1998A_027:0926b28": "是箇甚麼。無常迅速。百歲光陰。一彈指頃便",
    "T47n1998A_027:0926b29": "過也。更有甚麼閑工夫。理會得理會失。理會",
    "T47n1998A_027:0926c01": "靜理會鬧。理會多理會少。理會忘懷理會管",
    "T47n1998A_027:0926c02": "帶。石頭和尚云。謹白參玄人。光陰莫虛度。",
    "T47n1998A_027:0926c03": "這一句子。開眼也著。合眼也著。忘懷也著。",
    "T47n1998A_027:0926c04": "管帶也著。狂亂也著。寂靜也著。此是徑山",
    "T47n1998A_027:0926c05": "如此差排。想杜撰長老輩。別有差排處也。咄",
    "T47n1998A_027:0926c06": "且置是事。",
    "T47n1998A_027:0926c07": "[0926c07] 又。",
    "T47n1998A_027:0926c08": "[0926c08] 左右做靜勝工夫。積有年矣。不識於開眼應",
    "T47n1998A_027:0926c09": "物處。得心地安閑否。若未得安閑。是靜勝",
    "T47n1998A_027:0926c10": "工夫未得力也。若許久猶未得力。當求箇徑",
    "T47n1998A_027:0926c11": "截得力處。方始不辜負平昔許多工夫也。平",
    "T47n1998A_027:0926c12": "昔做靜勝工夫。只為要支遣箇鬧底。正鬧時",
    "T47n1998A_027:0926c13": "&#x5374;被鬧底聒擾自家方寸。&#x5374;似平昔不曾做",
    "T47n1998A_027:0926c14": "靜勝工夫一般耳。這箇道理。只為太近。遠不",
    "T47n1998A_027:0926c15": "出自家眼睛裏。開眼便刺著。合眼處亦不缺",
    "T47n1998A_027:0926c16": "少。開口便道著。合口處亦自現成。擬欲起心",
    "T47n1998A_027:0926c17": "動念承當。渠早已蹉過十萬八千了也。直是",
    "T47n1998A_027:0926c18": "無爾用心處。這箇最是省力。而今學此道者。",
    "T47n1998A_027:0926c19": "多是要用力求。求之轉失。向之愈背。那堪",
    "T47n1998A_027:0926c20": "墮在得失解路上。謂鬧處失者多。靜處失者",
    "T47n1998A_027:0926c21": "少。左右在靜勝處。住了二十餘年。試將些子",
    "T47n1998A_027:0926c22": "得力底來看則箇。若將樁樁地底。做靜中得",
    "T47n1998A_027:0926c23": "力處。何故&#x5374;向鬧處失&#x5374;。而今要得省力靜",
    "T47n1998A_027:0926c24": "鬧一如。但只透取趙州無字。忽然透得。方知",
    "T47n1998A_027:0926c25": "靜鬧兩不相妨。亦不著用力支撐。亦不作無",
    "T47n1998A_027:0926c26": "支撐解矣。",
    "T47n1998A_027:0926c27": "答泰國太夫人",
    "T47n1998A_027:0926c28": "[0926c28] 謙禪歸。領所賜教。并親書數頌。初亦甚疑",
    "T47n1998A_027:0926c29": "之。及詢謙子細。方知不自欺。曠劫未明之",
    "T47n1998A_027:0927a01": "事。豁爾現前不從人得。始知法喜禪悅之",
    "T47n1998A_027:0927a02": "樂。非世間之樂可比。山野為國太歡喜。累",
    "T47n1998A_027:0927a03": "日寢食俱忘。兒子作宰相。身作國夫人。未",
    "T47n1998A_027:0927a04": "足為貴。糞掃堆頭收得無價之寶。百劫千生",
    "T47n1998A_027:0927a05": "受用不盡方始為真貴耳。然切不得執著此",
    "T47n1998A_027:0927a06": "貴。若執著則墮在尊貴中。不復興悲起智憐",
    "T47n1998A_027:0927a07": "愍有情耳。記取記取。",
    "T47n1998A_027:0927a08": "答張丞相(德遠)",
    "T47n1998A_027:0927a09": "[0927a09] 恭惟。燕居阿練若。與彼上人同會一處。娛戲",
    "T47n1998A_027:0927a10": "毘盧藏海。隨宜作佛事。少病少惱。鈞候動",
    "T47n1998A_027:0927a11": "止萬福。從上諸聖莫不皆然。所以於念念",
    "T47n1998A_027:0927a12": "中。入一切法滅盡三昧。不退菩薩道。不捨菩",
    "T47n1998A_027:0927a13": "薩事。不捨大慈悲心。修習波羅蜜。未&#x751E;休息。",
    "T47n1998A_027:0927a14": "觀察一切佛國土。無有厭倦。不捨度眾生願。",
    "T47n1998A_027:0927a15": "不斷轉法輪事。不廢教化眾生業。乃至所有",
    "T47n1998A_027:0927a16": "勝願。皆得圓滿。了知一切國土差別。入佛種",
    "T47n1998A_027:0927a17": "性到於彼岸。此大丈夫四威儀中受用家事",
    "T47n1998A_027:0927a18": "耳。大居士於此力行無倦。而妙喜於此亦作",
    "T47n1998A_027:0927a19": "普州人。又不識。還許外人插手否。聞到長沙",
    "T47n1998A_027:0927a20": "即杜口毘耶深入不二。此亦非分外。法如是",
    "T47n1998A_027:0927a21": "故。願居士如是受用。則諸魔外道。定來作護",
    "T47n1998A_027:0927a22": "法善神也。其餘種種差別異旨。皆自心現量",
    "T47n1998A_027:0927a23": "境界。亦非他物也。不識居士以為何如。",
    "T47n1998A_027:0927a24": "答張提刑(暘叔)",
    "T47n1998A_027:0927a25": "[0927a25] 老居士所作所為。冥與道合。但未能得[囗@力]地",
    "T47n1998A_027:0927a26": "一下耳。若日用應緣。不失故步。雖未得[囗@力]地",
    "T47n1998A_027:0927a27": "一下。臘月三十日。閻家老子亦須拱手歸降。",
    "T47n1998A_027:0927a28": "況一念相應耶。妙喜老漢。雖未目擊觀其行",
    "T47n1998A_027:0927a29": "事。小大折中無過不及。只此便是道所合處。",
    "T47n1998A_027:0927b01": "到這裏不用作塵勞想。亦不用作佛法想。佛",
    "T47n1998A_027:0927b02": "法塵勞都是外事。然亦不得作外事想。但回",
    "T47n1998A_027:0927b03": "光返照。作如是想者從甚麼處得來。所作所",
    "T47n1998A_027:0927b04": "為時。有何形段。所作既辦。隨我心意無不周",
    "T47n1998A_027:0927b05": "旋。無有少剩。正恁麼時。承誰恩力。如此做",
    "T47n1998A_027:0927b06": "工夫。日久月深。如人學射自然中的矣。眾生",
    "T47n1998A_027:0927b07": "顛倒。迷己逐物。耽少欲味。甘心受無量苦。",
    "T47n1998A_027:0927b08": "逐日未開眼時。未下床時。半惺半覺時心識",
    "T47n1998A_027:0927b09": "已紛飛。隨妄想流蕩矣。作善作惡。雖未發露。",
    "T47n1998A_027:0927b10": "未下床時。天堂地獄在方寸中。已一時成就",
    "T47n1998A_027:0927b11": "矣。及待發時。已落在第八。佛不云乎。一切諸",
    "T47n1998A_027:0927b12": "根自心現器。身等藏自妄想相施設顯示。如",
    "T47n1998A_027:0927b13": "河流如種子。如燈如風如雲。剎那展轉壞。躁",
    "T47n1998A_027:0927b14": "動如猿猴。樂不淨處如飛蠅。無厭足如風火。",
    "T47n1998A_027:0927b15": "無始虛偽習氣因。如汲水輪等事。於此識得",
    "T47n1998A_027:0927b16": "破。便喚作無人無我知。天堂地獄不在別",
    "T47n1998A_027:0927b17": "處。只在當人半惺半覺未下床時方寸中。並",
    "T47n1998A_027:0927b18": "不從外來。發未發覺未覺時。切須照顧照顧",
    "T47n1998A_027:0927b19": "時亦不得與之用力爭。爭著則費力矣。祖不",
    "T47n1998A_027:0927b20": "云乎。止動歸止。止更彌動。纔覺日用塵勞",
    "T47n1998A_027:0927b21": "中漸漸省力時。便是當人得力之處。便是當",
    "T47n1998A_027:0927b22": "人成佛作祖之處。便是當人變地獄作天堂",
    "T47n1998A_027:0927b23": "之處。便是當人穩坐之處。便是當人出生死",
    "T47n1998A_027:0927b24": "之處。便是當人致君於堯舜之上之處。便是",
    "T47n1998A_027:0927b25": "當人起疲氓於凋瘵之際之處。便是當人覆",
    "T47n1998A_027:0927b26": "蔭子孫之處。到這裏說佛說祖。說心說性。說",
    "T47n1998A_027:0927b27": "玄說妙。說理說事。說好說惡。亦是外邊事。",
    "T47n1998A_027:0927b28": "如是等事。尚屬外矣。況更作塵勞中先聖所",
    "T47n1998A_027:0927b29": "訶之事耶。作好事尚不肯。豈肯作不好事耶。",
    "T47n1998A_027:0927c01": "若信得此說及永嘉所謂行亦禪坐亦禪。語",
    "T47n1998A_027:0927c02": "默動靜體安然。不是虛語。請依此行履。始",
    "T47n1998A_027:0927c03": "終不變易。則雖未徹證自己本地風光。雖未",
    "T47n1998A_027:0927c04": "明見自己本來面目。生處已熟。熟處已生矣。",
    "T47n1998A_027:0927c05": "切切記取。纔覺省力處。便是得力處也。妙喜",
    "T47n1998A_027:0927c06": "老漢。每與箇中人說此話。往往見說得頻了",
    "T47n1998A_027:0927c07": "多忽之。不肯將為事。居士試如此做工夫看。",
    "T47n1998A_027:0927c08": "只十餘日便自見得。省力不省力。得力不得",
    "T47n1998A_027:0927c09": "力矣。如人飲水冷煖自知。說與人不得。呈似",
    "T47n1998A_027:0927c10": "人不得。先德云。語證則不可示人。說理則非",
    "T47n1998A_027:0927c11": "證不了。自證自得自信自悟處。除曾證曾得",
    "T47n1998A_027:0927c12": "已信已悟者。方默默相契。未證未得未信未",
    "T47n1998A_027:0927c13": "悟者。不唯自不信。亦不信他人有如此境界。",
    "T47n1998A_027:0927c14": "老居士天資近道。現定所作所為。不著更易。",
    "T47n1998A_027:0927c15": "以他人較之。萬分中已省得九千九百九十",
    "T47n1998A_027:0927c16": "九分。只欠噴地一發便了。士大夫學道。多不",
    "T47n1998A_027:0927c17": "著實理會。除&#x5374;口議心思。便茫然無所措手",
    "T47n1998A_027:0927c18": "足。不信無措手足處正是好處。只管心裏要",
    "T47n1998A_027:0927c19": "思量得到。口裏要說得分曉。殊不知。錯了",
    "T47n1998A_027:0927c20": "也。佛言。如來以一切譬喻。說種種事。無有",
    "T47n1998A_027:0927c21": "譬喻能說此法。何以故。心智路絕不思議故。",
    "T47n1998A_027:0927c22": "信知思量分別障道必矣。若得前後際斷。心",
    "T47n1998A_027:0927c23": "智路自絕矣。若得心智路絕。說種種事。皆此",
    "T47n1998A_027:0927c24": "法也。此法既明。即此明處便是不思議大解",
    "T47n1998A_027:0927c25": "脫境界。只此境界亦不可思議。境界既不可",
    "T47n1998A_027:0927c26": "思議。一切譬喻亦不可思議。種種事亦不可",
    "T47n1998A_027:0927c27": "思議。只這不可思議底。亦不可思議。此語",
    "T47n1998A_027:0927c28": "亦無著處。只這無著處底。亦不可思議。如是",
    "T47n1998A_027:0927c29": "展轉窮詰。若事若法。若譬喻若境界。如環",
    "T47n1998A_027:0928a01": "之無端。無起處無盡處。皆不可思議之法也。",
    "T47n1998A_027:0928a02": "所以云。菩薩住是不思議。於中思議不可",
    "T47n1998A_027:0928a03": "盡。入此不可思議處。思與非思皆寂滅。然",
    "T47n1998A_027:0928a04": "亦不得住在寂滅處。若住在寂滅處。則被法",
    "T47n1998A_027:0928a05": "界量之所管攝。教中謂之法塵煩惱。滅&#x5374;法",
    "T47n1998A_027:0928a06": "界量。種種殊勝一時蕩盡了。方始好看庭前",
    "T47n1998A_027:0928a07": "柏樹子。麻三斤。乾屎橛。狗子無佛性。一口",
    "T47n1998A_027:0928a08": "吸盡西江水。東山水上行之類。忽然一句下",
    "T47n1998A_027:0928a09": "透得。方始謂之法界無量回向。如實而見。如",
    "T47n1998A_027:0928a10": "實而行。如實而用。便能於一毛端現寶王剎。",
    "T47n1998A_027:0928a11": "坐微塵裏轉大法輪。成就種種法。破壞種種",
    "T47n1998A_027:0928a12": "法。一切由我。如壯士展臂。不借他力。師子",
    "T47n1998A_027:0928a13": "遊行。不求伴侶。種種勝妙境界現前。心不驚",
    "T47n1998A_027:0928a14": "異。種種惡業境界現前。心不怕怖。日用四威",
    "T47n1998A_027:0928a15": "儀中。隨緣放曠。任性逍遙到得這箇田地。方",
    "T47n1998A_027:0928a16": "可說無天堂無地獄等事。永嘉云。亦無人亦",
    "T47n1998A_027:0928a17": "無佛。大千沙界海中漚。一切聖賢如電拂。此",
    "T47n1998A_027:0928a18": "老若不到這箇田地。如何說得出來。此語錯",
    "T47n1998A_027:0928a19": "會者甚多。苟未徹根源。不免依語生解。便",
    "T47n1998A_027:0928a20": "道一切皆無撥無因果。將諸佛諸祖所說言",
    "T47n1998A_027:0928a21": "教。盡以為虛。謂之誑惑人。此病不除。乃莽",
    "T47n1998A_027:0928a22": "莽蕩蕩招殃禍者也。佛言。虛妄浮心多諸巧",
    "T47n1998A_027:0928a23": "見。若不著有便著無。若不著此二種。種於有",
    "T47n1998A_027:0928a24": "無之間摶量卜度。縱識得此病。定在非有非",
    "T47n1998A_027:0928a25": "無處著到。故先聖苦口叮嚀。令離四句絕百",
    "T47n1998A_027:0928a26": "非。直下一刀兩段。更不念後思前。坐斷千聖",
    "T47n1998A_027:0928a27": "頂[寧*頁]。四句者。乃有無。非有非無。亦有亦無是",
    "T47n1998A_027:0928a28": "也。若透得此四句了。見說一切諸法實有。",
    "T47n1998A_027:0928a29": "我亦隨順與之說有。且不被此實有所礙。見",
    "T47n1998A_027:0928b01": "說一切諸法實無。我亦隨順與之說無。且非",
    "T47n1998A_027:0928b02": "世間虛豁之無。見說一切諸法亦有亦無。我",
    "T47n1998A_027:0928b03": "亦隨順與之說亦有亦無。且非戲論。見說一",
    "T47n1998A_027:0928b04": "切諸法非有非無。我亦隨順與之說非有非",
    "T47n1998A_027:0928b05": "無。且非相違。淨名云。外道六師所墮。汝亦",
    "T47n1998A_027:0928b06": "隨墮。是也。士大夫學道。多不肯虛&#x5374;心聽善",
    "T47n1998A_027:0928b07": "知識指示。善知識纔開口。渠已在言前一時",
    "T47n1998A_027:0928b08": "領會了也。及至教渠吐露盡。一時錯會。正",
    "T47n1998A_027:0928b09": "好在言前領略底。又&#x5374;滯在言語上。又有一",
    "T47n1998A_027:0928b10": "種。一向作聰明說道理。世間種種事藝。我無",
    "T47n1998A_027:0928b11": "不會者。只有禪一般我未會。在當官處。呼幾",
    "T47n1998A_027:0928b12": "枚杜撰長老來。與一頓飯喫&#x5374;了。教渠恣意",
    "T47n1998A_027:0928b13": "亂說。便將心意識。記取這杜撰說底。&#x5374;去勘",
    "T47n1998A_027:0928b14": "人。一句來一句去。謂之廝禪。末後我多一句。",
    "T47n1998A_027:0928b15": "爾無語時。便是我得便宜了也。及至撞著箇",
    "T47n1998A_027:0928b16": "真實明眼漢。又&#x5374;不識。縱然識得。又無決",
    "T47n1998A_027:0928b17": "定信。不肯四楞塌地放下。就師家理會。依",
    "T47n1998A_027:0928b18": "舊要求印可。及至師家於逆順境中示以本",
    "T47n1998A_027:0928b19": "分鉗鎚。又&#x5374;怕懼不敢親近。此等名為可憐",
    "T47n1998A_027:0928b20": "愍者。老居士妙年登高第起家。所在之處隨",
    "T47n1998A_027:0928b21": "時作利益事。文章事業皆過人而未&#x751E;自矜。",
    "T47n1998A_027:0928b22": "一心一意。只要退步著實理會此段大事因",
    "T47n1998A_027:0928b23": "緣。見其至誠。不覺忉怛如許。非獨要居士識",
    "T47n1998A_027:0928b24": "得這般病痛。亦作勸發初心菩薩。入道之資",
    "T47n1998A_027:0928b25": "糧也。",
    "T47n1998A_027:0928b26": "答汪內翰(彥章)",
    "T47n1998A_027:0928b27": "[0928b27] 承。杜門壁觀。此息心良藥也。若更鑽故紙。定",
    "T47n1998A_027:0928b28": "引起藏識中無始時來生死根苗。作善根難。",
    "T47n1998A_027:0928b29": "作障道難無疑。得息心且息心已。過去底事。",
    "T47n1998A_027:0928c01": "或善或惡。或逆或順。都莫思量。現在事得省",
    "T47n1998A_027:0928c02": "便省。一刀兩段不要遲疑。未來事自然不相",
    "T47n1998A_027:0928c03": "續矣。釋迦老子云。心不妄取過去法。亦不",
    "T47n1998A_027:0928c04": "貪著未來事。不於現在有所住。了達三世悉",
    "T47n1998A_027:0928c05": "空寂。但看。僧問趙州。狗子還有佛性也無。",
    "T47n1998A_027:0928c06": "州云無。請只把閑思量底心。回在無字上。試",
    "T47n1998A_027:0928c07": "思量看。忽然向思量不及處。得這一念破。便",
    "T47n1998A_027:0928c08": "是了達三世處也。了達時安排不得。計較不",
    "T47n1998A_027:0928c09": "得。引證不得。何以故。了達處不容安排。不",
    "T47n1998A_027:0928c10": "容計較。不容引證。縱然引證得。計較得。安排",
    "T47n1998A_027:0928c11": "得。與了達底。了沒交涉。但放教蕩蕩地。善惡",
    "T47n1998A_027:0928c12": "都莫思量。亦莫著意。亦莫忘懷。著意則流蕩。",
    "T47n1998A_027:0928c13": "忘懷則昏沈。不著意不忘懷。善不是善。惡",
    "T47n1998A_027:0928c14": "不是惡。若如此了達。生死魔何處摸[打-丁+索]。一箇",
    "T47n1998A_027:0928c15": "汪彥章。聲名滿天下。平生安排得。計較得。",
    "T47n1998A_027:0928c16": "引證得底。是文章。是名譽。是官職。晚年收",
    "T47n1998A_027:0928c17": "因結果處。那箇是實。做了無限之乎者也。那",
    "T47n1998A_027:0928c18": "一句得力。名譽既彰。與匿德藏光者。相去幾",
    "T47n1998A_027:0928c19": "何。官職已做到大兩制。與作秀才時。相去",
    "T47n1998A_027:0928c20": "多少。而今已近七十歲。儘公伎倆。待要如",
    "T47n1998A_027:0928c21": "何。臘月三十日。作麼生折合去。無常殺鬼",
    "T47n1998A_027:0928c22": "念念不停。雪&#x5CEF;真覺云光陰倏忽暫須臾。浮",
    "T47n1998A_027:0928c23": "世那能得久居。出嶺年登三十二。入閩早是",
    "T47n1998A_027:0928c24": "四旬餘。他非不用頻頻舉。己過還須旋旋除。",
    "T47n1998A_027:0928c25": "為報滿城朱紫道。閻王不怕佩金魚。古人苦",
    "T47n1998A_027:0928c26": "口叮嚀為甚麼事。世間愚庸之人。飢寒所迫。",
    "T47n1998A_027:0928c27": "日用無他念。只得身上稍煖肚裏不飢。便了。",
    "T47n1998A_027:0928c28": "只是這兩事。生死魔&#x5374;不能為惱。以受富貴",
    "T47n1998A_027:0928c29": "者較之。輕重大不等。受富貴底。身上既常煖。",
    "T47n1998A_027:0929a01": "肚裏又常飽。既不被這兩事所迫。又&#x5374;多一",
    "T47n1998A_027:0929a02": "件不可說底無狀。以故常在生死魔網中。無",
    "T47n1998A_027:0929a03": "由出離。除宿有靈骨方見得徹識得破。先聖",
    "T47n1998A_027:0929a04": "云。瞥起是病。不續是藥。不怕念起。唯恐覺",
    "T47n1998A_027:0929a05": "遲。佛者覺也。為其常覺故。謂之大覺。亦謂",
    "T47n1998A_027:0929a06": "之覺王。然皆從凡夫中做得出來。彼既丈夫。",
    "T47n1998A_027:0929a07": "我寧不爾。百年光景能得幾時。念念如救頭",
    "T47n1998A_027:0929a08": "然。做好事尚恐做不辦。況念念在塵勞中而",
    "T47n1998A_027:0929a09": "不覺也。可畏可畏。近收呂居仁四月初書。",
    "T47n1998A_027:0929a10": "報曾叔夏劉彥禮死。居仁云。交遊中。時復抽",
    "T47n1998A_027:0929a11": "了一兩人。直是可畏。渠邇來為此事甚切。亦",
    "T47n1998A_027:0929a12": "以瞥地回頭稍遲為恨。比已作書答之云。只",
    "T47n1998A_027:0929a13": "以末後知非底一念為正。不問遲速也。知非",
    "T47n1998A_027:0929a14": "底一念。便是成佛作祖底基本。破魔網底利",
    "T47n1998A_027:0929a15": "器。出生死底路頭也。願公亦只如此做工",
    "T47n1998A_027:0929a16": "夫。做得工夫漸熟。則日用二六時中便覺省",
    "T47n1998A_027:0929a17": "力矣。覺得省力時。不要放緩。只就省力處崖",
    "T47n1998A_027:0929a18": "將去。崖來崖去和這省力處。亦不知有時不",
    "T47n1998A_027:0929a19": "爭多也。但只看箇無宇。莫管得不得。至禱至",
    "T47n1998A_027:0929a20": "禱。",
    "T47n1998A_027:0929a21": "[0929a21] 又。",
    "T47n1998A_027:0929a22": "[0929a22] 伏承。杜門息交。世事一切闊略。唯朝夕以某",
    "T47n1998A_027:0929a23": "向所舉話頭提撕。甚善甚善。既辦此心。當以",
    "T47n1998A_027:0929a24": "悟為則。若自生退屈。謂根性陋劣。更求入頭",
    "T47n1998A_027:0929a25": "處。正是含元殿裏問長安。在甚處爾。正提撕",
    "T47n1998A_027:0929a26": "時是阿誰。能知根性陋劣底又是阿誰。求入",
    "T47n1998A_027:0929a27": "頭處底又是阿誰。妙喜不避口業。分明為居",
    "T47n1998A_027:0929a28": "士說破。只是箇汪彥章。更無兩箇。只有一箇",
    "T47n1998A_027:0929a29": "汪彥章。更那裏得箇提撕底知根性陋劣底",
    "T47n1998A_027:0929b01": "求入頭處底來。當知皆是汪彥章影子。並不",
    "T47n1998A_027:0929b02": "干他汪彥章事。若是真箇汪彥章。根性必不",
    "T47n1998A_027:0929b03": "陋劣。必不求入頭處。但只信得自家主人公",
    "T47n1998A_027:0929b04": "及。並不消得許多勞攘。昔有僧問仰山。禪宗",
    "T47n1998A_027:0929b05": "頓悟畢竟入門的意如何。山曰。此意極難。若",
    "T47n1998A_027:0929b06": "是祖宗門下上根上智。一聞千悟。得大總持。",
    "T47n1998A_027:0929b07": "此根人難得。其有根微智劣。所以古德道。若",
    "T47n1998A_027:0929b08": "不安禪靜慮。到這裏總須茫然。僧曰。除此格",
    "T47n1998A_027:0929b09": "外。還別有方便令學人得入也無。山曰。別有",
    "T47n1998A_027:0929b10": "別無。令汝心不安。我今問汝。汝是甚處人。曰",
    "T47n1998A_027:0929b11": "幽州人。山曰。汝還思彼處否。曰常思。山曰。",
    "T47n1998A_027:0929b12": "彼處樓臺林苑人馬駢闐。汝返思思底。還有",
    "T47n1998A_027:0929b13": "許多般也無。曰某甲到這裏一切不見有。山",
    "T47n1998A_027:0929b14": "曰。汝解猶在境。信位即是。人位即不是。妙喜",
    "T47n1998A_027:0929b15": "已是老婆心切。須著更下箇注&#x811A;。人位即是",
    "T47n1998A_027:0929b16": "汪彥章。信位即是知根性陋劣。求入頭處底。",
    "T47n1998A_027:0929b17": "若於正提撕話頭時。返思能提撕底。還是汪",
    "T47n1998A_027:0929b18": "彥章否。到這裏間不容髮。若佇思停機。則被",
    "T47n1998A_027:0929b19": "影子惑矣。請快著精彩。不可忽不可忽。記得",
    "T47n1998A_027:0929b20": "前書中嘗寫去。得息心。且息心已。過去底事。",
    "T47n1998A_027:0929b21": "或善或惡。或逆或順。都莫理會。現在事得",
    "T47n1998A_027:0929b22": "省便省。一刀兩段不要遲疑。未來事自然不",
    "T47n1998A_027:0929b23": "相續矣。不識曾如此覷捕否。這箇便是第一",
    "T47n1998A_027:0929b24": "省力做工夫處也。至禱至禱。",
    "T47n1998A_027:0929b25": "[0929b25] 又。",
    "T47n1998A_027:0929b26": "[0929b26] 伏承。第五令嗣。以疾不起。父子之情。千生百",
    "T47n1998A_027:0929b27": "劫恩愛習氣之所流注。想當此境界。無有是",
    "T47n1998A_027:0929b28": "處。五濁世中種種虛幻。無一真實。請行住坐",
    "T47n1998A_027:0929b29": "臥常作是觀。則日久月深。漸漸消磨矣。然正",
    "T47n1998A_027:0929c01": "煩惱時。子細揣摩窮詰。從甚麼處起。若窮起",
    "T47n1998A_027:0929c02": "處不得。現今煩惱底。&#x5374;從甚麼處得來。正煩",
    "T47n1998A_027:0929c03": "惱時。是有是無。是虛是實。窮來窮去。心無",
    "T47n1998A_027:0929c04": "所之。要思量但思量。要哭但哭。哭來哭去。思",
    "T47n1998A_027:0929c05": "量來思量去。抖擻得藏識中許多恩愛習氣",
    "T47n1998A_027:0929c06": "盡時。自然如水歸水。還我箇本來無煩惱無",
    "T47n1998A_027:0929c07": "思量無憂無喜底去耳。入得世間。出世無餘。",
    "T47n1998A_027:0929c08": "世間法則佛法。佛法則世間法也。父子天性",
    "T47n1998A_027:0929c09": "一而已。若子喪而父不煩惱不思量。如父喪",
    "T47n1998A_027:0929c10": "而子不煩惱不思量。還得也無。若硬止遏哭",
    "T47n1998A_027:0929c11": "時又不敢哭。思量時又不敢思量。是特欲逆",
    "T47n1998A_027:0929c12": "天理滅天性揚聲止響潑油救火耳。正當煩",
    "T47n1998A_027:0929c13": "惱時。總不是外事。且不得作外邊想。永嘉",
    "T47n1998A_027:0929c14": "云。無明實性即佛性。幻化空身即法身。是真",
    "T47n1998A_027:0929c15": "語實語不誑不妄等語。恁麼見得了。要思量",
    "T47n1998A_027:0929c16": "要煩惱。亦不可得。作是觀者名為正觀。若他",
    "T47n1998A_027:0929c17": "觀者名為邪觀。邪正未分。正好著力。此是妙",
    "T47n1998A_027:0929c18": "喜決定義無智人前莫說。◎",
    "T47n1998A_027:0929c19": "◎答夏運使",
    "T47n1998A_027:0929c20": "[0929c20] 示諭。道契則霄壤共處。趣異則覿面楚越。誠",
    "T47n1998A_027:0929c21": "哉是言。即此乃不傳之妙。左右發意。欲作妙",
    "T47n1998A_027:0929c22": "喜書。未操觚拂紙。已兩手分付了也。又何待",
    "T47n1998A_027:0929c23": "堅忍究竟。以俟他日耶。此箇道理。唯證者方",
    "T47n1998A_027:0929c24": "默默相契。難與俗子言。延平乃閩嶺佳處。左",
    "T47n1998A_027:0929c25": "右能自調伏不為逆順關&#x68D9;子所轉。便是大",
    "T47n1998A_027:0929c26": "解脫人。此人能轉一切關&#x68D9;子。日用活鱍鱍",
    "T47n1998A_027:0929c27": "地。拘牽惹絆他不得。苟若直下便恁麼承當。",
    "T47n1998A_027:0929c28": "自然無一毫毛於我作障。古德有言。佛說一",
    "T47n1998A_027:0929c29": "切法。為度一切心。我無一切心。何用一切法。",
    "T47n1998A_027:0930a01": "又懶融云。恰恰用心時。恰恰無心用。曲談名",
    "T47n1998A_027:0930a02": "相勞。直說無繁重。無心恰恰用。常用恰恰",
    "T47n1998A_027:0930a03": "無。今說無心處。不與有心殊。非特懶融如是。",
    "T47n1998A_027:0930a04": "妙喜與左右亦在其中。其中事難拈出似人",
    "T47n1998A_027:0930a05": "前。所謂默默相契是也。◎"
}