{
    "X25n0471_002:0007a10": "金剛般若波羅蜜經宗通卷二",
    "X25n0471_002:0007a12": "○一斷求佛行施住相疑",
    "X25n0471_002:0007a13": "[0007a13] 此疑從前文不住相布施而來。[0007a13] 功德施菩薩論曰。",
    "X25n0471_002:0007a14": "若菩薩施時法亦不住。云何以相好故行於施耶。",
    "X25n0471_002:0007a15": "百福相等功德法聚。名為世尊。若不住法。云何得",
    "X25n0471_002:0007a16": "成諸佛體相。為遣此疑。故經云。",
    "X25n0471_002:0007a17": "[0007a17] 須菩提。於意云何。可以身相見如來不。不也。世尊。不",
    "X25n0471_002:0007a18": "可以身相得見如來。何以故。如來所說身相。即非身",
    "X25n0471_002:0007a19": "相。佛告須菩提。凡所有相。皆是&#x8657;妄。若見諸相非相。",
    "X25n0471_002:0007a20": "即見如來。",
    "X25n0471_002:0007a21": "[0007a21] 傅大士頌曰。如來舉身相。為順世間情。恐人生斷",
    "X25n0471_002:0007a22": "見。權且立&#x8657;名。假言三十二。八十也&#x8657;聲。有身非",
    "X25n0471_002:0007a23": "覺體。無相乃真形。",
    "X25n0471_002:0007a24": "[0007a24] 通曰。法身如來者。來而未嘗來也。故曰如來。凡夫",
    "X25n0471_002:0007b01": "見其來。執之為有相。恒住於有以為修因。二乘見",
    "X25n0471_002:0007b02": "其不來。執之為無相。恒住於無以為修因。菩薩已",
    "X25n0471_002:0007b03": "知報化非有。離凡夫見。已知法身非無。離二乘見。",
    "X25n0471_002:0007b04": "但趣向佛乘。猶存法愛。今聞六度修行之時。自六",
    "X25n0471_002:0007b05": "塵以至菩提涅槃。一切諸法不應住著。將何所持",
    "X25n0471_002:0007b06": "循而證法身耶。佛以法身若即相者。則即相可以",
    "X25n0471_002:0007b07": "見如來。法身若離相者。則離相可以見如來。即之",
    "X25n0471_002:0007b08": "不可。離之不可。故不應住於法而證法身也。不即",
    "X25n0471_002:0007b09": "則見其未嘗來。不離則見其未嘗不來。故曰即見",
    "X25n0471_002:0007b10": "如來。三諦圓融。因果一契。方與無上菩提相應也。",
    "X25n0471_002:0007b11": "[0007b11] 刊定記曰。佛問須菩提。於汝意中。還可用三十二",
    "X25n0471_002:0007b12": "相之身。見法身如來。為不可耶。空生見佛舉相以",
    "X25n0471_002:0007b13": "問。即知不得相求。故答云。不也。不可以三十二相",
    "X25n0471_002:0007b14": "得見如來。恐末代眾生不達此理。取相為真。故復",
    "X25n0471_002:0007b15": "自徵其意云。以何義故。不可以三十二相見法身",
    "X25n0471_002:0007b16": "如來耶。以如來所說三十二相之身。即非法身之",
    "X25n0471_002:0007b17": "相故。以三十二相者。由多劫修行成就。墮在有為",
    "X25n0471_002:0007b18": "之數。當為生住異滅四相所遷。況對機宜有無不",
    "X25n0471_002:0007b19": "定。焉可將此而為法身。若法身佛體者。非前際生。",
    "X25n0471_002:0007b20": "非後際滅。無有變遷。不可破壞。異此有為。故說三",
    "X25n0471_002:0007b21": "十二相不是法身相也。[0007b21] 彌勒菩薩偈曰。分別有為",
    "X25n0471_002:0007b22": "體。防彼成就得。三相異體故。離彼是如來。三相即",
    "X25n0471_002:0007b23": "四相。以住異同時。故合為一耳。此須菩提所見。已",
    "X25n0471_002:0007b24": "知法身無相。猶未明法身不離乎相也。故佛印可",
    "X25n0471_002:0007c01": "之曰。凡所有相。皆是&#x8657;妄。一切有為之相。皆從妄",
    "X25n0471_002:0007c02": "念而生。妄念本空。無有自性。念尚無性。況所現相",
    "X25n0471_002:0007c03": "而實有耶。不但三十二相如幻不實。凡世出世間",
    "X25n0471_002:0007c04": "一切聖凡等相皆非實也。相既非實。非相即實。將",
    "X25n0471_002:0007c05": "無離此&#x8657;妄之相。別求無相之佛耶。故又遮之曰。",
    "X25n0471_002:0007c06": "若見諸相非相。即見如來。所謂法身無相。非離諸",
    "X25n0471_002:0007c07": "相外。別有法身也。以色即是空。空即是色故。但亡",
    "X25n0471_002:0007c08": "分別。相自不生。相既不生。唯一真實。此真實者。即",
    "X25n0471_002:0007c09": "寓於&#x8657;妄之中。即真即妄。即妄即真。人但見其相。",
    "X25n0471_002:0007c10": "我見其非相。如相馬者。得之牝牡驪黃之外。即見",
    "X25n0471_002:0007c11": "真如自性法身如來也。[0007c11] 寶積如來解曰。如來真身",
    "X25n0471_002:0007c12": "本無生滅。湛然常住。託陰受形。同凡演化。入神母",
    "X25n0471_002:0007c13": "胎。擐此凡相各別。故云如見諸相非相。即見如來。",
    "X25n0471_002:0007c14": "頌曰。凡相滅時性不滅。真如覺體離塵埃。了悟斷",
    "X25n0471_002:0007c15": "常根果別。此名佛眼見如來。不但三十二相。相即",
    "X25n0471_002:0007c16": "非相。是名如來。凡世出世間一切諸相。相皆無相。",
    "X25n0471_002:0007c17": "無非真如無為法體。一真平等無二無別。總法界",
    "X25n0471_002:0007c18": "性為一法身。如是見者。由證乃知。故不以&#x8657;妄之",
    "X25n0471_002:0007c19": "相見如來。而以微妙之相見如來也。法身既不可",
    "X25n0471_002:0007c20": "以相見。亦不可以離相見。則求佛者。固不可以執",
    "X25n0471_002:0007c21": "相求。亦不可以離相求。果本無住。因亦無住。若能",
    "X25n0471_002:0007c22": "遠離眾生希望。不住於有。乃至法身亦無所得。不",
    "X25n0471_002:0007c23": "住於無。恒如是行不住於相。即於佛身速得成滿。",
    "X25n0471_002:0007c24": "又何疑於因果不相符耶。[0007c24] 天童舉經云。若見諸相",
    "X25n0471_002:0008a01": "非相。即見如來。法眼云。若見諸相非相。即不見如",
    "X25n0471_002:0008a02": "來。拈云。世尊說如來禪。法眼說祖師禪。會得甚奇",
    "X25n0471_002:0008a03": "特。不會也相許。萬松自讚其像云。凡所有相。皆是",
    "X25n0471_002:0008a04": "&#x8657;妄。若見諸相非相。即見眉毛眼上。不費半星氣",
    "X25n0471_002:0008a05": "力。向釋迦法眼分疆列界處方便講和。一統天下。",
    "X25n0471_002:0008a06": "豈非好事。天童如來禪祖師禪。更不敢妄生分別。",
    "X25n0471_002:0008a07": "會得奇特且置。既不會。為甚也相許。不見道打破",
    "X25n0471_002:0008a08": "大唐國。覓箇不會底不得。以上諸尊宿。發明諸相",
    "X25n0471_002:0008a09": "非相一種消息。不妨各出手眼。非覿面如來。固不",
    "X25n0471_002:0008a10": "能操縱如此。",
    "X25n0471_002:0008a11": "○二斷因果俱深無信疑",
    "X25n0471_002:0008a12": "[0008a12] 此疑從前無住行施．非相見佛兩段經文而來。無",
    "X25n0471_002:0008a13": "住行施。因深也。無相見佛。果深也。如我親承。方能",
    "X25n0471_002:0008a14": "領悟。末世鈍根。云何信受。既不信受。將無空說耶。",
    "X25n0471_002:0008a15": "[0008a15] 須菩提白佛言。世尊。頗有眾生。得聞如是言說章句。",
    "X25n0471_002:0008a16": "生實信不。佛告須菩提。莫作是說。如來滅後。後五百",
    "X25n0471_002:0008a17": "歲。有持戒修福者。於此章句能生信心。以此為實。",
    "X25n0471_002:0008a18": "[0008a18] 傅大士頌曰。因深果亦深。理密奧難尋。當來末法",
    "X25n0471_002:0008a19": "世。唯恐法將沈。空生情未達。聞義恐難任。如能信",
    "X25n0471_002:0008a20": "此法。定是覺人心。",
    "X25n0471_002:0008a21": "[0008a21] 當知是人不於一佛二佛三四五佛而種善根。已於",
    "X25n0471_002:0008a22": "無量千萬佛所種諸善根。聞是章句。乃至一念生淨",
    "X25n0471_002:0008a23": "信者。須菩提。如來悉知悉見。是諸眾生得如是無量",
    "X25n0471_002:0008a24": "福德。",
    "X25n0471_002:0008b01": "[0008b01] 傅大士頌曰。信根生一念。諸佛盡能知。生因於此",
    "X25n0471_002:0008b02": "日。證果未來時。三大經多劫。六度久安施。熏成無",
    "X25n0471_002:0008b03": "漏種。方號不思議。",
    "X25n0471_002:0008b04": "[0008b04] 何以故。是諸眾生。無復我相．人相．眾生相．壽者相。無",
    "X25n0471_002:0008b05": "法相．亦無非法相。何以故。是諸眾生若心取相。即為",
    "X25n0471_002:0008b06": "著我人眾生壽者。若取法相。即著我人眾生壽者。何",
    "X25n0471_002:0008b07": "以故。若取非法相。即著我人眾生壽者。",
    "X25n0471_002:0008b08": "[0008b08] 傅大士頌曰。人空法亦空。二相本來同。&#x5FA7;計&#x8657;分",
    "X25n0471_002:0008b09": "別。依他礙不通。圓成沈識海。流轉若飄蓬。欲識無",
    "X25n0471_002:0008b10": "生處。心外斷行蹤。",
    "X25n0471_002:0008b11": "[0008b11] 是故不應取法。不應取非法。",
    "X25n0471_002:0008b12": "[0008b12] 傅大士頌曰。有因名無號。無相有馳名。有無無別",
    "X25n0471_002:0008b13": "體。無有有無形。有無無自性。妄起有無情。有無如",
    "X25n0471_002:0008b14": "谷響。無著有無聲。",
    "X25n0471_002:0008b15": "[0008b15] 以是義故。如來常說。汝等比丘。知我說法。如筏喻者。",
    "X25n0471_002:0008b16": "法尚應捨。何況非法。",
    "X25n0471_002:0008b17": "[0008b17] 傅大士頌曰。渡河須用筏。到岸不須船。人法知無",
    "X25n0471_002:0008b18": "我。悟理詎勞筌。中流仍被溺。誰論在二邊。有無如",
    "X25n0471_002:0008b19": "取一。即被汙心田。",
    "X25n0471_002:0008b20": "[0008b20] 通曰。此段經文。括盡一經旨趣。故傅大士頌之極",
    "X25n0471_002:0008b21": "詳。此經以無相為體。無住為宗。體無相不可以意",
    "X25n0471_002:0008b22": "想窺。用無住不可以執情度。古德云。如太末蟲處",
    "X25n0471_002:0008b23": "處能泊。唯不能泊於火燄之上。眾生心處處能緣。",
    "X25n0471_002:0008b24": "獨不能緣於般若之上。此其所以為甚深也。云何",
    "X25n0471_002:0008c01": "無相。謂無人我相。無法我相。云何無住。謂不住於",
    "X25n0471_002:0008c02": "相。不住於法。不住於非法。無相何以為果。無住何",
    "X25n0471_002:0008c03": "以為因。法身無為。不墮諸數。本來無相。只為心有",
    "X25n0471_002:0008c04": "所住。便於無相之體不得圓滿。所以攝有相歸無",
    "X25n0471_002:0008c05": "相者。在觀照智也。如象&#x8107;經說。若出生死。證涅槃",
    "X25n0471_002:0008c06": "界。愛非愛果。法非法因。一切皆捨。雖正因正果。尚",
    "X25n0471_002:0008c07": "在所捨。此甚深般若。最為難信之法也。[0008c07] 刊定記云。",
    "X25n0471_002:0008c08": "初善現聞此因果俱深章句。不勝慶幸。始者但知",
    "X25n0471_002:0008c09": "無相。而不知即相無相之深果。始者但知常住。而",
    "X25n0471_002:0008c10": "不知住而無住之深因。以佛世時。尚有難信此深",
    "X25n0471_002:0008c11": "法者。不知現在當來。能有眾生聞是章句生真實",
    "X25n0471_002:0008c12": "信心。以為實有是事否耶。佛為遣此疑。故訶勸之",
    "X25n0471_002:0008c13": "曰。莫作是說。[0008c13] 一切眾生皆有佛性。聞法生信。豈謂",
    "X25n0471_002:0008c14": "無人。如佛滅後。後五百歲。凡五箇五百。初五百中",
    "X25n0471_002:0008c15": "解脫牢固。二五百中禪定牢固。三五百中多聞牢",
    "X25n0471_002:0008c16": "固。四五百中塔寺牢固。後五百中&#x9B2A;諍牢固。此則",
    "X25n0471_002:0008c17": "教力漸衰。正法將滅之時。有持戒修福者。戒定具",
    "X25n0471_002:0008c18": "足。能發慧覺。以此為實。正解因果甚深義趣。而無",
    "X25n0471_002:0008c19": "顛倒之惑者矣。[0008c19] 彌勒菩薩頌曰。說因果深義。於後",
    "X25n0471_002:0008c20": "惡世時。不空以有實。菩薩三德備。[0008c20] 若無戒定慧三",
    "X25n0471_002:0008c21": "德。孰能以此為實而生信耶。當知是人於多佛所",
    "X25n0471_002:0008c22": "久事善友。習聞正法。則緣勝也。種諸善根。三毒久",
    "X25n0471_002:0008c23": "伏。六度增長。則因勝也。因緣俱勝。方生實信。是知",
    "X25n0471_002:0008c24": "實信誠不易得。無論聞是章句。實信一切諸佛本",
    "X25n0471_002:0009a01": "來清淨。一切眾生盡成佛道。乃至一念淨信此經。",
    "X25n0471_002:0009a02": "是諸佛因。是諸佛果。如是信經之人。得福無量。猶",
    "X25n0471_002:0009a03": "如十方&#x8657;空。不可思量。[0009a03] 彌勒菩薩偈曰。修戒於過",
    "X25n0471_002:0009a04": "去。及種諸善根。戒具於諸佛。亦說功德滿。[0009a04] 如來於",
    "X25n0471_002:0009a05": "彼咸悉知見。凡夫知以比智。見以肉眼。故有不知",
    "X25n0471_002:0009a06": "不見。如來於見處即知。非比智知。知處即見。非同",
    "X25n0471_002:0009a07": "肉眼見。故無所不知。無所不見也。[0009a07] 彌勒菩薩偈云。",
    "X25n0471_002:0009a08": "佛非見果知。願智力現見。求供養恭敬。彼人不能",
    "X25n0471_002:0009a09": "說。[0009a09] 得福有二。謂生得．取得。生者。正修福業。能生善",
    "X25n0471_002:0009a10": "因。即信解持說者也。取者。即今熏成種子。後感將",
    "X25n0471_002:0009a11": "來果報也。此諸供養恭敬。非比智知。非肉眼見。故",
    "X25n0471_002:0009a12": "曰彼人不能說。[0009a12] 以何義故。信經之人得如是無量",
    "X25n0471_002:0009a13": "福德耶。是諸眾生。如是持說。如是熏修。無復我人",
    "X25n0471_002:0009a14": "眾生壽者之相。已得人無我慧。無復執於有為之",
    "X25n0471_002:0009a15": "法相。亦無執於無為之非法相。得法無我慧。人法",
    "X25n0471_002:0009a16": "俱空。量等太&#x8657;。故其福德不可量也。[0009a16] 四相固云相",
    "X25n0471_002:0009a17": "矣。法與非法屬於分別。何以亦謂之相耶。為其所",
    "X25n0471_002:0009a18": "分別者。不離我我所相。起法非法想。非於無我土",
    "X25n0471_002:0009a19": "木等生分別也。[0009a19] 彌勒菩薩偈曰。彼壽者及法。遠離",
    "X25n0471_002:0009a20": "於取相。亦說知彼相。依八八義別。[0009a20] 人我四相。法我",
    "X25n0471_002:0009a21": "四相。共成八義。略有淺深。般若能知八義遠離於",
    "X25n0471_002:0009a22": "相。即謂具慧。如執自五蘊種種差別為我。計諸蘊",
    "X25n0471_002:0009a23": "既謝。復取諸趣為人。計諸蘊流轉相續不斷為眾",
    "X25n0471_002:0009a24": "生。計一生命根常住為壽者。此凡夫所著有為麤",
    "X25n0471_002:0009b01": "相也。[0009b01] 彌勒菩薩偈曰。差別相續體。不斷至命住。復",
    "X25n0471_002:0009b02": "趣於異道。是我相四種。此之謂也。[0009b02] 若除四相。即於",
    "X25n0471_002:0009b03": "相除之可也。何為復不住於法．非法耶。若心取於",
    "X25n0471_002:0009b04": "色相者。貪戀五塵之境。以是為因。即著諸蘊幻質",
    "X25n0471_002:0009b05": "四相。若心取有為之法。離境求心。以是為因。即著",
    "X25n0471_002:0009b06": "正悟了覺四相。比例而觀。若心取無為之法。諸法",
    "X25n0471_002:0009b07": "皆空。以是為因。即著於捨藏法執四相。其可謂之",
    "X25n0471_002:0009b08": "無相法身乎。[0009b08] 彌勒菩薩偈曰。一切空無物。實有不",
    "X25n0471_002:0009b09": "可說。依言詞而說。是法相四種。蓋指此也。[0009b09] 一切空",
    "X25n0471_002:0009b10": "者。即人空．法空見也。人法俱空。都無分別。即實有",
    "X25n0471_002:0009b11": "不可說也。雖不可說。不是頑空。但依世諦言詞而",
    "X25n0471_002:0009b12": "說。即是中道諦也。於此有著有住。不離&#x5FA7;計依他",
    "X25n0471_002:0009b13": "二執。而圓成實性沈於識海。不能證於無相之果。",
    "X25n0471_002:0009b14": "是故修無上菩提正因者。不應取法。不住於生死",
    "X25n0471_002:0009b15": "法也。不應取非法。不住於涅槃法也。二邊不住。即",
    "X25n0471_002:0009b16": "歸中道。究竟中道亦不應住著也。[0009b16] 彌勒菩薩偈曰。",
    "X25n0471_002:0009b17": "彼人生信心。恭敬生實相。聞聲不正取。正說如是",
    "X25n0471_002:0009b18": "取。[0009b18] 此何義耶。謂於般若一念生淨信者。不如言取",
    "X25n0471_002:0009b19": "義。隨順第一義智。以無住為義故。[0009b19] 如來常說汝等",
    "X25n0471_002:0009b20": "比丘知我說法。如筏喻者。如欲濟川。先應取筏。至",
    "X25n0471_002:0009b21": "彼岸已。即應捨去。欲度煩惱大流。應修一切善法。",
    "X25n0471_002:0009b22": "既登涅槃岸已。法亦應捨。善法尚不應取。以實相",
    "X25n0471_002:0009b23": "無相故。何況不善非法。離於實相外者耶。以上有",
    "X25n0471_002:0009b24": "無諸法。皆非法也。故不應取。[0009b24] 彌勒菩薩偈曰。彼不",
    "X25n0471_002:0009c01": "住隨順。於法中證智。如人捨船筏。法中義亦然。[0009c01] 彼",
    "X25n0471_002:0009c02": "證智者。本不住於隨順相應法中。而未證者。必於",
    "X25n0471_002:0009c03": "隨順相應法中而證智。如筏可憑也。亦可捨也。然",
    "X25n0471_002:0009c04": "則文字般若。何為亦應捨耶。為除信經者微細執",
    "X25n0471_002:0009c05": "故。前以信心清淨。得福無量。非不正因正果。若細",
    "X25n0471_002:0009c06": "執不除。終為聖道之障。故能於經而離經。於法而",
    "X25n0471_002:0009c07": "離法。但除其病。而不除其體。斯善乎甚深般若之",
    "X25n0471_002:0009c08": "旨矣。[0009c08] 僧問同安。依經解義。三世佛冤。離經一字。即",
    "X25n0471_002:0009c09": "同魔說。此理如何。安云。孤峰迥秀。不挂煙蘿。片月",
    "X25n0471_002:0009c10": "橫空。白雲自異。丹霞頌云。雲自高飛水自流。海天",
    "X25n0471_002:0009c11": "空闊漾&#x8657;舟。夜深不向蘆灣宿。迥出中間與兩頭。",
    "X25n0471_002:0009c12": "只此迥出中間與兩頭一語。括盡般若甚深義。傅",
    "X25n0471_002:0009c13": "大士頌謂中流仍被溺。正謂般若亦應捨也。深哉。",
    "X25n0471_002:0009c14": "○三斷無相云何得說疑",
    "X25n0471_002:0009c15": "[0009c15] 此疑從第一疑中不可以身相得見如來而來。向",
    "X25n0471_002:0009c16": "云佛身無相。若證無相時。法與非法皆捨。即不合",
    "X25n0471_002:0009c17": "有得有說。何故世尊以一念相應正智現覺。於諸",
    "X25n0471_002:0009c18": "法有所說耶。有說即墮有為。安在其無為耶。為遣",
    "X25n0471_002:0009c19": "此疑。故經曰。",
    "X25n0471_002:0009c20": "[0009c20] 須菩提。於意云何。如來得阿耨多羅三藐三菩提耶。",
    "X25n0471_002:0009c21": "如來有所說法耶。須菩提言。如我解佛所說義。無有",
    "X25n0471_002:0009c22": "定法名阿耨多羅三藐三菩提。亦無有定法。如來可",
    "X25n0471_002:0009c23": "說。何以故。如來所說法。皆不可取。不可說．非法．非非",
    "X25n0471_002:0009c24": "法。",
    "X25n0471_002:0010a01": "[0010a01] 傅大士頌曰。菩提離言說。從來無得人。須依二空",
    "X25n0471_002:0010a02": "理。當證法王身。有心俱是妄。無執乃名真。若悟非",
    "X25n0471_002:0010a03": "非法。逍遙出六塵。",
    "X25n0471_002:0010a04": "[0010a04] 所以者何。一切賢聖。皆以無為法而有差別。",
    "X25n0471_002:0010a05": "[0010a05] 傅大士頌曰。人法俱名執。了即二無為。菩薩能齊",
    "X25n0471_002:0010a06": "證。聲聞離一非。所知煩惱盡。空中無所依。常能作",
    "X25n0471_002:0010a07": "此觀。得聖定無疑。",
    "X25n0471_002:0010a08": "[0010a08] 須菩提。於意云何。若人滿三千大千世界七寶以用",
    "X25n0471_002:0010a09": "布施。是人所得福德。寧為多不。須菩提言。甚多。世尊。",
    "X25n0471_002:0010a10": "何以故。是福德即非福德性。是故如來說福德多。若",
    "X25n0471_002:0010a11": "復有人。於此經中受持乃至四句偈等。為他人說。其",
    "X25n0471_002:0010a12": "福勝彼。何以故。須菩提。一切諸佛及諸佛阿耨多羅",
    "X25n0471_002:0010a13": "三藐三菩提法。皆從此經出。須菩提。所謂佛．法者。即",
    "X25n0471_002:0010a14": "非佛．法。",
    "X25n0471_002:0010a15": "[0010a15] 傅大士頌曰。寶滿三千界。齎持作福田。唯成有漏",
    "X25n0471_002:0010a16": "業。終不離人天。持經取四句。與聖作良緣。欲入無",
    "X25n0471_002:0010a17": "為海。須乘般若船。",
    "X25n0471_002:0010a18": "[0010a18] 通曰。如來無住妙法。大不可思議。論實際理地。一",
    "X25n0471_002:0010a19": "無所得。以普利&#x7FA3;生之故。不妨現起種種形相言",
    "X25n0471_002:0010a20": "音。凡有見聞。靡不獲益。其實於諸法性。離諸分別。",
    "X25n0471_002:0010a21": "不由作意。得即無得。說即無說。是為中道第一義",
    "X25n0471_002:0010a22": "諦也。空生但明法身邊事。故以如來無得無說。一",
    "X25n0471_002:0010a23": "切賢聖皆以無為法而有差別。世尊&#x5374;指出法身",
    "X25n0471_002:0010a24": "向上事。不妨一切諸佛從此生。無上菩提法從此",
    "X25n0471_002:0010b01": "出。但所謂佛與法者。即非佛與法。皆無所得故。如",
    "X25n0471_002:0010b02": "是妙法。有能信受者。福德真不可量也。[0010b02] 刊定記曰。",
    "X25n0471_002:0010b03": "佛問須菩提。於汝意中所謂如何。謂我得菩提為",
    "X25n0471_002:0010b04": "不得耶。謂我說法為不說耶。須菩提一向解空。豈",
    "X25n0471_002:0010b05": "不知佛有三種。一者法身佛。二者報佛。三者化佛。",
    "X25n0471_002:0010b06": "今世尊即是化身。此乃元非證覺。亦不說法度生。",
    "X25n0471_002:0010b07": "故無有定法名得菩提。亦無有定法如來可說。此",
    "X25n0471_002:0010b08": "何以故。以如來所說無上菩提之法。非耳能聽。不",
    "X25n0471_002:0010b09": "可取故。非口能宣。不可說故。欲言其有。則無狀無",
    "X25n0471_002:0010b10": "名。一切法無實體相故。本未嘗有也。故曰非法。欲",
    "X25n0471_002:0010b11": "言其無。則聖以之靈。真如無我相實有故。又未嘗",
    "X25n0471_002:0010b12": "無也。故曰非非法。以為法則又非法。以為非法則",
    "X25n0471_002:0010b13": "又非非法。說者既不二說。聽者亦不二取。故謂如",
    "X25n0471_002:0010b14": "來無得無說也。[0010b14] 彌勒菩薩偈曰。應化非真佛。亦非",
    "X25n0471_002:0010b15": "說法者。說法不二取。無說離言相。不二取者。不取",
    "X25n0471_002:0010b16": "法．非法也。豈惟如來為然。一切賢聖依真如法清",
    "X25n0471_002:0010b17": "淨得名。皆是此無為之法。無為本無所作為。故不",
    "X25n0471_002:0010b18": "見其有。不見其無。無為即無可分別。故不得而取。",
    "X25n0471_002:0010b19": "不得而說。彼之自性。遠離言語相。非可說事故。但",
    "X25n0471_002:0010b20": "賢人分證此理。分得清淨。聖位全證此理。具足清",
    "X25n0471_002:0010b21": "淨。皆修證此菩提之法。而果位不無差別耳。如象",
    "X25n0471_002:0010b22": "馬兔同渡一河。能渡有差。所渡無別故。世尊以一",
    "X25n0471_002:0010b23": "切無為法不可立宗。恐人聞說是法無為。不可取",
    "X25n0471_002:0010b24": "說。便欲一向毀廢。諸佛如來無從出生。無上菩提",
    "X25n0471_002:0010c01": "無從了證。所謂佛法者。將不墮於空乎。於是較量",
    "X25n0471_002:0010c02": "持經功德以問須菩提。於意云何。若人以金銀&#x7460;",
    "X25n0471_002:0010c03": "璃珊瑚瑪瑙赤真珠玻&#x74C8;七寶。充滿三千大千世",
    "X25n0471_002:0010c04": "界。由小千而中千。由中千而大千。凡萬億日月。萬",
    "X25n0471_002:0010c05": "億四天下。以如是寶持用布施。寶如是其珍也。布",
    "X25n0471_002:0010c06": "施如是其廣也。所得福報寧為多否。須菩提言甚",
    "X25n0471_002:0010c07": "多。以何義故說多耶。是珍寶廣施之福德。但是事",
    "X25n0471_002:0010c08": "福。不能持荷菩提。非般若福德種性。若依般若修",
    "X25n0471_002:0010c09": "行。令自性不墮諸有。是名福德性。肩荷如來。性周",
    "X25n0471_002:0010c10": "沙界。其福德亦如是積聚。是為理福。不可言福與",
    "X25n0471_002:0010c11": "不福。福既不有。無以言多。世俗有者。有相有為。可",
    "X25n0471_002:0010c12": "以言福。以有福故。兼可言多。是故如來說福德多。",
    "X25n0471_002:0010c13": "佛即印可之曰。如汝所說。若復有人。於此般若章",
    "X25n0471_002:0010c14": "句。信受持誦。自利也。為他人說。利他也。無論全部",
    "X25n0471_002:0010c15": "貫徹始終。乃至隨說四句偈等。不離般若自性以",
    "X25n0471_002:0010c16": "為功德。其福勝彼以寶施者無量無邊。不可以心",
    "X25n0471_002:0010c17": "所測也。[0010c17] 彌勒菩薩偈曰。受持法及說。不空於福德。",
    "X25n0471_002:0010c18": "福不趣菩提。二能趣菩提。二即受持及說也。[0010c18] 四句",
    "X25n0471_002:0010c19": "偈說者不一。或云無我相四句。或云凡所有相四",
    "X25n0471_002:0010c20": "句。或云若以色見我。及一切有為法四句。或以一",
    "X25n0471_002:0010c21": "句二句三句至四句。如六祖以摩訶般若波羅蜜",
    "X25n0471_002:0010c22": "經為四句。以上諸說不一。但以佛言隨說四句印",
    "X25n0471_002:0010c23": "之。皆是四句。皆可持說。可無諍論矣。[0010c23] 以何義故持",
    "X25n0471_002:0010c24": "說此經勝於財施者耶。以無上菩提從此經出。本",
    "X25n0471_002:0011a01": "真之理不生不滅。煩惱覆之則隱。智慧了之則顯。",
    "X25n0471_002:0011a02": "持說此法。妙慧自彰。菩提法身現矣。是名了因。以",
    "X25n0471_002:0011a03": "諸佛如來從此經生。報化之身本來無有。持說此",
    "X25n0471_002:0011a04": "法。餘者受報。無邊色相以嚴其身。十方國土周行",
    "X25n0471_002:0011a05": "無礙。是名生因。[0011a05] 彌勒菩薩偈曰。於實為了因。亦為",
    "X25n0471_002:0011a06": "餘生因。[0011a06] 持經功德。能成就一切諸佛菩提法如此。",
    "X25n0471_002:0011a07": "豈世間有漏之福。能與之並較哉。若復泥著持經",
    "X25n0471_002:0011a08": "功德。開顯是佛法身。見有性者。於法未悟。反增其",
    "X25n0471_002:0011a09": "障。故復告曰。所謂佛．法者。即非佛．法。言佛．法者。約",
    "X25n0471_002:0011a10": "世諦故有。即非佛．法者。約第一義即無。謂俗諦相",
    "X25n0471_002:0011a11": "中。有迷悟染淨凡聖之異。故說佛．法從經而出。真",
    "X25n0471_002:0011a12": "諦之理。離於迷悟染淨凡聖之相。畢竟無佛．法可",
    "X25n0471_002:0011a13": "得也。[0011a13] 彌勒菩薩偈曰。唯獨諸佛法。福成第一體。[0011a13] 論",
    "X25n0471_002:0011a14": "佛與法。出世之福無與比者。以第一義觀之。一切",
    "X25n0471_002:0011a15": "無有。所謂福成第一體也。均之為不可取不可說",
    "X25n0471_002:0011a16": "之法。歸之於無為者。似墮偏空。不如即佛法非佛",
    "X25n0471_002:0011a17": "法。不失為中道諦也。住而無住。無住而住。其為至",
    "X25n0471_002:0011a18": "妙至妙者乎。[0011a18] 昔雪峰問德山。從上宗乘。學人還有",
    "X25n0471_002:0011a19": "分也無。山打一棒。曰。道甚麼。曰。不會。至明日請益。",
    "X25n0471_002:0011a20": "山曰。我宗無語句。實無一法與人。峰因此有省。巖",
    "X25n0471_002:0011a21": "頭聞之曰。德山老人。一條脊梁骨。硬如鐵。拗不折。",
    "X25n0471_002:0011a22": "然雖如此。於唱教門中。猶較些子。法眼云。證佛地",
    "X25n0471_002:0011a23": "者。名持此經。經中云。一切諸佛。及諸佛阿耨多羅",
    "X25n0471_002:0011a24": "三藐三菩提法。皆從此經出。且道喚什麼作此經。",
    "X25n0471_002:0011b01": "莫是黃卷赤軸底是麼。且莫錯認定盤星。又僧問",
    "X25n0471_002:0011b02": "首山。一切諸佛皆從此經出。如何是此經。山曰。低",
    "X25n0471_002:0011b03": "聲低聲。僧云。如何受持。山曰。不染汙。投子頌曰。水",
    "X25n0471_002:0011b04": "出崑崙山起雲。釣人樵父昧來因。只知洪浪巖巒",
    "X25n0471_002:0011b05": "闊。不肯拋絲棄斧聲。若能拋絲棄斧。直窮向上一",
    "X25n0471_002:0011b06": "路。水自我出。雲自我起。又何著於語言文字而自",
    "X25n0471_002:0011b07": "染汙哉。",
    "X25n0471_002:0011b08": "○四斷聲聞得果是取疑",
    "X25n0471_002:0011b09": "[0011b09] 此疑從上所謂佛法即非佛法而來。天親菩薩論",
    "X25n0471_002:0011b10": "曰。向說聖人無為法得名。以是義故。彼法不可取",
    "X25n0471_002:0011b11": "不可說。若須陀洹等聖人取自果。云何說彼法不",
    "X25n0471_002:0011b12": "可取。既如證如說。云何成不可說。為遣此疑。成彼",
    "X25n0471_002:0011b13": "法不可取不可說。故經云。",
    "X25n0471_002:0011b14": "[0011b14] 須菩提。於意云何。須陀洹能作是念。我得須陀洹果",
    "X25n0471_002:0011b15": "不。須菩提言。不也。世尊。何以故。須陀洹名為入流。而",
    "X25n0471_002:0011b16": "無所入。不入色聲香味觸法。是名須陀洹。須菩提。於",
    "X25n0471_002:0011b17": "意云何。斯陀含能作是念。我得斯陀含果不。須菩提",
    "X25n0471_002:0011b18": "言。不也。世尊。何以故。斯陀含名一往來。而實無往來。",
    "X25n0471_002:0011b19": "是名斯陀含。須菩提。於意云何。阿那含能作是念。我",
    "X25n0471_002:0011b20": "得阿那含果不。須菩提言。不也。世尊。何以故。阿那含",
    "X25n0471_002:0011b21": "名為不來。而實無不來。是故名阿那含。須菩提。於意",
    "X25n0471_002:0011b22": "云何。阿羅漢能作是念。我得阿羅漢道不。須菩提言。",
    "X25n0471_002:0011b23": "不也。世尊。何以故。實無有法名阿羅漢。世尊。若阿羅",
    "X25n0471_002:0011b24": "漢作是念。我得阿羅漢道。即為著我人眾生壽者。世",
    "X25n0471_002:0011c01": "尊。佛說我得無諍三昧。人中最為第一。是第一離欲",
    "X25n0471_002:0011c02": "阿羅漢。世尊。我不作是念。我是離欲阿羅漢。世尊。我",
    "X25n0471_002:0011c03": "若作是念。我得阿羅漢道。世尊即不說須菩提是樂",
    "X25n0471_002:0011c04": "阿蘭那行者。以須菩提實無所行。而名須菩提是樂",
    "X25n0471_002:0011c05": "阿蘭那行。",
    "X25n0471_002:0011c06": "[0011c06] 傅大士頌前三果曰。捨凡初入聖。煩惱漸輕微。斷",
    "X25n0471_002:0011c07": "除人我執。創始至無為。緣塵及身見。今者乃知非。",
    "X25n0471_002:0011c08": "七返人天後。趣寂不知歸。",
    "X25n0471_002:0011c09": "[0011c09] 又頌第四果曰。無生即無滅。無我復無人。永除煩",
    "X25n0471_002:0011c10": "惱障。長辭後有身。境亡心亦滅。無復起貪瞋。無悲",
    "X25n0471_002:0011c11": "空有智。翛然獨任真。",
    "X25n0471_002:0011c12": "[0011c12] 通曰。上言無為法不可取不可說。本須菩提語。何",
    "X25n0471_002:0011c13": "故於自語生疑耶。為佛說所謂佛．法者。即非佛．法。",
    "X25n0471_002:0011c14": "正破彼無為之法。彼欲泯諸法而歸於無。佛則現",
    "X25n0471_002:0011c15": "起諸法而不見其有。即無為法亦不見其有也。故",
    "X25n0471_002:0011c16": "須菩提疑若無為法亦無性者。則一切賢聖如四",
    "X25n0471_002:0011c17": "果聲聞等。各各差別。各有所得。云何既已得果。又",
    "X25n0471_002:0011c18": "非果耶。佛以果未嘗無。但不自作證。即不見有果",
    "X25n0471_002:0011c19": "可得。故以四果有無作念詰之。彼自知原不作念。",
    "X25n0471_002:0011c20": "既不作念。又何果相之有。乃信如來所說即佛法．",
    "X25n0471_002:0011c21": "非佛法．真是無住妙法也。[0011c21] 下文以如來有所得法",
    "X25n0471_002:0011c22": "試問之。即知實無所得。又以菩薩莊嚴佛土試問",
    "X25n0471_002:0011c23": "之。即知實非莊嚴。故佛印之曰。應如是生清淨心。",
    "X25n0471_002:0011c24": "應無所住而生其心。非是住於無為。便可為賢聖",
    "X25n0471_002:0012a01": "法也。[0012a01] 刊定記曰。於意云何。汝謂須陀洹人作念云",
    "X25n0471_002:0012a02": "得須陀洹果否。答云不也。若是者。以何義故得名",
    "X25n0471_002:0012a03": "須陀洹。以從凡夫地。入聖人流類。而心無所得故。",
    "X25n0471_002:0012a04": "云何無得。於色等六塵境界。皆無取故。若取六塵。",
    "X25n0471_002:0012a05": "即入凡流。逆聖流。唯不取著。即入聖流。逆凡流也。",
    "X25n0471_002:0012a06": "故名須陀洹。[0012a06] 四果之中。初為見道。次二修道。後一",
    "X25n0471_002:0012a07": "無學。初見道者。謂十六心．斷三界四諦下八十八",
    "X25n0471_002:0012a08": "使．分別麤惑。云何十六心。謂欲界四諦下。各一忍",
    "X25n0471_002:0012a09": "一智。以成八心。又合上二界為一四諦。類下欲界",
    "X25n0471_002:0012a10": "觀斷。亦各一忍一智。以成八心。即十六心也。忍即",
    "X25n0471_002:0012a11": "無間道。是正斷惑時。智即解脫道。是斷了時。所謂",
    "X25n0471_002:0012a12": "苦法智忍。苦法智。苦類智忍。苦類智。乃至道法智",
    "X25n0471_002:0012a13": "忍。道法智。道類智忍道類智。斷至十五心道類智",
    "X25n0471_002:0012a14": "忍。名初果向。至第十六心道類智時。名證初果。人",
    "X25n0471_002:0012a15": "天二別。極七返生。何故七生。餘七結故。七結者何。",
    "X25n0471_002:0012a16": "謂欲界貪瞋癡。色無色界愛掉慢無明。從中復斷",
    "X25n0471_002:0012a17": "欲界中修所斷惑有四。即貪瞋癡慢。此是俱生細",
    "X25n0471_002:0012a18": "惑。任運起者。以難斷故。分為九品。所謂上上。乃至",
    "X25n0471_002:0012a19": "下下。此九品惑。二三果人斷之。斷至五品。名二果",
    "X25n0471_002:0012a20": "向。斷六品盡。名第二果。[0012a20] 向位中有二種家家。謂天",
    "X25n0471_002:0012a21": "及人。天家家者。謂於天趣。或於一天。或二三天。諸",
    "X25n0471_002:0012a22": "家流轉。而般涅槃。人家家者。謂於人趣。或於此州。",
    "X25n0471_002:0012a23": "或餘州中。諸家流轉。而般涅槃。已損六生。但餘一",
    "X25n0471_002:0012a24": "生。是故一往天上。更須一來人間受生斷餘惑也。",
    "X25n0471_002:0012b01": "如是次第。復斷二品。一生為間。當般涅槃。是即名",
    "X25n0471_002:0012b02": "三果向。九品永斷。名第三果。更不還生於欲界。杜",
    "X25n0471_002:0012b03": "絕紆絆。故無再來。即以見道八品無為。乃修道九",
    "X25n0471_002:0012b04": "品無為。為此果體。此二三果人斷惑。猶如截木橫",
    "X25n0471_002:0012b05": "斷而已。[0012b05] 如是復斷初禪地欲。乃至有頂第九品無",
    "X25n0471_002:0012b06": "間道時。一切說名阿羅漢向。此無間道。亦名金剛",
    "X25n0471_002:0012b07": "喻定。以能永壞諸惑隨眠。至解脫道。名盡智。與漏",
    "X25n0471_002:0012b08": "盡得同時生故。如是名住阿羅漢果。總以八十九",
    "X25n0471_002:0012b09": "品無為。為此果體。不生云者。謂我生已盡。梵行已",
    "X25n0471_002:0012b10": "立。所作已辦。不受後有。然前三句即是盡智。後句",
    "X25n0471_002:0012b11": "即是無生智。謂不向三界之中受有苦身也。以世",
    "X25n0471_002:0012b12": "間因亡果喪。出世間因成果證。應作自他利益事",
    "X25n0471_002:0012b13": "故。應為一切人天有貪著者所供養故。[0012b13] 如是四人",
    "X25n0471_002:0012b14": "皆不作念我能得果。何以故。在證時無所得故。如",
    "X25n0471_002:0012b15": "云實無有法名須陀洹。至實無有法名阿羅漢。何",
    "X25n0471_002:0012b16": "故不生得果念耶。若是念生。有我等取。無異凡夫。",
    "X25n0471_002:0012b17": "四果人皆離身見。無彼取故。既無取心。證即無證。",
    "X25n0471_002:0012b18": "[0012b18] 彌勒菩薩偈曰。不可取及說。自果不取故。[0012b18] 佛於往",
    "X25n0471_002:0012b19": "日曾說於我得是無諍三昧。不惱眾生。能令眾生",
    "X25n0471_002:0012b20": "不起煩惱故。若人嫌立。則復為坐。乃至不向貧家",
    "X25n0471_002:0012b21": "乞食。皆為不惱他也。人中第一者。諸大弟子各有",
    "X25n0471_002:0012b22": "一能。皆稱第一。如迦葉頭陀．阿難多聞之類。善現",
    "X25n0471_002:0012b23": "無諍最為第一。於諸離欲阿羅漢之中稱為第一。",
    "X25n0471_002:0012b24": "佛雖讚我。我於此時輒無是念。若我當此之時。作",
    "X25n0471_002:0012c01": "如是念。我得阿羅漢道。行於無諍。不悟即空。何故",
    "X25n0471_002:0012c02": "如來讚言第一。言第一樂寂靜者。悟即空故。以須",
    "X25n0471_002:0012c03": "菩提不作是念。實無所行。故佛讚我無諍第一也。",
    "X25n0471_002:0012c04": "無諍者。謂離煩惱障。及離三昧障。由離煩惱障。得",
    "X25n0471_002:0012c05": "阿羅漢故。離三昧障。得無諍故。[0012c05] 彌勒菩薩偈曰。依",
    "X25n0471_002:0012c06": "彼善吉者。說離二種障。須菩提住於此定。障及諍",
    "X25n0471_002:0012c07": "皆不與俱。故隨俗言無諍行。無諍行也。實無所行。",
    "X25n0471_002:0012c08": "更何疑於得果是取哉。此世尊令彼自解自悟。默",
    "X25n0471_002:0012c09": "除所疑也。[0012c09] 昔翠微無學禪師因供養羅漢。僧問。丹",
    "X25n0471_002:0012c10": "霞燒木佛。和尚為甚麼供養羅漢。師曰。燒也不燒",
    "X25n0471_002:0012c11": "著。供養亦一任供養。曰。供養羅漢。羅漢還來也無。",
    "X25n0471_002:0012c12": "師曰。汝每日還喫飯麼。僧無語。師曰。少有靈利底。",
    "X25n0471_002:0012c13": "又長慶有時云。寧說阿羅漢有三毒。不說如來有",
    "X25n0471_002:0012c14": "二種語。不道如來無語。只是無二種語。保福云。作",
    "X25n0471_002:0012c15": "麼生是如來語。慶云。聾人爭得聞。保福云。情知你",
    "X25n0471_002:0012c16": "向第二頭道。慶云。作麼生是如來語。保福云。喫茶",
    "X25n0471_002:0012c17": "去。雪竇頌云。頭兮第一第二。臥龍不鑒止水．無處",
    "X25n0471_002:0012c18": "有月波澄。有處無風浪起。稜禪客．稜禪客。三月禹",
    "X25n0471_002:0012c19": "門遭點額。即此二則公案。俱具金剛般若眼。照用",
    "X25n0471_002:0012c20": "現前。&#x5374;解得如來語。",
    "X25n0471_002:0012c21": "○五斷釋迦然燈取說疑",
    "X25n0471_002:0012c22": "[0012c22] 此亦從前第三疑中來。[0012c22] 功德施菩薩論曰。若預流",
    "X25n0471_002:0012c23": "等不得自果。云何世尊遇然燈佛獲無生忍。彼佛",
    "X25n0471_002:0012c24": "為此佛說法。若如是。云何彼法不可執不可取。為",
    "X25n0471_002:0013a01": "遣此疑。故經云。",
    "X25n0471_002:0013a02": "[0013a02] 佛告須菩提。於意云何。如來昔在然燈佛所。於法有",
    "X25n0471_002:0013a03": "所得不。不也。世尊。如來在然燈佛所。於法實無所得。",
    "X25n0471_002:0013a04": "[0013a04] 傅大士偈曰。昔時稱善慧。今日號能仁。看緣緣是",
    "X25n0471_002:0013a05": "妄。識體體非真。法性非因果。如理不從因。謂得然",
    "X25n0471_002:0013a06": "燈記。寧知是後身。",
    "X25n0471_002:0013a07": "[0013a07] 刊定記曰。於汝意云何。謂我昔於然燈佛所。於授",
    "X25n0471_002:0013a08": "記言說之中。有法為所得。為無所得。答云。不也。如",
    "X25n0471_002:0013a09": "來昔在然燈佛所。於授記言說之中。實無法為所",
    "X25n0471_002:0013a10": "得。蓋然燈佛所說。但是語言。釋迦所聞。惟聞語言。",
    "X25n0471_002:0013a11": "語言從緣。緣無自性。言語所說。不取證法故。然所",
    "X25n0471_002:0013a12": "以得記者。但以自無分別智。證自無差別理。智與",
    "X25n0471_002:0013a13": "理冥。境與神會。但一真實。更無枝葉。豈有所說所",
    "X25n0471_002:0013a14": "得耶。是知證法離言說相。故不可說。證法離心緣",
    "X25n0471_002:0013a15": "相。故不可取也。[0013a15] 彌勒菩薩偈曰。佛於然燈語。不取",
    "X25n0471_002:0013a16": "理實智。以是真實義。成彼無取說。[0013a16] 功德施菩薩論",
    "X25n0471_002:0013a17": "曰。復有經說。我所有法。皆不可得。若聲聞獨覺及",
    "X25n0471_002:0013a18": "以如來。或以言語。不能取於證法。非智不取。此說",
    "X25n0471_002:0013a19": "違經。經說第一義。非智之所行。何況文字。有餘經",
    "X25n0471_002:0013a20": "中。世尊自釋然燈佛所。得無生智。不取於法。如彼",
    "X25n0471_002:0013a21": "經言。海慧當知。菩薩有四。所謂初發心菩薩。修行",
    "X25n0471_002:0013a22": "菩薩。不退轉菩薩。一生補處菩薩。此中初發心菩",
    "X25n0471_002:0013a23": "薩。見色相如來。修行菩薩。見功德成就如來。不退",
    "X25n0471_002:0013a24": "轉菩薩。見法身如來。海慧。一生補處菩薩。非色相",
    "X25n0471_002:0013b01": "見。非功德成就見。非法身見。何以故。彼菩薩以淨",
    "X25n0471_002:0013b02": "慧眼而觀察故。依淨慧住。依淨慧行。淨慧者。無所",
    "X25n0471_002:0013b03": "行。非戲論。不復是見。何以故。見非見。是二邊。遠離",
    "X25n0471_002:0013b04": "二邊。是即見佛。若見於佛。即見自身。見身清淨。見",
    "X25n0471_002:0013b05": "佛清淨。見佛清淨者。見一切法皆悉清淨。是中見",
    "X25n0471_002:0013b06": "清淨智。亦復清淨。是名見佛。海慧。我如是見然燈",
    "X25n0471_002:0013b07": "如來。得無生忍。證無得無所得理。即於此時上昇",
    "X25n0471_002:0013b08": "&#x8657;空。高七多羅樹。一切智智明了現前。斷眾見品。",
    "X25n0471_002:0013b09": "超諸分別。異分別．&#x5FA7;分別。不住一切識之境界。得",
    "X25n0471_002:0013b10": "六萬三昧。然燈如來即授記我。汝於來世。當得作",
    "X25n0471_002:0013b11": "佛。號釋迦牟尼。是授記聲。不至於耳。亦非餘智之",
    "X25n0471_002:0013b12": "所能知。亦非我惛蒙都無所覺。然無所得。亦無佛",
    "X25n0471_002:0013b13": "想。無授記說。授記想。乃至廣說。言無想者。顯是智",
    "X25n0471_002:0013b14": "證。而無所取故。想者心法。非是語故。當知此中說",
    "X25n0471_002:0013b15": "智之境界。是故言以淨慧眼而觀察故。[0013b15] 復次。無生",
    "X25n0471_002:0013b16": "忍者。是心法。非語法故。復次。證於無得無所得者。",
    "X25n0471_002:0013b17": "以法無性。無能取得。此無得理有可得耶。都無所",
    "X25n0471_002:0013b18": "得。豈智能取。復次斷眾見品。超諸分別。見品分別。",
    "X25n0471_002:0013b19": "智法非語。復次不住一切識之境界。不言不依一",
    "X25n0471_002:0013b20": "切語境。故無所取。是智境界。[0013b20] 云何餘師因謂遮語。",
    "X25n0471_002:0013b21": "昔師子尊者問於鶴勒尊者曰。我欲求道。當何用",
    "X25n0471_002:0013b22": "心。祖曰。汝欲求道。無所用心。曰。既無用心。誰作佛",
    "X25n0471_002:0013b23": "事。祖曰。汝若有用。即非功德。汝若無作。即是佛事。",
    "X25n0471_002:0013b24": "經云。我所作功德。而無我所故。師子聞是語已。即",
    "X25n0471_002:0013c01": "入佛慧。祖以法眼付之。偈曰。認得心性時。可說不",
    "X25n0471_002:0013c02": "思議。了了無可得。得時不說知。[0013c02] 此無得無為。須菩",
    "X25n0471_002:0013c03": "提亦知。但須菩提是不退轉菩薩。見法身如來。佛",
    "X25n0471_002:0013c04": "所說一生補處菩薩。非法身見。此其所以異耳。故",
    "X25n0471_002:0013c05": "佛以淨慧眼示之。所謂佛法即非佛法。彼即默然",
    "X25n0471_002:0013c06": "自了。殆非尋常所測。",
    "X25n0471_002:0013c07": "○六斷嚴土違於不取疑",
    "X25n0471_002:0013c08": "[0013c08] 此亦從前第三疑中不可取而來。[0013c08] 功德施菩薩論",
    "X25n0471_002:0013c09": "曰。若智亦不能取諸佛法。何故菩薩以智取佛土",
    "X25n0471_002:0013c10": "功德而興誓願。為遣此疑。故經云。",
    "X25n0471_002:0013c11": "[0013c11] 須菩提。於意云何。菩薩莊嚴佛土不。不也。世尊。何以",
    "X25n0471_002:0013c12": "故。莊嚴佛土者。即非莊嚴。是名莊嚴。是故須菩提。諸",
    "X25n0471_002:0013c13": "菩薩摩訶薩應如是生清淨心。不應住色生心。不應",
    "X25n0471_002:0013c14": "住聲香味觸法生心。應無所住而生其心。",
    "X25n0471_002:0013c15": "[0013c15] 傅大士頌曰。掃除心意地。名為淨土因。無論福與",
    "X25n0471_002:0013c16": "智。先且離貪瞋。莊嚴絕能所。無我亦無人。斷常俱",
    "X25n0471_002:0013c17": "不染。穎脫出囂塵。",
    "X25n0471_002:0013c18": "[0013c18] 通曰。須菩提謂一切賢聖皆以無為法而有差別。",
    "X25n0471_002:0013c19": "雖知法不可取。以其無為而不可取也。世尊以所",
    "X25n0471_002:0013c20": "謂佛法者即非佛法。而不可取不可說。即寓於佛",
    "X25n0471_002:0013c21": "法中也。彼惟執著無為之法。不可取中正是取也。",
    "X25n0471_002:0013c22": "故始而疑四果是取。而信其本不作念。即四果離",
    "X25n0471_002:0013c23": "四果矣。既而疑授記是取。而信其實無所得。即授",
    "X25n0471_002:0013c24": "記離授記矣。既而疑莊嚴是取。而信其即非莊嚴。",
    "X25n0471_002:0014a01": "即莊嚴離莊嚴矣。既而疑報身是取。而信其佛說",
    "X25n0471_002:0014a02": "非身。即報身離報身矣。四果．授記．莊嚴．報身。皆佛",
    "X25n0471_002:0014a03": "法也。即非佛法。指出法身向上事也。[0014a03] 須菩提執著",
    "X25n0471_002:0014a04": "法身是有。故欲其住。欲其降伏。而不知無住之為",
    "X25n0471_002:0014a05": "住也。此無住為一經之綱宗。為發最上乘者說。豈",
    "X25n0471_002:0014a06": "可容易解乎。[0014a06] 刊定記曰。世尊欲明法性真土。故舉",
    "X25n0471_002:0014a07": "菩薩興功運行。六度齊修。迴向發心。嚴淨佛土。以",
    "X25n0471_002:0014a08": "問須菩提。答云不也。[0014a08] 以何義故。不取相莊嚴佛土",
    "X25n0471_002:0014a09": "耶。不以相莊嚴是真實也。土有二種。一法相土。謂",
    "X25n0471_002:0014a10": "有形相可得。二法性土。謂離一切相。無所見聞。莊",
    "X25n0471_002:0014a11": "嚴亦有二種。一形相。謂金地寶池等。二第一義相。",
    "X25n0471_002:0014a12": "謂修習無分別智。通達惟識真實之性。淨智所流。",
    "X25n0471_002:0014a13": "唯識所現。顯發過恒沙功德而為莊嚴。此即不能",
    "X25n0471_002:0014a14": "有所執取。若言實有形質。是可取性。我能成就國",
    "X25n0471_002:0014a15": "土嚴勝者。斯成妄語。[0014a15] 彌勒菩薩偈曰。智習唯識通。",
    "X25n0471_002:0014a16": "如是取淨土。非形第一體。非嚴莊嚴意。[0014a16] 即非莊嚴",
    "X25n0471_002:0014a17": "者。揀法相土。有色等性。非真莊嚴也。是名莊嚴者。",
    "X25n0471_002:0014a18": "顯法性土。以一切功德成就莊嚴。無形質可取。是",
    "X25n0471_002:0014a19": "第一莊嚴也。是故下。佛依淨心莊嚴勸也。故曰以",
    "X25n0471_002:0014a20": "是義故。汝諸菩薩應生清淨之心。若人以形相為",
    "X25n0471_002:0014a21": "真佛土。便欲以形相莊嚴。而言我作我成就者。即",
    "X25n0471_002:0014a22": "住於色等境中。既住色已。即是染心。何名淨耶。為",
    "X25n0471_002:0014a23": "遮此故。故云應如是生清淨心。不應住色等六塵。",
    "X25n0471_002:0014a24": "生希望得果心也。不住色等一切諸法。心即無住。",
    "X25n0471_002:0014b01": "無住之心。心即清淨。清淨之心。故應生也。若都無",
    "X25n0471_002:0014b02": "心。便同空見。故令生此真心。天真之心本不生滅。",
    "X25n0471_002:0014b03": "但緣住境即不相應。心若不住。般若了然。亦非作",
    "X25n0471_002:0014b04": "意令其生起。恐人迷此。故為顯而遮之。前不令住",
    "X25n0471_002:0014b05": "色等。是遮有。後令生心。是遮無。既離有無。即名中",
    "X25n0471_002:0014b06": "道。如斯體達。是真莊嚴。何有佛土而不清淨哉。故",
    "X25n0471_002:0014b07": "淨名云。欲淨其土。當淨其心。隨其心淨。即佛土淨。",
    "X25n0471_002:0014b08": "以智成就而不住著。奚但一莊嚴為然。當隨在生",
    "X25n0471_002:0014b09": "無所住心也。昔五祖為六祖說金剛經。至應無所",
    "X25n0471_002:0014b10": "住而生其心。六祖言下大悟。乃言何期自性本自",
    "X25n0471_002:0014b11": "清淨。何期自性本不生滅。何期自性本自具足。何",
    "X25n0471_002:0014b12": "期自性本無搖動。何期自性能生萬法。五祖曰。不",
    "X25n0471_002:0014b13": "識自心。學法無益。若言下識自本心。見自本性。即",
    "X25n0471_002:0014b14": "名丈夫天人師佛。善自護持。遂以衣&#x9262;付之。偈曰。",
    "X25n0471_002:0014b15": "有情來下種。因地果還生。無情既無種。無性亦無",
    "X25n0471_002:0014b16": "生。[0014b16] 南嶽懷讓禪師云。一切法皆從心生。心無所生。",
    "X25n0471_002:0014b17": "法無所住。若達心地。所作無礙。非遇上根。宜慎辭",
    "X25n0471_002:0014b18": "哉。此六祖所得無住生心一語。遂為南嶽密傳心",
    "X25n0471_002:0014b19": "印云。"
}