{
    "T04n0194_001:0115b14": "No. 194",
    "T04n0194_001:0115b15": "僧伽羅剎所集經卷上并序",
    "T04n0194_001:0115b17": "◎符秦罽賓三藏僧伽跋澄等譯",
    "T04n0194_001:0115b18": "[0115b18] 僧伽羅剎者，須賴國人也。佛去世後七百年",
    "T04n0194_001:0115b19": "生此國，出家學道，遊教諸邦至揵陀越土，甄",
    "T04n0194_001:0115b20": "陀罽膩王師焉，高明絕世多所述作，此土《修",
    "T04n0194_001:0115b21": "行大道地經》其所集也。又著此經憲章世",
    "T04n0194_001:0115b22": "尊，自始成道迄于淪虛，行無巨細必因事而",
    "T04n0194_001:0115b23": "演，遊化夏坐莫不曲備，雖《普曜》、《本行》、《度世》諸",
    "T04n0194_001:0115b24": "經載佛起居至謂為密，今覽斯經所悟復多",
    "T04n0194_001:0115b25": "矣。傳其將終，「我若立根得力大士誠不虛者，",
    "T04n0194_001:0115b26": "立斯樹下手援其葉而棄此身，使那羅延力",
    "T04n0194_001:0115b27": "大象之勢，無能移余如毛髮也，正使就耶維",
    "T04n0194_001:0115b28": "者當不燋此葉。」言然之後便即立終。罽膩王",
    "T04n0194_001:0115b29": "自臨而不能動，遂以巨&#x7D59;象挽未始能搖，即",
    "T04n0194_001:0115c01": "就耶維炎葉不傷。尋昇兜術，與彌勒大士高",
    "T04n0194_001:0115c02": "談彼宮，將補佛處賢劫第八。以建元二十年，",
    "T04n0194_001:0115c03": "罽賓沙門僧伽跋澄齎此經本來詣長安，武",
    "T04n0194_001:0115c04": "威太守趙文業請令出焉。佛念為譯，慧嵩筆",
    "T04n0194_001:0115c05": "受，正值慕容作難於近郊，然譯出不襄，余與",
    "T04n0194_001:0115c06": "法和對檢定之，十一月三十日乃了也。此年",
    "T04n0194_001:0115c07": "出《中阿含》六十卷，《增一阿含》四十六卷，伐鼓",
    "T04n0194_001:0115c08": "擊柝之中，而出斯一百餘卷，窮通不改其",
    "T04n0194_001:0115c09": "恬，詎非先師之故&#x8FF9;乎？",
    "T04n0194_001:0115c10": "◎僧伽羅剎比丘所集佛行首",
    "T04n0194_001:0115c11": "[0115c11] 爾時菩薩始行時，愍世間故，發趣於道；彼出",
    "T04n0194_001:0115c12": "家故，行忍；不相應故，心三昧；斷無知故，行",
    "T04n0194_001:0115c13": "金剛智慧；除捨調戲行真諦故，除棄意垢；為",
    "T04n0194_001:0115c14": "直行故，為苦行；慈孝父母故，心堅牢固不捨",
    "T04n0194_001:0115c15": "誓願；離欲故，為聞饒已念報恩；求解脫故，著",
    "T04n0194_001:0115c16": "袈裟；欲應息住林間故，不觀行者；求知親故，",
    "T04n0194_001:0115c17": "知己身縛；口行無欺故，一切苦本意無所念，不",
    "T04n0194_001:0115c18": "捨有故。",
    "T04n0194_001:0115c19": "[0115c19] ◎若復菩薩行智慧之時，以所知故名曰智",
    "T04n0194_001:0115c20": "慧，數數於彼行中及諸眾生不解深義，長夜勸",
    "T04n0194_001:0115c21": "勵分別決了智慧，此深此淺，清淨其利，此惡",
    "T04n0194_001:0115c22": "此醜，親近善知識，彼法不亂，無量無限亦無",
    "T04n0194_001:0115c23": "增損，猶如劍戟所截皆斷，彼智慧者亦復如",
    "T04n0194_001:0115c24": "是。現第一義故有共慧明，已意闇閉故開彼",
    "T04n0194_001:0115c25": "見明與共相應，以諸行故根門具足，無怯弱",
    "T04n0194_001:0115c26": "故現其威力，欲斷不善財業現其有財業，以",
    "T04n0194_001:0115c27": "珍寶不可得故如是現珍寶也。以斷命現其",
    "T04n0194_001:0115c28": "壽命，斷諸結使故，是力觀察遠事與彼分別，",
    "T04n0194_001:0115c29": "皆使決了救彼脆命，以彼愁憂故起歡喜之",
    "T04n0194_001:0116a01": "心，息意不起故去離惡法而成就善法。去邪",
    "T04n0194_001:0116a02": "就正，以是之故成其智慧力。以生死故欲斷",
    "T04n0194_001:0116a03": "望見至出要處，猶步世間故遊一切境界，",
    "T04n0194_001:0116a04": "究竟一切智原使至無為。",
    "T04n0194_001:0116a05": " 善住不移動，  無有生死畏，",
    "T04n0194_001:0116a06": " 即逮不還處，  消滅三界趣。",
    "T04n0194_001:0116a07": " 百劫所造行，  欲淨眾生類，",
    "T04n0194_001:0116a08": " 無有三世想，  爾能無悕望。",
    "T04n0194_001:0116a09": "[0116a09] 是菩薩行諦之時，彼名諦者心無有虛妄、言",
    "T04n0194_001:0116a10": "無有二，常娛樂其中，亦無彼此。數數樂彼，寤",
    "T04n0194_001:0116a11": "寐之中未曾調戲亦不妄語。又聞，昔有王，名",
    "T04n0194_001:0116a12": "須陀摩，於王宮生，統領四域法鼓遠振，&#x7FA3;",
    "T04n0194_001:0116a13": "臣人民無不聞者。生如此有德人，往詣池水",
    "T04n0194_001:0116a14": "浴洗，乘羽寶之車欲出城門。時有婆羅門，顏",
    "T04n0194_001:0116a15": "色端政聰明智慧，欲來乞寶。婆羅門即白王，",
    "T04n0194_001:0116a16": "自稱姓名舉手乞言。是時王聞乞&#x5303;言聲便",
    "T04n0194_001:0116a17": "懷歡喜，即報言：「止止尊者！須我還國當相救",
    "T04n0194_001:0116a18": "濟。」夫王之法言無有二，即詣彼池浴洗，洗已",
    "T04n0194_001:0116a19": "竟便欲還國。是時有翅飛鬼名羯摩沙波羅，",
    "T04n0194_001:0116a20": "現其恐怖，手執王身。是時彼王即自涕零。是",
    "T04n0194_001:0116a21": "時彼鬼觀彼王意：「云何大王何為啼哭有此",
    "T04n0194_001:0116a22": "愁憂之心？」時菩薩報言：「我無有此身想，唯我",
    "T04n0194_001:0116a23": "許婆羅門財寶，以是之故便懷愁憂。」是時彼",
    "T04n0194_001:0116a24": "鬼即報王言：「我未曾聞，此甚奇甚特之事世",
    "T04n0194_001:0116a25": "所希聞，為彼人民故來相試，若今設放王去，",
    "T04n0194_001:0116a26": "當復還不？」時王甚懷喜悅。是時彼鬼身有兩",
    "T04n0194_001:0116a27": "翅飛在虛空，觀其所說即放使去。是時菩薩",
    "T04n0194_001:0116a28": "還國，歡喜以財與彼婆羅門，實無有虛施，不",
    "T04n0194_001:0116a29": "有悔，有是審諦之言。是時國王即詣彼鬼所，",
    "T04n0194_001:0116b01": "自稱姓名，今已到此。是時彼鬼見王形貌即",
    "T04n0194_001:0116b02": "便驚怖，有是實言，王顏色不變。除去瞋怒無",
    "T04n0194_001:0116b03": "殺害意，便作是語：「甚奇甚特，未曾所聞。」說此",
    "T04n0194_001:0116b04": "偈言：",
    "T04n0194_001:0116b05": "「我堪飲惡毒，  洋銅灌口中，",
    "T04n0194_001:0116b06": " 利刀割其體，  誰敢害法王？",
    "T04n0194_001:0116b07": " 宿福生王族，  觀德無有比，",
    "T04n0194_001:0116b08": " 勇猛實不虛，  應相為國主。",
    "T04n0194_001:0116b09": " 我今當尊敬，  從王不復殺，",
    "T04n0194_001:0116b10": " 改往修善行，  眾生隨所樂。」",
    "T04n0194_001:0116b11": "[0116b11] 是時菩薩行柔和之時，彼心柔和有此名聲，",
    "T04n0194_001:0116b12": "言不卒暴，欲求法故常護彼意，未曾起怨惡、",
    "T04n0194_001:0116b13": "不生悕望，口不吐惡言，為愚癡故現其智慧，",
    "T04n0194_001:0116b14": "除心垢故皆悉稱名，無有若干吾我想，不隨",
    "T04n0194_001:0116b15": "幻。諸佛所擁護，於此獲如是德，亦無姦偽，如",
    "T04n0194_001:0116b16": "是之穢皆悉避之，於中得柔和之心，善根本",
    "T04n0194_001:0116b17": "具足，人所愛念，不惜身命，神仙所嘆譽。如是",
    "T04n0194_001:0116b18": "柔和觀彼善惡之報，彼智功德具足如所說。",
    "T04n0194_001:0116b19": "善本不斷貧窮之者，施以金銀珍寶除去諸",
    "T04n0194_001:0116b20": "穢。壽十歲時遭遇厄難，所欲自在亦不殺生，",
    "T04n0194_001:0116b21": "善身造業，心所生財、口所傳教、行所造業，除",
    "T04n0194_001:0116b22": "去穢惡所覆蓋者。爾時諸比丘世間有身已",
    "T04n0194_001:0116b23": "得休息，非己所有悉盡無餘，如是已盡，以是",
    "T04n0194_001:0116b24": "之故當去離染著。前世所造者，彼已盡更不",
    "T04n0194_001:0116b25": "復造，已斷根本苦休壞敗。如是說已，作是法",
    "T04n0194_001:0116b26": "住於此深妙法中，如手執輪六月不懈，諸佛",
    "T04n0194_001:0116b27": "世尊皆悉覺知皆悉成就。於是便說偈言：",
    "T04n0194_001:0116b28": "「不造諛諂意，  覺知邪法業，",
    "T04n0194_001:0116b29": " 本亦不造此，  當作如是觀。",
    "T04n0194_001:0116c01": " 勇猛意如海，  柔和不麤穬，",
    "T04n0194_001:0116c02": " 頭面稽首禮，  無著世希有。」",
    "T04n0194_001:0116c03": "[0116c03] 是時菩薩慈孝於父母時，性有報恩恭敬承",
    "T04n0194_001:0116c04": "事，遠惡就善隨時供給，夙起夜寐瞻父母意",
    "T04n0194_001:0116c05": "無事不辦，所約教訓未曾違失。有如是柔和",
    "T04n0194_001:0116c06": "之心，以是之故有如是事，心所修行常自觀",
    "T04n0194_001:0116c07": "察當辦何事？所聞教誡尋即知之，常懷歡喜",
    "T04n0194_001:0116c08": "一切愛敬，念盡知父母之心，常念欲報恩，無",
    "T04n0194_001:0116c09": "麤穬言此無處所。又聞，昔者未成菩薩時為",
    "T04n0194_001:0116c10": "大象王，端正無雙，頭眼肌毛皆悉端正，觀無",
    "T04n0194_001:0116c11": "厭足，耳滿充備眾象中，長牙瓜方政有娛",
    "T04n0194_001:0116c12": "樂之心，脣齒純赤頭耳滿具，形體方圓極大",
    "T04n0194_001:0116c13": "高廣猶高山峻，行步庠序七處滿足猶青蓮",
    "T04n0194_001:0116c14": "花，行步庠序無所罣礙，龍女所生遊山澤中",
    "T04n0194_001:0116c15": "色如白雪，便為獵者所獲。將彼去時，是時山",
    "T04n0194_001:0116c16": "野樹木皆悉屈申，水自涌沸將至所止，與",
    "T04n0194_001:0116c17": "種種甘饌飲食亦不肯食。是時象師在前長",
    "T04n0194_001:0116c18": "跪叉手，白彼象言，便說此偈：",
    "T04n0194_001:0116c19": "「我本造善本，  降此神象來，",
    "T04n0194_001:0116c20": " 何為不肯食？  如有怨恨心。」",
    "T04n0194_001:0116c21": "[0116c21] 是時彼神象便答偈言：",
    "T04n0194_001:0116c22": "「我母無有目，  羸瘦懷愁惱，",
    "T04n0194_001:0116c23": " 憶彼不能食，  是故願見恕。",
    "T04n0194_001:0116c24": "[0116c24] 「於彼深山中，不食飢渴必當命終，甚痛甚苦",
    "T04n0194_001:0116c25": "毒，各當共別離，以是愁憂亦不能食亦不飲",
    "T04n0194_001:0116c26": "水。無有果蓏與我母者，二人俱當死。」作如",
    "T04n0194_001:0116c27": "是辛酸語已，時獵師便懷歡喜放使去。於彼",
    "T04n0194_001:0116c28": "拘薩羅國，有一止住處隱學士名曰睒施，行",
    "T04n0194_001:0116c29": "十善功德備具，持瓶行取水。是時拘薩羅國",
    "T04n0194_001:0117a01": "王出行遊獵，追逐麋鹿，於山中射。著，喚呼：「便",
    "T04n0194_001:0117a02": "憂父母，猶如飛鳥無有兩翅，父母年老目盲",
    "T04n0194_001:0117a03": "無所見，今被毒箭俱亦當死，父母修四等心。」",
    "T04n0194_001:0117a04": "便說此偈：",
    "T04n0194_001:0117a05": "「惟我父母老，  目冥無所&#x89A9;，",
    "T04n0194_001:0117a06": " 父母生子時，  欲得蒙其力。",
    "T04n0194_001:0117a07": " ◎自覺而覺人，  一切同自相，",
    "T04n0194_001:0117a08": " 如彼色聲聞，  智者自息意。",
    "T04n0194_001:0117a09": " 最勝愍萌類，  皆至彼道場，",
    "T04n0194_001:0117a10": " 起者盡滅度，  是世最妙義。」",
    "T04n0194_001:0117a11": "[0117a11] 最初發意名菩薩者，有如是眾行。消滅無明",
    "T04n0194_001:0117a12": "諸覆蓋者，一切無明皆使至有明，無有能除",
    "T04n0194_001:0117a13": "無明者；欲現有明智慧所修行，除其所覺者。",
    "T04n0194_001:0117a14": "如是菩薩觀察，是時於眾生類而行大慈。愍",
    "T04n0194_001:0117a15": "世間故發趣於道，皆是愛著亦不自任力勢；",
    "T04n0194_001:0117a16": "除其所覺者。如是菩薩觀察，是時於眾生類",
    "T04n0194_001:0117a17": "而起大慈。眾生為色所縛，為欲愛縛著，無能",
    "T04n0194_001:0117a18": "有解色者；除其智者。如是菩薩觀察，是時於",
    "T04n0194_001:0117a19": "眾生類而發大慈。眾生為陰怨憎二念相繫",
    "T04n0194_001:0117a20": "縛，無有能覺此；除其智者。如是菩薩觀察，是",
    "T04n0194_001:0117a21": "時於眾生類而起大慈。眾生為苦重擔為苦",
    "T04n0194_001:0117a22": "所害，無有能度此苦擔者；除其智者。如是菩",
    "T04n0194_001:0117a23": "薩觀察，是時於眾生類而發大慈。眾生類常",
    "T04n0194_001:0117a24": "懷恐懼，百苦并至無有能除其恐畏者；除其",
    "T04n0194_001:0117a25": "智者。如是菩薩觀察，是時於眾生類而起大",
    "T04n0194_001:0117a26": "慈。眾生之類遭遇飢饉渴愛無厭，無有能脫",
    "T04n0194_001:0117a27": "此飢饉者；除其智者。如是菩薩觀察，是時於",
    "T04n0194_001:0117a28": "眾生類而起大慈。眾生之類為因病所逼，一",
    "T04n0194_001:0117a29": "病動百病增，無有能脫此病者；除其智者。如",
    "T04n0194_001:0117b01": "是菩薩觀察。是時於眾生類而起大慈。眾生",
    "T04n0194_001:0117b02": "之類生老病死常自追身而厭患之，無有能",
    "T04n0194_001:0117b03": "脫此生老病死使至無為者；除其智者。如是",
    "T04n0194_001:0117b04": "菩薩觀察，是時於眾生類而起大慈。眾生之",
    "T04n0194_001:0117b05": "類眾事總猥著有常想，無有能除其總猥者；",
    "T04n0194_001:0117b06": "除其智者。如是菩薩觀察，是時於眾生類而",
    "T04n0194_001:0117b07": "起大慈。若眾生之類所為事不辦，志性荒亂，",
    "T04n0194_001:0117b08": "無有能究竟其事者；除其智者。如是菩薩觀",
    "T04n0194_001:0117b09": "察，是時於眾生類而起大慈。眾生之類貪著",
    "T04n0194_001:0117b10": "少味經歷眾苦，無有能脫此苦惱者；除其智",
    "T04n0194_001:0117b11": "者。如是菩薩觀察，是時於眾生類而起大慈。",
    "T04n0194_001:0117b12": "眾生之類常懷猶豫悕望，遠正就邪，無有能",
    "T04n0194_001:0117b13": "斷其狐疑者；除其智者。如是菩薩觀察，是時",
    "T04n0194_001:0117b14": "於眾生類而起大慈。眾生之類有若干見趣，",
    "T04n0194_001:0117b15": "無有能拔此見趣者；除其智者。如是菩薩觀",
    "T04n0194_001:0117b16": "察，是時於眾生類而起大慈。眾生之類塵垢",
    "T04n0194_001:0117b17": "著，不度彼岸，無能得度彼岸者；除其智者。如",
    "T04n0194_001:0117b18": "是菩薩觀察，是時於眾生類而起大慈。眾生",
    "T04n0194_001:0117b19": "之類三種火盛而為焚燒，無有能脫此法者，",
    "T04n0194_001:0117b20": "亦不能以法雨滅者；除其智者。如是菩薩觀",
    "T04n0194_001:0117b21": "察，是時於眾生類而起大慈。眾生之類輪轉",
    "T04n0194_001:0117b22": "生死無有休息，亦無有能得度彼岸者；除其",
    "T04n0194_001:0117b23": "智者。如是菩薩觀察，是時於眾生類而起大",
    "T04n0194_001:0117b24": "慈。眾生之類行垢所染著增益生本，無有能",
    "T04n0194_001:0117b25": "脫此生死者；除其智者。如是菩薩觀察，是時",
    "T04n0194_001:0117b26": "於眾生類而起大慈。眾生之類身處大嶮手",
    "T04n0194_001:0117b27": "攀脆繩，無能脫此脆繩者；除其智者。如是菩",
    "T04n0194_001:0117b28": "薩觀察，是時於眾生類而起大慈。眾生之類",
    "T04n0194_001:0117b29": "猶如桑虫子為行所驅逼，亦無有能脫此",
    "T04n0194_001:0117c01": "使流者；除其智者。如是菩薩觀察，是時於眾",
    "T04n0194_001:0117c02": "生類而起大慈。眾生之類發趣大生死常",
    "T04n0194_001:0117c03": "懷悕望，亦無能使還止者；除其智者。如是菩",
    "T04n0194_001:0117c04": "薩觀察，是時於眾生類而起大慈。眾生之類",
    "T04n0194_001:0117c05": "發趣惡道常懷欲行想，無有能安處正道者；",
    "T04n0194_001:0117c06": "除其智者。如是菩薩觀察，是時於眾生類而",
    "T04n0194_001:0117c07": "起大慈。眾生之類長夜自處幽冥無智之所，",
    "T04n0194_001:0117c08": "由無有能脫此邪道使處正智者；除其智者。",
    "T04n0194_001:0117c09": "如是菩薩觀察，是時於眾生類而發大慈。眾",
    "T04n0194_001:0117c10": "生之類不照見究竟見賢聖諦，無有能使見",
    "T04n0194_001:0117c11": "賢聖諦者；除其智者。如是菩薩觀察，是時於",
    "T04n0194_001:0117c12": "眾生類而起大慈。眾生之類長夜處流滯，無",
    "T04n0194_001:0117c13": "有能脫此流滯者；除其智者。如是菩薩觀察，",
    "T04n0194_001:0117c14": "是時於眾生類而起大慈。眾生之類無有閑",
    "T04n0194_001:0117c15": "靜，與種種趣相應，無有能脫此閑靜處者；除",
    "T04n0194_001:0117c16": "其智者。如是菩薩觀察，是時於眾生類而起",
    "T04n0194_001:0117c17": "大慈。眾生之類貪著結使長夜染著，無有能",
    "T04n0194_001:0117c18": "滅此結使者；除其智者。如是菩薩觀察，是時",
    "T04n0194_001:0117c19": "於眾生類而起大慈。眾生之類遭遇苦難志",
    "T04n0194_001:0117c20": "性荒亂，無有能使至解脫處者；除其智者。如",
    "T04n0194_001:0117c21": "是菩薩觀察，是時於眾生類而起大慈。眾生",
    "T04n0194_001:0117c22": "之類謂欲為淨內盛臭處，無有能脫此愛欲",
    "T04n0194_001:0117c23": "者；除其智者。如是菩薩觀察，是時於眾生類",
    "T04n0194_001:0117c24": "而起大慈。眾生之類謂欲為樂諸陰苦患，無",
    "T04n0194_001:0117c25": "有能曉第一之義至涅槃者；除其智者。如是",
    "T04n0194_001:0117c26": "菩薩觀察，是時於眾生類而起大慈。眾生之",
    "T04n0194_001:0117c27": "類著有常想謂不移動，無有能示涅槃之路",
    "T04n0194_001:0117c28": "者；除其智者。如是菩薩觀察，是時於眾生",
    "T04n0194_001:0117c29": "類而起大慈。眾生之類計吾我想不解法數，",
    "T04n0194_001:0118a01": "無有能分別法者；除其智者。如是菩薩觀察，",
    "T04n0194_001:0118a02": "是時於眾生類而起大慈。眾生之類不得救",
    "T04n0194_001:0118a03": "護厭患於涅槃，猶如大狗常守死屍、馳走東",
    "T04n0194_001:0118a04": "西無有休息，愚癡所為今亦如是，與彼狗無",
    "T04n0194_001:0118a05": "異自無性行，馳走東西不解涅槃義，陰蓋所",
    "T04n0194_001:0118a06": "覆不悉觀察。菩薩起勇猛意使至彼道。便有",
    "T04n0194_001:0118a07": "是偈：",
    "T04n0194_001:0118a08": "「多有眾生類，  流轉生死淵，",
    "T04n0194_001:0118a09": " 觀此艱難苦，  安處至涅槃。",
    "T04n0194_001:0118a10": " 陰雲所覆蓋，  無光處幽冥，",
    "T04n0194_001:0118a11": " 智者皆現世，  除雲使光出。」",
    "T04n0194_001:0118a12": "[0118a12] 爾時菩薩而行此檀，最初始時興起法想，甘",
    "T04n0194_001:0118a13": "饌香美饒益眾生，隨時相應，與第一義相應，",
    "T04n0194_001:0118a14": "心無悕愛味成就充滿除去眾結，亦無所遠",
    "T04n0194_001:0118a15": "離。不逆乞者，施已無變悔之心，皆是曩昔施",
    "T04n0194_001:0118a16": "行功德使彼無結著。為眾人荷負重擔，皆棄",
    "T04n0194_001:0118a17": "結使，如今日之施，成其所願，欲使眾生所欲",
    "T04n0194_001:0118a18": "皆獲。從小已來無種種害意，忍諸種種穢患，",
    "T04n0194_001:0118a19": "施功德漸漸厚，導引人民而作船師，數數不",
    "T04n0194_001:0118a20": "廢於施，常好惠施內自清淨外現穢相，不達",
    "T04n0194_001:0118a21": "一切者，謂一切眾生除去憍慢無懈惓心。施",
    "T04n0194_001:0118a22": "心遂增，顏色和悅無有怨恨，不自稱譽亦不",
    "T04n0194_001:0118a23": "自下，愛樂眾生，一切所有皆悉惠施，義所成",
    "T04n0194_001:0118a24": "辦。合集人民，數數惠施無變悔心，心意喜悅，",
    "T04n0194_001:0118a25": "嘆譽布施果報遠徹。以金銀珍寶、車璩馬瑙、",
    "T04n0194_001:0118a26": "車乘男女城郭皆悉惠施，內無慳嫉。愛彼信",
    "T04n0194_001:0118a27": "施，欲充滿彼悕望具足，欲使彼施果皆悉牢",
    "T04n0194_001:0118a28": "固，欲使彼乘船得度，以彼施故具足此義。觀",
    "T04n0194_001:0118a29": "察施果捐棄諸結，眾生貪著除去使無邪見，",
    "T04n0194_001:0118b01": "除去慳貪，隨時生依法雨而雨，是故歸命。",
    "T04n0194_001:0118b02": "「金銀珍寶施，  車璩馬瑙珠，",
    "T04n0194_001:0118b03": " 瞻彼無厭足，  今禮釋師子。",
    "T04n0194_001:0118b04": " 象馬及天金，  色最為第一，",
    "T04n0194_001:0118b05": " 能施和顏色，  歸命解脫者。",
    "T04n0194_001:0118b06": " 車寶為第一，  珍寶所瓔珞，",
    "T04n0194_001:0118b07": " 顏色皆和悅。  妻子及男女，",
    "T04n0194_001:0118b08": " 金&#x9262;盛滿銀，  或盛滿碎金，",
    "T04n0194_001:0118b09": " 彼以歡喜施，  誰勝毘沙門？",
    "T04n0194_001:0118b10": " 和悅以自施，  如果茂盛好，",
    "T04n0194_001:0118b11": " 歡喜而惠施，  彼滿三世界。",
    "T04n0194_001:0118b12": " 男女極端政，  婦身及頭目，",
    "T04n0194_001:0118b13": " 為世而惠施，  誰與此施等？",
    "T04n0194_001:0118b14": " 檀施無過此，  天人所不及，",
    "T04n0194_001:0118b15": " 猶如彼上人，  意大海無底。」",
    "T04n0194_001:0118b16": "[0118b16] 彼菩薩修行戒時，於彼戒非為無戒，及身口",
    "T04n0194_001:0118b17": "所行、心所起甘露之法，如彼花果擁護其根",
    "T04n0194_001:0118b18": "必生果實於彼而得，皆是人所行。猶如彼士，",
    "T04n0194_001:0118b19": "殺生、不與取、婬逸及諸放恣，菩薩不飲酒，於",
    "T04n0194_001:0118b20": "諸戒智慧皆悉具足，除去非戒。於道場而常",
    "T04n0194_001:0118b21": "三昧，遠離犯戒，亦不有殺意，物性皆清淨。受",
    "T04n0194_001:0118b22": "彼信施，數數厚味亦無所犯。內無所缺，去不",
    "T04n0194_001:0118b23": "就有亦不敷花，依見不腐敗無穢，不造新穢",
    "T04n0194_001:0118b24": "果，所種有新善，眠悟無愁。彼眾生色最第一，",
    "T04n0194_001:0118b25": "由彼功德故善香遠布。受信施故意常牢固，",
    "T04n0194_001:0118b26": "諸根具足故無所壞敗，智慧住不移故無所",
    "T04n0194_001:0118b27": "不壞，緣彼人故有所增益。為彼人故擔負苦",
    "T04n0194_001:0118b28": "惱，因善法故有其處所，無愁惱亦無所染，以",
    "T04n0194_001:0118b29": "形貌故有服飾，為彼人故有其財寶，無限無",
    "T04n0194_001:0118c01": "量無有窮盡，從初發意未曾變悔，況復菩薩",
    "T04n0194_001:0118c02": "禁戒成就？於是便說此偈：",
    "T04n0194_001:0118c03": "「上下及四方，  諸有聞戒香，",
    "T04n0194_001:0118c04": " 皆悉等具足，  遠欲為最要。",
    "T04n0194_001:0118c05": " 親近善知識，  善者作功德，",
    "T04n0194_001:0118c06": " 善色無有比，  戒香第一福。",
    "T04n0194_001:0118c07": " 諸穢悉休息，  覺我無有我，",
    "T04n0194_001:0118c08": " 最勝後第七，  我今當自禮。」",
    "T04n0194_001:0118c09": "[0118c09] 若復菩薩行精進時，然彼心有所緣，心亦無",
    "T04n0194_001:0118c10": "懈惓，出家不可障斷，為眾生故而出家，不移",
    "T04n0194_001:0118c11": "動故有其力緣，種種眾生有其精進，不可勝",
    "T04n0194_001:0118c12": "故有其忍，有所長益故示現於世，有其功德",
    "T04n0194_001:0118c13": "故示現眾生。攝其心意故彼意不移動，為船",
    "T04n0194_001:0118c14": "師故得到彼岸，以定故不亂，發意躇步則有",
    "T04n0194_001:0118c15": "所度，以彼眾生故成其所願，欲成道故施象",
    "T04n0194_001:0118c16": "馬寶車。是時菩薩，於彼眾生有是精進，其有",
    "T04n0194_001:0118c17": "聞精進名者發趣於道，一身之中所作功德",
    "T04n0194_001:0118c18": "不可限量，況復如來無數阿僧祇劫所作功",
    "T04n0194_001:0118c19": "德？端坐道場時降伏外道，經歷生死以精進",
    "T04n0194_001:0118c20": "意除去愁憂。",
    "T04n0194_001:0118c21": " 精進最第一，  歸命法王主，",
    "T04n0194_001:0118c22": " 於佛善自覺，  今歸命無等。",
    "T04n0194_001:0118c23": " 彼尊為第一，  法鼓聲遠布，",
    "T04n0194_001:0118c24": " 於覺覺自覺，  是故歸無著。",
    "T04n0194_001:0118c25": "[0118c25] 若復菩薩行忍時，無畏無所懼無所染，不觀",
    "T04n0194_001:0118c26": "彼果報，有其力勢擁護眾生常遠離惡數。志",
    "T04n0194_001:0118c27": "性剛強自省己過，一切眾生皆懷恐怖，使無",
    "T04n0194_001:0118c28": "恐怖示彼戒律，亦為一切眾生降伏麤穬，去",
    "T04n0194_001:0118c29": "不善語慈愍眾生。彼無量無限依眾生語，設",
    "T04n0194_001:0119a01": "有所聞及諸至道&#x8FF9;微妙第一，猶如華果未",
    "T04n0194_001:0119a02": "常不敷華，為風所吹動，山巖處穴採取諸花香",
    "T04n0194_001:0119a03": "味種種色處所福德音響，眾生之類皆悉喜",
    "T04n0194_001:0119a04": "聞，猶如蜂王採諸花味以用作蜜，及諸小蜂",
    "T04n0194_001:0119a05": "而作蜜者，及諸泉源處處流溢，及諸那陀園",
    "T04n0194_001:0119a06": "快樂無比。有罵詈所為成辦，諸求&#x546A;術為彼",
    "T04n0194_001:0119a07": "示慚愧，眾生修行道者為厄難者而作救護，",
    "T04n0194_001:0119a08": "名曰忍辱仙人。是時迦藍浮王往入深山欲",
    "T04n0194_001:0119a09": "獵麋鹿，適入山中見此忍辱仙人便前跪問：",
    "T04n0194_001:0119a10": "「在此深山為求何道？」忍答曰：「求忍。」是時大王",
    "T04n0194_001:0119a11": "不自觀察，亦不觀察行，欲有所試，即時便作",
    "T04n0194_001:0119a12": "是說：「我今當截汝手&#x811A;。」即截彼仙人手&#x811A;。復",
    "T04n0194_001:0119a13": "作是問：「汝今為求何道？」是時忍答言：「我求忍",
    "T04n0194_001:0119a14": "辱道。」即時嘆譽忍辱之德。是時大王倍懷瞋",
    "T04n0194_001:0119a15": "恚欲傷害其命。是時仙人已截手&#x811A;，便作誓",
    "T04n0194_001:0119a16": "願言：「使我世世勿懷瞋恚亦不有瞋恚。於彼",
    "T04n0194_001:0119a17": "大王解知諸法皆悉虛空。」復有異仙，人往至",
    "T04n0194_001:0119a18": "彼仙人所而作是問：「云何神仙不起瞋恚於",
    "T04n0194_001:0119a19": "彼王耶？」若行此忍辱之時，有此大忍辱之力，",
    "T04n0194_001:0119a20": "當於爾時不起瞋恚之意，觀此血色亦不變",
    "T04n0194_001:0119a21": "易。是時護世四天王往詣彼仙人住處，是時",
    "T04n0194_001:0119a22": "提頭賴吒頭面作禮便作是問：「我今欲殺",
    "T04n0194_001:0119a23": "迦藍浮王為可爾不？」作是語已，是時仙人默",
    "T04n0194_001:0119a24": "然不對。時第二天王復作是問：「我今當殺",
    "T04n0194_001:0119a25": "彼男女大小及城郭人民皆悉蕩盡。」作是語",
    "T04n0194_001:0119a26": "已，是時仙人默然不對。是時毘樓[卄/披]叉王復",
    "T04n0194_001:0119a27": "作是問：「我取彼境界國土所有人民盡取殺",
    "T04n0194_001:0119a28": "之，願見聽許。」是時仙人默然不對。是時毘沙",
    "T04n0194_001:0119a29": "門王復作是問：「我欲取彼境界國土移著他",
    "T04n0194_001:0119b01": "方，願見聽許。」是時仙人歡喜歎譽忍辱之德，",
    "T04n0194_001:0119b02": "便說此偈：",
    "T04n0194_001:0119b03": "「截頭目手足，  不起怨惡意，",
    "T04n0194_001:0119b04": " 所有盡施彼，  況當於世間？」",
    "T04n0194_001:0119b05": "[0119b05] 是時護世天王復作是問：「云何仙人欲求何",
    "T04n0194_001:0119b06": "等道？」是時仙人答曰：",
    "T04n0194_001:0119b07": "「欲使彼王身，  無有惡行報，",
    "T04n0194_001:0119b08": " 彼王雖兇暴，  憂彼不自憂。」",
    "T04n0194_001:0119b09": "[0119b09] 若菩薩修行三昧時，設入彼三昧有所緣心，",
    "T04n0194_001:0119b10": "未曾忘失亦不放逸，專其一心，若復不慇懃",
    "T04n0194_001:0119b11": "求方便，亦不受諸行，解諸法味不著於法，於",
    "T04n0194_001:0119b12": "彼地中亦無結使。彼三昧之中清淨無瑕穢，",
    "T04n0194_001:0119b13": "伏外敵無怯弱，一心解其氣味，心無所著，降",
    "T04n0194_001:0119b14": "伏志性未曾懈惓，成其所行。得三昧歡喜根，",
    "T04n0194_001:0119b15": "精進不移念不錯亂，一劫所修覺知道品，念",
    "T04n0194_001:0119b16": "猗歡喜勇猛所獲，皆依猗智漸漸得歡樂",
    "T04n0194_001:0119b17": "處。然菩薩行於彼三昧行時，起三昧善行，已",
    "T04n0194_001:0119b18": "辦三昧善行，若行若住未曾失之。彼以有此",
    "T04n0194_001:0119b19": "行，善法具足，起諸善行，諸所求皆悉現在前。",
    "T04n0194_001:0119b20": "設心有愁憂，漸降伏其意，使不忘失思惟增",
    "T04n0194_001:0119b21": "益增益善。若心放逸，復思惟善法，若心懷愁",
    "T04n0194_001:0119b22": "憂緣縛所繫，即能思惟彼解脫善。於己境界",
    "T04n0194_001:0119b23": "威儀悉善，為人演說亂想穢病及餘種三昧，",
    "T04n0194_001:0119b24": "諸功德具足三昧，彼處彼處三昧行報之果",
    "T04n0194_001:0119b25": "實最為善行，猶如青青樹木現淨解脫，及餘",
    "T04n0194_001:0119b26": "青黃白黑皆隨彼三昧來往無所罣礙。欲以",
    "T04n0194_001:0119b27": "三昧力火聚日光無所不照，彼得天眼亦復",
    "T04n0194_001:0119b28": "如是晝夜徹照，亦復得天耳徹聽，有如是之",
    "T04n0194_001:0119b29": "力。彼菩薩得是三昧無限無量不可稱計，盡",
    "T04n0194_001:0119c01": "由三昧之力，亦由思惟，由不懈怠，由智慧明",
    "T04n0194_001:0119c02": "知卷知舒，亦由悕望三昧，由去離惡相，由逆",
    "T04n0194_001:0119c03": "順三昧力。如是眾想是彼三昧所生，彼彼總",
    "T04n0194_001:0119c04": "持門成三昧，所適之處亦無疲惓，求其方便",
    "T04n0194_001:0119c05": "不堅固三昧故而行三昧，為一切欲故降伏",
    "T04n0194_001:0119c06": "心意，善擁護思惟亦不錯亂，隨意自在，不說",
    "T04n0194_001:0119c07": "人過，無量無限無有窮盡。於今三昧斷諸狐",
    "T04n0194_001:0119c08": "疑，放種種光明，依一切善法；諸結使淨，數數",
    "T04n0194_001:0119c09": "習三昧，依一切善法。於是便說此偈：",
    "T04n0194_001:0119c10": "「獲此解脫心，  三昧無罣礙，",
    "T04n0194_001:0119c11": " 新頭趣大海，  駛流難可制。",
    "T04n0194_001:0119c12": " 若意有所欲，  心亦不移轉，",
    "T04n0194_001:0119c13": " 欲斷境界水，  皆是根門行。",
    "T04n0194_001:0119c14": " 我於百年中，  擔負父母行，",
    "T04n0194_001:0119c15": " 不充我所願，  能報父母恩。",
    "T04n0194_001:0119c16": " 已得將護彼，  指授父母處，",
    "T04n0194_001:0119c17": " 能覺知如是，  世之所悕有。」",
    "T04n0194_001:0119c18": "[0119c18] 是時菩薩行堅固心時，收攝解脫有如是方",
    "T04n0194_001:0119c19": "便，彼有勇猛意，所為無罣礙，不為人所制，持",
    "T04n0194_001:0119c20": "是故當方便求。昔聞阿蘭迦蘭起諸禪定，捨",
    "T04n0194_001:0119c21": "彼禪已，更求三耶三佛無上道，便往行南半",
    "T04n0194_001:0119c22": "由旬，中詣彼空閑處作種種苦行，噉果飲水",
    "T04n0194_001:0119c23": "著純黑皮衣，在樹下結加趺坐，或時飲水或",
    "T04n0194_001:0119c24": "時食果蓏或時服氣，作如是苦行，於草上臥，",
    "T04n0194_001:0119c25": "或以灰自擁，樂著於彼三宿之中顏色不變",
    "T04n0194_001:0119c26": "易，九日之中禮跪祠火。諸放逸者隨彼言教，",
    "T04n0194_001:0119c27": "或時祠天頭目漸羸，兩臂露現，或翹一足身",
    "T04n0194_001:0119c28": "體僂曲，亦不盜竊以法自樂。於彼苦行求道，",
    "T04n0194_001:0119c29": "亦不飲食，皮骨相連身日日極，身黑面色萎",
    "T04n0194_001:0120a01": "黃，猶如箜篌內無有實，肋脊悉現，形有百變",
    "T04n0194_001:0120a02": "不可觀省，少壯之貌永無復有，猶如老象無",
    "T04n0194_001:0120a03": "所任施，坐臥行步而無有力亦不能語，雖復",
    "T04n0194_001:0120a04": "貪命不久在世。當於爾時，天使已至彼所住",
    "T04n0194_001:0120a05": "之處，為設方便，有如是若干變化。彼為法故，",
    "T04n0194_001:0120a06": "寤寐不失其節，如是求解脫不顧其身，於是",
    "T04n0194_001:0120a07": "便說偈言：",
    "T04n0194_001:0120a08": "「設我當融爛，  人身分為百，",
    "T04n0194_001:0120a09": " 又無瞋恚想，  眾生至無異。",
    "T04n0194_001:0120a10": " 彼意何可貪？  苦惱無數變，",
    "T04n0194_001:0120a11": " 有計吾我想，  眠與死何異？」",
    "T04n0194_001:0120a12": "[0120a12] 是時菩薩多聞之時，所謂聞名者自稱揚其",
    "T04n0194_001:0120a13": "德最為第一，息心眾人所敬待。志性不亂，所",
    "T04n0194_001:0120a14": "聞能持，聞持具足亦不忘失，觀察其義除去",
    "T04n0194_001:0120a15": "憍慢，有如是之業與智相應，今悉聞知，以智",
    "T04n0194_001:0120a16": "無懈惓，恭敬於師長，所願自在。若飢虛者起",
    "T04n0194_001:0120a17": "大慈悲，降伏大外道，無所罣礙亦無塵垢，於",
    "T04n0194_001:0120a18": "異剎土現其道行，不為愛欲所染著，起方便",
    "T04n0194_001:0120a19": "意為世人民，欲使解脫。爾時菩薩有如是慈",
    "T04n0194_001:0120a20": "心，一切智所因，皆是方便所起。於是便說此偈：",
    "T04n0194_001:0120a21": "「彼聞若干響，  其色無有變，",
    "T04n0194_001:0120a22": " 牢固不久存，  況我今日身？",
    "T04n0194_001:0120a23": " 最初受此法，  有信於世尊，",
    "T04n0194_001:0120a24": " 便生大智慧，  除去諸結使。」",
    "T04n0194_001:0120a25": "[0120a25] 爾時菩薩行恩之時，識其恩德亦不忘失，便",
    "T04n0194_001:0120a26": "有是智慧，欲報其恩造少功德，永以不忘失",
    "T04n0194_001:0120a27": "亦不永盡，猶如種少穀子終身不忘失。昔者",
    "T04n0194_001:0120a28": "菩薩欲求無上道時，在一閑靜之處，有鸚鵡",
    "T04n0194_001:0120a29": "菩薩常處彼樹。爾時有風吹彼樹木相切",
    "T04n0194_001:0120b01": "磨，磨便有火出，火漸熾盛遂及山巖，諸生青",
    "T04n0194_001:0120b02": "青樹木火悉焚燒，有&#x6B1D;&#x70DF;起，色極自熾亦不",
    "T04n0194_001:0120b03": "時滅，猶如日光塵&#x70DF;俱起，大小樹木皆悉被",
    "T04n0194_001:0120b04": "燒無有遺餘，猶如天地融爛時，須臾之間聞",
    "T04n0194_001:0120b05": "見者皆為恐怖，所焚燒物隨時便盡，諸樹木",
    "T04n0194_001:0120b06": "皆悉盡。爾時菩薩為鸚鵡身，一夜之中便作",
    "T04n0194_001:0120b07": "是思惟：「猶如飛鳥止此樹木，當有返復之心，",
    "T04n0194_001:0120b08": "與彼相應便起恩意，況當我等長夜處其中，",
    "T04n0194_001:0120b09": "亦不能得滅此火？我今政是時。」現其威力往",
    "T04n0194_001:0120b10": "詣大海中，以兩翅而取其水，在彼火上而灑",
    "T04n0194_001:0120b11": "其火，或以翅灑或以口灑，東西馳奔。是時有",
    "T04n0194_001:0120b12": "神便說此偈：",
    "T04n0194_001:0120b13": "「此火甚熾盛，  煙雲不可近，",
    "T04n0194_001:0120b14": " 雖有此善心，  亦不能得滅。」",
    "T04n0194_001:0120b15": "[0120b15] 是時菩薩鸚鵡語彼天言：",
    "T04n0194_001:0120b16": "「我處此山中，  未曾失其恩，",
    "T04n0194_001:0120b17": " 云何當捨去，  使火燒此林？",
    "T04n0194_001:0120b18": " 今我有此力，  意欲滅此火，",
    "T04n0194_001:0120b19": " 不空居此山，  欲得報其恩。」",
    "T04n0194_001:0120b20": "[0120b20] 爾時樹神復作是說：",
    "T04n0194_001:0120b21": "「此鳥有恩慈，  其色甚端正，",
    "T04n0194_001:0120b22": " 此是應人法，  世之所希有。」",
    "T04n0194_001:0120b23": "[0120b23] 爾時天神作是思惟，便語彼鸚鵡菩薩言：",
    "T04n0194_001:0120b24": "「知汝有恩慈，  為汝當滅火，",
    "T04n0194_001:0120b25": " 相愍有此心，  我當速滅火。",
    "T04n0194_001:0120b26": " 爾時有大雲，  愍彼鸚鵡故，",
    "T04n0194_001:0120b27": " 今當滅此火，  使彼願獲果。」",
    "T04n0194_001:0120b28": "[0120b28] 況當成等正覺？於是便說此偈：",
    "T04n0194_001:0120b29": "「如來在彼時，  有此恩慈心，",
    "T04n0194_001:0120c01": " 諸有發歡喜，  天人所供養。",
    "T04n0194_001:0120c02": " 以能到彼岸，  遠離生老病，",
    "T04n0194_001:0120c03": " 篤信已牢固，  統攝十方國。」",
    "T04n0194_001:0120c04": "[0120c04] 爾時菩薩著袈裟時，為世人軌則，為眾生等",
    "T04n0194_001:0120c05": "變俗就道，此是大幢蓋。如是捨國王妻子，出",
    "T04n0194_001:0120c06": "家學道以度諸狐疑。是時菩薩著袈裟時，有",
    "T04n0194_001:0120c07": "如是增益功德，曾聞過去三耶三佛，遊在園觀",
    "T04n0194_001:0120c08": "花果茂盛欲得出家。於彼園中人民遊行，有",
    "T04n0194_001:0120c09": "佛出世觀無厭足，人民熾盛，於彼園中無有",
    "T04n0194_001:0120c10": "眾音。著袈裟三色清明，耳嚮解脫聲音柔和，",
    "T04n0194_001:0120c11": "壽有限齊一切自歸，為一切苦故降伏瞋恚，",
    "T04n0194_001:0120c12": "色如赤銅，盡力喘息煙風起，見色已便作是",
    "T04n0194_001:0120c13": "說：「然與我心相應起此心，是我解脫。」是時護",
    "T04n0194_001:0120c14": "袈裟有眾功德，捨彼瑕穢，緣是之故便說此偈：",
    "T04n0194_001:0120c15": "「亦不自識名，  與彼而相應，",
    "T04n0194_001:0120c16": " 亦不善浴洗，  降伏故來此，",
    "T04n0194_001:0120c17": " 速降伏彼果，  割己無所惜，",
    "T04n0194_001:0120c18": " 口作善言教，  必當自壞敗，",
    "T04n0194_001:0120c19": " 雖復作此觀，  與我說是義，",
    "T04n0194_001:0120c20": " 我當惠施彼，  忍此苦惱業。」",
    "T04n0194_001:0120c21": "[0120c21] 已自割己降伏其心，便作是語而說此偈：",
    "T04n0194_001:0120c22": "「莫作苦惱患，  有如是慳嫉，",
    "T04n0194_001:0120c23": " 此果雖復小，  惡報無有限。」",
    "T04n0194_001:0120c24": "[0120c24] 爾時菩薩樂閑居靜處，於彼園觀，清淨無眾",
    "T04n0194_001:0120c25": "亂亦無眾事，行到彼者皆懷恐怖，心所愛樂，",
    "T04n0194_001:0120c26": "曾聞有仙人所居處，極妙無比，廣說如上。仙",
    "T04n0194_001:0120c27": "人所住處，彼所有眾事皆盡無餘，遠此園觀",
    "T04n0194_001:0120c28": "去。當於爾時未定阿惟三佛菩薩為兔身，是",
    "T04n0194_001:0120c29": "時兔依仙人住。時兔見仙人下山，便以偈語",
    "T04n0194_001:0121a01": "仙人言：",
    "T04n0194_001:0121a02": "「人身處世間，  極妙無有比，",
    "T04n0194_001:0121a03": " 已得生人間，  應處山林園。",
    "T04n0194_001:0121a04": " 善哉此仙人，  善色面親近，",
    "T04n0194_001:0121a05": " 無有眾瑕惡，  心自能降伏。",
    "T04n0194_001:0121a06": " 殺害之所起，  自知齊限量，",
    "T04n0194_001:0121a07": " 能自降伏心，  無有境界想。",
    "T04n0194_001:0121a08": "[0121a08] 「已捨境界可食我，為出家故求解脫道，心意",
    "T04n0194_001:0121a09": "決了莫捨甘露，去彼悕望意功德同處山林，",
    "T04n0194_001:0121a10": "有如是三昧意無眾亂。已處此山林，當樂此",
    "T04n0194_001:0121a11": "山林，如夜月照明、日照於晝，能仁有恩慈應",
    "T04n0194_001:0121a12": "住此山林。然仙人少壯時，於彼山林中而居",
    "T04n0194_001:0121a13": "住，今年已老，何緣捨此去？」時是仙人便作",
    "T04n0194_001:0121a14": "是語：「自伏其心。」倍復歡喜而作是語：「若仙人",
    "T04n0194_001:0121a15": "去者，誰當樂此住？」菩薩兔便說此偈：",
    "T04n0194_001:0121a16": "「我今無此豆，  粳米及餘穀，",
    "T04n0194_001:0121a17": " 心能自降伏，  願住此山林。」",
    "T04n0194_001:0121a18": "[0121a18] 爾時成阿惟三佛遂住於彼，照明於世間，樂",
    "T04n0194_001:0121a19": "彼閑居，以是之故當住彼山林。便說此偈：",
    "T04n0194_001:0121a20": "「境界甚庠序，  山林行苦業，",
    "T04n0194_001:0121a21": " 常樂居閑靜，  當自思惟行。",
    "T04n0194_001:0121a22": " 解脫身功德，  心意常和悅，",
    "T04n0194_001:0121a23": " 智慧極微妙，  當親近山林。」",
    "T04n0194_001:0121a24": "[0121a24] 爾時菩薩有此親友之心，常懷慈心，自省所",
    "T04n0194_001:0121a25": "生如實所生，如所聞有山林中廣說如契",
    "T04n0194_001:0121a26": "經，便作是念：「此山林無有眾果，諸法解脫以",
    "T04n0194_001:0121a27": "忍法解脫。」是時菩薩長夜之中有此慈心，諸",
    "T04n0194_001:0121a28": "法解脫，於彼人民無所觸嬈。於彼端坐思惟",
    "T04n0194_001:0121a29": "不移動，鳥巢頂上，覺知鳥在頂上乳，恒恐",
    "T04n0194_001:0121b01": "懷怖懼卵墜落，身不移動。是時便觀察，便捨",
    "T04n0194_001:0121b02": "身而行彼處不動，善慇懃力生，樂攝彼。是時",
    "T04n0194_001:0121b03": "鳥已生翅，已生翅未能飛，終不捨去。今行此",
    "T04n0194_001:0121b04": "慈竟有何奇亦不恐怖，眾生亦未曾為。如是",
    "T04n0194_001:0121b05": "自知，便說此偈：",
    "T04n0194_001:0121b06": "「彼能辦此事，  故于人中大，",
    "T04n0194_001:0121b07": " 亦不觸嬈彼，  此德無有上。",
    "T04n0194_001:0121b08": " 是故彼世尊，  最為第一神，",
    "T04n0194_001:0121b09": " 故在道場處，  功德自備具。」",
    "T04n0194_001:0121b10": "[0121b10] 是時菩薩行悲時，自有力勢堪負重擔求一處",
    "T04n0194_001:0121b11": "所，一切眾生我當度脫之增益功德，於諸苦",
    "T04n0194_001:0121b12": "脫無力者除世愁憂，無救護者為作救護，無",
    "T04n0194_001:0121b13": "悕望者為作悕望，無力勢者為作力勢。諸疾",
    "T04n0194_001:0121b14": "病者為作醫王，為老者示現少壯意，為少者",
    "T04n0194_001:0121b15": "示現有力。曾聞世尊行道之時，無數比丘前",
    "T04n0194_001:0121b16": "後圍繞，火焚燒園觀時，比丘見大火煙起，",
    "T04n0194_001:0121b17": "各馳走向世尊，或有嘆譽世尊者於如來前",
    "T04n0194_001:0121b18": "住。彼諸比丘住如來前觀者，於是便說此偈：",
    "T04n0194_001:0121b19": "「如我無疇匹，  三世功德具，",
    "T04n0194_001:0121b20": " 以此至誠語，  使惡速休息。」",
    "T04n0194_001:0121b21": "[0121b21] 說是偈已，是火聚火即休息。是時諸比丘嘆",
    "T04n0194_001:0121b22": "未曾有，皆是世尊之恩力，歡喜於如來，各各",
    "T04n0194_001:0121b23": "嘆說此偈，言未曾有。世尊告曰：「諸比丘在一閑",
    "T04n0194_001:0121b24": "靜處，種種境界若干種色，當於爾時我未成",
    "T04n0194_001:0121b25": "於等正覺，爾時我為桎梏羅瞿也。從彼生",
    "T04n0194_001:0121b26": "已來，年少自在，好施於人，求微妙行。當於爾",
    "T04n0194_001:0121b27": "時，褰荼國界人民熾盛土地豐熟，多竹林葦",
    "T04n0194_001:0121b28": "樹木高峻，時火所燒極熾盛漸及山澤，有如",
    "T04n0194_001:0121b29": "是之變，廣說如契經。爾時有群鳥眾，各各產",
    "T04n0194_001:0121c01": "乳，翅羽未生，或有翅始生者，或有墮地者，或",
    "T04n0194_001:0121c02": "有破頭尾者，亦不堪任飛，或有飢餓者，見彼",
    "T04n0194_001:0121c03": "火熾盛各欲飛去。我爾時見此火已，亦不護",
    "T04n0194_001:0121c04": "身，無數百千劫功德有如是護心。我爾時於",
    "T04n0194_001:0121c05": "彼清淨便發此心，使此眾生脫此大患。爾時",
    "T04n0194_001:0121c06": "我便滅此火，火即時滅。我爾時於彼園滅此",
    "T04n0194_001:0121c07": "火行此悲心，況我今日成大悲？今日火當滅。」",
    "T04n0194_001:0121c08": "於是世尊便說此偈：",
    "T04n0194_001:0121c09": "「由少之所生，  本觀一切變，",
    "T04n0194_001:0121c10": " 一切皆悉壞，  慈哀於眾生。」",
    "T04n0194_001:0121c11": "[0121c11] 彼火即得滅，火滅未久，以智慧明滅世人火。",
    "T04n0194_001:0121c12": "爾時菩薩為生死故，菩薩欲生時，救濟眾生",
    "T04n0194_001:0121c13": "觀生苦本，曾聞空靜山林之中，有烏鹿鴿蛇",
    "T04n0194_001:0121c14": "在彼止。於彼有仙人菩薩，常處其中食果飲",
    "T04n0194_001:0121c15": "水。爾時烏往詣彼仙人所，在一面立，便作是",
    "T04n0194_001:0121c16": "說：「世有何苦？」爾時烏便作是言：「飢為最苦，由",
    "T04n0194_001:0121c17": "何因緣而生此苦？我等各各自當陳說。身體",
    "T04n0194_001:0121c18": "疲極煩熾諸根不定，口不能言耳無所聞，常",
    "T04n0194_001:0121c19": "懷思想，是故飢最為苦。此苦患身火所燒，由",
    "T04n0194_001:0121c20": "此飢饉此病難療，共相牽連，皆有如是之苦。」",
    "T04n0194_001:0121c21": "是時鹿便作是語：「驚怖為苦，所謂驚怖者，身",
    "T04n0194_001:0121c22": "在獨處見獵師常懷驚怖，身心之穢常恐無",
    "T04n0194_001:0121c23": "此身，復畏獵師欲殺害己。此身有何牢？要住",
    "T04n0194_001:0121c24": "無常處馳走東西。此驚怖者由何而生？常有",
    "T04n0194_001:0121c25": "此念：『彼一切有是行，捨離一切身，我等有此",
    "T04n0194_001:0121c26": "身，常懷驚怖須臾不寧，皆是本所造壞敗之",
    "T04n0194_001:0121c27": "苦，有如是驚怖。』以是之故，驚怖為苦。」是時鴿",
    "T04n0194_001:0121c28": "便作是語：「欲最為苦，更樂其中心境界淨，思",
    "T04n0194_001:0121c29": "惟所處無脫此欲患。此欲猶如火，亦如脂酥",
    "T04n0194_001:0122a01": "著器，然則熾狂有所說染著其心。欲火亦復",
    "T04n0194_001:0122a02": "如是，染著其心，消盡其形增益諸縛，無數劫",
    "T04n0194_001:0122a03": "為欲惑會合，熾然燒人形體。以是之故，欲最",
    "T04n0194_001:0122a04": "為苦。」時蛇便作是語：「瞋恚最為苦，所謂瞋恚",
    "T04n0194_001:0122a05": "者，便傷害人命，無有尊卑，增諸罪根，身體顏",
    "T04n0194_001:0122a06": "色常變易，動有殺意，顰蹙眼赤牙齒長利人",
    "T04n0194_001:0122a07": "所惡見，搖頭動身長息吐毒，身體肌皮純有",
    "T04n0194_001:0122a08": "瞋恚之火，一切世人皆不喜見，常伏空處，",
    "T04n0194_001:0122a09": "飢亦瞋飽亦瞋，眼視不善，有如是之變，彼猶",
    "T04n0194_001:0122a10": "如火焚燒山澤，此瞋恚火亦復如是。以是故",
    "T04n0194_001:0122a11": "瞋恚為苦。」爾時菩薩甚深之智，思惟此已，",
    "T04n0194_001:0122a12": "便說此偈：",
    "T04n0194_001:0122a13": "「一切皆悉苦，  親近其顏色，",
    "T04n0194_001:0122a14": " 生者必有苦，  聽我今所說。",
    "T04n0194_001:0122a15": " 猶如此大患，  苦惱無有限，",
    "T04n0194_001:0122a16": " 一切是生根，  是故生非真。」",
    "T04n0194_001:0122a17": "[0122a17] 若有必成菩薩道者，流轉生死以慈悲喜護",
    "T04n0194_001:0122a18": "愍一切眾生，以捷疾之智無所罣礙，有勇猛",
    "T04n0194_001:0122a19": "意修一切智，無懈惓之心，教化無有狐疑，常",
    "T04n0194_001:0122a20": "懷等見，志性牢固不可沮壞，得彼氣味不失",
    "T04n0194_001:0122a21": "其志，有力堪任，分別諸法亦不毀漏，彼成大",
    "T04n0194_001:0122a22": "智慧施意解脫無變悔心。一切惠施如濕鞞",
    "T04n0194_001:0122a23": "國王，常修淨行未曾懈惓，如摩訶提披王忍",
    "T04n0194_001:0122a24": "力具足，如忍神仙戒不缺漏，如布賴多學士",
    "T04n0194_001:0122a25": "常樂出家顏色和悅。若復於愛敬之中意無",
    "T04n0194_001:0122a26": "染著，如大須達施那王遊化世俗，瞿頻陀王",
    "T04n0194_001:0122a27": "愛樂於法，如&#x6B1D;多羅摩納樂閑靜之處，為伎",
    "T04n0194_001:0122a28": "樂聲響清徹，如善覺菩薩在大眾中為師子",
    "T04n0194_001:0122a29": "吼，皆得解脫至泥洹界，諸功德具足必成，於",
    "T04n0194_001:0122b01": "道倍益諸德成菩薩行。於是便說此偈曰：",
    "T04n0194_001:0122b02": "「倍無傷害意，  菩薩功德淨，",
    "T04n0194_001:0122b03": " 已志性牢固，  如日放光明。",
    "T04n0194_001:0122b04": " 愛樂如是法，  福田無有穢，",
    "T04n0194_001:0122b05": " 愍彼世人民，  故說如是業。」",
    "T04n0194_001:0122b06": "[0122b06] 是時菩薩不懷恐怖，從兜術天降神，觀有為",
    "T04n0194_001:0122b07": "行無常，心無亂想，常自觀察，知所從生處，亦",
    "T04n0194_001:0122b08": "復自知更不受胎。有是真諦，究竟其原，心無",
    "T04n0194_001:0122b09": "染著。降母胎中住彼處所亦無亂想，於彼觀",
    "T04n0194_001:0122b10": "犯戒為惡行、持戒為清淨，亦無染著。於胎之",
    "T04n0194_001:0122b11": "中無不淨行，猶如蓮花不染著水。於彼多起",
    "T04n0194_001:0122b12": "道意已，有此智慧，諸天子常衛護，兜術諸天",
    "T04n0194_001:0122b13": "遞來宿衛，現婬不淨行樂修梵行。自從菩薩",
    "T04n0194_001:0122b14": "降母胎中，夫人之身未曾有穢，菩薩戒行極",
    "T04n0194_001:0122b15": "為清淨，心無傷害之意，施行立誓審諦至誠，",
    "T04n0194_001:0122b16": "欲出於家，大尊妙神天子，皆悉扶持胎淨無",
    "T04n0194_001:0122b17": "惱。若舉足行七步，時懷出家意即觀四方，今",
    "T04n0194_001:0122b18": "當向何方便無眾苦？香汁浴洗自然有香池，",
    "T04n0194_001:0122b19": "皆是前世功德所致，天雨優&#x9262;拘文羅花而",
    "T04n0194_001:0122b20": "供如來，於是便說偈言：",
    "T04n0194_001:0122b21": "「無數世勞勤，  救彼眾生故，",
    "T04n0194_001:0122b22": " 轉輪無有量，  天人得安隱。",
    "T04n0194_001:0122b23": " 諸有天伎樂，  皆得歡喜心，",
    "T04n0194_001:0122b24": " 香輪在前轉，  降伏眾魔怨。」",
    "T04n0194_001:0122b25": "[0122b25] 彼時菩薩從兜術天降神時，梵天眾皆悉侍",
    "T04n0194_001:0122b26": "從，若世尊人民天眾圍繞時，此是第一相。若",
    "T04n0194_001:0122b27": "菩薩從兜術天降神，地為大動。若世尊覺悟，",
    "T04n0194_001:0122b28": "眾生塵勞無有雜穢，此初瑞應地為大動。彼",
    "T04n0194_001:0122b29": "眾生之類塵勞永不生，最第一樂，是初瑞應。",
    "T04n0194_001:0122c01": "若菩薩從兜術天降神時，有大光明照世間",
    "T04n0194_001:0122c02": "界，是智慧光明相初瑞應，諸幽冥之處皆悉",
    "T04n0194_001:0122c03": "見明，亦是智慧之相。若菩薩初生時舉足行",
    "T04n0194_001:0122c04": "七步，此七覺意之瑞應。是時菩薩觀察四方",
    "T04n0194_001:0122c05": "時，此是四賢聖諦之瑞應。是時菩薩大笑時，",
    "T04n0194_001:0122c06": "現度人之瑞應。是時菩薩夢見，以此世界為",
    "T04n0194_001:0122c07": "床，須彌山為机，手&#x811A;垂四海之外，此是世",
    "T04n0194_001:0122c08": "有常之想，此是甘露法味之瑞應。復夢緹隸",
    "T04n0194_001:0122c09": "迦樹生齊，上覆三千世界，此是道場之瑞應，",
    "T04n0194_001:0122c10": "天人所尊敬。夢見眾多飛鳥周匝圍繞，皆同",
    "T04n0194_001:0122c11": "一色，現眾成就之瑞應。夢見蟲頭黑身白，現",
    "T04n0194_001:0122c12": "優婆塞眾成就之瑞應。復夢見山頂上行，現",
    "T04n0194_001:0122c13": "得利不慳之瑞應。於是便說偈曰：",
    "T04n0194_001:0122c14": "「瑞應未曾有，  彼有大功德，",
    "T04n0194_001:0122c15": " 起者必當滅，  苦樂之所更。",
    "T04n0194_001:0122c16": " 見彼皆歡喜，  必當有佛出，",
    "T04n0194_001:0122c17": " 如日除雲霧，  無復有眾塵。」",
    "T04n0194_001:0122c18": "[0122c18] 是時菩薩志性不可迴轉如所說，如月初出",
    "T04n0194_001:0122c19": "於幽冥處眾人所敬，即從座起欲得出家，是",
    "T04n0194_001:0122c20": "時便起此心：「此最後有斯三更樂。」是時菩薩",
    "T04n0194_001:0122c21": "從高床下，爾時亦起是意：「此最是高廣之床。」",
    "T04n0194_001:0122c22": "如菩薩出城門時，是時便作是念：「我不得道",
    "T04n0194_001:0122c23": "終不歸還。」猶如菩薩解瓔珞以授車匿，爾時",
    "T04n0194_001:0122c24": "復作是念：「計此寶衣最是我後所有。」若復菩",
    "T04n0194_001:0122c25": "薩以馬授車匿，是時亦作是念：「此是我後所",
    "T04n0194_001:0122c26": "乘馬。」是時菩薩右手執刀自剃頭髮，是時菩",
    "T04n0194_001:0122c27": "薩復作是念：「最是我遺餘鬚髮。」是時菩薩以",
    "T04n0194_001:0122c28": "寶衣貿鹿皮用作袈裟，是時菩薩復作是念：",
    "T04n0194_001:0122c29": "「最是我應所著衣。」若復菩薩在道場坐，是時",
    "T04n0194_001:0123a01": "復作是念：「我不解加趺坐，不逮一切智，不起",
    "T04n0194_001:0123a02": "于座。」於是便說此偈：",
    "T04n0194_001:0123a03": "「積德從小起，  當獲無量福，",
    "T04n0194_001:0123a04": " 猶水渧漸&#x6DB1;，  必成大江河。",
    "T04n0194_001:0123a05": " 觀此若干類，  有為行所造，",
    "T04n0194_001:0123a06": " 應食甘露味，  消滅諸惡毒。」",
    "T04n0194_001:0123a07": "[0123a07] 一切智成等正覺時，觀世無常苦空，彼已成",
    "T04n0194_001:0123a08": "等正覺無有眾惱，所可因緣成等正覺，起者",
    "T04n0194_001:0123a09": "皆悉歸滅，知一切死者與彼生相應皆悉覺",
    "T04n0194_001:0123a10": "知。是時分別眼識，作如是覺知，高下隨眾生",
    "T04n0194_001:0123a11": "所為、境界所有，智已辦無有狐疑，於彼覺知",
    "T04n0194_001:0123a12": "本因緣等，正覺無有邊幅。爾時有眾智生，覺",
    "T04n0194_001:0123a13": "知有道流布世間，覺知道不可移動，是時盡",
    "T04n0194_001:0123a14": "越一切苦。一一分別境界，若於一劫若百劫",
    "T04n0194_001:0123a15": "若百千劫，意流轉不可移動，無染著意亦不",
    "T04n0194_001:0123a16": "亂，智慧無量亦不捨智慧，意善分別遊境界",
    "T04n0194_001:0123a17": "裏求其方便，果報無量，智慧悉具足，一切無",
    "T04n0194_001:0123a18": "有罣礙。於是便說此偈：",
    "T04n0194_001:0123a19": "「覺一切物，  亦無有量，  來往周旋，",
    "T04n0194_001:0123a20": " 無所罣礙，  悉覺一切，  最勝所觀，",
    "T04n0194_001:0123a21": " 除三界苦，  當照世間，  誰能分別？",
    "T04n0194_001:0123a22": " 唯佛能解。  欲求微妙，  當求如來。",
    "T04n0194_001:0123a23": " 如來隨時，  與彼相應，  所當成就，",
    "T04n0194_001:0123a24": " 無有退轉。」",
    "T04n0194_001:0123a25": "[0123a25] 爾時世尊獨遊無侶亦無有師，功德無量欲",
    "T04n0194_001:0123a26": "訓誨眾生，於佛法眾皆悉成，一智成就成等",
    "T04n0194_001:0123a27": "正覺，最尊微妙無等者，覺知一切塵勞所趣",
    "T04n0194_001:0123a28": "根本，一切皆悉成。念不移動，以智分別一切",
    "T04n0194_001:0123a29": "法，度以一切結使，微妙最為第一，暢說一切",
    "T04n0194_001:0123b01": "行，故曰一切智。已有一切智，專其一心解一",
    "T04n0194_001:0123b02": "切法，斷一切結使，故曰一切滅。除去有無有",
    "T04n0194_001:0123b03": "愛，亦無有伴侶，一切功德智成就。等擁護",
    "T04n0194_001:0123b04": "一切眾生，如父母愛子，展轉功德力成就，無",
    "T04n0194_001:0123b05": "貪憍慢故曰最勝，布現八賢聖道而轉法輪。",
    "T04n0194_001:0123b06": "彼喻如影不在日前在闇前，此亦如是，一切",
    "T04n0194_001:0123b07": "結使不與道共相應，是故而轉法輪。於是便",
    "T04n0194_001:0123b08": "說此偈：",
    "T04n0194_001:0123b09": "「一一功德具，  彼不可限量，",
    "T04n0194_001:0123b10": " 況色不思議，  一切相具足。",
    "T04n0194_001:0123b11": " 猶如月光明，  而照幽冥中，",
    "T04n0194_001:0123b12": " 眾寶集于海，  釋種德亦爾。」",
    "T04n0194_001:0123b13": "[0123b13] 觀諸緣起已，智度十二因緣，塵垢牢固起愛",
    "T04n0194_001:0123b14": "著之智，意馳其心中，或起有漏智造諸苦行",
    "T04n0194_001:0123b15": "而得出要道，知欲滅諸結使故，無有苦樂之",
    "T04n0194_001:0123b16": "想休息之想。智以無我故得增益，智與共相",
    "T04n0194_001:0123b17": "應識身心空，智欲降伏少壯之意，染著其心",
    "T04n0194_001:0123b18": "起依猗智，自省決了滅諸結使，起明慧智欲",
    "T04n0194_001:0123b19": "降伏結使，起伏息智欲度彼岸，故起輕舉智",
    "T04n0194_001:0123b20": "自稱其身覺。眾生以諦挍授起滅盡智，緣彼",
    "T04n0194_001:0123b21": "諦思惟有諸微妙禪，以彼思惟故起度彼岸",
    "T04n0194_001:0123b22": "智，彼心得悕望餘者亦得悕望，悉同其&#x8FF9;，意",
    "T04n0194_001:0123b23": "有所猗而逮智慧四大休止處。思惟與相類，",
    "T04n0194_001:0123b24": "趣到彼岸，得天耳智等度彼境界，同其一行",
    "T04n0194_001:0123b25": "已得等度彼岸，得天鼻智依彼識欲有分別",
    "T04n0194_001:0123b26": "智，知他人心智所念，悉清淨有所修行，欲化",
    "T04n0194_001:0123b27": "眾生故便得自識宿命智，為彼善色故敷示",
    "T04n0194_001:0123b28": "四大，便得天眼智，心有所覺，觀察戒清淨，得",
    "T04n0194_001:0123b29": "誓願智大神仙功德。彼三昧種子所生，度諸",
    "T04n0194_001:0123c01": "三昧界，欲長益彼故，眾生歡喜便得究竟智。",
    "T04n0194_001:0123c02": "於是便說此偈：",
    "T04n0194_001:0123c03": "「種種人思念，  親近現在前，",
    "T04n0194_001:0123c04": " 分別種種法，  以示大神仙。",
    "T04n0194_001:0123c05": " 當覺知彼業，  以捨諸塵蓋，",
    "T04n0194_001:0123c06": " 悉達觀察心，  善哉人中上。」",
    "T04n0194_001:0123c07": "[0123c07] 彼如實而無有愛欲，不與彼愛欲相應，亦無",
    "T04n0194_001:0123c08": "瞋恚及殺害之意，亦無愚癡覺知彼病，亦無",
    "T04n0194_001:0123c09": "諛諂常懷柔和，亦不自嘆譽，語出善教亦無",
    "T04n0194_001:0123c10": "有想，除去悕望之想，亦無彼此之心，不傷害",
    "T04n0194_001:0123c11": "彼人，自得解脫無所適莫，有慈哀心所為皆",
    "T04n0194_001:0123c12": "悉辦。非為無慈心有悲心，無雜穢想亦有護",
    "T04n0194_001:0123c13": "心，欲等度護眾生故有空心，禁戒具足有無",
    "T04n0194_001:0123c14": "願心，智慧潤澤有無想心，亦無所染亦無",
    "T04n0194_001:0123c15": "調戲，為世人民不離調戲，避諸惡業而說法",
    "T04n0194_001:0123c16": "教，禁戒成就無所缺漏，三昧成就定不移動，",
    "T04n0194_001:0123c17": "智慧成就皆悉至彼岸，十力具足無能勝者，",
    "T04n0194_001:0123c18": "得四無所畏無怯弱心，獨步三界，於大眾中",
    "T04n0194_001:0123c19": "而師子吼。於是便說此偈言：",
    "T04n0194_001:0123c20": "「猶如此大海，  廣博極微妙，",
    "T04n0194_001:0123c21": " 十力一切德，  智者之所觀。",
    "T04n0194_001:0123c22": " 猶如此大海，  瀾波搖動時，",
    "T04n0194_001:0123c23": " 有人立彼岸，  不究其功德。」"
}