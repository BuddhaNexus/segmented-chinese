{
    "T31n1604_004:0608b07": "大乘莊嚴經論卷第四",
    "T31n1604_004:0608b09": "無著菩薩造",
    "T31n1604_004:0608b10": "大唐天竺三藏波羅頗蜜多羅譯",
    "T31n1604_004:0608b11": "明信品第十一",
    "T31n1604_004:0608b12": "[0608b12] 釋曰。已說無上菩提隨順。菩提者所謂信。此",
    "T31n1604_004:0608b13": "信相今當說。偈曰。",
    "T31n1604_004:0608b14": " 已生及未生  正受及似受",
    "T31n1604_004:0608b15": " 他力亦自力  有迷亦不迷",
    "T31n1604_004:0608b16": " 現前不現前  聽法及求義",
    "T31n1604_004:0608b17": " 觀察等十三  分別於信相",
    "T31n1604_004:0608b18": "[0608b18] 釋曰。信相差別有十三種。一者已生信。謂過",
    "T31n1604_004:0608b19": "去現在信。二者未生信。謂未來信。三者正受",
    "T31n1604_004:0608b20": "信。謂內信。四者似受信。謂外信。五者他力",
    "T31n1604_004:0608b21": "信。謂&#x9E81;信。由善友力生故。六者自力信。謂細",
    "T31n1604_004:0608b22": "信。由自力生故。七者有迷信。謂惡信。由顛倒",
    "T31n1604_004:0608b23": "故。八者不迷信。謂好信。由無倒故。九者現前",
    "T31n1604_004:0608b24": "信。謂近信。由無障故。十者不現前信。謂遠",
    "T31n1604_004:0608b25": "信。由有障故。十一者聽法信。謂聞信。由聞生",
    "T31n1604_004:0608b26": "故。十二者求義信。謂思信。由思生故。十",
    "T31n1604_004:0608b27": "三者觀察信。謂修信。由修生故。已說信相差",
    "T31n1604_004:0608b28": "別。次說信種差別。偈曰。",
    "T31n1604_004:0608b29": " 可奪間無間  有多亦有少",
    "T31n1604_004:0608c01": " 有覆及無覆  相應不相應",
    "T31n1604_004:0608c02": " 有聚亦無聚  極入亦遠入",
    "T31n1604_004:0608c03": " 復此十三義  分別於信種",
    "T31n1604_004:0608c04": "[0608c04] 釋曰。信種差別亦有十三。一者可奪信。謂下",
    "T31n1604_004:0608c05": "品信。二者有間信。謂中品信。三者無間信。謂",
    "T31n1604_004:0608c06": "上品信。四者多信。謂大乘信。五者少信。謂小",
    "T31n1604_004:0608c07": "乘信。六者有覆信。謂有障信。由不能勝進故。",
    "T31n1604_004:0608c08": "七者無覆信。謂無障信。由能勝進故八者相",
    "T31n1604_004:0608c09": "應信。謂熟修信。由恒行及恭敬行故。九者",
    "T31n1604_004:0608c10": "不相應信。謂不熟修信。由離前二行故。十者",
    "T31n1604_004:0608c11": "有聚信。謂有果信。由能得大菩提故。十一者",
    "T31n1604_004:0608c12": "無聚信。謂無果信。由不能得大菩提故。十二",
    "T31n1604_004:0608c13": "者極入信。謂功用信。從初地至七地故。十",
    "T31n1604_004:0608c14": "三者遠入信。謂極淨信。從八地至佛地故。已",
    "T31n1604_004:0608c15": "說信種。次說信障難。偈曰。",
    "T31n1604_004:0608c16": " 多忘亦懈怠  行迷并惡友",
    "T31n1604_004:0608c17": " 善羸及邪憶  放逸復少聞",
    "T31n1604_004:0608c18": " 聞喜及思喜  因定增上慢",
    "T31n1604_004:0608c19": " 應知此等過  障礙於信相",
    "T31n1604_004:0608c20": "[0608c20] 釋曰。障者相違義。多忘者。於已生信為障。懈",
    "T31n1604_004:0608c21": "怠者。於未生信為障。行迷者。於正受似受信",
    "T31n1604_004:0608c22": "為障。如先所受能受執著故。惡友者。於他",
    "T31n1604_004:0608c23": "力信為障。以倒法令受故。善羸者。於自力信",
    "T31n1604_004:0608c24": "為障。邪憶者。於不迷信為障。放逸者。於現前",
    "T31n1604_004:0608c25": "信為障。少聞者於聽法信為障。不聽了義故。",
    "T31n1604_004:0608c26": "聞喜者。於求義信為障。少思惟故。思喜及定",
    "T31n1604_004:0608c27": "慢者。於觀察信為障。少修及不細觀察故。問",
    "T31n1604_004:0608c28": "何障障信種。偈曰。",
    "T31n1604_004:0608c29": " 不厭及不習  有厭亦有覆",
    "T31n1604_004:0609a01": " 無應及無聚  應知障信種",
    "T31n1604_004:0609a02": "[0609a02] 釋曰。不習者於可奪信有聞信為障。不厭者。",
    "T31n1604_004:0609a03": "於小信為障。不厭生死故。有厭者。於大信為",
    "T31n1604_004:0609a04": "障。厭生死故。有覆者。於無覆信為障。無應",
    "T31n1604_004:0609a05": "者。於相應信為障。無聚者。於有聚信為障。已",
    "T31n1604_004:0609a06": "顯示信障難。次讚歎信功德。偈曰。",
    "T31n1604_004:0609a07": " 信有大福德  不悔及大喜",
    "T31n1604_004:0609a08": " 不壞將堅固  進位并得法",
    "T31n1604_004:0609a09": " 自利與他利  亦復速諸通",
    "T31n1604_004:0609a10": " 以此諸功德  讚歎信利益",
    "T31n1604_004:0609a11": "[0609a11] 釋曰。大福德者。讚現在信不悔者。讚過去信。",
    "T31n1604_004:0609a12": "不追變故。大喜者。讚正受信及似受信。定",
    "T31n1604_004:0609a13": "相應故。不壞者。讚友力信。正道不壞故堅固",
    "T31n1604_004:0609a14": "者。讚自力信。不退捨故。進位者。讚不迷信現",
    "T31n1604_004:0609a15": "前信聽法信求義信觀察信有間信。得法者。",
    "T31n1604_004:0609a16": "讚無間信。自利者。讚少信。他利者。讚多信。",
    "T31n1604_004:0609a17": "速通者。讚諸自分信。謂無覆信相應信有",
    "T31n1604_004:0609a18": "聚信極入信速入信。偈曰。",
    "T31n1604_004:0609a19": " 狗龜奴王譬  次第譬四信",
    "T31n1604_004:0609a20": " 習欲習諸定  自利利他人",
    "T31n1604_004:0609a21": "[0609a21] 釋曰。譬如餓狗求食無厭。諸習欲人信亦復",
    "T31n1604_004:0609a22": "如是。於一切時種種信故。譬如盲龜水中藏",
    "T31n1604_004:0609a23": "六。諸習外定人信亦復如是。唯知修習世間",
    "T31n1604_004:0609a24": "定故。譬如賊奴畏主。勤作諸自利人信亦復",
    "T31n1604_004:0609a25": "如是。為怖生死勤方便故。譬如大王自在詔",
    "T31n1604_004:0609a26": "&#x52C5;。諸利他人信亦復如是。增上教化無休息",
    "T31n1604_004:0609a27": "故。菩薩自解諸信。復廣分別令他得解。如是",
    "T31n1604_004:0609a28": "勸諸眾生生大乘信。已讚信功德。次遮下",
    "T31n1604_004:0609a29": "劣心。偈曰。",
    "T31n1604_004:0609b01": " 人身及方處  時節皆無限",
    "T31n1604_004:0609b02": " 三因菩提得  勿起下劣心",
    "T31n1604_004:0609b03": "[0609b03] 釋曰。人身及方處時節皆無限者。得無上菩",
    "T31n1604_004:0609b04": "提有三因無限。一者人身無限。由人道眾生",
    "T31n1604_004:0609b05": "得無限故。二者方處無限。由十方世界得無",
    "T31n1604_004:0609b06": "限故。三者時節無限。由盡未來際剎那剎那",
    "T31n1604_004:0609b07": "得無限故。三因菩提得勿起下劣心者。由此",
    "T31n1604_004:0609b08": "三因無限。是故諸菩薩於無上菩提不應退",
    "T31n1604_004:0609b09": "屈起下劣心。已遮下劣心。次顯福德勝。偈",
    "T31n1604_004:0609b10": "曰。",
    "T31n1604_004:0609b11": " 得福由施彼  非由自受用",
    "T31n1604_004:0609b12": " 依他說大乘  不依自義法",
    "T31n1604_004:0609b13": "[0609b13] 釋曰。得福由施彼非由自受用者。譬如以食",
    "T31n1604_004:0609b14": "施彼則得大福。由利他故。非自受用能得大",
    "T31n1604_004:0609b15": "福。由自利故。問若爾菩薩云何得福。答依他",
    "T31n1604_004:0609b16": "說大乘不依自義法。諸菩薩如是依他說大",
    "T31n1604_004:0609b17": "乘經得大福德。不依自利說小乘經得大福",
    "T31n1604_004:0609b18": "德。已說勝福。次說得果。偈曰。",
    "T31n1604_004:0609b19": " 大法起大信  大信果有三",
    "T31n1604_004:0609b20": " 信增及福增  得佛功德體",
    "T31n1604_004:0609b21": "[0609b21] 釋曰。大法起大信大信果有三者。謂有智人",
    "T31n1604_004:0609b22": "於大乘聖法而生大信。由此大信得三種果。",
    "T31n1604_004:0609b23": "問得何等果。答信增及福增得佛功德體。此",
    "T31n1604_004:0609b24": "明一得大信果。信增長故二得大福果。福增",
    "T31n1604_004:0609b25": "長故三得大菩提果。功德無等及佛體大故。",
    "T31n1604_004:0609b26": "明信品究竟。",
    "T31n1604_004:0609b27": "大乘莊嚴經論述求品第十二之一",
    "T31n1604_004:0609b28": "[0609b28] 釋曰。如是已說種種信。次說以信求諸法。偈",
    "T31n1604_004:0609b29": "曰。",
    "T31n1604_004:0609c01": " 三藏或二攝  成三有九因",
    "T31n1604_004:0609c02": " 熏覺寂通故  解脫生死事",
    "T31n1604_004:0609c03": "[0609c03] 釋曰。三藏或二攝者。三藏謂修多羅藏毘尼",
    "T31n1604_004:0609c04": "藏阿毘曇藏。或二謂此三由下上乘差別故。",
    "T31n1604_004:0609c05": "復次為聲聞藏及菩薩藏。問彼三及二。云何",
    "T31n1604_004:0609c06": "名藏。答由攝故。謂攝一切所應知義。問云何",
    "T31n1604_004:0609c07": "成三。答成三有九因。立修多羅者。為對治疑",
    "T31n1604_004:0609c08": "惑。若人於義處處起疑。為令彼人得決定故。",
    "T31n1604_004:0609c09": "立毘尼者。為對治受用二邊。為離樂行邊遮",
    "T31n1604_004:0609c10": "有過受用。為離苦行邊聽無過受用。立阿毘",
    "T31n1604_004:0609c11": "曇者。為對治自心見取。不倒法相此能示故。",
    "T31n1604_004:0609c12": "復次立修多羅者。為說三學。立毘尼者。為",
    "T31n1604_004:0609c13": "成戒學。心學由持戒故不悔。由不悔故隨次",
    "T31n1604_004:0609c14": "得定。立阿毘曇者。為成慧學。不顛倒義此能",
    "T31n1604_004:0609c15": "擇故。復次立修多羅者。為正說法及義。立毘",
    "T31n1604_004:0609c16": "尼者。謂成就法及義由勤方便煩惱滅故。立",
    "T31n1604_004:0609c17": "阿毘曇者。為通達法及義。由種種簡擇此為",
    "T31n1604_004:0609c18": "方便故。由此九因故立三藏。問別用如此通",
    "T31n1604_004:0609c19": "用云何。答熏覺寂通故解脫生死事。此明解",
    "T31n1604_004:0609c20": "脫生死是其通用。由聞故熏。由思故覺。由止",
    "T31n1604_004:0609c21": "故寂。由觀故通。由此四義生死諸事永得",
    "T31n1604_004:0609c22": "解脫。偈曰。",
    "T31n1604_004:0609c23": " 經律阿毘曇  是各有四義",
    "T31n1604_004:0609c24": " 具解成種智  一偈得漏盡",
    "T31n1604_004:0609c25": "[0609c25] 釋曰。若略說三藏一一各有四義。若菩薩能",
    "T31n1604_004:0609c26": "了此義。則成就一切種智。若聲聞能了一偈",
    "T31n1604_004:0609c27": "則得諸漏永盡。問云何一一四種義。偈曰。",
    "T31n1604_004:0609c28": " 依故及相故  法故及義故",
    "T31n1604_004:0609c29": " 如是四種義  是說多羅義",
    "T31n1604_004:0610a01": "[0610a01] 釋曰。修多羅有此四義。一依二相三法四",
    "T31n1604_004:0610a02": "義。依者。是處是人是用。謂隨是何國土。隨",
    "T31n1604_004:0610a03": "是何諸佛。隨是何眾生。如來依此三種說修",
    "T31n1604_004:0610a04": "多羅。相者。謂世諦相及第一義諦相。法者。",
    "T31n1604_004:0610a05": "謂陰界入緣生諦食等法。義者。謂釋所以。偈",
    "T31n1604_004:0610a06": "曰。",
    "T31n1604_004:0610a07": " 對故及數故  伏故及解故",
    "T31n1604_004:0610a08": " 如是四種義  是說毘曇義",
    "T31n1604_004:0610a09": "[0610a09] 釋曰。阿毘曇有此四義。一對二數三伏四",
    "T31n1604_004:0610a10": "解。對者是向涅槃法。諦菩提分解脫門等說",
    "T31n1604_004:0610a11": "故。數者是相續法。於一一法色非色可見不",
    "T31n1604_004:0610a12": "可見等差別無量說故。伏者。是勝上法。於",
    "T31n1604_004:0610a13": "諍論眾中決判法義退彼說故。解者。是釋義",
    "T31n1604_004:0610a14": "法。由阿毘曇修多羅義易可解故。偈曰。",
    "T31n1604_004:0610a15": " 罪起淨出故  人制解判故",
    "T31n1604_004:0610a16": " 四義復四義  是說毘尼義",
    "T31n1604_004:0610a17": "[0610a17] 釋曰。毘尼有二種四義。初四義者。一罪二",
    "T31n1604_004:0610a18": "起三淨四出。罪者。罪自性。謂五聚罪。起者。",
    "T31n1604_004:0610a19": "罪緣起。此有四種。一無知。二放逸。三煩惱疾",
    "T31n1604_004:0610a20": "利。四無恭敬心。淨者。罪還淨。由善心不由",
    "T31n1604_004:0610a21": "治罰。出者。罪出離。此有七種。一者悔過。謂",
    "T31n1604_004:0610a22": "永遮相續。二者順教。謂與學羯磨治罰。三",
    "T31n1604_004:0610a23": "者開許。謂先時已制後時更開。四者更捨。",
    "T31n1604_004:0610a24": "謂僧和合與學者捨。是時先犯還得清淨。五",
    "T31n1604_004:0610a25": "者轉依。謂比丘比丘尼男女轉根出不共罪。",
    "T31n1604_004:0610a26": "六者實觀。謂法憂陀那由勝觀察。七者性",
    "T31n1604_004:0610a27": "得。謂見諦時細罪無體。由證法空法爾所得。",
    "T31n1604_004:0610a28": "復四義者。一人二制三解四判。人者謂犯罪",
    "T31n1604_004:0610a29": "人。制者謂依彼犯人大師集眾說彼過失制",
    "T31n1604_004:0610b01": "立學足。解者謂如所制更廣分別。判者謂云",
    "T31n1604_004:0610b02": "何得罪。云何不得罪。如是應持。已說求法。次",
    "T31n1604_004:0610b03": "說求緣。偈曰。",
    "T31n1604_004:0610b04": " 佛說所緣法  應知內外俱",
    "T31n1604_004:0610b05": " 得二無二義  二亦不可得",
    "T31n1604_004:0610b06": "[0610b06] 釋曰。佛說所緣法應知內外俱者。佛說一切",
    "T31n1604_004:0610b07": "所緣法有三種。一內二外三俱。彼能取自性",
    "T31n1604_004:0610b08": "身等為內。所取自性身等為外。合二自性為",
    "T31n1604_004:0610b09": "俱。得二無二義二亦不可得者。於此內外二",
    "T31n1604_004:0610b10": "緣如其次第得無二義。問云何得。答若所取",
    "T31n1604_004:0610b11": "義與能取義無別觀。若能取義與所取義無",
    "T31n1604_004:0610b12": "別觀。復次合二為一。由於內外二緣得如如",
    "T31n1604_004:0610b13": "故。如是彼二無有二義。則此二緣亦不可得。",
    "T31n1604_004:0610b14": "問已說得緣。云何得智。偈曰。",
    "T31n1604_004:0610b15": " 三緣得三智  淨持意言境",
    "T31n1604_004:0610b16": " 了別義光已  安心唯有名",
    "T31n1604_004:0610b17": "[0610b17] 釋曰。三緣謂如前說內外俱三境。三智謂聞",
    "T31n1604_004:0610b18": "思修三慧。由依三緣能得三慧。問云何得。答",
    "T31n1604_004:0610b19": "若於三緣淨持意言境即得聞慧。意言者分",
    "T31n1604_004:0610b20": "別也。淨者信決定。持者擇彼種。由此得聞慧。",
    "T31n1604_004:0610b21": "若於三緣了別義光已即得思慧。謂知義及",
    "T31n1604_004:0610b22": "光不異意言。由此得思慧。若於三緣安心唯",
    "T31n1604_004:0610b23": "有名即得修慧。謂知義及光但唯是名。由此",
    "T31n1604_004:0610b24": "得修慧。如先所說二緣不可得。是故應知彼",
    "T31n1604_004:0610b25": "三緣者。是聞思修三慧依止。已說求緣。次說",
    "T31n1604_004:0610b26": "求作意。偈曰。",
    "T31n1604_004:0610b27": " 最初謂種性  所作及依止",
    "T31n1604_004:0610b28": " 信安及欲生  依定亦依智",
    "T31n1604_004:0610b29": " 別緣種種緣  通達及修種",
    "T31n1604_004:0610c01": " 自性與功力  領受及方便",
    "T31n1604_004:0610c02": " 自在小大等  如是有十八",
    "T31n1604_004:0610c03": " 盡攝諸作意  行者應勤修",
    "T31n1604_004:0610c04": "[0610c04] 釋曰。十八種作意者。一種性作意。二所作作",
    "T31n1604_004:0610c05": "意。三依止作意。四信安作意。五欲生作意。六",
    "T31n1604_004:0610c06": "依定作意。七依智作意。八別緣作意。九種",
    "T31n1604_004:0610c07": "種緣作意。十通達作意。十一修種作意。十",
    "T31n1604_004:0610c08": "二自性作意。十三功力作意。十四領受作",
    "T31n1604_004:0610c09": "意。十五方便作意。十六自在作意。十七小",
    "T31n1604_004:0610c10": "作意。十八大作意。種性作意者。由聲聞等",
    "T31n1604_004:0610c11": "三乘性定故。所作作意者。由福智二聚圓滿",
    "T31n1604_004:0610c12": "故。依止作意者。由在家出家迫迮不迫迮",
    "T31n1604_004:0610c13": "差別故。信安作意者。念佛相應故。欲生作意",
    "T31n1604_004:0610c14": "者。隨念佛時信心相應故。依定作意者。有覺",
    "T31n1604_004:0610c15": "有觀等三三昧相應故。依智作意者。從聞思",
    "T31n1604_004:0610c16": "修方便次第生故。別緣作意者。此有五種。於",
    "T31n1604_004:0610c17": "修多羅憂陀那伽陀阿波陀那。一受二持",
    "T31n1604_004:0610c18": "三讀四思五說故。種種緣作意者。此有七種。",
    "T31n1604_004:0610c19": "名緣句緣字緣人無我緣法無我緣色緣無色",
    "T31n1604_004:0610c20": "緣。色緣謂身緣。無色緣謂受心法緣。通達作",
    "T31n1604_004:0610c21": "意者。此有四種。一通達物。謂知苦體。二通達",
    "T31n1604_004:0610c22": "義。謂知苦無常空無我義。三通達果。謂知解",
    "T31n1604_004:0610c23": "脫。四通達覺。謂知解脫智。修種作意者。此有",
    "T31n1604_004:0610c24": "四種修及三十七種。修四種修者。謂人無",
    "T31n1604_004:0610c25": "我種修。法無我種修見種修。智種修。三十七",
    "T31n1604_004:0610c26": "種修者。謂不淨苦無常無我四種修。是名四",
    "T31n1604_004:0610c27": "念處種修。復次得習斷對治四種修。是名四",
    "T31n1604_004:0610c28": "正勤種修。復次為對治知足亂疑掉動沈沒",
    "T31n1604_004:0610c29": "四障故欲進念慧四種修。是名四神足種修。",
    "T31n1604_004:0611a01": "復次住心者。為成就出世間故起信勤不忘",
    "T31n1604_004:0611a02": "心住簡擇五種修。是名五根種修。復次如是",
    "T31n1604_004:0611a03": "五修能治五障即名為力。是名五力種修。復",
    "T31n1604_004:0611a04": "次於菩提正憶簡擇勇猛慶悅調柔心住平等",
    "T31n1604_004:0611a05": "七種修。是名七覺分種修。復次得決定故。",
    "T31n1604_004:0611a06": "成淨持地業。思惟分別故。聖所受三戒能持",
    "T31n1604_004:0611a07": "故。先所得道勤習故。法住相不忘故。無想",
    "T31n1604_004:0611a08": "心住轉依故。如是八種修。是名八道分種",
    "T31n1604_004:0611a09": "修。自性作意者。此有二種。一奢摩他。二毘",
    "T31n1604_004:0611a10": "&#x9262;舍那。此二是道自性故。功力作意者。力有",
    "T31n1604_004:0611a11": "二種。一拔除熏習。二拔除相見。領受作意者。",
    "T31n1604_004:0611a12": "諸佛菩薩教授所有法流悉受持故。方便作",
    "T31n1604_004:0611a13": "意者。於定所行處方便有五。一解數方便。於",
    "T31n1604_004:0611a14": "名句字數悉通達故。二解具方便。具有二種。",
    "T31n1604_004:0611a15": "一分量具所謂諸字。二非分量具所謂名句",
    "T31n1604_004:0611a16": "等。三解分別方便。分別二種。一依名分別義。",
    "T31n1604_004:0611a17": "二依義分別名非分別者字也。四解次第方",
    "T31n1604_004:0611a18": "便。謂先取名後轉取義。五解通達方便。通達",
    "T31n1604_004:0611a19": "有十一種。一通達客塵。二通達境光。三通達",
    "T31n1604_004:0611a20": "義不可得。四通達不可得不可得。五通達法",
    "T31n1604_004:0611a21": "界。六通達人無我。七通達法無我。八通達下",
    "T31n1604_004:0611a22": "劣心。九通達高大心。十通達所得法。十一通",
    "T31n1604_004:0611a23": "達所立法。自在作意者。自在三種。一惑障極",
    "T31n1604_004:0611a24": "清淨。二惑智二障極清淨。三功德極清淨。小",
    "T31n1604_004:0611a25": "作意者。謂初清淨。大作意者。謂後二清淨。已",
    "T31n1604_004:0611a26": "說求作意。次說求真實義。偈曰。",
    "T31n1604_004:0611a27": " 離二及迷依  無說無戲論",
    "T31n1604_004:0611a28": " 三應及二淨  二淨三譬顯",
    "T31n1604_004:0611a29": "[0611a29] 釋曰。離二及迷依無說無戲論者。此中應知。",
    "T31n1604_004:0611b01": "三性俱是真實。離二者。謂分別性真實。由能",
    "T31n1604_004:0611b02": "取所取畢竟無故。迷依者。謂依他性真實。由",
    "T31n1604_004:0611b03": "此起諸分別故。無說無戲論者。謂真實性真",
    "T31n1604_004:0611b04": "實。由自性無戲論不可說故。三應及二淨二",
    "T31n1604_004:0611b05": "淨三譬顯者。三應謂初真實。應知第二真實",
    "T31n1604_004:0611b06": "應斷。第三真實應淨。二淨謂一者自性清淨。",
    "T31n1604_004:0611b07": "由本來清淨故。二者無垢清淨。由離客",
    "T31n1604_004:0611b08": "塵故。此二清淨由三種譬喻可得顯現。謂空",
    "T31n1604_004:0611b09": "金水。如此三譬。一則俱譬自性清淨。由空等",
    "T31n1604_004:0611b10": "非不自性清淨故。二則俱譬無垢清淨。由空",
    "T31n1604_004:0611b11": "等非不離客塵清淨故。偈曰。",
    "T31n1604_004:0611b12": " 法界與世間  未曾有少異",
    "T31n1604_004:0611b13": " 眾生癡盛故  著無而棄有",
    "T31n1604_004:0611b14": "[0611b14] 釋曰。法界與世間未曾有少異者。非法界與",
    "T31n1604_004:0611b15": "世間而有少異。何以故。法性與諸法無差別",
    "T31n1604_004:0611b16": "故。眾生癡盛故著無而棄有者。由眾生愚癡",
    "T31n1604_004:0611b17": "熾盛。於世間無法。不應著而起著。於如如有",
    "T31n1604_004:0611b18": "法。不應捨而棄捨。已說求真實。次說求真",
    "T31n1604_004:0611b19": "實譬喻。偈曰。",
    "T31n1604_004:0611b20": " 如彼起幻師  譬說虛分別",
    "T31n1604_004:0611b21": " 如彼諸幻事  譬說二種迷",
    "T31n1604_004:0611b22": "[0611b22] 釋曰。如彼起幻師譬說虛分別者。譬如幻師",
    "T31n1604_004:0611b23": "依&#x546A;術力變木石等以為迷因。如是虛分",
    "T31n1604_004:0611b24": "別依他性亦爾。起種種分別為顛倒因。如彼",
    "T31n1604_004:0611b25": "諸幻事譬說二種迷者。譬如幻像金等種種",
    "T31n1604_004:0611b26": "相貌顯現。如是所起分別性亦爾。能取所取",
    "T31n1604_004:0611b27": "二迷恒時顯現。偈曰。",
    "T31n1604_004:0611b28": " 如彼無體故  得入第一義",
    "T31n1604_004:0611b29": " 如彼可得故  通達世諦實",
    "T31n1604_004:0611c01": "[0611c01] 釋曰。如彼無體故得入第一義者。如彼謂幻",
    "T31n1604_004:0611c02": "者幻事無有實體。此譬依他分別二相亦無",
    "T31n1604_004:0611c03": "實體。由此道理即得通達第一義諦。如彼可",
    "T31n1604_004:0611c04": "得故通達世諦實者。可得謂幻者幻事體亦",
    "T31n1604_004:0611c05": "可得。此譬虛妄分別亦爾。由此道理即得通",
    "T31n1604_004:0611c06": "達世諦之實。偈曰。",
    "T31n1604_004:0611c07": " 彼事無體故  即得真實境",
    "T31n1604_004:0611c08": " 如是轉依故  即得真實義",
    "T31n1604_004:0611c09": "[0611c09] 釋曰。彼事無體故即得真實境者。若人了彼",
    "T31n1604_004:0611c10": "幻事無體。即得木等實境。如是轉依故即得",
    "T31n1604_004:0611c11": "真實義者。若諸菩薩了彼二迷無體。得轉依",
    "T31n1604_004:0611c12": "時即得真實性義。偈曰。",
    "T31n1604_004:0611c13": " 迷因無體故  無迷自在行",
    "T31n1604_004:0611c14": " 倒因無體故  無倒自在轉",
    "T31n1604_004:0611c15": "[0611c15] 釋曰。迷因無體故無迷自在行者。世間木石",
    "T31n1604_004:0611c16": "等雖復無體而為迷因。若得無迷行則自在",
    "T31n1604_004:0611c17": "不依於他。倒因無體故無倒自在轉者。如是",
    "T31n1604_004:0611c18": "依未轉時雖復無體而為倒因。若得轉時由",
    "T31n1604_004:0611c19": "無倒故。聖人亦得自在依自在行。偈曰。",
    "T31n1604_004:0611c20": " 是事彼處有  彼有體亦無",
    "T31n1604_004:0611c21": " 有體無有故  是故說是幻",
    "T31n1604_004:0611c22": "[0611c22] 釋曰。是事彼處有彼有體亦無者。此顯幻事",
    "T31n1604_004:0611c23": "有而非有。何以故。有者是幻像事。彼處顯現",
    "T31n1604_004:0611c24": "故。非有者彼實體不可得故。有體無有故是",
    "T31n1604_004:0611c25": "故說是幻者。如是有體與無體無二。由此義",
    "T31n1604_004:0611c26": "故說彼是幻。偈曰。",
    "T31n1604_004:0611c27": " 無體非無體  非無體即體",
    "T31n1604_004:0611c28": " 無體體無二  是故說是幻",
    "T31n1604_004:0611c29": "[0611c29] 釋曰。無體非無體非無體即體者。此顯幻事",
    "T31n1604_004:0612a01": "非有而有。何以故。非有者。彼幻事無體由無",
    "T31n1604_004:0612a02": "實體故。而有者。彼幻事非無體由像顯現故。",
    "T31n1604_004:0612a03": "無體體無二是故說是幻者。如是無體與體",
    "T31n1604_004:0612a04": "無二。由此義故說彼是幻。偈曰。",
    "T31n1604_004:0612a05": " 說有二種光  而無二光體",
    "T31n1604_004:0612a06": " 是故說色等  有體即無體",
    "T31n1604_004:0612a07": "[0612a07] 釋曰。說有二種光而無二光體者。此顯虛妄",
    "T31n1604_004:0612a08": "分別有而非有。何以故。有者。彼二光顯現故。",
    "T31n1604_004:0612a09": "非有者。彼實體不可得故。是故說色等有體",
    "T31n1604_004:0612a10": "即無體者。由此義故。故說色等有體即是無",
    "T31n1604_004:0612a11": "體。偈曰。",
    "T31n1604_004:0612a12": " 無體非無體  非無體即體",
    "T31n1604_004:0612a13": " 是故說色等  無體體無二",
    "T31n1604_004:0612a14": "[0612a14] 釋曰。無體非無體非無體即體者。此顯虛妄",
    "T31n1604_004:0612a15": "分別非有而有。何以故。非有者。彼二光無體",
    "T31n1604_004:0612a16": "由無實體故。而有者。彼二光非無體由光顯",
    "T31n1604_004:0612a17": "現故。是故說色等無體體無二者。由此義故。",
    "T31n1604_004:0612a18": "故說色等無體與體而無有二。問體與無體",
    "T31n1604_004:0612a19": "何不一向定說而令彼二無差別耶。偈曰。",
    "T31n1604_004:0612a20": " 有邊為遮立  無邊為遮謗",
    "T31n1604_004:0612a21": " 退大趣小滅  遮彼亦如是",
    "T31n1604_004:0612a22": "[0612a22] 釋曰。如其次第。一為遮有邊。二為遮無邊。三",
    "T31n1604_004:0612a23": "為遮趣小乘寂滅。是故不得一向定說。問云",
    "T31n1604_004:0612a24": "何遮有邊。答有邊為遮立。此明由於無體知",
    "T31n1604_004:0612a25": "無體故。不應安立有。問云何遮無邊。答無邊",
    "T31n1604_004:0612a26": "為遮謗。此明由於有體知世諦故。不應非謗",
    "T31n1604_004:0612a27": "無。問云何遮趣小乘寂滅。答退大趣小滅遮。",
    "T31n1604_004:0612a28": "彼亦如是。此明由彼二無別故。不應厭體入",
    "T31n1604_004:0612a29": "小涅槃。偈曰。",
    "T31n1604_004:0612b01": " 色識為迷因  識識為迷體",
    "T31n1604_004:0612b02": " 色識因無故  識識體亦無",
    "T31n1604_004:0612b03": "[0612b03] 釋曰。色識為迷因識識為迷體者。彼所迷境",
    "T31n1604_004:0612b04": "名色識。彼能迷體名非色識。色識無體故識",
    "T31n1604_004:0612b05": "識體亦無者。色識無故非色識亦無。何以故。",
    "T31n1604_004:0612b06": "由因無故彼果亦無。偈曰。",
    "T31n1604_004:0612b07": " 幻像及取幻  迷故說有二",
    "T31n1604_004:0612b08": " 如是無彼二  而有二可得",
    "T31n1604_004:0612b09": "[0612b09] 釋曰。幻像及取幻迷故說有二者。迷人於幻",
    "T31n1604_004:0612b10": "像及取幻。由迷故說有能取所取二事。如",
    "T31n1604_004:0612b11": "是無彼二而有二可得者。彼二雖無而二可",
    "T31n1604_004:0612b12": "得。由迷顯現故。問此譬欲何所顯。偈曰。",
    "T31n1604_004:0612b13": " 骨像及取骨  觀故亦說二",
    "T31n1604_004:0612b14": " 無二而說二  可得亦如是",
    "T31n1604_004:0612b15": "[0612b15] 釋曰。骨像及取骨觀故亦說二者。觀行人於",
    "T31n1604_004:0612b16": "骨像及取骨。由觀故說有能觀所觀二事。無",
    "T31n1604_004:0612b17": "二而說二可得亦如是者。彼二雖無而二亦",
    "T31n1604_004:0612b18": "可得。由觀顯現故。問如是觀已。何法為所治。",
    "T31n1604_004:0612b19": "何法為能治。偈曰。",
    "T31n1604_004:0612b20": " 應知所治體  謂彼法迷相",
    "T31n1604_004:0612b21": " 如是體無體  有非有如幻",
    "T31n1604_004:0612b22": "[0612b22] 釋曰。應知所治體謂彼法迷相者。此中應知。",
    "T31n1604_004:0612b23": "所治體即是法迷相。法迷相者謂如是如是",
    "T31n1604_004:0612b24": "體故。如是體無體有非有如幻者。如是體說",
    "T31n1604_004:0612b25": "有者。由虛妄分別故。說非有者。由能取所取",
    "T31n1604_004:0612b26": "二體與非體無別故。如是有亦如幻無亦如",
    "T31n1604_004:0612b27": "幻說此相如幻。偈曰。",
    "T31n1604_004:0612b28": " 應知能治體  念處等諸法",
    "T31n1604_004:0612b29": " 如是體無相  如幻亦如是",
    "T31n1604_004:0612c01": "[0612c01] 釋曰。應知能治體念處等諸法者。此中應知。",
    "T31n1604_004:0612c02": "能治體即是諸法。諸法者。謂佛所說念處等",
    "T31n1604_004:0612c03": "法。如是如是體故。如是體無相如幻亦如是",
    "T31n1604_004:0612c04": "者。彼體亦如幻。何以故。如諸凡夫所取。如是",
    "T31n1604_004:0612c05": "如是有體故。如諸佛所說。如是如是無體故。",
    "T31n1604_004:0612c06": "如是體無相。而佛世尊示現入胎出生踰城",
    "T31n1604_004:0612c07": "出家成正覺。如是無相而光顯現。是故如幻。",
    "T31n1604_004:0612c08": "問若諸法同如幻。以何義故。一為能治。一為",
    "T31n1604_004:0612c09": "所治。偈曰。",
    "T31n1604_004:0612c10": " 譬如強幻王  令餘幻王退",
    "T31n1604_004:0612c11": " 如是清淨法  能令染法盡",
    "T31n1604_004:0612c12": "[0612c12] 釋曰。譬如強幻王令餘幻王退者。彼能治淨",
    "T31n1604_004:0612c13": "法亦如幻王。由能對治染法得增上故。彼所",
    "T31n1604_004:0612c14": "治染法亦如幻王。由於境界得增上故。如是",
    "T31n1604_004:0612c15": "清淨法能令染法盡者。如彼強力幻王能令",
    "T31n1604_004:0612c16": "餘幻王退。菩薩亦爾。知法如幻。能以淨法對",
    "T31n1604_004:0612c17": "治染法。是故無慢。問世尊處處說如幻如夢",
    "T31n1604_004:0612c18": "如焰如像如影如響如水月如化。如此八譬",
    "T31n1604_004:0612c19": "各何所顯。偈曰。",
    "T31n1604_004:0612c20": " 如幻至如化  次第譬諸行",
    "T31n1604_004:0612c21": " 二六二二六  一一一有三",
    "T31n1604_004:0612c22": "[0612c22] 釋曰。如幻至如化次第譬諸行者。幻譬內六",
    "T31n1604_004:0612c23": "入。無有我等體但光顯現故。夢譬外六入。",
    "T31n1604_004:0612c24": "所受用塵體無有故。焰譬心及心數二法。由",
    "T31n1604_004:0612c25": "起迷故。像復譬內六入。由是宿業像故。影復",
    "T31n1604_004:0612c26": "譬外六入。由是內入影內入增上起故。響譬",
    "T31n1604_004:0612c27": "所說法。法如響故。水月譬依定法定則如水。",
    "T31n1604_004:0612c28": "法則如月。由彼澄靜法顯現故。化譬菩薩故",
    "T31n1604_004:0612c29": "意受生。不染一切所作事故。二六二二六一",
    "T31n1604_004:0613a01": "一一有三者。初二六謂內六入外六入。彼幻",
    "T31n1604_004:0613a02": "夢二譬。所顯二謂心及心數。彼炎譬所顯。復",
    "T31n1604_004:0613a03": "二六謂內六入外六入。彼像影二譬所顯。一",
    "T31n1604_004:0613a04": "一一謂說法三昧受生。彼響月化三譬所顯。",
    "T31n1604_004:0613a05": "已說真實義。次求能知智。偈曰。",
    "T31n1604_004:0613a06": " 不真及似真  真及似不真",
    "T31n1604_004:0613a07": " 如是四種智  能知一切境",
    "T31n1604_004:0613a08": "[0613a08] 釋曰。不真及似真真及似不真者。不真謂不",
    "T31n1604_004:0613a09": "真分別智。由不隨順出世智分別故。似真謂",
    "T31n1604_004:0613a10": "非真非不真分別智。從初極通達分由隨順",
    "T31n1604_004:0613a11": "出世智故。真謂出世無分別智。證真如故。似",
    "T31n1604_004:0613a12": "不真謂非分別非不分別智。即出世後得世",
    "T31n1604_004:0613a13": "智故。如是四種智能知一切境者。由此四智",
    "T31n1604_004:0613a14": "具足知一切境界。已說求智。次說求染污及",
    "T31n1604_004:0613a15": "清淨。偈曰。",
    "T31n1604_004:0613a16": " 自界及二光  癡共諸惑起",
    "T31n1604_004:0613a17": " 如是諸分別  二實應遠離",
    "T31n1604_004:0613a18": "[0613a18] 釋曰。自界及二光癡共諸惑起者。自界謂自",
    "T31n1604_004:0613a19": "阿黎耶識種子。二光謂能取光所取光。此等",
    "T31n1604_004:0613a20": "分別。由共無明及諸餘惑故得生起。如是諸",
    "T31n1604_004:0613a21": "分別二實應遠離者。二實謂所取實及能取",
    "T31n1604_004:0613a22": "實。如是二實染污應求遠離。偈曰。",
    "T31n1604_004:0613a23": " 得彼三緣已  自界處應學",
    "T31n1604_004:0613a24": " 如是二光滅  譬如調箭皮",
    "T31n1604_004:0613a25": "[0613a25] 釋曰。得彼三緣已自界處應學者。三緣謂內",
    "T31n1604_004:0613a26": "外俱。如前說。自界謂諸分別。應如是解。處謂",
    "T31n1604_004:0613a27": "名處。此名處應安心。應學謂修止觀二道。",
    "T31n1604_004:0613a28": "如是二光滅。譬如調箭皮者。謂分別二種光",
    "T31n1604_004:0613a29": "息。譬如柔皮熟[革*卬]令軟。亦如調箭端曲令直",
    "T31n1604_004:0613b01": "轉依亦爾。若止若觀一一須修。得心慧二脫",
    "T31n1604_004:0613b02": "則二光不起。如是清淨應求至得。"
}