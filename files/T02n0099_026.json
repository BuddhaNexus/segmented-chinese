{
    "T02n0099_026:0182a11": "雜阿含經卷第二十六",
    "T02n0099_026:0182a13": "宋天竺三藏求那跋陀羅譯",
    "T02n0099_026:0182a14": "（六四二）如是我聞：一時，佛住舍衛國祇樹給",
    "T02n0099_026:0182a15": "孤獨園。爾時，世尊告諸比丘：「有三根——未",
    "T02n0099_026:0182a16": "知當知根、知根、無知根。」爾時，世尊即說",
    "T02n0099_026:0182a17": "偈言：",
    "T02n0099_026:0182a18": "「覺知學地時，　　隨順直道進，",
    "T02n0099_026:0182a19": "　精進勤方便，　　善自護其心，",
    "T02n0099_026:0182a20": "　如自知生盡，　　無礙道已知，",
    "T02n0099_026:0182a21": "　以知解脫已，　　最後得無知，",
    "T02n0099_026:0182a22": "　不動意解脫，　　一切有能盡，",
    "T02n0099_026:0182a23": "　諸根悉具足，　　樂於根寂靜，",
    "T02n0099_026:0182a24": "　持於最後身，　　降伏眾魔怨。」",
    "T02n0099_026:0182a25": "佛說此經已，諸比丘聞佛所說，歡喜奉行。",
    "T02n0099_026:0182a26": "（六四三）如是我聞：一時，佛在舍衛國祇樹",
    "T02n0099_026:0182a27": "給孤獨園。爾時，世尊告諸比丘：「有五根。何",
    "T02n0099_026:0182a28": "謂為五？謂信根、精進根、念根、定根、慧",
    "T02n0099_026:0182a29": "根。」佛說此經已，諸比丘聞佛所說，歡喜奉",
    "T02n0099_026:0182b01": "行。",
    "T02n0099_026:0182b02": "（六四四）如是我聞：一時，佛住舍衛國祇樹給",
    "T02n0099_026:0182b03": "孤獨園。爾時，世尊告諸比丘：「有五根。何等",
    "T02n0099_026:0182b04": "為五？謂信根、精進根、念根、定根、慧根。若比",
    "T02n0099_026:0182b05": "丘於此五根如實善觀察，如實善觀察者，",
    "T02n0099_026:0182b06": "於三結斷知，謂身見、戒取、疑，是名須陀",
    "T02n0099_026:0182b07": "洹，不墮惡趣法，決定正向於正覺，七有天",
    "T02n0099_026:0182b08": "人往生，究竟苦邊。」佛說此經已，諸比丘聞",
    "T02n0099_026:0182b09": "佛所說，歡喜奉行。",
    "T02n0099_026:0182b10": "（六四五）如是我聞：一時，佛住舍衛國祇樹給",
    "T02n0099_026:0182b11": "孤獨園。爾時，世尊告諸比丘：「於此五根如",
    "T02n0099_026:0182b12": "實觀察者，不起諸漏，心得離欲解脫，是名",
    "T02n0099_026:0182b13": "阿羅漢，諸漏已盡，所作已作，離諸重擔，逮",
    "T02n0099_026:0182b14": "得己利，盡諸有結，正智心善解脫。」佛說此",
    "T02n0099_026:0182b15": "經已，諸比丘聞佛所說，歡喜奉行。",
    "T02n0099_026:0182b16": "（六四六）如是我聞：一時，佛住舍衛國祇樹給",
    "T02n0099_026:0182b17": "孤獨園。爾時，世尊告諸比丘：「有五根。何等",
    "T02n0099_026:0182b18": "為五？謂信根、精進根、念根、定根、慧根。信根",
    "T02n0099_026:0182b19": "者，當知是四不壞淨；精進根者，當知是四",
    "T02n0099_026:0182b20": "正斷；念根者，當知是四念處；定根者，當知",
    "T02n0099_026:0182b21": "是四禪；慧根者，當知是四聖諦。」佛說此",
    "T02n0099_026:0182b22": "經已，諸比丘聞佛所說，歡喜奉行。",
    "T02n0099_026:0182b23": "（六四七）如是我聞：一時，佛住舍衛國祇樹給",
    "T02n0099_026:0182b24": "孤獨園。爾時，世尊告諸比丘：「有五根。何等",
    "T02n0099_026:0182b25": "為五？謂信根、精進根、念根、定根、慧根。「何等",
    "T02n0099_026:0182b26": "為信根？若比丘於如來所起淨信心，根本",
    "T02n0099_026:0182b27": "堅固，餘沙門、婆羅門、諸天、魔、梵、沙門、婆羅",
    "T02n0099_026:0182b28": "門，及餘世間，無能沮壞其心者，是名信",
    "T02n0099_026:0182b29": "根。「何等為精進根？已生惡不善法令斷，生",
    "T02n0099_026:0182c01": "欲、方便、攝心、增進；未生惡不善法不起，生欲、",
    "T02n0099_026:0182c02": "方便、攝心、增進；未生善法令起，生欲、方",
    "T02n0099_026:0182c03": "便、攝心、增進；已生善法住不忘，修習增廣，",
    "T02n0099_026:0182c04": "生欲、方便、攝心、增進，是名精進根。「何等為",
    "T02n0099_026:0182c05": "念根？若比丘內身身觀住，慇懃方便，正念",
    "T02n0099_026:0182c06": "正智，調伏世間貪憂；外身、內外身，受、心、法法",
    "T02n0099_026:0182c07": "觀念住亦如是說，是名念根。「何等為定",
    "T02n0099_026:0182c08": "根？若比丘離欲惡不善法，有覺有觀，離生",
    "T02n0099_026:0182c09": "喜樂，乃至第四禪具足住，是名定根。「何等",
    "T02n0099_026:0182c10": "為慧根？若比丘苦聖諦如實知，苦集聖諦、",
    "T02n0099_026:0182c11": "苦滅聖諦、苦滅道跡聖諦如實知，是名慧",
    "T02n0099_026:0182c12": "根。」佛說此經已，諸比丘聞佛所說，歡喜奉",
    "T02n0099_026:0182c13": "行。",
    "T02n0099_026:0182c14": "（六四八）如是我聞：一時，佛住舍衛國祇樹給",
    "T02n0099_026:0182c15": "孤獨園。爾時，世尊告諸比丘……如上說。差別",
    "T02n0099_026:0182c16": "者：「若比丘於此五根如實觀察已，於三結",
    "T02n0099_026:0182c17": "斷知。何等為三？謂身見、戒取、疑。是名須陀",
    "T02n0099_026:0182c18": "洹，不墮惡趣，決定正向三菩提，七有天人",
    "T02n0099_026:0182c19": "往生，究竟苦邊。」佛說此經已，諸比丘聞",
    "T02n0099_026:0182c20": "佛所說，歡喜奉行。",
    "T02n0099_026:0182c21": "（六四九）如是我聞：一時，佛住舍衛國祇樹給",
    "T02n0099_026:0182c22": "孤獨園。爾時，世尊告諸比丘……如上說。差別",
    "T02n0099_026:0182c23": "者：「若比丘於此五根如實觀察已，得盡",
    "T02n0099_026:0182c24": "諸漏，離欲解脫，是名阿羅漢。諸漏已盡，所",
    "T02n0099_026:0182c25": "作已作，離諸重擔，逮得己利，盡諸有結，正",
    "T02n0099_026:0182c26": "智心得解脫。」佛說此經已，諸比丘聞佛所",
    "T02n0099_026:0182c27": "說，歡喜奉行。",
    "T02n0099_026:0182c28": "（六五〇）如是我聞：一時，佛住舍衛國祇樹給",
    "T02n0099_026:0182c29": "孤獨園。爾時，世尊告諸比丘……如上說。差別",
    "T02n0099_026:0183a01": "者：「諸比丘！若我於此信根、信根集、信根",
    "T02n0099_026:0183a02": "滅、信根滅道跡不如實知者，我終不得",
    "T02n0099_026:0183a03": "於諸天、魔、梵、沙門、婆羅門中，為出為離，心",
    "T02n0099_026:0183a04": "離顛倒，亦不得成阿耨多羅三藐三菩提。",
    "T02n0099_026:0183a05": "如信根，精進根、念根、定根、慧根亦如是",
    "T02n0099_026:0183a06": "說。「諸比丘！我於此信根正智如實觀察故，",
    "T02n0099_026:0183a07": "信根集、信根滅、信根滅道跡正智如實觀察",
    "T02n0099_026:0183a08": "故，我於諸天、魔、梵、沙門、婆羅門眾中，為出",
    "T02n0099_026:0183a09": "為離，心離顛倒，成阿耨多羅三藐三菩提。",
    "T02n0099_026:0183a10": "如信根，精進、念、定、慧根亦如是說。」佛說",
    "T02n0099_026:0183a11": "此經已，諸比丘聞佛所說，歡喜奉行。",
    "T02n0099_026:0183a12": "（六五一）如是我聞：一時，佛住舍衛國祇樹給",
    "T02n0099_026:0183a13": "孤獨園。爾時，世尊告諸比丘……如上說。差別",
    "T02n0099_026:0183a14": "者：「諸比丘！我此信根集、信根沒、信根味、信",
    "T02n0099_026:0183a15": "根患、信根離不如實知者，我不得於諸天、",
    "T02n0099_026:0183a16": "魔、梵、沙門、婆羅門眾中，為解脫，為出為離，",
    "T02n0099_026:0183a17": "心離顛倒，成阿耨多羅三藐三菩提。如是",
    "T02n0099_026:0183a18": "精進根、念根、定根、慧根亦如是說。「諸比丘！",
    "T02n0099_026:0183a19": "我於信根、信根集、信根沒、信根味、信根患、",
    "T02n0099_026:0183a20": "信根離如實知故，於諸天、魔、梵、沙門、婆羅",
    "T02n0099_026:0183a21": "門眾中，為解脫，為出為離，心離顛倒，得",
    "T02n0099_026:0183a22": "成阿耨多羅三藐三菩提。」佛說此經已，諸",
    "T02n0099_026:0183a23": "比丘聞佛所說，歡喜奉行。",
    "T02n0099_026:0183a24": "（六五二）如是我聞：一時，佛住舍衛國祇樹給",
    "T02n0099_026:0183a25": "孤獨園。爾時，世尊告諸比丘……如上說。差別",
    "T02n0099_026:0183a26": "者：「若比丘於此五根若利、若滿足，得阿羅",
    "T02n0099_026:0183a27": "漢。若軟、若劣，得阿那含。若軟、若劣，得斯陀",
    "T02n0099_026:0183a28": "含。若軟、若劣，得須陀洹。滿足者成滿足事，",
    "T02n0099_026:0183a29": "不滿足者成不滿足事，於此五根不空無果，",
    "T02n0099_026:0183b01": "若於此五根一切無者，我說彼為外道凡",
    "T02n0099_026:0183b02": "夫之數。」佛說此經已，諸比丘聞佛所說，",
    "T02n0099_026:0183b03": "歡喜奉行。",
    "T02n0099_026:0183b04": "（六五三）如是我聞：一時，佛住舍衛國祇樹給",
    "T02n0099_026:0183b05": "孤獨園。爾時，世尊告諸比丘……如上說。差別",
    "T02n0099_026:0183b06": "者：「若比丘於彼五根增上明利滿足者，得",
    "T02n0099_026:0183b07": "阿羅漢俱分解脫。若軟、若劣者，得身證。於",
    "T02n0099_026:0183b08": "彼若軟、若劣，得見到。於彼若軟、若劣，得信",
    "T02n0099_026:0183b09": "解脫。於彼若軟、若劣，得一種。於彼若軟、若",
    "T02n0099_026:0183b10": "劣，得斯陀含。於彼若軟、若劣，得家家。於彼",
    "T02n0099_026:0183b11": "若軟、若劣，得七有。於彼若軟、若劣，得法行。",
    "T02n0099_026:0183b12": "於彼若軟、若劣，得信行。是名比丘根波羅",
    "T02n0099_026:0183b13": "蜜因緣知果波羅蜜，果波羅蜜因緣知人",
    "T02n0099_026:0183b14": "波羅蜜。如是滿足者作滿足事，減少者",
    "T02n0099_026:0183b15": "作減少事，彼諸根則不空無果，若無此諸",
    "T02n0099_026:0183b16": "根者，我說彼為作凡夫數。」佛說此經已，",
    "T02n0099_026:0183b17": "諸比丘聞佛所說，歡喜奉行。",
    "T02n0099_026:0183b18": "（六五四）如是我聞：一時，佛住舍衛國祇樹給",
    "T02n0099_026:0183b19": "孤獨園。爾時，世尊告諸比丘：「有五根。何等",
    "T02n0099_026:0183b20": "為五？謂信根、精進根、念根、定根、慧根。此",
    "T02n0099_026:0183b21": "五根，一切皆為慧根所攝受。譬如堂閣眾",
    "T02n0099_026:0183b22": "材，棟為其首，皆依於棟，以攝持故。如是",
    "T02n0099_026:0183b23": "五根，慧為其首，以攝持故。」佛說此經已，",
    "T02n0099_026:0183b24": "諸比丘聞佛所說，歡喜奉行。",
    "T02n0099_026:0183b25": "（六五五）如是我聞：一時，佛住舍衛國祇樹給",
    "T02n0099_026:0183b26": "孤獨園。爾時，世尊告諸比丘：「有五根。何等",
    "T02n0099_026:0183b27": "為五？謂信根、精進根、念根、定根、慧根。信根",
    "T02n0099_026:0183b28": "者，當知是四不壞淨；精進根者，當知是四",
    "T02n0099_026:0183b29": "正斷；念根者，當知是四念處；定根者，當",
    "T02n0099_026:0183c01": "知是四禪；慧根者，當知是四聖諦。此諸功",
    "T02n0099_026:0183c02": "德，一切皆是慧為其首，以攝持故。」乃至……。佛",
    "T02n0099_026:0183c03": "說此經已，諸比丘聞佛所說，歡喜奉行。",
    "T02n0099_026:0183c04": "（六五六）如是我聞：一時，佛住舍衛國祇樹給",
    "T02n0099_026:0183c05": "孤獨園。爾時，世尊告諸比丘：「有五根。何等",
    "T02n0099_026:0183c06": "為五？信根、精進根、念根、定根、慧根。若聖弟",
    "T02n0099_026:0183c07": "子成就慧根者，能修信根，依離、依無欲、",
    "T02n0099_026:0183c08": "依滅、向於捨，是名信根成就，信根成就，",
    "T02n0099_026:0183c09": "即是慧根。如信根，如是精進根、念根、定根、",
    "T02n0099_026:0183c10": "慧根亦如是說。是故就此五根，慧根為其",
    "T02n0099_026:0183c11": "首，以攝持故。譬如堂閣，棟為其首，眾材",
    "T02n0099_026:0183c12": "所依，以攝持故。如是五根，慧為其首，以",
    "T02n0099_026:0183c13": "攝持故。」佛說此經已，諸比丘聞佛所說，歡",
    "T02n0099_026:0183c14": "喜奉行。",
    "T02n0099_026:0183c15": "（六五七）如是我聞：一時，佛住舍衛國祇樹給",
    "T02n0099_026:0183c16": "孤獨園。爾時，世尊告諸比丘：「有五根。何等",
    "T02n0099_026:0183c17": "為五？信根、精進根、念根、定根、慧根。若聖弟",
    "T02n0099_026:0183c18": "子成就信根者，作如是學。聖弟子無始",
    "T02n0099_026:0183c19": "生死，無明所著，愛所繫，眾生長夜生死，往來",
    "T02n0099_026:0183c20": "流馳，不知本際，有因故有生死，因永盡",
    "T02n0099_026:0183c21": "者，則無生死，無明大闇聚障礙，誰般涅槃？",
    "T02n0099_026:0183c22": "唯苦滅、苦息、清涼、沒。如信根，如是精進根、",
    "T02n0099_026:0183c23": "念根、定根、慧根亦如是說。此五根，慧為",
    "T02n0099_026:0183c24": "首，慧所攝持。譬如堂閣，棟為首，棟所攝",
    "T02n0099_026:0183c25": "持。」佛說此經已，諸比丘聞佛所說，歡喜奉",
    "T02n0099_026:0183c26": "行。",
    "T02n0099_026:0183c27": "（六五八）如是我聞：一時，佛住舍衛國祇樹給",
    "T02n0099_026:0183c28": "孤獨園。爾時，世尊告諸比丘：「有五根——信根、",
    "T02n0099_026:0183c29": "精進根、念根、定根、慧根。何等為信根？謂聖",
    "T02n0099_026:0184a01": "弟子於如來所起信心，根本堅固，諸天、",
    "T02n0099_026:0184a02": "魔、梵、沙門、婆羅門及諸世間法所不能",
    "T02n0099_026:0184a03": "壞，是名信根。何等為精進根？謂四正斷。",
    "T02n0099_026:0184a04": "何等為念根？謂四念處。何等為定根？謂四",
    "T02n0099_026:0184a05": "禪。何等為慧根？謂四聖諦，此諸功德，皆",
    "T02n0099_026:0184a06": "以慧為首。譬如堂閣，棟為其首。」佛說此",
    "T02n0099_026:0184a07": "經已，諸比丘聞佛所說，歡喜奉行。",
    "T02n0099_026:0184a08": "（六五九）如是我聞：一時，佛住舍衛國祇樹給",
    "T02n0099_026:0184a09": "孤獨園。爾時，世尊告諸比丘：「有五根。何等",
    "T02n0099_026:0184a10": "為五？謂信根、精進根、念根、定根、慧根。何",
    "T02n0099_026:0184a11": "等為信根？若聖弟子於如來發菩提心所",
    "T02n0099_026:0184a12": "得淨信心，是名信根。何等為精進根？於如",
    "T02n0099_026:0184a13": "來發菩提心所起精進方便，是名精進根。",
    "T02n0099_026:0184a14": "何等念根？於如來初發菩提心所起念",
    "T02n0099_026:0184a15": "根。何等為定根？於如來初發菩提心所",
    "T02n0099_026:0184a16": "起三昧，是名定根。何等為慧根？於如來初",
    "T02n0099_026:0184a17": "發菩提心所起智慧，是名慧根。所餘堂閣，",
    "T02n0099_026:0184a18": "譬如上說。」佛說此經已，諸比丘聞佛所",
    "T02n0099_026:0184a19": "說，歡喜奉行。",
    "T02n0099_026:0184a20": "（六六〇）如是我聞：一時，佛住舍衛國祇樹給",
    "T02n0099_026:0184a21": "孤獨園。爾時，世尊告諸比丘：「有五根。何等",
    "T02n0099_026:0184a22": "為五？謂信根、精進根、念根、定根、慧根。於",
    "T02n0099_026:0184a23": "此五根修習多修習，過去、未來、現在一切",
    "T02n0099_026:0184a24": "苦斷。」佛說此經已，諸比丘聞佛所說，歡喜",
    "T02n0099_026:0184a25": "奉行。",
    "T02n0099_026:0184a26": "如苦斷，如是究竟苦邊、苦盡、苦息、苦沒，度",
    "T02n0099_026:0184a27": "苦流，於縛得解，害諸色，過去、未來、現在一",
    "T02n0099_026:0184a28": "切漏盡，亦如是說。",
    "T02n0099_026:0184a29": "（六六一）如是我聞：一時，佛住舍衛國祇樹給孤",
    "T02n0099_026:0184b01": "獨園。爾時，世尊告諸比丘：「有二種力。何等",
    "T02n0099_026:0184b02": "為二？謂數力及修力。何等為數力？謂聖",
    "T02n0099_026:0184b03": "弟子空閑林中樹下，作如是思惟：『身惡行，",
    "T02n0099_026:0184b04": "現法、後世受於惡報。我若行身惡行者，我",
    "T02n0099_026:0184b05": "當自悔教，他亦悔我，大師亦當悔我，大",
    "T02n0099_026:0184b06": "德梵行亦當悔我，以法責我惡名流布，身",
    "T02n0099_026:0184b07": "壞命終，當生惡趣泥犁中。』如是現法後",
    "T02n0099_026:0184b08": "報，身惡行斷，修身善行。如身惡行，口、意惡",
    "T02n0099_026:0184b09": "行亦如是說，是名數力。何等為修力？若比",
    "T02n0099_026:0184b10": "丘學於數力，聖弟子數力成就已，隨得修",
    "T02n0099_026:0184b11": "力，得修力已，修力滿足。」佛說此經已，諸比",
    "T02n0099_026:0184b12": "丘聞佛所說，歡喜奉行。",
    "T02n0099_026:0184b13": "（六六二）如是我聞：一時，佛住舍衛國祇樹給",
    "T02n0099_026:0184b14": "孤獨園。爾時，世尊告諸比丘……如上說。差別",
    "T02n0099_026:0184b15": "者：「聖弟子學數力成就已，貪、恚、癡若節若",
    "T02n0099_026:0184b16": "盡。如是聖弟子依於數力，盡立數力，隨",
    "T02n0099_026:0184b17": "得修力，得修力已，修力滿足。」佛說此經",
    "T02n0099_026:0184b18": "已，諸比丘聞佛所說，歡喜奉行。",
    "T02n0099_026:0184b19": "（六六三）如是我聞：一時，佛住舍衛國祇樹給孤",
    "T02n0099_026:0184b20": "獨園。爾時，世尊告諸比丘……如上說。差別者：",
    "T02n0099_026:0184b21": "「何等為修力？謂修四念處。」佛說此經已，諸",
    "T02n0099_026:0184b22": "比丘聞佛所說，歡喜奉行。",
    "T02n0099_026:0184b23": "如四念處，如是修四正斷、四如意足、五根、",
    "T02n0099_026:0184b24": "五力、七覺分、八聖道分、四道、四法句、止觀，",
    "T02n0099_026:0184b25": "亦如是說。",
    "T02n0099_026:0184b26": "（六六四）如是我聞：一時，佛住舍衛國祇樹給",
    "T02n0099_026:0184b27": "孤獨園。爾時，世尊告諸比丘：「有三種力。何",
    "T02n0099_026:0184b28": "等為三？謂信力、精進力、慧力。復次三力。何",
    "T02n0099_026:0184b29": "等為三？謂信力、念力、慧力。復次三力。何等",
    "T02n0099_026:0184c01": "為三？謂信力、定力、慧力。」佛說此經已，諸比",
    "T02n0099_026:0184c02": "丘聞佛所說，歡喜奉行。",
    "T02n0099_026:0184c03": "（六六五）如是我聞：一時，佛住舍衛國祇樹給孤",
    "T02n0099_026:0184c04": "獨園。爾時，世尊告諸比丘：「有三力，謂信力、",
    "T02n0099_026:0184c05": "精進力、慧力。如是，比丘！當作是學：『我當",
    "T02n0099_026:0184c06": "成就信力、精進力、慧力。』」佛說此經已，諸比",
    "T02n0099_026:0184c07": "丘聞佛所說，歡喜奉行。",
    "T02n0099_026:0184c08": "如精進力，念力、定力，亦如是說。",
    "T02n0099_026:0184c09": "（六六六）如是我聞：一時，佛住舍衛國祇樹給孤",
    "T02n0099_026:0184c10": "獨園。爾時，世尊告諸比丘：「有三力——信力、念",
    "T02n0099_026:0184c11": "力、慧力。何等為信力？謂聖弟子於如來所",
    "T02n0099_026:0184c12": "入於淨信，根本堅固，諸天、魔、梵、沙門、婆羅",
    "T02n0099_026:0184c13": "門及諸同法所不能壞，是名信力。何等",
    "T02n0099_026:0184c14": "為精進力？謂修四正斷。何等為慧力？謂四",
    "T02n0099_026:0184c15": "聖諦。」佛說此經已，諸比丘聞佛所說，歡喜",
    "T02n0099_026:0184c16": "奉行。",
    "T02n0099_026:0184c17": "餘二力如上說。",
    "T02n0099_026:0184c18": "（六六七）如是我聞：一時，佛住舍衛國祇樹給孤",
    "T02n0099_026:0184c19": "獨園。爾時，世尊告諸比丘：「有四力。何等為",
    "T02n0099_026:0184c20": "四？謂信力、精進力、念力、慧力。復次四力——信",
    "T02n0099_026:0184c21": "力、念力、定力、慧力。復次四力——覺力、精進力、",
    "T02n0099_026:0184c22": "無罪力、攝力。」此諸經如上三力說。差別者：",
    "T02n0099_026:0184c23": "「何等為覺力？於善、不善法如實知，有罪、無",
    "T02n0099_026:0184c24": "罪，習近、不習近，卑法、勝法，黑法、白法，有分別",
    "T02n0099_026:0184c25": "法、無分別法，緣起法、非緣起法如實知，是",
    "T02n0099_026:0184c26": "名覺力。何等為精進力？謂四正斷……」如前廣",
    "T02n0099_026:0184c27": "說。「何等為無罪力？謂無罪身、口、意，是名無",
    "T02n0099_026:0184c28": "罪力。何等為攝力？謂四攝事，惠施、愛語、行",
    "T02n0099_026:0184c29": "利、同利。」佛說此經已，諸比丘聞佛所說，歡",
    "T02n0099_026:0185a01": "喜奉行。",
    "T02n0099_026:0185a02": "（六六八）如是我聞：一時，佛住舍衛國祇樹給孤",
    "T02n0099_026:0185a03": "獨園。爾時，世尊告諸比丘……如上說。差別者：",
    "T02n0099_026:0185a04": "「若最勝施者，謂法施。最勝愛語者，謂善男子",
    "T02n0099_026:0185a05": "樂聞，應時說法。行利最勝者，諸不信者能",
    "T02n0099_026:0185a06": "令入信，建立於信；立戒者以淨戒，慳者",
    "T02n0099_026:0185a07": "以施，惡智者以正智令入建立。同利最勝",
    "T02n0099_026:0185a08": "者，謂阿羅漢以阿羅漢、阿那含以阿那含、",
    "T02n0099_026:0185a09": "斯陀含以斯陀含、須陀洹以須陀洹、淨戒者",
    "T02n0099_026:0185a10": "以淨而授於彼。」佛說此經已，諸比丘聞",
    "T02n0099_026:0185a11": "佛所說，歡喜奉行。",
    "T02n0099_026:0185a12": "（六六九）如是我聞：一時，佛住舍衛國祇樹給",
    "T02n0099_026:0185a13": "孤獨園。爾時，世尊告諸比丘……如上說。差別",
    "T02n0099_026:0185a14": "者：「若所有法，是眾之所取，一切皆是四攝",
    "T02n0099_026:0185a15": "事。或有一取施者，或一取愛語者，或一",
    "T02n0099_026:0185a16": "取行利者，或一取同利者。過去世時，過",
    "T02n0099_026:0185a17": "去世眾，以有所取者，亦是四攝事。未來世",
    "T02n0099_026:0185a18": "眾，當有所取者，亦是四攝事。或一取施者，",
    "T02n0099_026:0185a19": "或一取愛語，或一取行利者，或一取同利。」",
    "T02n0099_026:0185a20": "爾時，世尊即說偈言：",
    "T02n0099_026:0185a21": "「布施及愛語，　　或有行利者，",
    "T02n0099_026:0185a22": "　同利諸行生，　　各隨其所應。",
    "T02n0099_026:0185a23": "　以此攝世間，　　猶車因釭運。",
    "T02n0099_026:0185a24": "　世無四攝事，　　母恩子養忘，",
    "T02n0099_026:0185a25": "　亦無父等尊，　　謙下之奉事。",
    "T02n0099_026:0185a26": "　以有四攝事，　　隨順之法故，",
    "T02n0099_026:0185a27": "　是故有大士，　　德被於世間。」",
    "T02n0099_026:0185a28": "佛說此經已，諸比丘聞佛所說，歡喜奉",
    "T02n0099_026:0185a29": "行。",
    "T02n0099_026:0185b01": "（六七〇）如是我聞：一時，佛住舍衛國祇樹給孤",
    "T02n0099_026:0185b02": "獨園。爾時，世尊告諸比丘：「有四力。何等為",
    "T02n0099_026:0185b03": "四？謂覺力、精進力、無罪力、攝力……」如上說。「若",
    "T02n0099_026:0185b04": "比丘成就此四力者，得離五恐怖。何等",
    "T02n0099_026:0185b05": "五？謂不活恐怖、惡名恐怖、眾中恐怖、死恐",
    "T02n0099_026:0185b06": "怖、惡趣恐怖，是名五恐怖。」佛說此經已，",
    "T02n0099_026:0185b07": "諸比丘聞佛所說，歡喜奉行。",
    "T02n0099_026:0185b08": "（六七一）如是我聞：一時，佛住舍衛國祇樹給孤",
    "T02n0099_026:0185b09": "獨園。爾時，世尊告諸比丘……如上說。差別者：",
    "T02n0099_026:0185b10": "「聖弟子成就此四力者，當作是學。我不",
    "T02n0099_026:0185b11": "畏不活，我何緣畏不活？若身行不淨行、口",
    "T02n0099_026:0185b12": "不淨行、意不淨行，作諸邪貪，不信、懈怠、不",
    "T02n0099_026:0185b13": "精進、失念、不定、惡慧、慳、不攝者，彼應畏不",
    "T02n0099_026:0185b14": "活。我有四力，謂覺力、精進力、無罪力、攝力，",
    "T02n0099_026:0185b15": "有此四力成就故，不應畏如不活畏。如是",
    "T02n0099_026:0185b16": "惡名畏、眾中畏、死畏、惡趣畏亦如上說。」佛",
    "T02n0099_026:0185b17": "說此經已，諸比丘聞佛所說，歡喜奉行。",
    "T02n0099_026:0185b18": "（六七二）如是我聞：一時，佛住舍衛國祇樹給孤",
    "T02n0099_026:0185b19": "獨園。爾時，世尊告諸比丘：「有四力——覺力、精",
    "T02n0099_026:0185b20": "進力、無罪力、攝力。何等為覺力？謂慧、大慧、",
    "T02n0099_026:0185b21": "深慧、難勝慧，是名覺力。何等為精進力？若",
    "T02n0099_026:0185b22": "於不善法不善數、黑黑數、有罪有罪數、不",
    "T02n0099_026:0185b23": "應親近不應親近數，離此諸法已，若諸",
    "T02n0099_026:0185b24": "餘善善數、白白數、無罪無罪數、應親近",
    "T02n0099_026:0185b25": "應親近數，如此等修習，增上精勤、欲、方便、堪",
    "T02n0099_026:0185b26": "能，正念正知而學，是名精進力。無罪力、攝",
    "T02n0099_026:0185b27": "力如上修多羅說。」佛說此經已，諸比丘聞",
    "T02n0099_026:0185b28": "佛所說，歡喜奉行。",
    "T02n0099_026:0185b29": "（六七三）如是我聞：一時，佛住舍衛國祇樹給",
    "T02n0099_026:0185c01": "孤獨園。爾時，世尊告諸比丘：「有五力。何等",
    "T02n0099_026:0185c02": "為五？信力、精進力、念力、定力、慧力。」",
    "T02n0099_026:0185c03": "佛說是經已，諸比丘聞佛所說，歡喜奉行。",
    "T02n0099_026:0185c04": "（六七四）如是我聞：一時，佛住舍衛國祇樹給孤",
    "T02n0099_026:0185c05": "獨園。爾時，世尊告諸比丘……如上說。差別者：",
    "T02n0099_026:0185c06": "「諸比丘當作是學：『我當勤加精進，成就信",
    "T02n0099_026:0185c07": "力、精進力、念力、定力、慧力。』」佛說此經已，諸",
    "T02n0099_026:0185c08": "比丘聞佛所說，歡喜奉行。",
    "T02n0099_026:0185c09": "（六七五）如是我聞：一時，佛住舍衛國祇樹給孤",
    "T02n0099_026:0185c10": "獨園。爾時，世尊告諸比丘……如上說。差別者：",
    "T02n0099_026:0185c11": "「彼信力，當知是四不壞淨。精進力者，當知",
    "T02n0099_026:0185c12": "是四正斷。念力者，當知四念處。定力者，當",
    "T02n0099_026:0185c13": "知是四禪。慧力者，當知是四聖諦。」佛說此",
    "T02n0099_026:0185c14": "經已，諸比丘聞佛所說，歡喜奉行。",
    "T02n0099_026:0185c15": "（六七六）如是我聞：一時，佛住舍衛國祇樹給孤",
    "T02n0099_026:0185c16": "獨園。爾時，世尊告諸比丘……如上說。差別者：",
    "T02n0099_026:0185c17": "「是故，諸比丘！當作是學：『我成就信力、精進",
    "T02n0099_026:0185c18": "力、念力、定力、慧力。』」佛說此經已，諸比丘聞",
    "T02n0099_026:0185c19": "佛所說，歡喜奉行。",
    "T02n0099_026:0185c20": "（六七七）如是我聞：一時，佛住舍衛國祇樹給",
    "T02n0099_026:0185c21": "孤獨園。爾時，世尊告諸比丘：「有五學力。何",
    "T02n0099_026:0185c22": "等為五？謂信力是學力、精進力是學力、慚",
    "T02n0099_026:0185c23": "力是學力、愧力是學力、慧力是學力。」佛說此",
    "T02n0099_026:0185c24": "經已，諸比丘聞佛所說，歡喜奉行。",
    "T02n0099_026:0185c25": "（六七八）如是我聞：一時，佛住舍衛國祇樹給",
    "T02n0099_026:0185c26": "孤獨園。爾時，世尊告諸比丘……如上說。差別",
    "T02n0099_026:0185c27": "者：「諸比丘！當作是學：『我當成就信力是學",
    "T02n0099_026:0185c28": "力、成就精進力是學力、成就慙力是學力、",
    "T02n0099_026:0185c29": "成就愧力是學力、成就慧力是學力。』」佛說",
    "T02n0099_026:0186a01": "此經已，諸比丘聞佛所說，歡喜奉行。",
    "T02n0099_026:0186a02": "（六七九）如是我聞：一時，佛住舍衛國祇樹給孤",
    "T02n0099_026:0186a03": "獨園。爾時，世尊告諸比丘……如上說。差別",
    "T02n0099_026:0186a04": "者：「何等信力是學力？於如來所善入於信，",
    "T02n0099_026:0186a05": "根本堅固，諸天、魔、梵、沙門、婆羅門及餘同",
    "T02n0099_026:0186a06": "法所不能壞。何等為精進力是學力？謂四",
    "T02n0099_026:0186a07": "正斷……」如前廣說。「何等為慚力是學力？謂羞",
    "T02n0099_026:0186a08": "恥，恥於起惡不善法諸煩惱數，受諸有熾",
    "T02n0099_026:0186a09": "然苦報，於未來世生、老、病、死、憂、悲、苦、惱，是",
    "T02n0099_026:0186a10": "名慚力是學力。何等為愧力是學力？謂諸可",
    "T02n0099_026:0186a11": "愧事而愧，愧起諸惡不善法煩惱數，受諸",
    "T02n0099_026:0186a12": "有熾然苦報，於未來世生、老、病、死、憂、悲、苦、",
    "T02n0099_026:0186a13": "惱，是名愧力是學力。何等為慧力是學力？",
    "T02n0099_026:0186a14": "謂聖弟子住於智慧，成就世間生滅智慧，",
    "T02n0099_026:0186a15": "賢聖出厭離，決定正盡苦，是名慧力是學",
    "T02n0099_026:0186a16": "力。」佛說此經已，諸比丘聞佛所說，歡喜",
    "T02n0099_026:0186a17": "奉行。",
    "T02n0099_026:0186a18": "（六八〇）如是我聞：一時，佛住舍衛國祇樹給孤",
    "T02n0099_026:0186a19": "獨園。爾時，世尊告諸比丘，如上所說。差別",
    "T02n0099_026:0186a20": "者：「是故，諸比丘！當作是學：『我當成就信力",
    "T02n0099_026:0186a21": "是學力，精進力、慚力、愧力、慧力是學力。』」佛",
    "T02n0099_026:0186a22": "說此經已，諸比丘聞佛所說，歡喜奉行。",
    "T02n0099_026:0186a23": "（六八一）如是我聞：一時，佛住舍衛國祇樹給孤",
    "T02n0099_026:0186a24": "獨園。爾時，世尊告諸比丘：「若比丘於善法",
    "T02n0099_026:0186a25": "若變、若退、若不久住者，他人當以五種白",
    "T02n0099_026:0186a26": "法來呵責汝。何等為五？言汝不以信入",
    "T02n0099_026:0186a27": "於善法，若依信者，能離不善法，修諸善",
    "T02n0099_026:0186a28": "法。汝無精進、無慚、無愧、無慧入於善法",
    "T02n0099_026:0186a29": "故。若依慧者，能離諸不善法，修諸善法。「若",
    "T02n0099_026:0186b01": "比丘於正法不變、不退、久住者，他人當以",
    "T02n0099_026:0186b02": "五種白法來慶慰汝。何等為五？正信入於",
    "T02n0099_026:0186b03": "善法，若依信者，離不善法，修諸善法，精",
    "T02n0099_026:0186b04": "進、慚、愧、慧入於善法，若依慧者，離不善",
    "T02n0099_026:0186b05": "法，修諸善法。」佛說此經已，諸比丘聞佛所",
    "T02n0099_026:0186b06": "說，歡喜奉行。",
    "T02n0099_026:0186b07": "（六八二）如是我聞：一時，佛住舍衛國祇樹給孤",
    "T02n0099_026:0186b08": "獨園。爾時，世尊告諸比丘：「若比丘還戒者、退",
    "T02n0099_026:0186b09": "戒者，他人當以五種白法來呵責汝。何等",
    "T02n0099_026:0186b10": "為五？若比丘不以信入於善法，若依信者，",
    "T02n0099_026:0186b11": "離不善法，修諸善法。不以精進、慙、愧、慧",
    "T02n0099_026:0186b12": "入於善法；若依慧者，離不善法，修諸善法。",
    "T02n0099_026:0186b13": "若比丘盡其壽命，純一滿淨，梵行清白者，",
    "T02n0099_026:0186b14": "他人當以五種白法來慶慰汝……」如上說。",
    "T02n0099_026:0186b15": "佛說此經已，諸比丘聞佛所說，歡喜奉行。",
    "T02n0099_026:0186b16": "（六八三）如是我聞：一時，佛住舍衛國祇樹給孤",
    "T02n0099_026:0186b17": "獨園。爾時，世尊告諸比丘：「若比丘若不欲",
    "T02n0099_026:0186b18": "令惡不善法生者，唯有信善法，若信退滅",
    "T02n0099_026:0186b19": "者，不信永住，諸不善法則生。乃至欲令惡",
    "T02n0099_026:0186b20": "不善法不生者，唯有精進、慙、愧、慧，若精進、",
    "T02n0099_026:0186b21": "慙、愧、慧力退滅，惡慧永住者，惡不善法則",
    "T02n0099_026:0186b22": "生。若比丘依於信者，則離不善法，修諸善",
    "T02n0099_026:0186b23": "法，依精進、慚、愧、慧者，則離不善法，修諸",
    "T02n0099_026:0186b24": "善法。」佛說此經已，諸比丘聞佛所說，歡喜",
    "T02n0099_026:0186b25": "奉行。",
    "T02n0099_026:0186b26": "（六八四）如是我聞：一時，佛住舍衛國祇樹給",
    "T02n0099_026:0186b27": "孤獨園。爾時，世尊告諸比丘：「若比丘於色",
    "T02n0099_026:0186b28": "生厭、離欲、滅盡、不起、解脫，是名阿羅訶三",
    "T02n0099_026:0186b29": "藐三佛陀。受、想、行、識亦如是說。若復比丘",
    "T02n0099_026:0186c01": "於色生厭、離欲、不起、解脫者，是名阿羅漢",
    "T02n0099_026:0186c02": "慧解脫。受、想、行、識亦如是說。諸比丘！如來",
    "T02n0099_026:0186c03": "應等正覺、阿羅漢慧解脫有何種種別異。」諸",
    "T02n0099_026:0186c04": "比丘白佛：「世尊是法根、法眼、法依，唯願為",
    "T02n0099_026:0186c05": "說，諸比丘聞已，當受奉行。」佛告比丘：「諦聽，",
    "T02n0099_026:0186c06": "善思，當為汝說。如來、應、等正覺者，先未聞",
    "T02n0099_026:0186c07": "法，能自覺知，現法自知，得三菩提，於未來",
    "T02n0099_026:0186c08": "世能說正法，覺諸聲聞，所謂四念處、四正",
    "T02n0099_026:0186c09": "斷、四如意足、五根、五力、七覺分、八聖道分，",
    "T02n0099_026:0186c10": "是名如來、應、等正覺。所未得法能得，未制",
    "T02n0099_026:0186c11": "梵行能制，能善知道、善說道，為眾將導，然",
    "T02n0099_026:0186c12": "後聲聞成就隨法隨道，樂奉大師教誡、教",
    "T02n0099_026:0186c13": "授，善於正法，是名如來應等正覺、阿羅漢",
    "T02n0099_026:0186c14": "慧解脫種種別異。「復次，五學力、如來十力。何",
    "T02n0099_026:0186c15": "等為學力？謂信力、精進力、念力、定力、慧力。",
    "T02n0099_026:0186c16": "何等為如來十力？謂如來處非處如實知，是",
    "T02n0099_026:0186c17": "名如來初力。若成就此力者，如來、應、等正",
    "T02n0099_026:0186c18": "覺得先佛最勝處智，轉於梵輪，於大眾中",
    "T02n0099_026:0186c19": "能師子吼而吼。「復次，如來於過去、未來、現在",
    "T02n0099_026:0186c20": "業法，受因事報如實知，是名第二如來力。",
    "T02n0099_026:0186c21": "如來、應、等正覺成就此力，得先佛最勝處，",
    "T02n0099_026:0186c22": "能轉梵輪，於大眾中作師子吼而吼。「復次，",
    "T02n0099_026:0186c23": "如來、應、等正覺禪解脫，三昧正受，染惡清淨，",
    "T02n0099_026:0186c24": "處淨如實知，是名如來第三力。若此力成就，",
    "T02n0099_026:0186c25": "如來、應、等正覺得先佛最勝處智，能轉梵",
    "T02n0099_026:0186c26": "輪，於大眾中師子吼而吼。「復次，如來知眾",
    "T02n0099_026:0186c27": "生種種諸根差別如實知，是名如來第四力。",
    "T02n0099_026:0186c28": "若成就此力，如來、應、等正覺得先佛最勝處",
    "T02n0099_026:0186c29": "智，能轉梵輪，於大眾中師子吼而吼。「復次，",
    "T02n0099_026:0187a01": "如來悉知眾生種種意解如實知，是名第",
    "T02n0099_026:0187a02": "五如來力。若此力成就，如來、應、等正覺得",
    "T02n0099_026:0187a03": "先佛最勝處智，能轉梵輪，於大眾中師子",
    "T02n0099_026:0187a04": "吼而吼。「復次，如來悉知世間眾生種種諸界",
    "T02n0099_026:0187a05": "如實知，是名第六如來力。若於此力成就，",
    "T02n0099_026:0187a06": "如來、應、等正覺得先佛最勝處智，能轉梵",
    "T02n0099_026:0187a07": "輪，於大眾中師子吼而吼。「復次，如來於一",
    "T02n0099_026:0187a08": "切至處道如實知，是名第七如來力。若此",
    "T02n0099_026:0187a09": "力成就，如來、應、等正覺得先佛最勝處智，",
    "T02n0099_026:0187a10": "能轉梵輪，於大眾中師子吼而吼。「復次，如",
    "T02n0099_026:0187a11": "來於過去宿命種種事憶念：『從一生至百",
    "T02n0099_026:0187a12": "千生，從一劫至百千劫。我爾時於彼生",
    "T02n0099_026:0187a13": "如是族、如是姓、如是名、如是食、如是苦樂",
    "T02n0099_026:0187a14": "覺、如是長壽、如是久住、如是壽分齊。我於",
    "T02n0099_026:0187a15": "彼處死、此處生，彼處生、此處死，如是行、如",
    "T02n0099_026:0187a16": "是因、如是方。』宿命所更悉如實知，是名第",
    "T02n0099_026:0187a17": "八如來力。若此力成就，如來、應、等正覺得先",
    "T02n0099_026:0187a18": "佛最勝處智，能轉梵輪，於大眾中師子吼",
    "T02n0099_026:0187a19": "而吼。「復次，如來以天眼淨過於人眼，見眾",
    "T02n0099_026:0187a20": "生死時、生時，妙色、惡色、下色、上色，向於惡",
    "T02n0099_026:0187a21": "趣、向於善趣、隨業法受悉如實知：『此眾生",
    "T02n0099_026:0187a22": "身惡業成就，口、意惡業成就，謗毀賢聖，受",
    "T02n0099_026:0187a23": "邪見業；以是因緣，身壞命終，墮惡趣，生地",
    "T02n0099_026:0187a24": "獄中。此眾生身善行，口、意善行，不謗賢聖，",
    "T02n0099_026:0187a25": "正見業法受；彼因彼緣，身壞命終，生善趣",
    "T02n0099_026:0187a26": "天上。』悉如實知，是名第九如來力。若此力成",
    "T02n0099_026:0187a27": "就，如來、應、等正覺得先佛最勝處智，能轉",
    "T02n0099_026:0187a28": "梵輪，於大眾中師子吼而吼。「復次，如來諸",
    "T02n0099_026:0187a29": "漏已盡，無漏心解脫、慧解脫，現法自知身作",
    "T02n0099_026:0187b01": "證：『我生已盡，梵行已立，所作已作，自知不",
    "T02n0099_026:0187b02": "受後有。』是名第十如來力。若此力成就，如",
    "T02n0099_026:0187b03": "來、應、等正覺得先佛最勝處智，能轉梵輪，",
    "T02n0099_026:0187b04": "於大眾中師子吼而吼。「如此十力，唯如來",
    "T02n0099_026:0187b05": "成就，是名如來與聲聞種種差別。」佛說此",
    "T02n0099_026:0187b06": "經已，諸比丘聞佛所說，歡喜奉行。",
    "T02n0099_026:0187b07": "（六八五）如是我聞：一時，佛住舍衛國祇樹給孤",
    "T02n0099_026:0187b08": "獨園。爾時，世尊告諸比丘：「譬如嬰兒，父母",
    "T02n0099_026:0187b09": "生已，付其乳母，隨時摩拭，隨時沐浴，隨時",
    "T02n0099_026:0187b10": "乳哺，隨時消息。若乳母不謹慎者，兒或以",
    "T02n0099_026:0187b11": "草、以土諸不淨物著其口中，乳母當即教",
    "T02n0099_026:0187b12": "令除去。能時除却者善，兒不能自却者，乳",
    "T02n0099_026:0187b13": "母當以左手持其頭，右手探其哽，嬰兒",
    "T02n0099_026:0187b14": "當時雖苦，乳母要當苦探其哽，為欲令",
    "T02n0099_026:0187b15": "其子長夜安樂故。」佛告諸比丘：「若嬰兒長",
    "T02n0099_026:0187b16": "大，有所識別，復持草、土諸不淨物著口中",
    "T02n0099_026:0187b17": "不？」比丘白佛：「不也，世尊！嬰兒長大，有所別",
    "T02n0099_026:0187b18": "知，尚不以脚觸諸不淨物，況著口中。」佛告",
    "T02n0099_026:0187b19": "比丘：「嬰兒小時，乳母隨時料理消息，及其長",
    "T02n0099_026:0187b20": "大，智慧成就，乳母放捨，不勤消息，以其長",
    "T02n0099_026:0187b21": "大不自放逸故。如是，比丘！若諸聲聞始學，",
    "T02n0099_026:0187b22": "智慧未足，如來以法隨時教授而消息之；",
    "T02n0099_026:0187b23": "若久學智慧深固，如來放捨，不復隨時慇懃",
    "T02n0099_026:0187b24": "教授，以其智慧成就不放逸故。是故，聲聞",
    "T02n0099_026:0187b25": "五種學力，如來成就十種智力……」如上廣說。",
    "T02n0099_026:0187b26": "佛說此經已，諸比丘聞佛所說，歡喜奉行。",
    "T02n0099_026:0187b27": "（六八六）如是我聞：一時，佛住舍衛國祇樹給",
    "T02n0099_026:0187b28": "孤獨園。爾時，世尊告諸比丘：「如來有六種",
    "T02n0099_026:0187b29": "力。若六種力成就，如來、應、等正覺得先佛",
    "T02n0099_026:0187c01": "最勝處智，能轉梵輪，於大眾中師子吼而",
    "T02n0099_026:0187c02": "吼。謂處非處如實知，如來初力。復次，過去、",
    "T02n0099_026:0187c03": "未來、現在心樂法受如實知……」如上廣說，「是",
    "T02n0099_026:0187c04": "名第二如來力。復次，如來禪、解脫、三昧、正",
    "T02n0099_026:0187c05": "受如實知……」如上廣說，「是名如來第三力。復",
    "T02n0099_026:0187c06": "次，如來過去種種宿命之事如實知……」如上廣",
    "T02n0099_026:0187c07": "說，「是名如來第四力。復次，如來天眼淨過於",
    "T02n0099_026:0187c08": "人眼，見諸眾生死此生彼……」如上廣說，「是名",
    "T02n0099_026:0187c09": "如來第五力。復次，如來結漏已盡，無漏心解",
    "T02n0099_026:0187c10": "脫、慧解脫……」如上廣說，乃至「於眾中師子吼",
    "T02n0099_026:0187c11": "而吼，是名如來第六力。」佛說此經已，諸比",
    "T02n0099_026:0187c12": "丘聞佛所說，歡喜奉行。",
    "T02n0099_026:0187c13": "（六八七）如是我聞：一時，佛住舍衛國祇樹給",
    "T02n0099_026:0187c14": "孤獨園。爾時，世尊告諸比丘……如上說。差別",
    "T02n0099_026:0187c15": "者：「若有來問我如來處非處力，如如來處",
    "T02n0099_026:0187c16": "非處智力所知見覺，成等正覺，為彼記說。",
    "T02n0099_026:0187c17": "「若復來問如來自以樂受智力，如如來自以",
    "T02n0099_026:0187c18": "樂受智力所知見覺，成等正覺，為彼記說，",
    "T02n0099_026:0187c19": "是名第二如來智力。「若有來問如來禪定、",
    "T02n0099_026:0187c20": "解脫、三昧、正受智力，如如來禪定、解脫、三",
    "T02n0099_026:0187c21": "昧、正受，為彼記說。「若有來問宿命所更智",
    "T02n0099_026:0187c22": "力，如如來宿命所更所知見覺，為彼記說。",
    "T02n0099_026:0187c23": "「若有來問如來天眼智力，如如來天眼所",
    "T02n0099_026:0187c24": "見，為彼記說。「若有來問如來漏盡智力，如",
    "T02n0099_026:0187c25": "如來漏盡智力所知見覺，為彼記說。」佛說",
    "T02n0099_026:0187c26": "此經已，諸比丘聞佛所說，歡喜奉行。",
    "T02n0099_026:0187c27": "（六八八）如是我聞：一時，佛住舍衛國祇樹給",
    "T02n0099_026:0187c28": "孤獨園。爾時，世尊告諸比丘：「有七力。何等",
    "T02n0099_026:0187c29": "為七？信力、精進力、慚力、愧力、念力、定力、",
    "T02n0099_026:0188a01": "慧力。」爾時，世尊即說偈言：",
    "T02n0099_026:0188a02": "「信力精進力，　　慚力及愧力，",
    "T02n0099_026:0188a03": "　正念定慧力，　　是說名七力，",
    "T02n0099_026:0188a04": "　成就七力者，　　得盡諸有漏。」",
    "T02n0099_026:0188a05": "佛說此經已，諸比丘聞佛所說，歡喜奉行。",
    "T02n0099_026:0188a06": "（六八九）如是我聞：一時，佛住舍衛國祇樹給",
    "T02n0099_026:0188a07": "孤獨園。爾時，世尊告諸比丘：「有七力……」如上",
    "T02n0099_026:0188a08": "說。差別者：「是故，比丘！當如是學：『我當成就",
    "T02n0099_026:0188a09": "信力。』如是精進力、慚力、愧力、念力、定力、慧",
    "T02n0099_026:0188a10": "力亦當學。」佛說此經已，諸比丘聞佛所",
    "T02n0099_026:0188a11": "說，歡喜奉行。",
    "T02n0099_026:0188a12": "（六九〇）如是我聞：一時，佛住舍衛國祇樹給",
    "T02n0099_026:0188a13": "孤獨園。爾時，世尊告諸比丘：「有七力……」如上",
    "T02n0099_026:0188a14": "說。差別者，爾時，世尊即說偈言：",
    "T02n0099_026:0188a15": "「信力精進力，　　及說慚愧力，",
    "T02n0099_026:0188a16": "　念力定慧力，　　是名為七力。",
    "T02n0099_026:0188a17": "　七力成就者，　　疾斷諸有漏。」",
    "T02n0099_026:0188a18": "佛說此經已，諸比丘聞佛所說，歡喜奉行。",
    "T02n0099_026:0188a19": "（六九一）如是我聞：一時，佛住舍衛國祇樹給孤",
    "T02n0099_026:0188a20": "獨園。爾時，世尊告諸比丘：「有七力。何等為",
    "T02n0099_026:0188a21": "七？信力、精進力、慚力、愧力、念力、定力、慧力。",
    "T02n0099_026:0188a22": "何等為信力？於如來所起信心，深入堅固，",
    "T02n0099_026:0188a23": "諸天、魔、梵、沙門、婆羅門及餘同法所不能",
    "T02n0099_026:0188a24": "壞，是名信力。何等為精進力？謂四正斷……」如",
    "T02n0099_026:0188a25": "上廣說。「何等為慚力？謂恥惡不善法……」如上",
    "T02n0099_026:0188a26": "說。「何等為愧力？於可愧事愧，愧起惡不",
    "T02n0099_026:0188a27": "善法……」如上說。「何等為念力？謂四念處……」如上",
    "T02n0099_026:0188a28": "說。「何等為定力？謂四禪……」如上說。「何等為慧",
    "T02n0099_026:0188a29": "力？謂四聖諦……」如上說。佛說此經已，諸比丘",
    "T02n0099_026:0188b01": "聞佛所說，歡喜奉行。",
    "T02n0099_026:0188b02": "（六九二）如是我聞：一時，佛住舍衛國祇樹給",
    "T02n0099_026:0188b03": "孤獨園。爾時，世尊告諸比丘：「有八力。何等",
    "T02n0099_026:0188b04": "為八？謂自在王者力、斷事大臣力、結恨女",
    "T02n0099_026:0188b05": "人力、啼泣嬰兒力、毀呰愚人力、審諦黠慧",
    "T02n0099_026:0188b06": "力、忍辱出家力、計數多聞力。」佛說此經已，",
    "T02n0099_026:0188b07": "諸比丘聞佛所說，歡喜奉行。",
    "T02n0099_026:0188b08": "（六九三）如是我聞：一時，佛住舍衛國祇樹給",
    "T02n0099_026:0188b09": "孤獨園。爾時，世尊告諸比丘……如上說。差別",
    "T02n0099_026:0188b10": "者：「謂自在王力者，王者現自在威力。斷事大",
    "T02n0099_026:0188b11": "臣力者，大臣現斷事之力。結恨女人力",
    "T02n0099_026:0188b12": "者，女人之法現結恨力。啼泣嬰兒力者，嬰兒",
    "T02n0099_026:0188b13": "之法現啼泣力。毀呰愚人力者，愚人之法",
    "T02n0099_026:0188b14": "觸事毀呰。審諦黠慧力者，智慧之人常現審",
    "T02n0099_026:0188b15": "諦。忍辱出家力者，出家之人常現忍辱。計數",
    "T02n0099_026:0188b16": "多聞力者，多聞之人常現思惟計數。」佛說",
    "T02n0099_026:0188b17": "此經已，諸比丘聞佛所說，歡喜奉行。",
    "T02n0099_026:0188b18": "（六九四）如是我聞：一時，佛住舍衛國祇樹給",
    "T02n0099_026:0188b19": "孤獨園。爾時，尊者舍利弗詣世尊所，稽首禮",
    "T02n0099_026:0188b20": "足，退坐一面，白佛言：「世尊！漏盡比丘有幾",
    "T02n0099_026:0188b21": "力？」佛告舍利弗：「漏盡比丘有八力。何等為",
    "T02n0099_026:0188b22": "八？謂漏盡比丘心順趣於離、流注於離、",
    "T02n0099_026:0188b23": "浚輸於離，順趣於出、流注於出、浚輸",
    "T02n0099_026:0188b24": "於出，順趣涅槃、流注涅槃、浚輸涅槃。若",
    "T02n0099_026:0188b25": "見五欲，猶見火坑。如是見已，於欲念、欲",
    "T02n0099_026:0188b26": "受、欲著，心不永住，修四念處、四正斷、四如",
    "T02n0099_026:0188b27": "意足、五根、五力、七覺分、八聖道分。」佛說此",
    "T02n0099_026:0188b28": "經已，尊者舍利弗聞佛所說，歡喜奉行。",
    "T02n0099_026:0188b29": "（六九五）如尊者舍利弗問經。如是異比丘問",
    "T02n0099_026:0188c01": "佛。",
    "T02n0099_026:0188c02": "（六九六）問諸比丘經亦如上說。",
    "T02n0099_026:0188c03": "（六九七）如是我聞：一時，佛住舍衛國祇樹給孤",
    "T02n0099_026:0188c04": "獨園。爾時，世尊告諸比丘：「有九力。何等為",
    "T02n0099_026:0188c05": "九力？謂信力、精進力、慚力、愧力、念力、定力、",
    "T02n0099_026:0188c06": "慧力、數力、修力。」佛說此經已，諸比丘聞佛",
    "T02n0099_026:0188c07": "所說，歡喜奉行。",
    "T02n0099_026:0188c08": "（六九八）如是我聞：一時，佛住舍衛國祇樹給孤",
    "T02n0099_026:0188c09": "獨園。爾時，世尊告諸比丘：「有九力。何等",
    "T02n0099_026:0188c10": "為九？謂信力、精進力、慚力、愧力、念力、定力、",
    "T02n0099_026:0188c11": "慧力、數力、修力。何等為信力？於如來所起",
    "T02n0099_026:0188c12": "正信心，深入堅固……」如上說。「何等為精進力？",
    "T02n0099_026:0188c13": "謂四正斷……」如上說。「何等為慚力？……」如上說。「何",
    "T02n0099_026:0188c14": "等為愧力？……」如上說。「何等為念力？謂內身身",
    "T02n0099_026:0188c15": "觀住……」如上說。「何等為定力？謂四禪。何等為",
    "T02n0099_026:0188c16": "慧力？謂四聖諦。何等為數力？謂聖弟子若",
    "T02n0099_026:0188c17": "於閑房、樹下作如是學：『身、口惡行者於現",
    "T02n0099_026:0188c18": "法後世當受惡報……』」如上廣說。「何等為修",
    "T02n0099_026:0188c19": "力？謂修四念處……」如前說。佛說此經已，諸",
    "T02n0099_026:0188c20": "比丘聞佛所說，歡喜奉行。",
    "T02n0099_026:0188c21": "（六九九）如是我聞：一時，佛住舍衛國祇樹給",
    "T02n0099_026:0188c22": "孤獨園。爾時，世尊告諸比丘：「有十力。何等",
    "T02n0099_026:0188c23": "為十？自在王者力、斷事大臣力、機關工巧",
    "T02n0099_026:0188c24": "力、刀劍賊盜力、怨恨女人力、啼泣嬰兒力、",
    "T02n0099_026:0188c25": "毀呰愚人力、審諦黠慧力、忍辱出家力、計",
    "T02n0099_026:0188c26": "數多聞力。」佛說此經已，諸比丘聞佛所說，",
    "T02n0099_026:0188c27": "歡喜奉行。",
    "T02n0099_026:0188c28": "（七〇〇）如是我聞：一時，佛住舍衛國祇樹給",
    "T02n0099_026:0188c29": "孤獨園。爾時，世尊告諸比丘……如上說。差別",
    "T02n0099_026:0189a01": "者：「謂自在王力者，王者現自在威力。斷事",
    "T02n0099_026:0189a02": "大臣力者，大臣現斷事之功力。機關工巧",
    "T02n0099_026:0189a03": "力，造機關者現其工巧力。刀劍盜賊力，盜",
    "T02n0099_026:0189a04": "賊必現刀劍力。計數多聞力者，凡思惟計",
    "T02n0099_026:0189a05": "數現多聞之力。」佛說此經已，諸比丘聞佛",
    "T02n0099_026:0189a06": "所說，歡喜奉行。",
    "T02n0099_026:0189a07": "（七〇一）如是我聞：一時，佛住舍衛國祇樹給孤",
    "T02n0099_026:0189a08": "獨園。爾時，世尊告諸比丘：「有十種如來力。",
    "T02n0099_026:0189a09": "若此力成就，如來、應、等正覺得先佛最勝處，",
    "T02n0099_026:0189a10": "能轉梵輪，於大眾中師子吼而吼。何等為",
    "T02n0099_026:0189a11": "十？謂如來處非處如實知，是名初力……」乃至",
    "T02n0099_026:0189a12": "漏盡，如上說。佛說此經已，諸比丘聞佛所",
    "T02n0099_026:0189a13": "說，歡喜奉行。",
    "T02n0099_026:0189a14": "（七〇二）如是我聞：一時，佛住舍衛國祇樹給孤",
    "T02n0099_026:0189a15": "獨園。爾時，世尊告諸比丘……如上說。差別者：",
    "T02n0099_026:0189a16": "「若有來問如來處非處智力，如如來處非處",
    "T02n0099_026:0189a17": "智力所知所見所覺，成等正覺，為彼記說。",
    "T02n0099_026:0189a18": "如是乃至漏盡智力……」廣說如上。佛說此經",
    "T02n0099_026:0189a19": "已，諸比丘聞佛所說，歡喜奉行。",
    "T02n0099_026:0189a20": "（七〇三）如是我聞：一時，佛住舍衛國祇樹給孤",
    "T02n0099_026:0189a21": "獨園。爾時，世尊告諸比丘：「若所有法，彼彼",
    "T02n0099_026:0189a22": "意解作證，悉皆如來無畏智所生。若比丘來",
    "T02n0099_026:0189a23": "為我聲聞，不諂不偽，質直心生，我則教誡、",
    "T02n0099_026:0189a24": "教授為其說法。晨朝為彼教誡、教授說法，",
    "T02n0099_026:0189a25": "至日中時得勝進處；若日暮時為彼教誡、",
    "T02n0099_026:0189a26": "教授說法，至晨朝時得勝進處。如是教授",
    "T02n0099_026:0189a27": "已，彼生正直心，實則知實、不實知不實，上",
    "T02n0099_026:0189a28": "則知上、無上則知無上，當知、當見、當得、",
    "T02n0099_026:0189a29": "當覺者，皆悉了知，斯有是處。「謂五學力、十",
    "T02n0099_026:0189b01": "種如來力。何等為五學力？謂信力、精進力、",
    "T02n0099_026:0189b02": "念力、定力、慧力。如來十種力。何等為十？謂",
    "T02n0099_026:0189b03": "是處如實知非處……」如上十力廣說。「若有來問",
    "T02n0099_026:0189b04": "處非處智力者，如如來處非處智等正覺",
    "T02n0099_026:0189b05": "所知所見所覺，為彼記說，乃至漏盡智力，亦",
    "T02n0099_026:0189b06": "如是說。諸比丘！處非處智力者，我說是定",
    "T02n0099_026:0189b07": "非不定，乃至漏盡智者，我說是定非不定，",
    "T02n0099_026:0189b08": "定者正道，非定者邪道。」佛說此經已，諸比",
    "T02n0099_026:0189b09": "丘聞佛所說，歡喜奉行。",
    "T02n0099_026:0189b10": "（七〇四）如是我聞：一時，佛住舍衛國祇樹給",
    "T02n0099_026:0189b11": "孤獨園。爾時，世尊告諸比丘：「若不正思惟者，",
    "T02n0099_026:0189b12": "未起貪欲蓋則起，已起貪欲蓋重生令增廣；",
    "T02n0099_026:0189b13": "未起瞋恚、睡眠、掉悔、疑蓋則起，已起瞋恚、睡",
    "T02n0099_026:0189b14": "眠、掉悔、疑蓋重生令增廣。未起念覺支不起，",
    "T02n0099_026:0189b15": "已起念覺支則退；未起擇法、精進、猗、喜、定、",
    "T02n0099_026:0189b16": "捨覺支不起，已起擇法、精進、猗、喜、定、捨覺",
    "T02n0099_026:0189b17": "支則退。「若比丘正思惟者，未起貪欲蓋不",
    "T02n0099_026:0189b18": "起，已起貪欲蓋令滅；未起瞋恚、睡眠、掉悔、疑",
    "T02n0099_026:0189b19": "蓋不起，已起瞋恚、睡眠、掉悔、疑蓋則斷。未起",
    "T02n0099_026:0189b20": "念覺支則起，已起者重生令增廣；未起擇法、",
    "T02n0099_026:0189b21": "精進、猗、喜、定、捨覺支則起，已起者重生令增",
    "T02n0099_026:0189b22": "廣。」佛說此經已，諸比丘聞佛所說，歡喜奉",
    "T02n0099_026:0189b23": "行。",
    "T02n0099_026:0189b24": "（七〇五）如是我聞：一時，佛住舍衛國祇樹給",
    "T02n0099_026:0189b25": "孤獨園。爾時，世尊告諸比丘：「有五退法。何",
    "T02n0099_026:0189b26": "等為五？謂貪欲、瞋恚、睡眠、掉悔、疑蓋，是則退",
    "T02n0099_026:0189b27": "法。若修習七覺支，多修習令增廣，是則不退",
    "T02n0099_026:0189b28": "法。何等為七？謂念覺支、擇法覺支、精進覺支、",
    "T02n0099_026:0189b29": "猗覺支、喜覺支、定覺支、捨覺支，是名不退法。」",
    "T02n0099_026:0189c01": "佛說此經已，諸比丘聞佛所說，歡喜奉行。",
    "T02n0099_026:0189c02": "（七〇六）如是我聞：一時，佛住舍衛國祇樹給",
    "T02n0099_026:0189c03": "孤獨園。爾時，世尊告諸比丘：「有五法，能為",
    "T02n0099_026:0189c04": "黑闇，能為無目，能為無智，能羸智慧，非",
    "T02n0099_026:0189c05": "明、非等覺，不轉趣涅槃。何等為五？謂貪欲、",
    "T02n0099_026:0189c06": "瞋恚、睡眠、掉悔、疑。如此五法能為黑闇，能",
    "T02n0099_026:0189c07": "為無目，能為無智，非明、非正覺，不轉趣涅",
    "T02n0099_026:0189c08": "槃。「若有七覺支，能作大明，能為目，增長智",
    "T02n0099_026:0189c09": "慧，為明、為正覺，轉趣涅槃。何等為七？謂念",
    "T02n0099_026:0189c10": "覺支、擇法覺支、精進覺支、猗覺支、喜覺支、",
    "T02n0099_026:0189c11": "定覺支、捨覺支。為明、為目，增長智慧，為",
    "T02n0099_026:0189c12": "明、為正覺，轉趣涅槃。」佛說此經已，諸比丘",
    "T02n0099_026:0189c13": "聞佛所說，歡喜奉行。",
    "T02n0099_026:0189c14": "（七〇七）如是我聞：一時，佛住舍衛國祇樹給",
    "T02n0099_026:0189c15": "孤獨園。爾時，世尊告諸比丘：「有五障、五",
    "T02n0099_026:0189c16": "蓋，煩惱於心，能羸智慧，障閡之分，非明、",
    "T02n0099_026:0189c17": "非正覺，不轉趣涅槃。何等為五？謂貪欲蓋、",
    "T02n0099_026:0189c18": "瞋恚蓋、睡眠蓋、掉悔蓋、疑蓋。如此五蓋，為覆",
    "T02n0099_026:0189c19": "為蓋，煩惱於心，令智慧羸，為障閡分，",
    "T02n0099_026:0189c20": "非明、非等覺，不轉趣涅槃。「若七覺支，非",
    "T02n0099_026:0189c21": "覆非蓋，不惱於心，增長智慧，為明、為正",
    "T02n0099_026:0189c22": "覺，轉趣涅槃。何等為七？謂念覺支等……」如上",
    "T02n0099_026:0189c23": "說，乃至捨覺支。「如此七覺支，非翳非蓋，",
    "T02n0099_026:0189c24": "不惱於心，增長智慧，為明、為正覺，轉趣",
    "T02n0099_026:0189c25": "涅槃。」爾時，世尊即說偈曰：",
    "T02n0099_026:0189c26": "「貪欲瞋恚蓋，　　睡眠掉悔疑，",
    "T02n0099_026:0189c27": "　如此五種蓋，　　增長諸煩惱，",
    "T02n0099_026:0189c28": "　此五覆世間，　　深著難可度，",
    "T02n0099_026:0189c29": "　障蔽於眾生，　　令不見正道。",
    "T02n0099_026:0190a01": "　若得七覺支，　　則能為照明，",
    "T02n0099_026:0190a02": "　唯此真諦言，　　等正覺所說，",
    "T02n0099_026:0190a03": "　念覺支為首，　　擇法正思惟，",
    "T02n0099_026:0190a04": "　精進猗喜覺，　　三昧捨覺支，",
    "T02n0099_026:0190a05": "　如此七覺支，　　牟尼之正道，",
    "T02n0099_026:0190a06": "　隨順大仙人，　　脫生死怖畏。」",
    "T02n0099_026:0190a07": "佛說此經已，諸比丘聞佛所說，歡喜奉行。",
    "T02n0099_026:0190a08": "（七〇八）如是我聞：一時，佛住舍衛國祇樹給",
    "T02n0099_026:0190a09": "孤獨園。爾時，世尊告諸比丘：「若族姓子捨",
    "T02n0099_026:0190a10": "諸世務，出家學道，剃除鬚髮，著袈裟正",
    "T02n0099_026:0190a11": "信非家，出家學道。如是出家，而於其中，有",
    "T02n0099_026:0190a12": "愚癡士夫依止聚落城邑，晨朝著衣持鉢，",
    "T02n0099_026:0190a13": "入村乞食，不善護身，不守根門，不攝其",
    "T02n0099_026:0190a14": "念，觀察女人少壯好色而生染著，不正思",
    "T02n0099_026:0190a15": "惟，心馳取相，趣色欲想，為欲心熾盛，燒心",
    "T02n0099_026:0190a16": "燒身，返俗還戒而自退沒。厭離俗務，出",
    "T02n0099_026:0190a17": "家學道而反染著，增諸罪業而自破壞，沈",
    "T02n0099_026:0190a18": "翳沒溺。「有五種大樹，其種至微，而樹生長",
    "T02n0099_026:0190a19": "巨大，而能映障眾雜小樹，蔭翳萎悴，不得",
    "T02n0099_026:0190a20": "生長。何等五？謂揵遮耶樹、迦捭多羅樹、",
    "T02n0099_026:0190a21": "阿濕波他樹、優曇鉢羅樹、尼拘留他樹。",
    "T02n0099_026:0190a22": "如是五種心樹，種子至微，而漸漸長大，蔭",
    "T02n0099_026:0190a23": "覆諸節，能令諸節蔭覆墮臥。何等為五？謂",
    "T02n0099_026:0190a24": "貪欲蓋漸漸增長，睡眠、掉悔、疑蓋漸漸增",
    "T02n0099_026:0190a25": "長，以增長故，令善心蔭覆墮臥。「若修習",
    "T02n0099_026:0190a26": "七覺支，多修習已，轉成不退。何等為七？謂",
    "T02n0099_026:0190a27": "念覺支、擇法、精進、猗、喜、定、捨覺支。如是七",
    "T02n0099_026:0190a28": "覺支，修習多修習已，轉成不退轉。」佛說此",
    "T02n0099_026:0190a29": "經已，諸比丘聞佛所說，歡喜奉行。",
    "T02n0099_026:0190b01": "（七〇九）如是我聞：一時，佛住舍衛國祇樹給",
    "T02n0099_026:0190b02": "孤獨園。「若比丘專一其心，側聽正法，能斷",
    "T02n0099_026:0190b03": "五法，修習七法，令其轉進滿足。何等為斷",
    "T02n0099_026:0190b04": "五法？謂貪欲蓋、瞋恚蓋、睡眠蓋、掉悔蓋、疑",
    "T02n0099_026:0190b05": "蓋，是名五法斷。何等修習七法？謂念覺支、",
    "T02n0099_026:0190b06": "擇法覺支、精進覺支、猗覺支、喜覺支、定覺",
    "T02n0099_026:0190b07": "支、捨覺支，修此七法，轉進滿足。」佛說此經",
    "T02n0099_026:0190b08": "已，諸比丘聞佛所說，歡喜奉行。",
    "T02n0099_026:0190b09": "（七一〇）如是我聞：一時，佛住舍衛國祇樹給孤",
    "T02n0099_026:0190b10": "獨園。爾時，世尊告諸比丘：「聖弟子清淨信",
    "T02n0099_026:0190b11": "心，專精聽法者，能斷五法，修習七法，令",
    "T02n0099_026:0190b12": "其滿足。何等為五？謂貪欲蓋，瞋恚、睡眠、掉",
    "T02n0099_026:0190b13": "悔、疑，此蓋則斷。何等七法？謂念覺支，擇法、",
    "T02n0099_026:0190b14": "精進、猗、喜、定、捨覺支。此七法修習滿足，淨",
    "T02n0099_026:0190b15": "信者，謂心解脫；智者，謂慧解脫；貪欲染心",
    "T02n0099_026:0190b16": "者，不得不樂；無明染心者，慧不清淨。是",
    "T02n0099_026:0190b17": "故，比丘！離貪欲者心解脫，離無明者慧解",
    "T02n0099_026:0190b18": "脫。若彼比丘離貪欲，心解脫，得身作證；",
    "T02n0099_026:0190b19": "離無明，慧解脫，是名比丘斷愛縛結，慢無",
    "T02n0099_026:0190b20": "間等，究竟苦邊。」佛說此經已，諸比丘聞",
    "T02n0099_026:0190b21": "佛所說，歡喜奉行。",
    "T02n0099_026:0190b22": "（七一一）如是我聞：一時，佛住王舍城耆闍崛",
    "T02n0099_026:0190b23": "山中。時，有無畏王子，日日步涉，仿佯遊",
    "T02n0099_026:0190b24": "行，來詣佛所，與世尊面相問訊慰勞已，退",
    "T02n0099_026:0190b25": "坐一面，白佛言：「世尊！有沙門、婆羅門作",
    "T02n0099_026:0190b26": "如是見，作如是說：『無因、無緣眾生煩惱，無",
    "T02n0099_026:0190b27": "因、無緣眾生清淨。』世尊復云何？」佛告無畏：「沙",
    "T02n0099_026:0190b28": "門、婆羅門為其說，不思而說，愚癡、不辨、",
    "T02n0099_026:0190b29": "不善，非知思，不知量，作如是說：『無因、無緣",
    "T02n0099_026:0190c01": "眾生煩惱，無因、無緣眾生清淨。』所以者何？有",
    "T02n0099_026:0190c02": "因、有緣眾生煩惱，有因、有緣眾生清淨故。何",
    "T02n0099_026:0190c03": "因、何緣眾生煩惱？何因、何緣眾生清淨？謂眾",
    "T02n0099_026:0190c04": "生貪欲增上，於他財物、他眾具而起貪言：",
    "T02n0099_026:0190c05": "『此物於我有者，好、不離、愛樂。』於他眾生而",
    "T02n0099_026:0190c06": "起恨心、兇心，計挍、欲打、欲縛、欲伏，加諸不",
    "T02n0099_026:0190c07": "道。為造眾難，不捨瞋恚，身睡眠、心懈怠、心",
    "T02n0099_026:0190c08": "掉動，內不寂靜，心常疑惑，過去疑、未來疑、",
    "T02n0099_026:0190c09": "現在疑。無畏。如是因、如是緣眾生煩惱。如",
    "T02n0099_026:0190c10": "是因、如是緣眾生清淨。」無畏白佛：「瞿曇！一",
    "T02n0099_026:0190c11": "分之蓋，足煩惱心，況復一切？」無畏白佛：「瞿",
    "T02n0099_026:0190c12": "曇！何因、何緣眾生清淨？」佛告無畏：「若婆羅門",
    "T02n0099_026:0190c13": "有一勝念，決定成就，久時所作，久時所說，",
    "T02n0099_026:0190c14": "能隨憶念，當於爾時習念覺支。修念覺已，",
    "T02n0099_026:0190c15": "念覺滿足，念覺滿足已，則於選擇分別思",
    "T02n0099_026:0190c16": "惟，爾時擇法覺支修習。修擇法覺支已，擇",
    "T02n0099_026:0190c17": "法覺支滿足，彼選擇分別思量法已，則精進",
    "T02n0099_026:0190c18": "方便。精進覺支於此修習，修精進覺支已，",
    "T02n0099_026:0190c19": "精進覺支滿足，彼精進方便已，則歡喜生，",
    "T02n0099_026:0190c20": "離諸食想。修喜覺支，修喜覺支已，則喜覺",
    "T02n0099_026:0190c21": "支滿足，喜覺支滿足已，身心猗息，則修猗",
    "T02n0099_026:0190c22": "覺支。修猗覺支已，猗覺滿足，身猗息已，則",
    "T02n0099_026:0190c23": "愛樂，愛樂已心定，則修定覺支。修定覺支",
    "T02n0099_026:0190c24": "已，定覺滿足，定覺滿足已，貪憂滅，則捨心",
    "T02n0099_026:0190c25": "生，修捨覺支。修捨覺支已，捨覺支滿足。",
    "T02n0099_026:0190c26": "如是，無畏！此因、此緣眾生清淨。」無畏白瞿",
    "T02n0099_026:0190c27": "曇：「若一分滿足，令眾生清淨，況復一切？」無畏",
    "T02n0099_026:0190c28": "白佛：「瞿曇！當何名此經？云何奉持？」佛告",
    "T02n0099_026:0190c29": "無畏王子：「當名此為覺支經。」無畏白佛：「瞿",
    "T02n0099_026:0191a01": "曇！此為最勝覺分。瞿曇！我是王子，安樂亦",
    "T02n0099_026:0191a02": "常求安樂，而希出入，今來上山，四體疲",
    "T02n0099_026:0191a03": "極，得聞瞿曇說覺支經，悉忘疲勞。」佛說",
    "T02n0099_026:0191a04": "此已，王子無畏聞佛所說，歡喜隨喜，從",
    "T02n0099_026:0191a05": "座起，稽首禮佛足而去。",
    "T02n0099_026:0191a06": "雜阿含經卷第二十六"
}