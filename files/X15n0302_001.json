{
    "X15n0302_001:0293a03": "No. 302-A",
    "X15n0302_001:0293a04": " 楞嚴略疏緣起",
    "X15n0302_001:0293a05": "[0293a05] 余忝學禪於講師之門未能一顧也迨罷參歸閩山",
    "X15n0302_001:0293a06": "中無事取大藏&#x5FA7;閱之於楞嚴一經自謂獨得其關",
    "X15n0302_001:0293a07": "鍵因作翼解二卷稍抒鄙見以佐諸疏之所未逮時",
    "X15n0302_001:0293a08": "天啟甲子歲也至崇禎丙子余開法於泉之開元適",
    "X15n0302_001:0293a09": "二雲曾公分憲泉南公政之餘每常命駕商略大事",
    "X15n0302_001:0293a10": "間及楞嚴以為苦於諸疏之煩亂囑余為撰大旨余",
    "X15n0302_001:0293a11": "謂治禪者多樂觀大旨然曲折有所未&#x6663;終不能盡",
    "X15n0302_001:0293a12": "掃餘疑而遽以己意通之其失靡細乃為廣翼解而",
    "X15n0302_001:0293a13": "作略疏間亦博採眾說融為一家之言大旨固不憚",
    "X15n0302_001:0293a14": "闡揚而曲折亦所必&#x6663;務使觀者觸目而爽然會心",
    "X15n0302_001:0293a15": "不為經文所蔽諸疏所亂而已天台耶賢首耶固未",
    "X15n0302_001:0293a16": "暇問其後塵也前三卷成於開元溽暑中秋歸福州",
    "X15n0302_001:0293a17": "鼓山繼成三卷明年春有浙西之行諸鄉紳留居苕",
    "X15n0302_001:0293a18": "谿之真寂後四卷始克成焉戊寅燈節後&#x64D5;李曹愚",
    "X15n0302_001:0293a19": "公侍御過訪暫一寓目不勝嘆賞遂命工災木工既",
    "X15n0302_001:0293a20": "竣乃謹識其歲月於此&#x76D6;一時緣起之功未可忘也。",
    "X15n0302_001:0293a21": "[0293a21] 崇禎戊寅八月中秋日真寂釋元賢題於繼燈堂",
    "X15n0302_001:0293b03": "No. 302",
    "X15n0302_001:0293b04": "楞嚴經略疏卷之一",
    "X15n0302_001:0293b05": "福州鼓山湧泉禪寺沙門 元賢 述",
    "X15n0302_001:0293b06": "[0293b06] 大佛頂如來密因修證了義諸菩薩萬行首楞嚴",
    "X15n0302_001:0293b07": "經",
    "X15n0302_001:0293b08": "[0293b08] 此經題首大佛頂三字即指吾人本來妙心也佛頂",
    "X15n0302_001:0293b09": "者表最尊最勝之義又恐尊勝二義有所未盡故復",
    "X15n0302_001:0293b10": "加一大字於佛頂之上顯此妙心含吐十方彌綸萬",
    "X15n0302_001:0293b11": "有而實境界超絕非言語可及思慮可到故曰大佛",
    "X15n0302_001:0293b12": "頂此下四句皆顯大佛頂之功能也上二句在佛位",
    "X15n0302_001:0293b13": "上說下二句在菩薩位上說如來密因言本此妙心",
    "X15n0302_001:0293b14": "為大因也如來乃果位之極而最初修行必先得此",
    "X15n0302_001:0293b15": "妙心以為之因如蒸飯必先得米鑄像必先得金不",
    "X15n0302_001:0293b16": "然雖有巧力無可成理因而言密者謂此心出言思",
    "X15n0302_001:0293b17": "之表非事相顯因之比也修證了義者言闡此妙心",
    "X15n0302_001:0293b18": "為大教也諸佛說教全依此妙心發明修者修此證",
    "X15n0302_001:0293b19": "者證此故說修說證皆究竟窮極更無餘義若不依",
    "X15n0302_001:0293b20": "此妙心有所宣說雖非外道終屬權漸非了義也菩",
    "X15n0302_001:0293b21": "薩萬行者言依此妙心為大行也菩薩自十信至等",
    "X15n0302_001:0293b22": "覺其間仰趣佛果下化眾生其行最廣然必依此妙",
    "X15n0302_001:0293b23": "心則舉足下足無不圓明妙寂若不依此雖善&#x8462;天",
    "X15n0302_001:0293b24": "下功高萬古盡屬有為之功生滅之行而已首楞嚴",
    "X15n0302_001:0293c01": "者譯云一切事究竟堅固言證此妙心為大定也世",
    "X15n0302_001:0293c02": "間一切事皆生滅不常&#x5010;忽變幻何有究竟堅固之",
    "X15n0302_001:0293c03": "可言唯此心則本統萬事攝萬相總是一究竟堅固",
    "X15n0302_001:0293c04": "之圓定今既證此故雖歷萬境而常寂應萬緣而不",
    "X15n0302_001:0293c05": "撓也此上四句經中備明其旨臨文當自知之。",
    "X15n0302_001:0293c06": "[0293c06] 如是我聞一時佛在(至)歸來佛所。",
    "X15n0302_001:0293c07": "[0293c07] 此一段名序分乃說經之由也自如是我聞至文殊",
    "X15n0302_001:0293c08": "師利而為上首乃是諸經之通式凡佛說經必有此",
    "X15n0302_001:0293c09": "六種故述經者必敘之證此經結集非妄令人深信",
    "X15n0302_001:0293c10": "也自時波斯匿王至歸來佛所乃是此經發起之事",
    "X15n0302_001:0293c11": "此經發起由阿難乞食&#x609E;墮婬室佛乃說大佛頂&#x546A;",
    "X15n0302_001:0293c12": "令文殊往救此中節節大有深意未可忽略阿難在",
    "X15n0302_001:0293c13": "諸弟子中多聞第一佛所說法渠皆憶持無少遺失",
    "X15n0302_001:0293c14": "則平日論心論性說妙說玄何不了了渠既多聞又",
    "X15n0302_001:0293c15": "不是專尚口耳之學發心要依佛教學佛行所以於",
    "X15n0302_001:0293c16": "入城乞食之際憶佛責須菩提大迦葉心不均平便",
    "X15n0302_001:0293c17": "發平等心行平等慈乞食不分貧富且嚴整威儀肅",
    "X15n0302_001:0293c18": "恭齋法直是循規蹈短步步思要作佛彼多聞如是",
    "X15n0302_001:0293c19": "發意力行又如是宜廣歷諸境可保無虞者也如何",
    "X15n0302_001:0293c20": "忽遇摩登梵&#x546A;便被攝入婬室全做不得主宰&#x8462;為",
    "X15n0302_001:0293c21": "渠悟非實悟證非實證不過在意根下領略名曰見",
    "X15n0302_001:0293c22": "性意根下安排思要作佛這等人平居無事儘可自",
    "X15n0302_001:0293c23": "負或遇輕[耳*少]境界亦可把持忽然遇著難把持處便",
    "X15n0302_001:0293c24": "七華八裂了也古人所謂汞銀禪遇火便飛去耳又",
    "X15n0302_001:0294a01": "此經於諸欲中乃以婬欲發起者亦有深意以諸欲",
    "X15n0302_001:0294a02": "中婬欲為最&#x8462;為人有身必假婬欲中來此欲便是",
    "X15n0302_001:0294a03": "命蒂中帶的最為難斷雖三界輪迴或升或沉亦多",
    "X15n0302_001:0294a04": "因此欲輕重而定不斷此欲決不出輪迴要斷此欲",
    "X15n0302_001:0294a05": "非實證入本性者未可言斷也世尊要救阿難乃於",
    "X15n0302_001:0294a06": "大佛頂中現百寶光者表無上智光也現化如來者",
    "X15n0302_001:0294a07": "表無為心佛也說&#x546A;者顯無上心法也並是無思無",
    "X15n0302_001:0294a08": "為超情離見中發出所以摩登梵&#x546A;遇之便解如湯",
    "X15n0302_001:0294a09": "銷&#x6C37;如日破暗而不可復得矣然佛&#x546A;神力自足往",
    "X15n0302_001:0294a10": "救何必文殊將之良以無上深法非大智不能奉持",
    "X15n0302_001:0294a11": "根本重病非大智不能破滅故必敕文殊者表大智",
    "X15n0302_001:0294a12": "也發起因由其義如是始知世尊說法義味殊深非",
    "X15n0302_001:0294a13": "同世典也。[0294a13] ○婬躬撫摩將毀戒體二句諸解謂阿難",
    "X15n0302_001:0294a14": "為婬躬撫摩將毀戒體也惟吳興謂阿難乃初果聖",
    "X15n0302_001:0294a15": "人得道共戒決無毀犯之事以將毀二字屬摩登謂",
    "X15n0302_001:0294a16": "是摩登將毀阿難之戒體也此說甚精可從戒體者",
    "X15n0302_001:0294a17": "即經所謂無作戒體也從白四羯磨所發持之則肥",
    "X15n0302_001:0294a18": "犯之則羸故曰戒體或又謂阿難既決無毀犯則世",
    "X15n0302_001:0294a19": "尊何須說&#x546A;往護愚謂聖既示&#x8FF9;同凡法應如是耳。",
    "X15n0302_001:0294a20": "[0294a20] 阿難見佛(至)名覺知心無有是處。",
    "X15n0302_001:0294a21": "[0294a21] 阿難歸來見佛自恨一向多聞未全道力乃是渠一",
    "X15n0302_001:0294a22": "大轉關處既悔前非&#x5374;求今是乃請諸佛得成菩提",
    "X15n0302_001:0294a23": "之法所請妙奢摩他三摩禪那者即首楞嚴定之分",
    "X15n0302_001:0294a24": "名也只是一心離萬法而無&#x8FF9;名曰奢摩他即萬法",
    "X15n0302_001:0294b01": "而全彰名曰三摩即離即而非離即名曰禪那此三",
    "X15n0302_001:0294b02": "非縱非橫非並非別故曰妙也又此三在本來心體",
    "X15n0302_001:0294b03": "上名三如來藏如金在&#x945B;全是本體未有工夫也在",
    "X15n0302_001:0294b04": "菩薩修證上名三觀如金在爐即本體而起工夫即",
    "X15n0302_001:0294b05": "工夫而復本體也在諸佛成果上名三德如金出爐",
    "X15n0302_001:0294b06": "修功既畢全體獨純也今經奢摩他等者正指菩薩",
    "X15n0302_001:0294b07": "位中三觀耳但前後發揮自然兼及三藏三德之義",
    "X15n0302_001:0294b08": "所請最初方便者謂修此三觀之最初方便也自此",
    "X15n0302_001:0294b09": "下至四卷半開顯一心圓融三藏是為觀前最初方",
    "X15n0302_001:0294b10": "便自四卷半已去說二決定義乃正修觀下手最初",
    "X15n0302_001:0294b11": "方便然十卷之文委曲詳盡無非修觀者所宜預知",
    "X15n0302_001:0294b12": "則十卷皆最初方便耳阿難請修三觀最初方便而",
    "X15n0302_001:0294b13": "佛乃審其最初發心者何也如醫病者先要審其病",
    "X15n0302_001:0294b14": "源病源既得方可用藥又如千里之行慎在最初一",
    "X15n0302_001:0294b15": "步此步若錯決無能到之理也阿難自陳乃以目觀",
    "X15n0302_001:0294b16": "見如來勝相殊絕心生愛樂便發心出家此是逐外",
    "X15n0302_001:0294b17": "生心悉屬&#x8657;妄用此心而求佛果正如適燕而南其",
    "X15n0302_001:0294b18": "轅矣&#x8462;用此心則無論生邪情造惡業即厭凡趨聖",
    "X15n0302_001:0294b19": "捨穢取淨極之至於淨穢雙捨有無俱捐不出生滅",
    "X15n0302_001:0294b20": "終屬輪迴所以世尊急窮破之然不直破其非心而",
    "X15n0302_001:0294b21": "曲窮其所在之處者&#x8462;以妄心無處無處則無體無",
    "X15n0302_001:0294b22": "處無體非妄而何阿難最初一番認心在身內乃是",
    "X15n0302_001:0294b23": "凡夫之通病世尊則以心不在內破之&#x8462;心在身內",
    "X15n0302_001:0294b24": "合知身內之事如人在堂中必先見堂內後見堂外",
    "X15n0302_001:0294c01": "今一膜之內便全不知不見則心非在內明矣二番",
    "X15n0302_001:0294c02": "遁於在外世尊則以身心相知破之&#x8462;心在身外則",
    "X15n0302_001:0294c03": "心身了不相涉目之所見心宜不知今目所見心能",
    "X15n0302_001:0294c04": "分別則心非在外明矣三番遁於潛根謂心不在內",
    "X15n0302_001:0294c05": "不在外止潛於根內如眼在&#x7460;璃中故不見內而能",
    "X15n0302_001:0294c06": "照外也世尊則以心不見眼破之&#x8462;&#x7460;璃籠眼能見",
    "X15n0302_001:0294c07": "一切物然眼亦見&#x7460;璃今云心潛於眼能見一切物",
    "X15n0302_001:0294c08": "而不能見眼則心之非潛根明矣四番復遁於在內",
    "X15n0302_001:0294c09": "而謂合眼見暗為見內追解不能見內之難也世尊",
    "X15n0302_001:0294c10": "則以見暗非內破之&#x8462;合眼見暗則眼與暗對暗在",
    "X15n0302_001:0294c11": "眼前既在眼前非汝焦腑何云見內若謂所對不在",
    "X15n0302_001:0294c12": "外而在內則是眼能返觀也其失尤甚矣五番遁於",
    "X15n0302_001:0294c13": "隨所合謂隨所合處心則隨有也世尊則以是心無",
    "X15n0302_001:0294c14": "體破之&#x8462;心若有體必有所從今挃體自驗其能知",
    "X15n0302_001:0294c15": "之心非自內出非自外入則無所從來矣心若有體",
    "X15n0302_001:0294c16": "必有一定今此能知之心非是一體非是多體非是",
    "X15n0302_001:0294c17": "遍體非是不遍體則體且無定矣來既無從豈有隨",
    "X15n0302_001:0294c18": "合之相體尚無定豈成隨有之義哉六番遁於中間",
    "X15n0302_001:0294c19": "謂內根緣外塵識生其中也世尊則以不得成中破",
    "X15n0302_001:0294c20": "之若兼根塵以為中則一半屬根一半屬塵二者敵",
    "X15n0302_001:0294c21": "立竟無中位若不兼根塵而獨處根塵之中以為中",
    "X15n0302_001:0294c22": "則既離根非知離塵非不知果何體性而成中乎七",
    "X15n0302_001:0294c23": "番由前六處被破故引教立一切處無著無心世尊",
    "X15n0302_001:0294c24": "則以有意不著即非無著破之&#x8462;世尊於般若會中",
    "X15n0302_001:0295a01": "廣談無著者良以般若光中諸法本空非有對待今",
    "X15n0302_001:0295a02": "以我與有無二境對立而言無著則無著之義不成",
    "X15n0302_001:0295a03": "以為無則何有可著而言不著以為有則便著矣何",
    "X15n0302_001:0295a04": "言無著按前七番所破之心乃是緣塵起滅之心全",
    "X15n0302_001:0295a05": "無定處阿難曲示迷情世尊詳加披剝意使妄計盡",
    "X15n0302_001:0295a06": "銷則一真獨露也若識得真心則七處之心總成圓",
    "X15n0302_001:0295a07": "妙無一可破譬如大圓鏡中現種種影迷者執影為",
    "X15n0302_001:0295a08": "鏡故須力破若識得鏡體則無影非鏡安用破乎。[0295a08] ○",
    "X15n0302_001:0295a09": "爪生髮長筋轉&#x8109;搖二句長水云心胃內密設使不",
    "X15n0302_001:0295a10": "知爪髮膚淺寧容難了此說未當&#x8462;心既在內便合",
    "X15n0302_001:0295a11": "內密先知豈可謂內密難知而膚淺易了乎況爪髮",
    "X15n0302_001:0295a12": "等雖外現而實從內出皆身內物也愚意心肝脾胃",
    "X15n0302_001:0295a13": "等物靜或不覺爪生髮長筋轉&#x8109;搖則動而易知也",
    "X15n0302_001:0295a14": "何如。",
    "X15n0302_001:0295a15": "[0295a15] 爾時阿難在大眾中(至)雖得多聞不成聖果。",
    "X15n0302_001:0295a16": "[0295a16] 前科破妄心無處此科直破妄心也阿難歷陳七處",
    "X15n0302_001:0295a17": "俱已被破尚不知此心無處乃復請問真際所詣世",
    "X15n0302_001:0295a18": "尊將破其心故先現瑞以示之大抵諸佛將說大法",
    "X15n0302_001:0295a19": "必放光現瑞是其常儀為佛會中上等根器見光領",
    "X15n0302_001:0295a20": "悟者為多面門放光者示六根門頭智光晃耀也普",
    "X15n0302_001:0295a21": "佛世界六種震動者示積劫無明從此翻破也微塵",
    "X15n0302_001:0295a22": "佛國一時開現者示智境全彰廓爾圓明也十方世",
    "X15n0302_001:0295a23": "界合成一界者示妄塵不隔彼此俱忘也其世界中",
    "X15n0302_001:0295a24": "所有一切諸大菩薩皆住本國合掌承聽者示心量",
    "X15n0302_001:0295b01": "本周心聞本洞也良以識心未破則六根門頭本光",
    "X15n0302_001:0295b02": "受蔽無明積習堅不可破妄境全昏彼我生隔惟妄",
    "X15n0302_001:0295b03": "識一破其應如是故先現瑞以示之次乃為阿難指",
    "X15n0302_001:0295b04": "出錯處謂修行不成菩提乃至別成聲聞緣覺及外",
    "X15n0302_001:0295b05": "道天魔等皆由不知二種根本錯亂修習所謂二種",
    "X15n0302_001:0295b06": "根本者一是無始生死根本則汝今者與諸眾生以",
    "X15n0302_001:0295b07": "攀緣心為自性者是也一是菩提涅槃元清淨體則",
    "X15n0302_001:0295b08": "汝今者識精元明能生諸緣緣所遺者是也攀緣心",
    "X15n0302_001:0295b09": "秪是識以六根攀緣六塵而有者也識精元明者謂",
    "X15n0302_001:0295b10": "真心不是離識別有即此識精中具有元明之體此",
    "X15n0302_001:0295b11": "體諸識從之以生而實諸識分別之所不及也真妄",
    "X15n0302_001:0295b12": "既已雙陳怎奈阿難猶然未省乃舉拳以示之用徵",
    "X15n0302_001:0295b13": "出其所見也問汝將誰見則曰我與大眾同將眼見",
    "X15n0302_001:0295b14": "問汝以何為心則曰我以心推窮尋逐即能推者為",
    "X15n0302_001:0295b15": "心依舊與最初發心時所見不別總之認攀緣之心",
    "X15n0302_001:0295b16": "失元明之體也佛乃咄而告之曰此非汝心且為渠",
    "X15n0302_001:0295b17": "重重註破曰此是前塵&#x8657;妄相想離前六塵必無自",
    "X15n0302_001:0295b18": "體即滅&#x5374;一切見聞覺知內守幽閒猶為法塵分別",
    "X15n0302_001:0295b19": "影事離此法塵亦無自體也此內守幽閒處埋煞了",
    "X15n0302_001:0295b20": "許多賢聖如宋儒之觀喜怒哀樂未發時氣象秪在",
    "X15n0302_001:0295b21": "這裏老氏之致&#x8657;極守靜篤亦秪在這裏即佛教中",
    "X15n0302_001:0295b22": "阿羅漢辟支佛所入之定所證之果亦秪在這裏都",
    "X15n0302_001:0295b23": "緣渠謂見聞覺知既泯便是真實境界殊不知有幽",
    "X15n0302_001:0295b24": "閒可守則幽閒便是法塵守幽閒者便是分別分別",
    "X15n0302_001:0295c01": "法塵現出境界非影事而何哉幽閒尚為影事而況",
    "X15n0302_001:0295c02": "一切見聞覺知&#x5010;忽生滅安能成常住之果哉。",
    "X15n0302_001:0295c03": "[0295c03] 阿難聞已重復悲淚(至)自取流轉。",
    "X15n0302_001:0295c04": "[0295c04] 阿難雖知妄心無體而猶未知以何為真故茲啟請",
    "X15n0302_001:0295c05": "如來從胸卍字放光者表妙明真心萬德咸備本有",
    "X15n0302_001:0295c06": "智光不從境發也其光晃昱有百千色者表明超日",
    "X15n0302_001:0295c07": "月用等河沙也十方微塵普佛世界一時周&#x5FA7;者表",
    "X15n0302_001:0295c08": "唯妙覺明圓照法界也&#x5FA7;灌十方所有寶剎諸如來",
    "X15n0302_001:0295c09": "頂者表無上心光佛佛本同也旋至阿難及諸大眾",
    "X15n0302_001:0295c10": "者表一切眾生皆有佛分也若能於此領悟真心開",
    "X15n0302_001:0295c11": "示已竟其奈阿難猶迷所以曲生枝節乃就見性上",
    "X15n0302_001:0295c12": "顯之此有二意一為阿難最初從見上發心所以一",
    "X15n0302_001:0295c13": "路來都從見上指點一為真心難為詮說乃借見性",
    "X15n0302_001:0295c14": "顯示此見雖尚帶妄其性全真體無生滅與真心相",
    "X15n0302_001:0295c15": "去不遠譬如持出一面古鏡示人雖少蒙塵垢不妨",
    "X15n0302_001:0295c16": "就此認得鏡也阿難一向認見在眼將見與心分作",
    "X15n0302_001:0295c17": "兩箇故說有眼則見無眼不見此見全屬生滅世尊",
    "X15n0302_001:0295c18": "乃謂無眼見暗亦是有見則知前塵自暗見無虧損",
    "X15n0302_001:0295c19": "異彼生滅之見又因無眼有見則知見不是眼眼但",
    "X15n0302_001:0295c20": "顯色見全屬心阿難至此雖知見全屬心而未知此",
    "X15n0302_001:0295c21": "心何以為真世尊乃命憍陳如旁通之&#x8462;以同倫之",
    "X15n0302_001:0295c22": "人說己行之路易為信入也陳如接拍成令述渠成",
    "X15n0302_001:0295c23": "道因緣由悟客塵二字客有往來而主無攸往塵有",
    "X15n0302_001:0295c24": "動搖而空本常寂即知動者為妄不動為真矣由是",
    "X15n0302_001:0296a01": "世尊乃以手開合示阿難驗知手有開合見無開合",
    "X15n0302_001:0296a02": "此是對外境取驗尚&#x758E;而未親乃復於掌上放光飛",
    "X15n0302_001:0296a03": "入阿難頭角邊令其左右顧盻驗知頭有動搖而見",
    "X15n0302_001:0296a04": "無動搖此是就自身上取驗最為親切既兩番取驗",
    "X15n0302_001:0296a05": "身境有動此見無動則知動者為妄不動為真宜守",
    "X15n0302_001:0296a06": "真而捨妄明矣如何明知動是身境而乃從始至終",
    "X15n0302_001:0296a07": "逐妄失真顛倒行事既失其真必反認物為己而輪",
    "X15n0302_001:0296a08": "迴不已特自取之矣可不哀哉。"
}