{
    "X85n1590_006:0147a19": "錦江禪燈卷第六",
    "X85n1590_006:0147a21": "昭覺丈雪　通醉　輯",
    "X85n1590_006:0147a22": "紹興幻菴　胡昇猷　訂",
    "X85n1590_006:0147a23": "　　大鑒下第十五世",
    "X85n1590_006:0147a24": "　　　五祖演法嗣",
    "X85n1590_006:0147b01": "彭州大隨南堂元靜禪師閬之玉山大儒趙公約仲",
    "X85n1590_006:0147b02": "之子。十歲病甚。每禱之感異夢。捨令出家。師於成都",
    "X85n1590_006:0147b03": "大慈寶生院宗裔。元祐三年。通經得度。留講聚有年。",
    "X85n1590_006:0147b04": "而南下。首參永安恩禪師。于臨濟三頓棒話發明。次",
    "X85n1590_006:0147b05": "依諸名宿。無有當意者。聞五祖機峻欲抑之。遂謁祖。",
    "X85n1590_006:0147b06": "祖乃曰。我此間不比諸方。凡于室中。不要汝進前退",
    "X85n1590_006:0147b07": "後。豎指擎拳。繞禪牀。作女人拜。提起坐具。千般伎倆。",
    "X85n1590_006:0147b08": "祇要你一言諦當。便是汝見處。師茫然。退參三載。一",
    "X85n1590_006:0147b09": "日入室罷。祖謂曰。子所下語。已得十分。試更與我說",
    "X85n1590_006:0147b10": "看。師即剖而陳之。祖曰。說亦說得十分。更與我斷看。",
    "X85n1590_006:0147b11": "師隨所問而判之。祖曰。好即好。祇是未曾得老僧說",
    "X85n1590_006:0147b12": "話在。齋後可來祖師塔所。與汝一一按過始得。及至。",
    "X85n1590_006:0147b13": "祖便以即心即佛。非心非佛。睦州擔板漢。南泉斬猫",
    "X85n1590_006:0147b14": "兒。趙州狗子無佛性有佛性之語。編辟之。其所對了",
    "X85n1590_006:0147b15": "無凝滯。至子。胡狗話。祖遽轉面曰不是。師曰。不是却",
    "X85n1590_006:0147b16": "如何。祖曰。此不是。則和前面皆不是。師曰。望和尚慈",
    "X85n1590_006:0147b17": "悲指示。祖曰。看他道。子胡有一狗。上取人頭。中取人",
    "X85n1590_006:0147b18": "腰。下取人脚。入門者好看。纔見僧入門。便道看狗。向",
    "X85n1590_006:0147b19": "子胡道看狗處。下一轉語。教子胡結舌。老僧鈐口。便",
    "X85n1590_006:0147b20": "是你了當處。次日入室。師默啟其說。祖笑曰。不道你",
    "X85n1590_006:0147b21": "不是千了百當底人。此語祇似先師下底語。師曰。某",
    "X85n1590_006:0147b22": "何人得似端和尚。祖曰。不然。老僧雖承嗣他。謂他語",
    "X85n1590_006:0147b23": "拙。葢祇用遠錄公手段接人故也。如老僧共遠錄公。",
    "X85n1590_006:0147b24": "便與百丈黃檗南泉趙州輩。把手共行。纔見語拙。即",
    "X85n1590_006:0147c01": "不堪。師以為不然。乃曳杖渡江。適大水泛漲。因留四",
    "X85n1590_006:0147c02": "祖。儕輩挽其歸。又二年。祖方許可。甞商略古今次。執",
    "X85n1590_006:0147c03": "師手曰。得汝說須是我舉。得汝舉須是我說。而今而",
    "X85n1590_006:0147c04": "後。佛祖秘要。諸方關鍵。無逃子掌握矣。遂創南堂以",
    "X85n1590_006:0147c05": "居之。于是名冠寰海。成都帥席公旦。請開法嘉祐。未",
    "X85n1590_006:0147c06": "幾徙昭覺。遷能仁。及大隨。上堂。君王了了。將帥惺惺。",
    "X85n1590_006:0147c07": "一回得勝。六國平寧。上堂。舉臨濟參黃檗之語。白雲",
    "X85n1590_006:0147c08": "端和尚頌云。一拳拳倒黃鶴樓。一趯趯翻鸚鵡洲。有",
    "X85n1590_006:0147c09": "意氣時添意氣。不風流處也風流。師曰。大隨即不然。",
    "X85n1590_006:0147c10": "行年七十老躘踵。眼目精明耳不聾。忽地有人欺負",
    "X85n1590_006:0147c11": "我。一拳打倒過關東。上堂。問答已乃曰。有祖已來。時",
    "X85n1590_006:0147c12": "人錯會。祇將言句以為禪道。殊不知。道本無體。因體",
    "X85n1590_006:0147c13": "而得名。道本無名。因名而立號。祇如適來上座。纔恁",
    "X85n1590_006:0147c14": "麼出來。便恁麼歸眾。且道具眼不具眼。若道具眼。纔",
    "X85n1590_006:0147c15": "恁麼出來。眼在恁麼處。若道不具眼。爭合便恁麼去。",
    "X85n1590_006:0147c16": "諸仁者。于此見得倜儻分明。則知二祖禮拜依位而",
    "X85n1590_006:0147c17": "立。真得其髓。祇者些子。是三世諸佛命根。六代祖師",
    "X85n1590_006:0147c18": "命脈。天下老和尚安身立命處。雖然如是。須是親到",
    "X85n1590_006:0147c19": "始得。",
    "X85n1590_006:0147c20": "漢洲無為宗泰禪師涪城人。自出關。徧遊叢社。至五",
    "X85n1590_006:0147c21": "祖。告香日。祖舉趙州洗鉢盂話俾參。洎入室。舉此話",
    "X85n1590_006:0147c22": "問師。你道趙州向伊道甚麼。者僧便悟去。師曰。洗鉢",
    "X85n1590_006:0147c23": "盂去聻。祖曰。你祇知路上事。不知路上滋味。師曰。既",
    "X85n1590_006:0147c24": "知路上事。路上有甚滋味。祖曰。你不知耶。又問。你曾",
    "X85n1590_006:0148a01": "遊浙否。師曰未也。祖曰。你未悟在。師自此凡五年不",
    "X85n1590_006:0148a02": "能對。祖一日陞堂顧眾曰。八十翁翁輥繡毬。便下座。",
    "X85n1590_006:0148a03": "師欣然出眾曰。和尚試輥一輥看。祖以手作打仗鼓",
    "X85n1590_006:0148a04": "勢。操蜀音唱緜州巴歌曰。豆子山打瓦鼓。楊平山撒",
    "X85n1590_006:0148a05": "百雨。白雨下取龍女。織得絹二丈五。一半屬羅江。一",
    "X85n1590_006:0148a06": "半屬玄武。師聞大悟。掩祖口曰。祇消唱到者裏。祖大",
    "X85n1590_006:0148a07": "笑而歸。師後還蜀。四眾請開法無為。遷正法。上堂。此",
    "X85n1590_006:0148a08": "一大事因緣。自從世尊拈花迦葉微笑。世尊曰。吾有",
    "X85n1590_006:0148a09": "正法眼藏。分付摩訶大迦葉。以後燈燈相續。祖祖相",
    "X85n1590_006:0148a10": "傳。迄至于今。緜緜不墜。直得徧地生花。故號涅槃妙",
    "X85n1590_006:0148a11": "心。亦曰本心。亦曰本性。亦曰本來面目。亦曰第一義",
    "X85n1590_006:0148a12": "諦。亦曰爍迦羅眼。亦曰摩訶大般若。在男曰男。在女",
    "X85n1590_006:0148a13": "曰女。汝等諸仁。但自悟去。者般盡是閑言語。遂拈起",
    "X85n1590_006:0148a14": "拂子曰。會了喚作禪。未悟果然難難難。目前隔個須",
    "X85n1590_006:0148a15": "彌山。悟了易易易。信口道來無不是。僧問。如何是佛。",
    "X85n1590_006:0148a16": "師曰。阿誰教你恁麼問。僧擬議。師曰了。",
    "X85n1590_006:0148a17": "蘄州五祖表自禪師懷安人。初依祖最久。未有省。時",
    "X85n1590_006:0148a18": "圓悟為座元。師往請益。悟曰。兄有疑處試語我。師遂",
    "X85n1590_006:0148a19": "舉德山小參不答話。問話者三十棒。悟曰。禮拜著。我",
    "X85n1590_006:0148a20": "作得你師。舉話尚不會。師作禮竟。悟令再舉前話。師",
    "X85n1590_006:0148a21": "曰。德山小參不答話。悟掩其口曰。但恁麼看。師出揚",
    "X85n1590_006:0148a22": "聲曰。屈屈。豈有公案祇教人看一句底道理。有僧謂",
    "X85n1590_006:0148a23": "師曰。兄不可如此說。首座須有方便。因靜坐體究及",
    "X85n1590_006:0148a24": "旬。頓釋所疑。詣悟禮謝。悟曰。兄始知吾不汝欺。又詣",
    "X85n1590_006:0148b01": "方丈。祖迎笑。自爾日深玄奧。祖將歸寂。遺言郡守。守",
    "X85n1590_006:0148b02": "命嗣其席。衲子四至不可遏。師榜侍者門曰。東山有",
    "X85n1590_006:0148b03": "三句。若人道得即挂搭。衲子皆披靡。一日有僧。攜坐",
    "X85n1590_006:0148b04": "具徑造丈室。謂師曰。某甲道不得。祇要挂搭。師大喜。",
    "X85n1590_006:0148b05": "呼維那。于明牕下安排。上堂。世尊拈花。迦葉微笑。時",
    "X85n1590_006:0148b06": "人祇知拈花微笑。要且不識世尊。僧問。如何是祖師",
    "X85n1590_006:0148b07": "西來意。師曰。荊棘林中舞柘枝。曰如何是佛。師曰。新",
    "X85n1590_006:0148b08": "生孩子擲金盆。",
    "X85n1590_006:0148b09": "蘄州龍華道初禪師梓州馬氏子。為祖侍者有年。住",
    "X85n1590_006:0148b10": "龍華日。上堂曰。雞見便鬬。犬見便咬。殿上鴟吻終日",
    "X85n1590_006:0148b11": "相對。為甚麼却不瞋。便下座。師機辯峻捷。門人罔知",
    "X85n1590_006:0148b12": "造詣。一日謂眾曰。昨日離城市。白雲空往還。松風清",
    "X85n1590_006:0148b13": "耳目。端的勝人間。召眾曰。此是先師末後句。有頃脫",
    "X85n1590_006:0148b14": "然而逝。",
    "X85n1590_006:0148b15": "嘉州九頂清素禪師本郡郭氏子。于乾明寺剃染。徧",
    "X85n1590_006:0148b16": "扣禪扃。晚謁五祖。聞舉首山答西來意語。倏然契悟。",
    "X85n1590_006:0148b17": "述偈曰。顛倒顛顛倒顛。新婦騎驢阿家牽。便恁麼太",
    "X85n1590_006:0148b18": "無端。回頭不覺布衫穿。祖見乃問。百丈野狐話又作",
    "X85n1590_006:0148b19": "麼生。師曰。來說是非者。便是是非人。祖大悅。久之辭",
    "X85n1590_006:0148b20": "歸住清溪。次遷九頂。太守呂公。來瞻大像。問曰。既是",
    "X85n1590_006:0148b21": "大像。因甚麼肩負兩楹。師曰。船上無散工。至閣下睹",
    "X85n1590_006:0148b22": "觀音像。又問。彌勒化境。觀音何來。師曰。家富小兒嬌。",
    "X85n1590_006:0148b23": "守乃禮敬。勤老宿至。師問。舞劍當咽時如何。曰伏惟",
    "X85n1590_006:0148b24": "尚饗。師詬曰。老賊死去。你問我。勤理前話問之。師叉",
    "X85n1590_006:0148c01": "手揖曰。曳破。紹興乙卯四月二十四日。得微疾。書偈",
    "X85n1590_006:0148c02": "遺眾曰。木人備舟。銕人備馬。丙丁童子穩穩登。喝散",
    "X85n1590_006:0148c03": "白雲歸去也。竟爾趨寂。",
    "X85n1590_006:0148c04": "大鑒下第十六世",
    "X85n1590_006:0148c05": "昭覺勤法嗣",
    "X85n1590_006:0148c06": "潭州大溈佛性法泰禪師漢州李氏子。僧問。理隨事",
    "X85n1590_006:0148c07": "變。該萬有而一片虗凝。事逐理融。等千差而咸歸實",
    "X85n1590_006:0148c08": "際。如何是理法界。師曰。山河大地。曰如何是事法界。",
    "X85n1590_006:0148c09": "師曰。萬象森羅。曰如何是理事無礙法界。師曰。東西",
    "X85n1590_006:0148c10": "南北。曰如何是事事無礙法界。師曰。上下四維。上堂。",
    "X85n1590_006:0148c11": "推真真無有相。窮妄妄無有形。真妄兩無所有。廓然",
    "X85n1590_006:0148c12": "露出眼睛。眼睛既露。見個甚麼。曉日爍開巖畔雪。朔",
    "X85n1590_006:0148c13": "風吹綻臘梅花。上堂。寶劍拈來便用。豈有遲疑。眉毛",
    "X85n1590_006:0148c14": "剔起便行。更無回互。一切處騰今煥古。一切處截斷",
    "X85n1590_006:0148c15": "羅籠。不犯鋒鋩。亦非顧鑒。獨超物外則且置。萬機喪",
    "X85n1590_006:0148c16": "盡時如何。八月秋何處熱。上堂。涅槃無異路。方便有",
    "X85n1590_006:0148c17": "多門。拈起拄杖曰。看看。山僧拄杖子。一口吸盡西江",
    "X85n1590_006:0148c18": "水。東海鯉魚[跳兆+孛]跳上三十三天。帝釋忿怒。把須彌山",
    "X85n1590_006:0148c19": "一摑粉碎。堅牢地神合掌贊歎曰。諦觀法王法。法王",
    "X85n1590_006:0148c20": "法如是。以拄杖擊禪牀下座。上堂。達得人空法空。未",
    "X85n1590_006:0148c21": "稱祖佛家風。體得全用全照。亦非衲僧要妙。直須打",
    "X85n1590_006:0148c22": "破牢關。識取向上一竅。如何是向上一竅。春寒料峭。",
    "X85n1590_006:0148c23": "凍殺年少。上堂。今朝正月已半。是處燈火繚亂。滿城",
    "X85n1590_006:0148c24": "羅綺駢闐。交互往來遊翫。文殊走入閙籃中。普賢端",
    "X85n1590_006:0149a01": "坐高樓看。且道觀音在甚麼處。震天椎畫鼓。聒地奏",
    "X85n1590_006:0149a02": "笙歌。上堂。渺渺邈邈。十方該括。坦坦蕩蕩。絕形絕相。",
    "X85n1590_006:0149a03": "目欲眎而睛枯。口欲談而詞喪。文殊普賢全無伎倆。",
    "X85n1590_006:0149a04": "臨濟德山不妨提唱。龜吞陝府銕牛。虵咬嘉州大像。",
    "X85n1590_006:0149a05": "嚇得東海鯉魚。直至如今肚脹嘻。",
    "X85n1590_006:0149a06": "臨安府霛隱慧遠佛海禪師眉山彭氏子。年十三。從",
    "X85n1590_006:0149a07": "藥師院宗辯為僧。詣大慈聽習。棄依靈巖徽禪師。微",
    "X85n1590_006:0149a08": "有省。會圓悟復領昭覺。師即之。聞悟普說。舉龐居士",
    "X85n1590_006:0149a09": "問馬祖。不與萬法為侶因緣。師忽頓悟。仆于眾。眾掖",
    "X85n1590_006:0149a10": "之。師乃曰。吾夢覺矣。至夜小參。師出問曰。淨躶躶空",
    "X85n1590_006:0149a11": "無一物。赤骨力貧無一錢。戶破家亡。乞師賑濟。悟曰。",
    "X85n1590_006:0149a12": "七珍八寶一時拏。師曰。禍不入慎家之門。悟曰。機不",
    "X85n1590_006:0149a13": "離位。墮在毒海。師隨聲便喝。悟以拄杖擊禪牀云。喫",
    "X85n1590_006:0149a14": "得杖也未。師又喝。悟連喝兩喝。師便禮拜。自此機鋒",
    "X85n1590_006:0149a15": "峻發。無所抵捂。圓悟順寂。師即東下。屢遷名剎。由虎",
    "X85n1590_006:0149a16": "丘奉詔住臯亭　先復被旨補靈隱。孝廟召對。賜佛",
    "X85n1590_006:0149a17": "海禪師。上堂。新歲有來由。烹茶上酒樓。一雙為兩脚。",
    "X85n1590_006:0149a18": "半個有三頭。突出禪難辨。相逢鬼見愁。倒吹無孔笛。",
    "X85n1590_006:0149a19": "促拍舞凉州。咄。",
    "X85n1590_006:0149a20": "成都府正法建禪師上堂。兔馬有角。牛羊無角。絕毫",
    "X85n1590_006:0149a21": "絕氂。如山如嶽。針鋒上師子翻身。藕竅中大鵬展翼。",
    "X85n1590_006:0149a22": "等閑突過北俱盧。日月星辰一時黑。",
    "X85n1590_006:0149a23": "建安府華藏密印安民禪師嘉定府朱氏子。初講楞",
    "X85n1590_006:0149a24": "嚴于成都。為義學所歸。時圓悟居昭覺。師與勝禪師",
    "X85n1590_006:0149b01": "為友。因造焉。聞悟小參。舉國師三喚侍者因緣。趙州",
    "X85n1590_006:0149b02": "拈云。如人暗中書字。字雖不成。文彩已彰。那裏是文",
    "X85n1590_006:0149b03": "彩已彰處。師心疑之。告香入室。悟問。座主講何經。師",
    "X85n1590_006:0149b04": "曰楞嚴。悟曰。楞嚴有七處徵心。八還辯見。畢竟心在",
    "X85n1590_006:0149b05": "甚麼處。師多呈藝解。悟皆不肯。師復請益。悟令一切",
    "X85n1590_006:0149b06": "處作文彩已彰會。偶僧請益十玄談。方舉問君心印",
    "X85n1590_006:0149b07": "作何顏。悟厲聲曰。文彩已彰。師聞而有省。遂求印證。",
    "X85n1590_006:0149b08": "悟示以本色鉗鎚。師則罔措。一日白悟曰。和尚休舉",
    "X85n1590_006:0149b09": "話。待某說看。悟諾。師曰。尋常拈槌豎拂。豈不是經中",
    "X85n1590_006:0149b10": "道一切世界諸所有相。皆即菩提妙明真心。悟笑曰。",
    "X85n1590_006:0149b11": "你元來在者裏作活計。師又曰。下喝敲牀時。豈不是",
    "X85n1590_006:0149b12": "返聞聞自性。性成無上道。悟曰。你豈不見經中道。妙",
    "X85n1590_006:0149b13": "性圓明離諸名相。師于言下釋然。悟出蜀居夾山。師",
    "X85n1590_006:0149b14": "罷講侍行。悟為眾夜參。舉古帆未挂因緣。師聞未領。",
    "X85n1590_006:0149b15": "遂求決。悟曰。你問我。師舉前話。悟曰。庭前柏樹子。師",
    "X85n1590_006:0149b16": "即洞明。謂悟曰。古人道。如一滴投于巨壑。殊不知大",
    "X85n1590_006:0149b17": "海投于一滴。悟笑曰。奈者漢何。未幾令分座。",
    "X85n1590_006:0149b18": "成都府昭覺徹菴道元禪師緜州鄧氏子幼于。降寂",
    "X85n1590_006:0149b19": "寺圓具。東遊謁大別道禪師。因看廓然無聖之語。忽",
    "X85n1590_006:0149b20": "爾失笑曰。達磨元來在者裏。道譽之。往參佛鑑佛眼。",
    "X85n1590_006:0149b21": "蒙賞職。依圓悟于金山。以所見告。悟弗之許。悟被詔",
    "X85n1590_006:0149b22": "住雲居。師從之。雖有信入。終以鯁胸之物未去為疑。",
    "X85n1590_006:0149b23": "會悟問參徒。生死到來時如何。僧曰。香臺子笑和尚。",
    "X85n1590_006:0149b24": "次問師。汝作麼生。師曰。艸賊大敗。悟曰。有人問你時",
    "X85n1590_006:0149c01": "如何。師擬答。悟憑陵曰。艸賊大敗。師即徹證。圓悟以",
    "X85n1590_006:0149c02": "拳擊之。師拊掌大笑。悟曰。汝見甚麼便如此。師曰。毒",
    "X85n1590_006:0149c03": "拳未報。永劫不忘。悟歸昭覺。命首眾。悟將順世。以師",
    "X85n1590_006:0149c04": "繼席焉。",
    "X85n1590_006:0149c05": "眉州象耳山袁覺禪師郡之袁氏子。出家傳燈。試經",
    "X85n1590_006:0149c06": "得度。本名圓覺。郡守填祠牒。誤作袁字。疑師慊然。戲",
    "X85n1590_006:0149c07": "謂之曰。一字名可乎。師笑曰。一字已多。郡守異之。既",
    "X85n1590_006:0149c08": "受具。出蜀徧謁有道尊宿。後往大溈。依佛性。頃之入",
    "X85n1590_006:0149c09": "室。陳所見。性曰。汝忒殺遠在。然知其為法器。俾充侍",
    "X85n1590_006:0149c10": "者。掌賓客。師每侍性。性必舉法華開示悟入四字令",
    "X85n1590_006:0149c11": "下語。又曰。直待我豎點頭時。汝方是也。偶不職被斥。",
    "X85n1590_006:0149c12": "制中無依。寓俗士家。一日誦法華。至亦復不知何者",
    "X85n1590_006:0149c13": "是火何者為舍。乃豁然。制罷歸省。性見首肯之。圓悟",
    "X85n1590_006:0149c14": "再得旨住雲居。師至彼。以所得白悟。悟呵云。本是淨",
    "X85n1590_006:0149c15": "地。屙屎作麼。師所疑頓釋。紹興丁巳。眉之象耳虗席。",
    "X85n1590_006:0149c16": "郡守謂。此道場久為蟊螣囊橐。非名流勝士。莫能起",
    "X85n1590_006:0149c17": "廢。諸禪舉師應聘。甞語客曰。東坡云。我持此石歸。袖",
    "X85n1590_006:0149c18": "中有東海。山谷云。惠宗煙雨蘆雁。坐我瀟湘洞庭。欲",
    "X85n1590_006:0149c19": "喚扁舟歸去。傍人謂是丹青。此禪髓也。又曰。我敲牀",
    "X85n1590_006:0149c20": "豎拂時。釋迦老子孔夫子。都齊立在下風。有舉此語。",
    "X85n1590_006:0149c21": "似佛海遠禪師。遠曰。此覺老語也。我此間即不恁麼。",
    "X85n1590_006:0149c22": "眉州中巖華嚴祖覺禪師嘉州楊氏子。幼聰慧。書史",
    "X85n1590_006:0149c23": "過目成誦。著書排釋氏。惡境忽現。悔過出家。依慧目",
    "X85n1590_006:0149c24": "能禪師。未幾疽發膝上。五年醫莫愈。因書華嚴合論。",
    "X85n1590_006:0150a01": "畢夜感異夢。旦即捨杖步趨。一日誦至現相品曰。佛",
    "X85n1590_006:0150a02": "身無有生。而能示出生。法性如虗空。諸佛于中住。無",
    "X85n1590_006:0150a03": "住亦無去。處處皆是佛。遂悟華嚴宗旨。洎登僧籍。府",
    "X85n1590_006:0150a04": "師請講于千部堂。詞辯宏放。眾所歎服。適南堂靜禪",
    "X85n1590_006:0150a05": "師過門。謂師曰。觀公講說。獨步西南。惜未解離文字",
    "X85n1590_006:0150a06": "相耳。儻問道方外。即今之周金剛也。師欣然罷講。南",
    "X85n1590_006:0150a07": "遊。依圓悟于鍾阜。一日人室。悟舉羅山道。有言時踞",
    "X85n1590_006:0150a08": "虎頭收虎尾。第一句下明宗旨。無言時覿露機鋒。如",
    "X85n1590_006:0150a09": "同電拂。作麼生會。師莫能對。夙夜參究。忽然有省。作",
    "X85n1590_006:0150a10": "偈呈悟曰。家住孤峯頂。長年半掩門。自嗟身已老。活",
    "X85n1590_006:0150a11": "計付兒孫。悟見許可。次日入室。悟又問。昨日公案作",
    "X85n1590_006:0150a12": "麼生。麼擬對。悟便喝曰。佛法不是者個道理。師復留",
    "X85n1590_006:0150a13": "五年。愈更迷悶。後于廬山捿賢。閱浮山遠禪師削執",
    "X85n1590_006:0150a14": "論云。若道悟有親疎。豈有旃檀林中却生臭艸。豁然",
    "X85n1590_006:0150a15": "契悟。作偈寄圓悟曰。出林依舊入蓬蒿。天網恢恢不",
    "X85n1590_006:0150a16": "可逃。誰信業緣無避處。歸來不怕語聲高。悟大喜。持",
    "X85n1590_006:0150a17": "以示眾曰。覺華嚴徹矣。住後僧問。最初威音王。末後",
    "X85n1590_006:0150a18": "樓至佛。未審參見甚麼人。師曰。家住大梁城。更問長",
    "X85n1590_006:0150a19": "安路。曰只如德山擔疏鈔行脚。意在甚麼處。師曰。拶",
    "X85n1590_006:0150a20": "破你眼睛。曰與和尚悟華嚴宗旨。相去幾何。師曰。同",
    "X85n1590_006:0150a21": "途不同轍。曰昔日德山。今朝和尚。師曰。夕陽西去水",
    "X85n1590_006:0150a22": "東流。",
    "X85n1590_006:0150a23": "潭州福嚴文演禪師成都府楊氏子。僧問。如何是定",
    "X85n1590_006:0150a24": "林正主。師曰。坐斷天下人舌頭。曰未審如何親近。師",
    "X85n1590_006:0150b01": "曰。覰著則瞎。上堂。當陽坐斷。凡聖跡絕。隨手放開。天",
    "X85n1590_006:0150b02": "回地轉。直得日月交互。虎嘯龍吟。頭頭物物。耳聞目",
    "X85n1590_006:0150b03": "眎。安立諦上是甚麼。還委悉麼。阿斯吒。咄。",
    "X85n1590_006:0150b04": "成都府昭覺道祖首座初見圓悟。于即心是佛語下",
    "X85n1590_006:0150b05": "發明。久之悟命分座。一日為眾入室。餘二十許人。師",
    "X85n1590_006:0150b06": "忽問曰。生死到來如何迥避。僧無對。師擲下拂子。奄",
    "X85n1590_006:0150b07": "然而逝。眾皆愕貽。亟以聞悟。悟至召曰祖首座。師張",
    "X85n1590_006:0150b08": "目眎之。悟曰。抖擻精神透關去。師點頭竟爾趨寂。",
    "X85n1590_006:0150b09": "張魏公浚字德遠。南軒之父。官右僕射。兼知樞密院",
    "X85n1590_006:0150b10": "事。甞問道于圓悟。悟曰。巖頭云。却物為上。逐物為下。",
    "X85n1590_006:0150b11": "若能于物上轉得疾。一切立在下風。復示偈曰。收光",
    "X85n1590_006:0150b12": "攝彩信天真。事事圓成物物新。內若有心還有物。何",
    "X85n1590_006:0150b13": "能移步出通津。浚伏膺投偈曰。教外單傳佛祖機。本",
    "X85n1590_006:0150b14": "來無悟亦無迷。浮雲散盡青天在。日出東方夜落西。",
    "X85n1590_006:0150b15": "成都府范縣君嫠居歲久。常坐不臥。聞圓悟住昭覺。",
    "X85n1590_006:0150b16": "往禮拜。請示入道因緣。悟令看不是心不是佛不是",
    "X85n1590_006:0150b17": "物是個甚麼。久無所契。范泣告悟。曰和尚有何方便。",
    "X85n1590_006:0150b18": "令某易會。悟曰。却有個方便。遂令祇看是個甚麼。後",
    "X85n1590_006:0150b19": "有省。曰元來恁麼地近那。",
    "X85n1590_006:0150b20": "太平懃法嗣",
    "X85n1590_006:0150b21": "常德府文殊心道禪師眉州徐氏子。年三十得度。詣",
    "X85n1590_006:0150b22": "成都習唯識。自以為至。同舍詰之曰。三界唯心。萬法",
    "X85n1590_006:0150b23": "唯識。今目前萬象樅然。心識安在。師茫然不知對。遂",
    "X85n1590_006:0150b24": "出關。周流江淮。既抵舒之太平。聞佛鑑禪師夜參。舉",
    "X85n1590_006:0150c01": "趙州柏樹子話。至覺銕觜云先師無此語莫謗先師",
    "X85n1590_006:0150c02": "好。因大疑。提撕既久。一夕豁然。即趨丈室擬敘所悟。",
    "X85n1590_006:0150c03": "鑑見來便閉門。師曰。和尚莫謾某甲。鑑云。十方無壁",
    "X85n1590_006:0150c04": "落。何不入門來。師以拳擉破牕紙。鑑即開門搊住云。",
    "X85n1590_006:0150c05": "道道。師以兩手捧鑑頭作口啐而出。遂呈偈曰。趙州",
    "X85n1590_006:0150c06": "有個柏樹話。禪客相傳徧天下。多是摘葉與尋枝。不",
    "X85n1590_006:0150c07": "能直向根源會。覺公說道無此語。正是惡言當面罵",
    "X85n1590_006:0150c08": "禪人若具通方眼。好向此中辨真假。鑑深然之。每對",
    "X85n1590_006:0150c09": "客稱賞。後命分座。襄守請開法天寧。未幾擢大別文",
    "X85n1590_006:0150c10": "殊。上堂曰。師子嚬呻。象王哮吼。雲門北斗裏藏身。白",
    "X85n1590_006:0150c11": "雲因何喚作手。三世諸佛不能知。狸奴白牯却知有。",
    "X85n1590_006:0150c12": "且道作麼生是他知有底事。雨打梨花蛺蝶飛。風吹",
    "X85n1590_006:0150c13": "柳絮毛毬走。上堂。拈拄杖直上指曰。恁麼時刺破憍",
    "X85n1590_006:0150c14": "尸迦脚跟。卓一下曰。恁麼時卓破閻羅王頂骨。乃指",
    "X85n1590_006:0150c15": "東畔曰。恁麼時穿過東海鯉魚眼睛。指西畔曰。恁麼",
    "X85n1590_006:0150c16": "時塞却西王母鼻孔。且道總不恁麼時如何。今年雨",
    "X85n1590_006:0150c17": "水多。合宜頻晒[日*良]。宣和改元。下詔改僧為德士。上堂。",
    "X85n1590_006:0150c18": "祖意西來事。今朝特地新。昔為比丘相。今作老君形。",
    "X85n1590_006:0150c19": "鶴氅披銀褐。頭包蕉葉巾。林泉無事客。兩度受君恩。",
    "X85n1590_006:0150c20": "所以道。欲識佛性義。當觀時節因緣。且道。即今是甚",
    "X85n1590_006:0150c21": "麼時節。毗盧遮那頂戴寶冠。為顯真中有俗。文殊老",
    "X85n1590_006:0150c22": "叟身披鶴氅。且要俯順時宜。一人既爾。眾人亦然。大",
    "X85n1590_006:0150c23": "家成立叢林。喜得羣仙聚會。共酌迷仙酎。同唱步虗",
    "X85n1590_006:0150c24": "詞。或看靈寶度人經。或說長生不死藥。琴彈月下。指",
    "X85n1590_006:0151a01": "端發大古之音。棋布軒前。妙著出神機之外。進一步。",
    "X85n1590_006:0151a02": "便到大羅天上。退一步。却入九幽城中。祇如不進不",
    "X85n1590_006:0151a03": "退一句。又作麼生道。直饒羽化三清路。終是輪迴一",
    "X85n1590_006:0151a04": "幻身。二年九月復僧。上堂。不挂田衣著羽衣。老君形",
    "X85n1590_006:0151a05": "相頗相宜。一年半內閑思想。大底興衰各有時。我佛",
    "X85n1590_006:0151a06": "如來預讖法之有難。教中明載無不委知。較量年代。",
    "X85n1590_006:0151a07": "正在于茲。魔得其便。惑亂正宗。僧改俗形。佛更名字。",
    "X85n1590_006:0151a08": "妄生邪解。刪削經文。鐃鈸停音。鉢盂添足。多般矯詐。",
    "X85n1590_006:0151a09": "欺罔聖君。賴我皇帝陛下。聖德聖明。不忘付囑。不廢",
    "X85n1590_006:0151a10": "其教。特賜宸章頒行天下。仍許僧尼重新披削。實謂",
    "X85n1590_006:0151a11": "寒灰再焰。枯木重榮。不離俗形而作僧形。不出魔界",
    "X85n1590_006:0151a12": "而入佛界。重鳴法鼓。再整頹綱。迷仙酎變為甘露瓊",
    "X85n1590_006:0151a13": "漿。步虗詞翻作還鄉曲子。放下銀木簡。拈起尼師壇。",
    "X85n1590_006:0151a14": "昨朝稽首擎拳。今日和南不審。祇改舊時相。不改舊",
    "X85n1590_006:0151a15": "時人。敢問大眾。舊時人是一個是兩個。良久曰。秋風",
    "X85n1590_006:0151a16": "也解嫌狼籍。吹盡當年道教灰。建炎三年春示眾。舉",
    "X85n1590_006:0151a17": "臨濟入滅囑三聖因緣。師曰。正法眼藏瞎驢滅。臨濟",
    "X85n1590_006:0151a18": "何曾有是說。今古時人皆妄傳。不信但看後三月。至",
    "X85n1590_006:0151a19": "閏三月。賊鍾相叛。其徒欲舉師南奔。師曰。學道所以",
    "X85n1590_006:0151a20": "了生死。何避之有。賊至。師曰。速見殺以快汝心。賊即",
    "X85n1590_006:0151a21": "舉槊殘之。血皆白乳。賊駭引席覆之而去。",
    "X85n1590_006:0151a22": "韶州南華知昺禪師蜀之永康人。上堂。此事最希奇。",
    "X85n1590_006:0151a23": "不礙當頭說。東鄰田舍翁。隨例得一橛。非唯貫聲色。",
    "X85n1590_006:0151a24": "亦乃應時節。若問是何宗。八字不著[必心]。擊禪牀下座。",
    "X85n1590_006:0151b01": "上堂。日日說時時舉。似地擎山爭幾許。隴西鸚鵡得",
    "X85n1590_006:0151b02": "人憐。大都祇為能言語。休思惟。帶伴侶。智者聊聞猛",
    "X85n1590_006:0151b03": "提取。更有一般也大奇。猫兒偏解捉老鼠。上堂。以拄",
    "X85n1590_006:0151b04": "杖向空中攪曰。攪長河為酥酪。蟹蝦猶自眼搭眵。卓",
    "X85n1590_006:0151b05": "一下曰。變大地作黃金。窮漢依前赤骨立。為復自家",
    "X85n1590_006:0151b06": "無分。為復不肯承當。可中有個漢。荷負得行。多少人",
    "X85n1590_006:0151b07": "失錢遭罪。再卓一下曰。還會麼。寶山到也須開眼。勿",
    "X85n1590_006:0151b08": "使忙忙空手回。",
    "X85n1590_006:0151b09": "龍門遠法嗣",
    "X85n1590_006:0151b10": "溫州龍翔竹菴士珪禪師成都史氏子。初依大慈宗",
    "X85n1590_006:0151b11": "雅。心醉楞嚴。逾五秋。南遊謁諸尊宿。始登龍門。即以",
    "X85n1590_006:0151b12": "平時所得白佛眼。眼曰。汝解心已極。但歉著力開眼",
    "X85n1590_006:0151b13": "耳。遂俾職堂司。一日侍立次。問云。絕對待時如何。眼",
    "X85n1590_006:0151b14": "曰。如汝僧堂中白椎相似。師罔措。眼至晚抵堂。師理",
    "X85n1590_006:0151b15": "前話。眼曰。閑言語。師于言下大悟。政和末。出世和之",
    "X85n1590_006:0151b16": "天寧。屢遷名剎。詔興間。奉詔開山雁蕩能仁。時真歇",
    "X85n1590_006:0151b17": "居江心。聞師至。恐緣法未熟。特過江迎歸方丈。大展",
    "X85n1590_006:0151b18": "九拜。以誘溫人。由是翕然歸敬。未視篆。其徒懼行規",
    "X85n1590_006:0151b19": "法。深夜放火。鞠為瓦礫之墟。師竟就樹縛屋。陞座示",
    "X85n1590_006:0151b20": "眾云。愛閑不打鼓山鼓。投老來看雁蕩山。傑閣危樓",
    "X85n1590_006:0151b21": "渾不見。溪邊茅屋兩三間。還有共相出手者麼。喝一",
    "X85n1590_006:0151b22": "喝下座。聽法檀施。併力營建。未幾復成寶坊。次補江",
    "X85n1590_006:0151b23": "心。上堂曰。萬年一念。一念萬年。和衣泥裏輥。洗脚上",
    "X85n1590_006:0151b24": "牀眠。歷劫來事祇在如今。大海波濤湧。小人方寸深。",
    "X85n1590_006:0151c01": "拈起拄杖曰。汝等諸人。未得個入頭。須得個入頭。既",
    "X85n1590_006:0151c02": "得個入頭。須有出身一路始得。大眾。且作麼生是出",
    "X85n1590_006:0151c03": "身一路。良久曰。雪壓難摧澗底松。風吹不動天邊月。",
    "X85n1590_006:0151c04": "卓拄杖下座。上堂。萬機不到。眼見色耳聞聲。一句堂",
    "X85n1590_006:0151c05": "堂。頭戴天脚踏地。你諸人祇知今日是五月初一。殊",
    "X85n1590_006:0151c06": "不知金烏半夜忙忙去。玉兔天明上海東。以拂子擊",
    "X85n1590_006:0151c07": "禪牀下座。上堂。明明無悟。有法即迷。諸人向者裏立",
    "X85n1590_006:0151c08": "不得。諸人向者裏住不得。若立則危。若住則瞎。直須",
    "X85n1590_006:0151c09": "意不停玄。句不停意。用不停機。此三者既明。一切處",
    "X85n1590_006:0151c10": "不須管帶。自然現前。不須照顧。自然明白。雖然如是。",
    "X85n1590_006:0151c11": "更須知有向上事。久雨不晴。咄。",
    "X85n1590_006:0151c12": "南康軍雲居高菴善悟禪師洋州李氏子。年十一去",
    "X85n1590_006:0151c13": "家。業經得度。有夙慧。聞冲禪師舉武帝問達磨因緣。",
    "X85n1590_006:0151c14": "如獲舊物。遽曰。我既廊然。何聖之有。冲異其語。勉之",
    "X85n1590_006:0151c15": "南詢。蒙授記于龍門。一日有僧。被虵傷足。佛眼問曰。",
    "X85n1590_006:0151c16": "既是龍門。為甚麼却破蛇咬。師即應曰。果然現大人",
    "X85n1590_006:0151c17": "相。眼益器之。後傳此語到昭覺。圓悟云。龍門有此僧",
    "X85n1590_006:0151c18": "耶。東山法道未寂寥爾。住後上堂。少林面壁。懷藏東",
    "X85n1590_006:0151c19": "土西天。歐阜陞堂。充塞四維上下。致使山巍巍而砥",
    "X85n1590_006:0151c20": "掌平。水昏昏而常自清。花非艶而結空果。風不搖而",
    "X85n1590_006:0151c21": "片葉零。人無法而得咨問。佛無心而更可成。野蔬淡",
    "X85n1590_006:0151c22": "飯延時日。任運隨緣道自靈。畢竟如何。日午打三更。",
    "X85n1590_006:0151c23": "遂寧府西禪文璉禪師郡之張氏子。上堂。一向恁麼",
    "X85n1590_006:0151c24": "去。直得凡聖路絕。水泄不通。銕蛇鑽不入。銕鎚打不",
    "X85n1590_006:0152a01": "破。至于千里萬里鳥飛不度。一向恁麼來。未免灰頭",
    "X85n1590_006:0152a02": "土面。帶水拖泥。唱九作十。指鹿為馬。非唯辜負先聖。",
    "X85n1590_006:0152a03": "亦仍理沒己靈。敢問大眾。且道恁麼去底是。恁麼來",
    "X85n1590_006:0152a04": "底是。芍藥花開菩薩面。椶櫚葉散夜叉頭。上堂。諸方",
    "X85n1590_006:0152a05": "浩浩談玄。每日撞鐘打鼓。西禪無法可說。勘破燈籠",
    "X85n1590_006:0152a06": "露柱。門前不置下馬臺。免被傍人來借路。若借路須",
    "X85n1590_006:0152a07": "照顧脚下。若參差。邯鄲學唐步。上堂。心生種種法生。",
    "X85n1590_006:0152a08": "森羅萬象縱橫。信手拈來便用。日輪午後三更。心滅",
    "X85n1590_006:0152a09": "種種法滅。四句百非路絕。直饒達磨出頭。也是眼中",
    "X85n1590_006:0152a10": "著屑。心生心滅是誰。木人擕手同歸。歸到故鄉田地。",
    "X85n1590_006:0152a11": "猶遭頂上一鎚。上堂。正月孟春猶寒。直下言端語端。",
    "X85n1590_006:0152a12": "拈起衲僧鼻孔。穿開佛祖心肝。知有者。達磨不來東",
    "X85n1590_006:0152a13": "土。二祖不往西天。不知有者。誰知當面蹉過。迢迢十",
    "X85n1590_006:0152a14": "萬八千。山僧為你重說偈言。大眾莫教辜負。孟春猶",
    "X85n1590_006:0152a15": "寒。僧問。師子未出窟時如何。師曰。爪牙已露。曰出窟",
    "X85n1590_006:0152a16": "後如何。師曰。龍頭蛇尾。曰出與未出時如何。師曰。正",
    "X85n1590_006:0152a17": "好喫棒。問以一重去一重即不問。不以一重去一重",
    "X85n1590_006:0152a18": "時如何。師曰。闍黎有許多工夫。",
    "X85n1590_006:0152a19": "撫州白楊法順禪師緜州文氏子。依止佛眼。聞普說",
    "X85n1590_006:0152a20": "舉傅大士心王銘云。水中鹽味。色裏膠青。決定是有。",
    "X85n1590_006:0152a21": "不見其形。師于言下有省。後觀寶藏迅轉。頓明大法。",
    "X85n1590_006:0152a22": "趨丈室作禮呈偈曰。頂有異峰雲冉冉。源無別派水",
    "X85n1590_006:0152a23": "泠泠。遊山未到山窮處。終被青山礙眼睛。住後上堂。",
    "X85n1590_006:0152a24": "好事堆堆疊疊來。不須造作與安排。落林黃葉水推",
    "X85n1590_006:0152b01": "去。橫谷白雲風卷回。寒雁一聲情念斷。霜鐘纔動我",
    "X85n1590_006:0152b02": "山摧。白楊更有過人處。盡夜寒爐撥死灰。忽有個衲",
    "X85n1590_006:0152b03": "僧出來道。長老少賣弄。得恁麼窮乞相。山僧祇向他",
    "X85n1590_006:0152b04": "道。却被你道著。上堂。我手何似佛手。天上南星北斗。",
    "X85n1590_006:0152b05": "我脚何似驢脚。往事都來忘却。人人盡有生緣。個個",
    "X85n1590_006:0152b06": "足方頂圓。大愚灘頭立處。孤月影射深灣。會不得見",
    "X85n1590_006:0152b07": "還難。一曲漁歌過遠灘。示眾。染緣易就。道業難成。不",
    "X85n1590_006:0152b08": "了目前。萬緣差別。祗見境風浩浩。凋殘功德之林。心",
    "X85n1590_006:0152b09": "火炎炎。燒盡菩提之種。道念若同情念。成佛多時。為",
    "X85n1590_006:0152b10": "眾如為己身。彼此事辦。不見他非我是。自然上敬下",
    "X85n1590_006:0152b11": "恭。佛法時時現前。煩惱塵塵解脫。上堂。雞啼曉月。狗",
    "X85n1590_006:0152b12": "吠枯樁。只可默會。難入思量。看不見處動地放光。說",
    "X85n1590_006:0152b13": "不到處天地玄黃。撫城尺六狀紙。元來出在清江。大",
    "X85n1590_006:0152b14": "眾。分明話出人難見。昨夜三更月到牕。",
    "X85n1590_006:0152b16": "錦江禪燈卷第六"
}