{
    "X75n1512_009:0151a01": "隆興佛教編年通論卷第九",
    "X75n1512_009:0151a02": "隆興府石室沙門 祖琇 撰",
    "X75n1512_009:0151a03": "周",
    "X75n1512_009:0151a04": "[0151a04] 敘曰。周之蓺祖。字文覺者。即魏大丞相泰之世子也。",
    "X75n1512_009:0151a05": "泰舉高陽王為帝。遷都長安。號西魏。凡一十八年。廢",
    "X75n1512_009:0151a06": "帝更立齊王為帝。四年而泰薨。覺承魏禪。當年被廢。",
    "X75n1512_009:0151a07": "立弟毓為帝。四年而殂。乃立弟邕。邕即周武帝也。閱",
    "X75n1512_009:0151a08": "十餘年至建德初。惑於道士張賓等妖言。惡黑衣之",
    "X75n1512_009:0151a09": "讖。除廢釋氏。毀寺院四萬餘所。僧三百萬悉令還俗。",
    "X75n1512_009:0151a10": "洎滅齊。未幾改元。宣政五月而殂。太子贇立。自稱天",
    "X75n1512_009:0151a11": "元皇帝。大象二年五月崩。太子衍立。明年二月禪位",
    "X75n1512_009:0151a12": "于隋。周五主凡二十五年。國除初宇文泰及大冢宰",
    "X75n1512_009:0151a13": "宇文護並崇重佛法。與西域三藏十餘人宣譯經論",
    "X75n1512_009:0151a14": "天文等凡百餘卷云。",
    "X75n1512_009:0151a15": "[0151a15] 天和二年。武帝命名儒僧道伸述三教利病。沙門道",
    "X75n1512_009:0151a16": "安作二教論二十篇。以儒道九流為外教。釋氏為內",
    "X75n1512_009:0151a17": "教。意謂上古朴素。墳典之誥未弘。淳風日澆。丘索之",
    "X75n1512_009:0151a18": "文乃著。苞綸七典。統括九流。咸為治國之謀。並是修",
    "X75n1512_009:0151a19": "身之具。若派而分之數應為九。若總而合之則同屬",
    "X75n1512_009:0151a20": "儒宗。今乃一化之內令九流爭川。大道之世使小成",
    "X75n1512_009:0151a21": "競辨。豈不上傷皇極莫大之風。下開拘放鄙蕩之弊",
    "X75n1512_009:0151a22": "哉。及闡繹內典奏之于朝。久而無報。安勤於奉母。凡",
    "X75n1512_009:0151a23": "薪水飲食皆自力營進。其徒有代之者。安曰。吾母也。",
    "X75n1512_009:0151a24": "豈以勞人哉。及周武廢教。以安宿望欲官之。安以死",
    "X75n1512_009:0151b01": "拒絕。尋以大教堙阨號慟而卒。",
    "X75n1512_009:0151b02": "[0151b02] 建德二年。武帝始欲偏廢釋教。因大集百僚。命沙門",
    "X75n1512_009:0151b03": "與道士辨優劣。預令道士張賓飾詭辭以挫釋子。冀",
    "X75n1512_009:0151b04": "即其義負而擠之。于時法師知炫對帝抗&#x9167;辭吐精",
    "X75n1512_009:0151b05": "壯。帝意賓不能制。即逞天威垂難辭。左右叱炫聽制",
    "X75n1512_009:0151b06": "旨。炫安詳應對陳義益高。陪位大臣莫不動容欽歎。",
    "X75n1512_009:0151b07": "帝不能屈。明日詔下遂兼道教罷之。",
    "X75n1512_009:0151b08": "[0151b08] 法師靜藹者。聞詔下慨然曰。食周之粟而忘其事謂",
    "X75n1512_009:0151b09": "之忠乎。即詣闕奉表求見。武帝許之。及引對。極陳毀",
    "X75n1512_009:0151b10": "教禍福報應之事。指證明驗。帝為改容。[(厂@((既-旡)-日+口))*頁]業已成。既",
    "X75n1512_009:0151b11": "行之詔不可返。因謝遣之。藹退而泣曰。大教阨塞。吾",
    "X75n1512_009:0151b12": "何忍見之。遂遁入終南山。帝尋欲官之。遣衛士求藹。",
    "X75n1512_009:0151b13": "藹聞徙入太一山。衛士不獲而返。藹以法滅號泣。七",
    "X75n1512_009:0151b14": "日夜聲不絕。撰三寶錄二十卷。假設主賓抑揚飛伏。",
    "X75n1512_009:0151b15": "廣羅文義弘贊大乘。并錄見聞事實。藏諸岩洞。庶後",
    "X75n1512_009:0151b16": "代之再興耳。尋告弟子曰。吾生無補于世。將事捨身。",
    "X75n1512_009:0151b17": "眾號泣不許。因令侍者出山。藹瀝血書偈一篇。遂坐",
    "X75n1512_009:0151b18": "盤石留一內衣。自條其肉布於石上。引腸胃掛于松",
    "X75n1512_009:0151b19": "枝。五藏皆外見。餘筋肉手足頭面咼(音寡)折都盡。以刀",
    "X75n1512_009:0151b20": "割心捧之而卒。侍者歸山猶見捧心而坐。餘骸並無",
    "X75n1512_009:0151b21": "遺血。但白乳傍流凝於石次。聞者靡不流涕。時年四",
    "X75n1512_009:0151b22": "十有五。",
    "X75n1512_009:0151b23": "[0151b23] 是歲周武焚毀經像。有民部侍郎任君者與府屬宴",
    "X75n1512_009:0151b24": "次。仰見雲間有物六段隱隱而沒。一最小者翔空如",
    "X75n1512_009:0151c01": "幡。俄墮其所。任君取視之。乃大般若經第十九卷。自",
    "X75n1512_009:0151c02": "火焰間出而不燼者。因秘之。宣帝復教。任奏上。蓋帝",
    "X75n1512_009:0151c03": "年十有九云。",
    "X75n1512_009:0151c04": "[0151c04] 六年。周武滅北齊。據鄴都。集僧道宣廢教之旨。略曰。",
    "X75n1512_009:0151c05": "世法三教其風彌遠。考定至理多愆陶化。六經儒教",
    "X75n1512_009:0151c06": "文通治道。禮義忠孝於世有宜。須至存立。且真佛無",
    "X75n1512_009:0151c07": "像遙敬表誠具見經旨。而世空崇塔廟麗飾精藍取",
    "X75n1512_009:0151c08": "以求福。愚人信順傾竭珍財&#x8657;引糜費。凡是經像皆",
    "X75n1512_009:0151c09": "從毀滅。父母之恩罔極之重。沙門不敬悖逆之甚。應",
    "X75n1512_009:0151c10": "僧尼道士盡宜反服以崇孝養。朕意如此。卿等若別",
    "X75n1512_009:0151c11": "有理可盡意對。無退有謗言。法師慧遠排眾出對曰。",
    "X75n1512_009:0151c12": "陛下統臨大國得一居尊憲章三教。而明詔曰。真佛",
    "X75n1512_009:0151c13": "無像誠如綸旨。然耳目蒼生賴經聞佛。籍教表真。若",
    "X75n1512_009:0151c14": "將廢之無以興善。帝曰。&#x8657;空真佛咸自有之。何假經",
    "X75n1512_009:0151c15": "像。遠曰。漢明已前經像未至此方。生民未見有稱&#x8657;",
    "X75n1512_009:0151c16": "空真佛者。若不籍教而知。則三皇已前未有文字應",
    "X75n1512_009:0151c17": "合自知五常。若以泥像無情事之無益。上古穴居野",
    "X75n1512_009:0151c18": "處不服仁義。而五帝觀象設教。神而化之使民則之。",
    "X75n1512_009:0151c19": "今天子七廟施主。亦是敬順之道。詎可廢邪。又詔旨",
    "X75n1512_009:0151c20": "遣僧反服以崇孝養。孔子曰。立身行道以顯父母。孝",
    "X75n1512_009:0151c21": "之終也。仁者智養豈必在家始曰為孝。帝以遠抗旨。",
    "X75n1512_009:0151c22": "怒見詞色。遠凜然無懼。復進曰。陛下縱勢力輕毀大",
    "X75n1512_009:0151c23": "教。佛言幽冥禍福之報初不以貴賤為等。貧道竊為",
    "X75n1512_009:0151c24": "陛下惜之。敕左右引退。不懌而罷。時齊境僧尼二百",
    "X75n1512_009:0152a01": "餘萬並令反服。周武既克齊而威震天下。遠獨抗對",
    "X75n1512_009:0152a02": "不撓。帝高其勁正。不抵以罪。遂遁入汲郡之西山。遠",
    "X75n1512_009:0152a03": "貌豐美。腰十圍。聲如鍾。每臨講席見者心肅。疏華嚴．",
    "X75n1512_009:0152a04": "涅槃等經。及隋革命。雅為文帝所重。",
    "X75n1512_009:0152a05": "[0152a05] 七年。周武帝殂。子宣帝即位。終南紫蓋山沙門法藏",
    "X75n1512_009:0152a06": "削髮具僧儀入都。有司以聞。帝忻然曰。朕欲興復釋",
    "X75n1512_009:0152a07": "氏而僧自紫蓋來。即召見之。問曰。朕已處分修陟岵",
    "X75n1512_009:0152a08": "寺將復釋教。而朝議以為先朝所行未易遽革。師今",
    "X75n1512_009:0152a09": "遠來何以教朕。藏詞旨淺訐。大忤帝意。斥遣之。",
    "X75n1512_009:0152a10": "[0152a10] 先是任道琳者。以學業淹&#x613D;得近周武。議論二十餘",
    "X75n1512_009:0152a11": "日。&#x9167;酢七十番。周武窮極精思不能屈。&#x751E;許以復教。",
    "X75n1512_009:0152a12": "會其崩不果。至是道琳伸請尤力。帝從之。",
    "X75n1512_009:0152a13": "[0152a13] 二月二十六日詔曰。佛法弘大。前古共崇。詎宜沉隱",
    "X75n1512_009:0152a14": "捨而不行。自今應王公下逮黎庶並宜修事。知朕意焉。",
    "X75n1512_009:0152a15": "四月二十八日復詔曰。教義幽深神奇弘大。雖以廣",
    "X75n1512_009:0152a16": "開化儀通其修事。而崇奉之徒勿須剪髮以乖大道。",
    "X75n1512_009:0152a17": "宜規菩薩儀範。權服冠纓。所司條為儀注。於是琳等",
    "X75n1512_009:0152a18": "玅選舊沙門懿行貞粹聲望卓異者百二十人。入陟",
    "X75n1512_009:0152a19": "岵寺仍舊住持。未幾周祚衰。隋文革命。大復釋氏焉。",
    "X75n1512_009:0152a20": "[0152a20] 論曰。南山宣公誌任道琳對周武論辨。往復七十",
    "X75n1512_009:0152a21": "餘番。而周武多劫持教乘餘論以拒琳。其間亦有",
    "X75n1512_009:0152a22": "可觀者。正如六經垂世本乎致君澤民。而王&#x83BE;用以",
    "X75n1512_009:0152a23": "文姦。豈不謬歟。美哉琳公之達。既從其罷道。乃以",
    "X75n1512_009:0152a24": "士褐求見。及對制問。則約儒釋垂祐於天人義同",
    "X75n1512_009:0152b01": "者優柔啟迪之。周武之惑幾於少解。遽會其殂。而",
    "X75n1512_009:0152b02": "宣帝復教亦其力也。使琳立朝處變故之際。雖陳",
    "X75n1512_009:0152b03": "平狄梁公亡以加焉。炫遠二公奮詞鯁正。重法忘",
    "X75n1512_009:0152b04": "軀。周武恃爵位為天下勸賞。欲富貴之。彼上人者",
    "X75n1512_009:0152b05": "豈斯人之徒歟。安藹二公教存則生。教滅則亡。嗚",
    "X75n1512_009:0152b06": "呼。顏段之流也賢哉。",
    "X75n1512_009:0152b07": "隋",
    "X75n1512_009:0152b08": "[0152b08] 夫天命有隋膺斯五運。帝君榮祐宅此九州。所以誕",
    "X75n1512_009:0152b09": "育之初神光洞發。君臨已後靈瑞競臻。故使天兆龜",
    "X75n1512_009:0152b10": "文水浮五色。地開泉醴山響萬年。雲慶露甘珠明石",
    "X75n1512_009:0152b11": "變。聾聞瞽視啞語躄行。禽獸見非常之祥。草木呈難",
    "X75n1512_009:0152b12": "紀之瑞。是知昔聞七寶匪局金輪。今則神異四時&#x5FA7;",
    "X75n1512_009:0152b13": "知王燭。往以赤若之歲黃屋馭宸。土制水行興廢毀",
    "X75n1512_009:0152b14": "之佛日。火乘木運啟嘉號於開皇。高祖以周靖帝大",
    "X75n1512_009:0152b15": "定二年黃龍降於舊第。卿雲見於城闉。二月十三日",
    "X75n1512_009:0152b16": "周以帝祚歸禪在隋。景命既臨。服黃替皂。廢周六官。",
    "X75n1512_009:0152b17": "依漢三省。佛日還曜。法水潛通。其冬有周沙門&#x8CF7;西",
    "X75n1512_009:0152b18": "域梵經二百餘部膺期而至。下敕所司訪人翻譯。開",
    "X75n1512_009:0152b19": "皇二年仲春之月便就宣傳。季夏詔以龍首之山川",
    "X75n1512_009:0152b20": "原秀麗卉木滋阜宜建都邑。凡城殿門縣園寺皆以",
    "X75n1512_009:0152b21": "大興為額。三寶慈化自此而興。萬國仁風緣茲遠大。",
    "X75n1512_009:0152b22": "伽藍&#x9B31;峙法宇交臨。開士肩聯信心鍾接。及仁壽啟",
    "X75n1512_009:0152b23": "號寶塔是興。百有餘州皆陳瑞應。于斯時也四海靜",
    "X75n1512_009:0152b24": "浪九州無塵。大度僧尼將三十萬。崇緝寺宇向有五",
    "X75n1512_009:0152c01": "千。翻譯道俗二十四人。所出經論垂五百卷。及煬帝",
    "X75n1512_009:0152c02": "嗣籙。卜宅東都。仍於洛&#x6FF5;上林園置翻經&#x8218;。四事供",
    "X75n1512_009:0152c03": "養無乏于時。今敘一朝兩代三十七年。祖師碩儒高",
    "X75n1512_009:0152c04": "僧法匠十有五人。顯太隋我教之隆盛焉。",
    "X75n1512_009:0152c05": "[0152c05] 開皇初。法師曇延。姿度&#x74CC;異。長九尺六寸。垂手過膝。",
    "X75n1512_009:0152c06": "目光外射。才望與慧遠相埒。述諸經義疏。議者謂。標",
    "X75n1512_009:0152c07": "舉綱目遠不逮延。文句愜當延不及遠。齊太祖從之",
    "X75n1512_009:0152c08": "問道給月俸。會周使周弘正來聘。大臣舉延接伴。弘",
    "X75n1512_009:0152c09": "正恃才氣出人上。見延悠然意消。及還求延畫像并",
    "X75n1512_009:0152c10": "所著疏論而歸。帝益重之。進位昭玄上統。周武廢教。",
    "X75n1512_009:0152c11": "延遁入太行山。及隋文受禪。即日削髮以沙門謁見。",
    "X75n1512_009:0152c12": "文帝大悅。下書復教。久之歲旱。有旨命延率眾祈雨。",
    "X75n1512_009:0152c13": "雨不降。帝問故。對曰。事由一二。帝即遣京尹蘇威問",
    "X75n1512_009:0152c14": "一二之意。延曰。陛下躬萬機之政。群臣致股肱之力。",
    "X75n1512_009:0152c15": "雖通治體。然俱愆玄化。欲雨不雨事由一二也。帝識",
    "X75n1512_009:0152c16": "其意。敕有司擇日於正殿設儀。命延授以八戒。群臣",
    "X75n1512_009:0152c17": "以次受訖。方炎威如焚而大雨霈然傾&#x9714;。帝悅。自是",
    "X75n1512_009:0152c18": "延每入朝必親手奉御饌供之。臨終以表辭帝。託以",
    "X75n1512_009:0152c19": "外護。帝哭之哀甚。葬日。百僚縞素送之。內史薛道衡",
    "X75n1512_009:0152c20": "文祭。略曰。往逢道喪玄綱落紐。棲心幽岩確乎不拔。",
    "X75n1512_009:0152c21": "高位厚祿不能回其慮。嚴威峻法不足懼其心。經行",
    "X75n1512_009:0152c22": "宴坐夷險莫二。戒德威儀始終如一。聖皇啟運像法",
    "X75n1512_009:0152c23": "再興。卓爾緇衣&#x9B31;為稱首。屈震極之重。申師資之義。",
    "X75n1512_009:0152c24": "三寶由之弘護。二諦籍以宣揚。信足以追蹤澄．什超",
    "X75n1512_009:0153a01": "邁安．遠矣。",
    "X75n1512_009:0153a02": "[0153a02] 尼智僊者。河東蒲&#x5742;劉民女也。少出家。有戒行。長通",
    "X75n1512_009:0153a03": "禪觀。時言吉凶成敗事。莫不奇驗。居般若寺。會文帝",
    "X75n1512_009:0153a04": "生於寺。方季夏盛暑。乳母遽扇之。帝寒甚幾絕。不能",
    "X75n1512_009:0153a05": "啼。左右大驚。尼就視之曰。兒天佛所祐。宜勿憂也。即",
    "X75n1512_009:0153a06": "舉之呼曰那羅延。因以為小字。抱詣太祖語曰。兒來",
    "X75n1512_009:0153a07": "處絕倫。俗家穢雜不宜留。請為養之。太祖遂割宅為",
    "X75n1512_009:0153a08": "小門通寺。以兒委僊視育。後皇妣來抱。忽見兒為龍。",
    "X75n1512_009:0153a09": "驚墮于地。僊失聲曰。奚為觸損我兒。令晚得天下。及",
    "X75n1512_009:0153a10": "帝稍長。僊密告之曰。汝後大貴。當自東方來。佛法時",
    "X75n1512_009:0153a11": "滅。賴汝而興。及周武廢教。僊隱其家內著法衣。戒行",
    "X75n1512_009:0153a12": "彌篤。至是帝果自山東入為天子。大興釋氏。僊前此",
    "X75n1512_009:0153a13": "而卒。帝每對群臣稱阿闍梨以為口實。又云。朕興由",
    "X75n1512_009:0153a14": "佛法。而好食麻豆。前身定從道人中來。少時在寺長",
    "X75n1512_009:0153a15": "育。至今樂聞鍾磬之聲。",
    "X75n1512_009:0153a16": "[0153a16] 四年。關輔旱。帝引民就食洛州。先是律師靈藏者與",
    "X75n1512_009:0153a17": "帝為布衣交。至是命藏陪駕。既而趣向藏者極盛。帝",
    "X75n1512_009:0153a18": "聞之手敕曰。弟子是俗人天子。律師是道人天子。有",
    "X75n1512_009:0153a19": "樂離俗者任師度之。藏由是度人前後數萬。間有譖",
    "X75n1512_009:0153a20": "之者。帝曰。律師化人為善。弟子禁人為惡。言雖有異",
    "X75n1512_009:0153a21": "意則無殊。",
    "X75n1512_009:0153a22": "[0153a22] 沙門曇詢者。&#x751E;遇二虎相&#x9B2A;久而不止。詢執錫分之。",
    "X75n1512_009:0153a23": "以身為翳。語曰。同居林藪。計無大乖。幸各分路。虎妥",
    "X75n1512_009:0153a24": "尾受命。即飲氣而散。時法師曇崇臨終。有白衣童子",
    "X75n1512_009:0153b01": "手捧光明立于座右。弟子問此謂誰。崇曰。第六天頻",
    "X75n1512_009:0153b02": "來命我。我以諸天著樂有妨修道。竟未之許。吾歿願",
    "X75n1512_009:0153b03": "生無佛法處教化眾生。慎勿彰言。死後任說。",
    "X75n1512_009:0153b04": "[0153b04] 八年。李士謙卒。士謙。字約。少喪父。事母以孝聞。其族",
    "X75n1512_009:0153b05": "長伯瑒每歎曰。此子吾家顏子也。善天文術數。自以",
    "X75n1512_009:0153b06": "少孤。未&#x751E;飲酒食肉。李氏世豪每宴集盛饌珍美盈",
    "X75n1512_009:0153b07": "前。士謙先為設黍。謂群從曰。孔子稱黍為五穀之長。",
    "X75n1512_009:0153b08": "荀卿亦云食先黍稷古人所尚。寧可違乎。少長肅然。",
    "X75n1512_009:0153b09": "退謂人曰。既見君子。方覺吾徒之不德也。&#x751E;有牛犯",
    "X75n1512_009:0153b10": "其田。士謙牽置涼處飼之過於本主。望見盜刈己黍",
    "X75n1512_009:0153b11": "者則默為避之。凶年散穀合諸藥以救疾癘。如此積",
    "X75n1512_009:0153b12": "三十年。雅好佛。舉止約以戒定。有謂其修陰德。士謙",
    "X75n1512_009:0153b13": "笑曰。夫陰德其猶耳鳴。唯己知之人無得而知者。今",
    "X75n1512_009:0153b14": "吾所作仁者皆知。何陰德之有。最善玄言。客有疑佛",
    "X75n1512_009:0153b15": "報應之說。士謙喻之曰。積善餘慶。積惡餘殃。豈非休",
    "X75n1512_009:0153b16": "咎之徵耶。佛曰。輪轉五道無復窮已。而賈誼亦云。千",
    "X75n1512_009:0153b17": "變萬化未始有極。至若&#x9B8C;為黃能。杜宇為鶗鳺。褒君",
    "X75n1512_009:0153b18": "為龍。牛哀為虎。君子為鵠。小人為猿。彭生為豕如意",
    "X75n1512_009:0153b19": "為犬。黃母為黿。宣武為鱉。鄧艾為牛。徐伯為魚。羊祜",
    "X75n1512_009:0153b20": "前身李氏子。此皆佛家變異形報之驗也。客又曰。邢",
    "X75n1512_009:0153b21": "子才云。世有松&#x6822;化為樗櫟。僕以為然。士謙曰。此不",
    "X75n1512_009:0153b22": "類之談也。變化皆由心業。豈關木乎。又問三教優劣。",
    "X75n1512_009:0153b23": "士謙曰。佛日也。道月也。儒五星也。客不能難而去。",
    "X75n1512_009:0153b24": "[0153b24] 論曰。北史史官蔣沈等記李君之事詳悉如此。豈",
    "X75n1512_009:0153c01": "非心懷佛德盡己之誠。不敢欺&#x8A39;後之來者歟。士",
    "X75n1512_009:0153c02": "謙以日月星方三教。然乍觀似有優劣。至若照明",
    "X75n1512_009:0153c03": "世界運轉生靈則一德也。是三者闕一則安立不",
    "X75n1512_009:0153c04": "成。故易曰。乾道變化各正性命。賢哉李君。吾見子",
    "X75n1512_009:0153c05": "深於性命之大原也。",
    "X75n1512_009:0153c06": "[0153c06] 十三年。二祖慧可大師示寂。師虎牢人。少&#x613D;極群書",
    "X75n1512_009:0153c07": "尤精玄理。及覽佛經超然自得。遂出家。依龍門香山",
    "X75n1512_009:0153c08": "寶靜禪師得度具戒。年甫四十。忽一日定中神告曰。",
    "X75n1512_009:0153c09": "將證聖果無滯于此。須臾頓覺頭痛如刺。欲行求治。",
    "X75n1512_009:0153c10": "空中有聲曰。比換骨耳。非常痛也。因以是告於師。師",
    "X75n1512_009:0153c11": "視其頂有五峰隆起。乃曰。神既助汝。可行求道。吾聞",
    "X75n1512_009:0153c12": "天竺達磨近至少林。宜往依之。師至少林。投機授法。",
    "X75n1512_009:0153c13": "語在達磨章中。及少林歸寂。師繼闡玄化。曾至北齊",
    "X75n1512_009:0153c14": "遇一居士。不言姓民且曰。弟子身纏風恙。請師懺罪。",
    "X75n1512_009:0153c15": "師曰將罪來與汝懺。居士良久曰覓罪了不可得。師",
    "X75n1512_009:0153c16": "曰。與汝懺罪竟。宜依佛法僧住。曰。今見師已知是僧。",
    "X75n1512_009:0153c17": "未審何名佛法。師曰。是心是佛。是心是法。法佛無二。",
    "X75n1512_009:0153c18": "僧寶亦然。曰。今日始知罪性不在內不在外不在中",
    "X75n1512_009:0153c19": "間。其心亦然。佛法無二也。師深器之。即為剃髮云。是",
    "X75n1512_009:0153c20": "吾寶也。宜名僧璨。授具戒畢。乃告之曰。達磨大師來",
    "X75n1512_009:0153c21": "自天竺。以正法眼藏密授於吾。吾今付汝。并達磨信",
    "X75n1512_009:0153c22": "衣。汝當護持無令斷絕。聽吾偈曰。本來緣有地。因地",
    "X75n1512_009:0153c23": "種華生。本來無有種。華亦不曾生。汝受吾教。宜處深",
    "X75n1512_009:0153c24": "山未可行化。當有國難。曰師既預知願聞示誨。師曰。",
    "X75n1512_009:0154a01": "昔達磨傳般若多羅。讖記云。心中雖吉外頭凶。吾校",
    "X75n1512_009:0154a02": "年代。正在汝身。當審前言。勿罹世難。然吾亦有夙累。",
    "X75n1512_009:0154a03": "今要償之。師遂於鄴都隨宜行化。經三十四年乃晦",
    "X75n1512_009:0154a04": "&#x8FF9;混俗。或過屠門或入酒家。有怪而問之者。答曰。我",
    "X75n1512_009:0154a05": "自調心。非關汝事。最後於筦城縣匡救寺三門下談",
    "X75n1512_009:0154a06": "無上道。聽者雲集。有辨和法師者於寺中講涅槃經。",
    "X75n1512_009:0154a07": "聲徒聞師說法。稍稍引去。和不勝憤。興謗于邑宰翟",
    "X75n1512_009:0154a08": "伸。侃侃惑其說。加師以非法。遂怡然委順。年一百有",
    "X75n1512_009:0154a09": "七。識真者謂師償債。葬磁州淦縣東北七十里。唐德",
    "X75n1512_009:0154a10": "宗諡太祖禪師。",
    "X75n1512_009:0154a11": "[0154a11] 十七年。詔天台智者大師顗(語豈切)赴命。至剡縣示",
    "X75n1512_009:0154a12": "疾。為其徒說十如．四不生．十法界．三觀．四智等法。弟",
    "X75n1512_009:0154a13": "子問所居地位。答曰。吾不領眾。必淨六根。損己利它。",
    "X75n1512_009:0154a14": "獲預五品。命筆寫觀心偈畢。跏趺而逝。顗生陳氏。目",
    "X75n1512_009:0154a15": "有重瞳。初謁思禪師。示以普賢道場。說四安樂行。顗",
    "X75n1512_009:0154a16": "忻然退居密室研味法華玄旨。至藥王品是真精進",
    "X75n1512_009:0154a17": "之句。豁然大悟。定慧融會。即以告思。思曰。非汝不證。",
    "X75n1512_009:0154a18": "非吾不識。此法華三昧見前旋陀羅尼也。縱文字阿",
    "X75n1512_009:0154a19": "師千萬無能窮汝之辯。可繼傳燈。勿作最後斷佛種",
    "X75n1512_009:0154a20": "人。顗奉付囑。久之辭游金陵止瓦宮寺。一夕夢登高",
    "X75n1512_009:0154a21": "山下瞰大海。見一比丘名曰定光。以手招之。其後顗",
    "X75n1512_009:0154a22": "領徒至天台山。定光出迎曰。頗憶往日相招否。顗熟",
    "X75n1512_009:0154a23": "視。蓋夢中所見者。光曰。此處金地吾既有之。佛隴北",
    "X75n1512_009:0154a24": "峰螺溪銀地宜居行道。久之陳宣帝詔。顗堅臥不起。",
    "X75n1512_009:0154b01": "使者七反。帝遣永陽王諭殷懃意。顗不得已至都。延",
    "X75n1512_009:0154b02": "入太極殿講說。帝執弟子禮待為國師。詔給羊車隊",
    "X75n1512_009:0154b03": "仗。別號智者。未幾帝夢王者羽衛甚盛。傳呼冠達。迎",
    "X75n1512_009:0154b04": "顗法師居三橋。及&#x7AB9;歎曰。冠達梁武帝法名。三橋今",
    "X75n1512_009:0154b05": "光宅寺也。即移顗居之。及隋克陳。煬帝居藩請授五",
    "X75n1512_009:0154b06": "戒。即辭歸佛隴。著法華疏．止觀門．修禪法等及淨名",
    "X75n1512_009:0154b07": "疏凡百餘卷。皆出口成章。左右抄寫而不蓄一字。建",
    "X75n1512_009:0154b08": "大道場三十有六。所度僧一萬五千人。寫經一十五",
    "X75n1512_009:0154b09": "藏。造金銅土木等像八十萬軀。&#x751E;說法次。沙門慧榮",
    "X75n1512_009:0154b10": "者世稱義虎。辯號懸河。聞顗講法故來致問。數開徵",
    "X75n1512_009:0154b11": "覈莫非深隱。顗應對事理煥然清遣。榮歎曰。禪定之",
    "X75n1512_009:0154b12": "力不可當也。其止觀法門大略。即身心而指定慧。即",
    "X75n1512_009:0154b13": "言說而詮解脫。自發心至於成道。行位昭明。由是天",
    "X75n1512_009:0154b14": "下言佛教者以天台為司南云。",
    "X75n1512_009:0154b15": "[0154b15] 仁壽三年。文中子王通既冠。慨然有濟世之志。西游",
    "X75n1512_009:0154b16": "長安見帝。帝坐太極殿召見。因奏太平策十有三道。",
    "X75n1512_009:0154b17": "尊王道。推&#x8987;略。稽古驗今。恢恢乎運天下於掌矣。帝",
    "X75n1512_009:0154b18": "大悅曰。得生幾晚。天不以生賜朕也。下其議於公卿。",
    "X75n1512_009:0154b19": "公卿不悅。時將有蕭牆之憂。通知謀之不用也。作東",
    "X75n1512_009:0154b20": "征之歌而歸。乃續詩書．正禮樂．修元經．贊易道。九年",
    "X75n1512_009:0154b21": "而六經大就。門人自遠而至者。河南董常．太山姚義．",
    "X75n1512_009:0154b22": "京兆杜如晦．趙郡李靖．南陽程元．扶風竇威．河東薛",
    "X75n1512_009:0154b23": "收．中山賈瓊．清河房玄齡．鉅鹿魏徵．大原王珪溫彥",
    "X75n1512_009:0154b24": "&#x613D;．&#x9834;川陳叔達等。咸稱師。北面受王佐之道。餘往來",
    "X75n1512_009:0154c01": "受業者蓋千餘人。大業中累徵不就。十三年疾病。聞",
    "X75n1512_009:0154c02": "江都有變。泫然而興曰。生民厭亂久矣。天其或者將",
    "X75n1512_009:0154c03": "啟堯舜之運。吾不與焉。命也。遂卒。門人諡曰文中子。",
    "X75n1512_009:0154c04": "&#x751E;為中說以擬論語。其周公篇曰。詩書盛而秦世滅。",
    "X75n1512_009:0154c05": "非孔子之罪也。玄&#x8657;長而晉室亂。非老莊之罪也。齋",
    "X75n1512_009:0154c06": "戒脩而梁國亡。非釋迦之罪也。易不云乎。苟非其人",
    "X75n1512_009:0154c07": "道不&#x8657;行。或問佛。子曰聖人也。曰其教何如。曰西方",
    "X75n1512_009:0154c08": "之教也。中國則泥。又曰。觀皇極讜議。三教於是乎一",
    "X75n1512_009:0154c09": "矣。通弟績亦著書。號東&#x7690;子。",
    "X75n1512_009:0154c10": "[0154c10] 文中子講道于白午之溪。弟子捧書北面環堂成列。",
    "X75n1512_009:0154c11": "講罷。程生退省於松下。語及周易。薛收歎曰。不及伏",
    "X75n1512_009:0154c12": "羲氏乎。何辭之多也。俄而有負苓者皤皤然委擔而",
    "X75n1512_009:0154c13": "息曰。吾子何歎也。薛收曰。叟何為者而徵吾歎。負苓",
    "X75n1512_009:0154c14": "者曰。夫麗朱者赤。附黑者黑。蓋漸而得之也。今吾子",
    "X75n1512_009:0154c15": "所服者道而猶歎。是六腑五藏不能受也。吾是以問。",
    "X75n1512_009:0154c16": "薛收曰。收聞之師。易者道之蘊也。伏羲畫卦而文王",
    "X75n1512_009:0154c17": "繫之。不逮省文矣。吾是以歎。負苓者曰。文王焉病。伏",
    "X75n1512_009:0154c18": "羲氏病甚者也。昔者伏羲氏之未畫卦也。三才其不",
    "X75n1512_009:0154c19": "立乎。四序其不行乎。百物其不生乎。萬象其不森乎。",
    "X75n1512_009:0154c20": "何營營乎而費畫也。自伏羲氏泄道之密。漏神之幾。",
    "X75n1512_009:0154c21": "分張太和磔裂元氣。使天下之智者詭道逆出。曰我",
    "X75n1512_009:0154c22": "善言象而識物情。陰陽相磨遠近相取。作為剛柔同",
    "X75n1512_009:0154c23": "異之說以駭人志。於是知者不知而大樸散矣。則伏",
    "X75n1512_009:0154c24": "羲氏始兆亂者。安得羸歎而嗟文王。負其苓而行。追",
    "X75n1512_009:0155a01": "而問之居與姓名。不答。文中子聞之曰。隱者也。",
    "X75n1512_009:0155a02": "[0155a02] 論曰。本朝司馬文正公曰。文中子云。佛聖人也。審",
    "X75n1512_009:0155a03": "如文中子之言。則佛之心可見矣。第今言禪者好",
    "X75n1512_009:0155a04": "為隱語以相迷。大言以相勝。使學者倀倀(田良切。失道貌)",
    "X75n1512_009:0155a05": "又狂也。然益入於迷妄。因廣文中子之意。作解禪",
    "X75n1512_009:0155a06": "頌六首。果如此言。雖中國亦可行矣。不然。則吾所",
    "X75n1512_009:0155a07": "不知也。其卒章曰。言為百世師。行為天下法。為賢",
    "X75n1512_009:0155a08": "為大聖。是名佛菩薩。噫。文正公繼孔孟荀楊為大",
    "X75n1512_009:0155a09": "賢者也。庸有不知佛哉。觀其頌則文正公平生所",
    "X75n1512_009:0155a10": "為皆佛菩薩之心也。特禪之一法。雖吾門亦標表",
    "X75n1512_009:0155a11": "以為教外別傳。自非積三二十年息心絕慮則莫",
    "X75n1512_009:0155a12": "能究其旨。謂之隱語大言。似是而實非也。何則。東",
    "X75n1512_009:0155a13": "&#x7690;子猶以伏羲畫卦。泄道之密漏神之機。分張太",
    "X75n1512_009:0155a14": "和磔裂元氣。使知者不知而大樸散矣。矧不立文",
    "X75n1512_009:0155a15": "字之禪。直指人心於語言形&#x8FF9;之表。詎可以常程",
    "X75n1512_009:0155a16": "義理而求其言說耶。是不獨文正公．文中子．楊孟",
    "X75n1512_009:0155a17": "諸賢未暇留神。吾徒傳教大法師輩固有不知而",
    "X75n1512_009:0155a18": "興謗者。故先德云。千人萬人中撈漉得一箇半箇",
    "X75n1512_009:0155a19": "而已。夫豈易信也哉。",
    "X75n1512_009:0155a20": "[0155a20] 初文帝龍潛時。遇梵僧以舍利一裹授之曰。檀越他",
    "X75n1512_009:0155a21": "日為普天慈父。此大覺遺靈。故留與供養。僧既去。求",
    "X75n1512_009:0155a22": "之不知所在。帝登極後。&#x751E;與如法師曇遷各置舍利於",
    "X75n1512_009:0155a23": "掌而數之。或少或多竟不能定。遷曰。諸佛法身過於",
    "X75n1512_009:0155a24": "數量。非世間所測。帝始作七寶箱貯之。至是海內大",
    "X75n1512_009:0155b01": "定。帝憶其事。於是以岐州等三十州各建舍利塔。",
    "X75n1512_009:0155b02": "[0155b02] 仁壽元年六月十三日。詔曰。仰惟正覺。大慈大悲救",
    "X75n1512_009:0155b03": "護眾生。津梁庶品。朕歸依三寶重興聖教。思與四海",
    "X75n1512_009:0155b04": "之內一切人民俱發菩提共修福業。使當今現在爰",
    "X75n1512_009:0155b05": "及來世永作善因同登妙果。宜請沙門三十人諳解",
    "X75n1512_009:0155b06": "法相兼堪宣導者。各將侍者二人。散官一人。薰陸香",
    "X75n1512_009:0155b07": "一百二十斤。分道送舍利往前件三十州建塔。每州",
    "X75n1512_009:0155b08": "僧三百六十人。為朕及皇太子諸王內外官人一切",
    "X75n1512_009:0155b09": "民庶七日行道。任人布施限十文而止。所施之錢以",
    "X75n1512_009:0155b10": "供營塔。若少不充役可丁及用庫物。別外州郡僧尼",
    "X75n1512_009:0155b11": "普為舍利設齋。限十月十五日午時同丁石函。總管",
    "X75n1512_009:0155b12": "刺吏以下至縣尉。自非軍機。停常務七日。專檢校行",
    "X75n1512_009:0155b13": "道務。盡誠敬副朕意焉。是日皇帝親以七寶箱奉三",
    "X75n1512_009:0155b14": "十舍利自內而出。置於御座之案。與諸沙門燒香禮",
    "X75n1512_009:0155b15": "拜。願弟子常以正法護持三寶。救度一切眾生。乃取",
    "X75n1512_009:0155b16": "金瓶琉璃瓶各三十。以琉璃盛金瓶。置舍利於其內。",
    "X75n1512_009:0155b17": "薰陸為泥塗蓋而印之。諸沙門各奉舍利而行。初入",
    "X75n1512_009:0155b18": "州境。總管刺史諸官夾道步引。四部大眾威儀齋肅。",
    "X75n1512_009:0155b19": "共以寶蓋幡幢華臺像輦佛帳經輿香山香&#x9262;種種",
    "X75n1512_009:0155b20": "音樂盡來供養圍繞讚唄。依阿含經舍利入拘尸那",
    "X75n1512_009:0155b21": "城法。於是沙門對四部大眾作是唱言。至尊以菩薩",
    "X75n1512_009:0155b22": "大慈無邊無際。哀愍眾生切於骨髓。是故分布舍利",
    "X75n1512_009:0155b23": "共天下同作善因。又引經文種種方便訶責之。教導",
    "X75n1512_009:0155b24": "之。深至懇側涕零。及宣讀懺悔文。至舍利將入函。沙",
    "X75n1512_009:0155c01": "門高奉寶瓶巡示大眾。人人拭目諦視共&#x89A9;光明。哀",
    "X75n1512_009:0155c02": "戀號泣聲響震地。凡是安置之處悉亦如之。皇帝於",
    "X75n1512_009:0155c03": "十月十五日午時在大興宮之大興殿庭西南。執珪",
    "X75n1512_009:0155c04": "而立。延請佛像及沙門三百六十人。幡蓋香華讚唄",
    "X75n1512_009:0155c05": "音樂自大興善寺來居殿堂。皇帝燒香禮拜。降御東",
    "X75n1512_009:0155c06": "廊。親率文武百僚素食齋戒。及舍利入塔畢。皇帝曰。",
    "X75n1512_009:0155c07": "爾佛法重興必有感應。其後處處奏表皆如其言(見著",
    "X75n1512_009:0155c08": "作王邵舍利感應記)。",
    "X75n1512_009:0155c09": "[0155c09] 論曰。本朝太平興國二年。吳越王錢俶以其地獻",
    "X75n1512_009:0155c10": "于朝。 太宗命取佛舍利入禁中度開寶寺西北",
    "X75n1512_009:0155c11": "地造浮圖十一級。下作天宮以葬舍利。葬日。 太",
    "X75n1512_009:0155c12": "宗肩輿微行自安置之。有白光由塔一角而出。",
    "X75n1512_009:0155c13": " 太宗兩涕其外。都人萬眾皆灑泣。然指焚香于臂",
    "X75n1512_009:0155c14": "掌者無數。內侍數十人願出家掃洒塔下。悉度為",
    "X75n1512_009:0155c15": "僧。 太宗謂近臣曰。我曩世&#x751E;親佛座。但未通宿",
    "X75n1512_009:0155c16": "命。不能了了見之耳。揚文公談苑紀述如此。然吾",
    "X75n1512_009:0155c17": "佛世尊果何為者耶。而舍利威靈歷二千年而瑞",
    "X75n1512_009:0155c18": "應如新。致古今盛帝顯王欽崇眷慕不知其所以",
    "X75n1512_009:0155c19": "然而自相符合。雖隋文萬萬不足以擬議 太宗",
    "X75n1512_009:0155c20": "神功聖德。然皆夙熏願力出世。固有盡美者焉。"
}