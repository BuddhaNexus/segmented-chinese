{
    "X16n0308_009:0282a09": "楞嚴經指掌疏卷第九",
    "X16n0308_009:0282a10": "京都拈華寺賢宗後學達天通理敬述",
    "X16n0308_009:0282a11": "嗣法門人(興宗祖旺謄清懷仁祖毓較字)",
    "X16n0308_009:0282a12": "二四禪天(溫陵曰。前明六天。雖離塵擾。而未能絕欲。故通名欲界。自此而上。明十八天。雖",
    "X16n0308_009:0282a13": "離欲染。尚有色質。故通名色界。又通名梵世。為已離欲染。故亦通號四禪。為已離散動故。正脈云。前天形",
    "X16n0308_009:0282a14": "雖出動。心迹尚交。足知此上絕無女人。心迹俱離。無所交接。兼無食睡。三欲俱忘。稍涉饑倦。即入禪定。出",
    "X16n0308_009:0282a15": "定則飽滿精明。是但以禪悅為食為息已離麤重身心矣。略分四重。各有本定。詳分勝劣。則有十八)二。",
    "X16n0308_009:0282a16": "一歷明諸天。二結屬色界。初四。一初禪三",
    "X16n0308_009:0282a17": "天。二二禪三天。三三禪三天。四四禪九天。初二。",
    "X16n0308_009:0282a18": "一別明。二總結。初三。一梵眾天。二梵輔天。",
    "X16n0308_009:0282a19": "三大梵天。初。",
    "X16n0308_009:0282a20": "阿難。世間一切所脩心人不假禪那無有智慧。但能",
    "X16n0308_009:0282a21": "執身不行婬欲。若行若坐想念俱無。愛染不生無留",
    "X16n0308_009:0282a22": "欲界。是人應念身為梵侶。如是一類名梵眾天。",
    "X16n0308_009:0282a23": "世間仍指欲界。以色界眾生亦從欲界中修故。一",
    "X16n0308_009:0282a24": "切所脩心人。謂泛指一切所有修行人也。言脩心",
    "X16n0308_009:0282b01": "者。原其本意言之。蓋本意原為脩心。但以不得其",
    "X16n0308_009:0282b02": "法。誤入天趣耳。禪那。此云靜慮。謂由靜而慮。脩心",
    "X16n0308_009:0282b03": "者。首應依之。今云不假者。正見其不得法也。無有",
    "X16n0308_009:0282b04": "智慧者。不能得大開悟。從性起脩。但能執身者。唯",
    "X16n0308_009:0282b05": "依事相修習。嚴持禁戒。初則以執持力。不行淫欲。",
    "X16n0308_009:0282b06": "但未能無心。次則若行若坐。想念俱無。則並心亦",
    "X16n0308_009:0282b07": "亡。後則愛染不生。無留欲界。則上界因成。因成而",
    "X16n0308_009:0282b08": "果自隨心。故應其離欲之念而身為梵侶。已超欲",
    "X16n0308_009:0282b09": "天。未及梵輔。故稱梵眾。正脈云。即梵世庶民也。",
    "X16n0308_009:0282b10": "二梵輔天。",
    "X16n0308_009:0282b11": "欲習既除離欲心現。於諸律儀愛樂隨順。是人應時",
    "X16n0308_009:0282b12": "能行梵德。如是一類名梵輔天。",
    "X16n0308_009:0282b13": "躡前愛染不生。無留欲界。故曰欲習既除。謂欲界",
    "X16n0308_009:0282b14": "淫習既已伏除也。躡前是人應念身為梵侶。故曰",
    "X16n0308_009:0282b15": "離欲心現。謂離欲淨心已得現前也。自是不假執",
    "X16n0308_009:0282b16": "持。能合梵律儀則。故曰愛樂隨順。言愛樂者。無勉",
    "X16n0308_009:0282b17": "行之苦。隨順者。有安行之樂。而梵輔之因成矣。因",
    "X16n0308_009:0282b18": "成果遂。故曰是人應時能行梵德。言應時者。顯是",
    "X16n0308_009:0282b19": "本天轉升。非同前天。離下生上。猶待異時也。梵行",
    "X16n0308_009:0282b20": "成就。即名為德。上輔下化。即名為行。已超梵眾。未",
    "X16n0308_009:0282b21": "及大梵。故稱梵輔。正脈云。既輔化即天臣矣。",
    "X16n0308_009:0282b22": "三大梵天。",
    "X16n0308_009:0282b23": "身心妙圓威儀無缺。清淨禁戒加以明悟。是人應時",
    "X16n0308_009:0282b24": "能統梵眾為大梵王。如是一類名大梵天。",
    "X16n0308_009:0282c01": "躡前愛樂隨順。故曰身心妙圓。以愛樂則心無拘。",
    "X16n0308_009:0282c02": "隨順則身無局。無拘無局。故以妙圓稱之。躡前能",
    "X16n0308_009:0282c03": "行梵德。故曰威儀不缺。以既曰能行。則行住坐臥",
    "X16n0308_009:0282c04": "之間。有威可畏。有儀可仰。故以不缺稱之。威儀尚",
    "X16n0308_009:0282c05": "且不缺。禁戒自然清淨。至此天則不唯清淨。且加",
    "X16n0308_009:0282c06": "以明悟。謂知持知犯知開知遮也。既能知持知犯。",
    "X16n0308_009:0282c07": "知開知遮。自能處斷重輕。昭示賞罰。而成大梵因",
    "X16n0308_009:0282c08": "矣。因成果轉。故應時能統梵眾。位超梵輔。故稱為",
    "X16n0308_009:0282c09": "大。梵眾所尊。故稱為王。按初禪覆四天下。而梵王",
    "X16n0308_009:0282c10": "自應各有分封。今就其德位相等名為一類。然既",
    "X16n0308_009:0282c11": "稱為王。仍名為天者。為揀餘趣。如人王。亦名為人",
    "X16n0308_009:0282c12": "故。別名竟。二總結。",
    "X16n0308_009:0282c13": "阿難。此三勝流一切苦惱所不能逼。雖非正脩真三",
    "X16n0308_009:0282c14": "摩地。清淨心中諸漏不動名為初禪。",
    "X16n0308_009:0282c15": "此三稱勝流者。以身勝樂勝。超下界故。一切苦惱。",
    "X16n0308_009:0282c16": "指下界麤重極苦。依未到定。發初禪色時已離此",
    "X16n0308_009:0282c17": "等苦惱。況初禪有覺有觀。豈更能逼。故直曰不能。",
    "X16n0308_009:0282c18": "前云不假禪那。故非正脩。又云無有智慧。故非真",
    "X16n0308_009:0282c19": "三摩地。唯於持戒清淨心中。欲界諸漏所不能動。",
    "X16n0308_009:0282c20": "蓋即以此不動義故。名為初禪。具有五支功德。謂",
    "X16n0308_009:0282c21": "覺觀喜樂一心也。九地中名離生喜樂地。謂離下",
    "X16n0308_009:0282c22": "界苦惱等諸不善法。生初禪喜樂等諸善法故。初",
    "X16n0308_009:0282c23": "禪三天竟。二二禪三天二。一別明。二總結。",
    "X16n0308_009:0282c24": "初三。一少光天。二無量光天。三光音天。初。",
    "X16n0308_009:0283a01": "阿難。其次梵天統攝梵人圓滿梵行。澄心不動寂湛",
    "X16n0308_009:0283a02": "生光。如是一類名少光天。",
    "X16n0308_009:0283a03": "其次梵天者。謂其次二禪天。本從初禪梵天中來",
    "X16n0308_009:0283a04": "也。蓋由梵天中統攝梵人所致。圓滿梵行者。統攝",
    "X16n0308_009:0283a05": "既久。化他功深。而自行益純故。澄心不動者。梵行",
    "X16n0308_009:0283a06": "既圓。淨心力固。而禪定益著故。禪定益著。少光之",
    "X16n0308_009:0283a07": "因成矣。因成果就。故曰寂湛生光。謂寂然不動而",
    "X16n0308_009:0283a08": "湛然澄清。內外皎潔而身心光耀也。正以其局在",
    "X16n0308_009:0283a09": "身心。未及遠映。故以少光名之。二無量光天。",
    "X16n0308_009:0283a10": "光光相然照耀無盡。映十方界徧成琉璃。如是一類",
    "X16n0308_009:0283a11": "名無量光天。",
    "X16n0308_009:0283a12": "光光相然者。謂依於前天。定力轉增。身光心光。展",
    "X16n0308_009:0283a13": "轉相然。如以火傳火。熾然盛發也。既熾然盛發。則",
    "X16n0308_009:0283a14": "照耀無盡。而無量光之勝因成矣。因勝果遷。故曰",
    "X16n0308_009:0283a15": "映十方界。徧成琉璃。謂所依依報。亦同正報身心。",
    "X16n0308_009:0283a16": "內外明徹而淨無瑕穢故。真際曰。映十方界者。約",
    "X16n0308_009:0283a17": "其定光。隨所受用。東西南北等言之。據此則所稱",
    "X16n0308_009:0283a18": "十方界者。乃指二禪中之十方界也。或指小千亦",
    "X16n0308_009:0283a19": "可。以二禪天覆小千界故。結名無量光者。對前有",
    "X16n0308_009:0283a20": "量言之。又前天光明此天能量。此天光明前天無",
    "X16n0308_009:0283a21": "能量故。三光音天。",
    "X16n0308_009:0283a22": "吸持圓光成就教體。發化清淨應用無盡。如是一類",
    "X16n0308_009:0283a23": "名光音天。",
    "X16n0308_009:0283a24": "受教者。吸取法義。施教者。執持音聲。惟依圓滿光",
    "X16n0308_009:0283b01": "明。蓋此天即以圓滿光明成就教體。如淨名云。或",
    "X16n0308_009:0283b02": "有佛國。以光明而作佛事。可以例此。按古德引諸",
    "X16n0308_009:0283b03": "經論。多言二禪以上。無語言法。唯資中沇師而說",
    "X16n0308_009:0283b04": "恐未必然。又法華亦云。光音及徧淨。乃至有頂天。",
    "X16n0308_009:0283b05": "言語之音聲。悉皆得聞之。是知古德所引無語言",
    "X16n0308_009:0283b06": "者。但無舌辨之語言。以語言由於光發。如後云圓",
    "X16n0308_009:0283b07": "光成音是也。發化者。依於圓光。發宣化理。清淨者。",
    "X16n0308_009:0283b08": "自然成教。無作無為。由斯所以應用無盡而為二",
    "X16n0308_009:0283b09": "禪中最勝報矣。結名光音者。即以其圓光成音言",
    "X16n0308_009:0283b10": "之。別明竟。二總結。",
    "X16n0308_009:0283b11": "阿難。此三勝流一切憂懸所不能逼。雖非正脩真三",
    "X16n0308_009:0283b12": "摩地。清淨心中麤漏已伏名為二禪。",
    "X16n0308_009:0283b13": "此三稱勝流者。不惟勝於欲界。兼復勝於初禪。以",
    "X16n0308_009:0283b14": "後後轉勝故。一切憂懸。指初禪微苦。以初禪乍離",
    "X16n0308_009:0283b15": "欲苦。恐其復墜。憂愁懸掛。時時以覺觀拒之。今至",
    "X16n0308_009:0283b16": "二禪。離欲漸遠。恐墜心息。故憂懸不逼。而入無覺",
    "X16n0308_009:0283b17": "無觀境矣。雖無覺無觀。依然屬於有漏。故亦非正",
    "X16n0308_009:0283b18": "修真三摩地。麤漏即初禪中愛。雖不能斷。而於二",
    "X16n0308_009:0283b19": "禪清淨心中無所由起。故曰已伏。據此則已超初",
    "X16n0308_009:0283b20": "禪。未及三禪。故以二禪名之。具有四支功德。謂內",
    "X16n0308_009:0283b21": "淨喜樂一心也。九地中名定生喜樂地。以定勝初",
    "X16n0308_009:0283b22": "禪有覺有觀帶憂懸之喜樂。生獲二禪無覺無觀",
    "X16n0308_009:0283b23": "純內淨之喜樂故。二禪三天竟。三三禪三天二。",
    "X16n0308_009:0283b24": "一別明。二總結。初三。一少淨天。二無量淨",
    "X16n0308_009:0283c01": "天。三徧淨天。初。",
    "X16n0308_009:0283c02": "阿難。如是天人圓光成音披音露妙。發成精行通寂",
    "X16n0308_009:0283c03": "滅樂。如是一類名少淨天。",
    "X16n0308_009:0283c04": "如是天人。仍指前之光音。躡前吸持圓光。成就教",
    "X16n0308_009:0283c05": "體。故云圓光成音。謂圓滿光明。成就音聲而為教",
    "X16n0308_009:0283c06": "體也。躡前發化清淨。應用無盡。故曰披音露妙。謂",
    "X16n0308_009:0283c07": "披發音聲。顯露化理而成妙用也。按初禪離動求",
    "X16n0308_009:0283c08": "靜。二禪依靜現動。雖依靜現動。動時未免違靜。發",
    "X16n0308_009:0283c09": "行猶麤。今至此天。定力轉深。動不違靜。故曰發成",
    "X16n0308_009:0283c10": "精行。據此則動靜雙亡。是曰寂滅。寂滅之樂。妙勝",
    "X16n0308_009:0283c11": "於前。但以初入此境。故言通耳。結名少淨者。謂寂",
    "X16n0308_009:0283c12": "滅名淨。以境純故。乍通名少。以量局故。又對前名",
    "X16n0308_009:0283c13": "淨。對後名少也。二無量淨天。",
    "X16n0308_009:0283c14": "淨空現前引發無際。身心輕安成寂滅樂。如是一類",
    "X16n0308_009:0283c15": "名無量淨天。",
    "X16n0308_009:0283c16": "前天雖通寂滅。但以淨境未亡。是尚為淨之所局。",
    "X16n0308_009:0283c17": "乃有量之淨。今至此天。定力轉深。并淨亦空。故曰",
    "X16n0308_009:0283c18": "淨空現前。既淨空現前。以空引淨。淨與空發。等太",
    "X16n0308_009:0283c19": "虗而為量。故云引發無際。謂以空引發之淨。則無",
    "X16n0308_009:0283c20": "際也。淨既無際。自覺現前身心。如太虗之一塵。無",
    "X16n0308_009:0283c21": "累無拘。故曰輕曰安。揀前初通寂滅。故云成也。結",
    "X16n0308_009:0283c22": "名無量淨者。即約其淨境無際言之。又前天淨境",
    "X16n0308_009:0283c23": "此天能量。此天淨境前天無能量故。三徧淨天。",
    "X16n0308_009:0283c24": "世界身心一切圓淨。淨德成就。勝託現前歸寂滅樂。",
    "X16n0308_009:0284a01": "如是一類名徧淨天。",
    "X16n0308_009:0284a02": "前天雖淨境無際。而依正猶未盡亡。以既有身心。",
    "X16n0308_009:0284a03": "即有世界故。既有身心世界。是淨雖無量。而未極",
    "X16n0308_009:0284a04": "圓徧。今至此天。定力轉深。乃並諸身心世界。泯同",
    "X16n0308_009:0284a05": "一體。蕩然無雜。故曰一切圓淨。淨德者純淨之德。",
    "X16n0308_009:0284a06": "既已圓徧。故曰成就。有漏之樂。至此已極。自覺殊",
    "X16n0308_009:0284a07": "勝可託。故曰勝託現前。不知尚屬有漏。趣住不捨。",
    "X16n0308_009:0284a08": "故云歸寂滅樂。若合前二分勝劣者。初則始通。如",
    "X16n0308_009:0284a09": "得路。次則方成。如入門。今則已圓。如升堂入堂。淺",
    "X16n0308_009:0284a10": "深歷然可別。結名徧淨者。即約其淨境圓徧言之。",
    "X16n0308_009:0284a11": "(問。欲界六天。按三摩文中。頗似道場嚴戒。按禪那文中。頗似二漸刳性。自入色界以來。歷談至此。按三摩",
    "X16n0308_009:0284a12": "中。頗似道場定慧。按禪那中。頗似歷位深脩。況涅槃亦翻寂滅。而結盡亦曰寂滅現前。何此之寂滅。與彼",
    "X16n0308_009:0284a13": "勝劣天淵。請示深故。以防錯修。答。善哉問也。愚正欲言。按前佛示三摩文云。汝等決定發菩提心。於佛如",
    "X16n0308_009:0284a14": "來妙三摩提。不生疲倦。應當先明發覺初心二決定義。是知正脩之人。必先發菩提心。依真三昧。用不生",
    "X16n0308_009:0284a15": "滅心。如巧金師。欲祀上帝。依善好鑪錘。用金作器。初作即貴。作成更為尊器。結盡所謂寂滅現前。涅槃所",
    "X16n0308_009:0284a16": "以翻為寂滅是也。今前云諸世間人不求常住。是不發菩提心也。又云不假禪那。無有智慧。是不依真三",
    "X16n0308_009:0284a17": "昧也。況生天之因始於純想。是不以不生滅心而用生滅心也。如拙庖人。欲飽田夫。以破漏釜竈。用砂作",
    "X16n0308_009:0284a18": "飯。初作原非飯本。塵劫只名熱砂。初禪中所謂明悟。三禪中所謂寂滅是也。識此深故。自無錯修。問。前途",
    "X16n0308_009:0284a19": "既錯。如何改修。答。福愛天中有二岐路。若從廣果。上歷不還。超空窮空。二皆不失正果。則向修不無少益。",
    "X16n0308_009:0284a20": "若無想。窮空不歸。迷漏便入輪轉。則已往俱係徒勞。此改修善不善之辨也。問。此之世界身心。一切圓淨。",
    "X16n0308_009:0284a21": "與我空法空何別。答。二空因悟而證。二淨由想而伏。差之毫釐。失之千里。不可不辨)別明竟。",
    "X16n0308_009:0284a22": "二總結。",
    "X16n0308_009:0284a23": "阿難。此三勝流具大隨順。身心安隱得無量樂。雖非",
    "X16n0308_009:0284a24": "正得真三摩地。安隱心中歡喜畢具名為三禪。",
    "X16n0308_009:0284b01": "此三勝流。又勝於前可知。初則始通曰隨順。如得",
    "X16n0308_009:0284b02": "路無乖違也。次則方成曰安隱。如入門無險難也。",
    "X16n0308_009:0284b03": "三則已圓曰得樂。如升堂入室。住持常受用也。又",
    "X16n0308_009:0284b04": "隨順云大者。揀光音發行未精。已小隨順而非大",
    "X16n0308_009:0284b05": "故。安隱曰身心者。揀少淨初通寂滅。身雖已安而",
    "X16n0308_009:0284b06": "心猶未隱故。得樂云無量者。揀無量淨非真無量。",
    "X16n0308_009:0284b07": "而樂猶可量故。徧淨之樂。無能揀者。故通揀以非",
    "X16n0308_009:0284b08": "正非真也。雖非正非真。而世樂已極。故曰安隱心",
    "X16n0308_009:0284b09": "中歡喜畢具。安隱心即三禪心也。初禪二禪。離障",
    "X16n0308_009:0284b10": "增勝。故曰清淨心。三禪得樂增勝。故曰安隱心。又",
    "X16n0308_009:0284b11": "初禪離欲界苦惱故喜。二禪離初禪憂懸故喜。至",
    "X16n0308_009:0284b12": "第三禪。於彼二喜亦無。但見其樂。故曰安隱。雖但",
    "X16n0308_009:0284b13": "見其樂。而安隱心中亦有自諭之歡。莫壯之喜。要",
    "X16n0308_009:0284b14": "非人所能知。故特表其為歡喜畢具。顯樂妙也。二",
    "X16n0308_009:0284b15": "禪之上。四禪之下。得三禪名。具有五支功德。謂捨",
    "X16n0308_009:0284b16": "念智樂一心也。九地中名離喜妙樂地。以離前二",
    "X16n0308_009:0284b17": "禪對苦對憂麤相易見之浮喜。得第三禪自安自",
    "X16n0308_009:0284b18": "隱細相難知之妙樂故。三禪三天竟。",
    "X16n0308_009:0284b19": "四四禪九天(溫陵曰。四禪凡有九。天。然四禪報境。但有三天。第四無想乃第三廣果別",
    "X16n0308_009:0284b20": "開。此外復有五不還天。乃聖賢別修靜慮。但以同入捨禪。故於捨心同分中立安居處)二。一",
    "X16n0308_009:0284b21": "凡外四天。二不還五天。初二。一別明。二總結。",
    "X16n0308_009:0284b22": "初四。一福生天。二福愛天。三廣果天。四無想",
    "X16n0308_009:0284b23": "天。初。",
    "X16n0308_009:0284b24": "阿難。復次天人不逼身心苦因已盡。樂非常住久必",
    "X16n0308_009:0284c01": "壞生。苦樂二心俱時頓捨。麤重相滅淨福性生。如是",
    "X16n0308_009:0284c02": "一類名福生天。",
    "X16n0308_009:0284c03": "復次天人。雖指四禪。敘因元從三禪中來。初禪已",
    "X16n0308_009:0284c04": "離苦惱。二禪又離憂懸。故云不逼身心。初禪諸漏",
    "X16n0308_009:0284c05": "不動。二禪麤漏已伏。故曰苦因已盡。顯三禪中惟",
    "X16n0308_009:0284c06": "有妙樂及細漏也(上云勝託現前。即是妙樂。歸寂滅樂。即是細漏)樂非常",
    "X16n0308_009:0284c07": "住等者。謂定力轉深。又覺三禪之樂。亦非常住。福",
    "X16n0308_009:0284c08": "業盡時。久必壞生。由是於離苦住樂二心。以并伏",
    "X16n0308_009:0284c09": "除。故曰俱時頓捨。正以二心俱捨。名麤重相滅。以",
    "X16n0308_009:0284c10": "二心相待。即麤重相故。淨福性生者。捨心不動。即",
    "X16n0308_009:0284c11": "淨福性。此定暫發。即名為生故。結名福生者。葢即",
    "X16n0308_009:0284c12": "以淨福性生為名。二福愛天。",
    "X16n0308_009:0284c13": "捨心圓融。勝解清淨。福無遮中得妙隨順窮未來際。",
    "X16n0308_009:0284c14": "如是一類名福愛天。",
    "X16n0308_009:0284c15": "上雖苦樂二心。俱時頓捨。未免有能有所。是捨心",
    "X16n0308_009:0284c16": "猶有限礙。至此天捨定益深。能所相忘。故曰捨心",
    "X16n0308_009:0284c17": "圓融。於此圓融捨心。了了分明。名曰勝解。印持此",
    "X16n0308_009:0284c18": "心。不令能所復萌於念。名曰清淨。福無二句。言既",
    "X16n0308_009:0284c19": "捨心圓融。無限無礙。而所感淨福。自應無有遮限。",
    "X16n0308_009:0284c20": "據此則較勝於前。淨福方生明矣。言既勝解清淨。",
    "X16n0308_009:0284c21": "自應於此無遮福中。不住不著。故曰得妙隨順。妙",
    "X16n0308_009:0284c22": "善也。謂於後廣果。已能善巧隨順修習故也。窮未",
    "X16n0308_009:0284c23": "來際者。謂窮究捨心。未來至何邊際。非是工夫能",
    "X16n0308_009:0284c24": "窮至盡未來際。不可以辭害意耳。又此天正果。惟",
    "X16n0308_009:0285a01": "是淨福無遮。而得妙隨順。又是廣果方便。若窮未",
    "X16n0308_009:0285a02": "來際。更是無想方便。所以下言此天有二岐路也。",
    "X16n0308_009:0285a03": "結名福愛者。有二義。一淨福無遮。可愛樂故。二已",
    "X16n0308_009:0285a04": "得淨福無遮。福愛廣果勝妙故。三廣果天。",
    "X16n0308_009:0285a05": "阿難。從是天中有二岐路。○若於先心無量淨光福",
    "X16n0308_009:0285a06": "德圓明修證而住。如是一類名廣果天。",
    "X16n0308_009:0285a07": "初總標二岐。從是天中者。謂從是福愛天中。有二",
    "X16n0308_009:0285a08": "岐路者。謂上去之路有二岐也。○若於下先明廣",
    "X16n0308_009:0285a09": "果。若於先心者。先心即指前天圓融捨心。勝解清",
    "X16n0308_009:0285a10": "淨。故云無量淨光。以勝解即是智慧光故。福德圓",
    "X16n0308_009:0285a11": "明者。謂清淨福德。圓滿明淨。即前福無遮義。修之",
    "X16n0308_009:0285a12": "一字。即前得妙隨順。此躡前天為此天之因。證之",
    "X16n0308_009:0285a13": "一字。乃是此天之果。謂深證捨禪。淨福益勝故。(問。淨",
    "X16n0308_009:0285a14": "福勝前其相云何。答。前天如寶月離雲。初得圓滿明淨。此天如寒光無際。萬方一時俱照。葢前方備體。此",
    "X16n0308_009:0285a15": "則顯用也)愛樂此福名曰而住。豈知非是無為。終有輪",
    "X16n0308_009:0285a16": "轉。福業既盡。從此便墜。譬如登山。已到絕頂。無久",
    "X16n0308_009:0285a17": "住理。若無乘虗之力。自應就道而下。前功盡廢。殊",
    "X16n0308_009:0285a18": "可憐愍。結名廣果者。清涼云。異生善果。此最廣故。",
    "X16n0308_009:0285a19": "所有功德。勝下天故。四無想天。",
    "X16n0308_009:0285a20": "若於先心雙厭苦樂。精研捨心相續不斷。圓窮捨道",
    "X16n0308_009:0285a21": "身心俱滅。心慮灰凝經五百劫。是人既以生滅為因",
    "X16n0308_009:0285a22": "不能發明不生滅性。初半劫滅後半劫生。如是一類",
    "X16n0308_009:0285a23": "名無想天。",
    "X16n0308_009:0285a24": "若於先心者。先心二字。與前科不同。前科惟躡福",
    "X16n0308_009:0285b01": "愛。此則兼躡福生。以福生苦樂二心俱時頓捨。故",
    "X16n0308_009:0285b02": "云雙厭苦樂。福愛福無遮中得妙隨順。故云精研",
    "X16n0308_009:0285b03": "捨心。謂脩習捨定也。修習捨定。勤勇無間。故曰相",
    "X16n0308_009:0285b04": "續不斷。不欲修證而住。故云圓窮捨道。謂必欲窮",
    "X16n0308_009:0285b05": "究捨心未來至何邊際。福愛天中所謂窮未來際",
    "X16n0308_009:0285b06": "是也。捨而云道者。蓋即以捨心為涅槃道故。然既",
    "X16n0308_009:0285b07": "圓窮捨道。必須先伏五識。故曰身心俱滅。身心者。",
    "X16n0308_009:0285b08": "身家之心。意含前五識。以眼耳鼻舌皆屬身分故。",
    "X16n0308_009:0285b09": "五識既眠。外緣不行。六識未伏。內心猶動。於是進",
    "X16n0308_009:0285b10": "伏六識。令其緣慮不動。故曰心慮灰凝。灰滅也。凝",
    "X16n0308_009:0285b11": "不動也。然雖曰灰曰凝。但如蟄蟲冰魚。非是真斷。",
    "X16n0308_009:0285b12": "以細想猶存故。此即無想之果。而言經五百劫者。",
    "X16n0308_009:0285b13": "定力攝持。經如許時。報形不壞故。五百劫後。依舊",
    "X16n0308_009:0285b14": "輪轉。故次下即出其輪轉之故。生滅為因者。強制",
    "X16n0308_009:0285b15": "識心。令其灰凝。是不知妄本而錯修也。不能發明",
    "X16n0308_009:0285b16": "不生滅性者。迷失根性。違遠圓通。是不知真本而",
    "X16n0308_009:0285b17": "亂習也。錯亂修習。由此所以不出輪迴。初半劫滅",
    "X16n0308_009:0285b18": "者。謂初生此天。宿定暫壞。半劫漸滅想心。宿定乃",
    "X16n0308_009:0285b19": "成故。後半劫生者。謂後將報終。現定未失。半劫漸",
    "X16n0308_009:0285b20": "生想心。現定仍壞故。既有成有壞。雖中經四百九",
    "X16n0308_009:0285b21": "十九劫不過如重睡人。眠熟床枕。至若不起滅定。",
    "X16n0308_009:0285b22": "現諸威儀。彼又烏能知哉。結名無想天者。謂依於",
    "X16n0308_009:0285b23": "捨禪。滅除前六識心心所法。令不現行。想滅為首",
    "X16n0308_009:0285b24": "故。別明竟。二總結。",
    "X16n0308_009:0285c01": "阿難。此四勝流一切世間諸苦樂境所不能動。雖非",
    "X16n0308_009:0285c02": "無為真不動地。有所得心功用純熟名為四禪。",
    "X16n0308_009:0285c03": "俱稱勝流者。並超下地故。一切世間。通指欲界已",
    "X16n0308_009:0285c04": "來。以至第三禪也。欲界苦樂俱麤。初禪二禪苦樂",
    "X16n0308_009:0285c05": "漸細。率皆苦樂相間。至三禪則純樂無苦。四禪則",
    "X16n0308_009:0285c06": "樂亦不受。故曰諸苦樂境所不能動。如石壓草。似",
    "X16n0308_009:0285c07": "冰夾魚。故非無為真不動地。又不動有四。一四禪",
    "X16n0308_009:0285c08": "不動。二小乘不動。三大乘權教不動。四一乘實教",
    "X16n0308_009:0285c09": "不動。今云非無為者。通揀後三。以小乘有三無為。",
    "X16n0308_009:0285c10": "大乘權教有六無為。一乘實教有一無為。皆有不",
    "X16n0308_009:0285c11": "動義故。而云非真不動者。唯揀後一。以前二雖是",
    "X16n0308_009:0285c12": "無為。猶是似不動。非真不動故。是知四禪捨定。強",
    "X16n0308_009:0285c13": "伏麤識。正是有為。縱許不動。尚不及於小乘。況夫",
    "X16n0308_009:0285c14": "大乘及於一乘。名同義別。不可不辨。有所得心。即",
    "X16n0308_009:0285c15": "修習四禪心也。計為真實。期其必得。名有所得。正",
    "X16n0308_009:0285c16": "顯其是有為心故。功用純熟。不假免強。任運伏識。",
    "X16n0308_009:0285c17": "任運成定。正顯其有不動義故。居三禪上。名為四",
    "X16n0308_009:0285c18": "禪。而有四支功德。謂不苦不樂捨念清淨一心也。",
    "X16n0308_009:0285c19": "九地中名捨念清淨地。謂捨三禪樂。不生悔心。念",
    "X16n0308_009:0285c20": "四禪清淨。作證住故。正脈云。初禪共戒。戒德增上。",
    "X16n0308_009:0285c21": "二禪喜俱。光明增上。三禪樂俱。淨樂增上。四禪捨",
    "X16n0308_009:0285c22": "俱。於中前三天福德增上。後一天捨定增上。此其",
    "X16n0308_009:0285c23": "別也。凡外四天竟。二不還五天(俱舍云。雜修靜慮有五品不同。",
    "X16n0308_009:0285c24": "故生五淨居天。雜修者。初起無漏。次起有漏。後起無漏。以有漏無漏間雜而修故。淨慮者。定慧均等之謂。",
    "X16n0308_009:0286a01": "五品者。下中上上勝上極也。問。何故雜修靜慮。答。為生淨居天故。為受現法樂故。為遮思煩惱故。問。以何",
    "X16n0308_009:0286a02": "義故名為淨居。答。離欲聖人。以聖道水。濯煩惱垢。故名為淨。淨身所止。故名淨居。或住於此。窮生死邊。如",
    "X16n0308_009:0286a03": "還債盡。故名為淨。淨者所住。故名淨居。或此無異生雜。純聖所止。故名淨居。今云不還者。的指三果人住",
    "X16n0308_009:0286a04": "故)三。一出由標居。二指果顯異。三結示勝妙",
    "X16n0308_009:0286a05": "初。",
    "X16n0308_009:0286a06": "阿難。此中復有五不還天。於下界中九品習氣俱時",
    "X16n0308_009:0286a07": "滅盡。苦樂雙亡下無卜居。故於捨心眾同分中安立",
    "X16n0308_009:0286a08": "居處。",
    "X16n0308_009:0286a09": "此中者。即指四禪天中。復有者。除前復有五天。俱",
    "X16n0308_009:0286a10": "以不還稱者。謂已生此天。不復還來欲界生故。下",
    "X16n0308_009:0286a11": "界即指欲界。習氣即指思惑。與生俱生。故以習氣",
    "X16n0308_009:0286a12": "名之。習氣難除。分九品斷。斷前六品盡。證二果。後",
    "X16n0308_009:0286a13": "三品盡。證三果。共潤七番生死。謂七生天上。七返",
    "X16n0308_009:0286a14": "人間。方乃斷盡。所謂獨也二。共也二。獨也一。共也",
    "X16n0308_009:0286a15": "一。獨也半。共也半也。俱時滅盡者。謂俱於欲界時",
    "X16n0308_009:0286a16": "滅盡。顯欲界中無潤生惑矣。苦樂雙亡者。謂於初",
    "X16n0308_009:0286a17": "禪二禪。苦樂相間。及三禪純樂。以並俱亡。以於那",
    "X16n0308_009:0286a18": "含向中。七生天上時。色界初三地思。先以斷盡。而",
    "X16n0308_009:0286a19": "初二三禪。亦無潤生惑矣。既於下地。都無潤生之",
    "X16n0308_009:0286a20": "惑。縱擬再生。無因可託。故云下無卜居。卜擬占也。",
    "X16n0308_009:0286a21": "既下無卜居。宜生四禪。且苦樂雙亡。進契捨心。故",
    "X16n0308_009:0286a22": "於捨心眾同分中安立居處。然安立雖在同分。而",
    "X16n0308_009:0286a23": "雜修靜慮應另有別業之境。觀後文四禪四王。獨",
    "X16n0308_009:0286a24": "有欽聞等。已可見矣。二指果顯異五。一無煩",
    "X16n0308_009:0286b01": "天。二無熱天。三善見天。四善現天。五色究竟天。",
    "X16n0308_009:0286b02": "初。",
    "X16n0308_009:0286b03": "阿難。苦樂兩滅鬬心不交。如是一類名無煩天。",
    "X16n0308_009:0286b04": "此天於雜脩五品中應屬下品。出由中言苦樂雙",
    "X16n0308_009:0286b05": "亡。此云苦樂兩滅。兩滅即雙亡義也。鬬心即能滅",
    "X16n0308_009:0286b06": "之心。滅苦滅樂。二心相勝。有鬬義故。並此亦無。故",
    "X16n0308_009:0286b07": "曰不交。謂不交鬬也。熏蒸燥熱曰煩。如火被覆。不",
    "X16n0308_009:0286b08": "得發洩之象。設有鬬心。不得發洩。其狀如之。然亦",
    "X16n0308_009:0286b09": "不交。故以無煩名之。二無熱天。",
    "X16n0308_009:0286b10": "機括獨行研交無地。如是一類名無熱天。",
    "X16n0308_009:0286b11": "此天於雜修五品中。應屬中品。鬬心發動曰機。收",
    "X16n0308_009:0286b12": "攝不交曰括。唯餘一念。故曰獨行。研交無地者。言",
    "X16n0308_009:0286b13": "一念若存。雖曰不交。終有交時。則一念正相交之",
    "X16n0308_009:0286b14": "地也。若更以雜脩靜慮。研究此念了不可得。則不",
    "X16n0308_009:0286b15": "唯無交。即欲交亦無地矣。煨熥遺煖曰熱。如火已",
    "X16n0308_009:0286b16": "除。爐尚可炙之象。鬬機已括。一念獨行。其狀如之。",
    "X16n0308_009:0286b17": "今既研交無地。是一念亦不可得。故以無熱為名。",
    "X16n0308_009:0286b18": "三善見天。",
    "X16n0308_009:0286b19": "十方世界妙見圓澄。更無塵象一切沉垢。如是一類",
    "X16n0308_009:0286b20": "名善見天。",
    "X16n0308_009:0286b21": "此天於雜修五品中應屬上品。前天研交無地。定",
    "X16n0308_009:0286b22": "深慧明。至此天天眼頓發。故得十方世界妙見圓",
    "X16n0308_009:0286b23": "澄。正脈云。十方世界。即指一大千量也。灌頂云。報",
    "X16n0308_009:0286b24": "與四禪同分。天眼亦同四禪。見通大千總相。愚謂",
    "X16n0308_009:0286c01": "此是定發。恐非四禪報得所及。觀下妙之一字可",
    "X16n0308_009:0286c02": "見。言妙見者。天眼勝妙。踰四禪也。圓澄者。圓徧澄",
    "X16n0308_009:0286c03": "凝。用益周而體益淨故。塵象即是外境。沉垢即是",
    "X16n0308_009:0286c04": "內影。言更無者。謂外境不能礙其圓。內影不能擾",
    "X16n0308_009:0286c05": "其澄也。用周體淨。澄圓無礙。故以善見名之。",
    "X16n0308_009:0286c06": "四善現天。",
    "X16n0308_009:0286c07": "精見現前陶鑄無礙。如是一類名善現天。",
    "X16n0308_009:0286c08": "此天於雜脩五品中應屬上勝品。前天妙見圓澄。",
    "X16n0308_009:0286c09": "用周體淨。故曰精見現前。謂精妙之見。已現前也。",
    "X16n0308_009:0286c10": "至此天則陶鑄無礙。謂隨其所見。徧現神足。成就",
    "X16n0308_009:0286c11": "化機。如陶師之範土為瓦。鑄匠之模金作像。心之",
    "X16n0308_009:0286c12": "所至。手之所到。任運成就。得自在故。結名善現者。",
    "X16n0308_009:0286c13": "即取其神足無礙之義。五色究竟天。",
    "X16n0308_009:0286c14": "究竟羣幾窮色性性入無邊際。如是一類名色究竟",
    "X16n0308_009:0286c15": "天。",
    "X16n0308_009:0286c16": "此天於雜脩五品中應屬上極品。上二天天眼神",
    "X16n0308_009:0286c17": "足。雖皆於境無礙。但由通力所得。境實未空。至此",
    "X16n0308_009:0286c18": "天乃以析觀而究竟之。幾微也。言究竟者。謂修此",
    "X16n0308_009:0286c19": "觀時。初以假想。析三千界地為七分。次以七分。分",
    "X16n0308_009:0286c20": "分轉析為七。如是展轉分析。名曰究竟。至於微塵",
    "X16n0308_009:0286c21": "名曰羣幾。羣幾猶眾微也。雖至眾微。猶有微礙。其",
    "X16n0308_009:0286c22": "次又以七分分之。則成極微。若更析極微。則成隣",
    "X16n0308_009:0286c23": "虗。名為窮諸色性。以色相體性。至此盡故。若更析",
    "X16n0308_009:0286c24": "隣虗。則實空性。故曰窮色性性。上性字指色體。下",
    "X16n0308_009:0287a01": "性字指空體。謂窮盡色性。至於虗空性也。又色依",
    "X16n0308_009:0287a02": "空現。空性即色性之性故。至此雖身相未泯。而境",
    "X16n0308_009:0287a03": "界全空。故云入無邊際。無邊際謂空處邊際也。空",
    "X16n0308_009:0287a04": "處邊際。即是色界極頂。故以色。究竟名之。俱舍云。",
    "X16n0308_009:0287a05": "從此向上。無復所居。此處最高。名色究竟。約本經",
    "X16n0308_009:0287a06": "亦可言於諸色性。究竟窮研。以因立果名也。總上",
    "X16n0308_009:0287a07": "指果顯異竟。三結示勝妙。",
    "X16n0308_009:0287a08": "阿難。此不還天。彼諸四禪四位天王獨有欽聞不能",
    "X16n0308_009:0287a09": "知見。○如今世間曠野深山聖道場地皆阿羅漢所",
    "X16n0308_009:0287a10": "住持故。世間麤人所不能見。",
    "X16n0308_009:0287a11": "初正以結示。此不還天。總指上之五天。彼諸四禪。",
    "X16n0308_009:0287a12": "總指前之四地。四位天王者。初禪大梵。二禪光音。",
    "X16n0308_009:0287a13": "三禪徧淨。四禪廣果也。按唯識論。二禪以上。不分",
    "X16n0308_009:0287a14": "王臣。今通稱天王者。以王有三義。一統攝義。統攝",
    "X16n0308_009:0287a15": "梵眾及梵輔故。大梵是也。二自在義。於本天中得",
    "X16n0308_009:0287a16": "自在故。光音徧淨是也。三尊勝義。於諸天中最尊",
    "X16n0308_009:0287a17": "勝故。廣果是也。初一如世主稱人王。實有君臣。次",
    "X16n0308_009:0287a18": "二如菩薩名藥王。後一如世尊號法王。不必定以",
    "X16n0308_009:0287a19": "君臣論也。若取捨心同分。則彼諸四禪。亦可別指",
    "X16n0308_009:0287a20": "第四。而四位天王。即指凡三外一。首二自在。廣果",
    "X16n0308_009:0287a21": "尊。無想勝。皆可以王稱故。獨有欽聞不能知見者。",
    "X16n0308_009:0287a22": "略有三異。一惑有伏斷異。謂四禪伏惑。不還斷惑。",
    "X16n0308_009:0287a23": "二禪分染淨異。謂四禪有漏。不還無漏。三位別凡",
    "X16n0308_009:0287a24": "聖異。謂四禪為凡。不還為聖。彼此懸隔。故唯欽仰",
    "X16n0308_009:0287b01": "其德。聞稱其名。至於依正受用。不惟不知。亦復不",
    "X16n0308_009:0287b02": "見。其勝妙之義已自可見。○如今下取例顯明。世",
    "X16n0308_009:0287b03": "間為眾生同分。例第四禪為捨心同分。(於上二義中。此取後",
    "X16n0308_009:0287b04": "義。若取前義。應云例四禪為色天同分)曠野無人。深山絕域。皆羅漢",
    "X16n0308_009:0287b05": "別境。故云聖道場地。雖屬羅漢別境。亦在世間之",
    "X16n0308_009:0287b06": "內。例不還為三果別業。亦在捨心同分中故。羅漢",
    "X16n0308_009:0287b07": "住持者。如入大乘論云。賓頭盧等十六羅漢。散在",
    "X16n0308_009:0287b08": "諸山海中。例三果聖人。雜脩五品靜慮。寄居五不",
    "X16n0308_009:0287b09": "還中。世間麤人者。無出世心及細妙行。例四禪四",
    "X16n0308_009:0287b10": "王。無斷惑心。不脩無漏禪定。所不能見者。聖凡相",
    "X16n0308_009:0287b11": "隔。例四王之與不還。獨有欽聞不能知見。以能例",
    "X16n0308_009:0287b12": "所。而勝妙之義。益為顯明。歷明諸天竟。",
    "X16n0308_009:0287b13": "二結屬色界。",
    "X16n0308_009:0287b14": "阿難。是十八天。獨行無交。未盡形累。自此已還名為",
    "X16n0308_009:0287b15": "色界。",
    "X16n0308_009:0287b16": "獨行者。絕配偶。無交者。離情欲。顯已超欲界。未盡",
    "X16n0308_009:0287b17": "形。有色質。未盡累。餘上思。顯不及空處。自此已還",
    "X16n0308_009:0287b18": "者。從不還至梵眾。該兩楹中間天也。名為色界者。",
    "X16n0308_009:0287b19": "業果色定果色二俱有故。通結四禪天竟。",
    "X16n0308_009:0287b20": "三四空天(四皆言空者。無業果色故)二。一頓超四空。二漸窮",
    "X16n0308_009:0287b21": "四空。初。",
    "X16n0308_009:0287b22": "復次阿難。從是有頂色邊際中其間復有二種岐路。",
    "X16n0308_009:0287b23": "○若於捨心發明智慧。慧光圓通便出塵界。成阿羅",
    "X16n0308_009:0287b24": "漢。入菩薩乘。如是一類名為回心大阿羅漢。",
    "X16n0308_009:0287c01": "初總標二岐。從是有頂。即指色究竟天。以其居有",
    "X16n0308_009:0287c02": "色頂。故名有頂。上隣空界。故曰色邊際中。有二岐",
    "X16n0308_009:0287c03": "路者。上進之路有二岐也。良以福愛天中。有二岐",
    "X16n0308_009:0287c04": "路。一廣果。二無想。廣果天中。復有住與不住。若作",
    "X16n0308_009:0287c05": "證而住。則報盡仍墜。若不作證。則雜修靜慮以入",
    "X16n0308_009:0287c06": "五不還天。五不還天。復分利鈍。利者於無煩天中。",
    "X16n0308_009:0287c07": "斷四禪思。無熱以至究竟。斷四空思。從究竟天。則",
    "X16n0308_009:0287c08": "頓超四空而證阿羅漢果。以根利故。回心脩大。此",
    "X16n0308_009:0287c09": "一岐也。若鈍根者。於五不還中。惟斷四禪殘思。尚",
    "X16n0308_009:0287c10": "餘三十六思。須待四空中斷。於是從色究竟。漸窮",
    "X16n0308_009:0287c11": "四空斷四地思。成阿羅漢。以根鈍故。不知回心。此",
    "X16n0308_009:0287c12": "又一岐也。故曰從是復有二種岐路。○若於下先",
    "X16n0308_009:0287c13": "明頓超。捨心仍指四禪。四禪苦樂雙亡。名為捨心。",
    "X16n0308_009:0287c14": "發明三句乃指無煩等五天。無煩鬬心不交。無熱",
    "X16n0308_009:0287c15": "研交無地。是智慧漸發。善見妙見圓澄。是智慧始",
    "X16n0308_009:0287c16": "明。善現陶鑄無礙。是慧光始圓。色究竟窮色性性。",
    "X16n0308_009:0287c17": "是慧光始通。已盡空界三十六思。上地無潤生之",
    "X16n0308_009:0287c18": "惑。故自此便出塵界。離分段生。證偏空理。故曰成",
    "X16n0308_009:0287c19": "阿羅漢。不以小果為足。進脩大因。故云入菩薩乘。",
    "X16n0308_009:0287c20": "既已入菩薩乘。則是回小乘心。向大乘果。但據迹",
    "X16n0308_009:0287c21": "猶在聲聞。故仍稱羅漢。而以大字揀之。",
    "X16n0308_009:0287c22": "二漸窮四空。(初厭色依空名空處。二厭空依識名識處。二色空識滅。而依識性。名無所",
    "X16n0308_009:0287c23": "有處。四滅窮識性。不得真滅。名非非想處。有定果色無業果色。故亦名無色界也。此復有二。一從福愛分",
    "X16n0308_009:0287c24": "岐。由廣果而轉入不還。由不還而漸窮。二從福愛分岐。不由廣果。緣無想而直入。漸窮如夷路而長。直入",
    "X16n0308_009:0288a01": "如險路而近。今約漸窮者言之。無想直入。至後總結自見)二。一別明四天。二",
    "X16n0308_009:0288a02": "總結兩類。初四。一空無邊處天。二識無邊處",
    "X16n0308_009:0288a03": "天。三無所有處天。四非非想處天。初。",
    "X16n0308_009:0288a04": "若在捨心捨厭成就。覺身為礙銷礙入空。如是一類",
    "X16n0308_009:0288a05": "名為空處。",
    "X16n0308_009:0288a06": "若在捨心。遠指福愛言之。言福愛雖捨心圓融。勝",
    "X16n0308_009:0288a07": "解清淨。依然未出捨心。故云在也。捨厭成就者。謂",
    "X16n0308_009:0288a08": "依此捨厭之心。成就廣果乃至色究竟天諸勝報",
    "X16n0308_009:0288a09": "也。色究竟天。雖已窮色性性。入無邊際。其奈未盡",
    "X16n0308_009:0288a10": "形累。故猶自覺身為礙。銷礙入空者。華嚴云。超一",
    "X16n0308_009:0288a11": "切色想。滅有對想。不念種種想。入無邊虗空。住虗",
    "X16n0308_009:0288a12": "空無邊處(清涼釋云。超色想者。超可見有對色。謂眼所見色。滅有對想者。耳鼻舌身和合",
    "X16n0308_009:0288a13": "想滅故。此滅不可見有對色。謂耳等四根。所對聲等四塵。不念種種想者。不念意識和合想故。意識分別",
    "X16n0308_009:0288a14": "一切法。故說名種種。此滅不可見無對色。謂意所緣法。入無邊虗空者。三色想絕。則入空理。廓爾無邊。智",
    "X16n0308_009:0288a15": "論義亦同此。但文有少異耳)然此固是銷礙入空。乃泛約一切",
    "X16n0308_009:0288a16": "脩空定者言之。今此既從色究竟來。似不必更銷",
    "X16n0308_009:0288a17": "外色。以彼業已窮色性性。入無邊際。唯覺有身為",
    "X16n0308_009:0288a18": "礙。若銷礙者。只須仍用析觀。分析此身以至於無。",
    "X16n0308_009:0288a19": "則是入空。況前既能以此空界。今仍以此空身。豈",
    "X16n0308_009:0288a20": "不更易。蓋同一空處。而脩法不同。勿拘泥也。名為",
    "X16n0308_009:0288a21": "空處者。以身界俱空。惟覺虗空無邊。為識所依。所",
    "X16n0308_009:0288a22": "謂厭色依空是也。二識無邊處天。",
    "X16n0308_009:0288a23": "諸礙既銷無礙無滅。其中唯留阿賴耶識全於末那",
    "X16n0308_009:0288a24": "半分微細。如是一類名為識處。",
    "X16n0308_009:0288b01": "有頂已銷界礙。空處又銷身礙。故云諸礙既銷。顯",
    "X16n0308_009:0288b02": "唯有空存也。今以緣空無邊。令心散漫。乃作意欲",
    "X16n0308_009:0288b03": "忘。久久定成。并前無礙之無(無字宜作空字)亦復俱滅。顯",
    "X16n0308_009:0288b04": "惟有識存也。其中者。即指所存識中唯留賴耶等。",
    "X16n0308_009:0288b05": "顯六識已滅也。言六識乃托塵似有。離塵實無。今",
    "X16n0308_009:0288b06": "既色空俱滅。六識無托。已與之而滅故。阿賴耶識",
    "X16n0308_009:0288b07": "但是帶言。其意為顯末那。言末那以賴耶為體。唯",
    "X16n0308_009:0288b08": "有賴耶。方能保全。今所留者。乃阿賴耶識所保全",
    "X16n0308_009:0288b09": "之末那。而又言半分微細者。以末那外緣六識。行",
    "X16n0308_009:0288b10": "相麤顯。內緣八識。行相微細。今六識既滅。則外緣",
    "X16n0308_009:0288b11": "六識半分之麤顯者已滅。故所留者。唯內緣八識",
    "X16n0308_009:0288b12": "半分之微細者也。是知此之識定。唯以末那為能",
    "X16n0308_009:0288b13": "緣心。賴耶為所緣境耳。按古德半分微細之解。種",
    "X16n0308_009:0288b14": "種異說。各有所據。今則唯據本經。不必強同。一音",
    "X16n0308_009:0288b15": "異解。亦不必辨。名為識處者。色空俱滅。唯覺識心",
    "X16n0308_009:0288b16": "無邊。所謂厭空依識是也。三無所有處天。",
    "X16n0308_009:0288b17": "空色既亡識心都滅。十方寂然逈無攸往。如是一類",
    "X16n0308_009:0288b18": "名無所有處。",
    "X16n0308_009:0288b19": "空處亡色。識處亡空。故曰空色既亡。顯唯有識也。",
    "X16n0308_009:0288b20": "識心都滅者。不唯六識及末那麤分不行。乃并彼",
    "X16n0308_009:0288b21": "末那細分亦復俱滅。以前天唯留末那細分。今復",
    "X16n0308_009:0288b22": "厭其恒審思量。作意欲滅。久久定成。思量都盡。顯",
    "X16n0308_009:0288b23": "唯有賴耶獨存。但賴耶無有分別。唯覺十方寂然。",
    "X16n0308_009:0288b24": "杳杳冥冥。向去不知是何境界。故曰逈無攸往。攸",
    "X16n0308_009:0288c01": "猶所也。合轍云。老莊呼為混成。外道執為冥諦。盡",
    "X16n0308_009:0288c02": "在於此。名無所有處者。色亡空亡。末那亦亡。唯存",
    "X16n0308_009:0288c03": "賴耶無分別性。故無所有。所謂色空識滅而依識",
    "X16n0308_009:0288c04": "性是也。四非非想處天。",
    "X16n0308_009:0288c05": "識性不動以滅窮研。於無盡中發宣盡性。如存不存。",
    "X16n0308_009:0288c06": "若盡非盡。如是一類名為非想非非想處。",
    "X16n0308_009:0288c07": "識性即指賴耶。性者根本義。以賴耶為諸識本故。",
    "X16n0308_009:0288c08": "楞伽云。藏識海常住。境界風所動。種種諸識浪。騰",
    "X16n0308_009:0288c09": "躍而轉生。是知空處亡色。識處亡空。略似於境界",
    "X16n0308_009:0288c10": "風息。無所有處。識心都盡。略似於識浪不騰。但以",
    "X16n0308_009:0288c11": "法執俱在。我執暫伏。唯以滅定窮研。如入室避風。",
    "X16n0308_009:0288c12": "似引水觀浪。風實不息而浪猶正躍。所以不見本",
    "X16n0308_009:0288c13": "識。唯覺十方寂然。逈無攸往。今云識性不動者。言",
    "X16n0308_009:0288c14": "寂無攸往。正是識性不動之境。藏海常住之源。奈",
    "X16n0308_009:0288c15": "為二執所障。不能薦取。亦唯略似而已。錯亂修習。",
    "X16n0308_009:0288c16": "不可不辨。以滅窮研者。因不能於識性不動處。薦",
    "X16n0308_009:0288c17": "取藏海常住。仍復以滅定窮研。欲滅本識。識實不",
    "X16n0308_009:0288c18": "滅。唯覺滅定益深。是為於無盡中發宣盡性。其猶",
    "X16n0308_009:0288c19": "患目羞明。以障覆燈。燈實不滅。惟見障外無明。是",
    "X16n0308_009:0288c20": "非非想因成矣。識實不滅。而為滅定所障。故如存",
    "X16n0308_009:0288c21": "不存。雖為滅定所障。而識實不滅。故若盡非盡。是",
    "X16n0308_009:0288c22": "非非想果現矣。名為非想非非想處者。如障覆燈。",
    "X16n0308_009:0288c23": "障外不見。以障外不見。故作非想。以滅障識。亦復",
    "X16n0308_009:0288c24": "如是。如障微開。燈明微露。以燈明微露。故作非非",
    "X16n0308_009:0289a01": "想。滅定稍虧。亦復如是。所謂滅窮識性。不得真滅",
    "X16n0308_009:0289a02": "是也。別明四天竟。二總結兩類。",
    "X16n0308_009:0289a03": "此等窮空不盡空理。○從不還天聖道窮者如是一",
    "X16n0308_009:0289a04": "類名不迴心鈍阿羅漢。○若從無想諸外道天窮空",
    "X16n0308_009:0289a05": "不歸迷漏無聞便入輪轉。",
    "X16n0308_009:0289a06": "初總結非真。此等者。總指四空天也。正脈云。初天",
    "X16n0308_009:0289a07": "窮色令銷。二天窮空令無。三天窮識令滅。四天窮",
    "X16n0308_009:0289a08": "性令盡。前二窮境。後二窮心。欲令心境雙空。故總",
    "X16n0308_009:0289a09": "為窮空。不盡空理者。有二義。一不達法空。下文聖",
    "X16n0308_009:0289a10": "道窮者是也。二我空未極。下文外道窮者是也。○",
    "X16n0308_009:0289a11": "從不下依來分岐。即分為二。初超輪一類。謂始從",
    "X16n0308_009:0289a12": "福愛分岐。由廣果而入不還。由不還而漸窮四空。",
    "X16n0308_009:0289a13": "今略其遠因。故唯言從不還天。初果即入聖流。今",
    "X16n0308_009:0289a14": "約三果。故曰聖道窮者。以根鈍故。不還天中。唯斷",
    "X16n0308_009:0289a15": "四禪殘思。今於四空天中。以窮空力漸斷三十六",
    "X16n0308_009:0289a16": "思。證我空理。成阿羅漢。而名不迴心者。蓋以其沉",
    "X16n0308_009:0289a17": "空滯寂。不思度生。對前頓超一類。名為鈍也。○若",
    "X16n0308_009:0289a18": "從下入輪一類。謂始自福愛分岐。不由廣果。便入",
    "X16n0308_009:0289a19": "無想。非正道故。名為諸外道天。此復有二。一非果",
    "X16n0308_009:0289a20": "計果。報盡便入輪轉。二不自作證。窮空直入空界。",
    "X16n0308_009:0289a21": "以於無想天中。身心俱滅。心慮灰凝。其奈初半劫",
    "X16n0308_009:0289a22": "滅。後半劫生。滅時似無。生時還有。以還有故。厭離",
    "X16n0308_009:0289a23": "無想。脩空界定。直入空處。以至非非想處。作證而",
    "X16n0308_009:0289a24": "住。故曰不歸。但以迷於有漏。不知斷惑。無聞聖道。",
    "X16n0308_009:0289b01": "不求真證。斷證既無。定壞還墮。故云便入輪轉。所",
    "X16n0308_009:0289b02": "謂饒經八萬劫。終竟落空亡也。然此以上四天。經",
    "X16n0308_009:0289b03": "論異說。諸家廣引。多約不論何界何人。但修何定。",
    "X16n0308_009:0289b04": "即得何果。今既皆順序而談。承前起後。與諸家所",
    "X16n0308_009:0289b05": "引。不得全同。故今疏唯就本經解釋。不能一一附",
    "X16n0308_009:0289b06": "會諸說。蓋恐多岐亡羊。賜覽高賢。幸垂原諒。通結",
    "X16n0308_009:0289b07": "以前別分勝劣竟。二總斥迷淪三。一依空界",
    "X16n0308_009:0289b08": "結顯前天。二即空界結顯後無。三出迷真斥以妄",
    "X16n0308_009:0289b09": "淪。初。",
    "X16n0308_009:0289b10": "阿難。是諸天上各各天人則是凡夫業果酬答。答盡",
    "X16n0308_009:0289b11": "入輪。○彼之天王即是菩薩遊三摩提。漸次增進回",
    "X16n0308_009:0289b12": "向聖倫所脩行路。",
    "X16n0308_009:0289b13": "初天人入輪。是諸天上者。指空天以上。所說色界",
    "X16n0308_009:0289b14": "及欲界天也。上字宜作前字。因譯字少混。遂致古",
    "X16n0308_009:0289b15": "德欲將此科移於下科之後。各各天人者。指二界",
    "X16n0308_009:0289b16": "天民。則是凡夫者。除不還天。以不還是聖人天故。",
    "X16n0308_009:0289b17": "業果酬答者。以既是凡夫。則是有漏業果。縱獲勝",
    "X16n0308_009:0289b18": "福。不過酬答前因。天福受盡。還生人間。故曰答盡",
    "X16n0308_009:0289b19": "入輪。如永嘉所喻仰箭射空勢盡還墜是也。○彼",
    "X16n0308_009:0289b20": "之下天王向聖。彼之天王者。即指四禪四王。六欲",
    "X16n0308_009:0289b21": "六王。即是菩薩者。除不還天。猶屬小聖故。又即是",
    "X16n0308_009:0289b22": "菩薩者。按華嚴仁王瓔珞等經。皆有菩薩寄報天",
    "X16n0308_009:0289b23": "王。然亦隨教各別。似皆不合本經。今按本經。既云",
    "X16n0308_009:0289b24": "遊三摩提。應是已得圓通。遊戲於三摩境者。講者",
    "X16n0308_009:0289c01": "即當以本經聖位配之。謂乾慧菩薩。寄報四王。為",
    "X16n0308_009:0289c02": "接人間眾生。於欲令輕也。十信寄報五欲。為接四",
    "X16n0308_009:0289c03": "王眾生。於欲漸離也。十住寄報初禪。為接六欲眾",
    "X16n0308_009:0289c04": "生。於欲永斷也。十行寄報二禪。為接初禪眾生。令",
    "X16n0308_009:0289c05": "離覺觀也。十向寄報三禪。為接二禪眾生。令離喜",
    "X16n0308_009:0289c06": "樂也。十地寄報四禪。為接三禪眾生。令捨妙樂也。",
    "X16n0308_009:0289c07": "不言加行寄報者。諸經多不開故。或前二隨十向",
    "X16n0308_009:0289c08": "寄報。後二隨十地寄報亦可。問。四禪既屬有漏。豈",
    "X16n0308_009:0289c09": "無接者。答。等覺位接。寄報應在色究竟天。但本經",
    "X16n0308_009:0289c10": "色究竟天。不顯有王。按別經亦有摩醯首羅天王。",
    "X16n0308_009:0289c11": "說寄亦可。漸次增進者。接物利生。或就己德。行漸",
    "X16n0308_009:0289c12": "增而位漸進故。迴向聖倫者。迴寄報因。向菩提果。",
    "X16n0308_009:0289c13": "以是悟後之脩。行行位位。皆不離菩提心故。既不",
    "X16n0308_009:0289c14": "離菩提之心。則行行位位。皆為所修行路也(問。前云五",
    "X16n0308_009:0289c15": "不還天。天王獨有欽聞。不能知見。今何言其即是菩薩。答。前據迹論。此約本說。不可為難)。",
    "X16n0308_009:0289c16": "二即空界結顯後無(按前欲界色界。最後皆有結屬之文。空界之後。暫結兩類。",
    "X16n0308_009:0289c17": "至此方以結屬者。為顯向後無天。觀文言逮終可見)。",
    "X16n0308_009:0289c18": "阿難。是四空天身心滅盡。定性現前無業果色。從此",
    "X16n0308_009:0289c19": "逮終名無色界。",
    "X16n0308_009:0289c20": "即就空界而言。故曰是四空天。身心滅盡者。謂空",
    "X16n0308_009:0289c21": "處滅身。識處猶有心在。至無所有處。非非想處。則",
    "X16n0308_009:0289c22": "並彼所執以為自心者。亦復俱滅。若論識性。本不",
    "X16n0308_009:0289c23": "可滅。但非彼所能知。彼惟定伏。自覺為滅耳。定性",
    "X16n0308_009:0289c24": "現前者。謂深定之體現前。能發定果色故(謂定中現起微",
    "X16n0308_009:0290a01": "細身境。自在受用。顯揚論中。所謂定自在所生色者是也)無業果色者。謂業報",
    "X16n0308_009:0290a02": "所感麤顯身境。不復更有。以不同前之諸天。兼有",
    "X16n0308_009:0290a03": "雜脩業故。從此二句。雖是結屬。寓有顯後無天之",
    "X16n0308_009:0290a04": "意。逮及也。終盡也。謂從此空天。天及於盡也。雖尚",
    "X16n0308_009:0290a05": "存天名。而無色可見。故以無色名之。",
    "X16n0308_009:0290a06": "三出迷真斥以妄淪。",
    "X16n0308_009:0290a07": "此皆不了妙覺明心。積妄發生妄有三界。中間妄隨",
    "X16n0308_009:0290a08": "七趣沉溺。補特伽羅各從其類。",
    "X16n0308_009:0290a09": "此皆二字。統該三界諸天。妙覺明心。指本覺言。本",
    "X16n0308_009:0290a10": "無識心分別曰妙。本無色空頑冥曰覺。本無欲塵",
    "X16n0308_009:0290a11": "蒙蔽曰明。此顯本覺心中無三界也。一念妄動。遂",
    "X16n0308_009:0290a12": "成晦昧。名曰不了。由不了故。從迷生迷。故曰積妄。",
    "X16n0308_009:0290a13": "由積妄故。業轉現三。次第而起。名曰發生。由發生",
    "X16n0308_009:0290a14": "故。遂於無同異中。見同見異。故曰妄有三界。(無同異。即",
    "X16n0308_009:0290a15": "業相。見即轉相。異即世界。同即虗空。此二皆屬現相。該三界也)中間者。即指三界",
    "X16n0308_009:0290a16": "中間。妄隨者。虗妄隨順。謂認為實有。取著造業也。",
    "X16n0308_009:0290a17": "取著造業。今感天趣。展轉趣於餘趣。故曰七趣沉",
    "X16n0308_009:0290a18": "溺。問。今論天趣。何言七趣沉溺。答。補特伽羅各從",
    "X16n0308_009:0290a19": "其類。補特伽羅。此云數取趣。謂天報已盡。於中有",
    "X16n0308_009:0290a20": "身。數數取著。趣於餘趣故。各從其類者。謂無始業",
    "X16n0308_009:0290a21": "種。眠伏藏識。次第而發。若脩羅業發。則從修羅一",
    "X16n0308_009:0290a22": "類。若人道業發。則從人道一類。乃至若地獄業發。",
    "X16n0308_009:0290a23": "則從地獄一類也。(問。若爾則天福獨不可脩耶。答若悟而後修。不復妄隨。則天福",
    "X16n0308_009:0290a24": "即聖道之階梯。如前所謂漸次增進。迴向聖倫者是也。若不悟而修。不達妄有。則天樂即苦趣之前導。如",
    "X16n0308_009:0290b01": "前所謂業果酬答。答盡入輪者是也。汝正不必問天福之可脩與不可修。只須問汝心之能悟與不能悟。",
    "X16n0308_009:0290b02": "觀文中曰妄有。曰妄隨。曰七趣。曰沉溺。其警惕之意。亦深切矣)總結天趣竟",
    "X16n0308_009:0290b03": "七脩羅二。一總標種類。二別分勝劣。初。",
    "X16n0308_009:0290b04": "復次阿難。是三界中復有四種阿脩羅類。",
    "X16n0308_009:0290b05": "按諸經論。脩羅所居。似唯局在欲界。今言三界中",
    "X16n0308_009:0290b06": "者。以是同分境故。如下云乘通入空。又云能與梵",
    "X16n0308_009:0290b07": "王帝釋爭權。則知三界之中。皆有修羅同分地也。",
    "X16n0308_009:0290b08": "四種者。種族有四。以胎卵濕化不同故。雖種族有",
    "X16n0308_009:0290b09": "四而同名脩羅。以性多瞋。行多妬。性行多相類故。",
    "X16n0308_009:0290b10": "清涼疏云。阿修羅。阿素洛。梵音楚夏耳。瑜伽論譯",
    "X16n0308_009:0290b11": "為非天。古德釋云。有天福。無天德故。舊翻無端正。",
    "X16n0308_009:0290b12": "長阿含云。脩羅生女端正。生男多醜。從男彰名。什",
    "X16n0308_009:0290b13": "曰。秦言不飲酒。雜寶藏云。妬天飲酒。採華醞釀。瞋",
    "X16n0308_009:0290b14": "無和氣不成。終不得飲。二別分勝劣四。一卵",
    "X16n0308_009:0290b15": "生鬼攝。二胎生人攝。三化生天攝。四濕生畜攝。",
    "X16n0308_009:0290b16": "初(微劣)。",
    "X16n0308_009:0290b17": "若於鬼道以護法力乘通入空。此阿修羅從卵而生",
    "X16n0308_009:0290b18": "鬼趣所攝。",
    "X16n0308_009:0290b19": "若於鬼道者。謂前因從鬼道中來。來非無因。故云",
    "X16n0308_009:0290b20": "以護法力。謂彼以善願心。護經護呪護戒。或受佛",
    "X16n0308_009:0290b21": "遺囑。護持修法行道之人。皆得以護法稱之。由此",
    "X16n0308_009:0290b22": "善業力故。出於鬼倫。來入修羅道中。則福勝於鬼",
    "X16n0308_009:0290b23": "矣。鬼道即具五通。加以護法為因。果中益勝。故能",
    "X16n0308_009:0290b24": "乘通入空。故知空界中有其同分地也。鬼多浮想。",
    "X16n0308_009:0290c01": "故轉報仍從卵生。神通類鬼。雖改形猶屬鬼攝。此",
    "X16n0308_009:0290c02": "類雖不言住處。以義推之。應與鬼隣。如婆沙云。妙",
    "X16n0308_009:0290c03": "高山中。空缺之處。如覆寶器。脩羅所住。如堅手天",
    "X16n0308_009:0290c04": "等。(三界安立圖說云。自須彌山根。上去一萬由旬。有堅手天。堅手上有持鬘天。持鬘上有恒憍天。此三",
    "X16n0308_009:0290c05": "天皆鬼神所居)。二胎生人攝(微勝)。",
    "X16n0308_009:0290c06": "若於天中降德貶墜。其所卜居隣於日月。此阿脩羅",
    "X16n0308_009:0290c07": "從胎而出人趣所攝。",
    "X16n0308_009:0290c08": "若於天中者。原從天道中來。來非無因。故曰降德",
    "X16n0308_009:0290c09": "貶墜。色天以梵行持者。欲天以少欲為德。若梵行",
    "X16n0308_009:0290c10": "稍虧。情欲稍重。皆為降德。謫謝天位。改報脩羅。即",
    "X16n0308_009:0290c11": "為貶墜。故古德釋云。有天福無天德也。福報似天。",
    "X16n0308_009:0290c12": "住亦相類。故卜居隣於日月。正法念云。有阿修羅。",
    "X16n0308_009:0290c13": "住須彌山側。於欲界中化身大小。隨意能作。即此",
    "X16n0308_009:0290c14": "類也。情重被貶。故感從胎而出。以胎因情有故也。",
    "X16n0308_009:0290c15": "下既隣於日月。下即接於人境。又以其情欲同人。",
    "X16n0308_009:0290c16": "故為人趣所攝。三化生天攝(上勝)。",
    "X16n0308_009:0290c17": "有脩羅王執持世界。力洞無畏。能與梵王及天帝釋",
    "X16n0308_009:0290c18": "四天爭權。此阿修羅因變化有天趣所攝。",
    "X16n0308_009:0290c19": "此類不出前因。以果詳之。似從人道中來。以人中",
    "X16n0308_009:0290c20": "有大福德。應生天上。但以勝負心重。有爭王圖霸",
    "X16n0308_009:0290c21": "之業。執分疆裂土之功。事不遂意。瞋妬結心。故感",
    "X16n0308_009:0290c22": "為修羅王。福報同天。人中大福所感。性好鬬諍。心",
    "X16n0308_009:0290c23": "有勝負所感。爭王圖霸之心未了。分疆裂土之習",
    "X16n0308_009:0290c24": "猶在。故感執持世界。正脈云。執持世界者。亦能驅",
    "X16n0308_009:0291a01": "役鬼神。禍福人間。如孔雀經有脩羅所罰之語。其",
    "X16n0308_009:0291a02": "意可見。愚謂世界二字。言總意別。以七趣各有世",
    "X16n0308_009:0291a03": "界。亦各有王執持。今既為修羅王。其所執持者。應",
    "X16n0308_009:0291a04": "即修羅世界。力洞無畏者。神通之力。洞達無礙。上",
    "X16n0308_009:0291a05": "天下地。無所畏懼。此亦由於有大福德及勇敢之",
    "X16n0308_009:0291a06": "心所致。能與等者。灌頂云。梵王大千之主。帝釋三",
    "X16n0308_009:0291a07": "十三天中尊。四王四洲都統。各有專司。脩羅不攝。",
    "X16n0308_009:0291a08": "妬心起諍。欲竊其權。時來與戰。又引經證云。脩羅",
    "X16n0308_009:0291a09": "初來戰時。先四天神。次餘散天。次四天王。四王力",
    "X16n0308_009:0291a10": "敵不勝。方報天帝。天帝力不能敵。然後展轉乞力",
    "X16n0308_009:0291a11": "上天。乃至梵王下天助之。但未指出何經。想必有",
    "X16n0308_009:0291a12": "所見。然此類既能與梵釋四天爭權。則色欲二界。",
    "X16n0308_009:0291a13": "皆應有其同分境矣。福德力大。不受胎藏。但離人",
    "X16n0308_009:0291a14": "間報軀。即現修羅幻形。故云因變化有。以化以離",
    "X16n0308_009:0291a15": "應故也。福報似天。故為天趣所攝。或以住處隣於",
    "X16n0308_009:0291a16": "天宮。如正法念經云。有力大福者。住於眾相山間",
    "X16n0308_009:0291a17": "是也。四濕生畜攝(下劣)。",
    "X16n0308_009:0291a18": "阿難。別有一分下劣脩羅。生大海心沉水穴口。旦遊",
    "X16n0308_009:0291a19": "虗空。暮歸水宿。此阿脩羅因濕氣有畜生趣攝。",
    "X16n0308_009:0291a20": "此亦不出前因。以果詳之。似從畜道中來。如畜道",
    "X16n0308_009:0291a21": "中有秉歸受戒之鳥。興雲致雨之龍。雖有善業福",
    "X16n0308_009:0291a22": "因。而畜習未除。故報感下劣修羅。而言別有一分",
    "X16n0308_009:0291a23": "者。謂下劣修羅。不止濕生一類。餘生尚多。此濕生",
    "X16n0308_009:0291a24": "者。但是下劣中一分故。而言下劣者。約因來處不",
    "X16n0308_009:0291b01": "及上三。約果住處福德神力。皆不及於上三。若與",
    "X16n0308_009:0291b02": "上三對論勝劣。則化生者為王。胎生者似臣。卵生",
    "X16n0308_009:0291b03": "者似民。此濕生者似為修羅奴耳。生大海心者。海",
    "X16n0308_009:0291b04": "心即是海底。但約中間言之。沉水穴口者。水穴或",
    "X16n0308_009:0291b05": "指尾閭。但世典所載。尾閭在碧海之東。乃川名也。",
    "X16n0308_009:0291b06": "今云海心。似別目海底有洩水處故。又二句亦可",
    "X16n0308_009:0291b07": "分為二類。如金翅食龍餘習。故感生大海心。孽龍",
    "X16n0308_009:0291b08": "避苦餘習。故感沉水穴口。旦遊虗空者。白晝以供",
    "X16n0308_009:0291b09": "驅使。夜歸水宿者。黑夜以息勞役。故判其為修羅",
    "X16n0308_009:0291b10": "奴也。計海為勝。而欲附合。故感因濕氣有。以濕以",
    "X16n0308_009:0291b11": "合感故也。畜道中來。猶帶餘習。故為畜趣所攝。或",
    "X16n0308_009:0291b12": "以住處接於龍界。如正法念經云。無力少福者。住",
    "X16n0308_009:0291b13": "下大海心底是也。(按諸經論中所說修羅住處。不得全同。然亦惟佛能知。惟佛能",
    "X16n0308_009:0291b14": "說。殆非凡夫心量所及。今亦唯據現經所說。因果相類之義釋之。餘不俱載)總結詳明",
    "X16n0308_009:0291b15": "七趣輪轉竟。三依次答釋前問二。一答前總",
    "X16n0308_009:0291b16": "問。二答前別問。初(答前總約七趣問也)。",
    "X16n0308_009:0291b17": "阿難。如是地獄餓鬼畜生人及神仙天洎脩羅。精研",
    "X16n0308_009:0291b18": "七趣皆是昏沉諸有為相。妄想受生。妄想隨業。於妙",
    "X16n0308_009:0291b19": "圓明無作本心皆如空華元無所著。但一虗妄更無",
    "X16n0308_009:0291b20": "根緒。",
    "X16n0308_009:0291b21": "如是二字。總指以上所說。地獄餓鬼畜生。三惡道",
    "X16n0308_009:0291b22": "也。人及仙天。三善道也。常途六道無仙。攝歸天趣。",
    "X16n0308_009:0291b23": "以世人仙天不分。順世而說。今論七趣。故開之也。",
    "X16n0308_009:0291b24": "常途修羅居人天之次。約善道三品說之。今居最",
    "X16n0308_009:0291c01": "後。以有四趣。不專善道。不專惡道故。精研七趣者。",
    "X16n0308_009:0291c02": "精心研究七趣本因。無明不覺曰昏。起惑造業曰",
    "X16n0308_009:0291c03": "沉。隨業受報曰諸有為相。妄想二句。乃釋成有為",
    "X16n0308_009:0291c04": "之義。言分趣唯以妄想受生。輪轉亦惟妄想隨業。",
    "X16n0308_009:0291c05": "既唯妄想所作。非有為而何哉。本心即本元真如。",
    "X16n0308_009:0291c06": "前云本元真如。即是如來成佛真體。故云無作。不",
    "X16n0308_009:0291c07": "為妄想所蔽曰明。不為七趣所礙曰圓。不為業報",
    "X16n0308_009:0291c08": "所遷曰妙。特為不了此心。妄有七趣。若果能了此。",
    "X16n0308_009:0291c09": "則輪轉何有。故云皆如空華。其意以虗空喻真心。",
    "X16n0308_009:0291c10": "以狂華起滅喻七趣輪轉也。元無所著者。當處出",
    "X16n0308_009:0291c11": "生。隨處滅盡。豈有著落。是知七趣。但一虗妄。更無",
    "X16n0308_009:0291c12": "根本頭緒。可研究耳。據前阿難問云。此道為復本",
    "X16n0308_009:0291c13": "來自有。為是眾生妄習生起。今云妄想受生。妄想",
    "X16n0308_009:0291c14": "隨業。是答以妄習生起也。又云但一虗妄。更無根",
    "X16n0308_009:0291c15": "緒。是答以非本來有也。二答前別問(答前別約地獄問也。",
    "X16n0308_009:0291c16": "據前阿難雖別問地獄。乃以一例六。故今結答。仍躡七趣言之)。",
    "X16n0308_009:0291c17": "阿難。此等眾生不識本心。受此輪迴經無量劫不得",
    "X16n0308_009:0291c18": "真淨。○皆由隨順殺盜婬故。反此三種又則出生無",
    "X16n0308_009:0291c19": "殺盜淫。有名鬼倫。無名天趣。有無相傾起輪迴性。○",
    "X16n0308_009:0291c20": "若得妙發三摩提者則妙常寂。有無二無。無二亦滅。",
    "X16n0308_009:0291c21": "尚無不殺不偷不婬云何更隨殺盜淫事。○阿難。不",
    "X16n0308_009:0291c22": "斷三業各各有私。因各各私。眾私同分非無定處。",
    "X16n0308_009:0291c23": "初兼釋前疑。此等眾生句。佛亦總約七趣言之。蓋",
    "X16n0308_009:0291c24": "明知阿難問地獄例六趣也。據前阿難疑云。佛體",
    "X16n0308_009:0292a01": "真實。云何復有地獄餓鬼畜生脩羅人天等道。今",
    "X16n0308_009:0292a02": "如來以不識本心等釋之。不識本心者。謂不知佛",
    "X16n0308_009:0292a03": "體真實。既不知佛體真實。自應以妄想隨業。受此",
    "X16n0308_009:0292a04": "輪迴。此七趣之所以有也。七趣既有。輪迴不息。故",
    "X16n0308_009:0292a05": "云經無量劫。惡道固為不淨。善道淨亦非真。故曰",
    "X16n0308_009:0292a06": "不得真淨。蓋以不識本心。終成有漏故也。○皆由",
    "X16n0308_009:0292a07": "下申明隨業。言所以不得真淨者。皆由隨順殺盜",
    "X16n0308_009:0292a08": "淫故。十惡之中。獨舉殺盜淫者。以貪等屬惑。攝在",
    "X16n0308_009:0292a09": "隨順之中。妄等屬口。生自身業之表。輪迴正因。唯",
    "X16n0308_009:0292a10": "身業為要故。反此三種者。知其為惡道之因。而欲",
    "X16n0308_009:0292a11": "違之也。出生者。漸次伏除。除得一分有。生得一分",
    "X16n0308_009:0292a12": "無也。若隨順而至於全有。則報感鬼獄。故曰有名",
    "X16n0308_009:0292a13": "鬼倫。蓋地獄亦餓鬼之倫類故。若出生而至於全",
    "X16n0308_009:0292a14": "無。則報感上界。故曰無名天趣。蓋全無非欲天所",
    "X16n0308_009:0292a15": "能故。傾猶奪也。有無相傾者。言有不終有。或時為",
    "X16n0308_009:0292a16": "無所奪。而漸至於無。無不終無。或時為有所奪。而",
    "X16n0308_009:0292a17": "漸至於有。漸至於無。則從天洎仙及人。展轉輪迴",
    "X16n0308_009:0292a18": "於善道。漸至於無。則從獄洎鬼及畜。展轉輪迴於",
    "X16n0308_009:0292a19": "惡道。由是於無作本心。顛倒相續。故曰起輪迴性。",
    "X16n0308_009:0292a20": "輪迴稱性者。以是有為生滅性故。○若得下。教以",
    "X16n0308_009:0292a21": "息輪。妙發三摩者。不離六根門頭。親見不生滅性",
    "X16n0308_009:0292a22": "也。不生滅性。有不能有曰妙。無不能無曰常。對待",
    "X16n0308_009:0292a23": "既絕。中亦不立曰寂。然既有不能有。不待有而立",
    "X16n0308_009:0292a24": "無。無不能無。不待無而立有。故曰有無二無。謂有",
    "X16n0308_009:0292b01": "與無之二邊皆無有也。二邊既無。不待邊以立中。",
    "X16n0308_009:0292b02": "故曰無二亦滅。謂無二之中道亦俱滅也。自是淨",
    "X16n0308_009:0292b03": "極光通。寂照含虗。却來觀世。猶如夢事。隨緣現無",
    "X16n0308_009:0292b04": "而不住於無。故曰尚無不殺不偷不淫。隨緣現有",
    "X16n0308_009:0292b05": "而不住於有。故曰云何更隨殺盜淫事。是則七趣",
    "X16n0308_009:0292b06": "之所不輪。而如來密因常現前矣。○阿難下應問",
    "X16n0308_009:0292b07": "結答。不斷三業各各有私者。謂業各不同。受報亦",
    "X16n0308_009:0292b08": "各有私。此答阿難自然彼彼發業。各各私受問也。",
    "X16n0308_009:0292b09": "因各各私。眾私同分者。謂各各私中亦有彼此業",
    "X16n0308_009:0292b10": "同者同在一處受報。是為眾私同分之地。此則亦",
    "X16n0308_009:0292b11": "有定處。故曰非無。如地獄中輕者定生有間。重者",
    "X16n0308_009:0292b12": "定生無間。此答阿難為有定處問也。通上依次答",
    "X16n0308_009:0292b13": "釋前問竟。四結歎以示邪正。",
    "X16n0308_009:0292b14": "自妄發生。生妄無因無可尋究。汝勗脩行欲得菩提",
    "X16n0308_009:0292b15": "要除三惑。○不盡三惑縱得神通皆是世間有為功",
    "X16n0308_009:0292b16": "用。習氣不滅落於魔道。雖欲除妄倍加虗偽。如來說",
    "X16n0308_009:0292b17": "為可哀憐者。○汝妄自造非菩提咎。作是說者名為",
    "X16n0308_009:0292b18": "正說。若他說者即魔王說。",
    "X16n0308_009:0292b19": "初顯妄勸修。承上受報雖有定處。而究其遠本。亦",
    "X16n0308_009:0292b20": "皆由於一念妄動。變起賴耶識境。故曰自妄發生。",
    "X16n0308_009:0292b21": "蓋妄之一字。即指最初一念。目為無明者是也。若",
    "X16n0308_009:0292b22": "更究其無明之所從生。則別無所由。故曰生妄無",
    "X16n0308_009:0292b23": "因。如前所謂妄性無體。非有所依是也。既非有所",
    "X16n0308_009:0292b24": "依。則離念即是。故云無可尋究。如前所謂將欲復",
    "X16n0308_009:0292c01": "真欲真已非真真如性是也。然既無可尋究。惟是",
    "X16n0308_009:0292c02": "從麤向細。漸次伏除。故教以汝勗修行。最勉力也。",
    "X16n0308_009:0292c03": "修行者。即指漸次伏除行故。漸次伏除。不易可得。",
    "X16n0308_009:0292c04": "欲得菩提。從何入手。故示以要除三惑。三惑者即",
    "X16n0308_009:0292c05": "指淫殺盜三。於中執迷不了。即名為惑。而云要除",
    "X16n0308_009:0292c06": "者。若但離於有。不名為除。蓋必至有無二無。無二",
    "X16n0308_009:0292c07": "亦滅。乃名為除也。○不盡下出過結歎。謂設若不",
    "X16n0308_009:0292c08": "盡三惑。不唯七趣輪迴。縱以禪定之力。得發相似",
    "X16n0308_009:0292c09": "神通。亦不能超出世間。成就無作妙力。故云皆是",
    "X16n0308_009:0292c10": "世間有為功用。蓋以習氣不滅。對境復發。上品必",
    "X16n0308_009:0292c11": "為魔王。中品必為魔民。下品必為魔女。故云落於",
    "X16n0308_009:0292c12": "魔道。原其初修之時。雖欲除妄。及乎落於魔道。倍",
    "X16n0308_009:0292c13": "加虗偽。魔福受盡。業報現前。阿鼻極苦。還自來受。",
    "X16n0308_009:0292c14": "是故如來說此名為可哀憐者。然亦警之至矣。○",
    "X16n0308_009:0292c15": "汝妄下斥疑揀魔。據前阿難疑云。佛體真實。云何",
    "X16n0308_009:0292c16": "復有地獄餓鬼畜生脩羅人天等道。今云汝妄自",
    "X16n0308_009:0292c17": "造。非菩提咎。蓋斥其所疑之不當耳。要使知自疑",
    "X16n0308_009:0292c18": "不當。令其信佛之所說。故示以若有作是說者。名",
    "X16n0308_009:0292c19": "為正說。設若他有所說。如言本來自有。非業所招。",
    "X16n0308_009:0292c20": "違越誠言。故知即是魔王所說。是乃如來恐後世",
    "X16n0308_009:0292c21": "惑於魔說。造無間業。而預為揀示也。總結大科精",
    "X16n0308_009:0292c22": "研七趣以破奢摩中障竟。",
    "X16n0308_009:0292c23": "二詳辨五魔以破三摩中障三。一如來指魔誡",
    "X16n0308_009:0292c24": "聽。二會眾喜聽慈誨。三如來次第為說。初四。",
    "X16n0308_009:0293a01": "一將罷迴告。二結說標魔。三指魔顯害。四誡聽許",
    "X16n0308_009:0293a02": "示。初。",
    "X16n0308_009:0293a03": "即時如來將罷法座。於師子床攬七寶几。迴紫金山",
    "X16n0308_009:0293a04": "再來凭倚。普告大眾及阿難言。",
    "X16n0308_009:0293a05": "七趣不輪。密因離障。自此三摩可修。禪那易成。佛",
    "X16n0308_009:0293a06": "心稍慰。玄音欲息。故云將罷法座。攬七寶几者。按",
    "X16n0308_009:0293a07": "之而起。迴紫金山者。轉身離座。此即將罷法座之",
    "X16n0308_009:0293a08": "相。床以師子名者。師表說法無畏。或即像師為床",
    "X16n0308_009:0293a09": "亦可。几以七寶名者。寶表聖財普利。或即用寶。為",
    "X16n0308_009:0293a10": "几亦可。紫金山如來身也。丈六金軀。圓光四布。巍",
    "X16n0308_009:0293a11": "巍如山。故以為名。再來者。再轉身來。凭倚者。凭几",
    "X16n0308_009:0293a12": "倚座。然既迴紫金山。而又再來凭倚者。將恐魔起",
    "X16n0308_009:0293a13": "五陰。事障三摩。欲為詳辨也。普告大眾及阿難言",
    "X16n0308_009:0293a14": "者。微細魔事。人各應知。傳示末法。阿難任重故。",
    "X16n0308_009:0293a15": "二結說標魔。",
    "X16n0308_009:0293a16": "汝等有學緣覺聲聞。今日迴心趣大菩提無上妙覺。",
    "X16n0308_009:0293a17": "吾今已說真脩行法。○汝猶未識修奢摩他毗婆舍",
    "X16n0308_009:0293a18": "那微細魔事。",
    "X16n0308_009:0293a19": "初結前已說真法。上云普告大眾。此中獨呼有學",
    "X16n0308_009:0293a20": "者。正為有學。以魔重故。無學魔輕。亦應兼為。汝等",
    "X16n0308_009:0293a21": "二字攝故。迴心者。迴小乘心。趣大者。向大乘路。以",
    "X16n0308_009:0293a22": "前總請別請。皆有迴小向大之意。既同為一會。無",
    "X16n0308_009:0293a23": "妨渾約今日言之。大乘菩提。亦有權實分圓。為揀",
    "X16n0308_009:0293a24": "權分。故云無上妙覺。顯會眾所趣者。乃實教圓證",
    "X16n0308_009:0293b01": "最上一佛乘故。奢摩三摩禪那。皆為真脩行法。如",
    "X16n0308_009:0293b02": "前備明。故云吾今已說。據此則真脩有路。無上妙",
    "X16n0308_009:0293b03": "覺可趣。所以上科有將罷法座語也。○汝猶下標",
    "X16n0308_009:0293b04": "後未識魔事。奢摩他即三摩中止。毗婆舍那即三",
    "X16n0308_009:0293b05": "摩中觀。如六結中解前進後。具有止觀義故。陰境",
    "X16n0308_009:0293b06": "現前。不自覺知。故云微細魔事。法席將輟。未經辨",
    "X16n0308_009:0293b07": "析。故慮其猶未識也。後會無定。不如就座指示。故",
    "X16n0308_009:0293b08": "此標顯。至下乃詳為研辨。三指魔顯害。",
    "X16n0308_009:0293b09": "魔境現前汝不能識。洗心非正落於邪見。○或汝陰",
    "X16n0308_009:0293b10": "魔。或復天魔。或著鬼神。或遭魑魅。心中不明認賊為",
    "X16n0308_009:0293b11": "子。○又復於中得少為足。如第四禪無聞此丘妄言",
    "X16n0308_009:0293b12": "證聖。天報已畢衰相現前。謗阿羅漢身遭後有。墮阿",
    "X16n0308_009:0293b13": "鼻獄。",
    "X16n0308_009:0293b14": "初不識落邪。首二句牒前不識。以為落邪之因。次",
    "X16n0308_009:0293b15": "二句。承言洗心非正。落於邪見。言脩定原為洗心。",
    "X16n0308_009:0293b16": "魔境不識。則蔽諸正見。縱欲洗心。亦不得其正矣。",
    "X16n0308_009:0293b17": "不得其正。必落於邪。如下之五陰魔境。總由認邪",
    "X16n0308_009:0293b18": "為正。皆邪見也。○或汝下歷指魔境。然亦不必分",
    "X16n0308_009:0293b19": "屬五陰。蓋五陰中每陰有十魔。而十魔之中。或有",
    "X16n0308_009:0293b20": "唯是陰魔者。或有陰魔之外復兼天魔者。或有陰",
    "X16n0308_009:0293b21": "魔之外復著鬼神者。或有陰魔之外轉遭魑魅者。",
    "X16n0308_009:0293b22": "如色陰中前九似惟陰魔。而第十則曰此名邪心",
    "X16n0308_009:0293b23": "含受魑魅。或遭天魔入其心腹。又如受陰中發無",
    "X16n0308_009:0293b24": "窮悲等。皆為陰魔。乘此則有悲魔等入其心腹。而",
    "X16n0308_009:0293c01": "悲魔等。或是天魔。或是魑魅。俱未可定。況第九中",
    "X16n0308_009:0293c02": "亦言鬼心久入。是知陰魔通於五十。而天魔鬼神",
    "X16n0308_009:0293c03": "魑魅。有具者有不具者。且總為指出耳。此即上之",
    "X16n0308_009:0293c04": "所謂魔境。心中不明者。即是不識。認賊為子者。即",
    "X16n0308_009:0293c05": "是落邪。乃取喻言之。○又復下作證墮獄。於中者。",
    "X16n0308_009:0293c06": "亦是通指五陰魔中。如前四中皆有自言登聖之",
    "X16n0308_009:0293c07": "語。而識陰中且更自言滿足菩提。同是得少為足。",
    "X16n0308_009:0293c08": "一例不免輪迴。不責誤修。反謗實證。阿鼻極苦。自",
    "X16n0308_009:0293c09": "分當受。佛恐疑悞後人。取例警覺。故云如第四禪",
    "X16n0308_009:0293c10": "無聞比丘等也。智度論云。有一比丘。師心自脩。無",
    "X16n0308_009:0293c11": "廣聞慧。不識諸禪三界地位。修得初禪。便謂初果。",
    "X16n0308_009:0293c12": "乃至四禪。便謂四果。命欲盡時。見中陰相。便生邪",
    "X16n0308_009:0293c13": "見。謗無涅槃。羅漢有生。以是因緣。即墮泥犁獄中。",
    "X16n0308_009:0293c14": "今云無聞比丘。即論中有一比丘。無廣聞慧。稱為",
    "X16n0308_009:0293c15": "第四禪者。即論中修得初禪乃至四禪。妄言證聖。",
    "X16n0308_009:0293c16": "即論中便謂初果乃至四果。天報已畢。即論中命",
    "X16n0308_009:0293c17": "欲盡時。衰相現前。即論中見中陰相。謗阿羅漢身",
    "X16n0308_009:0293c18": "遭後有。即論中謗無涅槃羅漢有生。墮阿鼻獄。即",
    "X16n0308_009:0293c19": "論中以是因緣墮泥犁中。蓋經論一事。而詳略異",
    "X16n0308_009:0293c20": "耳。四誡聽許示。",
    "X16n0308_009:0293c21": "汝應諦聽。吾今為汝子細分別。",
    "X16n0308_009:0293c22": "誡以諦聽者。魔事微細。非麤聞可了故。許以子細",
    "X16n0308_009:0293c23": "分別者。慈悲諄切。恐漫說難明故。子孳也。謂孳孳",
    "X16n0308_009:0293c24": "無已也。正脈云。不但分別而更許子細者。一以魔",
    "X16n0308_009:0294a01": "相幽微難見。一以魔害酷烈難堪。故勞真慈費委",
    "X16n0308_009:0294a02": "悉也。如來指魔誡聽竟。二會眾喜聽慈誨。",
    "X16n0308_009:0294a03": "阿難起立。并其會中同有學者。歡喜頂禮伏聽慈誨。",
    "X16n0308_009:0294a04": "阿難起立者。聞害竦動故。唯并有學者。魔重偏憂",
    "X16n0308_009:0294a05": "故。蒙許子細分別。故歡喜頂禮。承教虗心樂聞。故",
    "X16n0308_009:0294a06": "伏聽慈誨。三如來次第為說三。一出由令覺。",
    "X16n0308_009:0294a07": "二辨相令識。三遵古結勸。初三。一總舉妄本。",
    "X16n0308_009:0294a08": "二各出其由。三不覺成害。初。",
    "X16n0308_009:0294a09": "佛告阿難及諸大眾。汝等當知有漏世界十二類生。",
    "X16n0308_009:0294a10": "本覺妙明覺圓心體。與十方佛無二無別。○由汝妄",
    "X16n0308_009:0294a11": "想迷理為咎。癡愛發生。生發徧迷故有空性。化迷不",
    "X16n0308_009:0294a12": "息有世界生。",
    "X16n0308_009:0294a13": "初先明所迷之真。論魔境有學偏重。論妄本無學",
    "X16n0308_009:0294a14": "同迷。故佛告阿難亦及大眾。有漏世界。依報也。十",
    "X16n0308_009:0294a15": "二類生。正報也。遠由惑現。近由業招。故曰有漏。揀",
    "X16n0308_009:0294a16": "非法性及受用身土。以彼為無漏故也。離無明不",
    "X16n0308_009:0294a17": "覺曰本覺。離妄想昏亂曰妙明。諸佛依此出生曰",
    "X16n0308_009:0294a18": "覺圓。世界眾生依此建立曰心體。據此則生心即",
    "X16n0308_009:0294a19": "是佛心。故云與十方佛無二無別。○由汝下正明",
    "X16n0308_009:0294a20": "所起之妄。近由迷事妄想。遠由迷理無明。故曰由",
    "X16n0308_009:0294a21": "汝妄想迷理為咎。此總明。下乃詳釋。癡即無明。以",
    "X16n0308_009:0294a22": "不如實知真如法一故。即名為癡。不覺心起而有",
    "X16n0308_009:0294a23": "其念。即名為愛。如前云性覺必明。妄為明覺。蓋即",
    "X16n0308_009:0294a24": "指欲明覺體之念。為愛也。由愛故真妄和合。變起",
    "X16n0308_009:0294b01": "賴耶本識。名曰發生。所謂以依不覺故心動。說名",
    "X16n0308_009:0294b02": "為業。如前云覺非所明。因明立所。是乃以立所為",
    "X16n0308_009:0294b03": "發生也。生發者。謂依前所生業識。發起能見見分。",
    "X16n0308_009:0294b04": "所謂依動故能見。如前云所既妄立。生汝妄能。是",
    "X16n0308_009:0294b05": "乃以妄能為生發也。徧迷者。謂由能見故。於前本",
    "X16n0308_009:0294b06": "覺真心。全成晦昧。不見真覺。唯見頑虗。是曰故有",
    "X16n0308_009:0294b07": "空性。如前偈云。迷妄有虗空是也。化迷不息者。謂",
    "X16n0308_009:0294b08": "以見對空。轉覺迷悶。復起化迷之心。相續不息。遂",
    "X16n0308_009:0294b09": "於空中見有色相。是曰有世界生。如前云依空立",
    "X16n0308_009:0294b10": "世界是也。此空此界。且約細相中國土言之。不言",
    "X16n0308_009:0294b11": "眾生者。以動魔之由。唯在國土振裂。無關眾生故。",
    "X16n0308_009:0294b12": "亦不言麤相者。以麤相業招。屬別業境。迷事妄想",
    "X16n0308_009:0294b13": "所致。細相惑現。屬同分境。迷理無明所致。別業境",
    "X16n0308_009:0294b14": "振。不足致魔。以別業自見故。同分境裂。乃足致魔。",
    "X16n0308_009:0294b15": "以同分共見故。二各出其由三。一動魔之由。",
    "X16n0308_009:0294b16": "二成魔之由。三超魔之由。初三。一承顯界妄。",
    "X16n0308_009:0294b17": "二因示禪境。三由變動魔。初。",
    "X16n0308_009:0294b18": "則此十方微塵國土非無漏者皆是迷頑妄想安立。",
    "X16n0308_009:0294b19": "○當知虗空生汝心內猶如片雲點太清裏。況諸世",
    "X16n0308_009:0294b20": "界在虗空耶。○汝等一人發真歸元。此十方空皆悉",
    "X16n0308_009:0294b21": "銷殞。云何空中所有國土而不振裂。",
    "X16n0308_009:0294b22": "初承上直顯。則字緊承上文。十方指同分境也。微",
    "X16n0308_009:0294b23": "塵有二義。一約喻。顯國土之多。二約體。乃微塵所",
    "X16n0308_009:0294b24": "成。若論同分。則約喻為長。如同分妄見文云。娑婆",
    "X16n0308_009:0294c01": "世界。并及十方諸有漏國。同是覺明無漏妙心。虗",
    "X16n0308_009:0294c02": "妄病緣。然既通十方。則數等微塵。不為多矣。若取",
    "X16n0308_009:0294c03": "有漏。則約體亦可。以眾生法執未了。計為微塵所",
    "X16n0308_009:0294c04": "成。如金剛般若經云。譬如三千大千世界。碎為微",
    "X16n0308_009:0294c05": "塵。然界既可碎。則體為微塵。是所計矣。二義並存。",
    "X16n0308_009:0294c06": "隨意取用可也。非無漏者。即是有漏。遮詮表詮異",
    "X16n0308_009:0294c07": "故。皆是迷頑妄想安立者。謂由徧迷有頑空。如前",
    "X16n0308_009:0294c08": "云生發徧迷。故有空性。由妄想化迷。有世界安立。",
    "X16n0308_009:0294c09": "如前云化迷不息。有世界生。此世界虗妄之義。已",
    "X16n0308_009:0294c10": "可見矣。○當知下以空況界。一切眾生。皆以虗空",
    "X16n0308_009:0294c11": "為大。今言生汝心內。是本覺真心。猶在虗空之外。",
    "X16n0308_009:0294c12": "前云空生大覺中。即斯義也。又一切眾生。共計虗",
    "X16n0308_009:0294c13": "空不壞。今云猶如片雲點太清裏。太清即指天際。",
    "X16n0308_009:0294c14": "據世典以清氣為天。且居最上。故以太清稱之。片",
    "X16n0308_009:0294c15": "雲即是浮雲。浮雲至虗。且唯一片。而又點於太清。",
    "X16n0308_009:0294c16": "渺乎微矣。豈能久存。以此喻空。則空之易壞可知。",
    "X16n0308_009:0294c17": "空且易壞。況諸世界。又在虗空之中。其虗妄之義",
    "X16n0308_009:0294c18": "不益可見乎哉。前云如海一漚發。亦大同此義。○",
    "X16n0308_009:0294c19": "汝等下指證必變。若有生皆證。空界全銷。以下言",
    "X16n0308_009:0294c20": "國土。但是振裂。故唯約一人言之。發真歸元。即指",
    "X16n0308_009:0294c21": "解結脩證。如云入流亡所。動靜不生。根塵雙脫。覺",
    "X16n0308_009:0294c22": "心獨露。是曰發真。若更能覺所覺空。空所空滅。生",
    "X16n0308_009:0294c23": "滅既滅。寂滅現前。名曰歸元。歸元無迷。則方空銷",
    "X16n0308_009:0294c24": "殞。以虗空原因迷妄有故。如前云生發徧迷有虗",
    "X16n0308_009:0295a01": "空性是也。問。佛久成道。虗空猶在。銷殞之義。云何",
    "X16n0308_009:0295a02": "會通。答。所言銷殞者。但是全空全真。證者見真。不",
    "X16n0308_009:0295a03": "見於空。義言銷殞。若未證者。依然見空。如法華見",
    "X16n0308_009:0295a04": "淨見燒。義可準思。然證者既不見空。亦不見界。是",
    "X16n0308_009:0295a05": "乃於同分境中。撤去一分。當此之時。異生必見振",
    "X16n0308_009:0295a06": "裂。故以云何空中等而反徵之。意顯其決無不變",
    "X16n0308_009:0295a07": "理也。問。證者不見空。未證者依然見空不變。證者",
    "X16n0308_009:0295a08": "不見界。未證者何故見界振裂。答。空本無形。撤去",
    "X16n0308_009:0295a09": "一分不覺。如十燈光徧照一室。撤去一燈。餘九光",
    "X16n0308_009:0295a10": "依然徧滿。界乃有形。撤去一分應變。如十水共注",
    "X16n0308_009:0295a11": "一器。撤去一水。而全器之水皆應動搖。理所必至。",
    "X16n0308_009:0295a12": "不應為難。二因示禪境。",
    "X16n0308_009:0295a13": "汝輩脩禪飾三摩地。十方菩薩及諸無漏大阿羅漢",
    "X16n0308_009:0295a14": "心精通脗當處湛然。",
    "X16n0308_009:0295a15": "汝輩修禪飾三摩地者。言汝輩欲修禪那。以歷聖",
    "X16n0308_009:0295a16": "位。先當嚴飾三摩地境。所謂解六結而越三空也。",
    "X16n0308_009:0295a17": "設若此根初解。先得人空。則是心精現前。而十方",
    "X16n0308_009:0295a18": "初心菩薩。及諸無漏大阿羅漢。所證人空之理。與",
    "X16n0308_009:0295a19": "此正相脗合。若更至空性圓明。成法解脫。解脫法",
    "X16n0308_009:0295a20": "已俱空不生。則當處湛然。渾同佛境。是即於同分",
    "X16n0308_009:0295a21": "境中。撤去一分也。三由變動魔。",
    "X16n0308_009:0295a22": "一切魔王及與鬼神諸凡夫天見其宮殿無故崩裂。",
    "X16n0308_009:0295a23": "○大地振坼。水陸飛騰無不驚慴。凡夫昏暗不覺遷",
    "X16n0308_009:0295a24": "訛。○彼等咸得五種神通唯除漏盡。戀此塵勞。如何",
    "X16n0308_009:0295b01": "令汝摧裂其處。是故鬼神及諸天魔魍魎妖精於三",
    "X16n0308_009:0295b02": "昧時僉來惱汝。",
    "X16n0308_009:0295b03": "初魔等見變。一切魔王。欲頂天主也。不言魔民魔",
    "X16n0308_009:0295b04": "女者。舉主攝伴故。及與鬼神者。大力鬼神。亦攝飛",
    "X16n0308_009:0295b05": "行夜叉地行羅剎等。諸凡夫天者。六欲四禪。亦攝",
    "X16n0308_009:0295b06": "外道無想天等。然魔鬼等。雖具五通。不能知其故",
    "X16n0308_009:0295b07": "於未然。故但見其宮殿無故崩裂。○大地下異生",
    "X16n0308_009:0295b08": "驚訛。言不惟魔鬼等宮殿崩裂。乃並諸大地亦皆",
    "X16n0308_009:0295b09": "振搖而坼裂也。水即水行。陸即陸行。飛騰即是空",
    "X16n0308_009:0295b10": "行。然行雖有三。咸居地上。地既振坼。而三行眾生。",
    "X16n0308_009:0295b11": "自應亂走亂飛亂沉。故曰無不驚慴。驚慴者。恐懼",
    "X16n0308_009:0295b12": "不安之貌。凡夫無自覺之智。無預見之明。故曰昏",
    "X16n0308_009:0295b13": "暗。由昏暗故。不覺被境所遷。而訛傳謬說。如言陰",
    "X16n0308_009:0295b14": "陽失度。及神鰲動目等皆是也。○彼等下魔等來",
    "X16n0308_009:0295b15": "惱。彼等者。仍指魔王鬼神等。脩有漏禪。發有漏通。",
    "X16n0308_009:0295b16": "故曰咸得。因是有漏。故唯五種。以於六通中惟除",
    "X16n0308_009:0295b17": "漏盡通故。既無漏盡。自應戀此塵勞。不求出離。如",
    "X16n0308_009:0295b18": "何令汝任運成道而摧裂其處。自不甘也。是故者。",
    "X16n0308_009:0295b19": "承上不甘摧裂。起下來惱之義。鬼神天魔。專於惱",
    "X16n0308_009:0295b20": "害正修。不言諸凡夫天者。以彼雖見振裂。不為惱",
    "X16n0308_009:0295b21": "害事故。魍魎妖精。或即魔鬼之所使役。僉猶皆也。",
    "X16n0308_009:0295b22": "言汝正在三昧。彼等即見振裂。恐將來必壞。故皆",
    "X16n0308_009:0295b23": "來宣婬導妄。惱亂於汝。令汝三昧不得成就。動魔",
    "X16n0308_009:0295b24": "之由竟。二成魔之由二。一魔本無害。二心迷",
    "X16n0308_009:0295c01": "乃成。初。",
    "X16n0308_009:0295c02": "然彼諸魔雖有大怒。彼塵勞內。汝妙覺中。如風吹光",
    "X16n0308_009:0295c03": "如刀斷水了不相觸。汝如沸湯彼如堅冰暖氣漸隣",
    "X16n0308_009:0295c04": "不日銷殞。徒恃神力但為其客。",
    "X16n0308_009:0295c05": "彼既來惱。自應有怒。且因壞其宮殿。怒非尋常。故",
    "X16n0308_009:0295c06": "云大也。而云雖者。顯與我無傷。反以損彼故。彼塵",
    "X16n0308_009:0295c07": "勞內者。明其猶在生滅法中。汝妙覺中者。明其已",
    "X16n0308_009:0295c08": "住真常理內。以生滅而欲壞真常。故曰如風吹光。",
    "X16n0308_009:0295c09": "以怒氣而欲惱定心。故曰如刀斷水。了不相觸者。",
    "X16n0308_009:0295c10": "光不受吹。而水不受斷。喻真常定心。雖遇魔惱。而",
    "X16n0308_009:0295c11": "亦無所傷也。又汝妙覺中者。真常之智正明。正明",
    "X16n0308_009:0295c12": "故。猶如盛沸之湯。彼塵勞內者。生滅之見正執。正",
    "X16n0308_009:0295c13": "執故。猶如結堅之冰。若沸湯之煖氣。漸隣於冰。而",
    "X16n0308_009:0295c14": "堅冰之結寒。不日銷殞。喻真智照魔。自有破魔之",
    "X16n0308_009:0295c15": "功。邪執對真。自無久立之勢。而反以自損也。據此",
    "X16n0308_009:0295c16": "則魔雖百計欲惱。不過徒恃神力。與汝無傷。縱有",
    "X16n0308_009:0295c17": "大怒。亦不過但為其客。不久便去。是在行人唯以",
    "X16n0308_009:0295c18": "正知正見待之可也。二心迷乃成。",
    "X16n0308_009:0295c19": "成就破亂由汝心中五陰主人。主人若迷客得其便。",
    "X16n0308_009:0295c20": "承上魔本無害。所以能成就彼志而破亂於汝者。",
    "X16n0308_009:0295c21": "究是誰之所使。故曰由汝心中五陰主人。五陰主",
    "X16n0308_009:0295c22": "人。即向下所說五重陰境。及三摩中觀智心也。良",
    "X16n0308_009:0295c23": "以陰境現前。觀智稍虧。則天魔波旬等乘機而入。",
    "X16n0308_009:0295c24": "故向下以主人若迷。客得其便喻之。蓋喻中惟以",
    "X16n0308_009:0296a01": "住者名主。不住名客。不必定約賓主之義言之。以",
    "X16n0308_009:0296a02": "賓主有相契之義。則法喻不齊耳。正脈云。魔擾行",
    "X16n0308_009:0296a03": "人。如客賊劫主。主若深居不動。賊乃莫測。愈近愈",
    "X16n0308_009:0296a04": "恐。俗云強賊怕弱主是也。主若自守不定。驚慌出",
    "X16n0308_009:0296a05": "走。為賊所執。方得其便。以法對喻。足知患在主也。",
    "X16n0308_009:0296a06": "成魔之由竟。三超魔之由。",
    "X16n0308_009:0296a07": "當處禪那覺悟無惑則彼魔事無奈汝何。○陰銷入",
    "X16n0308_009:0296a08": "明。則彼羣邪咸受幽氣。明能破暗近自銷殞。如何敢",
    "X16n0308_009:0296a09": "留擾亂禪定。",
    "X16n0308_009:0296a10": "初出由顯超。言如上所說。則知行人正當處於禪",
    "X16n0308_009:0296a11": "那之際。但應覺悟無惑。不言三摩而云禪那者。以",
    "X16n0308_009:0296a12": "禪那翻為靜慮。蓋以三摩中兼於定慧言之。覺悟",
    "X16n0308_009:0296a13": "者。覺其是魔。悟非善境。既已覺其是魔。悟非善境。",
    "X16n0308_009:0296a14": "自應不受其惑。不受其惑。則定益深而慧益明。魔",
    "X16n0308_009:0296a15": "難入而邪難近。故曰無奈汝何。○陰銷下詳釋其",
    "X16n0308_009:0296a16": "故。良以覺悟無惑。則陰境漸銷。而精明漸著。故曰",
    "X16n0308_009:0296a17": "陰銷入明。如前云聞熏精明。明徧法界是也。羣邪",
    "X16n0308_009:0296a18": "者。魔與鬼等。言彼等成形。皆為稟受幽暗之氣。如",
    "X16n0308_009:0296a19": "羅剎向日不見。可為明證。據此則汝之精明。能破",
    "X16n0308_009:0296a20": "彼之幽暗。彼若近汝。自當銷殞。如前云則諸幽暗。",
    "X16n0308_009:0296a21": "性不能全是也。如何敢留者。決言其不敢久留。留",
    "X16n0308_009:0296a22": "且不敢。又何能擾亂汝之禪定。通上各出其由竟。",
    "X16n0308_009:0296a23": "三不覺成害。",
    "X16n0308_009:0296a24": "若不明悟被陰所迷。則汝阿難必為魔子成就魔人。",
    "X16n0308_009:0296b01": "○如摩登伽殊為眇劣。彼唯呪汝破佛律儀。八萬行",
    "X16n0308_009:0296b02": "中只毀一戒。心清淨故尚未淪溺。此乃隳汝寶覺全",
    "X16n0308_009:0296b03": "身。○如宰臣家忽逢籍沒。宛轉零落無可哀救。",
    "X16n0308_009:0296b04": "初被迷落魔。若不明悟者。不能明其是魔。悟非善",
    "X16n0308_009:0296b05": "境也。既不能明其是魔。悟非善境。必至誤為聖證。",
    "X16n0308_009:0296b06": "被陰境所迷矣。既被陰境所迷。則外魔得便。壞汝",
    "X16n0308_009:0296b07": "定心。亡失正見。流入邪思。故曰必為魔子。既為魔",
    "X16n0308_009:0296b08": "子。則所脩皆為魔業。將來亦惟成就魔道中人。○",
    "X16n0308_009:0296b09": "如摩下舉例顯害。如來意謂。汝先發心請定。原以",
    "X16n0308_009:0296b10": "登伽為害起見。以今較之。如摩登伽女之害。殊為",
    "X16n0308_009:0296b11": "眇劣。眇謂微小。劣謂少力。言其為害不大。而為禍",
    "X16n0308_009:0296b12": "無力也。何以見之。言彼摩登伽女。唯以先梵天呪",
    "X16n0308_009:0296b13": "呪汝。並無別術。較之陰境疊出。魔相百變。其能害",
    "X16n0308_009:0296b14": "之術。已屬眇劣。縱使攝入婬席。淫躬撫摩。亦唯破",
    "X16n0308_009:0296b15": "佛所制律儀。而於八萬行中。以三聚收之。亦只毀",
    "X16n0308_009:0296b16": "一攝律儀戒。較之身為魔子。成就魔人。其所成之",
    "X16n0308_009:0296b17": "害。又極眇劣。且彼時將毀戒體。並非汝之故起淫",
    "X16n0308_009:0296b18": "愛。由於心清淨故。尚不至以破戒罪。淪溺三途。尤",
    "X16n0308_009:0296b19": "見其為害不大。而為禍無力也。此字即指陰魔言。",
    "X16n0308_009:0296b20": "陰境現前。不能明悟。外魔得便。壞其定心。永殞善",
    "X16n0308_009:0296b21": "根。深入邪見。法身從此而斷。慧命由茲而絕。故曰",
    "X16n0308_009:0296b22": "隳汝寶覺全身。寶取其體不變。覺取用能隨緣。即",
    "X16n0308_009:0296b23": "是法身。亦兼慧命。故以全身稱之。○如宰下設喻",
    "X16n0308_009:0296b24": "警覺。宰臣向歸王化。喻阿難等本屬佛界人也。一",
    "X16n0308_009:0296c01": "旦著邪。佛界之所不容。如宰臣叛王。忽逢籍沒之",
    "X16n0308_009:0296c02": "事。籍沒者。沒其籍貫。如漢書云。除其屬籍是也。既",
    "X16n0308_009:0296c03": "已除其屬籍。自應屏諸遠方。斥之異域。至親不能",
    "X16n0308_009:0296c04": "見憐。義友難以援濟。故曰宛轉零落。無可哀救。意",
    "X16n0308_009:0296c05": "喻著邪見者。佛界不容。必至輪轉三途。塵劫莫返。",
    "X16n0308_009:0296c06": "雖有慈心菩薩。悲願知識。亦無策以相救。可不慎",
    "X16n0308_009:0296c07": "哉。可不慎哉。通結已上出由令覺竟。",
    "X16n0308_009:0296c08": "二辨相令識五。一色陰魔相。二受陰魔相。三想",
    "X16n0308_009:0296c09": "陰魔相。四行陰魔相。五識陰魔相。初四。一始",
    "X16n0308_009:0296c10": "脩未破色陰。二終破顯露妄源。三中間所現魔相。",
    "X16n0308_009:0296c11": "四總結以示警囑。初。",
    "X16n0308_009:0296c12": "阿難當知。汝坐道場銷落諸念。其念若盡則諸離念",
    "X16n0308_009:0296c13": "一切精明。動靜不移。憶忘如一。○當住此處入三摩",
    "X16n0308_009:0296c14": "提。如明目人處大幽暗。精性妙淨心未發光。此則名",
    "X16n0308_009:0296c15": "為色陰區宇。",
    "X16n0308_009:0296c16": "初念盡心純。如上所說。陰魔既有如是過患不可",
    "X16n0308_009:0296c17": "不知。故教以當知。以示警覺意也。汝坐道場者。指",
    "X16n0308_009:0296c18": "欲修三摩。初坐道場時言。初坐道場。必先止息散",
    "X16n0308_009:0296c19": "心。故云銷落諸念。銷落者謂以反聞力。忘其所緣",
    "X16n0308_009:0296c20": "塵象。則分別念慮之心。自然銷落。非離反聞別有",
    "X16n0308_009:0296c21": "銷落法也。其念若盡者。果其塵亡念盡。則諸離念",
    "X16n0308_009:0296c22": "者。自應別有離念之心。離念之心。即是根性現前。",
    "X16n0308_009:0296c23": "於一切時。不雜不昧。故曰精曰明。動靜不移者。動",
    "X16n0308_009:0296c24": "去靜來。其性自爾。即不雜義。憶忘如一者。憶生忘",
    "X16n0308_009:0297a01": "滅。其體恒然。即不昧義。又動靜不移。指耳根聞性。",
    "X16n0308_009:0297a02": "憶忘如一。指意根知性。六根舉二。餘四以意攝故。",
    "X16n0308_009:0297a03": "○當住下定現色區。當住此處者。住心於根性處",
    "X16n0308_009:0297a04": "也。動靜憶忘等相。悉皆不生。故云入三摩提。當此",
    "X16n0308_009:0297a05": "之際。雖根性昭昭。而亦不知是何境界。故曰如明",
    "X16n0308_009:0297a06": "目人。處大幽暗。蓋以六精之性。尚為色陰所覆。雖",
    "X16n0308_009:0297a07": "微妙清淨。而心未發光。故曰此則名為色陰區宇。",
    "X16n0308_009:0297a08": "區小屋也。宇謂屋四垂也。意言精性妙淨之心。本",
    "X16n0308_009:0297a09": "自周徧。受局蔽於色陰。如小屋之四垂也(問。其念若盡。似",
    "X16n0308_009:0297a10": "乎無色可見。何故猶為色陰區宇。答。雖似無色。全未忘空。以幽暗即喻空也。空既未忘。色非真無。但是一",
    "X16n0308_009:0297a11": "味反聞。定深不見耳)二終破顯露妄源。",
    "X16n0308_009:0297a12": "若目明朗。十方洞開無復幽黯名色陰盡。是人則能",
    "X16n0308_009:0297a13": "超越劫濁。觀其所由堅固妄想以為其本。",
    "X16n0308_009:0297a14": "前以亡色住空。雖根性昭昭。不知是何境界。故喻",
    "X16n0308_009:0297a15": "以如明目人處大幽暗。以乃以定力轉深。并空亦",
    "X16n0308_009:0297a16": "忘。故喻以若目明朗十方洞開無復幽黯。自此精",
    "X16n0308_009:0297a17": "性妙淨。心光徧圓。故曰名色陰盡。按耳根圓通。此",
    "X16n0308_009:0297a18": "當動靜不生。能超劫濁者。此經劫濁。以空見相織",
    "X16n0308_009:0297a19": "為體。如前劫濁文云。汝見虗空。空見不分。相織妄",
    "X16n0308_009:0297a20": "成。名為劫濁。是知上之如明目人處大幽暗。不知",
    "X16n0308_009:0297a21": "是何境界。正是劫濁之相。今以定力轉深。并空亦",
    "X16n0308_009:0297a22": "忘。見無所織。故能超越。超越之後。回觀色陰之所",
    "X16n0308_009:0297a23": "由生。即是於空見不分之際。堅執欲見。遂致結成",
    "X16n0308_009:0297a24": "色相。故云堅固妄想以為其本。前云化迷不息有",
    "X16n0308_009:0297b01": "世界生。然化迷不息。正堅固妄想也。",
    "X16n0308_009:0297b02": "三中間所現魔相十。一精明流溢前境相。二精",
    "X16n0308_009:0297b03": "明流溢形體相三精魄遞相離合相四心魂靈悟",
    "X16n0308_009:0297b04": "所染相。五抑按功力逾分相。六心細密澄其見相。",
    "X16n0308_009:0297b05": "七塵併排大入純相。八欣厭凝想日深相。九迫心",
    "X16n0308_009:0297b06": "逼極飛出相。十邪心含受魑魅相。初。",
    "X16n0308_009:0297b07": "阿難。當在此中精研妙明四大不織。小選之間身能",
    "X16n0308_009:0297b08": "出礙。此名精明流溢前境。斯但功用暫得如是非為",
    "X16n0308_009:0297b09": "聖證。不作聖心名善境界。若作聖解即受羣邪。",
    "X16n0308_009:0297b10": "當在此中。即指未破將破時也。上云如明目人。處",
    "X16n0308_009:0297b11": "大幽暗。雖曰未破。已及將破之時。若住於此境正",
    "X16n0308_009:0297b12": "宗家所謂墮一色邊。故須於此精研妙明。妙明者。",
    "X16n0308_009:0297b13": "仍指六根中性。但更加精心研究耳。精心研究。暫",
    "X16n0308_009:0297b14": "忘色塵。不唯外色。并內亦忘。故曰四大不織。以地",
    "X16n0308_009:0297b15": "水火風皆屬色塵故也。織者彼此相入。即和合義",
    "X16n0308_009:0297b16": "也。圓覺經云。一切眾生。妄認四大和合為自身相。",
    "X16n0308_009:0297b17": "今既不織。則身相不有。故曰少選之間身能出礙。",
    "X16n0308_009:0297b18": "少選謂須臾頃也。身能出礙者。不是現前肉身。蓋",
    "X16n0308_009:0297b19": "以四大不織。另覺有清虗之身。出離四大礙故。然",
    "X16n0308_009:0297b20": "清虗之身。即是精明。出離四大之礙。自應流行洋",
    "X16n0308_009:0297b21": "溢於前境之上。故曰此名精明流溢前境。斯但功",
    "X16n0308_009:0297b22": "用者。謂斯境非真。但由精研妙明功用所現。若功",
    "X16n0308_009:0297b23": "用稍虧。斯境即滅。故云暫得如是。既不常住。即屬",
    "X16n0308_009:0297b24": "虗妄。故曰非為聖證。以聖證必無滅故。不作聖證",
    "X16n0308_009:0297c01": "之心依舊精研妙明。正是破陰前相。故曰名善境",
    "X16n0308_009:0297c02": "界。若作聖證之解。正宗家所謂奪弄精魂。魔得其",
    "X16n0308_009:0297c03": "便。乘隙而入。故曰即受羣邪。",
    "X16n0308_009:0297c04": "二精明流溢形體相。",
    "X16n0308_009:0297c05": "阿難。復以此心精研妙明其身內徹。是人忽然於其",
    "X16n0308_009:0297c06": "身內拾出蟯蛔。身相宛然亦無傷毀。此名精明流溢",
    "X16n0308_009:0297c07": "形體。斯但精行暫得如是非為聖證。不作聖心名善",
    "X16n0308_009:0297c08": "境界。若作聖解即受羣邪。",
    "X16n0308_009:0297c09": "雖現前境。不作聖解。仍用前觀。故曰復以此心。精",
    "X16n0308_009:0297c10": "研妙明。此心即能觀之心。妙明即所觀之性。但心",
    "X16n0308_009:0297c11": "則益精。明則更妙耳。觀照既深。不復外溢。一味反",
    "X16n0308_009:0297c12": "聞。自應流溢於內。故曰其身內徹。(問前相原以精研妙明。功用所",
    "X16n0308_009:0297c13": "現。今既復以此心精研妙明。前相應當益著。何故不溢於外。而反流於內耶。答。前云如明目人。處大幽暗。",
    "X16n0308_009:0297c14": "雖曰精研妙明。未免有悶極欲出之心。故致精明外溢。今以不作聖解。仍復精研妙明。未免有捨外向內",
    "X16n0308_009:0297c15": "之心。故致精明內流。古德云。枯木堂前岔路多。信不誣矣)於其身內拾出蟯蛔",
    "X16n0308_009:0297c16": "者。亦是另覺有清虗之身。於其現前身內拾出。非",
    "X16n0308_009:0297c17": "是現前肉身自拾。蓋以精明從外向內。觀肉身如",
    "X16n0308_009:0297c18": "木偶。故得拾出蟯蛔。而宛然無傷也。此乃前之精",
    "X16n0308_009:0297c19": "明。隨其捨外向內之念。還照臟腑。故曰流溢形體。",
    "X16n0308_009:0297c20": "斯但精行者。謂斯亦非真。但以研究之行。更精於",
    "X16n0308_009:0297c21": "前。故現斯境。暫得下准前可知。文中蟯蛔者。腸胃",
    "X16n0308_009:0297c22": "中蟲也。短細者為蟯。長大者為蛔。",
    "X16n0308_009:0297c23": "三精魄遞相離合相。",
    "X16n0308_009:0297c24": "又以此心內外精研。其時魂魄意志精神除執受身",
    "X16n0308_009:0298a01": "餘皆涉入互為賓主。忽於空中聞說法聲。或聞十方",
    "X16n0308_009:0298a02": "同敷密義。此名精魄遞相離合成就善種。暫得如是",
    "X16n0308_009:0298a03": "非為聖證。不作聖心名善境界。若作聖解即受羣邪。",
    "X16n0308_009:0298a04": "初以精研妙明。稍間外出之心。遂致精明外溢。次",
    "X16n0308_009:0298a05": "以精研妙明。微雜向內之念。遂致精明內流。今則",
    "X16n0308_009:0298a06": "二俱不著。仍以觀照之心。於前內外二相處。精研",
    "X16n0308_009:0298a07": "妙明本體。故曰又以此心內外精研。其時以內外",
    "X16n0308_009:0298a08": "精研之力。妙明通融。故致內之六氣互涉。外之二",
    "X16n0308_009:0298a09": "音交陳也。魂魄意志精神。外典所載。不得全同。按",
    "X16n0308_009:0298a10": "字彚釋臟字義云。臟者藏也。謂精藏於腎。神藏於",
    "X16n0308_009:0298a11": "心。魂藏於肝。魄藏於肺。志藏於脾。對今經六中缺",
    "X16n0308_009:0298a12": "意。而亦不言魂等何物。云何應藏於肝等。此一說",
    "X16n0308_009:0298a13": "也。正脈引醫經云。魂藏於肝。魄藏於肺。意藏於脾。",
    "X16n0308_009:0298a14": "志藏於膽。或曰左腎。精藏於腎。神藏於心。對今經",
    "X16n0308_009:0298a15": "名數俱同。而與字彚稍異。此二說也。灌頂引扁鵲",
    "X16n0308_009:0298a16": "難經云。五臟者。有七神。各何所藏也。答曰。藏者人",
    "X16n0308_009:0298a17": "之神氣所含藏也。故肝藏魂。肺藏魄。心藏神。脾藏",
    "X16n0308_009:0298a18": "意與智。腎藏精與志。對今經多智。而與字彚醫經",
    "X16n0308_009:0298a19": "亦各有異。此三說也。愚素不善外典。亦不敢妄評。",
    "X16n0308_009:0298a20": "姑錄之備考。然佛稱一切智人。凡有所說。皆由現",
    "X16n0308_009:0298a21": "量所見。降斯已還。比非莫定。今擬以六氣釋之。良",
    "X16n0308_009:0298a22": "以人稟天地之氣。天地之氣有六。所謂陰陽晦明",
    "X16n0308_009:0298a23": "風雨。人亦應有。所謂魂魄意志精神。言氣之上升",
    "X16n0308_009:0298a24": "者為魂。下沉者為魄。宛似天地陰陽二氣。氣之斂",
    "X16n0308_009:0298b01": "靜者為志。散動者為意。宛似天地晦明二氣。氣之",
    "X16n0308_009:0298b02": "充和者為神。氣之浸潤者為精。宛似天地風雨二",
    "X16n0308_009:0298b03": "氣。但唯約一身言之。是則六氣為所執受。身為能",
    "X16n0308_009:0298b04": "執受。而言除執受身者。以是總相無可涉故。餘皆",
    "X16n0308_009:0298b05": "涉入者。如魂本上升。而亦能下沉。魄本下沉。而亦",
    "X16n0308_009:0298b06": "能上升等。互為賓主者。魂若下沉。則魄為主而魂",
    "X16n0308_009:0298b07": "為賓。魄若上升。則魂為主而魄為賓。餘四例此可",
    "X16n0308_009:0298b08": "知。然此猶約三二對涉。若更約魂涉於五。則五皆",
    "X16n0308_009:0298b09": "為主。而魂獨為伴。魄等涉五亦然。故曰互為。此由",
    "X16n0308_009:0298b10": "妙明通融於內。故致然也。忽聞空中等者。言妙明",
    "X16n0308_009:0298b11": "本自周徧。佛法由來現成。向以生發徧迷。故有空",
    "X16n0308_009:0298b12": "性。化迷不息。有世界生。空界既彰。佛法斯蔽。今以",
    "X16n0308_009:0298b13": "色陰將開。空界將盡。性具之佛法將現。本來之圓",
    "X16n0308_009:0298b14": "音預兆。故忽聞空中說法。十方敷義。敷義說法。空",
    "X16n0308_009:0298b15": "方互影。不必以顯密強分。此由妙明通融於外。故",
    "X16n0308_009:0298b16": "致然也。此名精魄等者。六氣舉二。餘以義攝故。遞",
    "X16n0308_009:0298b17": "相離合者。離合即是涉入。以凡言涉入。必是離本",
    "X16n0308_009:0298b18": "位而合於他故。至於空中說法。十方敷義。乃由妙",
    "X16n0308_009:0298b19": "明通融。二音預兆。還與精魄等六氣中熏染成就",
    "X16n0308_009:0298b20": "當來善種。下科云心魂靈悟所染相。蓋由此也。",
    "X16n0308_009:0298b21": "四心魂靈悟所染相。",
    "X16n0308_009:0298b22": "又以此心澄露皎徹內光發明。十方徧作閻浮檀色。",
    "X16n0308_009:0298b23": "一切種類化為如來。於時忽見毗盧遮那踞天光臺",
    "X16n0308_009:0298b24": "千佛圍繞。百億國土及與蓮華俱時出現。此名心魂",
    "X16n0308_009:0298c01": "靈悟所染。心光研明照諸世界。暫得如是非為聖證。",
    "X16n0308_009:0298c02": "不作聖心名善境界。若作聖解即受羣邪。",
    "X16n0308_009:0298c03": "前以觀照之心。內外研窮。故致內之精魄遞相離",
    "X16n0308_009:0298c04": "合。外之空界成就善種。今則不著前境。仍以觀照",
    "X16n0308_009:0298c05": "之心。澄然顯露於內。皎然洞徹於外也。澄然顯露",
    "X16n0308_009:0298c06": "於內。故致內光發明。皎然洞徹於外。故致十方徧",
    "X16n0308_009:0298c07": "作金色。一切化為如來。蓋以十方法界。一切種類。",
    "X16n0308_009:0298c08": "本為自性緣起。同依法身建立。向以色陰所覆。情",
    "X16n0308_009:0298c09": "器未融。金色不形。妙體安在。今以色陰將開。情器",
    "X16n0308_009:0298c10": "將融。十方法界。預作金色。一切種類。預化妙體。此",
    "X16n0308_009:0298c11": "法身性土。將來必證之兆。雖現此境。觀照不息。功",
    "X16n0308_009:0298c12": "用增上。報化預形。故於此時忽見毗盧等也。毗盧",
    "X16n0308_009:0298c13": "遮那。翻有三義。一曰徧一切處。似指法身。二曰滿",
    "X16n0308_009:0298c14": "淨。似指自報。三曰光明徧照。似指他報。今兼二報。",
    "X16n0308_009:0298c15": "踞猶憑也。天光臺者。梵網云。爾時蓮華臺藏世界。",
    "X16n0308_009:0298c16": "赫赫天光師子座上盧舍那佛。蓋今之毗盧遮那。",
    "X16n0308_009:0298c17": "即彼之盧舍那。故灌頂云。毗盧遮那。與盧舍那。梵",
    "X16n0308_009:0298c18": "音賖切耳。然彼既云座上。即是踞也。今云臺。即彼",
    "X16n0308_009:0298c19": "之蓮華臺藏世界。譯之略耳。天光二字。即彼之赫",
    "X16n0308_009:0298c20": "赫天光師子座。良由座依於臺。故云天光臺也。千",
    "X16n0308_009:0298c21": "佛圍繞等者。彼經偈云。周匝千華上。復現千釋迦。",
    "X16n0308_009:0298c22": "一華百億國。一國一釋迦。蓋以蓮華臺藏世界。中",
    "X16n0308_009:0298c23": "央一大蓮華。即毗盧所踞。周匝復有千華。一華上",
    "X16n0308_009:0298c24": "有一佛為主。今云千佛圍繞是也。又一華有百億",
    "X16n0308_009:0299a01": "葉。有百億國土。有百億釋迦。今云百億國土及與",
    "X16n0308_009:0299a02": "蓮華。蓮華即佛之所坐。雖不言佛。可以意會。然遮",
    "X16n0308_009:0299a03": "那為報佛。釋迦為化佛。俱時出現。乃報化身土。將",
    "X16n0308_009:0299a04": "來必得之兆。此名心魂靈悟所染者。以前境中二",
    "X16n0308_009:0299a05": "音交陳。心魂靈悟所染習故。言心魂者。心即是意。",
    "X16n0308_009:0299a06": "亦六氣與二。餘以義攝故。良以六氣依於妙明。既",
    "X16n0308_009:0299a07": "二音交陳於妙明。則六氣中皆有靈通慧悟。熏染",
    "X16n0308_009:0299a08": "習氣。特人不自覺耳。既不自覺。云何忽於觀境中",
    "X16n0308_009:0299a09": "現。故曰心光研明照諸世界。心光研明者。謂觀照",
    "X16n0308_009:0299a10": "之心。澄露於內。照諸世界者。謂觀照之心。皎徹於",
    "X16n0308_009:0299a11": "外。前云內光發明。即心光研明之相。十方徧作金",
    "X16n0308_009:0299a12": "色。一切化為如來等。即照諸世界之相。暫得下亦",
    "X16n0308_009:0299a13": "準前可知。五抑按功力逾分相。",
    "X16n0308_009:0299a14": "又以此心精研妙明觀察不停。抑按降伏制止超越。",
    "X16n0308_009:0299a15": "於時忽然十方虗空成七寶色或百寶色。同時徧滿",
    "X16n0308_009:0299a16": "不相留礙。青黃赤白各各純現。此名抑按功力逾分。",
    "X16n0308_009:0299a17": "暫得如是非為聖證。不作聖心名善境界。若作聖解",
    "X16n0308_009:0299a18": "即受羣邪。",
    "X16n0308_009:0299a19": "雖見前境。不作聖解。仍用前觀。故云又以此心精",
    "X16n0308_009:0299a20": "研妙明。雖復精研妙明。而前境不亡。即以觀慧而",
    "X16n0308_009:0299a21": "觀察之。如起信云。行者常應智慧觀察。勿令此心",
    "X16n0308_009:0299a22": "墮於邪網。又云當念惟心。境界則滅。皆觀察義也。",
    "X16n0308_009:0299a23": "而言不停者。非是用觀不停。謂雖爾觀察。前境不",
    "X16n0308_009:0299a24": "得停也。因不得停。改脩於止。故曰抑按降伏。抑按",
    "X16n0308_009:0299b01": "者。不得抑按前境。但唯抑止自心。按定不動。如起",
    "X16n0308_009:0299b02": "信云。不得隨心念外境界。又云久習淳熟。其心得",
    "X16n0308_009:0299b03": "住。皆抑按義也。以此對治。前境銷滅。即是降伏。又",
    "X16n0308_009:0299b04": "古德相傳禪境現前。當以三法驗之。一以定研磨。",
    "X16n0308_009:0299b05": "二依本修治。三智慧觀察。如經言欲知真金。以三",
    "X16n0308_009:0299b06": "法試之。謂燒打磨。行人亦爾。智慧觀察如燒。以定",
    "X16n0308_009:0299b07": "研磨如磨。依本脩治如打。今此中又以此心精研",
    "X16n0308_009:0299b08": "妙明。即是依本脩治。觀察二字。即是智慧觀察。抑",
    "X16n0308_009:0299b09": "按降伏。即是依定研磨。既降伏已。仍復精研妙明。",
    "X16n0308_009:0299b10": "自得陰開性現。鉛盡金純。可為明喻。若一味抑按。",
    "X16n0308_009:0299b11": "即是制止超越觀慧。致有下之境相現前。於時者。",
    "X16n0308_009:0299b12": "即於此時也。忽然等者。良以前之佛相。依於慧心",
    "X16n0308_009:0299b13": "幻起。前之界相。依於定境妄現。今因一味抑按。故",
    "X16n0308_009:0299b14": "惟見界存。且又以超越觀慧。故不見佛相。佛相既",
    "X16n0308_009:0299b15": "已不現。臺華因之俱隱。故唯見十方虗空等也。七",
    "X16n0308_009:0299b16": "寶百寶。依然報土之相。或分自報他報。以自報為",
    "X16n0308_009:0299b17": "自所受用。故唯七寶。他報乃別應十地。故兼百寶。",
    "X16n0308_009:0299b18": "雖是幻起妄現。亦能交涉互容。故曰同時徧滿。不",
    "X16n0308_009:0299b19": "相留礙。若仍厭其雜。制止轉增。則青黃赤白各各",
    "X16n0308_009:0299b20": "純現。謂忽爾純現青色。忽而純現黃色等。此報土",
    "X16n0308_009:0299b21": "相盡。而性土相現也。上科性土惟一金色。今言四",
    "X16n0308_009:0299b22": "色各純。以凡是純而無雜即性色故。此名抑按等",
    "X16n0308_009:0299b23": "者。抑按即是制止。逾分即是超越。以上云制止超",
    "X16n0308_009:0299b24": "越故也。餘俱同上。六心細密澄其見相。",
    "X16n0308_009:0299c01": "又以此心研究澄徹精光不亂。忽於夜半在暗室內",
    "X16n0308_009:0299c02": "見種種物不殊白晝。而暗室物亦不除滅。此名心細",
    "X16n0308_009:0299c03": "密澄其見所視洞幽。暫得如是非為聖證。不作聖心",
    "X16n0308_009:0299c04": "名善境界。若作聖解即受羣邪。",
    "X16n0308_009:0299c05": "既見前境。覺得抑按逾分。故又以此心研究妙明。",
    "X16n0308_009:0299c06": "所謂心若沉沒。以觀起之也。既令定慧均等。仍復",
    "X16n0308_009:0299c07": "澄靜其見而照徹前境。所謂推驗根源。畢竟從何",
    "X16n0308_009:0299c08": "處起也。精光不亂者。澄靜其見所致。夜暗見物者。",
    "X16n0308_009:0299c09": "照徹前境所致。夜半中夜也。暗室無燈也。見種種",
    "X16n0308_009:0299c10": "物者。謂室外所有種種物象。亦皆能見。不殊白晝",
    "X16n0308_009:0299c11": "者。謂暗室所見。了了分明。亦如日中。是室之與暗",
    "X16n0308_009:0299c12": "皆不能為礙也。雖不能為礙。而暗之與室。及室中",
    "X16n0308_009:0299c13": "之物。亦不除滅。不除不滅。而無障無礙。是陰開之",
    "X16n0308_009:0299c14": "前相現矣。此名心細等者。謂觀照之心。研究精細。",
    "X16n0308_009:0299c15": "見性雖未全彰。然亦密得澄靜。故云密澄其見。上",
    "X16n0308_009:0299c16": "云精光不亂即其相也。既已密得澄靜。於所見境",
    "X16n0308_009:0299c17": "自能洞徹幽微。故云所視洞幽。上云夜暗見物。即",
    "X16n0308_009:0299c18": "其相也。如是光影。倐起倐滅。故云暫得。聖證常光。",
    "X16n0308_009:0299c19": "耀古騰今。故此非為。若不取著。邪亦成正。況夫本",
    "X16n0308_009:0299c20": "是善相。故曰不作聖心名善境界。若生取著。正亦",
    "X16n0308_009:0299c21": "成邪。況夫本屬光影。故曰若作聖解即受羣邪。",
    "X16n0308_009:0299c22": "七塵併排大入純相。",
    "X16n0308_009:0299c23": "又以此心圓入虗融四體忽然同於草木。火燒刀斫",
    "X16n0308_009:0299c24": "曾無所覺。又則火光不能燒爇。縱割其肉猶如削木。",
    "X16n0308_009:0300a01": "此名塵併排四大性一向入純。暫得如是非為聖證。",
    "X16n0308_009:0300a02": "不作聖心名善境界。若作聖解即受羣邪。",
    "X16n0308_009:0300a03": "又以此心者。仍以觀照之心。研究妙明也。研究功",
    "X16n0308_009:0300a04": "極。身界俱忘。內外合一。空洞無礙。故曰圓入虗融。",
    "X16n0308_009:0300a05": "內外合一故。四體忽然同於草木。空洞無礙故。火",
    "X16n0308_009:0300a06": "燒刀斫曾無所覺。此約微燒輕斫而言。謂微燒不",
    "X16n0308_009:0300a07": "覺其爇。輕斫不覺其痛。以同於草木故也。又則火",
    "X16n0308_009:0300a08": "光等者。言不惟微燒。任其火光勝發。亦不能燒之",
    "X16n0308_009:0300a09": "令爇。不唯輕斫。縱使割其身肉。亦猶如削木無關",
    "X16n0308_009:0300a10": "也。(問。此與觀音火不能燒。刀段段壞。有何差別。答。彼是圓通勝用。因機而現。此是色陰將開。由作而成。",
    "X16n0308_009:0300a11": "真妄逈異。勿錯會也)此名塵併者。身界俱忘。內塵外塵。併為",
    "X16n0308_009:0300a12": "一體也。雖併為一體。而四大之性猶未全忘。若復",
    "X16n0308_009:0300a13": "以研究之力。排遣四大之性。以至空洞無礙。則是",
    "X16n0308_009:0300a14": "一向入純。上云圓入虗融是也。火燒刀斫曾無所",
    "X16n0308_009:0300a15": "覺等相。由此而現。暫得下例上可思。",
    "X16n0308_009:0300a16": "八欣厭凝想日深相。",
    "X16n0308_009:0300a17": "又以此心成就清淨淨心功極。忽見大地十方山河",
    "X16n0308_009:0300a18": "皆成佛國。具足七寶光明徧滿。又見恒沙諸佛如來",
    "X16n0308_009:0300a19": "徧滿空界樓殿華麗。下見地獄上觀天宮得無障礙。",
    "X16n0308_009:0300a20": "此名欣厭凝想日深想久化成。非為聖證。不作聖心",
    "X16n0308_009:0300a21": "名善境界。若作聖解即受羣邪。",
    "X16n0308_009:0300a22": "上雖圓入虗融。未極清淨。以猶有火燒刀斫等相。",
    "X16n0308_009:0300a23": "故厭此欲離。故又以觀照之心精研妙明。蓋為欣",
    "X16n0308_009:0300a24": "求極淨。成就清淨心故。淨心功極者。為淨其心。觀",
    "X16n0308_009:0300b01": "照功極也。忽見大地等者。頓現染淨無礙境故。十",
    "X16n0308_009:0300b02": "方山河皆成佛國者。即染而淨之相。具足七寶者。",
    "X16n0308_009:0300b03": "明是淨國。光明徧滿者。七寶交輝於其中也。又見",
    "X16n0308_009:0300b04": "恒沙諸佛者。以十方山河皆成佛國。一國一佛。其",
    "X16n0308_009:0300b05": "數應有恒沙之多故。徧滿空界樓殿華麗者。上國",
    "X16n0308_009:0300b06": "土為總報。此樓殿為別報。總報既已七寶交輝。樓",
    "X16n0308_009:0300b07": "殿自應華藻流麗。以一淨一切淨故。下見地獄上",
    "X16n0308_009:0300b08": "觀天宮者。即淨而染之相。言既為淨國。應絕染相。",
    "X16n0308_009:0300b09": "而依然見獄見天。明是即淨而染也。得無障礙者。",
    "X16n0308_009:0300b10": "有二釋。若惟就天獄。則是上觀下見得無障礙。若",
    "X16n0308_009:0300b11": "通約佛國。則是染淨相即得無障礙。(問。上釋行人。原為成就淨",
    "X16n0308_009:0300b12": "心。應惟現淨相。何故染淨俱現。得毋與心不相應耶。答。離染成淨。非為真淨。以有對待故。是必染淨無礙。",
    "X16n0308_009:0300b13": "方為真淨。行人悟此。頓息欣厭。則是成就淨心。即善境界)此名欣厭等者。以為",
    "X16n0308_009:0300b14": "厭前境。欣求淨心。仍以精研妙明之力。凝心注想。",
    "X16n0308_009:0300b15": "想久入化。以成真淨。染淨無礙之境。由此現也。",
    "X16n0308_009:0300b16": "九迫心逼極飛出相。",
    "X16n0308_009:0300b17": "又以此心研究深遠。忽於中夜遙見遠方市井街巷",
    "X16n0308_009:0300b18": "親族眷屬或聞其語。此名迫心逼極飛出故多隔見。",
    "X16n0308_009:0300b19": "非為聖證。不作聖心名善境界。若作聖解即受羣邪。",
    "X16n0308_009:0300b20": "由前染淨無礙。欣厭心息。頓覺妙明真心。周圓無",
    "X16n0308_009:0300b21": "際。橫豎無垠。故又以觀照之心。研究妙明。以求深",
    "X16n0308_009:0300b22": "遠之境也。中夜正暗。不應有見。今云忽於中夜能",
    "X16n0308_009:0300b23": "見者。顯暗不能蔽。且云遙見遠方者。顯境不能隔。",
    "X16n0308_009:0300b24": "此正色陰將開。見性將圓之兆。交易之處曰市。上",
    "X16n0308_009:0300c01": "古多於有井之處立市交易。故曰市井。市井通衢",
    "X16n0308_009:0300c02": "曰街。旁通曲街曰巷。親兼內外六親。族該遠近一",
    "X16n0308_009:0300c03": "姓。眷屬者。男女大小。凡在眷念所屬者皆是也。或",
    "X16n0308_009:0300c04": "聞其語者。見性將圓。聞性亦爾。以元是一精明故。",
    "X16n0308_009:0300c05": "正脈云。予親見河南僧在潞。偶然靜坐。忽見鄉里。",
    "X16n0308_009:0300c06": "市井宛然。其兄被官責打。計其時日。不久有同鄉",
    "X16n0308_009:0300c07": "至潞。問之果然。此必禪境所發。略同乎此。惜其僧",
    "X16n0308_009:0300c08": "不知自重也。愚謂既曰遠方遙見。不必定是自己",
    "X16n0308_009:0300c09": "親族眷屬。蓋凡有彼之親族眷屬。共住共語。皆能",
    "X16n0308_009:0300c10": "見皆能聞故。又中夜尚能見聞。白晝可知。此名迫",
    "X16n0308_009:0300c11": "心等者。謂研究妙明以求深遠。即是功力逼迫。逼",
    "X16n0308_009:0300c12": "迫之極。妄理相應。似覺自心有飛出之相。由此所",
    "X16n0308_009:0300c13": "以暗不能蔽。境不能隔。(問。上疏釋云。由前染淨無礙。欣厭心息。頓覺妙明真",
    "X16n0308_009:0300c14": "心。周圓無際。橫豎無垠。既無際無垠。云何又有飛出相耶。答。前以欣厭乍。息。影嚮暫現。及乎用力研究。依",
    "X16n0308_009:0300c15": "然局在根中。即今逼極飛出。亦屬影嚮。古德云。分明月在梅華上。尋到梅華月轉無。殆有見於此耳)。",
    "X16n0308_009:0300c16": "十邪心含受魑魅相。",
    "X16n0308_009:0300c17": "又以此心研究精極。見善知識形體變移。少選無端",
    "X16n0308_009:0300c18": "種種遷改。此名邪心含受魑魅。或遭天魔入其心腹",
    "X16n0308_009:0300c19": "無端說法通達妙義。非為聖證。不作聖心魔事銷歇。",
    "X16n0308_009:0300c20": "若作聖解即受羣邪。",
    "X16n0308_009:0300c21": "前之九相。總以不作聖心。更研妙明為由。惟此最",
    "X16n0308_009:0300c22": "後一相。乃是於前逼極飛出之相。作聖證解。更求",
    "X16n0308_009:0300c23": "精極為由。故云又以此心研究精極。雖欲研究精",
    "X16n0308_009:0300c24": "極。但一作聖心。早受羣邪。故致見善知識。形體變",
    "X16n0308_009:0301a01": "移。言善知識者。略有二釋。一者即是素所親近知",
    "X16n0308_009:0301a02": "識。但見其形體變移。此魔力所使也。二者本無知",
    "X16n0308_009:0301a03": "識。但妄見有。且見其形體變移。此魔力所現也。起",
    "X16n0308_009:0301a04": "信云。或現天像。或現菩薩像。亦作如來像等。即形",
    "X16n0308_009:0301a05": "體變移之相。少選者。不待多時。無端者。不假因由。",
    "X16n0308_009:0301a06": "種種遷改者。忽而天變為佛。忽而佛變為天等。所",
    "X16n0308_009:0301a07": "謂頃刻之間而千變萬化也。此名邪心等者。一作",
    "X16n0308_009:0301a08": "聖證。即是邪心。招引羣邪。即是含受。前云主人若",
    "X16n0308_009:0301a09": "迷客得其便者。正喻此耳。而言魑魅者。但是魔之",
    "X16n0308_009:0301a10": "所使。若急能覺悟。頓息前心。不久自銷。為害猶細。",
    "X16n0308_009:0301a11": "設或不自覺知。仍遭天魔入其心腹。不惟外見魔",
    "X16n0308_009:0301a12": "形。而且內染魔慧。無端便能說法。相似通達妙義。",
    "X16n0308_009:0301a13": "前云必為魔子成就魔人是也。但是魔力所持。故",
    "X16n0308_009:0301a14": "曰非為聖證。覺悟無惑。不作聖心。依本修治。魔自",
    "X16n0308_009:0301a15": "銷歇。若依舊不了。作聖證解。即更受羣邪。前云宛",
    "X16n0308_009:0301a16": "轉零落無可哀救是也。中間所現魔相竟。",
    "X16n0308_009:0301a17": "四總結以示警囑。",
    "X16n0308_009:0301a18": "阿難。如是十種禪那現境。皆是色陰用心交互故現",
    "X16n0308_009:0301a19": "斯事。眾生頑迷不自忖量。逢此因緣迷不自識謂言",
    "X16n0308_009:0301a20": "登聖。大妄語成墮無間獄。○汝等當依如來滅後於",
    "X16n0308_009:0301a21": "末法中宣示斯義。無令天魔得其方便。保持覆護成",
    "X16n0308_009:0301a22": "無上道。",
    "X16n0308_009:0301a23": "初出由警惕。如是十種者。通指以上所說。不言三",
    "X16n0308_009:0301a24": "摩現境。而言禪那者。以此境雖在三摩。而究其所",
    "X16n0308_009:0301b01": "以能現者。略兼靜之與慮。如前云脩奢摩他毗婆",
    "X16n0308_009:0301b02": "舍那微細魔事是也。後皆倣此。皆是色陰者。指將",
    "X16n0308_009:0301b03": "破未破之時。用心交互者。觀心不純。正念與邪念",
    "X16n0308_009:0301b04": "交互而起也。良以若無邪念。魔事不興。若無正念。",
    "X16n0308_009:0301b05": "縱興不至於十。唯是二念交互。乃至乍興乍滅。旋",
    "X16n0308_009:0301b06": "滅旋興。展轉至十。是曰故現斯事。眾生頑迷者。謂",
    "X16n0308_009:0301b07": "賦性頑鈍。觸事昏迷。不自忖量者。言位在凡流。乍",
    "X16n0308_009:0301b08": "現聖境。應自忖量。我何人斯。而能自茲勝應。由彼",
    "X16n0308_009:0301b09": "頑而且迷。故不能也。逢此因緣者。以前十種皆是",
    "X16n0308_009:0301b10": "色陰將破因緣。迷不自識者。不識其是禪那現境。",
    "X16n0308_009:0301b11": "謂言登聖者。不自量其分是凡流。未得謂得。未證",
    "X16n0308_009:0301b12": "言證。故云大妄語成。而言墮無間獄者。極顯其為",
    "X16n0308_009:0301b13": "害無已。以示警惕意耳。○汝等下囑令宣護。如來",
    "X16n0308_009:0301b14": "在世。魔無能為。故教以當依如來等。謂當依佛說",
    "X16n0308_009:0301b15": "待至如來滅度後也。如來滅後。正像猶可。故又教",
    "X16n0308_009:0301b16": "以於末法中。當斯時也。魔強法弱。故須宣示斯義。",
    "X16n0308_009:0301b17": "知而預防。魔不得便。倘有疎忽。為害非細。故以無",
    "X16n0308_009:0301b18": "令得便囑之。保持覆護者。保持末法。覆護正脩。成",
    "X16n0308_009:0301b19": "無上道者。透過十心。色陰破而根性顯。進破餘四。",
    "X16n0308_009:0301b20": "六結解而圓通證矣。總結色陰魔相竟。",
    "X16n0308_009:0301b21": "二受陰魔相四。一始脩未破受陰。二終破顯露",
    "X16n0308_009:0301b22": "妄源。三中間所現魔相。四總結以示警囑。初。",
    "X16n0308_009:0301b23": "阿難。彼善男子修三摩提。奢摩他中色陰盡者。見諸",
    "X16n0308_009:0301b24": "佛心如明鏡中顯現其像。若有所得而未能用。猶如",
    "X16n0308_009:0301c01": "魘人手足宛然見聞不惑。心觸客邪而未能動。此則",
    "X16n0308_009:0301c02": "名為受陰區宇。",
    "X16n0308_009:0301c03": "彼善男子。指透前境人也。正脈云。於上十境。或備",
    "X16n0308_009:0301c04": "經或不備經。或相類更多。總以不為所惑。即透過",
    "X16n0308_009:0301c05": "耳。透過前境。仍復精研。故曰修三摩提。此中修三",
    "X16n0308_009:0301c06": "摩提。望色陰為終修。望受陰為初修也。奢摩他仍",
    "X16n0308_009:0301c07": "是止義。蓋以透過前境修三摩提。永絕異念以成",
    "X16n0308_009:0301c08": "深止。即於此中心精湛朗。超出空昧。名為色陰盡",
    "X16n0308_009:0301c09": "者。色陰既盡。空色俱忘。心光徧圓。相似同佛。故曰",
    "X16n0308_009:0301c10": "見諸佛心。殆即於自心見佛心也。雖見佛心。猶為",
    "X16n0308_009:0301c11": "受陰所覆。不過於虗明中暫見佛心影像。故以明",
    "X16n0308_009:0301c12": "鏡現像喻之。若有二句。合上喻起下喻也。相似見",
    "X16n0308_009:0301c13": "諸佛心。故曰若有所得。合上見鏡中像。非是親證。",
    "X16n0308_009:0301c14": "故曰而未能用。此合鏡像雖現。而實未能取。喻雖",
    "X16n0308_009:0301c15": "不具。意必有故。恐猶未明。故次下復以魘人喻之。",
    "X16n0308_009:0301c16": "魘人者。邪鬼所魘。喻行人為受陰所覆也。雖為受",
    "X16n0308_009:0301c17": "陰所覆而自心中本具佛心功德昭昭不昧。故以",
    "X16n0308_009:0301c18": "手足宛然見聞不惑喻之。雖宛然不惑。奈自心觸",
    "X16n0308_009:0301c19": "著客邪而不能動。受陰所覆。亦復如是。雖自心本",
    "X16n0308_009:0301c20": "具佛心功德昭昭不昧。而蔽於受陰。不能隨緣顯",
    "X16n0308_009:0301c21": "現也。既不能隨緣顯現。如纔出一屋又入一屋。故",
    "X16n0308_009:0301c22": "名受陰區宇。二終破顯露妄源。",
    "X16n0308_009:0301c23": "若魘咎歇其心離身反觀其面。去住自由無復留礙",
    "X16n0308_009:0301c24": "名受陰盡。是人則能超越見濁。觀其所由虗明妄想",
    "X16n0308_009:0302a01": "以為其本。",
    "X16n0308_009:0302a02": "前以受陰所覆。如人被魘。若受陰既破。則是魘咎",
    "X16n0308_009:0302a03": "歇也。夫受陰無別。即是見分照用。以有照用。則有",
    "X16n0308_009:0302a04": "領衲。名為根本受陰。凡屬受陰者。皆從此中生故。",
    "X16n0308_009:0302a05": "由有根本受陰。攬色成根而起身見。設如受陰未",
    "X16n0308_009:0302a06": "破。身見亦未全忘。須待受陰盡時。方乃脫於身籠。",
    "X16n0308_009:0302a07": "故曰其心離身。不惟離身。且能反觀其面。不唯反",
    "X16n0308_009:0302a08": "觀其面。且能得意生。去住自由。無復留礙。亦如魘",
    "X16n0308_009:0302a09": "咎既歇。手足見聞。皆能動作施為。自覺能如是者。",
    "X16n0308_009:0302a10": "名為受陰盡相。按耳根圓通。此當聞所聞盡(問。色陰先",
    "X16n0308_009:0302a11": "盡。云何復有身面。答。所謂盡者。但盡其陰。非盡其色。若必令盡色。則色陰盡者。全同無色。豈理也哉)超",
    "X16n0308_009:0302a12": "越見濁者。此經見濁。以性大相織為體。如前見濁",
    "X16n0308_009:0302a13": "文云。汝身現摶四大為體。四性壅令留礙。四大旋",
    "X16n0308_009:0302a14": "令覺知。相織妄成。名為見濁。今以受陰既破。無復",
    "X16n0308_009:0302a15": "攬色成根。性大不織。身見亦忘。故能超越。超越之",
    "X16n0308_009:0302a16": "後。回觀受陰之所由生。蓋即見分照用。虗妄領納。",
    "X16n0308_009:0302a17": "故曰虗明妄想以為其本。",
    "X16n0308_009:0302a18": "三中間所現魔相十。一功用抑摧過越相。二功",
    "X16n0308_009:0302a19": "用陵率過越相。三修心無慧自失相。四用心忘失",
    "X16n0308_009:0302a20": "恒審相。五修行失於方便相。六輕安無慧自禁相。",
    "X16n0308_009:0302a21": "七見勝無慧自救相。八因慧獲諸輕清相。九定心",
    "X16n0308_009:0302a22": "沉沒失照相。十定境安順入心相。初二。一示",
    "X16n0308_009:0302a23": "相教悟。二警迷顯害。初。",
    "X16n0308_009:0302a24": "阿難。彼善男子當在此中得大光耀其心發明。內抑",
    "X16n0308_009:0302b01": "過分忽於其處發無窮悲。如是乃至觀見蚊虻猶如",
    "X16n0308_009:0302b02": "赤子心生憐愍不覺流淚。此名功用抑摧過越。悟則",
    "X16n0308_009:0302b03": "無咎。非為聖證。覺了不迷久自銷歇。",
    "X16n0308_009:0302b04": "彼善男子。指受陰將破未破人也。將破未破。勢處",
    "X16n0308_009:0302b05": "兩楹。故曰當在此中。見色陰銷受陰明白。故云得",
    "X16n0308_009:0302b06": "大光耀。良以受陰即見分虗明。向墮色區。不顯其",
    "X16n0308_009:0302b07": "大。今破色陰。虗明體露。故以大光耀名之。其心發",
    "X16n0308_009:0302b08": "明者。即於自心見佛心也。不知尚為受陰所覆。自",
    "X16n0308_009:0302b09": "謂同佛。深責不度眾生。故曰內抑。抑猶尅責義也。",
    "X16n0308_009:0302b10": "然此心固善。若一味如此。忘其正受。則為過分。忽",
    "X16n0308_009:0302b11": "於其處者。即指有眾生處。發無窮悲者。謂悲哀不",
    "X16n0308_009:0302b12": "能自已。如是凡見一切。乃至蚊虻蛆蟲等。作一子",
    "X16n0308_009:0302b13": "想。故曰猶如赤子。(小兒始生。血色未退)心生憐愍。亦所當然。",
    "X16n0308_009:0302b14": "但不覺淚流。即墮愛見矣。此名有功用心。抑責摧",
    "X16n0308_009:0302b15": "傷。過越其分。致現斯相。悟之則隨緣利生不失正",
    "X16n0308_009:0302b16": "受。故曰無咎。受陰暫現。故曰非為聖證。不作聖解。",
    "X16n0308_009:0302b17": "即是覺了不迷。果其正見分明。自然愛見不生。故",
    "X16n0308_009:0302b18": "云久自銷歇。二警迷顯害。",
    "X16n0308_009:0302b19": "若作聖解則有悲魔入其心腑。見人則悲啼泣無限。",
    "X16n0308_009:0302b20": "失於正受當從淪墜。",
    "X16n0308_009:0302b21": "若作聖解者。妄謂同於諸佛大悲。觀音悲仰。魔得",
    "X16n0308_009:0302b22": "其便。以類相致。故有悲魔入其心腑。悲魔謂苦死",
    "X16n0308_009:0302b23": "滯魄。年老成魔類也。入其心腑。持其神識。故令見",
    "X16n0308_009:0302b24": "人則悲。啼泣無限。由此起諸顛倒。生於邪見。故曰",
    "X16n0308_009:0302c01": "失於正受。命終必為魔王眷屬。宛轉零落。故曰當",
    "X16n0308_009:0302c02": "從淪墜。功用抑摧過越相竟。二功用陵率過越",
    "X16n0308_009:0302c03": "相二。一示相教悟。二警迷顯害。初。",
    "X16n0308_009:0302c04": "阿難。又彼定中諸善男子。見色陰銷受陰明白。勝相",
    "X16n0308_009:0302c05": "現前感激過分忽於其中生無限勇。其心猛利志齊",
    "X16n0308_009:0302c06": "諸佛。謂三僧祇一念能越。此名功用陵率過越。悟則",
    "X16n0308_009:0302c07": "無咎。非為聖證。覺了不迷久自銷歇。",
    "X16n0308_009:0302c08": "詳觀前之色陰十境。明是從前向後。次第相生。透",
    "X16n0308_009:0302c09": "過一層。又現一層。灌頂云。色境竪發是也。此之受",
    "X16n0308_009:0302c10": "陰十境。乃各別現起。蓋是境同見異。隨見成魔。灌",
    "X16n0308_009:0302c11": "頂云。受魔橫開是也。色陰既開。仍修三摩以窮受",
    "X16n0308_009:0302c12": "陰。故還以定中男子稱之。見色陰銷者。剝去一層",
    "X16n0308_009:0302c13": "色礙麤境。如脫外衣。受陰明白者。露出一種虗明",
    "X16n0308_009:0302c14": "境界。如現內衣。義同上科得大光耀。勝相現前者",
    "X16n0308_009:0302c15": "於自心中見諸佛心。義同上科其心發明。是悟證",
    "X16n0308_009:0302c16": "之境同也。不知尚為受陰所覆。獨傷不自策勵。故",
    "X16n0308_009:0302c17": "云感激。謂感傷激勵。恨不速成。此所起之見異也。",
    "X16n0308_009:0302c18": "然此心亦善。但只管如此。即為過分。忽於其中者。",
    "X16n0308_009:0302c19": "即指感激心中。生無限勇者。勇銳不能自禁。如是",
    "X16n0308_009:0302c20": "則冒難歷險。總以無畏。蹈湯赴火亦所不辭。故曰",
    "X16n0308_009:0302c21": "其心猛利。自覺立地可成極果。故曰志齊諸佛。將",
    "X16n0308_009:0302c22": "比龍驟何似蟻步。故謂三祇念越。此名有功用行。",
    "X16n0308_009:0302c23": "志欲陵跨佛乘。率爾自在。未免過越其分。致現斯",
    "X16n0308_009:0302c24": "相。悟之則任運求佛。不失正受。故曰無咎。受陰暫",
    "X16n0308_009:0303a01": "現。故非聖證。覺了不迷。依然正見分明。安住正受。",
    "X16n0308_009:0303a02": "久之自然銷歇。二警迷顯害。",
    "X16n0308_009:0303a03": "若作聖解則有狂魔入其心腑。見人則誇我慢無比。",
    "X16n0308_009:0303a04": "其心乃至上不見佛下不見人。失於正受當從淪墜。",
    "X16n0308_009:0303a05": "若作聖解者。不自忖量。計為聖證也。忘失正受。魔",
    "X16n0308_009:0303a06": "得其便。以類相致。故有狂魔入心。狂魔者。世間狂",
    "X16n0308_009:0303a07": "人不得志而死者。滯魄不生年老成魔故。入其心",
    "X16n0308_009:0303a08": "腑。攝其神識。故令見人則誇。謂矜誇己德也。我慢",
    "X16n0308_009:0303a09": "無比者。謂因我起慢。無有比倫。其心不唯無有三",
    "X16n0308_009:0303a10": "乘。乃至上不見佛。以縱是成佛。不過與我平等。下",
    "X16n0308_009:0303a11": "不見人。以人既在凡。豈能知我所證。由此起諸邪",
    "X16n0308_009:0303a12": "見。失於正受。成就魔人。當從淪墜。吁可畏哉。(灌頂云。破",
    "X16n0308_009:0303a13": "色陰之聖人。陵率過越。尚致狂魔入心。今之宗徒自謂破參。效顰呵佛罵祖者。正不知能破幾陰。乃爾恬",
    "X16n0308_009:0303a14": "不知懼耶)功用陵率過越相竟。三修心無慧自失相",
    "X16n0308_009:0303a15": "二。一示相教悟。二警迷顯害。初。",
    "X16n0308_009:0303a16": "又彼定中諸善男子。見色陰銷受陰明白。前無新證。",
    "X16n0308_009:0303a17": "歸失故居。智力衰微入中隳地迥無所見。心中忽然",
    "X16n0308_009:0303a18": "生大枯渴。於一切時沉憶不散。將此以為勤精進相。",
    "X16n0308_009:0303a19": "此名修心無慧自失。悟則無咎。非為聖證。",
    "X16n0308_009:0303a20": "悟證之境同前。不言勝相現前者。色盡必有。譯語",
    "X16n0308_009:0303a21": "略故。良由於自心中見諸佛心不知尚為受陰所",
    "X16n0308_009:0303a22": "覆。不能進破。故曰前無新證。雖見佛心。若有所得",
    "X16n0308_009:0303a23": "而未能用。仍思歸託色身。加功用行。又見色陰已",
    "X16n0308_009:0303a24": "銷。無可依託故曰歸失故居。然既見色陰已銷。正",
    "X16n0308_009:0303b01": "好依色修習。以雖依無覆故也。既見受陰明白。正",
    "X16n0308_009:0303b02": "好進破受陰。以虗明非真故也。二俱不能。是曰智",
    "X16n0308_009:0303b03": "力衰微。以不達色陰空而不空。受陰有而不有義",
    "X16n0308_009:0303b04": "故。由此於兩楹中間。灰心泯志。故曰入中隳地。自",
    "X16n0308_009:0303b05": "是不見有一事可作。故曰迥無所見。此所起之見",
    "X16n0308_009:0303b06": "與前不同也。心中者。即指中隳心中。一事不作。望",
    "X16n0308_009:0303b07": "其有得。故曰生大枯渴。謂如枯待雨。如渴待水也。",
    "X16n0308_009:0303b08": "沉憶不散者。謂沉靜其心。憶念中隳之境。時刻不",
    "X16n0308_009:0303b09": "敢有放故。自謂沉憶之久。必有所得。渾忘本修三",
    "X16n0308_009:0303b10": "摩。故即將此以為勤精進相。此名修心等者。言色",
    "X16n0308_009:0303b11": "陰既盡。正好假託幻色。增修三摩。修治虗明之心。",
    "X16n0308_009:0303b12": "而乃無有了達之慧。致現大枯渴相。悟之則頓捨",
    "X16n0308_009:0303b13": "沉憶。還依本修。故曰無咎。非為聖證者。以不同聖",
    "X16n0308_009:0303b14": "證前後坐斷。中亦不立故。文缺覺了二句。亦譯者",
    "X16n0308_009:0303b15": "略也。二警迷顯害。",
    "X16n0308_009:0303b16": "若作聖解則有憶魔人其心腑旦夕撮心懸在一處。",
    "X16n0308_009:0303b17": "失於正受當從淪墜。",
    "X16n0308_009:0303b18": "前無新證。歸失故居。自謂前後坐斷。入中隳地。迥",
    "X16n0308_009:0303b19": "無所見。自謂中亦不立。一切時沉憶不散。自以為",
    "X16n0308_009:0303b20": "勤精進相。凡此皆為作聖解也。忘失本修。魔得其",
    "X16n0308_009:0303b21": "便。以類相致。故有憶魔入心。憶魔者。世間狷謹之",
    "X16n0308_009:0303b22": "人。遇事懸心抑鬱而死者。滯魄不生年老成魔故。",
    "X16n0308_009:0303b23": "入其心腑。拘其神識。故令旦夕撮心。謂從朝至暮",
    "X16n0308_009:0303b24": "拘促其心也。懸在一處者。謂繫於方寸。絲毫不敢",
    "X16n0308_009:0303c01": "放故。一味如此。故令失於正受。無慧自濟。當來必",
    "X16n0308_009:0303c02": "從淪墜。(問。致心一處。無事不辦。何故反失正受。答。此是開示初心。攝散心。看話頭語耳。已破",
    "X16n0308_009:0303c03": "色陰。不應泥此。況此乃魔力所攝。勿錯會也)修心無慧自失相竟",
    "X16n0308_009:0303c04": "四用心亡失恒審相二。一示相教悟。二警迷顯",
    "X16n0308_009:0303c05": "害。初。",
    "X16n0308_009:0303c06": "又彼定中諸善男子。見色陰銷受陰明白。慧力過定",
    "X16n0308_009:0303c07": "失於猛利。以諸勝性懷於心中自心已疑是盧舍那",
    "X16n0308_009:0303c08": "得少為足。此名用心亡失恒審溺於知見。悟則無咎。",
    "X16n0308_009:0303c09": "非為聖證。",
    "X16n0308_009:0303c10": "悟證境中亦應有勝相現前之語。慧力過定者。歡",
    "X16n0308_009:0303c11": "喜體任。忘其收攝故。忘其收攝。不知增修本定。不",
    "X16n0308_009:0303c12": "能透過此境。故云失於猛利。歡喜體任。一味尊重",
    "X16n0308_009:0303c13": "己靈。將謂自心有佛。故以勝性懷心。所謂太尊貴",
    "X16n0308_009:0303c14": "生是也。言勝性者。即指自心中佛心。既以此為懷。",
    "X16n0308_009:0303c15": "故於自心疑是舍那。又前於色陰盡時。十方洞開。",
    "X16n0308_009:0303c16": "無復幽黯。似是光明徧照。今又於自心中見諸佛",
    "X16n0308_009:0303c17": "心。合此二相。致有是疑。言已疑者。謂已起是疑。但",
    "X16n0308_009:0303c18": "少有未安耳。雖少有未安。然亦不思增修。故云得",
    "X16n0308_009:0303c19": "少為足。此名用心等者。謂偏用慧心。急於體任。亡",
    "X16n0308_009:0303c20": "失恒常審察自己分位。一味溺於悟證知見。致現",
    "X16n0308_009:0303c21": "斯相。悟則不溺。仍復增修本定。故曰無咎。受陰所",
    "X16n0308_009:0303c22": "覆。如鏡現相。故曰非為聖證。二警迷顯害。",
    "X16n0308_009:0303c23": "若作聖解則有下劣易知足魔入其心腑。見人自言",
    "X16n0308_009:0303c24": "我得無上第一義諦。失於正受當從淪墜。",
    "X16n0308_009:0304a01": "若作聖解者。自任舍那。執迷不返。雖少有未安。不",
    "X16n0308_009:0304a02": "復增修。以類相致。故有下劣易知足魔。入其心腑",
    "X16n0308_009:0304a03": "下劣易知足魔者。如世間無聞比丘見取外道等。",
    "X16n0308_009:0304a04": "死而不化年老成魔者皆是也。入其心腑。攝其精",
    "X16n0308_009:0304a05": "神。故令見人自言我得無上涅槃。第一義諦。此非",
    "X16n0308_009:0304a06": "果計果之餘習。假諸人而發洩其志故。失於正受",
    "X16n0308_009:0304a07": "者。心隨魔變。當從淪墜者。死墮三途。是可為魔王",
    "X16n0308_009:0304a08": "快心而賢聖悼歎也。用心亡失恒審相竟。",
    "X16n0308_009:0304a09": "五修行失於方便相二。一示相教悟。二警迷顯",
    "X16n0308_009:0304a10": "害。初。",
    "X16n0308_009:0304a11": "又彼定中諸善男子。見色陰銷受陰明白。新證未獲。",
    "X16n0308_009:0304a12": "故心已亡。歷覽二際自生艱險。於心忽然生無盡憂。",
    "X16n0308_009:0304a13": "如坐鐵床如飲毒藥。心不欲活。常求於人令害其命",
    "X16n0308_009:0304a14": "早取解脫。此名修行失於方便。悟則無咎。非為聖證。",
    "X16n0308_009:0304a15": "首四句可知。新證二句。古德皆謂與第三見同。愚",
    "X16n0308_009:0304a16": "則謂之半同半異。言半同者。新證未獲。即是前無",
    "X16n0308_009:0304a17": "新證。言半異者。前云歸失故居。是欲歸託色陰。加",
    "X16n0308_009:0304a18": "功用行。自覺色陰已盡。無可依託。此云故心已亡",
    "X16n0308_009:0304a19": "者。以前於色陰盡時。十方洞開。無復幽黯。似覺心",
    "X16n0308_009:0304a20": "光徧滿。然彼不過功用暫現。久自銷歇。今前境既",
    "X16n0308_009:0304a21": "已銷歇。而故心自然不復有矣。古德云。初見道者。",
    "X16n0308_009:0304a22": "見山不是山。水不是水。既見道後。山還是山。水還",
    "X16n0308_009:0304a23": "是水。即斯意耳。歷覽者。前後徧觀。二際者。過去際",
    "X16n0308_009:0304a24": "與未來際也。未來新證未獲。不知如何用功。過去",
    "X16n0308_009:0304b01": "故心已亡。恐其將有退失。故曰自生艱險。於心者。",
    "X16n0308_009:0304b02": "即於艱險心中。忽然生無盡憂者。未證則憂其無",
    "X16n0308_009:0304b03": "進。已證則憂其有退故。如坐鐵床者。涼則冰。熱則",
    "X16n0308_009:0304b04": "煎。喻坐臥不寧。如飲毒藥者。吞亦難。吐亦苦。喻飲",
    "X16n0308_009:0304b05": "食不安。心不欲活者。將謂死即無退。由是恨不速",
    "X16n0308_009:0304b06": "死。故求人害命。其意已速死離憂。故云早取解脫。",
    "X16n0308_009:0304b07": "此名修行等者。謂有心修行。失於方便智慧。超脫",
    "X16n0308_009:0304b08": "無路。致現斯相。悟之則故心已亡。正好捨舊趣新。",
    "X16n0308_009:0304b09": "新證未獲。正好增修本定故曰無咎。欲死求脫。明",
    "X16n0308_009:0304b10": "係謬誤。故曰非為聖證。二警迷顯害。",
    "X16n0308_009:0304b11": "若作聖解則有一分常憂愁魔入其心腑。手執刀劍",
    "X16n0308_009:0304b12": "自割其肉欣其捨壽。或常憂愁。走入山林不耐見人。",
    "X16n0308_009:0304b13": "失於正受當從淪墜。",
    "X16n0308_009:0304b14": "若作聖解者。以虗明為聖證。執捨命為解脫。魔得",
    "X16n0308_009:0304b15": "其便。以類相致。故有常憂愁魔入其心腑。常憂愁",
    "X16n0308_009:0304b16": "魔者。如世間深厭世故。無力超脫。憂鬱而死。滯魄",
    "X16n0308_009:0304b17": "不化。年老成魔者是也。入其心腑。濟其憂愁。故令",
    "X16n0308_009:0304b18": "自割其肉。欣其捨壽速死。此其甚者。或有微輕。惟",
    "X16n0308_009:0304b19": "是常懷憂愁。走入山林。深厭世故。不耐見人。此心",
    "X16n0308_009:0304b20": "神為魔習所熏也。不能自返。故致失於正受。唯習",
    "X16n0308_009:0304b21": "魔業。自然從淪墜。修行失於方便相竟。",
    "X16n0308_009:0304b22": "六輕安無慧自禁相二。一示相教悟。二警迷顯",
    "X16n0308_009:0304b23": "害。初。",
    "X16n0308_009:0304b24": "又彼定中諸善男子。見色陰銷受陰明白。處清淨中",
    "X16n0308_009:0304c01": "心安隱後忽然自有無限喜生。心中歡悅不能自止。",
    "X16n0308_009:0304c02": "此名輕安無慧自禁。悟則無咎。非為聖證。",
    "X16n0308_009:0304c03": "色銷受明同前。處清淨中者新證未獲。不以為艱。",
    "X16n0308_009:0304c04": "故心已亡。不以為險。但不知增修本定。惟是一味",
    "X16n0308_009:0304c05": "無事。宗家所謂墮在無事甲裏是也。清淨之久。內",
    "X16n0308_009:0304c06": "心寧謐。自覺安妥隱順。名為心安隱後。不知但是",
    "X16n0308_009:0304c07": "一時輕安。將謂得大自在。故忽然有無限喜生。無",
    "X16n0308_009:0304c08": "限喜生。其相云何。謂心中歡悅不能自止。此宗家",
    "X16n0308_009:0304c09": "之大忌也。此名輕安等者。謂清淨心中暫現輕安。",
    "X16n0308_009:0304c10": "無有智慧。不能自禁。致現斯相。悟之則不以為喜。",
    "X16n0308_009:0304c11": "急尋本修。故曰無咎。暫現不常。有類光影。故曰非",
    "X16n0308_009:0304c12": "為聖證。二警迷顯害。",
    "X16n0308_009:0304c13": "若作聖解則有一分好喜樂魔入其心腑。見人則笑。",
    "X16n0308_009:0304c14": "於衢路傍自歌自舞。自謂已得無礙解脫。失於正受",
    "X16n0308_009:0304c15": "當從淪墜。",
    "X16n0308_009:0304c16": "若作聖解者。以清淨為正定。以輕安為解脫。以歡",
    "X16n0308_009:0304c17": "喜為樂道。以類相致。故有好喜樂魔。入其心腑。好",
    "X16n0308_009:0304c18": "喜樂魔者如世間本無正知正見。妄自倨傲。托跡",
    "X16n0308_009:0304c19": "山水。猖狂而死。年老成魔之類。入其心腑。發其狂",
    "X16n0308_009:0304c20": "解。故令見人則笑。甚至於衢路傍自歌自舞。了無",
    "X16n0308_009:0304c21": "忌憚。其意葢是自謂已得無礙解脫。不自覺知。由",
    "X16n0308_009:0304c22": "此失於正受。死入魔屬。故云當從淪墜。輕安無慧",
    "X16n0308_009:0304c23": "自禁相竟。七見勝無慧自救相二。一示相教",
    "X16n0308_009:0304c24": "悟。二警迷顯害。初。",
    "X16n0308_009:0305a01": "又彼定中諸善男子。見色陰銷受陰明白。自謂已足",
    "X16n0308_009:0305a02": "忽有無端大我慢起。如是乃至慢與過慢及慢過慢",
    "X16n0308_009:0305a03": "或增上慢或卑劣慢一時俱發。心中尚輕十方如來。",
    "X16n0308_009:0305a04": "何況下位聲聞緣覺。此名見勝無慧自救。悟則無咎。",
    "X16n0308_009:0305a05": "非為聖證。",
    "X16n0308_009:0305a06": "見色陰銷。以為無妄不盡。見受陰明白。以為無真",
    "X16n0308_009:0305a07": "不圓。不知方是色開受現之相。故自謂已足。既自",
    "X16n0308_009:0305a08": "謂已足。將必以我為勝。故致忽有大我慢起。言我",
    "X16n0308_009:0305a09": "慢者。謂因我起慢。如言我即是佛等。故稱為大。若",
    "X16n0308_009:0305a10": "果有實證。則是有端起慢。今以無而計有。故云無",
    "X16n0308_009:0305a11": "端。依於此慢以為根本。如是乃至見劣計我勝。見",
    "X16n0308_009:0305a12": "等計我等。名之為慢。此但慢也。又復於等計我勝。",
    "X16n0308_009:0305a13": "於勝計我等。名為過慢。以過於前慢故。又復於勝",
    "X16n0308_009:0305a14": "計我勝。為慢過慢。以較前過慢。其慢更甚故。又復",
    "X16n0308_009:0305a15": "於未得者謂得。未證者言證。此則惟以增上心而",
    "X16n0308_009:0305a16": "慢他也。又復於彼有德有智。不敬不求。名卑劣慢。",
    "X16n0308_009:0305a17": "此則自甘卑劣。反以慢人也。古德云。七慢之中。惟",
    "X16n0308_009:0305a18": "缺邪慢。愚謂本非正知正見。而諸慢併發。即是邪",
    "X16n0308_009:0305a19": "慢。既七慢具足。無前無後。故云一時俱發。言俱發",
    "X16n0308_009:0305a20": "者但是心中俱有。遇境即現耳。心中下乃釋成俱",
    "X16n0308_009:0305a21": "發之義。言心中尚輕十方如來。何況如來以下諸",
    "X16n0308_009:0305a22": "位菩薩及小乘聲聞緣覺。則諸慢俱發可知。此名",
    "X16n0308_009:0305a23": "見勝等者。謂見己為勝。設以慧照。則一切諸法。一",
    "X16n0308_009:0305a24": "性平等。尚不見有一眾生可慢。何況於彼諸佛菩",
    "X16n0308_009:0305b01": "薩等而生慢心。特以無慧自救。致現斯相。悟之則",
    "X16n0308_009:0305b02": "不見己勝。諸慢併銷。故曰無咎。受陰暫發故曰非",
    "X16n0308_009:0305b03": "為聖證。二警迷顯害。",
    "X16n0308_009:0305b04": "若作聖解則有一分大我慢魔入其心腑。不禮塔廟。",
    "X16n0308_009:0305b05": "摧毀經像。謂檀越言此是金銅或是土木。經是樹葉",
    "X16n0308_009:0305b06": "或是氎華。肉身真常不自恭敬却崇土木實為顛倒。",
    "X16n0308_009:0305b07": "其深信者從其毀碎埋棄地中。疑誤眾生入無間獄。",
    "X16n0308_009:0305b08": "失於正受當從淪墜。",
    "X16n0308_009:0305b09": "若作勝解者。見勝不返。執迷不迴。以類相致。故有",
    "X16n0308_009:0305b10": "大我慢魔。入其心腑。言大我慢魔者。如見慢外道。",
    "X16n0308_009:0305b11": "死而不化。年老成魔者是也。入其心腑。資其邪慢。",
    "X16n0308_009:0305b12": "故令不禮塔廟。甚至摧毀經像。設遇檀越駭諫。而",
    "X16n0308_009:0305b13": "便謂言。此佛像者本是金銅所造。或是土木所成。",
    "X16n0308_009:0305b14": "此經法者本是貝葉所書或是[疊*毛]布所印。既屬無",
    "X16n0308_009:0305b15": "情。何有靈驗。設又問言。何者為佛。何者為法。而又",
    "X16n0308_009:0305b16": "謂言。現前肉身。既有覺知。恭敬保愛。即是真佛。即",
    "X16n0308_009:0305b17": "是常法。何乃不自恭敬。却去尊崇土木。捨近求遠。",
    "X16n0308_009:0305b18": "實為顛倒。此魔王借口於人。斷滅佛法。而欲昌其",
    "X16n0308_009:0305b19": "教也。檀越聞之。疑信交抱。其有深信者。聽從其言。",
    "X16n0308_009:0305b20": "毀碎經像。埋棄地中。此魔教陷入。致造阿鼻業也。",
    "X16n0308_009:0305b21": "據此則疑信交抱者。但受其疑。深信其言者。直遭",
    "X16n0308_009:0305b22": "其誤。故云疑誤眾生。疑者為地獄遠因。誤者為地",
    "X16n0308_009:0305b23": "獄近因。故總言入無間獄。聞其說者。尚致如此況",
    "X16n0308_009:0305b24": "復本人。自應失於正受。當從淪墜。(正脈問。祖師門下。呵佛罵祖。何",
    "X16n0308_009:0305c01": "以異此。答。祖師極欲人悟一性平等。心外無佛。剿絕佛見而已。豈真增長高慢。反失平等哉)。(○合轍問臨",
    "X16n0308_009:0305c02": "濟不禮祖塔。丹霞之燒木佛。德山說一大藏教如拭涕帛。嚴頭說祖師言句。是破草鞋。非大我慢乎。答。此",
    "X16n0308_009:0305c03": "為執外求而不達自心。執言教而不肯進修者。故作此峻厲之語而激之。實一片真慈。誰曰慢心。若使祖",
    "X16n0308_009:0305c04": "師真有慢心。則亦不免泥犁。況其他乎)。(○本疏問。此上所引諸老。何以知其不是魔入心腑耶。答。若固執",
    "X16n0308_009:0305c05": "此說。一向不歸。則是魔入心腑。而上之諸老。皆是行解相應。但一時應機語耳)。見勝無慧",
    "X16n0308_009:0305c06": "自救相竟。八因慧獲諸輕清相二。一示相教",
    "X16n0308_009:0305c07": "悟。二警迷顯害。初。",
    "X16n0308_009:0305c08": "又彼定中諸善男子。見色陰銷受陰明白。於精明中",
    "X16n0308_009:0305c09": "圓悟精理。得大隨順。其心忽生無量輕安。已言成聖",
    "X16n0308_009:0305c10": "得大自在。此名因慧獲諸輕清。悟則無咎。非為聖證。",
    "X16n0308_009:0305c11": "色銷受明。所見之境同前。精明即是自心。以眾生",
    "X16n0308_009:0305c12": "分中。無純真之心。即以識精元明為自心故。精理",
    "X16n0308_009:0305c13": "即是佛心。言佛心雖極精微。亦不離自心之中。此",
    "X16n0308_009:0305c14": "二句。仍是於自心中。見諸佛心。但變其文耳。自覺",
    "X16n0308_009:0305c15": "因該果海。果徹因源。因心果覺兩不相違。故曰得",
    "X16n0308_009:0305c16": "大隨順。回觀色陰既銷。超然無累。故於其心忽生",
    "X16n0308_009:0305c17": "無量輕安。現見受陰虗明。瑩然澄徹。故自己言成",
    "X16n0308_009:0305c18": "聖得大自在。此名因慧等者。謂因於精明心中。圓",
    "X16n0308_009:0305c19": "悟精理之慧。回觀色陰。現見受陰。獲諸輕安澄清",
    "X16n0308_009:0305c20": "之相。悟之則不以輕安自守。不以澄清自任。乘此",
    "X16n0308_009:0305c21": "圓悟之慧。增修本定。故曰無咎。正墮受區。故非聖",
    "X16n0308_009:0305c22": "證。二警迷顯害。",
    "X16n0308_009:0305c23": "若作聖解則有一分好輕清魔入其心腑。自謂滿足",
    "X16n0308_009:0305c24": "更不求進。此等多作無聞比丘。疑誤眾生墮阿鼻獄。",
    "X16n0308_009:0306a01": "失於正受當從淪墜。",
    "X16n0308_009:0306a02": "若作聖解者以悟慧為菩提。以輕清為涅槃。以類",
    "X16n0308_009:0306a03": "相致。故有好輕清魔入其心腑。好輕清魔者。如世",
    "X16n0308_009:0306a04": "不依正覺修三摩提。一向攝念靜坐。稍獲輕清。生",
    "X16n0308_009:0306a05": "自足想。死而不化。年老成魔者是也。入其心腑。持",
    "X16n0308_009:0306a06": "其神識。故令自謂滿足。更不求進。師心自是。不知",
    "X16n0308_009:0306a07": "近善知識。不聞勝妙之法。故曰此等多作無聞比",
    "X16n0308_009:0306a08": "丘。及於命終。覺無實證。毀傍正修無益。唱言佛法",
    "X16n0308_009:0306a09": "賺人。或聞而生疑。或直受其誤。成謗法因。斷菩提",
    "X16n0308_009:0306a10": "種。故曰墮無間獄。況復本人既已被魔所著。自應",
    "X16n0308_009:0306a11": "失於正受。自誤誤人豈不當從淪墜。因慧獲諸輕",
    "X16n0308_009:0306a12": "清相竟。九定心沉沒失照相二。一示相教悟。",
    "X16n0308_009:0306a13": "二警迷顯害。初。",
    "X16n0308_009:0306a14": "又彼定中諸善男子。見色陰銷受陰明白。於明悟中",
    "X16n0308_009:0306a15": "得虗明性其中忽然歸向永滅。撥無因果一向入空。",
    "X16n0308_009:0306a16": "空心現前乃至心生長斷滅解。○此名定心沉沒失",
    "X16n0308_009:0306a17": "於照應。○(按色陰十境。及受陰之前八後一。是處皆有此名等語。葢撮略其相而總言之。故皆",
    "X16n0308_009:0306a18": "依此以立科名。唯此科獨缺。或是筆授脫漏。今準前後。撮略本科中意而補足之。亦不敢自以為是。俟高明者",
    "X16n0308_009:0306a19": "更辨之。上下皆以圈隔之。使與佛語有別。令其知是補入。以避僭妄之罪)悟則無咎。非為",
    "X16n0308_009:0306a20": "聖證。",
    "X16n0308_009:0306a21": "首四句可知。上科云。於精明中圓悟精理。即是明",
    "X16n0308_009:0306a22": "悟。此則於明悟中體觀受陰。唯是虗明妄想。其所",
    "X16n0308_009:0306a23": "依之體。乃寂然不動之性。故曰得虗明性。認此為",
    "X16n0308_009:0306a24": "真。忘失本修。一味沉空。心相逈寂。故曰其中忽然",
    "X16n0308_009:0306b01": "歸向永滅。將謂即此便是。不假修為。故曰撥無因",
    "X16n0308_009:0306b02": "果。從此無佛可成。無生可度。故云一向入空。萬有",
    "X16n0308_009:0306b03": "到前。一空莫敵。故曰空心現前。空心現前。對境不",
    "X16n0308_009:0306b04": "生。乃至縱有心生。亦惟增長斷滅之解。(補云)此名定",
    "X16n0308_009:0306b05": "心等者。謂得虗明性。歸向永寂。未免沉沒越分。若",
    "X16n0308_009:0306b06": "能以觀慧照之。正是受陰將破時節。其奈失於照",
    "X16n0308_009:0306b07": "應。致現撥無因果等相。悟之則不滯永滅。不住空",
    "X16n0308_009:0306b08": "心。止觀雙流。受陰可破。故曰無咎。一合偏枯。不合",
    "X16n0308_009:0306b09": "中道。故云非為聖證。二警迷顯害。",
    "X16n0308_009:0306b10": "若作聖解則有空魔入其心腑。乃謗持戒名為小乘。",
    "X16n0308_009:0306b11": "菩薩悟空有何持犯。其人常於信心檀越飲酒噉肉",
    "X16n0308_009:0306b12": "廣行淫穢。因魔力故攝其前人不生疑謗。鬼心久入",
    "X16n0308_009:0306b13": "或食屎尿與酒肉等一種俱空。破佛律儀誤入人罪。",
    "X16n0308_009:0306b14": "失於正受當從淪墜。",
    "X16n0308_009:0306b15": "若作聖解者。執空為是。長滅不歸。一類相致。故有",
    "X16n0308_009:0306b16": "空魔入心。言空魔者如世纏空外道。死而不化。年",
    "X16n0308_009:0306b17": "老成魔者是也。入其心腑。資斷滅解。故令謗持戒",
    "X16n0308_009:0306b18": "為小乘。以悟空為菩薩。且言菩薩悟空有何持犯。",
    "X16n0308_009:0306b19": "設有信心檀越。素嫌僧倫酒肉淫穢。而其人偏常",
    "X16n0308_009:0306b20": "於彼飲酒噉肉廣行淫穢。自謂行於非道。通達佛",
    "X16n0308_009:0306b21": "道。因於魔附力故。攝其現前之人。謂是逆行。不生",
    "X16n0308_009:0306b22": "疑謗。不知其為魔所使耳。(愚親見一僧自稱洞下兒孫。常於施主家飲酒",
    "X16n0308_009:0306b23": "噉肉。而施主敬之如佛。及詢其所以教施主者。多分皆隨順婬穢。嗚呼魔入心腑。經有明證。而世多從之",
    "X16n0308_009:0306b24": "不疑。亦可怪矣)原屬滯魄之鬼。年老成魔。故無妨仍稱鬼",
    "X16n0308_009:0306c01": "心。入之既久。熏染已深。鬼習喜穢。故令食屎食尿",
    "X16n0308_009:0306c02": "與酒肉等。或亦因人為難。既悟空理。應淨穢俱空。",
    "X16n0308_009:0306c03": "既食酒肉。何不亦食屎尿。彼便淨穢俱食。而謂一",
    "X16n0308_009:0306c04": "種俱空。是人已自破佛律儀。而又以誤言入人於",
    "X16n0308_009:0306c05": "罪。自陷陷他。自應失於正受。當從淪墜。定心沉沒",
    "X16n0308_009:0306c06": "失照相竟。十定境安順入心相二。一示相教",
    "X16n0308_009:0306c07": "悟。二警迷顯害。初。",
    "X16n0308_009:0306c08": "又彼定中諸善男子。見色陰銷受陰明白。味其虗明",
    "X16n0308_009:0306c09": "深入心骨。其心忽有無限愛生。愛極發狂便為貪欲。",
    "X16n0308_009:0306c10": "此名定境安順入心。無慧自持誤入諸欲。悟則無咎。",
    "X16n0308_009:0306c11": "非為聖證。",
    "X16n0308_009:0306c12": "色銷受明。境同於前。味其虗明者。不知虗明是受",
    "X16n0308_009:0306c13": "陰相。極力研味。畢竟從何處起也。深入心骨者不",
    "X16n0308_009:0306c14": "知向性地追求。一味在方寸及骨節間跟究故。由",
    "X16n0308_009:0306c15": "此虗明內映方寸骨節。精瑩煥發。自覺安然順適。",
    "X16n0308_009:0306c16": "故於其心忽有無限愛生。愛極生潤。情動發狂。婬",
    "X16n0308_009:0306c17": "境現前。不能自持。故致便為貪欲。世之不知修心。",
    "X16n0308_009:0306c18": "惟思調養幻形。鮮有不墮於此者。此名定境等者",
    "X16n0308_009:0306c19": "謂定中研味虗明。內映心骨。安然順適之境。入於",
    "X16n0308_009:0306c20": "定心。愛極情狂。無慧自持。致有誤入諸欲之相。悟",
    "X16n0308_009:0306c21": "之則知是虗明。惟究實性。正是受陰將破之時。故",
    "X16n0308_009:0306c22": "曰無咎。縱使安順入心。遇境便墮。故曰非為聖證。",
    "X16n0308_009:0306c23": "二警迷顯害。",
    "X16n0308_009:0306c24": "若作聖解則有欲魔入其心腑。一向說欲為菩提道。",
    "X16n0308_009:0307a01": "化諸白衣平等行欲。其行淫者名持法子。神鬼力故",
    "X16n0308_009:0307a02": "於末世中攝其凡愚其數至百。如是乃至一百二百",
    "X16n0308_009:0307a03": "或五六百多滿千萬。魔心生厭離其身體。威德既無",
    "X16n0308_009:0307a04": "陷於王難。疑誤眾生入無間獄。失於正受當從淪墜。",
    "X16n0308_009:0307a05": "若作聖解者。不知身骨精瑩。為虗明內映之相。以",
    "X16n0308_009:0307a06": "肉團為主人。計身骨為家寶。認安順為受用。愛極",
    "X16n0308_009:0307a07": "成欲。以類相致。故有欲魔入心。言欲魔者。即欲頂",
    "X16n0308_009:0307a08": "大自在魔王也。觀下文曰神曰鬼。似是魔所使耳。",
    "X16n0308_009:0307a09": "入其心腑。增其欲念。故令一向說欲。謬謂生生不",
    "X16n0308_009:0307a10": "息。即常住菩提之道。化諸白衣平等行欲者。教以",
    "X16n0308_009:0307a11": "不分自他。不擇好醜。謬謂平等行欲。即菩薩行故。",
    "X16n0308_009:0307a12": "其有信其說者。依教行淫。名持法子。謬謂其能傳",
    "X16n0308_009:0307a13": "菩提法故。恐有問云。猥媟穢劣。不堪至此。人何信",
    "X16n0308_009:0307a14": "之。故曰神鬼力故。謂魔神魔鬼力也。然正像之際",
    "X16n0308_009:0307a15": "尚無此事。至於末世之中。攝其凡愚。其數竟至於",
    "X16n0308_009:0307a16": "百。如是由少及多。乃至一百二百。或至五百六百。",
    "X16n0308_009:0307a17": "甚至多滿千萬。雖是魔力所攝。亦由貪欲是人之",
    "X16n0308_009:0307a18": "所好故。魔入心腑。托以行欲。及乎身衰力微。則魔",
    "X16n0308_009:0307a19": "心生厭。離其身體。魔力既退。徒眾解散。故曰威德",
    "X16n0308_009:0307a20": "既無。舊事發覺。坐以扇眾。故致陷於王難。或疑之",
    "X16n0308_009:0307a21": "而謗正。或誤之而入邪。故云疑誤眾生。謗正入邪。",
    "X16n0308_009:0307a22": "皆為阿鼻之因。故致入無間獄。前功盡廢故云失",
    "X16n0308_009:0307a23": "於正受。後身必墮。故云當從淪墜。(正脈云。近世尚未見此。稍有陰",
    "X16n0308_009:0307a24": "似者。亦未能如是之盛。但佛言不妄。當來末法之深。想必有矣)中間所現魔相竟。",
    "X16n0308_009:0307b01": "四總結以示警囑。",
    "X16n0308_009:0307b02": "阿難。如是十種禪那現境。皆是受陰用心交互故現",
    "X16n0308_009:0307b03": "斯事。眾生頑迷不自忖量。逢此因緣迷不自識謂言",
    "X16n0308_009:0307b04": "登聖。大妄語成墮無間獄。○汝等亦當將如來語於",
    "X16n0308_009:0307b05": "我滅後傳示末法。徧令眾生開悟斯義。無令天魔得",
    "X16n0308_009:0307b06": "其方便。保持覆護成無上道。",
    "X16n0308_009:0307b07": "初出由警惕。○汝等下。囑令傳護。正脈云。此科全",
    "X16n0308_009:0307b08": "同色陰。然此之十種。魔事已成。非但如前。方為引",
    "X16n0308_009:0307b09": "發之端。亦但言魔以類至。而不歷言天魔飛精。據",
    "X16n0308_009:0307b10": "此則無令天魔得便之語。與前科稍異。前以若不",
    "X16n0308_009:0307b11": "預防。恐天魔得便而入。故教以宣示斯義無令得",
    "X16n0308_009:0307b12": "便。此以天魔得便。驅使十魔來惱。故教以徧令開",
    "X16n0308_009:0307b13": "悟。無令得便遣使。總結受陰魔相竟。",
    "X16n0308_009:0307b14": "三想陰魔相四。一始修未破想陰。二終破顯露",
    "X16n0308_009:0307b15": "妄源。三中間所現魔相。四總結以示警囑。初。",
    "X16n0308_009:0307b16": "阿難。彼善男子修三摩提受陰盡者雖未漏盡。心離",
    "X16n0308_009:0307b17": "其形如鳥出籠。已能成就從是凡身上歷菩薩六十",
    "X16n0308_009:0307b18": "聖位。得意生身隨往無礙。譬如有人熟寐寱言。是人",
    "X16n0308_009:0307b19": "雖則無別所知其言已成音韻倫次。令不寐者咸悟",
    "X16n0308_009:0307b20": "其語。此則名為想陰區宇。",
    "X16n0308_009:0307b21": "彼善男子。亦指透過前境之人。備經不備經等。亦",
    "X16n0308_009:0307b22": "同前說。透過前境。仍復精研。故曰修三摩提。此中",
    "X16n0308_009:0307b23": "修三摩提。望受陰為終修。望想陰為初修也。永絕",
    "X16n0308_009:0307b24": "前之十心。虗明漸銷。名為受陰盡者。受陰雖盡。猶",
    "X16n0308_009:0307c01": "為想陰所覆。故未漏盡。而言雖者。亦有似盡意故。",
    "X16n0308_009:0307c02": "心離其形者。以無受陰。即無領衲。不復攬塵成根。",
    "X16n0308_009:0307c03": "親見離根之體。恐猶未明。故又以如鳥出籠喻之。",
    "X16n0308_009:0307c04": "葢以鳥喻離根之體。籠喻所結之根也。既得離根",
    "X16n0308_009:0307c05": "之體。似得漏盡勝用。故云已能成就等。謂已能從",
    "X16n0308_009:0307c06": "博地凡夫。由三漸次。上歷諸位菩薩。乃至第六十",
    "X16n0308_009:0307c07": "妙覺聖位。以彼所有身相功德。皆能現故。所謂能",
    "X16n0308_009:0307c08": "現者。非是實證上合下同。故曰得意生身。三種中",
    "X16n0308_009:0307c09": "應是覺法自性性意生身。以離根之體。即是第八",
    "X16n0308_009:0307c10": "本識。一切諸法。皆依此識變現。既得此識。即能覺",
    "X16n0308_009:0307c11": "了一切諸法自性如幻。以唯識變故。故知此是覺",
    "X16n0308_009:0307c12": "了諸法自性性意生身也。得此身已。不惟能現。且",
    "X16n0308_009:0307c13": "能普入諸剎。故云隨往無礙。恐猶未明。故以譬如",
    "X16n0308_009:0307c14": "有人等喻之。熟寐睡深也。寱言夢語也。不云極醒",
    "X16n0308_009:0307c15": "朗言。而云熟寐寱言者。以有想陰所覆。非實證。唯",
    "X16n0308_009:0307c16": "意生故。無別所知者。謂但唯寱言。而於所說之事。",
    "X16n0308_009:0307c17": "無復別有所知。喻想陰未盡者。雖現聖現凡。唯是",
    "X16n0308_009:0307c18": "意生。而於上合下同。實未親證故。其言已成音韻",
    "X16n0308_009:0307c19": "倫次等。謂雖無所知。而其所說之言。已成音韻可",
    "X16n0308_009:0307c20": "聽。已有倫次可別。令現前不寐之人。皆能明悟其",
    "X16n0308_009:0307c21": "語。喻想陰未盡者。雖非實證合同。而其所現儼有",
    "X16n0308_009:0307c22": "身相可見。凡位聖位可別。令彼實證者。咸知其所",
    "X16n0308_009:0307c23": "現不誤。既所現不誤。而又未得實證。明是想陰所",
    "X16n0308_009:0307c24": "覆。故曰此則名為想陰區宇。二終破顯露妄源。",
    "X16n0308_009:0308a01": "若動念盡浮想銷除。於覺明心如去塵垢。一倫生死",
    "X16n0308_009:0308a02": "首尾。圓照名想陰盡。是人則能超煩惱濁。觀其所由",
    "X16n0308_009:0308a03": "融通妄想以為其本。",
    "X16n0308_009:0308a04": "動念者。即指第八識中所含六識種子。以有微細",
    "X16n0308_009:0308a05": "動相。故以動念稱之。動必有想。即是根本想陰。六",
    "X16n0308_009:0308a06": "識浮想。皆以此想起故。此想既盡。六識中枝末浮",
    "X16n0308_009:0308a07": "想。無所從起。故云浮想銷除。覺明心即指第八本",
    "X16n0308_009:0308a08": "識。以帶妄故不言妙覺明心。動念既盡浮想不生",
    "X16n0308_009:0308a09": "故云如去塵垢。葢以識性覺明如鏡。六識浮想如",
    "X16n0308_009:0308a10": "塵。微細動相如垢也。一倫生死者。謂十二類生。一",
    "X16n0308_009:0308a11": "類一類所有生死。以倫即是類故。首尾圓照者。謂",
    "X16n0308_009:0308a12": "首從卵生。尾至非無想生。皆能圓照。以覺明現前。",
    "X16n0308_009:0308a13": "生死根元。從此披露。如後文云。見諸十方十二眾",
    "X16n0308_009:0308a14": "生。畢殫其類是也。然類生生死根元。即是行陰。行",
    "X16n0308_009:0308a15": "陰既現。則是超出想陰。故曰名想陰盡。按耳根圓",
    "X16n0308_009:0308a16": "通。此當覺所覺空。(言前於聞所聞盡時覺得有箇聞所聞盡。宛而有箇能覺之心。",
    "X16n0308_009:0308a17": "即是第八識中六識種子微細動相。今想陰既盡。微細動相亦無。故能覺與所覺而俱空矣。所以不能復",
    "X16n0308_009:0308a18": "真者。以猶為管陰所覆故)超煩惱濁者此經惱濁。以根塵織成",
    "X16n0308_009:0308a19": "六識為體。如前惱濁文云。又汝心中。憶識誦習。離",
    "X16n0308_009:0308a20": "塵無相。離覺無性。相織妄成。名煩惱濁。今以動念",
    "X16n0308_009:0308a21": "既盡。浮想銷除。想除識空。故能超越。超越之後。回",
    "X16n0308_009:0308a22": "觀想陰之所由生。蓋即第八識所含六識種子微",
    "X16n0308_009:0308a23": "細動相。融即未分。體通六識。故曰融通妄想。枝末",
    "X16n0308_009:0308a24": "浮想。皆依此起。故曰以為其本。",
    "X16n0308_009:0308b01": "三中間所現魔相十。一怪鬼年老成魔相。二魃",
    "X16n0308_009:0308b02": "鬼年老成魔相。三魅鬼年老成魔相。四蠱鬼年老",
    "X16n0308_009:0308b03": "成魔相。五厲鬼年老成魔相。六大力鬼老成魔相。",
    "X16n0308_009:0308b04": "七鬼神年老成魔相。八精魅年老成魔相。九氣靈",
    "X16n0308_009:0308b05": "年老成魔相。十自在天魔所使相。初四。一致",
    "X16n0308_009:0308b06": "魔得便。二附人來惑。三受惑成咎。四出名警悟。",
    "X16n0308_009:0308b07": "初。",
    "X16n0308_009:0308b08": "阿難。彼善男子。受陰虗妙不遭邪慮圓定發明。三摩",
    "X16n0308_009:0308b09": "地中心愛圓明。銳其精思貪求善巧。爾時天魔候得",
    "X16n0308_009:0308b10": "其便。",
    "X16n0308_009:0308b11": "彼善男子。即指前來已破受陰者言。受陰二字。仍",
    "X16n0308_009:0308b12": "取未破之名。以離此無可稱故。虗妙二字。乃加以",
    "X16n0308_009:0308b13": "已破之號。以假名為陰。實無所覆名虗。唯有正受。",
    "X16n0308_009:0308b14": "不受餘受名妙也。不受餘受。故不遭十種邪慮。謂",
    "X16n0308_009:0308b15": "受魔中十相。實無所覆。故惟覺圓定發明。謂於圓",
    "X16n0308_009:0308b16": "通妙定中。發起神通變化之明。如前云。已能成就",
    "X16n0308_009:0308b17": "從凡至聖意生無礙是也。雖見此相。若仍依本修。",
    "X16n0308_009:0308b18": "驀直前去。則想陰可進破矣。乃忽爾心愛圓明。謂",
    "X16n0308_009:0308b19": "於圓定發明境上心生愛慕。即計為聖證意也。計",
    "X16n0308_009:0308b20": "為聖證。必至銳其精思。貪求善巧。銳其精思者。謂",
    "X16n0308_009:0308b21": "勇銳其志。精進思惟。貪求善巧者。謂貪求變化。更",
    "X16n0308_009:0308b22": "進善巧故。爾時天魔候得其便者。設若一向住三",
    "X16n0308_009:0308b23": "摩地。則見與見緣并所想相。如虗空華。本無所有。",
    "X16n0308_009:0308b24": "不唯無魔。即有魔亦惟候之而已。只緣有愛有思",
    "X16n0308_009:0308c01": "有求。天魔乘隙可惑。故云得便。而言候者。顯定益",
    "X16n0308_009:0308c02": "深而魔益怖故。二附人來惑。",
    "X16n0308_009:0308c03": "飛精附人口說經法。其人不覺是其魔著自言謂得",
    "X16n0308_009:0308c04": "無上涅槃。來彼求巧善男子處敷座說法。其形斯須",
    "X16n0308_009:0308c05": "或作比丘令彼人見。或為帝釋或為婦女或比丘尼。",
    "X16n0308_009:0308c06": "或寢暗室身有光明。",
    "X16n0308_009:0308c07": "飛精附人者。非是身附。但飛其精氣以附其身故。",
    "X16n0308_009:0308c08": "不附本人而附旁人者。正脈云。受陰盡者。不能入",
    "X16n0308_009:0308c09": "其心腑。故假旁人惑之。轉令自亂耳。口說經法者。",
    "X16n0308_009:0308c10": "由精附力。資其邪慧。便能口說相似經法。非真能",
    "X16n0308_009:0308c11": "說佛法。若真能說佛法。即非魔矣。其人素不能說。",
    "X16n0308_009:0308c12": "一旦能說。即應覺知。乃竟不覺是其魔著。而反自",
    "X16n0308_009:0308c13": "言我能說法。謂得無上涅槃。又復隨其邪精所轉。",
    "X16n0308_009:0308c14": "來彼求巧善男子處。葢欲設方詃惑之耳。敷座說",
    "X16n0308_009:0308c15": "法者。應其所求。為說善巧示現神通法故。徒說無",
    "X16n0308_009:0308c16": "憑。故又於斯須現相惑之。斯須少時也。或作比丘",
    "X16n0308_009:0308c17": "者。投其所好。先為現同類之身。令彼人見者。不見",
    "X16n0308_009:0308c18": "不足以取信故。或為帝釋及女尼者。顯其神異。次",
    "X16n0308_009:0308c19": "與現異類之身。不言令彼人見者。例上可知故。或",
    "X16n0308_009:0308c20": "寢暗室。身有光明者。竦其必信。以其心愛圓明故",
    "X16n0308_009:0308c21": "也。起信云。座中或現端正男女等相。又云或現天",
    "X16n0308_009:0308c22": "像。菩薩像。亦作如來像等。但彼乃魔自來現。此乃",
    "X16n0308_009:0308c23": "附人轉現。又彼但見所現之相。不見魔之本身。或",
    "X16n0308_009:0308c24": "可有疑。此則親見其人。斯須變化如此。非有深定",
    "X16n0308_009:0309a01": "妙慧。鮮有不被其惑者。三受惑成咎。",
    "X16n0308_009:0309a02": "是人愚迷惑為菩薩。信其教化搖蕩其心破佛律儀",
    "X16n0308_009:0309a03": "潛行貪欲。口中好言灾祥變異。或言如來某處出世。",
    "X16n0308_009:0309a04": "或言劫火或說刀兵恐怖於人。令其家資無故耗散。",
    "X16n0308_009:0309a05": "忘其本修曰愚。不辨邪正曰迷。見其說法現身。謂",
    "X16n0308_009:0309a06": "是圓通勝用。故惑為菩薩。既已信其教化。必以艶",
    "X16n0308_009:0309a07": "色美聲。搖蕩其心。因而破佛律儀。與諸魔人。潛行",
    "X16n0308_009:0309a08": "貪欲。此正中魔王之計。葢由行人因戒生定。因定",
    "X16n0308_009:0309a09": "發慧。策修既精。魔宮欲震。故致魔精附人。乘便來",
    "X16n0308_009:0309a10": "惑。本為破其律儀壞其定慧。衲為魔侶。魔宮奠安。",
    "X16n0308_009:0309a11": "若具正知正見者。此正可為驗魔之要。以大凡誘",
    "X16n0308_009:0309a12": "淫破戒。任其神變。總為魔業。依本修治。不久散壞。",
    "X16n0308_009:0309a13": "今既惑為菩薩。正慧先壞。搖蕩其心。本定又失。潛",
    "X16n0308_009:0309a14": "行貪欲。律儀全廢。惜乎魔王得計。而行人之寶覺",
    "X16n0308_009:0309a15": "全身從此隳矣。此且明自受其害。口中好言等。乃",
    "X16n0308_009:0309a16": "更明世受其惑也。灾謂咎徵。祥謂休徵。變異者。此",
    "X16n0308_009:0309a17": "二皆非常事故。然子不語怪。佛不重神。而彼獨好",
    "X16n0308_009:0309a18": "言灾祥變異。怪鬼餘習。固如是也。或言如來某處",
    "X16n0308_009:0309a19": "出世。教以懷資而往。此好言祥徵也。或言此處將",
    "X16n0308_009:0309a20": "遇劫火。大三災起。或言此處當有刀兵。小三災動",
    "X16n0308_009:0309a21": "恐怖於人。教以捨家而逃。此好言咎徵也。世間愚",
    "X16n0308_009:0309a22": "迷。不辨真偽。聞某處有佛。則傾資求其接引。聞劫",
    "X16n0308_009:0309a23": "火刀兵。則罄家乞以救脫。故曰令其家資無故耗",
    "X16n0308_009:0309a24": "散。前云末法之中多此妖邪。熾盛世間。詃惑無識",
    "X16n0308_009:0309b01": "恐令失心。所過之處其家耗散。亦大同此意。",
    "X16n0308_009:0309b02": "四出名警悟。",
    "X16n0308_009:0309b03": "此名怪鬼年老成魔惱亂是人。厭足心生去彼人體。",
    "X16n0308_009:0309b04": "弟子與師俱陷王難。汝當先覺不入輪迴。迷惑不知",
    "X16n0308_009:0309b05": "墮無間獄。",
    "X16n0308_009:0309b06": "前云。若於本因。貪物為罪。是人罪畢。遇物成形。名",
    "X16n0308_009:0309b07": "為怪鬼。年老成魔者。作鬼既久。通力殊勝。兼知修",
    "X16n0308_009:0309b08": "有漏福。天魔收為伴侶。亦天魔攝。惱亂是人者。非",
    "X16n0308_009:0309b09": "精附彼。惱亂是修禪人故。厭足心生者。所附之人。",
    "X16n0308_009:0309b10": "色力衰微。故魔心生厭。所惱之人。定慧俱失。故魔",
    "X16n0308_009:0309b11": "心生足。既厭且足。故去彼人體。而不附之。魔既不",
    "X16n0308_009:0309b12": "附。即無威德。執法者坐以扇惑眾心。株連餘黨。故",
    "X16n0308_009:0309b13": "曰弟子與師俱陷王難。言弟子者。不惟修禪之人。",
    "X16n0308_009:0309b14": "而修禪之人亦在其中。按阿難此時。位在二果。受",
    "X16n0308_009:0309b15": "陰尚未盡破。況復想陰。將來進修圓通。此境必有。",
    "X16n0308_009:0309b16": "故教以汝當先覺。謂不待魔來。應先覺悟。離愛離",
    "X16n0308_009:0309b17": "思離求。一味策修。窮盡想元。一倫生死。首尾圓照。",
    "X16n0308_009:0309b18": "自然不入輪迴。而天魔束手矣。若魔尚未來。而先",
    "X16n0308_009:0309b19": "自迷惑。及其已來。而猶故不知。不惟輪迴不出。且",
    "X16n0308_009:0309b20": "當墮無間獄。可不慎哉。(孤山云。受開以後。上歷聖位。應無墮義。正脈云。彼特",
    "X16n0308_009:0309b21": "領佛上歷聖位一語而遂違佛二十八俱墮無間之明言。依正脈意。乃謂權漸教中。歷位取證無退。如",
    "X16n0308_009:0309b22": "走者。登山。遲則遲矣。有升無墜。圓頓教中。一超直入有退。如飛者登山。速則速矣。升墜無定。愚己向著經。",
    "X16n0308_009:0309b23": "從不敢指摘古德。論其得失。今以二師所說。俱違教旨。因不避口業。略為辨正。非好也。不得已也。請試",
    "X16n0308_009:0309b24": "論之。詳孤山言無墮者。特由未了上歷聖位之語。然前云已能成就。從是凡身。上歷菩薩六十聖位。乃是",
    "X16n0308_009:0309c01": "約受陰開後。得意生身隨意顯現。如來喻為夢中寱語。已自可見。正脈批其違佛明言誠是。而謂其領佛",
    "X16n0308_009:0309c02": "上歷聖位之語者非是。以彼實未能領也。然正脈謂權漸教中。經劫取證無墮。而身子六心墮落。塵劫聲",
    "X16n0308_009:0309c03": "聞。非權漸教中意乎。又謂圓頓教中。一超直入有墮。而善財一生事書。龍女當下成佛。非圓頓教中意乎。",
    "X16n0308_009:0309c04": "依自語則與教意。相違。依教意則自語非是。葢二師總以悟證與修證不分。理銷與事銷俱迷。徒費辨論。",
    "X16n0308_009:0309c05": "終不極成。或問汝意云何。答。後云理則頓悟。乘悟併銷。事非頓除。因次第盡。按此中破色陰。乃在動靜不",
    "X16n0308_009:0309c06": "生之時。破受陰。乃在聞所聞盡之時。破想陰。乃在覺所覺空之時。破行陰乃在空所空滅之時。破識陰。乃",
    "X16n0308_009:0309c07": "在寂滅現前之時。所謂乘悟併銷是也。然既在解結之時。方是修圓通之際。起心動念。便有魔生。安得",
    "X16n0308_009:0309c08": "無墮。是知圓頓教中。初心有墮。即前所云此根初解先得人空。空性圓明。成法解脫。解脫法已。俱空不生。",
    "X16n0308_009:0309c09": "唯是悟證而已。至於圓通已後。隨所發行。安立聖位。仍是依前所悟之理。重起事造之修。以萬行之砥硎。",
    "X16n0308_009:0309c10": "利未磨之智刃。於前所空色等五陰。一一從頭體驗於一切時一切處。無不相應。所謂因次第盡是也。然",
    "X16n0308_009:0309c11": "既住圓通之後。乃是從乾慧心中中流入之行。無修而修。修即無修。安得有墮。是知圓頓教中悟後修位",
    "X16n0308_009:0309c12": "無墮。華嚴云。發心究竟二不別。如是二心先心難。亦略示此義。若夫權漸教中。不惟初心有墮。凡未到不",
    "X16n0308_009:0309c13": "退位者皆有墮也)怪鬼年老成魔相竟。二魃鬼年老成",
    "X16n0308_009:0309c14": "魔相四。一致魔得便。二附人來惑。三受惑成咎。",
    "X16n0308_009:0309c15": "四出名警悟。初。",
    "X16n0308_009:0309c16": "阿難。又善男子受陰虗妙不遭邪慮圓定發明。三摩",
    "X16n0308_009:0309c17": "地中心愛遊蕩。飛其精思貪求經歷。爾時天魔候得",
    "X16n0308_009:0309c18": "其便。",
    "X16n0308_009:0309c19": "前四句準前可知。前云得意生身。隨往無礙。有遊",
    "X16n0308_009:0309c20": "蕩義。不知其猶為想陰所覆。但如夢中寱語。起心",
    "X16n0308_009:0309c21": "愛之。即此便為致魔之端。以既愛遊蕩。必致飛動",
    "X16n0308_009:0309c22": "其心。精進思惟。貪求經歷者。貪求神通。周徧經歷",
    "X16n0308_009:0309c23": "更勝於前故。末二句亦准前可知。二附人來惑。",
    "X16n0308_009:0309c24": "飛精附人口說經法。其人亦不覺知魔著亦言自得",
    "X16n0308_009:0310a01": "無上涅槃。來彼求遊善男子處敷座說法。自形無變。",
    "X16n0308_009:0310a02": "其聽法者忽自見身坐寶蓮華。全體化成紫金光聚。",
    "X16n0308_009:0310a03": "一眾聽人各各如是得未曾有。",
    "X16n0308_009:0310a04": "飛精二句謂飛其精氣。轉附旁人。口說相似經法。",
    "X16n0308_009:0310a05": "扇惑眾心。使行人聞之也。其人二句謂亦如前之",
    "X16n0308_009:0310a06": "不覺魔著。亦如前之未得謂為得也。來彼求遊處",
    "X16n0308_009:0310a07": "者。亦是邪精所轉。應求而來。敷座說法者。欲以惑",
    "X16n0308_009:0310a08": "亂其心。為說神通妙用最勝遊歷法故。自形無變",
    "X16n0308_009:0310a09": "者。不同前之斯須變易。意欲顯其無作無為。而妙",
    "X16n0308_009:0310a10": "用自具故。其聽法者。不專指於行人。葢凡有在座",
    "X16n0308_009:0310a11": "者皆是也。坐寶蓮華者。座同佛座。體化金聚者。身",
    "X16n0308_009:0310a12": "同佛身。既座同佛座。身同佛身。則不離本處而徧",
    "X16n0308_009:0310a13": "至十方。自覺可希冀矣。一眾三句。謂一座之眾。聽",
    "X16n0308_009:0310a14": "法之人。各各自見如是。咸慶得未曾有。",
    "X16n0308_009:0310a15": "三受惑成咎。",
    "X16n0308_009:0310a16": "是人愚迷惑為菩薩。婬逸其心破佛律儀潛行貪欲。",
    "X16n0308_009:0310a17": "口中好言諸佛應世。某處某人當是某佛化身來此。",
    "X16n0308_009:0310a18": "某人即是某菩薩等來化人間。其人見故心生傾渴。",
    "X16n0308_009:0310a19": "邪見密興種智銷滅。",
    "X16n0308_009:0310a20": "愚迷同前。見其自能說法。又見聽眾獲益。故惑為",
    "X16n0308_009:0310a21": "菩薩。既信其人。必受其教。先以婬境相鈎。而縱逸",
    "X16n0308_009:0310a22": "其心。次以戒律無憑。而誹破其儀。終以貪著欲樂。",
    "X16n0308_009:0310a23": "而潛行其事。惜乎昔為佛子。而今為魔民矣。此亦",
    "X16n0308_009:0310a24": "且明自受其害。口中好言等。乃兼明世受其惑。諸",
    "X16n0308_009:0310b01": "佛出世。如優曇華。好言諸佛應世。亦屬妄誕。且指",
    "X16n0308_009:0310b02": "出某處某人當是某佛。此又妄之至而誕之極也。",
    "X16n0308_009:0310b03": "稍有正見者。必不至受其惑矣。言是化身來此者。",
    "X16n0308_009:0310b04": "正是遊歷之事。葢為貪求遊歷者說故。有佛出世。",
    "X16n0308_009:0310b05": "必有菩薩相隨輔化。故又指定某人即是某菩薩",
    "X16n0308_009:0310b06": "等。來化人間。原魔意葢為顯其言確事的。令人易",
    "X16n0308_009:0310b07": "信也。其人見故等者。其人指所指之人。因彼指其",
    "X16n0308_009:0310b08": "為佛為菩薩等。不自量德。將謂蒙記。故見之心生",
    "X16n0308_009:0310b09": "傾渴。日親日近。時熏時染。故致邪見密與。邪風日",
    "X16n0308_009:0310b10": "扇。正見日晦。故令種智銷滅。惜乎佛種斷滅。而地",
    "X16n0308_009:0310b11": "獄苗徧矣。四出名警悟。",
    "X16n0308_009:0310b12": "此名魃鬼年老成魔惱亂是人。厭足心生去彼人體。",
    "X16n0308_009:0310b13": "弟子與師俱陷王難。汝當先覺不入輪迴。迷惑不知",
    "X16n0308_009:0310b14": "墮無間獄。",
    "X16n0308_009:0310b15": "前云。若於本因。貪色為罪。是人罪畢。遇風成形。名",
    "X16n0308_009:0310b16": "為魃鬼。餘皆準上可知。魃鬼年老成魔相竟。",
    "X16n0308_009:0310b17": "三魅鬼年老成魔相四。一致魔得便。二附人來",
    "X16n0308_009:0310b18": "惑。三受惑成咎。四出名警悟。初。",
    "X16n0308_009:0310b19": "又善男子受陰虗妙不遭邪慮圓定發明。三摩地中",
    "X16n0308_009:0310b20": "心愛綿[泳永+曶]。澄其精思貪求契合。爾時天魔候得其便。",
    "X16n0308_009:0310b21": "首四句準前可知。心愛綿[泳永+曶]者。正以不遭那慮。自",
    "X16n0308_009:0310b22": "覺定心綿密。圓定發明。自覺妙用[泳永+曶]合。(謂[泳永+曶]合菩薩上同下",
    "X16n0308_009:0310b23": "合之德也)由此於三摩地中。心起愛慕。即此便為招魔",
    "X16n0308_009:0310b24": "之故。以既愛綿[泳永+曶]。必至澄凝其心。精進思惟。以雖",
    "X16n0308_009:0310c01": "覺定心綿密。妙用[泳永+曶]合。恐非真實。必欲貪求契合",
    "X16n0308_009:0310c02": "真實圓通體用。然此心固善。但有愛有思有求。則",
    "X16n0308_009:0310c03": "是自開其釁。宜乎其魔王得便矣。二附人來惑。",
    "X16n0308_009:0310c04": "飛精附人口說經法。其人實不覺知魔著亦言自得",
    "X16n0308_009:0310c05": "無上涅槃。來彼求合善男子處敷座說法。其形及彼",
    "X16n0308_009:0310c06": "聽法之人外無遷變。令其聽者未聞法前心自開悟。",
    "X16n0308_009:0310c07": "念念移易。或得宿命。或有他心。或見地獄。或知人間",
    "X16n0308_009:0310c08": "好惡諸事。或口說偈。或自誦經。各各歡娛得未曾有。",
    "X16n0308_009:0310c09": "飛精附人等同前。求合男子。即指上貪求契合人",
    "X16n0308_009:0310c10": "也。敷座說法者。應即為說相似契合圓通體用法",
    "X16n0308_009:0310c11": "故。第二魔中。第一附人令自變形。第二附人令他",
    "X16n0308_009:0310c12": "變形。今則其形及彼聽法之人。外相皆無遷變。原",
    "X16n0308_009:0310c13": "魔意葢為顯示即凡即聖。相似體用綿[泳永+曶]義也。心",
    "X16n0308_009:0310c14": "自開悟者。相似得圓通體。念念移易者。相似得圓",
    "X16n0308_009:0310c15": "通用。或得宿命者。知過去事。或有他心者。知他心",
    "X16n0308_009:0310c16": "境。或見地獄者。了極苦之情況。或見人間等。識趣",
    "X16n0308_009:0310c17": "向之岐途。此皆相似[泳永+曶]合凡心。或口說偈者。自能",
    "X16n0308_009:0310c18": "口說偈讚。或自誦經者。自能背誦經言。此皆相似",
    "X16n0308_009:0310c19": "[泳永+曶]合聖心。合聖合凡。略有似於上合下同。自謂已",
    "X16n0308_009:0310c20": "得。故各各歡娛。自他同慶。故得未曾有。",
    "X16n0308_009:0310c21": "三受惑成咎。",
    "X16n0308_009:0310c22": "是人愚迷惑為菩薩。綿愛其心破佛律儀潛行貪欲。",
    "X16n0308_009:0310c23": "口中好言佛有大小。某佛先佛某佛後佛。其中亦有",
    "X16n0308_009:0310c24": "真佛假佛男佛女佛。菩薩亦然。其人見故洗滌本心",
    "X16n0308_009:0311a01": "易入邪悟。",
    "X16n0308_009:0311a02": "愚迷之義。亦同前可知。但見其無端便能說法。無",
    "X16n0308_009:0311a03": "端令人開悟等。由此惑為菩薩。既已惑為菩薩。必",
    "X16n0308_009:0311a04": "至纏綿親愛。密結其心。信其教而破佛律儀。行其",
    "X16n0308_009:0311a05": "事而潛行貪欲。此亦自受其害。口中好言等。乃世",
    "X16n0308_009:0311a06": "受其惑。未至覺圓。不得稱佛。既稱為佛。則無大小。",
    "X16n0308_009:0311a07": "而言佛有大小者。其意以欲頂魔王為大佛。怪等",
    "X16n0308_009:0311a08": "十魔為小佛也。佛佛道同。古今一致。忘跡論佛。即",
    "X16n0308_009:0311a09": "無先後。而言某佛先佛。其佛後佛者。其意以怪魃",
    "X16n0308_009:0311a10": "二魔先現為先佛。蠱等七魔後現為後佛也。妄盡",
    "X16n0308_009:0311a11": "真極。乃名為佛。既名為佛。即無真假。而言真佛假",
    "X16n0308_009:0311a12": "佛者。意指過去佛像。無言無說為假佛。現前肉身",
    "X16n0308_009:0311a13": "敷座說法為真佛。情欲都盡。因目為佛。既目為佛。",
    "X16n0308_009:0311a14": "豈有男女。而言男佛女佛者。意指魔精所附。行欲",
    "X16n0308_009:0311a15": "無厭為男佛。受其欲者。承順魔意為女佛。且又以",
    "X16n0308_009:0311a16": "受化男女。倣行欲事。即是菩薩。故曰菩薩亦然。前",
    "X16n0308_009:0311a17": "云其行淫者名持法子。亦斯意耳。其人見故等者。",
    "X16n0308_009:0311a18": "謂因其所說。洗滌本所修心。改行魔業。邪悟易得",
    "X16n0308_009:0311a19": "成就。蓋由向所修習資發故也。四出名警悟。",
    "X16n0308_009:0311a20": "此名魅鬼年老成魔惱亂是人。厭足心生去彼人體。",
    "X16n0308_009:0311a21": "弟子與師俱陷王難。汝當先覺不入輪迴。迷惑不知",
    "X16n0308_009:0311a22": "墮無間獄。",
    "X16n0308_009:0311a23": "前云若於本因。貪惑為罪。是人罪畢。遇畜成形。名",
    "X16n0308_009:0311a24": "為魅鬼。餘准上。魅鬼年老成魔相竟。",
    "X16n0308_009:0311b01": "四蠱鬼年老成魔相四。一致魔得便。二附人來",
    "X16n0308_009:0311b02": "惑。三受惑成咎。四出名警悟。初。",
    "X16n0308_009:0311b03": "又善男子受陰虗妙不遭邪慮圓定發明。三摩地中",
    "X16n0308_009:0311b04": "心愛根本窮覽物化性之終始。精爽其心貪求辨析。",
    "X16n0308_009:0311b05": "爾時天魔候得其便。",
    "X16n0308_009:0311b06": "首四句同前。心愛根本者。正以受陰虗妙。不遭邪",
    "X16n0308_009:0311b07": "慮。露出微細動相。不知其是六識種子。根本想陰",
    "X16n0308_009:0311b08": "謬謂其因動有生。而為萬物之根。由是心愛。忘其",
    "X16n0308_009:0311b09": "本修。一味窮覽物化。其意葢欲究其性之終始。舉",
    "X16n0308_009:0311b10": "全體大用而俱得之。殊不知此機一發。便是招魔",
    "X16n0308_009:0311b11": "之關。以既曰窮覽。必至精勤爽速其心。令其無懈",
    "X16n0308_009:0311b12": "慢也。期其必得。故曰貪求辨析。辨析謂辨別物理。",
    "X16n0308_009:0311b13": "分析化性。然此心已妄。呪復曰心愛曰精爽曰貪",
    "X16n0308_009:0311b14": "求。更為可乘之隙。故曰爾時天魔候得其便。",
    "X16n0308_009:0311b15": "二附人來惑。",
    "X16n0308_009:0311b16": "飛精附人口說經法。其人先不覺知魔著亦言自得",
    "X16n0308_009:0311b17": "無上涅槃。來彼求元善男子處敷座說法。○身有威",
    "X16n0308_009:0311b18": "神摧伏求者。令其座下雖未聞法自然心伏。○是諸",
    "X16n0308_009:0311b19": "人等將佛涅槃菩提法身即是現前我肉身上。父父",
    "X16n0308_009:0311b20": "子子遞代相生。即是法身常住不絕。都指現在即為",
    "X16n0308_009:0311b21": "佛國。無別淨居及金色相。○其人信受。忘失先心身",
    "X16n0308_009:0311b22": "命歸依得未曾有。",
    "X16n0308_009:0311b23": "初附人為主。先不覺知者。謂彼先不自覺知是魔",
    "X16n0308_009:0311b24": "精所附故。亦言得涅槃者。正由不自覺知。設能自",
    "X16n0308_009:0311c01": "覺。何至妄說若此。應求而來。敷座說法。應即妄說",
    "X16n0308_009:0311c02": "物化本元性也。○身有下攝眾為伴。魔精所附。亦",
    "X16n0308_009:0311c03": "有威嚴可畏之相。神通攝持之力。故曰身有威神。",
    "X16n0308_009:0311c04": "能令求元之人。不敢違越。故云摧伏求者。不惟求",
    "X16n0308_009:0311c05": "者。又能令座下之眾。來便傾倒。故曰雖未聞法自",
    "X16n0308_009:0311c06": "然心伏。○是諸下主伴共惑。是諸人等。兼上主伴",
    "X16n0308_009:0311c07": "言之。將猶謂也。涅槃斷果。菩提智果。法身為智斷",
    "X16n0308_009:0311c08": "所依。離生滅。絕妄染。而乃謂其即是現前我肉身",
    "X16n0308_009:0311c09": "上者。葢是以其有求元之心。以邪知妄見而妄惑",
    "X16n0308_009:0311c10": "之。言不唯物化。乃至涅槃菩提法身。亦不離現前",
    "X16n0308_009:0311c11": "肉身以為其本也。父父子子遞代相生。正是欲貪",
    "X16n0308_009:0311c12": "為本。業果相續。而乃謂其是法身常住。哀哉。以纏",
    "X16n0308_009:0311c13": "縛為解脫。以欲根為佛性。邪說誤人。殃及累劫。稍",
    "X16n0308_009:0311c14": "有正見者。掩耳避之可也。都指現在即為佛國者。",
    "X16n0308_009:0311c15": "謬竊佛經即染即淨之說。無別淨居及金色相者。",
    "X16n0308_009:0311c16": "妄擬禪家無土無佛之言。如狐鼠依於城社。令人",
    "X16n0308_009:0311c17": "不敢焚燒。究竟狐鼠城社。具眼者自能辨之。○其",
    "X16n0308_009:0311c18": "人下信受歸慶。其人者。即指求元之人。見其威神",
    "X16n0308_009:0311c19": "攝眾。心已摧伏。聞其所說異常。豈敢違越。故曰信",
    "X16n0308_009:0311c20": "受。原其先心。本欲辨析物化之性。以期得乎全體",
    "X16n0308_009:0311c21": "大用。今因被魔所摧。反以現前肉身為生法之元。",
    "X16n0308_009:0311c22": "且言涅槃菩提法身不離乎此。且言父子相生為",
    "X16n0308_009:0311c23": "法身不斷。且言別無淨居及金色之佛。顛倒特甚",
    "X16n0308_009:0311c24": "從流無返。故云亡失先心。認邪為正。故[拚ㄙ+ㄊ]其身命",
    "X16n0308_009:0312a01": "歸依。將魔作佛。故慶其得未曾有。三受惑成咎。",
    "X16n0308_009:0312a02": "是等愚迷惑為菩薩。推究其心破佛律儀潛行貪欲。",
    "X16n0308_009:0312a03": "口中好言眼耳鼻舌皆為淨土。男女二根即是菩提",
    "X16n0308_009:0312a04": "涅槃真處。彼無知者信是穢言。",
    "X16n0308_009:0312a05": "前云是人愚迷。惟指行人。此云是等愚迷。乃兼彼",
    "X16n0308_009:0312a06": "所攝之眾言之。行人先摧。攝眾後伏。故皆惑為菩",
    "X16n0308_009:0312a07": "薩。推究其心者。信其所說。推究現前身上。唯有貪",
    "X16n0308_009:0312a08": "欲之心。計其為生化之元。故致破佛律儀潛行貪",
    "X16n0308_009:0312a09": "欲。此且明現受害者。口中好言等。乃兼明當受惑",
    "X16n0308_009:0312a10": "人。若為對治權宗。令其薦取根性。說眼耳等為淨",
    "X16n0308_009:0312a11": "土。於理或可。若一向好言。則是外道邪見。況復以",
    "X16n0308_009:0312a12": "男女二根穢污不淨之本。而謂其為菩提涅槃真",
    "X16n0308_009:0312a13": "處。褻瀆聖證。壞亂佛乘。稍有人心者。必不忍出之",
    "X16n0308_009:0312a14": "於口。正脈云。大意無非誘人恣淫破戒壞大定耳。",
    "X16n0308_009:0312a15": "無知男女。只知順其情欲。不覺其非。故多信是穢",
    "X16n0308_009:0312a16": "言。淪入魔隊。四出名警悟。",
    "X16n0308_009:0312a17": "此名蠱毒魘勝惡鬼年老成魔惱亂是人。厭足心生",
    "X16n0308_009:0312a18": "去彼人體。弟子與師俱陷王難。汝當先覺不入輪迴。",
    "X16n0308_009:0312a19": "迷惑不知墮無間獄。",
    "X16n0308_009:0312a20": "此魔本從二類中來。謂蠱毒鬼魘勝鬼也。前云若",
    "X16n0308_009:0312a21": "於本因。貪恨為罪。是人罪畢。遇蟲成形。名蠱毒鬼。",
    "X16n0308_009:0312a22": "又云貪罔為罪。是人罪畢。遇幽為形。名為魘鬼。今",
    "X16n0308_009:0312a23": "云魘勝者。謂魘人之力最勝故。餘淮上。蠱鬼年老",
    "X16n0308_009:0312a24": "成魔相竟。五癘鬼年老成魔相四。一致魔得",
    "X16n0308_009:0312b01": "便。二附人來惑。三受惑成咎。四出名警悟。初。",
    "X16n0308_009:0312b02": "又善男子。受陰虗妙不遭邪慮圓定發明。三摩地中",
    "X16n0308_009:0312b03": "心愛懸應。周流精研貪求冥感。爾時天魔候得其便。",
    "X16n0308_009:0312b04": "首四句同前。三摩地中心愛懸應者。自覺想陰未",
    "X16n0308_009:0312b05": "破。勝用未圓。欲求圓通知識。聖位菩薩。懸應自心。",
    "X16n0308_009:0312b06": "資發神慧也。周流精研者。現意生身。周徧流轉。十",
    "X16n0308_009:0312b07": "方世界。精心研求諸善知識及菩薩也。貪求冥感",
    "X16n0308_009:0312b08": "者。出其周流之故。葢為貪求冥相契合以期至於",
    "X16n0308_009:0312b09": "感格聖應而已。殊不知此志一興。定心不密。有隙",
    "X16n0308_009:0312b10": "可乘。有法能陷。故令天魔候得其便。",
    "X16n0308_009:0312b11": "二附人來惑。",
    "X16n0308_009:0312b12": "飛精附人口說經法。其人元不覺知魔著亦言自得",
    "X16n0308_009:0312b13": "無上涅槃。來彼求應善男子處敷座說法。○能令聽",
    "X16n0308_009:0312b14": "眾暫見其身如百千歲。心生愛染不能捨離。身為奴",
    "X16n0308_009:0312b15": "僕四事供養不覺疲勞。○各各令其座下人心知是",
    "X16n0308_009:0312b16": "先師本善知識。別生法愛粘如膠漆得未曾有。",
    "X16n0308_009:0312b17": "初附人現應。無端口說經法。必是魔精所附。所以",
    "X16n0308_009:0312b18": "不自怪者。以其人元不覺知是魔所著也。不唯不",
    "X16n0308_009:0312b19": "能覺知。反以滋其邪慢。故亦言自得涅槃。應求而",
    "X16n0308_009:0312b20": "來。敷座說法。應即為說冥感懸應之法。○能令下",
    "X16n0308_009:0312b21": "攝眾現感。能令者。魔力所攝故。暫猶頓也。言魔力",
    "X16n0308_009:0312b22": "所攝。能令凡有聽者。頓見魔精所附之人。宛爾深",
    "X16n0308_009:0312b23": "修久證。故云如百千歲。由此愛染不捨。且以身為",
    "X16n0308_009:0312b24": "奴僕。四事供養。而不覺為勞也。○各各下率徒歸",
    "X16n0308_009:0312c01": "依。各各者。指上所攝之眾。座下人。又指此眾之徒。",
    "X16n0308_009:0312c02": "言所攝之眾。既已身為奴僕。又復各各開示。令其",
    "X16n0308_009:0312c03": "座下徒眾。知彼魔附之人。是先世師承。本地知識。",
    "X16n0308_009:0312c04": "別生一番為法相愛之心。如膠似漆。而粘不可解。",
    "X16n0308_009:0312c05": "得未曾有。而深以為慶也。三受惑成咎。",
    "X16n0308_009:0312c06": "是人愚迷惑為菩薩。親近其心破佛律儀潛行貪欲。",
    "X16n0308_009:0312c07": "口中好言我於前世於某生中先度某人。當時是我",
    "X16n0308_009:0312c08": "妻妾兄弟。今來相度。與汝相隨歸某世界供養某佛。",
    "X16n0308_009:0312c09": "或言別有大光明天佛於中住。一切如來所休居地。",
    "X16n0308_009:0312c10": "彼無知者信是虗誑遺失本心。",
    "X16n0308_009:0312c11": "既聞其法。又見其所攝之眾。率徒歸依。其感化之",
    "X16n0308_009:0312c12": "神如此。故惑為菩薩。既惑為菩薩。必至心相親近。",
    "X16n0308_009:0312c13": "故云親近其心。信其邪說。故致破佛律儀。染其邪",
    "X16n0308_009:0312c14": "行。故致潛行貪欲。此自受其害也。口中下亦世受",
    "X16n0308_009:0312c15": "其惑。前云佛滅度後。勅諸菩薩。及阿羅漢。應身生",
    "X16n0308_009:0312c16": "彼末法之中。作種種形。度諸輪轉。終不自言我真",
    "X16n0308_009:0312c17": "菩薩真阿羅漢。惟除命終陰有遺付。今既未至命",
    "X16n0308_009:0312c18": "終。言且不可。況復好言。其邪而非正可知。且所言",
    "X16n0308_009:0312c19": "我於某生。先度某人。儼然以本師自居。又言當時",
    "X16n0308_009:0312c20": "是我妻妾兄弟。明明以愛欲鈎牽。至說今來相度。",
    "X16n0308_009:0312c21": "乃順其懸應之愛。并說歸某世界。供養某佛。又要",
    "X16n0308_009:0312c22": "其冥感之求。妖言惑眾。邪氣逼人。奈何世間愚迷",
    "X16n0308_009:0312c23": "喜參聖證。不自忖量。抑可怪也。或言別有等者。謬",
    "X16n0308_009:0312c24": "指欲頂魔宮為大光明天。謬稱欲頂魔王為佛於",
    "X16n0308_009:0313a01": "中住。謬謂信其說歸其教者。同生此天。為一切如",
    "X16n0308_009:0313a02": "來所休居地。大妄語成。阿鼻極苦。不旋踵而即至。",
    "X16n0308_009:0313a03": "稍有知識者。決不肯信。故云彼無知者信是虗誑。",
    "X16n0308_009:0313a04": "由此深著邪見至死不歸。故云遺失本心。",
    "X16n0308_009:0313a05": "四出名警悟。",
    "X16n0308_009:0313a06": "此名癘鬼年老成魔惱亂是人。厭足心生去彼人體。",
    "X16n0308_009:0313a07": "弟子與師俱陷王難。汝當先覺不入輪迴。迷惑不知",
    "X16n0308_009:0313a08": "墮無間獄。",
    "X16n0308_009:0313a09": "前云若於人中。貪憶為罪。是人罪畢。遇衰成形。名",
    "X16n0308_009:0313a10": "為癘鬼。餘并可知。癘鬼年老成魔相竟。",
    "X16n0308_009:0313a11": "六大力鬼老成魔相(此下五魔與前文勢不同)三。一致魔得",
    "X16n0308_009:0313a12": "便。二附人來惑。三出名警悟。初。",
    "X16n0308_009:0313a13": "又善男子。受陰虗妙不遭邪慮圓定發明。三摩地中",
    "X16n0308_009:0313a14": "心愛深入。尅己辛勤樂處陰寂貪求靜謐。爾時天魔",
    "X16n0308_009:0313a15": "候得其便。",
    "X16n0308_009:0313a16": "首四句同前。三摩地中心愛深入者。自覺想陰未",
    "X16n0308_009:0313a17": "破。勝用未圓。心愛深入圓通境故。此與上科所見",
    "X16n0308_009:0313a18": "是同。而所求各異。上科求他加。故愛懸應。此科求",
    "X16n0308_009:0313a19": "自力。故愛深入。尅己者尅責自己。辛勤者辛苦勤",
    "X16n0308_009:0313a20": "求。樂處陰寂者以陰暗寂靜之處。可以進求。貪求",
    "X16n0308_009:0313a21": "靜謐者以寂靜寧謐之境可以入圓。殊不知三摩",
    "X16n0308_009:0313a22": "地中不容起心動念。纔有愛樂。魔徑斯啟。一涉貪",
    "X16n0308_009:0313a23": "求。妖戈便入。故曰爾時天魔候得其便。",
    "X16n0308_009:0313a24": "二附人來惑。",
    "X16n0308_009:0313b01": "飛精附人口說經法。其人本不覺知魔著亦言自得",
    "X16n0308_009:0313b02": "無上涅槃。來彼求陰善男子處敷座說法。○令其聽",
    "X16n0308_009:0313b03": "人各知本業。或於其處語一人言汝今未死已作畜",
    "X16n0308_009:0313b04": "生。勅使一人於後蹋尾頓令其人起不能得。於是一",
    "X16n0308_009:0313b05": "眾傾心欽伏。有人起心已知其肇。○佛律儀外重加",
    "X16n0308_009:0313b06": "精苦。誹謗比丘罵詈徒眾。訐露人事不避譏嫌。口中",
    "X16n0308_009:0313b07": "好言未然禍福。及至其時毫髮無失。",
    "X16n0308_009:0313b08": "初附人說法。敷座說法者順其愛樂求陰入靜之",
    "X16n0308_009:0313b09": "心。謬說深證圓通法故。餘準上。○令其下魔力攝",
    "X16n0308_009:0313b10": "眾。各知本業者。非是聽人實能自知。蓋是聽其所",
    "X16n0308_009:0313b11": "說。汝前世本是何人。所作何業。遂自以為知也。此",
    "X16n0308_009:0313b12": "顯前通過去。或於其處者。即於說法之處。語一人",
    "X16n0308_009:0313b13": "言者。特向一人說故。汝今未死已作畜生者。示以",
    "X16n0308_009:0313b14": "將來必墮。恐未心伏。又勅使一人於後蹋尾。魔力",
    "X16n0308_009:0313b15": "所持。乃頓令其人起不能得。因有如是證驗。故一",
    "X16n0308_009:0313b16": "時之眾。皆傾倒其心而欽伏之。此顯後通未來。設",
    "X16n0308_009:0313b17": "使有人起心。已知其起心之始。肇自何緣。此顯立",
    "X16n0308_009:0313b18": "通現在。魔意將謂能通三世。即是圓通。而不知圓",
    "X16n0308_009:0313b19": "通勝用。實不止乎此耳。○佛律下更現詭異。佛制",
    "X16n0308_009:0313b20": "律儀。無過不及。依而行之。便為中行之士。今於此",
    "X16n0308_009:0313b21": "外。重加精苦。乃故為詭異之行以竦世也。灌頂云。",
    "X16n0308_009:0313b22": "重加精苦者。如斷五味。裸四肢。拔髮熏鼻投灰臥",
    "X16n0308_009:0313b23": "棘等皆是。誹謗比丘者。斥其不能精苦。罵詈徒眾",
    "X16n0308_009:0313b24": "者。顯己無有私愛。訐露人事者。攻發人之陰私。不",
    "X16n0308_009:0313c01": "避譏嫌者。自謂直心為人。好言禍福者。顯己未到",
    "X16n0308_009:0313c02": "先知。時至無失者。示己所言必應。凡此者。又故為",
    "X16n0308_009:0313c03": "詭異之語以詃世也。嗚乎。碌碌庸人。一旦為魔精",
    "X16n0308_009:0313c04": "所附。便能如是詭言異行。非具正知正見。鮮有不",
    "X16n0308_009:0313c05": "惑為菩薩而深受其害者。三出名警悟。",
    "X16n0308_009:0313c06": "此大力鬼年老成魔惱亂是人。厭足心生去彼人體。",
    "X16n0308_009:0313c07": "弟子與師俱陷王難。汝當先覺不入輪迴。迷惑不知",
    "X16n0308_009:0313c08": "墮無間獄。",
    "X16n0308_009:0313c09": "此大力鬼。但取其有神有通。力能惑人。非前所說",
    "X16n0308_009:0313c10": "上品大力鬼王類也。大力鬼老成魔相竟。",
    "X16n0308_009:0313c11": "七鬼神年老成魔相三。一致魔得便。二附人來",
    "X16n0308_009:0313c12": "惑。三出名警悟。初。",
    "X16n0308_009:0313c13": "又善男子。受陰虗妙不遭邪慮圓定發明。三摩地中。",
    "X16n0308_009:0313c14": "愛知見。勤苦研尋貪求宿命。爾時天魔候得其便",
    "X16n0308_009:0313c15": "心愛知見者。或因修三摩地。四事窘乏。或因利益",
    "X16n0308_009:0313c16": "眾生。諸緣不備。欲知宿命所遺金寶。欲見地中所",
    "X16n0308_009:0313c17": "隱伏藏。熏習在心。故於三摩地中。起諸心愛影也。",
    "X16n0308_009:0313c18": "勤苦研尋者。謂精勤辛苦。各處研尋。貪求宿命者。",
    "X16n0308_009:0313c19": "謂貪求宿命所遺之物。此又因事起貪。較前由理",
    "X16n0308_009:0313c20": "起愛者。更為致魔之速。遺乎令天魔得便。",
    "X16n0308_009:0313c21": "二附人來惑。",
    "X16n0308_009:0313c22": "飛精附人口說經法。其人殊不覺知魔著。亦言自得",
    "X16n0308_009:0313c23": "無上涅槃。來彼求知善男子處敷座說法。是人無端",
    "X16n0308_009:0313c24": "於說法處得大寶珠。○其魔或時身為畜生口銜其",
    "X16n0308_009:0314a01": "珠及雜珍寶簡策符牘諸奇異物。先授彼人後著其",
    "X16n0308_009:0314a02": "體。或誘聽人藏於地下有明月珠照耀其處。是諸聽",
    "X16n0308_009:0314a03": "者得未曾有。○多食藥草不飡嘉饌。或時日飡一麻",
    "X16n0308_009:0314a04": "一麥。其形肥充魔力持故。誹謗比丘罵詈徒眾不避",
    "X16n0308_009:0314a05": "譏嫌。口中好言他方寶藏。十方聖賢潛匿之處。隨其",
    "X16n0308_009:0314a06": "後者往往見有奇異之人。",
    "X16n0308_009:0314a07": "初飛精直附惑。殊絕也。殊不覺知。謂絕然不覺知",
    "X16n0308_009:0314a08": "也。敷座說法者。應其知見之愛。宿命之求。謬說修",
    "X16n0308_009:0314a09": "習神通法故。是人者。仍指魔所附人。無端者。現前",
    "X16n0308_009:0314a10": "無端。顯是宿命所遺。即於說法處得者。顯珠非他",
    "X16n0308_009:0314a11": "有。乃自己先世物也。○其魔下先兆後附惑。或時",
    "X16n0308_009:0314a12": "化為等者。謂或有其時。不飛精而直附。乃先化為",
    "X16n0308_009:0314a13": "畜生。如瑞鳳祥麟之類。口銜其珠及雜珍寶等。為",
    "X16n0308_009:0314a14": "兆聖作之瑞。如龍馬負圖之類。韋編名策。竹削名",
    "X16n0308_009:0314a15": "簡。竹刻為符。木片為牘。春秋左傳敘云。大事書之",
    "X16n0308_009:0314a16": "於策。小事簡牘而已。符為符信。漢制以竹為之。長",
    "X16n0308_009:0314a17": "六寸。刻約信於其中。二人各持其半。扶而合之。相",
    "X16n0308_009:0314a18": "符則可信也。諸奇異物者。謂世間多所不見。如龍",
    "X16n0308_009:0314a19": "光寶鏡之類。先授彼人後著其體者。魔力所作。顯",
    "X16n0308_009:0314a20": "其是奉天乘符。作之師以化世故。或誘聽人等。謂",
    "X16n0308_009:0314a21": "誘攝聽法之人。令信其教。先將諸奇異物。藏於說",
    "X16n0308_009:0314a22": "法地下。又有明月之珠。照耀其處。是諸聽者。目覩",
    "X16n0308_009:0314a23": "其兆。心信其說。自應得未曾有。○多食下更現詭",
    "X16n0308_009:0314a24": "異惑。藥草非常食之物。乃故為多食。嘉饌乃人所",
    "X16n0308_009:0314b01": "共欣。却矯情不飡。日中一食。人尚不能。乃甘心日",
    "X16n0308_009:0314b02": "飡一麻一麥。而其身猶故肥充。竟不瘦不枯者。魔",
    "X16n0308_009:0314b03": "力所執持故。此皆詭異之行。誹謗比丘等。乃詭異",
    "X16n0308_009:0314b04": "之語。准前可知。好言他方寶藏者。以世間利益惑",
    "X16n0308_009:0314b05": "人。好言聖賢潛處者。以出世利益惑人。亦詭語也。",
    "X16n0308_009:0314b06": "隨其後者。見有異人。蓋是魔力所為。顯其非常。以",
    "X16n0308_009:0314b07": "有善神衛護。亦詭行也。三出名警悟。",
    "X16n0308_009:0314b08": "此名山林土地城隍川嶽鬼神年老成魔。或有宣淫",
    "X16n0308_009:0314b09": "破佛戒律與承事者潛行五欲。或有精進純食草木。",
    "X16n0308_009:0314b10": "無定行事惱亂是人。厭足心生去彼人體。弟子與師",
    "X16n0308_009:0314b11": "俱陷王難。汝當先覺不入輪迴。迷惑不知墮無間獄。",
    "X16n0308_009:0314b12": "山林謂掌管山林者。土地城隍川嶽。俱約掌管者",
    "X16n0308_009:0314b13": "言之。於中有鬼有神。前文所謂大力鬼王。飛行夜",
    "X16n0308_009:0314b14": "叉。地行羅剎。附於仙趣者是也。然既附仙趣。何以",
    "X16n0308_009:0314b15": "成魔。蓋以廟祀血食。其樂不及魔宮。年老生厭。樂",
    "X16n0308_009:0314b16": "脫本倫。加以聰明福德。動念即升魔界。故能成也。",
    "X16n0308_009:0314b17": "附精惑人。略以三法。或有宣說淫穢。破佛清淨戒",
    "X16n0308_009:0314b18": "律。與彼承事弟子。潛行世間五欲。此以欲破戒法",
    "X16n0308_009:0314b19": "也。或有無益精進。愚癡盲修。一味食草食木。令人",
    "X16n0308_009:0314b20": "效行。此以愚破慧法也。或有數瞋數喜。數勤數怠。",
    "X16n0308_009:0314b21": "數信數疑。無定行事。一味惱亂是人。令失本修。此",
    "X16n0308_009:0314b22": "以亂破定法也。厭足下準前可知。鬼神年老成魔",
    "X16n0308_009:0314b23": "相竟。八精魅年老成魔相三。一致魔得便。二",
    "X16n0308_009:0314b24": "附人來惑。三出名警悟。初。",
    "X16n0308_009:0314c01": "又善男子。受陰虗妙不遭邪慮圓定發明。三摩地中",
    "X16n0308_009:0314c02": "心愛神通種種變化。研究化元貪取神力。爾時天魔",
    "X16n0308_009:0314c03": "候得其便。",
    "X16n0308_009:0314c04": "心愛神通等者。謂自覺想陰未破。圓通未及深證。",
    "X16n0308_009:0314c05": "神用無由妙發。心愛菩薩神通自在。種種變化。如",
    "X16n0308_009:0314c06": "三十二應。十四無畏。四不思議等也。由此研究變",
    "X16n0308_009:0314c07": "化之元。貪取神通妙力。然變化之元。由圓通而發。",
    "X16n0308_009:0314c08": "神通妙力。乃無作而現。但依本修。盡破後陰。時節",
    "X16n0308_009:0314c09": "若至。其理自彰。若乃起心研究。即落邪思。著意貪",
    "X16n0308_009:0314c10": "取。宛爾有作。安得不令天魔精魅候得其便哉。",
    "X16n0308_009:0314c11": "二附人來惑。",
    "X16n0308_009:0314c12": "飛精附人口說經法。其人誠不覺知魔著亦言自得",
    "X16n0308_009:0314c13": "無上涅槃。來彼求通善男子處敷座說法。○是人或",
    "X16n0308_009:0314c14": "復手執火光。手撮其光分於所聽四眾頭上。是諸聽",
    "X16n0308_009:0314c15": "人頂上火光皆長數尺。亦無熱性曾不焚燒。或水上",
    "X16n0308_009:0314c16": "行如履平地。或於空中安坐不動。或入瓶內。或處囊",
    "X16n0308_009:0314c17": "中。越牗透垣曾無障礙。惟於刀兵不得自在。○自言",
    "X16n0308_009:0314c18": "是佛。身著白衣受此丘禮。誹謗禪律。罵詈徒眾。訐露",
    "X16n0308_009:0314c19": "人事。不避譏嫌。口中常說神通自在。或復令人旁見",
    "X16n0308_009:0314c20": "佛土。鬼力惑人非有真實。讚歎行淫不毀麤行。將諸",
    "X16n0308_009:0314c21": "猥媟以為傳法。",
    "X16n0308_009:0314c22": "初應求說法惑。應求而來敷座說法。應即為說神",
    "X16n0308_009:0314c23": "通變化法也。餘同上。○是人下隨求現通惑。唯說",
    "X16n0308_009:0314c24": "不足取信。欲令現見。故次為現通。手執火光。已為",
    "X16n0308_009:0315a01": "神異。況復撮碎其光。分散於四眾頭上。而又各長",
    "X16n0308_009:0315a02": "數尺。不熱不燒。此又神異之至者。水上能行。已足",
    "X16n0308_009:0315a03": "惑人。況復如履平地。此又惑人之尤者。又此二事。",
    "X16n0308_009:0315a04": "略有似於火難水難二種無畏。但彼由旋見旋聞。",
    "X16n0308_009:0315a05": "妙力旋火旋水。此由見業聞業。業力現火現水。故",
    "X16n0308_009:0315a06": "不同耳。空中安坐不動。宛似色空相即。瓶囊可以",
    "X16n0308_009:0315a07": "容身。宛似大小相含。但彼是性海緣起。此由魔力",
    "X16n0308_009:0315a08": "所作。久暫不同。有智者自能辨識。牖則閉之可越。",
    "X16n0308_009:0315a09": "垣則阻而能透。此亦異似神境。但魔力所作。自不",
    "X16n0308_009:0315a10": "同於二乘修發。及大乘性發也。惟於刀兵不得自",
    "X16n0308_009:0315a11": "在者。以魔未離欲。身見未亡。不能使刀不傷故。○",
    "X16n0308_009:0315a12": "自言下說現並示惑。為惑愚迷。故自言是佛。設有",
    "X16n0308_009:0315a13": "無智比丘。信其所說。甘心禮拜。彼即身著白衣。受",
    "X16n0308_009:0315a14": "比丘禮。誹謗禪律者。毀禪宗為狂參。非持律為小",
    "X16n0308_009:0315a15": "乘。不撥說教者。謬謂自己所說。即是佛說。宜遵信",
    "X16n0308_009:0315a16": "故。蓋自言是佛。為壞佛寶。受比丘禮。為壞僧寶。誹",
    "X16n0308_009:0315a17": "謗禪律。為壞法寶。信其說效其行者。斷三寶種而",
    "X16n0308_009:0315a18": "為地獄種矣。罵詈徒眾者。自以為公。訐露人事者。",
    "X16n0308_009:0315a19": "自以為直。謬謂既公且直。何怕譏嫌。故不避也。常",
    "X16n0308_009:0315a20": "說神通者。為慰求者心故。令見佛土者。為證自是",
    "X16n0308_009:0315a21": "佛故。鬼力二句。直斥其是妄非真。讚歎行淫者。如",
    "X16n0308_009:0315a22": "云男女二根。即是菩提涅槃真處等。不毀麤行者。",
    "X16n0308_009:0315a23": "如言現前眼耳鼻舌皆為淨土等。將諸猥媟鄙穢",
    "X16n0308_009:0315a24": "之事。以為傳法者。如言能行婬者。名持法子等。",
    "X16n0308_009:0315b01": "三出名警悟。",
    "X16n0308_009:0315b02": "此名天地大力山精海精風精河精土精一切草木",
    "X16n0308_009:0315b03": "積劫精魅。或復龍魅。或壽終仙再活為魅。或仙期終",
    "X16n0308_009:0315b04": "計年應死其形不化他怪所附。年老成魔惱亂是人。",
    "X16n0308_009:0315b05": "厭足心生去彼人體。弟子與師多陷王難。汝當先覺",
    "X16n0308_009:0315b06": "不入輪迴。迷惑不知墮無間獄。",
    "X16n0308_009:0315b07": "天地大力四字。通指下之五精。以是天地間大力",
    "X16n0308_009:0315b08": "精故。言山海河風土。各有掌管之者。而有正有邪。",
    "X16n0308_009:0315b09": "正者為神。邪者為精。以能與正神分權。故其力最",
    "X16n0308_009:0315b10": "大。一切草木等者。謂奇草異木。積劫不死。受天地",
    "X16n0308_009:0315b11": "日月之精而為魅鬼也。或復龍魅者。非是興雲致",
    "X16n0308_009:0315b12": "雨之龍。或是守天宮龍及與守庫藏龍。一則竊天",
    "X16n0308_009:0315b13": "之靈。一則盜物之精。皆可以為妖為魅。或壽終仙",
    "X16n0308_009:0315b14": "再活為魅者。本期長壽。不謂有終。死不甘心。附本",
    "X16n0308_009:0315b15": "質而再活。不信仙術。別作妖孽。故名為魅。或僊期",
    "X16n0308_009:0315b16": "終計年應死等者。謂仙期或五百年。或一千年。或",
    "X16n0308_009:0315b17": "三千年等。約之必有終盡時節。既有終盡。則計其",
    "X16n0308_009:0315b18": "年歲應死。但以煉精養氣。神去而形猶不化。故致",
    "X16n0308_009:0315b19": "他怪所附。借其質而為魅也。然仙術本為長生。煉",
    "X16n0308_009:0315b20": "形原期不化。其奈時節既至。神識難留。徒遺虗軀。",
    "X16n0308_009:0315b21": "為怪所占。可惜已往功行。反資妖孽。不修三摩而",
    "X16n0308_009:0315b22": "存想固形者。宜知猛省。年老二句。謂如上所說精",
    "X16n0308_009:0315b23": "魅。年老成於魔侶。魔使附精。蓋為惱亂是人。餘可",
    "X16n0308_009:0315b24": "思知。精魅年老成魔相竟。",
    "X16n0308_009:0315c01": "九氣靈年老成魔相三。一致魔得便。二附人來",
    "X16n0308_009:0315c02": "惑。三出名警悟。",
    "X16n0308_009:0315c03": "又善男子。受陰虗妙不遭邪慮圓定發明。三摩地中",
    "X16n0308_009:0315c04": "心愛入滅。研究化性貪求深空。爾時天魔候得其便。",
    "X16n0308_009:0315c05": "心愛入滅者。自覺受陰已滅。於八識體上露出根",
    "X16n0308_009:0315c06": "本想陰。微細動相。由是心愛入滅。謂并彼根本想",
    "X16n0308_009:0315c07": "陰微細動相而俱滅故。一切諸法。猶如幻化因動",
    "X16n0308_009:0315c08": "而有。即是其性。今云研究化性者。即是研究根本",
    "X16n0308_009:0315c09": "想陰。微細動相。必期於盡耳。必期於盡。蓋為貪求",
    "X16n0308_009:0315c10": "深空。言深空者。不惟心境俱寂。兼復隱顯自在。然",
    "X16n0308_009:0315c11": "志固善矣。但心生愛樂。忘其本修。一味貪求。先闢",
    "X16n0308_009:0315c12": "邪徑。天魔得便。固其宜矣。二附人來惑。",
    "X16n0308_009:0315c13": "飛精附人口說經法。其人終不覺知魔著亦言自得",
    "X16n0308_009:0315c14": "無上涅槃。來彼求空善男子處敷座說法。於大眾內",
    "X16n0308_009:0315c15": "其形忽空眾無所見。還從虗空突然而出。存沒自在。",
    "X16n0308_009:0315c16": "○或現其身洞如琉璃。或垂手足作栴檀氣。或大小",
    "X16n0308_009:0315c17": "便如厚石蜜。誹毀戒律輕賤出家。○口中常說無因",
    "X16n0308_009:0315c18": "無果。一死永滅無復後身及諸凡聖。雖得空寂潛行",
    "X16n0308_009:0315c19": "貪欲。受其欲者亦得心空。撥無因果。",
    "X16n0308_009:0315c20": "初說法現空。敷座說法者。應其所求。謬說心境俱",
    "X16n0308_009:0315c21": "空法故。托之空言。恐其不信。故次為現空。正在大",
    "X16n0308_009:0315c22": "眾之內忽空無見者。顯是即有而空。正當形空無",
    "X16n0308_009:0315c23": "見突從空出者。顯是即空而有。如是存沒自在。略",
    "X16n0308_009:0315c24": "有似於真空妙有。蓋為順其貪求深空之心。詐現",
    "X16n0308_009:0316a01": "如是無礙之相。魔力所作。勿誤認也。○或現下顯",
    "X16n0308_009:0316a02": "異惑眾。身為欲愛所生。忽現洞如琉璃。顯是即染",
    "X16n0308_009:0316a03": "而淨。手無不觸。足多汗垢。忽作栴檀之氣。大便臭",
    "X16n0308_009:0316a04": "濁小便穢臊。忽如石蜜之甘。此皆即臭而香。意顯",
    "X16n0308_009:0316a05": "有既可空。染即可淨。臭亦可香。此等神異最易駭",
    "X16n0308_009:0316a06": "俗。且身為欲本。亦欲假此作誘淫術也。誹毀戒律",
    "X16n0308_009:0316a07": "者。斥以持戒束身。非身何束。輕賤出家者。謂其不",
    "X16n0308_009:0316a08": "能身空。徒自繫縛。此亦天魔竊經教之唾餘。資附",
    "X16n0308_009:0316a09": "人之談鋒。設有類是者。宜知自愧。○口中下撥無",
    "X16n0308_009:0316a10": "因果。上以相似真空之事。引入魔隊。此亦究竟斷",
    "X16n0308_009:0316a11": "滅之言。漸隳佛種。故常說無因無果一死永滅。如",
    "X16n0308_009:0316a12": "前波斯匿王。見迦旃延毗羅胝子。咸言此身死後",
    "X16n0308_009:0316a13": "斷滅。正墮此見。無復後身及諸凡聖者。無後身則",
    "X16n0308_009:0316a14": "善惡無報。無凡聖則修證空談。是乃以一切斷滅",
    "X16n0308_009:0316a15": "為得空得寂也。既以斷滅為得空得寂。自以行欲",
    "X16n0308_009:0316a16": "為無傷無礙。故曰雖得空寂潛行貪欲。受其欲者",
    "X16n0308_009:0316a17": "為持法子。密傳斷滅之法。令學撥無之見。故曰亦",
    "X16n0308_009:0316a18": "得空心。撥無因果。永嘉云。豁達空。撥因果。莾莾蕩",
    "X16n0308_009:0316a19": "蕩招殃禍。況是魔所使哉。三出名警悟。",
    "X16n0308_009:0316a20": "此名日月薄蝕精氣金玉芝草麟鳳龜鶴經千萬年",
    "X16n0308_009:0316a21": "不死為靈出生國土。年老成魔惱亂是人。厭足心生",
    "X16n0308_009:0316a22": "去彼人體。弟子與師多陷王難。汝當先覺不入輪迴。",
    "X16n0308_009:0316a23": "迷惑不知墮無間獄。",
    "X16n0308_009:0316a24": "日月薄蝕者。黑氣相迫曰薄。蔽其精耀曰蝕。即今",
    "X16n0308_009:0316b01": "日月交食是也。然日為陽精。月為陰精。各有光華",
    "X16n0308_009:0316b02": "之氣。周徧散注。當其薄蝕之際。不得散注。直貫於",
    "X16n0308_009:0316b03": "地。地上之金玉芝草。麟鳳龜鶴。得之可以久生。可",
    "X16n0308_009:0316b04": "以毓秀。故云經千萬年不死為靈。出生國土者。為",
    "X16n0308_009:0316b05": "物仙。為禽仙。為獸仙。與前所稱積劫精魅者不同",
    "X16n0308_009:0316b06": "也。年老成魔等。准前可知。氣靈年老成魔相竟。",
    "X16n0308_009:0316b07": "十自在天魔所使相三。一致魔得便。二附人來",
    "X16n0308_009:0316b08": "惑。三出名警悟。初。",
    "X16n0308_009:0316b09": "又善男子。受陰虗妙不遭邪慮圓定發明。三摩地中",
    "X16n0308_009:0316b10": "心愛長壽。辛苦研幾貪求永歲。棄分段生頓希變易",
    "X16n0308_009:0316b11": "細相常住。爾時天魔候得其便。",
    "X16n0308_009:0316b12": "受陰既破。露出微細動相。根本想陰。自覺六識浮",
    "X16n0308_009:0316b13": "想由此而興。無邊生死由此而作。由是心愛長壽。",
    "X16n0308_009:0316b14": "蓋為破想陰出生死也。幾微也。即指微細動相。然",
    "X16n0308_009:0316b15": "此微細動相。不可以有心研究。但依本修。定深自",
    "X16n0308_009:0316b16": "滅。如澄濁水。貯於靜器。靜深不動。沙土自沉。今以",
    "X16n0308_009:0316b17": "辛勤勞苦研究微幾。已為失計。且又貪求永歲而",
    "X16n0308_009:0316b18": "棄分段之生。頓希變易而望細相常住。是為重增",
    "X16n0308_009:0316b19": "妄想。無怪乎天魔伺候得其便矣。二附人來惑。",
    "X16n0308_009:0316b20": "飛精附人口說經法。其人竟不覺知魔著亦言自得",
    "X16n0308_009:0316b21": "無上涅槃。來彼求生善男子處敷座說法。○好言他",
    "X16n0308_009:0316b22": "方往還無滯。或經萬里瞬息再來。皆於彼方取得其",
    "X16n0308_009:0316b23": "物。或於一處在一宅中數步之間。令其從東詣至西",
    "X16n0308_009:0316b24": "壁。是人急行累年不到。因此心信疑佛現前。○口中",
    "X16n0308_009:0316c01": "常說十方眾生皆是吾子。我生諸佛。我出世界。我是",
    "X16n0308_009:0316c02": "元佛。出世自然不因修得。",
    "X16n0308_009:0316c03": "初來為說法。而言竟不覺知者。寓有深怪之意。言",
    "X16n0308_009:0316c04": "其人本以博地凡夫。無端口說經法。明是魔著。乃",
    "X16n0308_009:0316c05": "竟不覺知。亦可怪也。敷座說法者。順其所求。謬說",
    "X16n0308_009:0316c06": "自有常住法故。○好言下現神竦動。好言他方往",
    "X16n0308_009:0316c07": "還無滯者。示得變易身故。或經萬里瞬息再來者。",
    "X16n0308_009:0316c08": "唯說無憑。現前令見故。皆於彼方取得其物者。證",
    "X16n0308_009:0316c09": "其所到不虗故。(余聞道教中人。以薛道光。修性不修命。但能出陰神。不能遠方取物。",
    "X16n0308_009:0316c10": "張紫陽。性命雙修。兼能出陽神。能遠方取物。由此觀之。縱能遠方取物。仍不出天魔伎倆。又豈能與法華",
    "X16n0308_009:0316c11": "普現色身三昧。及本經圓通勝用。校其優劣論其淺深也哉)一處一宅。數步其",
    "X16n0308_009:0316c12": "量至近。從東至西。急行累年不到。却似甚遠。然上",
    "X16n0308_009:0316c13": "明在己則行遠若近。此明在他則令近如遠。略有",
    "X16n0308_009:0316c14": "似於十玄門中廣狹自在。魔力幻法。亦難思議。因",
    "X16n0308_009:0316c15": "此竦動其心。幾欲信以為真。但未決定。故云疑佛",
    "X16n0308_009:0316c16": "現前。然既曰信。又曰疑。幸其猶在疑信相參之際。",
    "X16n0308_009:0316c17": "尚未深入。或可救耳。○口中下示以常住。口中常",
    "X16n0308_009:0316c18": "說者。恐其疑信相參。常以魔語熏習之也。眾生皆",
    "X16n0308_009:0316c19": "子。顯未有眾生以前即有也。我生諸佛。顯未生諸",
    "X16n0308_009:0316c20": "佛以前即生也。我出世界。顯未出世界以前即出",
    "X16n0308_009:0316c21": "也。眾生依之而有。諸佛依之而生。世界依之而出。",
    "X16n0308_009:0316c22": "故曰我是元佛。謂根本元佛也。既是根本元佛。至",
    "X16n0308_009:0316c23": "今猶在。而壽命之長。應無有更踰於此者矣。末言",
    "X16n0308_009:0316c24": "出世自然不因修得者。正顯其徒修無益。欲惑正",
    "X16n0308_009:0317a01": "修而納之於魔罟也。三出名警悟。",
    "X16n0308_009:0317a02": "此名住世自在天魔使其眷屬如遮文茶及四天王",
    "X16n0308_009:0317a03": "毗舍童子未發心者。利其虗明食彼精氣。○或不因",
    "X16n0308_009:0317a04": "師其修行人親自觀見稱執金剛與汝長命。現美女",
    "X16n0308_009:0317a05": "身盛行貪欲。未逾年歲肝腦枯竭。口兼獨言聽若妖",
    "X16n0308_009:0317a06": "魅。○前人未詳多陷王難。未及遇刑先已乾死。惱亂",
    "X16n0308_009:0317a07": "彼人以至殂殞。汝當先覺不入輪迴。迷惑不知墮無",
    "X16n0308_009:0317a08": "間獄。",
    "X16n0308_009:0317a09": "初躡前出名顯故。住世自在天魔者。孤山云。即欲",
    "X16n0308_009:0317a10": "界第六天上。別有魔王居處。亦他化天攝。因其無",
    "X16n0308_009:0317a11": "出離心。故以住世名之。然行人已破受陰。即得人",
    "X16n0308_009:0317a12": "空。又欲進破想陰。志在決定出離。天魔不忍。故使",
    "X16n0308_009:0317a13": "其眷屬飛精附人而惑亂之。如遮文茶等者。於眷",
    "X16n0308_009:0317a14": "屬中略舉二類。遮文茶。此云嫉妬女。亦翻怒神。多",
    "X16n0308_009:0317a15": "妬恚。為魔女故。毗舍童子。即毗舍闇鬼。或名毗舍",
    "X16n0308_009:0317a16": "遮。此云噉精氣。謂能噉人及五穀精氣故。必連天",
    "X16n0308_009:0317a17": "王稱者。以是其所轄也。既是四王所轄。應覆護世",
    "X16n0308_009:0317a18": "界。保綏真修。而乃附人來。惑者。以是鬼童蒙昧。未",
    "X16n0308_009:0317a19": "發護世及保綏真修心故。然必使遮文茶者。為欲",
    "X16n0308_009:0317a20": "與之相狎。取利其虗通明慧以資發邪見。又必使",
    "X16n0308_009:0317a21": "毗舍童子者。以欲與之相親。食噉其精髓血氣以",
    "X16n0308_009:0317a22": "助養邪神。是不惟欲壞正修。亦兼以為利魔眷也。",
    "X16n0308_009:0317a23": "○或不下更明不因師者。言上說飛精附人。與之",
    "X16n0308_009:0317a24": "為師。而行人乃因師受惑。然不必定爾。故曰或不",
    "X16n0308_009:0317b01": "因師。既不因師。何以受惑。故曰親自觀見。稱執金",
    "X16n0308_009:0317b02": "剛等者。先現力士堅固之相。許以長命之術。令其",
    "X16n0308_009:0317b03": "不懼損身。然後現美女身。與之盛行貪欲。殊不知",
    "X16n0308_009:0317b04": "長命之說。徒託空言。損身之害。實有成驗。故云未",
    "X16n0308_009:0317b05": "逾年歲等。謂未踰一年半歲。其肝血腦膜已自枯",
    "X16n0308_009:0317b06": "竭。今之信房術而以縱淫為無礙者。多招此弊。口",
    "X16n0308_009:0317b07": "兼獨言者。謂時常自言自語。此有二說。一者灌頂",
    "X16n0308_009:0317b08": "云。氣虗發譫語也。二者正脈云。自見魔現。與之行",
    "X16n0308_009:0317b09": "欲。他人不見。謂彼獨言。彼實與魔言也。所言無定。",
    "X16n0308_009:0317b10": "或多怪異。故致聽若妖魅。所謂魔言魔語是也。○",
    "X16n0308_009:0317b11": "前人下雙明二俱為害。言前來因師受惑之人未",
    "X16n0308_009:0317b12": "詳其是魔精所附。多致弟子與師俱陷王難。若此",
    "X16n0308_009:0317b13": "之不因師者則未及遇刑。先已乾死。其為害猶速",
    "X16n0308_009:0317b14": "也。此二者皆足以惱亂彼之行人。以至殂軀殞命。",
    "X16n0308_009:0317b15": "餘可知。通結以上中間所現魔相竟。",
    "X16n0308_009:0317b16": "四總結以示警囑四。一預示魔患。二勸以悲救。",
    "X16n0308_009:0317b17": "三結由警惕。四囑令傳護。初。",
    "X16n0308_009:0317b18": "阿難當知。是十種魔於末世時在我法中出家修道。",
    "X16n0308_009:0317b19": "或附人體。或自現形。皆言已成正徧知覺。○讚嘆婬",
    "X16n0308_009:0317b20": "欲破佛律儀。先惡魔師與魔弟子婬淫相傳。如是邪",
    "X16n0308_009:0317b21": "精魅其心腑。近則九生多逾百世令真修行總為魔",
    "X16n0308_009:0317b22": "眷。命終之後必為魔民。失正徧知墮無間獄。",
    "X16n0308_009:0317b23": "初妄稱極果。十種魔者。前九鬼神精靈等。年老成",
    "X16n0308_009:0317b24": "魔。與天魔為黨與。後一遮文茶。毗舍童子。為魔所",
    "X16n0308_009:0317c01": "使。與天魔為眷屬。故前十種中皆言天魔得便。於",
    "X16n0308_009:0317c02": "末世時。佛法衰微時也。佛法衰微。魔道興盛。不必",
    "X16n0308_009:0317c03": "一定如前伺便惑人。亦有乘願壞教現為出家。在",
    "X16n0308_009:0317c04": "佛法中而修道者。如通議引云。昔佛住世。諸魔壞",
    "X16n0308_009:0317c05": "法。佛神力故皆不能壞。魔作誓言。我於如來滅後。",
    "X16n0308_009:0317c06": "依教出家。破壞佛法。佛即墮淚曰。無奈汝何。譬如",
    "X16n0308_009:0317c07": "師子身中蟲自食師子肉。是知今之壞法僧人皆",
    "X16n0308_009:0317c08": "魔所屬。皆師子身中蟲。正信出家者不可不辨。又",
    "X16n0308_009:0317c09": "不可不防也。或附人體。如十中通說。或自現形。如",
    "X16n0308_009:0317c10": "後一附明。或亦十中通有。唯後一顯之耳。前十魔",
    "X16n0308_009:0317c11": "中。各各皆言自得無上涅槃。是約斷果。此則皆言",
    "X16n0308_009:0317c12": "已成正徧知覺。是約智果。蓋恐人謂其是邪是徧。",
    "X16n0308_009:0317c13": "故先且自言是正是徧。賊人胆虗。固如是也。前云。",
    "X16n0308_009:0317c14": "云何賊人假我衣服。造種種業。皆言佛法等。正為",
    "X16n0308_009:0317c15": "此等痛罵。○讚歎下宣婬為患。讚歎淫欲者。順世",
    "X16n0308_009:0317c16": "宣化。人易從故。破佛律儀者。訕正為邪。欲壞教故。",
    "X16n0308_009:0317c17": "先過去也。謂過去諸惡魔師。與魔弟子。皆是以淫",
    "X16n0308_009:0317c18": "傳婬。故曰婬婬相傳。既婬婬相傳。亦婬婬相承。如",
    "X16n0308_009:0317c19": "是則前魔邪精。魅其後人心腑。舉世不覺。漸入魔",
    "X16n0308_009:0317c20": "網。故云近則九生。多踰百世等也。九生百世。皆約",
    "X16n0308_009:0317c21": "自佛滅後言之。按佛在世時。人壽百歲。大率以百",
    "X16n0308_009:0317c22": "年為一生。九生當是九百年也。正法將盡。邪教方",
    "X16n0308_009:0317c23": "興。發心修行。誤入魔眷者。時乎有之。故曰近則九",
    "X16n0308_009:0317c24": "生。謂九生即有也。多逾百世者。通議云。三十年為",
    "X16n0308_009:0318a01": "一世。百世當是三千年也。時當末法。人多垢重。本",
    "X16n0308_009:0318a02": "期真修。反成魔業。如前所說十種。皆是以真修為",
    "X16n0308_009:0318a03": "魔眷耳。既為魔眷。將來必為魔民。愈趣愈下。自致",
    "X16n0308_009:0318a04": "失正徧知而墮無間之獄。二勸以悲救。",
    "X16n0308_009:0318a05": "汝今未須先取寂滅。縱得無學。留願入彼末法之中",
    "X16n0308_009:0318a06": "起大慈悲。救度正心深信眾生令。不著魔得正知見。",
    "X16n0308_009:0318a07": "○我今度汝已出生死。汝遵佛語名報佛恩。",
    "X16n0308_009:0318a08": "初正以示勸。自未得度先度人者菩薩發心。阿難",
    "X16n0308_009:0318a09": "願學菩薩久矣。故教以未須先取寂滅。阿難此時。",
    "X16n0308_009:0318a10": "已斷三界修心六品。自知修證無學道成。故勸以",
    "X16n0308_009:0318a11": "縱得無學還要留願。教以入末法者。以是魔強法",
    "X16n0308_009:0318a12": "弱時故。起大慈悲者。與正知正見之樂。拔邪知邪",
    "X16n0308_009:0318a13": "見苦也。正心者。發菩提心。深信者。信知眾生心中",
    "X16n0308_009:0318a14": "有佛性故。救度此等眾生。修真三昧。令不著魔。發",
    "X16n0308_009:0318a15": "妙耳門。得正知見。即是大慈悲力。正脈云。觀佛此",
    "X16n0308_009:0318a16": "言。足知阿難四分入滅。亦假示現。而依佛留願在",
    "X16n0308_009:0318a17": "世冥救也必矣。○我今下兼為激發。阿難雖在二",
    "X16n0308_009:0318a18": "果。力可得道。但為侍佛。故留殘結。佛知其分段不",
    "X16n0308_009:0318a19": "覊。故曰我今度汝已出生死。既出生死。當報佛恩。",
    "X16n0308_009:0318a20": "報恩無別。只須遵依佛語。以遵依佛語。慈悲救世。",
    "X16n0308_009:0318a21": "即名報佛恩故。正脈云。欽聞斯囑。而不痛心下淚",
    "X16n0308_009:0318a22": "者。木石人也。三結由警惕。",
    "X16n0308_009:0318a23": "阿難。如是十種禪那現境。皆是想陰用心交互故現",
    "X16n0308_009:0318a24": "斯事。眾生頑迷不自忖量。逢此因緣迷不自識謂言",
    "X16n0308_009:0318b01": "登聖。大妄語成墮無間獄。",
    "X16n0308_009:0318b02": "此科全同受陰。義亦准知。四囑令傳護。",
    "X16n0308_009:0318b03": "汝等必須將如來語於我滅後傳示末法。徧令眾生",
    "X16n0308_009:0318b04": "開悟斯義。無令天魔得其方便。保持覆護成無上道。",
    "X16n0308_009:0318b05": "亦同受陰。但彼云亦當。其囑意稍緩。此云必須。其",
    "X16n0308_009:0318b06": "囑意更急。良以行深魔重。將成忽失。亦可愍也。總",
    "X16n0308_009:0318b07": "結想陰魔相竟。",
    "X16n0308_009:0318b09": "楞嚴經指掌疏卷第九"
}