{
    "X66n1297_019:0399b03": "宗鑑法林卷十九",
    "X66n1297_019:0399b05": "集雲堂　編",
    "X66n1297_019:0399b06": "　　大鑒下四世",
    "X66n1297_019:0399b07": "趙州因僧問如何是南泉真。師下禪牀立。又問如",
    "X66n1297_019:0399b08": "何是和尚真。師上禪牀坐。",
    "X66n1297_019:0399b09": "師下禪牀立。神號并鬼泣。師上禪牀坐。龍蟠并虎臥。",
    "X66n1297_019:0399b10": "一槌打與兩分張。拈起元來是雙破。(本覺一)",
    "X66n1297_019:0399b11": "趙州因一秀士曰和尚是古佛。師曰秀才是新如",
    "X66n1297_019:0399b12": "來。",
    "X66n1297_019:0399b13": "廣寒宮殿淨無埃。已是逢君八字開。丹桂不須零碎",
    "X66n1297_019:0399b14": "折。等閒和樹拔將來。(南叟茂)",
    "X66n1297_019:0399b15": "趙州因僧問毫釐有差時如何。師曰天地懸隔。曰",
    "X66n1297_019:0399b16": "毫釐無差時如何。師曰天地懸隔。",
    "X66n1297_019:0399b17": "法林音云。問者有殊。答惟一致。且道趙州還赴來機",
    "X66n1297_019:0399b18": "也無。",
    "X66n1297_019:0399b19": "一道如弦直。長安信已傳。萬邦皆入貢。四海息狼烟。",
    "X66n1297_019:0399b20": "(掩室開)",
    "X66n1297_019:0399b21": "趙州因僧問。路逢達道人。不將語默對。未審將甚",
    "X66n1297_019:0399b22": "麼對。師曰。人從陳州來。不得許州信。",
    "X66n1297_019:0399b23": "病餐毒藥訪良醫。醫使元餐藥治之。病去藥回滋味",
    "X66n1297_019:0399b24": "別。舌頭具眼者方知。(佛性泰二)",
    "X66n1297_019:0399c01": "世有逃形畏影人。奔陳告訴謾勞神。若知形影元無",
    "X66n1297_019:0399c02": "二。坐對高堂秋月輪。",
    "X66n1297_019:0399c03": "趙州示眾。此間佛法。道難即易。道易即難。別處難",
    "X66n1297_019:0399c04": "見易識。老僧者裏易見難識。若能會得。天下橫行。",
    "X66n1297_019:0399c05": "識不識。見非見。說易說難。如油入麵。(松源岳)",
    "X66n1297_019:0399c06": "趙州因僧問如何是祖師西來意。師曰冬至一陽",
    "X66n1297_019:0399c07": "生。",
    "X66n1297_019:0399c08": "鐵樹花開千萬朵。石頭抽笋兩三莖。泥塐金剛開口",
    "X66n1297_019:0399c09": "笑。明朝冬至一陽生。(佛鑑懃)",
    "X66n1297_019:0399c10": "柳色黃金嫩。棃花白雪香。若知春氣力。特地好風光。",
    "X66n1297_019:0399c11": "(龍門遠)",
    "X66n1297_019:0399c12": "冬至一陽生。乾坤通一線。可憐無限人。不識孃生面。",
    "X66n1297_019:0399c13": "(徑山杲)",
    "X66n1297_019:0399c14": "趙州一日於雪中臥曰相救相救。有僧便去身邊",
    "X66n1297_019:0399c15": "臥。師便起去。",
    "X66n1297_019:0399c16": "翠巖芝云。者僧在趙州圈圚裏。還有人出得麼。　天",
    "X66n1297_019:0399c17": "童華云。者僧如蟲禦木。要見趙州天地懸殊。有般瞎",
    "X66n1297_019:0399c18": "漢便道山僧扶強不扶弱。殊不知我王庫內無如是",
    "X66n1297_019:0399c19": "刀。喝。　勝法法云。者僧祇解救人。不解自救。",
    "X66n1297_019:0399c20": "湘江暮雪冷風狂。漁父逍遙戲小航。貧子灘邊爭共",
    "X66n1297_019:0399c21": "樂。寒沙獨陷可慙惶。(報恩琇)",
    "X66n1297_019:0399c22": "仙姬蟬鬢自天成。傾國傾城絕比倫。世固有能彷彿",
    "X66n1297_019:0399c23": "者。祇差脂粉得人瞋。(越機敏)",
    "X66n1297_019:0399c24": "趙州到道吾。纔入堂。吾曰南泉一隻箭來也。師曰",
    "X66n1297_019:0400a01": "看箭。吾曰過。師曰中。",
    "X66n1297_019:0400a02": "翠峰顯云。二俱作家。葢是道吾趙州。二俱不作家。箭",
    "X66n1297_019:0400a03": "鋒不相拄。直饒齊發齊中。也祇是個射垛漢。　報慈",
    "X66n1297_019:0400a04": "遂云。且道二大老相見。還有優劣也無。若檢點得出。",
    "X66n1297_019:0400a05": "許你於中字上有個入處。　古南門云。二老露個爪",
    "X66n1297_019:0400a06": "牙。不枉同條。雖然。祇如翠峰道。直饒齊發齊中。也祇",
    "X66n1297_019:0400a07": "是個射垛漢。是肯伊不肯伊。會麼。好手手中呈好手。",
    "X66n1297_019:0400a08": "紅心心裏中紅心。擊禪牀一下。",
    "X66n1297_019:0400a09": "季春芣苡生前徑。三月桃花茂小園。可惜芳春人不",
    "X66n1297_019:0400a10": "識。樹頭百舌更能言。(海舟慈)",
    "X66n1297_019:0400a11": "趙州因僧問如何是齩人獅子。師曰。歸依佛。歸依",
    "X66n1297_019:0400a12": "法。歸依僧。莫齩老僧。",
    "X66n1297_019:0400a13": "天寧琦云。者僧也祇是個喋屎狗。為甚麼趙州一見",
    "X66n1297_019:0400a14": "便撒屎。彩奔齪家。",
    "X66n1297_019:0400a15": "門藏古老珠在盤。等閒撥動精光攢。獨憐不遇蛟奴",
    "X66n1297_019:0400a16": "過。千載令人恨不寬。(仁趾麟)",
    "X66n1297_019:0400a17": "蛟宅不可觸。一觸禍隨跟。腥風扇毒雨。頃刻天為昏。",
    "X66n1297_019:0400a18": "(子清昊)",
    "X66n1297_019:0400a19": "趙州因僧問。世界變為黑穴。未審此箇落在何路。",
    "X66n1297_019:0400a20": "師曰不占。曰不占是甚麼人。師曰田厙奴。",
    "X66n1297_019:0400a21": "蒲菴健云。者僧置箇問頭。大似石上栽花。不妨奇峭。",
    "X66n1297_019:0400a22": "趙州善於入林不動草。入水不動波。向空劫已前控",
    "X66n1297_019:0400a23": "他箇入處最為敏手。祇是田厙奴。未肯點頭在。",
    "X66n1297_019:0400a24": "趙州曰。不得閒過。念佛念法念僧。僧便問如何是",
    "X66n1297_019:0400b01": "學人自己念。師曰念者是誰。曰無伴。師叱曰者驢。",
    "X66n1297_019:0400b02": "大慧杲云。者僧雖然無伴。成羣作隊聒擾殺人。趙州",
    "X66n1297_019:0400b03": "雖好一頭驢。祇是不會喫草。　子山仁云。惜哉。趙州",
    "X66n1297_019:0400b04": "古佛被徑山老人貶入驢隊裏。至今無出頭分。還有",
    "X66n1297_019:0400b05": "救得者麼。作驢鳴便轉。",
    "X66n1297_019:0400b06": "趙州曰。老僧三十年前在南方火爐頭有一則無",
    "X66n1297_019:0400b07": "賓主話。直至如今無人舉著。",
    "X66n1297_019:0400b08": "淨慈聞云。森羅萬象。明暗色空。日夜舉揚。趙州古佛",
    "X66n1297_019:0400b09": "不是不知。祇為貪程太速。",
    "X66n1297_019:0400b10": "蒙頭不覺齁齁睡。開眼從教燄燄紅。若謂平常便無",
    "X66n1297_019:0400b11": "事。須防荳爆冷灰中。(心聞賁)",
    "X66n1297_019:0400b12": "無賓主話意深深。流落藂林古到今。火冷灰寒口挂",
    "X66n1297_019:0400b13": "壁。衲僧凍死不知心。(石田薰)",
    "X66n1297_019:0400b14": "趙州因僧問如何是祖師西來意。師曰版齒生毛。",
    "X66n1297_019:0400b15": "九年面壁自虗淹。爭似當初一句傳。板齒生毛猶可",
    "X66n1297_019:0400b16": "事。石人蹋破謝家船。(投子青)",
    "X66n1297_019:0400b17": "新開玉盌出僊桃。何事人間配濁醪。古逕源迷人去",
    "X66n1297_019:0400b18": "後。萬年谷口挂雲濤。(伴我侶)",
    "X66n1297_019:0400b19": "趙州與文遠論義曰。鬬劣不鬬勝。勝者輸胡餅。曰",
    "X66n1297_019:0400b20": "請和尚立義。師曰我是一頭驢。曰我是驢胃。師曰",
    "X66n1297_019:0400b21": "我是驢糞。曰我是糞中蟲。師曰你在彼中作麼。曰",
    "X66n1297_019:0400b22": "我在彼中過夏。師曰把將胡餅來。",
    "X66n1297_019:0400b23": "五祖戒云。禍不單行。　瑯琊覺云。趙州文遠也是蕭",
    "X66n1297_019:0400b24": "何制律。　徑山杲云。文遠在糞中過夏。面赤不如語",
    "X66n1297_019:0400c01": "直。趙州貪他少利。贏得箇胡餅。檢點將來。也是普州",
    "X66n1297_019:0400c02": "人送賊。畢竟如何。鵞王擇乳。素非鴨類。　天童覺云。",
    "X66n1297_019:0400c03": "當時文遠趙州高高標不出。低低望不及。眼自爭先",
    "X66n1297_019:0400c04": "得。籌因打劫贏。　天寧琦云。當時待趙州道我是一",
    "X66n1297_019:0400c05": "頭驢。便好道輸却胡餅了也。老漢取餅就手。奪得便",
    "X66n1297_019:0400c06": "行。　寶華忍云。文遠勝裏輸。明輸暗勝。趙州輸裏勝。",
    "X66n1297_019:0400c07": "明勝暗輸。纔勝即輸。輸即勝。算來胡餅都無分。而今",
    "X66n1297_019:0400c08": "拈出大家看。動著些兒成話柄。咄。",
    "X66n1297_019:0400c09": "兩陣交鋒勢莫窮。信旗獵獵卷秋風。邊庭不用深深",
    "X66n1297_019:0400c10": "入。勒馬歸來却有功。(慈受深)",
    "X66n1297_019:0400c11": "上馬金送去。下馬銀接還。存亡漢室在其間。思歸不",
    "X66n1297_019:0400c12": "解亭侯印。一劍如何破五關。不見道。行路難。路難不",
    "X66n1297_019:0400c13": "在登高山。(石雨方)",
    "X66n1297_019:0400c14": "得便宜者常帶羞。贏官司者常叫屈。為甚如此。小雪",
    "X66n1297_019:0400c15": "見。大雪屯。米底折一橛。(三宜盂)",
    "X66n1297_019:0400c16": "洗耳其如落一籌。飲牛何事占高流。堪憐兩字輕天",
    "X66n1297_019:0400c17": "下。也賸閒名在九州。(即念現)",
    "X66n1297_019:0400c18": "趙州因一婆子臨齋入堂曰。者一堂師僧。盡是婆",
    "X66n1297_019:0400c19": "婆生得底。祇有大底孩兒忤逆不孝。師纔顧視。婆",
    "X66n1297_019:0400c20": "子便出。",
    "X66n1297_019:0400c21": "石菴琈云。者婆子對大眾前納敗了也。若不走出。有",
    "X66n1297_019:0400c22": "何面目見他趙州。　侶巖荷云。婆子步步登高。不覺",
    "X66n1297_019:0400c23": "全身負墮。趙老顧後瞻前。未免當斷不斷。山僧若見",
    "X66n1297_019:0400c24": "恁麼道。但言更須識取阿爺始得。管教者臭老婆慚",
    "X66n1297_019:0401a01": "惶無地。",
    "X66n1297_019:0401a02": "趙州因僧問。真如凡聖皆是夢言。如何是真言。師",
    "X66n1297_019:0401a03": "曰唵部林[口*發]。",
    "X66n1297_019:0401a04": "蔣山大云。趙州答話如探囊取物。未免索鹽奉馬。有",
    "X66n1297_019:0401a05": "問蔣山如何是真言。祇向他道。草枯風勁。各寮謹慎",
    "X66n1297_019:0401a06": "火燭。",
    "X66n1297_019:0401a07": "趙州因僧問四山相逼時如何。師曰無路是趙州。",
    "X66n1297_019:0401a08": "天嶽晝云。者躲跟漢有甚用處。復頌。",
    "X66n1297_019:0401a09": "無路是趙州。捉敗白拈賊。要打鬼骨臀。逢人謾搖舌。",
    "X66n1297_019:0401a10": "趙州臨順世。令僧持拂子與趙王曰。若問何處得",
    "X66n1297_019:0401a11": "來。便說此是老僧平生用不盡底。",
    "X66n1297_019:0401a12": "一生受用意無盡。者箇都來有幾莖。分付趙王千古",
    "X66n1297_019:0401a13": "在。任他南北競頭爭。(保寧勇)",
    "X66n1297_019:0401a14": "長沙景岑招賢禪師(南泉願嗣)一日遊山歸。首座問和",
    "X66n1297_019:0401a15": "尚甚處去來。師曰遊山來。曰到甚麼處。師曰。始從",
    "X66n1297_019:0401a16": "芳艸去。又逐落花回。曰大似春意。師曰也勝秋露",
    "X66n1297_019:0401a17": "滴芙蓉。",
    "X66n1297_019:0401a18": "翠峰顯云。謝師答話。　寶壽方云。當時待道始從芳",
    "X66n1297_019:0401a19": "艸去又逐落花回。便好云和尚此回遊山不易。看者",
    "X66n1297_019:0401a20": "漢又作何去就。",
    "X66n1297_019:0401a21": "大地絕纖埃。何人眼不開。始從芳艸去。又逐落花回。",
    "X66n1297_019:0401a22": "羸鶴翹寒木。狂猿嘯古臺。長沙無限意。咄。(翠峰顯)",
    "X66n1297_019:0401a23": "拂拂山香滿路飛。野花零落艸離披。春風無限深深",
    "X66n1297_019:0401a24": "意。不得黃鸝說向誰。(上方益)",
    "X66n1297_019:0401b01": "芳艸織茵迎步綠。落花鋪錦拂衣香。歸來說似諸禪",
    "X66n1297_019:0401b02": "子。蕩蕩風光遶畵梁。",
    "X66n1297_019:0401b03": "長沙因竺尚書來謁。乃喚尚書。書應諾。師曰不是",
    "X66n1297_019:0401b04": "尚書本命。曰不可離却。即今抵對。別有第二主人",
    "X66n1297_019:0401b05": "麼。師曰喚尚書作至尊得麼。曰。恁麼則總不抵對",
    "X66n1297_019:0401b06": "時。莫是弟子主人麼。師曰非但抵對與不抵對。無",
    "X66n1297_019:0401b07": "始劫來是箇生死根本。乃示偈曰。學道之人不識",
    "X66n1297_019:0401b08": "真。祇為從前認識神。無量劫來生死本。癡人喚作",
    "X66n1297_019:0401b09": "本來人。",
    "X66n1297_019:0401b10": "徑山杲云。即今抵對者既不是本來人。却喚甚麼作",
    "X66n1297_019:0401b11": "本來人。良久云。我恁麼道且作死馬醫。　理安洸云。",
    "X66n1297_019:0401b12": "區鑛別金。長沙好手。妙喜雖是直截提持。要且未能",
    "X66n1297_019:0401b13": "起膏肓之疾。如今有般漢不能出意想窠臼。五蘊身",
    "X66n1297_019:0401b14": "田。盡道豈有第二人。苦哉。若與麼。閻老子打算飯錢。",
    "X66n1297_019:0401b15": "莫言不道。",
    "X66n1297_019:0401b16": "長沙因僧問如何是上上人行履。師曰如死人眼。",
    "X66n1297_019:0401b17": "曰上上人相見時如何。師曰如死人手。",
    "X66n1297_019:0401b18": "死人眼。死人手。金烏飛。玉兔走。直截根源。取之左右。",
    "X66n1297_019:0401b19": "張翁醉倒臥官街。元是李翁喫私酒。(印空叟)",
    "X66n1297_019:0401b20": "長沙示眾。我若一向舉唱宗乘。法堂前艸深一丈。",
    "X66n1297_019:0401b21": "四祖澤云。如斯舉唱。未當宗乘。山僧則不然。直使盡",
    "X66n1297_019:0401b22": "大地無寸土。更須三十棒。何故。鯨吞海水盡。露出珊",
    "X66n1297_019:0401b23": "瑚枝。　大覺昇云。何止艸深一丈。山僧若舉唱宗乘。",
    "X66n1297_019:0401b24": "直得盡大地人訕謗不已。雖然如是。不入驚人浪。難",
    "X66n1297_019:0401c01": "逢稱意魚。",
    "X66n1297_019:0401c02": "長沙因僧問。了即業障本來空。未了應須償宿債。",
    "X66n1297_019:0401c03": "祇如二祖是了不了。師曰空。又問雲門。門曰確。",
    "X66n1297_019:0401c04": "長沙空。雲門確。信手拈。非造作。離心意識參。出聖凡",
    "X66n1297_019:0401c05": "路學。纔有絲毫。螣蛇遶脚。(大溈秀)",
    "X66n1297_019:0401c06": "長沙一日遣僧問同參石霜會曰。和尚見南泉後",
    "X66n1297_019:0401c07": "如何。會默然。曰和尚未見南泉已前作麼生。會曰",
    "X66n1297_019:0401c08": "不可更別有也。僧回舉似師。師示偈曰。百尺竿頭",
    "X66n1297_019:0401c09": "不動人。雖然得入未為真。百尺竿頭須進步。十方",
    "X66n1297_019:0401c10": "世界現全身。僧便問。祇如百尺竿頭。如何進步。師",
    "X66n1297_019:0401c11": "曰朗州山澧州水。曰不會。師曰四海五湖皇化裏。",
    "X66n1297_019:0401c12": "徑山杲云。要見長沙。還須更進一步。若有人問如何",
    "X66n1297_019:0401c13": "是者一步。待我款款地與你葛藤。　保寧全云。妙喜",
    "X66n1297_019:0401c14": "道要見長沙更進一步。保寧則不然。要識長沙更退",
    "X66n1297_019:0401c15": "一步。畢竟如何。換骨洗腸重整頓。通身手眼更須參。",
    "X66n1297_019:0401c16": "　博山來云。會公坐殺法身。不通凡聖。岑老碧天雲",
    "X66n1297_019:0401c17": "外更鬬精華。白牯牛觸牧多方。死貓兒解弄也活。與",
    "X66n1297_019:0401c18": "盲人點眼。聾者開聰。會公還識痛癢麼。",
    "X66n1297_019:0401c19": "玉人夢破一聲鷄。轉盻生涯色色齊。有信風雷催出",
    "X66n1297_019:0401c20": "蟄。無言桃李自成蹊。及時及節力畊犁。誰怕春疇沒",
    "X66n1297_019:0401c21": "脛泥。(天童覺)",
    "X66n1297_019:0401c22": "未得經冬莫妄歡。須教徹骨透心寒。忽然夢醒三春",
    "X66n1297_019:0401c23": "暖。萬紫千紅匝地看。(天奇瑞)",
    "X66n1297_019:0401c24": "喪盡平生雙手空。閭閻無地可相容。玉鞭無復驅星",
    "X66n1297_019:0402a01": "月。別有閒情策曉風。田野歌聲韻亦工。(宗源遠)",
    "X66n1297_019:0402a02": "長沙因張拙秀才看千佛名經。問百千諸佛但見",
    "X66n1297_019:0402a03": "其名。未審居何國土。還化物也無。師曰。黃鶴樓崔",
    "X66n1297_019:0402a04": "灝題後。秀才還曾題也未。曰未曾。師曰得閒題取",
    "X66n1297_019:0402a05": "一篇好。",
    "X66n1297_019:0402a06": "溈山果云。若是箇漢。纔見長沙恁麼道。但云黃鶴樓",
    "X66n1297_019:0402a07": "要題也不難。未審百千諸佛居何國土。若下得者一",
    "X66n1297_019:0402a08": "拶。非惟坐斷長沙舌頭。亦乃名標青史。　昭覺勤云。",
    "X66n1297_019:0402a09": "驀刀劈面。解辨者何人。劈面當胸。承當者有幾。若能",
    "X66n1297_019:0402a10": "向奔流度刃疾燄過風處見長沙。橫身為物去。不消",
    "X66n1297_019:0402a11": "一揑。其或隨言詮。入露布。便謂問東答西。捩轉話頭。",
    "X66n1297_019:0402a12": "且喜沒交涉。畢竟作麼生是長沙端的處。殺人刀。活",
    "X66n1297_019:0402a13": "人劍。　磬山修云。長沙雖得殺人刀活人劍。不無龍",
    "X66n1297_019:0402a14": "頭蛇尾。山僧則不然。待他問聲未絕。便喚云秀才。他",
    "X66n1297_019:0402a15": "擬應諾。遽索云居何國土。　青獅信云。可惜百千諸",
    "X66n1297_019:0402a16": "佛被長沙埋向一座黃鶴樓裏。喚作註解得麼。癡人",
    "X66n1297_019:0402a17": "面前不得說夢。　龍門遠云。秀才問佛居何國土。長",
    "X66n1297_019:0402a18": "沙為甚麼却恁麼道。秀才尋常嘲風吟月。因甚長沙",
    "X66n1297_019:0402a19": "面前一詞不措。若是黃鶴樓有甚麼難題處。聽取山",
    "X66n1297_019:0402a20": "僧題破。",
    "X66n1297_019:0402a21": "容顏甚奇妙。光明照十方。我適曾供養。今復還親覲。",
    "X66n1297_019:0402a22": "黃鶴樓中四望賒。滿天風月屬詩家。百千諸佛居何",
    "X66n1297_019:0402a23": "土。風起長江湧浪花(普融平)",
    "X66n1297_019:0402a24": "百千諸佛倒騎牛。對面分明失路頭。却問老師何處",
    "X66n1297_019:0402b01": "去。勸君更上一層樓。(黃龍震)",
    "X66n1297_019:0402b02": "攜手樓頭共語時。白蘋紅蓼對江湄。衷腸訴盡無人",
    "X66n1297_019:0402b03": "委。惟有清風明月知。(天童覺)",
    "X66n1297_019:0402b04": "赤土纔將畵簸箕。烏鷄何事忽驚飛。自從題入新詩",
    "X66n1297_019:0402b05": "後。黃鶴樓前忘却歸。(月堂昌)",
    "X66n1297_019:0402b06": "百千諸佛但聞名。國土何曾不現成。自是不歸歸便",
    "X66n1297_019:0402b07": "得。五湖烟景有誰爭。(寶峰明)",
    "X66n1297_019:0402b08": "塞鴈一聲喉舌冷。凄凄蘆管月明中。荒塘蹤跡無漁",
    "X66n1297_019:0402b09": "火。徒有秋烟拂暗風。(語風信)",
    "X66n1297_019:0402b10": "貪程錯路夕陽斜。極目長安不見家。待到明朝天大",
    "X66n1297_019:0402b11": "曉。題詩應罵老長沙。(梅谷悅)",
    "X66n1297_019:0402b12": "從容一曲楚天秋。山自高兮水自流。倒腹傾腸君不",
    "X66n1297_019:0402b13": "顧。空餘江面數峰浮。(退巖泐)",
    "X66n1297_019:0402b14": "三千諸佛居何國。歷歷分明黃鶴樓。堪笑秀才無覓",
    "X66n1297_019:0402b15": "處。白雲千載空悠悠。(　三圓)",
    "X66n1297_019:0402b16": "長沙與仰山翫月次。山曰。人人盡有者箇。祇是用",
    "X66n1297_019:0402b17": "不得。師曰恰是倩汝用。曰汝作麼生用。師劈胷一",
    "X66n1297_019:0402b18": "蹋蹋倒。山曰[囗@力]直下似箇大蟲。",
    "X66n1297_019:0402b19": "長慶稜云。前彼此作家。後彼此不作家。乃別云。邪法",
    "X66n1297_019:0402b20": "難扶。　保福展云。好一箇月。祇是用力太多。被他蹋",
    "X66n1297_019:0402b21": "破。却成兩箇。人人盡道岑大蟲奇特。須知仰山有陷",
    "X66n1297_019:0402b22": "虎之機。　德山密云。好更與一蹋。　瑯琊覺云。李陵",
    "X66n1297_019:0402b23": "雖好手。爭免陷番身。　徑山杲云。小釋迦有陷虎機。",
    "X66n1297_019:0402b24": "老大蟲却無牙齒。當時一蹋豈造次。驀然倒地非偶",
    "X66n1297_019:0402c01": "爾。眾中還有緇素得二老出者麼。良久云。設有。也是",
    "X66n1297_019:0402c02": "掉棒打月。　天寧琦云。二老如斯吐露。於建化門頭",
    "X66n1297_019:0402c03": "足可觀光。若是者箇事。料掉沒交涉。　寶慶法云。小",
    "X66n1297_019:0402c04": "釋迦不會作客。勞煩主人。恰是倩汝用。何不與本分",
    "X66n1297_019:0402c05": "艸料。",
    "X66n1297_019:0402c06": "浮雲散盡月當空。兔子懷胎產大蟲。跳出風前弄牙",
    "X66n1297_019:0402c07": "爪。至今撼動廣寒宮。(曹源生)",
    "X66n1297_019:0402c08": "作者提持迥不同。廣寒宮裏起清風。一朝蹋倒雖然",
    "X66n1297_019:0402c09": "活。已落他家陷穽中。(掩室開)",
    "X66n1297_019:0402c10": "一拳打落天邊月。就手輕拋陷虎機。有意氣時添意",
    "X66n1297_019:0402c11": "氣。得便宜是落便宜。(天岸昇)",
    "X66n1297_019:0402c12": "長沙因皓月供奉問古德曰。了即業障本來空。未",
    "X66n1297_019:0402c13": "了應須償夙債。祇如師子尊者二祖大師。為甚却",
    "X66n1297_019:0402c14": "償債去。師曰大德不識本來空。曰如何是本來空。",
    "X66n1297_019:0402c15": "師曰業障是。",
    "X66n1297_019:0402c16": "白巖符云。玉解連環。珠穿九曲。須讓他長沙作手。若",
    "X66n1297_019:0402c17": "以過量衲僧巴鼻論本分艸料。猶欠也。當時問如何",
    "X66n1297_019:0402c18": "是本來空。便與劈頭一棒。則千古稱尊。又豈止大蟲",
    "X66n1297_019:0402c19": "而已。",
    "X66n1297_019:0402c20": "長沙因僧問本來人還成佛也無。師曰汝見大唐",
    "X66n1297_019:0402c21": "天子還自割茅刈艸麼。曰未審是何人成佛。師曰",
    "X66n1297_019:0402c22": "是汝成佛。僧無語。師曰會麼。曰不會。師曰如人因",
    "X66n1297_019:0402c23": "地而倒。因地而起。地道甚麼。",
    "X66n1297_019:0402c24": "殿閣重重紫氣深。星分辰位正乾坤。金輪不御閻浮",
    "X66n1297_019:0403a01": "境。豈竝諸侯寶印尊。(投子青)",
    "X66n1297_019:0403a02": "簾幙春風曉尚寒。歌樓聲咽夢驚殘。金與不御人間",
    "X66n1297_019:0403a03": "世。休羨壺中日月寬。(雲巖因)",
    "X66n1297_019:0403a04": "人世未逢九五尊。春明御仗曉崢嶸。時人祇識朱衣",
    "X66n1297_019:0403a05": "貴。錯認侯門作帝閽。(天岸昇)",
    "X66n1297_019:0403a06": "深宮雲鎖碧天高。丹鳳棲梧路轉遙。祇恐下方看不",
    "X66n1297_019:0403a07": "見。也知無奈曲龍腰。(俍享挺)",
    "X66n1297_019:0403a08": "長沙因三聖令秀上座問。南泉遷化向甚麼處去。",
    "X66n1297_019:0403a09": "師曰石頭作沙彌時參見六祖。曰。不問石頭見六",
    "X66n1297_019:0403a10": "祖。南泉遷化向甚麼處去。師曰教伊尋思去。曰。和",
    "X66n1297_019:0403a11": "尚雖有千尺寒松。且無抽條石筍。師默然。曰謝和",
    "X66n1297_019:0403a12": "尚答話。師亦默然。秀回舉似三聖。聖曰若恁麼猶",
    "X66n1297_019:0403a13": "勝臨濟七步。然雖如是。待我更驗看。明日三聖去",
    "X66n1297_019:0403a14": "問。承聞和尚昨日答南泉遷化一則語。可謂光前",
    "X66n1297_019:0403a15": "絕後。今古罕聞。師亦默然。",
    "X66n1297_019:0403a16": "昭覺勤云。也大奇。也大奇。長沙畵虎却成狸。南泉一",
    "X66n1297_019:0403a17": "去無消息。空使行人說是非。　理安問云。長沙三處",
    "X66n1297_019:0403a18": "默然。諸人作麼生會。若也會得。各下一轉語。乃頌",
    "X66n1297_019:0403a19": "　一則南泉遷化語。光前絕後古今稀。大蟲無齒果然",
    "X66n1297_019:0403a20": "別。不是親遭不易知。",
    "X66n1297_019:0403a21": "客見長沙路陌同。令人依約探家風。須彌萬仞磨今",
    "X66n1297_019:0403a22": "古。折箭量天枉費工。(佛印元)",
    "X66n1297_019:0403a23": "探花蝴蝶舞三台。啄木掉頭鳴訝鼓。處處相逢岑大",
    "X66n1297_019:0403a24": "蟲。元來便是長沙虎。(長靈卓)",
    "X66n1297_019:0403b01": "王老踪由孰可知。那堪更問大蟲兒。直饒石筍抽條",
    "X66n1297_019:0403b02": "盡。無處堪尋向上機。(投子舒)",
    "X66n1297_019:0403b03": "也大奇。也大奇。卷舒出沒看全機。若非鑑物張華眼。",
    "X66n1297_019:0403b04": "未免隨人說是非。(石溪月)",
    "X66n1297_019:0403b05": "長沙因僧問如何轉得山河國土歸自己去。師曰",
    "X66n1297_019:0403b06": "如何轉得自己成山河國土去。曰不會。師曰湖南",
    "X66n1297_019:0403b07": "城下好養民。米賤柴多足四鄰。僧無語。師示偈曰。",
    "X66n1297_019:0403b08": "誰謂山河轉。山河轉向誰。圓通無兩畔。法性本無",
    "X66n1297_019:0403b09": "歸。",
    "X66n1297_019:0403b10": "昭覺勤云。得人一牛。還人一馬。　天童覺云。雖然主",
    "X66n1297_019:0403b11": "賓互換。要且泥水不分。忽然捩轉鼻頭。恁麼不恁麼",
    "X66n1297_019:0403b12": "總不得。又合作麼生。如今王令稍嚴。不許攙行奪市。",
    "X66n1297_019:0403b13": "　瑞巖慍云。者僧擔一擔懵懂。換得一擔淈[泳永+盾]。雖然。",
    "X66n1297_019:0403b14": "不因夜來雁。怎見海門秋。　磬山修云。饒你轉得山",
    "X66n1297_019:0403b15": "河大地歸自己去。却是埋沒己靈。更饒你轉得自己",
    "X66n1297_019:0403b16": "成山河大地去。猶是背覺合塵。且道轉即是不轉即",
    "X66n1297_019:0403b17": "是。法林音云。磬山老祖蹉過長沙也。",
    "X66n1297_019:0403b18": "塵剎平常露此身。疑生情動見疎親。湖南城裏從來",
    "X66n1297_019:0403b19": "事。米賤柴多足四隣。(保寧勇)",
    "X66n1297_019:0403b20": "誰問山河解轉身。轉身方覺體全真。清淨界中無一",
    "X66n1297_019:0403b21": "物。一重山後一重人。(大圓智)",
    "X66n1297_019:0403b22": "者一轉。那一轉。尺非長。寸非短。幾多錯認自家身。目",
    "X66n1297_019:0403b23": "前異路難排遣。珊瑚瀲灔十洲春。覿面無人識深淺。",
    "X66n1297_019:0403b24": "君不見。陶朱一葉駕扁舟。五湖風月無人管。(天岸昇)",
    "X66n1297_019:0403c01": "過得杭州到四明。月華山樹徧鄉城。馬因倦後鞭無",
    "X66n1297_019:0403c02": "力。坐看秋塘鷺宿汀。(愚絕教)",
    "X66n1297_019:0403c03": "長沙因僧問。南泉遷化後向甚麼處去。師曰。東家",
    "X66n1297_019:0403c04": "作驢。西家作馬。曰未審意旨如何。師曰。要騎便騎。",
    "X66n1297_019:0403c05": "要下便下。",
    "X66n1297_019:0403c06": "徑山杲云。今日有問雲門。圓悟老人遷化後向甚處",
    "X66n1297_019:0403c07": "去。向道入阿鼻大地獄去。未審意旨如何。飲洋銅汁",
    "X66n1297_019:0403c08": "吞熱鐵丸。更問還救得也無。救不得。為什麼救不得。",
    "X66n1297_019:0403c09": "是者老漢家常茶飯。　天寧琦云。若欲報德酬恩。須",
    "X66n1297_019:0403c10": "是長沙妙喜忤逆兒孫始得。雖然。珊瑚枕上兩行淚。",
    "X66n1297_019:0403c11": "半是思君半恨君。",
    "X66n1297_019:0403c12": "脫得驢頭戴馬頭。東家西家卒未休。問君還有幾多",
    "X66n1297_019:0403c13": "愁。恰似一江春水向東流。(懶菴樞)",
    "X66n1297_019:0403c14": "長沙因僧問如何是諸佛師。師曰汝從無量劫來",
    "X66n1297_019:0403c15": "承甚麼人恩力。",
    "X66n1297_019:0403c16": "法林音云。依師恁麼道。猶是諸佛弟子在。",
    "X66n1297_019:0403c17": "混沌未分便有渠。堂堂相貌絕名模。長沙謾道承恩",
    "X66n1297_019:0403c18": "力。試問還曾識也無。(疎山常)",
    "X66n1297_019:0403c19": "長沙因僧問諸佛師是誰。師曰從無始劫來承誰",
    "X66n1297_019:0403c20": "覆蔭。曰未有諸佛已前作麼生。師曰魯祖開堂亦",
    "X66n1297_019:0403c21": "與師僧東道西話。",
    "X66n1297_019:0403c22": "水墨丹青畵不成。混然竹木箇精靈。求恩乞福拋柸",
    "X66n1297_019:0403c23": "筶。向道明明自不聽。(保寧勇)",
    "X66n1297_019:0403c24": "衢州子湖巖利踪禪師(南泉願嗣)門下立椑曰。子湖有",
    "X66n1297_019:0404a01": "一狗。上取人頭。中取人心。下取人足。擬議即喪身",
    "X66n1297_019:0404a02": "失命。有僧到。師喝曰看狗。僧纔回頭。師便歸方丈。",
    "X66n1297_019:0404a03": "有問如何是子湖狗。師曰嘷嘷。",
    "X66n1297_019:0404a04": "翠峰顯云。眾中總道者僧著一口。著即著了。怎奈者",
    "X66n1297_019:0404a05": "僧在。敢問諸人。子湖狗著者便死。因甚麼者僧在。若",
    "X66n1297_019:0404a06": "無通方眼救得者僧。設使子湖出世。齩殺百千萬箇",
    "X66n1297_019:0404a07": "有甚麼益。我當時若見。先斫下牌。然後入院。待伊喝",
    "X66n1297_019:0404a08": "云看狗。與伊放出箇焦尾大蟲。如今諸人要見麼。日",
    "X66n1297_019:0404a09": "勢稍晚歸堂。　神鼎諲云。正當恁麼時。下得甚麼語。",
    "X66n1297_019:0404a10": "神鼎當時若在。即喝云者畜生。又云死。又作退勢。",
    "X66n1297_019:0404a11": "　萬峰蔚云。入門一喝。頭正尾正。擬議思量。喪却性命。",
    "X66n1297_019:0404a12": "且作麼生入得他門戶。",
    "X66n1297_019:0404a13": "子湖狗子最威獰。來者投明莫暗行。向道看時如不",
    "X66n1297_019:0404a14": "見。當頭齩殺喪平生。(佛國白)",
    "X66n1297_019:0404a15": "錯過當頭一機。昧却現成公案。子湖指處太親。直須",
    "X66n1297_019:0404a16": "急著眼看。(浙翁琰)",
    "X66n1297_019:0404a17": "子湖一夜於僧堂叫曰有賊有賊。眾皆驚起。有僧",
    "X66n1297_019:0404a18": "自堂內出。師把住曰。維那。捉得也捉得也。僧曰。不",
    "X66n1297_019:0404a19": "是。是某甲。師曰。是即是。祇是汝不肯承當。",
    "X66n1297_019:0404a20": "翠巖芝云。子湖也是相頭買帽。　溈山果云。子湖恁",
    "X66n1297_019:0404a21": "麼。大似按牛頭喫艸。　天界盛云。大小子湖。龍頭蛇",
    "X66n1297_019:0404a22": "尾。若是崇先。待道不是是某甲。便即推開云。你還要",
    "X66n1297_019:0404a23": "偷老僧那。",
    "X66n1297_019:0404a24": "子湖因劉鐵磨到乃問。久響劉鐵磨。莫便是否。曰",
    "X66n1297_019:0404b01": "不敢。師曰左轉右轉。曰和尚莫顛倒。師便打。",
    "X66n1297_019:0404b02": "昭覺勤云。子湖棒頭有眼。祇為權柄在手。鐵磨皮下",
    "X66n1297_019:0404b03": "有血。還他竿木隨身。雖然柔弱勝剛強。且要語在。",
    "X66n1297_019:0404b04": "鄂州茱萸禪師(南泉願嗣)上堂擎起一橛竹曰。還有人",
    "X66n1297_019:0404b05": "向虗空裏釘得橛麼。時有靈虗上座出曰虗空是",
    "X66n1297_019:0404b06": "橛。師便打。靈曰莫錯打某甲。師擲竹便歸方丈。",
    "X66n1297_019:0404b07": "雲門偃云。矢上加尖。有僧云和尚適纔與麼道那。門",
    "X66n1297_019:0404b08": "云槌鐘謝響。得箇蝦蟆出來。　翠峰顯云。若要此話",
    "X66n1297_019:0404b09": "大行。直須打了趁出。　雲居錫云。此人具眼不具眼。",
    "X66n1297_019:0404b10": "因甚著打。　法雲秀云。茱萸祇知瞻前。者僧不能顧",
    "X66n1297_019:0404b11": "後。檢點將來。兩箇總須喫棒。且道過在甚處。　棲賢",
    "X66n1297_019:0404b12": "諟云。者僧出來與麼道。具眼不具眼。茱萸當時便打。",
    "X66n1297_019:0404b13": "打伊甚麼處。　南堂欲云。茱萸空中釘橛。靈虗旱地",
    "X66n1297_019:0404b14": "遭釘。翠峰不管盡法無民。祇要話行千古。看來總是",
    "X66n1297_019:0404b15": "一隊掠虗漢。",
    "X66n1297_019:0404b16": "虗空是橛幾人諳。獨有靈虗最善參。潦倒茱萸雖倚",
    "X66n1297_019:0404b17": "勢。龍頭蛇尾更何堪。(本覺一)",
    "X66n1297_019:0404b18": "茱萸因趙州執杖上法堂從東過西。師曰作甚麼。",
    "X66n1297_019:0404b19": "州曰探水。師曰。我者裏一滴也無。探箇甚麼。州以",
    "X66n1297_019:0404b20": "杖靠壁便下去。",
    "X66n1297_019:0404b21": "瑯琊覺云。勢敗奴欺主。時衰鬼弄人。　溈山哲云。趙",
    "X66n1297_019:0404b22": "州善能探水。不犯波瀾。茱萸一滴也無。怎奈關防不",
    "X66n1297_019:0404b23": "得。　天童華云。茱萸一滴也無。滔天白浪。趙州以杖",
    "X66n1297_019:0404b24": "靠壁。不犯清波。雖然二老同死同生。怎奈山僧未肯",
    "X66n1297_019:0404c01": "放過。　理安洸云。茱萸牆壍不牢。趙州探竿短小。撿",
    "X66n1297_019:0404c02": "點將來。二俱不了。　介毅洪云。趙州探水。生拔蒼龍",
    "X66n1297_019:0404c03": "頭上角。茱萸無一滴。活剜猛虎眼中珠。雖然如是。茱",
    "X66n1297_019:0404c04": "萸猶欠一籌在。當時見他恁麼下去。祇云三十年後",
    "X66n1297_019:0404c05": "難得與麼漢。非圖光揚宗眼。益顯南泉門下有人。",
    "X66n1297_019:0404c06": "逐步移笻探淺深。果然滄海碧沉沉。一雙足迹分明",
    "X66n1297_019:0404c07": "在。將謂歸家不可尋。(保寧勇)",
    "X66n1297_019:0404c08": "深淺聊將拄杖探。忽然平地起波瀾。傾湫倒岳驚天",
    "X66n1297_019:0404c09": "地。到海方知徹底乾。(徑山杲)",
    "X66n1297_019:0404c10": "一滴也無。費盡工夫。靠倒拄杖。何處逢渠。香爐上一",
    "X66n1297_019:0404c11": "堆牛糞氣。東壁上倒挂大葫蘆。(典牛游)",
    "X66n1297_019:0404c12": "平地鼓波濤。青天轟霹靂。脚下爛如泥。身上元不溼。",
    "X66n1297_019:0404c13": "古往今來幾百年。拄杖依然空靠壁。(無際派)",
    "X66n1297_019:0404c14": "蓑翁老慣羨風騷。攫浪拏雲興轉豪。一棹蘆灣停泊",
    "X66n1297_019:0404c15": "穩。半鉤銀月釣金鰲。(雪奇靜)",
    "X66n1297_019:0404c16": "茱萸問僧曰。闍黎為復是遊山翫水。為復是問道",
    "X66n1297_019:0404c17": "參禪。曰和尚試道看。師曰。雕蚶鏤蛤。不滲之泥。勞",
    "X66n1297_019:0404c18": "君遠至。曰。渾身是鐵。猶被一鎚。師曰降將不斬。",
    "X66n1297_019:0404c19": "杖藜林下步蒼苔。擾擾勞生眼未開。好是花紅隨水",
    "X66n1297_019:0404c20": "綠。一時流出洞中來。(地藏恩)",
    "X66n1297_019:0404c21": "遊山翫水事尋常。早晚歸來鬢似霜。蹋破艸鞵回首",
    "X66n1297_019:0404c22": "看。數聲猿叫白雲鄉。(保寧勇)",
    "X66n1297_019:0404c23": "來時相伴來。去時相伴去。須知去與來。同行不同步。",
    "X66n1297_019:0404c24": "池邊鴨聽雷。嶺上風吹樹。九曲黃河徹底渾。三千年",
    "X66n1297_019:0405a01": "清祇一度。(佛鑑懃)",
    "X66n1297_019:0405a02": "茱萸因僧參。師以手一畫。僧便出。師曰者師僧來",
    "X66n1297_019:0405a03": "不通名。去不通姓。僧轉身亦以手一畫。師曰者師",
    "X66n1297_019:0405a04": "僧名又不識。姓又不識。曰且道某甲姓箇什麼。師",
    "X66n1297_019:0405a05": "曰。苦哉。波斯喫胡椒。僧拂袖便出。師曰。作家師僧。",
    "X66n1297_019:0405a06": "天然猶在。",
    "X66n1297_019:0405a07": "月舟載云。撥艸尋雲路。移松得茯苓。葢衲僧家尋常",
    "X66n1297_019:0405a08": "用事。若是坐籌帷幄立驗死生。又須是別有良謀。祇",
    "X66n1297_019:0405a09": "如者僧恁麼。又作麼生。等閒躡足潭邊過。消得龍王",
    "X66n1297_019:0405a10": "多少風。",
    "X66n1297_019:0405a11": "荊南白馬曇照禪師(南泉願嗣)常曰快活快活。及臨終",
    "X66n1297_019:0405a12": "時乃叫曰苦苦。又曰閻羅王來取我也。院主問。和",
    "X66n1297_019:0405a13": "尚當時被節度使拋向水中。神色不動。如今何得",
    "X66n1297_019:0405a14": "恁麼地。師舉起枕子曰。汝道當時是。如今是。主無",
    "X66n1297_019:0405a15": "對。師乃擲下枕子。",
    "X66n1297_019:0405a16": "法眼益代院主。當時但掩耳出去。　清凉欽云。當時",
    "X66n1297_019:0405a17": "好奪枕子。劈面便擲。　雲峰悅云。苦苦。當時是。即今",
    "X66n1297_019:0405a18": "是。奪枕子呈似云。閻羅王祇在者裏。　大溈智云。徹",
    "X66n1297_019:0405a19": "底老婆心。　天寶樞云。白馬死却活。院主活却死。三",
    "X66n1297_019:0405a20": "更過鐵圍。日輪正當午。　法林音云。院主道如今何",
    "X66n1297_019:0405a21": "得恁麼地。不妨休去。管教疑殺天下人。",
    "X66n1297_019:0405a22": "一二三四五。金木水火土。鼓之以雷霆。潤之以風雨。",
    "X66n1297_019:0405a23": "誰道者漢生也顢顢頇頇。死也莽莽鹵鹵。咄。(地藏恩)",
    "X66n1297_019:0405a24": "甜瓜徹蒂甜。苦瓜連根苦。拈起枕子時。新羅夜打鼓。",
    "X66n1297_019:0405b01": "(寶峰照)",
    "X66n1297_019:0405b02": "寱語長年卒未休。登場每每不知羞。被人一揑當心",
    "X66n1297_019:0405b03": "痛。直得江陵水倒流。(夢菴律)",
    "X66n1297_019:0405b04": "靈章呪起九原魂。惹得山魈晝上門。霹靂一聲天欲",
    "X66n1297_019:0405b05": "碎。隨吐舌云。好怕人。好怕人。(雪崙果)",
    "X66n1297_019:0405b06": "楚人楚聲。越人越聲。惟此人者非漢非秦。若人識得",
    "X66n1297_019:0405b07": "其聲。我遇斯人過於平生。(履朴文)",
    "X66n1297_019:0405b08": "風翻春水波波綠。雨洗秋林葉葉紅。午夜石牀攜枕",
    "X66n1297_019:0405b09": "睡。山家樂境為誰通。(野夫元)",
    "X66n1297_019:0405b11": "宗鑑法林卷十九"
}