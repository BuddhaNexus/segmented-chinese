{
    "X04n0223_062:0419c11": "大方廣佛新華嚴經合論卷第六十二",
    "X04n0223_062:0419c12": "唐于闐國三藏沙門實叉難陀譯經",
    "X04n0223_062:0419c13": "唐太原方山長者李通玄造論",
    "X04n0223_062:0419c14": "唐福州開元寺沙門志寧釐經合論",
    "X04n0223_062:0419c15": "十地品第二十六之十",
    "X04n0223_062:0419c16": "【經】佛子菩薩住此地入菩薩善觀擇三昧善擇義三",
    "X04n0223_062:0419c17": "昧最勝慧三昧分別義藏三昧如實分別義三昧善",
    "X04n0223_062:0419c18": "住堅固根三昧智慧神通門三昧法界業三昧如來",
    "X04n0223_062:0419c19": "勝利三昧種種義藏生死涅槃門三昧入如是等具",
    "X04n0223_062:0419c20": "足大智神通門百千三昧淨治此地是菩薩得此三",
    "X04n0223_062:0419c21": "昧善治淨方便慧故大悲力故超過二乘地得觀察",
    "X04n0223_062:0419c22": "智慧地。",
    "X04n0223_062:0419c23": "【論】第五佛子已下一段有七行半經明十種善擇",
    "X04n0223_062:0419c24": "三昧分釋義中分為兩段一佛子菩薩住此地已",
    "X04n0223_062:0420a01": "下至淨治此地有五行半經明得十種三昧分二",
    "X04n0223_062:0420a02": "是菩薩得此三昧已下至智慧地有一行半經明",
    "X04n0223_062:0420a03": "得十大三昧超過二乘地分此應云超過三乘地",
    "X04n0223_062:0420a04": "為此是學三乘人等共譯此經不善知教意但云",
    "X04n0223_062:0420a05": "超過二乘不云超過三乘若也但超二乘者如此",
    "X04n0223_062:0420a06": "經頌云一切世間羣生類尠有欲求聲聞道求緣",
    "X04n0223_062:0420a07": "覺者轉復少求大乘者甚希有求大乘者猶為易",
    "X04n0223_062:0420a08": "能信此法為甚難若此地但超過二乘者此四乘",
    "X04n0223_062:0420a09": "義若為安置何得一部經義前後義意不相貫通",
    "X04n0223_062:0420a10": "只為三乘之種智迷誤題聖旨後有善達君子無",
    "X04n0223_062:0420a11": "依此言應云超過三乘不可云二乘也經云菩薩",
    "X04n0223_062:0420a12": "住此地入菩薩善觀擇三昧者明此位菩薩入觀",
    "X04n0223_062:0420a13": "擇諸三昧次第是色界定是無色界定是聲聞是",
    "X04n0223_062:0420a14": "緣覺是三乘定一乘定善擇義三昧者明善簡擇",
    "X04n0223_062:0420a15": "世間義出世間義是正義是邪義最勝慧三昧者",
    "X04n0223_062:0420a16": "是一乘佛慧故分別義藏三昧者是小乘藏是大",
    "X04n0223_062:0420a17": "乘藏是一乘藏如實分別義三昧者如實知諸法",
    "X04n0223_062:0420a18": "不妄解故善住堅固根三昧者無退轉故智慧神",
    "X04n0223_062:0420a19": "通門三昧者以此智慧能起種種神通法門故法",
    "X04n0223_062:0420a20": "界業三昧者心境動止無不真故如來勝利三昧",
    "X04n0223_062:0420a21": "者無心無思智隨三世教化眾生而無往來之相",
    "X04n0223_062:0420a22": "故種種義藏三昧者都含萬法無不達也生死涅",
    "X04n0223_062:0420a23": "槃三昧者明以涅槃常寂滅法而有生死常以生",
    "X04n0223_062:0420a24": "死以為涅槃二俱無體性故寂用一真故無我無",
    "X04n0223_062:0420b01": "人智能隨俗利羣生故已下總結如文自具。",
    "X04n0223_062:0420b02": "【經】佛子菩薩住此地善淨無量身業無相行善淨無",
    "X04n0223_062:0420b03": "量語業無相行善淨無量意業無相行故得無生法",
    "X04n0223_062:0420b04": "忍光明解脫月菩薩言佛子菩薩從初地來所有無",
    "X04n0223_062:0420b05": "量身語意業豈不超過二乘耶金剛藏菩薩言佛子",
    "X04n0223_062:0420b06": "彼悉超過然但以願求諸佛法故非是自智觀察之",
    "X04n0223_062:0420b07": "力今第七地自智力故一切二乘所不能及譬如王",
    "X04n0223_062:0420b08": "子生在王家王后所生具足王相生已即勝一切臣",
    "X04n0223_062:0420b09": "眾但以王力非是自力若身長大藝業悉成乃以自",
    "X04n0223_062:0420b10": "力超過一切菩薩摩訶薩亦復如是初發心時以志",
    "X04n0223_062:0420b11": "求大法故超過一切聲聞獨覺今住此地以自所行",
    "X04n0223_062:0420b12": "智慧力故出過一切二乘之上。",
    "X04n0223_062:0420b13": "【論】第六佛子菩薩已下一段有十二行半經明從",
    "X04n0223_062:0420b14": "初地來所有三業勝二乘分釋義中分為五段一",
    "X04n0223_062:0420b15": "佛子菩薩住此地已下至法忍光明有兩行半經",
    "X04n0223_062:0420b16": "明此地菩薩無量身語意業皆無相行分二解脫",
    "X04n0223_062:0420b17": "月已下至超過三乘耶可兩行經是解脫月起問",
    "X04n0223_062:0420b18": "分三金剛藏已下至一切三乘所不能及有兩行",
    "X04n0223_062:0420b19": "半經是金剛藏菩薩答所問分四譬如已下至自",
    "X04n0223_062:0420b20": "力超過有兩行半經明舉喻況說分五一切菩薩",
    "X04n0223_062:0420b21": "已下至出過一切三乘之上可三行經明此地菩",
    "X04n0223_062:0420b22": "薩是自力超過三乘非是初地已來志求大法超",
    "X04n0223_062:0420b23": "過故已上十二行半經意明此地菩薩無量身語",
    "X04n0223_062:0420b24": "意業自力超過三乘智外修空但行六度菩薩及",
    "X04n0223_062:0420c01": "聲聞緣覺折伏煩惱現行不生得變易生死於他",
    "X04n0223_062:0420c02": "方或云上方別有十地菩薩淨土如是三乘皆是",
    "X04n0223_062:0420c03": "如來權時且免麤苦方便安立非如此教依智發",
    "X04n0223_062:0420c04": "心即此娑婆便為淨國華藏世界等徧虗空淨穢",
    "X04n0223_062:0420c05": "含容一塵多剎無有彼此往來等見翻經之眾未",
    "X04n0223_062:0420c06": "詳佛意誤題聖旨云超二乘後有學徒勿從此失",
    "X04n0223_062:0420c07": "又明從初地已來至第六地是志求大法及願力",
    "X04n0223_062:0420c08": "超過非是自力過也此第七地明自力超三乘故",
    "X04n0223_062:0420c09": "如文自明。",
    "X04n0223_062:0420c10": "【經】佛子菩薩住此第七地得甚深遠離無行常行身",
    "X04n0223_062:0420c11": "語意業勤求上道而不捨離是故菩薩雖行實際而",
    "X04n0223_062:0420c12": "不作證解脫月菩薩言佛子菩薩從何地來能入滅",
    "X04n0223_062:0420c13": "定金剛藏菩薩言佛子菩薩從第六地來能入滅定",
    "X04n0223_062:0420c14": "今住此地能念念入亦念念起而不作證故此菩薩",
    "X04n0223_062:0420c15": "名為成就不可思議身語意業行於實際而不作證",
    "X04n0223_062:0420c16": "譬如有人乘船入海以善巧力不遭水難此地菩薩",
    "X04n0223_062:0420c17": "亦復如是乘波羅蜜船行實際海以願力故而不證",
    "X04n0223_062:0420c18": "滅。",
    "X04n0223_062:0420c19": "【論】第七段有九行半經明此地遠離有無行常行",
    "X04n0223_062:0420c20": "身語意業常入滅定而不作證分釋義中分為五",
    "X04n0223_062:0420c21": "段一佛子菩薩已下至雖行實際而不作證有兩",
    "X04n0223_062:0420c22": "行半經明不住無行常行三業不證涅槃分二解",
    "X04n0223_062:0420c23": "脫月已下至能入滅定有一行經是解脫月起問",
    "X04n0223_062:0420c24": "分三金剛藏菩薩言已下至而不作證故可兩行",
    "X04n0223_062:0421a01": "經明此位及第六地菩薩能入滅定而不作證分",
    "X04n0223_062:0421a02": "四此菩薩已下至行於實際而不作證有一行半",
    "X04n0223_062:0421a03": "經明此位菩薩三業不思議不取證寂滅分五譬",
    "X04n0223_062:0421a04": "如有人已下至而不證滅有兩行半經明舉乘船",
    "X04n0223_062:0421a05": "入海不遭水難喻分自第六地已來及七地菩薩",
    "X04n0223_062:0421a06": "入滅定者非如上界四禪四空息想證滅亦非如",
    "X04n0223_062:0421a07": "羅漢厭苦修空隨空性滅悲智不生如太虗空更",
    "X04n0223_062:0421a08": "無所作乃至經劫不覺頭上擊鼓不復聞聲亦有",
    "X04n0223_062:0421a09": "化火自焚入變易生死亦非如緣覺觀十二緣空",
    "X04n0223_062:0421a10": "順空想滅悲智不生亦非如權教菩薩析法明空",
    "X04n0223_062:0421a11": "隨空任理性自無生以本願力并修六度麤識已",
    "X04n0223_062:0421a12": "無細識猶在隨願力故生於淨土或云報土在於",
    "X04n0223_062:0421a13": "色界已上出過三界之身為心有依止淨業為緣",
    "X04n0223_062:0421a14": "所有生處還有依止如此一乘中十住第六住心",
    "X04n0223_062:0421a15": "如海幢比丘於經行道側結跏趺坐離出入息隨",
    "X04n0223_062:0421a16": "其身分對現色身起化如雲徧周剎海此約根本",
    "X04n0223_062:0421a17": "普光明智自體寂用無限法界之門不同三乘皆",
    "X04n0223_062:0421a18": "有業果報生依止處所設為化事皆有分限如此",
    "X04n0223_062:0421a19": "十地第六地即以守護一切城增長威力明已能",
    "X04n0223_062:0421a20": "守護心城非定亂所攝所行世事是同事所須非",
    "X04n0223_062:0421a21": "自業有故七地是有用有開發如前三空而起行",
    "X04n0223_062:0421a22": "故是故善財此位中知識號開敷樹華明三空恒",
    "X04n0223_062:0421a23": "開發行華也是故從第六地已來能入滅定即十",
    "X04n0223_062:0421a24": "住第六住以海幢比丘為樣自十行十迴向十地",
    "X04n0223_062:0421b01": "十一地每第六心總例然設不入定者即但明十",
    "X04n0223_062:0421b02": "住海幢為體餘後是海幢中大用餘意如經自明",
    "X04n0223_062:0421b03": "已上一段明不證涅槃門。",
    "X04n0223_062:0421b04": "【經】佛子此菩薩得如是三昧智力以大方便雖示現",
    "X04n0223_062:0421b05": "生死而恒住涅槃雖眷屬圍遶而常樂遠離雖以願",
    "X04n0223_062:0421b06": "力三界受生而不為世法所染雖常寂滅以方便力",
    "X04n0223_062:0421b07": "而還熾然雖然不燒雖隨順佛智而示入聲聞辟支",
    "X04n0223_062:0421b08": "佛地雖得佛境界藏而示住魔境界雖超魔道而現",
    "X04n0223_062:0421b09": "行魔法雖示同外道行而不捨佛法雖示隨順一切",
    "X04n0223_062:0421b10": "世間而常行一切出世間法所有一切莊嚴之事出",
    "X04n0223_062:0421b11": "過一切天龍夜叉乾闥婆阿脩羅迦樓羅緊那羅摩",
    "X04n0223_062:0421b12": "睺羅伽人及非人帝釋梵王四天王等之所有者而",
    "X04n0223_062:0421b13": "不捨離樂法之心。",
    "X04n0223_062:0421b14": "【論】第八段有十一行經明以方便示入生死一切",
    "X04n0223_062:0421b15": "諸道而住佛法分釋義云以滅定方便起十種示",
    "X04n0223_062:0421b16": "現出過於世不捨樂法之心如經云雖然隨順佛",
    "X04n0223_062:0421b17": "智而示現入聲聞辟支佛地者明二乘人得果之",
    "X04n0223_062:0421b18": "後厭患其所受父母分段胎生之身自化其火自",
    "X04n0223_062:0421b19": "焚其身入變易生死身餘如文自明下云天者已",
    "X04n0223_062:0421b20": "上欲界色界無色界天龍者是世間諸龍夜叉者",
    "X04n0223_062:0421b21": "此云苦活或曰伺察或云捷疾乾闥婆者此曰食",
    "X04n0223_062:0421b22": "香或曰尋香此香神設樂求食阿脩羅者此是天",
    "X04n0223_062:0421b23": "趣所攝此云無天妙樂迦樓羅者此云悲苦聲以",
    "X04n0223_062:0421b24": "食龍在嗉中猶活有悲苦聲亦為寶翅鳥緊那羅",
    "X04n0223_062:0421c01": "此曰疑神頭上有角人見生疑為人耶為非人耶",
    "X04n0223_062:0421c02": "摩睺羅伽者此云胷腹行此是諸畜是同龍輩古",
    "X04n0223_062:0421c03": "云大蟒神人及非人非人是鬼類帝釋此云能主",
    "X04n0223_062:0421c04": "梵天王是初禪王梵者淨也以過欲界名為淨王",
    "X04n0223_062:0421c05": "明此位菩薩能徧同其類引之修學菩提福智而",
    "X04n0223_062:0421c06": "無樂著故云不捨樂法之心餘如文自具又明自",
    "X04n0223_062:0421c07": "忻後地未滿須當勤心樂法也。",
    "X04n0223_062:0421c08": "【經】佛子菩薩成就如是智慧住遠行地以願力故得",
    "X04n0223_062:0421c09": "見多佛所謂見多百佛乃至見多百千億那由他佛",
    "X04n0223_062:0421c10": "於彼佛所以廣大心增勝心供養恭敬尊重讚歎衣",
    "X04n0223_062:0421c11": "服飲食臥具醫藥一切資生悉以奉施亦以供養一",
    "X04n0223_062:0421c12": "切眾僧以此善根迴向阿耨多羅三藐三菩提復於",
    "X04n0223_062:0421c13": "佛所恭敬聽法聞已受持獲如實三昧智慧光明隨",
    "X04n0223_062:0421c14": "順修行於諸佛所護持正法常為如來之所讚喜一",
    "X04n0223_062:0421c15": "切二乘所有問難無能退屈利益眾生法忍清淨如",
    "X04n0223_062:0421c16": "是經無量百千億那由他劫所有善根轉更增勝譬",
    "X04n0223_062:0421c17": "如真金以眾妙寶間錯莊嚴轉更增勝倍益光明餘",
    "X04n0223_062:0421c18": "莊嚴具所不能及菩薩住此第七地所有善根亦復",
    "X04n0223_062:0421c19": "如是以方便慧力轉更明淨非是二乘之所能及佛",
    "X04n0223_062:0421c20": "子譬如日光星月等光無能及者閻浮提地所有泥",
    "X04n0223_062:0421c21": "潦悉能乾竭此遠行地菩薩亦復如是一切二乘無",
    "X04n0223_062:0421c22": "有能及悉能乾竭一切眾生識惑泥潦此菩薩十波",
    "X04n0223_062:0421c23": "羅蜜中方便波羅蜜偏多餘非不修但隨力隨分佛",
    "X04n0223_062:0421c24": "子是名略說菩薩摩訶薩第七遠行地菩薩住此地",
    "X04n0223_062:0422a01": "多作自在天王善為眾生說證智法令其證入布施",
    "X04n0223_062:0422a02": "愛語利行同事如是一切諸所作業皆不離念佛乃",
    "X04n0223_062:0422a03": "至不離念具足一切種一切智智復作是念我當於",
    "X04n0223_062:0422a04": "一切眾生中為首為勝乃至為一切智智依止者此",
    "X04n0223_062:0422a05": "菩薩若發勤精進於一念頃得百千億那由他三昧",
    "X04n0223_062:0422a06": "乃至示現百千億那由他菩薩以為眷屬若以菩薩",
    "X04n0223_062:0422a07": "殊勝願力自在示現過於此數乃至百千億那由他",
    "X04n0223_062:0422a08": "劫不能數知爾時金剛藏菩薩欲重宣其義而說頌",
    "X04n0223_062:0422a09": "曰。",
    "X04n0223_062:0422a10": "【論】第九段有二十九行半經明此位菩薩以願力",
    "X04n0223_062:0422a11": "見佛廣多及受職分釋義中分為五段一佛子菩",
    "X04n0223_062:0422a12": "薩已下至餘莊嚴具所不能及有十二行半經明",
    "X04n0223_062:0422a13": "此遠行地得見多佛及供養聞法轉增勝分二菩",
    "X04n0223_062:0422a14": "薩住此第七地已下至一切眾生識惑泥潦有五",
    "X04n0223_062:0422a15": "行半經明三乘之所不過分三此菩薩已下至七",
    "X04n0223_062:0422a16": "遠行地有兩行半經明此地所修行門分四菩薩",
    "X04n0223_062:0422a17": "住此地已下至一切智智依止者有五行經明此",
    "X04n0223_062:0422a18": "位菩薩受職堪為眾生依止求智分五此菩薩若",
    "X04n0223_062:0422a19": "發勤精進已下有四行半經明此位菩薩以自精",
    "X04n0223_062:0422a20": "進力及願所得法門三昧眷屬之量分如鍊真金",
    "X04n0223_062:0422a21": "轉明淨喻第六地已前但明鍊治磨鎣轉令明淨",
    "X04n0223_062:0422a22": "者為加戒定慧四念觀十二緣觀等淨治智地令",
    "X04n0223_062:0422a23": "此地善入世間方便示現種種眾生行皆能同事",
    "X04n0223_062:0422a24": "教化眾生故明以種種眾妙寶間錯莊嚴明以淨",
    "X04n0223_062:0422b01": "妙之智嚴種種眾行以種種眾行而莊嚴智地互",
    "X04n0223_062:0422b02": "相顯發更增明淨意明此地以普光明智用嚴萬",
    "X04n0223_062:0422b03": "行以世間利益眾生之行起智用自在彰智更明",
    "X04n0223_062:0422b04": "故智不對萬行而明者智無大師即三乘是也萬",
    "X04n0223_062:0422b05": "行不得智而行者即有限礙即人天外道善行故",
    "X04n0223_062:0422b06": "餘文如經自具。",
    "X04n0223_062:0422b07": "【經】　第一義智三昧道　　六地修行心滿足",
    "X04n0223_062:0422b08": "　即時成就方便慧　　菩薩以此入七地",
    "X04n0223_062:0422b09": "　雖明三脫起慈悲　　雖等如來勤供佛",
    "X04n0223_062:0422b10": "　雖觀於空集福德　　菩薩以此昇七地",
    "X04n0223_062:0422b11": "　遠離三界而莊嚴　　滅除惑火而起燄",
    "X04n0223_062:0422b12": "　知法無二勤作業　　了剎皆空樂嚴土",
    "X04n0223_062:0422b13": "　解身不動具諸相　　達聲性離善開演",
    "X04n0223_062:0422b14": "　入於一念事各別　　智者以此昇七地",
    "X04n0223_062:0422b15": "　觀察此法得明了　　廣為羣迷興利益",
    "X04n0223_062:0422b16": "　入眾生界無有邊　　佛教化業亦無量",
    "X04n0223_062:0422b17": "　國土諸法與劫數　　解欲心行悉能入",
    "X04n0223_062:0422b18": "　說三乘法亦無限　　如是教化諸羣生",
    "X04n0223_062:0422b19": "　菩薩勤求最勝道　　動息不捨方便慧",
    "X04n0223_062:0422b20": "　一一迴向佛菩提　　念念成就波羅蜜",
    "X04n0223_062:0422b21": "　發心迴向是布施　　滅惑為戒不害忍",
    "X04n0223_062:0422b22": "　求善無厭斯進策　　於道不動即修禪",
    "X04n0223_062:0422b23": "　忍受無生名般若　　迴向方便希求願",
    "X04n0223_062:0422b24": "　無能摧力善了智　　如是一切皆成滿",
    "X04n0223_062:0422c01": "　初地攀緣功德滿　　二地離垢三諍息",
    "X04n0223_062:0422c02": "　四地入道五順行　　第六無生智光照",
    "X04n0223_062:0422c03": "　七住菩提功德滿　　種種大願皆具足",
    "X04n0223_062:0422c04": "　以是能令八地中　　一切所作咸清淨",
    "X04n0223_062:0422c05": "　此地難過智乃起　　譬如世界二中間",
    "X04n0223_062:0422c06": "　亦如聖王無染著　　然未名為總超度",
    "X04n0223_062:0422c07": "　若住第八智地中　　爾乃踰於心境界",
    "X04n0223_062:0422c08": "　如梵觀世超人位　　如蓮處水無染著",
    "X04n0223_062:0422c09": "　此地雖超諸惑眾　　不名有惑非無惑",
    "X04n0223_062:0422c10": "　以無煩惱於中行　　而求佛智心未足",
    "X04n0223_062:0422c11": "　世間所有眾技藝　　經書詞論普明了",
    "X04n0223_062:0422c12": "　禪定三昧及神通　　如是修行悉成就",
    "X04n0223_062:0422c13": "　菩薩修成七住道　　超過一切二乘行",
    "X04n0223_062:0422c14": "　初地願成此由智　　譬如王子力具足",
    "X04n0223_062:0422c15": "　成就甚深仍進道　　心心寂滅不取證",
    "X04n0223_062:0422c16": "　譬如乘船入海中　　在水不為水所溺",
    "X04n0223_062:0422c17": "　方便慧行功德具　　一切世間無能了",
    "X04n0223_062:0422c18": "　供養多佛心益明　　如以妙寶莊嚴光",
    "X04n0223_062:0422c19": "　此地菩薩智最明　　如日舒光竭愛水",
    "X04n0223_062:0422c20": "　又作自在天中主　　化導羣生修正智",
    "X04n0223_062:0422c21": "　若以勇猛精進力　　獲多三昧見多佛",
    "X04n0223_062:0422c22": "　百千億數那由他　　願力自在復過是",
    "X04n0223_062:0422c23": "　此是菩薩遠行地　　方便智慧清淨道",
    "X04n0223_062:0422c24": "　一切世間天及人　　聲聞獨覺無能知",
    "X04n0223_062:0423a01": "【論】第六段中有四十二行頌重頌前法分如文自",
    "X04n0223_062:0423a02": "具。",
    "X04n0223_062:0423a03": "第八不動地將釋此地五門如前一釋地名目者",
    "X04n0223_062:0423a04": "此地何故名不動地明此位菩薩於處世間智不",
    "X04n0223_062:0423a05": "須功用神智思量不思不為而智隨萬有通化無",
    "X04n0223_062:0423a06": "方名為不動地二明此地行何行門者此地行願",
    "X04n0223_062:0423a07": "波羅蜜為此地智增以智體本淨以願興行轉更",
    "X04n0223_062:0423a08": "自在若不以願起智恐還同二乘以願防之不令",
    "X04n0223_062:0423a09": "滯淨至此地已法合得諸佛三加七種勸令念本",
    "X04n0223_062:0423a10": "願起生智用任運能起廣大慈悲便能成無作智",
    "X04n0223_062:0423a11": "悲任用圓滿前第七成入世間中有行有開發此",
    "X04n0223_062:0423a12": "地成有行有開發中無行無開發任智用滿大悲",
    "X04n0223_062:0423a13": "故仍於後善慧未自在故又以任運智慧增明非",
    "X04n0223_062:0423a14": "待作意故三善財表法者善財於此行中所見善",
    "X04n0223_062:0423a15": "知識在此道場中者明八地稱理入真智稱無作",
    "X04n0223_062:0423a16": "契會中義故云在此道場中明智契中道名之為",
    "X04n0223_062:0423a17": "中理無彼此我人自他名之為道場此善知識號",
    "X04n0223_062:0423a18": "大願精進力救護一切眾生者明此位中方能赴",
    "X04n0223_062:0423a19": "其本願救生無限為表第七地隨悲修智者難成",
    "X04n0223_062:0423a20": "故此位隨智行悲濟物廣大易成故為智體徧周",
    "X04n0223_062:0423a21": "十方對現隨眾生廣狹故如響應聲無心而與一",
    "X04n0223_062:0423a22": "切眾音合故其智無思與等虗空界法界一切眾",
    "X04n0223_062:0423a23": "生所樂心合而以利之而無我所而無作者是故",
    "X04n0223_062:0423a24": "以夜天號大願精進力救護一切眾生坐普現一",
    "X04n0223_062:0423b01": "切宮殿摩尼王藏師子之座者明大慈悲普覆一",
    "X04n0223_062:0423b02": "切眾生為宮以智對現利生為殿智無染淨為摩",
    "X04n0223_062:0423b03": "尼隨居染淨而無功而廣救眾生名之為王故普",
    "X04n0223_062:0423b04": "現法界國土摩尼寶網彌覆其上者表智境普含",
    "X04n0223_062:0423b05": "隨根設教名之為網以智無體能現眾法而無作",
    "X04n0223_062:0423b06": "者名曰摩尼此明約智用利生所報依果觀因知",
    "X04n0223_062:0423b07": "果舉果勸因故乃至廣如經說明此八地教門是",
    "X04n0223_062:0423b08": "所修行之法夜天名大願精進力是行行之人四",
    "X04n0223_062:0423b09": "明於三界中此地得何解脫者明得智用利物徧",
    "X04n0223_062:0423b10": "周恒無功而解脫明從初地已來至於七地有為",
    "X04n0223_062:0423b11": "無為皆有修學此八地二行已終如菩薩行中此",
    "X04n0223_062:0423b12": "地功畢諸佛十力十八不共自在十地方終五隨",
    "X04n0223_062:0423b13": "文釋義者二義如前一長科經意者於此八地約",
    "X04n0223_062:0423b14": "分十二段長科。",
    "X04n0223_062:0423b15": "【經】　是時天王及天眾　　聞此勝行皆歡喜",
    "X04n0223_062:0423b16": "　為欲供養於如來　　及以無央大菩薩",
    "X04n0223_062:0423b17": "　雨妙華幡及幢蓋　　香鬘纓絡與寶衣",
    "X04n0223_062:0423b18": "　無量無邊千萬種　　悉以摩尼作嚴飾",
    "X04n0223_062:0423b19": "　天女同時奏天樂　　普發種種妙音聲",
    "X04n0223_062:0423b20": "　供養於佛并佛子　　共作是言而讚歎",
    "X04n0223_062:0423b21": "　一切見者兩足尊　　哀愍眾生現神力",
    "X04n0223_062:0423b22": "　令此種種諸天樂　　普發妙音咸得聞",
    "X04n0223_062:0423b23": "　於一毛端百千億　　那由他國微塵數",
    "X04n0223_062:0423b24": "　如是無量諸如來　　於中安住說妙法",
    "X04n0223_062:0423c01": "　一毛孔內無量剎　　各有四洲及大海",
    "X04n0223_062:0423c02": "　須彌鐵圍亦復然　　悉見在中無迫隘",
    "X04n0223_062:0423c03": "　一毛端處有六趣　　三種惡道及人天",
    "X04n0223_062:0423c04": "　諸龍神眾阿脩羅　　各隨自業受果報",
    "X04n0223_062:0423c05": "　於彼一切剎土中　　悉有如來演妙音",
    "X04n0223_062:0423c06": "　隨順一切眾生心　　為轉最上淨法輪",
    "X04n0223_062:0423c07": "　剎中種種眾生身　　身中復有種種剎",
    "X04n0223_062:0423c08": "　人天諸趣各各異　　佛悉知已為說法",
    "X04n0223_062:0423c09": "　大剎隨念變為小　　小剎隨念亦變大",
    "X04n0223_062:0423c10": "　如是神通無有量　　世間共說不能盡",
    "X04n0223_062:0423c11": "　普發此等妙音聲　　稱讚如來功德已",
    "X04n0223_062:0423c12": "　眾會歡喜默然住　　一心瞻仰欲聽說",
    "X04n0223_062:0423c13": "【論】第一是時天王及天眾已下至一心瞻仰欲聽",
    "X04n0223_062:0423c14": "法有二十二行頌明諸天聞法興供歎佛神德分。",
    "X04n0223_062:0423c15": "【經】　時解脫月復請言　　今此眾會皆寂靜",
    "X04n0223_062:0423c16": "　願說隨次之所入　　第八地中諸行相",
    "X04n0223_062:0423c17": "【論】第二時解脫月已下兩行頌明請說八地分。",
    "X04n0223_062:0423c18": "【經】爾時金剛藏菩薩告解脫月菩薩言佛子菩薩摩",
    "X04n0223_062:0423c19": "訶薩於七地中善修習方便慧善清淨諸道善集助",
    "X04n0223_062:0423c20": "道法大願力所攝如來力所加自善力所持常念如",
    "X04n0223_062:0423c21": "來力無所畏不共佛法善清淨深心思覺能成就福",
    "X04n0223_062:0423c22": "德智慧大慈大悲不捨眾生入無量智道入一切法",
    "X04n0223_062:0423c23": "本來無生無起無相無成無壞無盡無轉無性為性",
    "X04n0223_062:0423c24": "初中後際皆悉平等無分別如如智之所入處離一",
    "X04n0223_062:0424a01": "切心意識分別想無所取著猶如虗空入一切法如",
    "X04n0223_062:0424a02": "虗空性是名得無生法忍。",
    "X04n0223_062:0424a03": "【論】第三爾時已下一段有十行經明修第八地向",
    "X04n0223_062:0424a04": "入無生法忍分第二隨文釋義者經云入一切法",
    "X04n0223_062:0424a05": "如虗空性是名得無生法忍者明初地已來至七",
    "X04n0223_062:0424a06": "地是順無生忍八地方得無生忍八地已前有為",
    "X04n0223_062:0424a07": "無為皆有覺觀修學至此八地二行方終自餘文",
    "X04n0223_062:0424a08": "義如文自明。",
    "X04n0223_062:0424a09": "【經】佛子菩薩成就此忍即時得入第八不動地為深",
    "X04n0223_062:0424a10": "行菩薩難可知無差別離一切相一切想一切執著",
    "X04n0223_062:0424a11": "無量無邊一切聲聞辟支佛所不能及離諸諠諍寂",
    "X04n0223_062:0424a12": "滅現前譬如比丘具足神通得心自在次第乃至入",
    "X04n0223_062:0424a13": "滅盡定一切動心憶想分別悉皆止息此菩薩摩訶",
    "X04n0223_062:0424a14": "薩亦復如是住不動地即捨一切功用行得無功用",
    "X04n0223_062:0424a15": "法身口意業念務皆息住於報行譬如有人夢中見",
    "X04n0223_062:0424a16": "身墮在大河為欲渡故發大勇猛施大方便以大勇",
    "X04n0223_062:0424a17": "猛施方便故即便覺寤既覺寤已所作皆息菩薩亦",
    "X04n0223_062:0424a18": "爾見眾生身在四流中為救渡故發大勇猛起大精",
    "X04n0223_062:0424a19": "進以勇猛精進故至此不動地既至此已一切功用",
    "X04n0223_062:0424a20": "靡不皆息二行相行悉不現前佛子如生梵世欲界",
    "X04n0223_062:0424a21": "煩惱皆不現前住不動地亦復如是一切心意識行",
    "X04n0223_062:0424a22": "皆不現前此菩薩摩訶薩菩薩心佛心菩提心涅槃",
    "X04n0223_062:0424a23": "心尚不現起況復起於世間之心。",
    "X04n0223_062:0424a24": "【論】第四佛子菩薩成就此忍已下有十七行經明",
    "X04n0223_062:0424b01": "此位菩薩入無功用分釋義中分為四段一佛子",
    "X04n0223_062:0424b02": "菩薩已下至皆悉止息有五行半經明入第八不",
    "X04n0223_062:0424b03": "動地離一切想寂滅現前二乘滅定所不及分二",
    "X04n0223_062:0424b04": "菩薩摩訶薩已下至二行相行悉不現前可八行",
    "X04n0223_062:0424b05": "經明自初地已來方便功終無功二行不現前分",
    "X04n0223_062:0424b06": "三佛子已下至皆不現前可兩行經明舉生梵世",
    "X04n0223_062:0424b07": "欲界煩惱不現前喻分四此菩薩摩訶薩已下一",
    "X04n0223_062:0424b08": "行半經明菩薩心佛心菩提心涅槃心尚不現前",
    "X04n0223_062:0424b09": "分經云一切聲聞辟支佛所不能及者為二乘是",
    "X04n0223_062:0424b10": "厭有證無不同有無二行滿任無作功離諸諠諍",
    "X04n0223_062:0424b11": "寂滅現前有無二諍功已滿故無有諍故五地世",
    "X04n0223_062:0424b12": "技達六地三空智慧終七地大悲諸行滿八地任",
    "X04n0223_062:0424b13": "運無功智自在大化利生故無作者故經云譬如",
    "X04n0223_062:0424b14": "比丘具足神通得心自在者約小況大如比丘得",
    "X04n0223_062:0424b15": "出三界定無三界心但隨淨定力以出三界妙淨",
    "X04n0223_062:0424b16": "意化現神通其通有六一身通二天耳通三天眼",
    "X04n0223_062:0424b17": "通四宿命通五他心通六漏盡通如是二乘六通",
    "X04n0223_062:0424b18": "與淨土菩薩名數相似但通用廣狹不同二乘神",
    "X04n0223_062:0424b19": "通變化不得徧他方佛土淨土菩薩神通得往他",
    "X04n0223_062:0424b20": "方淨土一乘菩薩神通十方佛剎眾生剎總納於",
    "X04n0223_062:0424b21": "毛孔三乘以漏盡通為證一乘菩薩雖離諸欲不",
    "X04n0223_062:0424b22": "以漏盡通為證三乘六通皆有限量一乘十通無",
    "X04n0223_062:0424b23": "限如下十通品自明如淨名經云雖行六通而不",
    "X04n0223_062:0424b24": "盡漏以智自在不同小果三乘通皆有往來如三",
    "X04n0223_062:0424c01": "乘經云我欲還歸本土等是一乘菩薩所有神通",
    "X04n0223_062:0424c02": "依理智印性自徧周等虗空界應物施為無有去",
    "X04n0223_062:0424c03": "來中邊之性所以一乘菩薩不證漏盡通者為以",
    "X04n0223_062:0424c04": "明處智境界不見漏性及以無漏有取有捨萬法",
    "X04n0223_062:0424c05": "性自法界故以智自在故攝生行徧故不同三乘",
    "X04n0223_062:0424c06": "有忻厭取捨故是故今此以小況大喻如下以夢",
    "X04n0223_062:0424c07": "況法喻者明初地至七地有學有修如夢所作未",
    "X04n0223_062:0424c08": "寤八地如夢已覺故萬事總無任用從智以智自",
    "X04n0223_062:0424c09": "在號智為王自餘如文自明。",
    "X04n0223_062:0424c10": "【經】佛子此地菩薩本願力故諸佛世尊親現其前與",
    "X04n0223_062:0424c11": "如來智令其得入法流門中作如是言善哉善哉善",
    "X04n0223_062:0424c12": "男子此忍第一順諸佛法然善男子我等所有十力",
    "X04n0223_062:0424c13": "無畏十八不共諸佛之法汝今未得汝應為欲成就",
    "X04n0223_062:0424c14": "此法勤加精進勿復放捨於此忍門又善男子汝雖",
    "X04n0223_062:0424c15": "得是寂滅解脫然諸凡夫未能證得種種煩惱皆悉",
    "X04n0223_062:0424c16": "現前種種覺觀常相侵害汝當愍念如是眾生又善",
    "X04n0223_062:0424c17": "男子汝當憶念本所誓願普大饒益一切眾生皆令",
    "X04n0223_062:0424c18": "得入不可思議智慧之門又善男子此諸法法性若",
    "X04n0223_062:0424c19": "佛出世若不出世常住不異諸佛不以得此法故名",
    "X04n0223_062:0424c20": "為如來一切二乘亦能得此無分別法又善男子汝",
    "X04n0223_062:0424c21": "觀我等身相無量智慧無量國土無量方便無量光",
    "X04n0223_062:0424c22": "明無量清淨音聲亦無有量汝今宜應成就此事又",
    "X04n0223_062:0424c23": "善男子汝今適得此一法明所謂一切法無生無分",
    "X04n0223_062:0424c24": "別善男子如來法明無量入無量作無量轉乃至百",
    "X04n0223_062:0425a01": "千億那由他劫不可得知汝應修行成就此法又善",
    "X04n0223_062:0425a02": "男子汝觀十方無量國土無量眾生無量法種種差",
    "X04n0223_062:0425a03": "別悉應如實通達其事佛子諸佛世尊與此菩薩如",
    "X04n0223_062:0425a04": "是等無量起智門令其能起無量無邊差別智業佛",
    "X04n0223_062:0425a05": "子若諸佛不與此菩薩起智門者彼時即入究竟涅",
    "X04n0223_062:0425a06": "槃棄捨一切利眾生業以諸佛與如是等無量無邊",
    "X04n0223_062:0425a07": "起智門故於一念頃所生智業從初發心乃至七地",
    "X04n0223_062:0425a08": "所修諸行百分不及一乃至百千億那由他分亦不",
    "X04n0223_062:0425a09": "及一如是阿僧祇分歌羅分算數分譬喻分優波尼",
    "X04n0223_062:0425a10": "沙陀分亦不及一何以故佛子是菩薩先以一身起",
    "X04n0223_062:0425a11": "行今住此地得無量身無量音聲無量智慧無量受",
    "X04n0223_062:0425a12": "生無量淨國教化無量眾生供養無量諸佛入無量",
    "X04n0223_062:0425a13": "法門具無量神通有無量眾會道場差別住無量身",
    "X04n0223_062:0425a14": "語意業集一切菩薩行以不動法故佛子譬如乘船",
    "X04n0223_062:0425a15": "欲入大海未至於海多用功力若至海已但隨風去",
    "X04n0223_062:0425a16": "不假人力以至大海一日所行比於未至其未至時",
    "X04n0223_062:0425a17": "設經百歲亦不能及佛子菩薩摩訶薩亦復如是積",
    "X04n0223_062:0425a18": "集廣大善根資糧乘大乘船到菩薩行海於一念頃",
    "X04n0223_062:0425a19": "以無功用智入一切智智境界本有功用行經於無",
    "X04n0223_062:0425a20": "量百千億那由他劫所不能及。",
    "X04n0223_062:0425a21": "【論】第五佛子此地菩薩已下一段有四十行半經",
    "X04n0223_062:0425a22": "明此位入無功用已諸佛以十種勸發加持分釋",
    "X04n0223_062:0425a23": "義中約分十二段一佛子此菩薩已下至於此忍",
    "X04n0223_062:0425a24": "門有五行半經是十方諸佛現加勸修諸如來十",
    "X04n0223_062:0425b01": "八不共法分二又善男子已下至汝當愍如是眾",
    "X04n0223_062:0425b02": "生有兩行半經是諸佛勸歎得無生忍念度煩惱",
    "X04n0223_062:0425b03": "惡覺眾生分三又善男子汝當憶念已下至智慧",
    "X04n0223_062:0425b04": "之門有兩行經是諸佛勸念本所誓願普大饒益",
    "X04n0223_062:0425b05": "一切眾生分四又善男子已下至得此無分別法",
    "X04n0223_062:0425b06": "有兩行半經明諸佛勸不住法性分五又善男子",
    "X04n0223_062:0425b07": "汝觀我等身相已下至成就此事有兩行半經是",
    "X04n0223_062:0425b08": "諸佛加勸令修福德智慧說法音聲分六又善男",
    "X04n0223_062:0425b09": "子已下至成就此法有三行半經明諸佛勸修無",
    "X04n0223_062:0425b10": "量法明分七又善男子已下至通達其事有兩行",
    "X04n0223_062:0425b11": "經是諸佛勸修種種差別如實通達其事分如上",
    "X04n0223_062:0425b12": "二十行半經總有三加七勸三加者一諸佛現身",
    "X04n0223_062:0425b13": "二與智三言讚善哉善哉及與摩頂七勸者如上",
    "X04n0223_062:0425b14": "科文作七段是也八佛子諸佛世尊已下至差別",
    "X04n0223_062:0425b15": "智業有兩行經明諸佛以七勸三加令起差別業",
    "X04n0223_062:0425b16": "分九佛子已下至優波尼沙陀分亦不及一有七",
    "X04n0223_062:0425b17": "行經明已得起智門超前初發心不可比對分十",
    "X04n0223_062:0425b18": "何以故已下至以不動法故有五行經明得無量",
    "X04n0223_062:0425b19": "身語意業分十一佛子已下至設經百歲亦不能",
    "X04n0223_062:0425b20": "及有三行經明舉喻況乘船至海速疾超過百歲",
    "X04n0223_062:0425b21": "分十二佛子已下至不能及有四行經明乘一乘",
    "X04n0223_062:0425b22": "船至此無功行海分如是勸加從十住十行十迴",
    "X04n0223_062:0425b23": "向十地一一位初首皆諸佛勸歎加持說法者令",
    "X04n0223_062:0425b24": "說法故至此八地三加七勸明自修行者明自行",
    "X04n0223_062:0425c01": "無功所得及故於此地中法爾智現諸佛加持法",
    "X04n0223_062:0425c02": "相應故堪領受一切諸佛廣大法故如世帝王德",
    "X04n0223_062:0425c03": "備即鳳翔麟應是德所感也明此八地無功智現",
    "X04n0223_062:0425c04": "即十方諸佛感應是法爾合然故經云善男子此",
    "X04n0223_062:0425c05": "忍第一順諸佛法者明此地得無生忍非如第六",
    "X04n0223_062:0425c06": "七地已前順忍故此忍第一順諸佛法者明此無",
    "X04n0223_062:0425c07": "生忍是諸佛本體智性故善男子我等所有十力",
    "X04n0223_062:0425c08": "無畏者即處非處力等及四無畏是十八不共諸",
    "X04n0223_062:0425c09": "佛之法汝今未得者明勸昇進如來自在不令住",
    "X04n0223_062:0425c10": "在無功用中十八不共者一無有悞失二無卒暴",
    "X04n0223_062:0425c11": "音三無忘失念四無不定心五無種種想六無不",
    "X04n0223_062:0425c12": "擇捨七志欲無退八精進無退九念無退十定無",
    "X04n0223_062:0425c13": "退十一慧無退十二解脫無退十三一切身業智",
    "X04n0223_062:0425c14": "為前導隨智而轉十四一切語業智為前導隨智",
    "X04n0223_062:0425c15": "而轉十五一切意業智為前導隨智而轉十六知",
    "X04n0223_062:0425c16": "過去世無著十七知未來世無著十八知現在世",
    "X04n0223_062:0425c17": "無著四無畏者一一切智無畏二漏盡無畏三說",
    "X04n0223_062:0425c18": "障道無畏四說盡苦道無畏十力如先已明如汝",
    "X04n0223_062:0425c19": "雖得是寂滅解脫已下勸令念未得眾生令念本",
    "X04n0223_062:0425c20": "願普大饒益已下通有三加七勸如文自明以此",
    "X04n0223_062:0425c21": "七勸令起無量差別智業如歌羅分者此云豎析",
    "X04n0223_062:0425c22": "人身上一毛為百分中一分或曰為十六分之一",
    "X04n0223_062:0425c23": "分以西域十六升為一斗所謂此地起智昇進不",
    "X04n0223_062:0425c24": "可以前地法能比對少分故優波尼沙陀分者優",
    "X04n0223_062:0426a01": "波此云近也沙陀云對明此地起智利物之廣大",
    "X04n0223_062:0426a02": "前地設經百千億不可數劫所作利益亦不比竝",
    "X04n0223_062:0426a03": "此之少許微毫之益故為明前地以益劣故以此",
    "X04n0223_062:0426a04": "地起無限化身之益故餘如文自具已上一段以",
    "X04n0223_062:0426a05": "明三加七勸安立法則十住十行十迴向十地等",
    "X04n0223_062:0426a06": "第八位中大勢共同總明十住初心一念入道生",
    "X04n0223_062:0426a07": "如來智慧家時一切法總具防之然法須安立次",
    "X04n0223_062:0426a08": "第昇進不滯諸行故令諸始發心者知軌度故從",
    "X04n0223_062:0426a09": "初發心興大願故令大悲智而與法身齊昇進故",
    "X04n0223_062:0426a10": "設教前却學者一時智有迷悟淺深自露以智境",
    "X04n0223_062:0426a11": "界非有前後。",
    "X04n0223_062:0426a13": "大方廣佛新華嚴經合論卷第六十二"
}