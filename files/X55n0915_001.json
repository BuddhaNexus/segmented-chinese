{
    "X55n0915_001:0690b05": "No. 915-A",
    "X55n0915_001:0690b06": " 重刊刪定止觀序",
    "X55n0915_001:0690b08": "鎧菴吳 克己 撰",
    "X55n0915_001:0690b09": "[0690b09] 奇哉。救世明道之書。不圖復行於今也。使王公大人",
    "X55n0915_001:0690b10": "知有此書。必不至信讒以廢毀。使搢紳先生知有此",
    "X55n0915_001:0690b11": "書。必不至立論以觝排。使啟禪關者能讀此書。其肯",
    "X55n0915_001:0690b12": "以教外別傳自欺乎。使尋經論者能讀此書。其肯以",
    "X55n0915_001:0690b13": "分別名相自困乎。矧欲使薄海內外家藏此書。展轉",
    "X55n0915_001:0690b14": "開導。了達此義。又孰肯貪於粗弊五欲而不早求解",
    "X55n0915_001:0690b15": "脫者乎。是皆內教弟子護持教法之大略也。子貢好",
    "X55n0915_001:0690b16": "辨。孔道以明。孟子巖巖。功堪繼禹。斯言&#x69E9;之。誰曰不",
    "X55n0915_001:0690b17": "信。",
    "X55n0915_001:0690b19": "止觀十大章",
    "X55n0915_001:0690b21": "[0690b21] 卷上",
    "X55n0915_001:0690b22": " 重刻序",
    "X55n0915_001:0690b23": " 一大意(五)",
    "X55n0915_001:0690b24": "  一發大心 二修大行 三感大果",
    "X55n0915_001:0690c01": "  四裂大網 五歸大處",
    "X55n0915_001:0690c02": " 二釋名 三體相",
    "X55n0915_001:0690c03": " 五偏圓 六方便",
    "X55n0915_001:0690c04": "卷中",
    "X55n0915_001:0690c05": " 七正觀十境",
    "X55n0915_001:0690c06": "  一陰境十乘",
    "X55n0915_001:0690c07": "   一觀不思議 二發菩提心 三巧安止觀",
    "X55n0915_001:0690c08": "   四破法&#x5FA7; 五識通塞 六調道品",
    "X55n0915_001:0690c09": "   七對治助開 八知次位 九修安忍",
    "X55n0915_001:0690c10": "   十離法愛",
    "X55n0915_001:0690c11": "卷下",
    "X55n0915_001:0690c12": "  二煩惱 三病患 四業相",
    "X55n0915_001:0690c13": "  五魔事 六禪定 七諸見",
    "X55n0915_001:0690c14": "  八上慢(已下前諸文具故不說) 九二乘",
    "X55n0915_001:0690c15": "  十菩薩",
    "X55n0915_001:0690c16": " 八果報 九起教 十指歸",
    "X55n0915_001:0690c17": "附",
    "X55n0915_001:0690c18": " 智者大師傳論(一名天台法門論)",
    "X55n0915_001:0690c19": "[0690c19] 中散大夫右諫議大夫知杭州軍州兼勸農市舶",
    "X55n0915_001:0690c20": "使上柱國賜紫金魚袋胡(則)勸緣開印流行。",
    "X55n0915_001:0690c21": "[0690c21] 朝奉郎尚書職方員外郎分司南京護軍崔(育材)",
    "X55n0915_001:0690c22": "捨俸金開版。",
    "X55n0915_001:0690c23": "[0690c23] 二公乃中朝名賢。今刊仍舊存之。示不忘本。",
    "X55n0915_001:0691a02": "No. 915-B",
    "X55n0915_001:0691a03": " 天台止觀統例",
    "X55n0915_001:0691a05": "唐翰林學士守右補闕安定 梁肅 述",
    "X55n0915_001:0691a06": "[0691a06] 夫止觀何為也(一作者)。導萬法之理而復於實際者也。",
    "X55n0915_001:0691a07": "實際者何也。性之本也。物之所以不能復者。昏與動",
    "X55n0915_001:0691a08": "使之然也。照昏者謂之明。駐動者謂之靜。明與靜止",
    "X55n0915_001:0691a09": "觀之體也。在因謂之止觀。在果謂之智定。因謂之行。",
    "X55n0915_001:0691a10": "果謂之成。行者行此者也。成者證此者也。厚夫聖人",
    "X55n0915_001:0691a11": "有以見惑足以喪志。動足以失方。於是乎止而觀之。",
    "X55n0915_001:0691a12": "靜而明之。使其動而能靜。靜而能明。因相待以成法。",
    "X55n0915_001:0691a13": "即絕待以照木。立大車以御正。乘大事而總權。消息",
    "X55n0915_001:0691a14": "乎不二之場。鼓舞於說三之域。至微以盡性。至賾以",
    "X55n0915_001:0691a15": "體神。語其近則一毫之善可通也。語其遠則重玄之",
    "X55n0915_001:0691a16": "門可闚也。用至圓以圓之。物無偏也。用至實以實之。",
    "X55n0915_001:0691a17": "物無妄也。聖人舉其言。所以示也。廣其目。所以告也。",
    "X55n0915_001:0691a18": "優而柔之。使自求之。擬而議之。使自至之。此止觀所",
    "X55n0915_001:0691a19": "由作也。夫三諦者何也。一之謂也。空假中者何也。一",
    "X55n0915_001:0691a20": "之目也。空假者相對之義。中道者得一之名。此思議",
    "X55n0915_001:0691a21": "之說。非至一之旨也。至一即三。至三即一。非相合而",
    "X55n0915_001:0691a22": "然也。非相生而然也。非數義也。非強名也。自然之理",
    "X55n0915_001:0691a23": "也。言而傳之者&#x8FF9;也。理謂之本。&#x8FF9;謂之末。本也者聖",
    "X55n0915_001:0691a24": "人所至之地也。末也者聖人所示之教也。由本以垂",
    "X55n0915_001:0691b01": "&#x8FF9;。則為小為大。為通為別。為頓為漸。為顯為秘。為權",
    "X55n0915_001:0691b02": "為實。為定為不定。循&#x8FF9;以返本。則為一為大。為圓為",
    "X55n0915_001:0691b03": "實。為無住為中。為妙為第一義。是三一之蘊也。所謂",
    "X55n0915_001:0691b04": "空也者。通萬法而為言者也。假也者。立萬法而為言",
    "X55n0915_001:0691b05": "者也。中也者。妙萬法而為言者也。破一切惑莫盛乎",
    "X55n0915_001:0691b06": "空。建一切法莫盛乎假。究竟一切性(一無莫字)莫大乎中。",
    "X55n0915_001:0691b07": "舉中則無法非中。目假則無法非假。舉空則無法不",
    "X55n0915_001:0691b08": "空。成之謂之三德。修之謂之三觀。舉其要。則聖人極",
    "X55n0915_001:0691b09": "深研幾窮理盡性之說乎。昧者使明。塞者使通。通則",
    "X55n0915_001:0691b10": "悟。悟則至。至則常。常則盡矣。明則照。照則化。化則成。",
    "X55n0915_001:0691b11": "成則一矣。聖人有以彌綸萬法而不差。旁&#x7934;萬劫而",
    "X55n0915_001:0691b12": "不遺。燾載恒沙而不有。復歸無物而不無。寓名之曰",
    "X55n0915_001:0691b13": "佛。強號之曰覺。究其旨。其解脫自在莫大極妙之德",
    "X55n0915_001:0691b14": "乎。夫三觀成功者如此。所謂圓頓者。非漸次。非不定。",
    "X55n0915_001:0691b15": "指論十章之義也。十章者。恢演始末。通道之關也。五",
    "X55n0915_001:0691b16": "略者。舉其宏綱截流之津也。十境者。發動之機。立觀",
    "X55n0915_001:0691b17": "之諦也。十乘者。妙用所修。發行之門也。止於正觀而",
    "X55n0915_001:0691b18": "終於見境者。義備故也。闕其餘者。非所修之要故也。",
    "X55n0915_001:0691b19": "乘者何也。載物而運者也。十者何也。成載之事者也。",
    "X55n0915_001:0691b20": "知其境之妙不行而至者。德之上也。乘一而已矣。豈",
    "X55n0915_001:0691b21": "藉夫九哉。九者非他。相生之說。未至者之所踐也。故",
    "X55n0915_001:0691b22": "發心者發無所發。安心者安無所安。破&#x5FA7;者&#x5FA7;無所",
    "X55n0915_001:0691b23": "破。爰至餘乘。皆不得已而說也。至於別其義例。判為",
    "X55n0915_001:0691b24": "章目。推而廣之不為繁。統而簡之不為少。如連環不",
    "X55n0915_001:0691c01": "可解也。如貫珠不可雜也。如懸鏡不可弇(一作惡)也。如",
    "X55n0915_001:0691c02": "通川不可遏也。義家多門非諍論也。按經證義非&#x8657;",
    "X55n0915_001:0691c03": "說也。辯四教淺深。事有源也。成一事因緣。理無遺也。",
    "X55n0915_001:0691c04": "噫。止觀其救世明道之書乎。非夫聖智超絕卓爾獨",
    "X55n0915_001:0691c05": "立。其孰能為乎。非夫聰明深達得意忘象。其孰能知",
    "X55n0915_001:0691c06": "乎。今之人乃專用章句文字從而釋之。又何&#x758E;泥耶",
    "X55n0915_001:0691c07": "(泥一作漏)。或稱不思議境與不思議事皆極聖之域。等覺",
    "X55n0915_001:0691c08": "至人猶所未盡。若凡夫生滅心行。三惑浩然。於言說",
    "X55n0915_001:0691c09": "之中。推上妙之理。是猶醯雞而說大鵬。夏蟲之議曾",
    "X55n0915_001:0691c10": "冰。其不可見明矣。今止觀之說。文字萬數。廣論果地。",
    "X55n0915_001:0691c11": "無益初學。豈如暗然。自修功至自至。何必以早計為",
    "X55n0915_001:0691c12": "事乎。是大不然。凡所謂上聖之域。豈隔闊遼敻。與凡",
    "X55n0915_001:0691c13": "境天絕歟(天一作杳)。是唯一性而已。得之謂悟。失之謂迷。",
    "X55n0915_001:0691c14": "一理而已。迷而為凡。悟而為聖。迷者自隔。理不隔也。",
    "X55n0915_001:0691c15": "失者自失。性不失也。止觀之作。所以辨異同而究聖",
    "X55n0915_001:0691c16": "神。使群生正性而順理者也。正性順理。所以行覺路",
    "X55n0915_001:0691c17": "而至妙境也。不知此教者。則學何所入。功何所施。智",
    "X55n0915_001:0691c18": "何所發。譬如無目昧于日月之光(一作無目日光明)。行於重",
    "X55n0915_001:0691c19": "險之處。顛踣墮落可勝紀乎。噫。去聖久遠。賢人不出。",
    "X55n0915_001:0691c20": "庸昏之徒含識而已。致使魔邪詭惑。諸黨並熾。空有",
    "X55n0915_001:0691c21": "云云。為坑為&#x7A7D;。有膠於文句不敢動者。有流於漭浪",
    "X55n0915_001:0691c22": "不能住者。有太遠而甘心不至者。有太近而我身即",
    "X55n0915_001:0691c23": "是者。有枯木而稱定者。有竅號而稱慧者。有奔走非",
    "X55n0915_001:0691c24": "道而言權者。有假於鬼神而言通者。有放心而為廣",
    "X55n0915_001:0692a01": "者。有罕言而為密者。有齒舌潛傳為口訣者。凡此之",
    "X55n0915_001:0692a02": "類。自立為祖。繼祖為家。反經非聖。昧者不覺。仲尼有",
    "X55n0915_001:0692a03": "言。道之不明也我知之矣。由物累也。悲夫隋開皇十",
    "X55n0915_001:0692a04": "七年智者大師去世。至皇朝建中。垂二百載。以斯文",
    "X55n0915_001:0692a05": "相傳凡五家師。其始曰灌頂。其次曰晉雲威。又其次",
    "X55n0915_001:0692a06": "曰東陽小威。又其次曰左溪朗公。其五曰荊溪然公。",
    "X55n0915_001:0692a07": "頂於同門中慧解第一。能奉師訓集成此書。蓋不以",
    "X55n0915_001:0692a08": "文辭為本故也。或失則繁。或得(一作失)則野。當二威之",
    "X55n0915_001:0692a09": "際。緘授而已。其道不行。天寶中左溪始弘解說。而知",
    "X55n0915_001:0692a10": "者蓋寡。荊溪廣以傳記數十萬言網羅遺法。勤矣備",
    "X55n0915_001:0692a11": "矣。荊溪滅後。知其說者適三四人。古人云。生而知之",
    "X55n0915_001:0692a12": "者上也。學而知之者次也。困而學之又其次也。夫生",
    "X55n0915_001:0692a13": "而知之者。蓋性德者也。學而知之者。天機深者也。若",
    "X55n0915_001:0692a14": "嗜欲深。耳目塞。雖學而不能知。斯為下矣。今夫學者",
    "X55n0915_001:0692a15": "內病於蔽。外役於煩。沒世不能通其文。數年不能得",
    "X55n0915_001:0692a16": "其益。則業文為之屨校梏足也。棼句為之簸糠眯目",
    "X55n0915_001:0692a17": "也。以不能喻之師。教不領之弟子。止觀所以未光大",
    "X55n0915_001:0692a18": "於時也。子常戚戚於是。整其宏綱。撮其機要。其理之",
    "X55n0915_001:0692a19": "所存。教之所急。或易置之。或引伸之。其義之迂。其辭",
    "X55n0915_001:0692a20": "之鄙。或薙除之。或潤色之。大凡浮&#x758E;之患。十愈其九。",
    "X55n0915_001:0692a21": "廣略之宜。三存其一。是袪鄙滯。導蒙童。貽諸他人。則",
    "X55n0915_001:0692a22": "吾豈敢。若同見同行。且不以止觀罪我。亦無隱乎爾。",
    "X55n0915_001:0692a23": "建中上元甲子首事筆削三歲歲在析木之津功畢",
    "X55n0915_001:0692a24": "云耳(梁君刪定止觀。撰統例以繫其後。猶王輔嗣注易之有略例也。今刊私擢於前。欲披閱者預識",
    "X55n0915_001:0692b01": "綱紀。臨文隢然。修習無滯)。",
    "X55n0915_001:0692b06": "No. 915",
    "X55n0915_001:0692b07": "刪定止觀卷上",
    "X55n0915_001:0692b09": "梁  氏",
    "X55n0915_001:0692b10": "敘緣起",
    "X55n0915_001:0692b11": "[0692b11] 初天台智者大師傳南嶽三種止觀。一漸次。二不定。",
    "X55n0915_001:0692b12": "三圓頓。三者皆是大乘。俱緣實相。同名止觀。漸初亦",
    "X55n0915_001:0692b13": "知實相。實相難至。漸次易行。先修歸戒。止彼三惡。達",
    "X55n0915_001:0692b14": "三善道。次修禪定。止欲界散網。達色無色定道。次修",
    "X55n0915_001:0692b15": "無漏。止三界獄。達涅槃道。次修慈悲。止於自證。達菩",
    "X55n0915_001:0692b16": "薩道。後修實相。止二邊偏。達常住中道。先淺後深。如",
    "X55n0915_001:0692b17": "登梯&#x96A5;。是為漸次止觀。不定者。無別意趣。但約前漸",
    "X55n0915_001:0692b18": "後頓。更前更後。互淺互深。或事或理。或息觀為止。或",
    "X55n0915_001:0692b19": "照止為觀。如金剛寶置之日中。無定色相。是名不定",
    "X55n0915_001:0692b20": "止觀。圓頓者。初緣實相。造境即中。無不真實。繫緣法",
    "X55n0915_001:0692b21": "界。一念法界。一色一香無非中道。己界．佛界．眾生界",
    "X55n0915_001:0692b22": "亦然。陰入皆如。無苦可捨。無明塵勞即是菩提。無集",
    "X55n0915_001:0692b23": "可斷。邊邪皆中正。無道可修。生死即涅槃。無滅可證。",
    "X55n0915_001:0692b24": "無苦無集。故無世間。無道無滅。故無出世間。純一實",
    "X55n0915_001:0692c01": "相。無復別法。法性寂然名止。寂而常照名觀。自初至",
    "X55n0915_001:0692c02": "後。無二無別。如通者飛騰是名圓頓止觀。為三根性。",
    "X55n0915_001:0692c03": "說三法門。引三譬喻。漸次．不定置而不論。今依經直",
    "X55n0915_001:0692c04": "明圓頓。如華嚴妙德賢首曰。菩薩於生死。最初發心",
    "X55n0915_001:0692c05": "時。一向求菩提。堅固不可動。彼一念功德。深廣無涯",
    "X55n0915_001:0692c06": "際。如來分別說。窮劫不能盡。此菩薩聞圓法。起圓信。",
    "X55n0915_001:0692c07": "立圓行。住圓位。以圓功德而自莊嚴。以圓力用建立",
    "X55n0915_001:0692c08": "眾生。云何聞圓法。聞生死即法身。煩惱即般若。結業",
    "X55n0915_001:0692c09": "即解脫。雖有三名而無三體。雖是一體而立三名。是",
    "X55n0915_001:0692c10": "三即一相。其實無有異。法身究竟。般若解脫亦究竟。",
    "X55n0915_001:0692c11": "般若清淨。餘亦清淨。解脫自在。餘亦自在。聞一切法",
    "X55n0915_001:0692c12": "亦爾。是名聞圓法。云何圓信。信一切法即空即假即",
    "X55n0915_001:0692c13": "中。無一二三而一二三。無一二三是遮一二三。而一",
    "X55n0915_001:0692c14": "二三是照一二三。無遮無照。皆究竟清淨自在。聞深",
    "X55n0915_001:0692c15": "不怖。聞廣不疑。聞非深非廣意而有勇。是名圓信。云",
    "X55n0915_001:0692c16": "何圓行。志求菩提。不餘趣向。三諦圓修。不為無邊所",
    "X55n0915_001:0692c17": "寂。有邊所動。直入中道。是名圓行。云何圓位。謂入初",
    "X55n0915_001:0692c18": "住時。一住一切住。一切究竟。一切清淨。一切自在。是",
    "X55n0915_001:0692c19": "名圓位。云何圓自在莊嚴。彼經廣說自在相。或於此",
    "X55n0915_001:0692c20": "根入正受。或於彼根起出說。或於一根入正受。或於",
    "X55n0915_001:0692c21": "諸根起出說。或於一根雙入出。或不入出。乃至一塵",
    "X55n0915_001:0692c22": "一方悉如是。若委說。只於一根一塵。即入即出。即雙",
    "X55n0915_001:0692c23": "入出。即不入出。譬如日光周四天下。一方中。一方旦。",
    "X55n0915_001:0692c24": "一方夕。一方夜半。只一日而四處見異。菩薩自在亦",
    "X55n0915_001:0693a01": "爾。是名圓自在莊嚴。云何圓建立眾生。或放一光能",
    "X55n0915_001:0693a02": "令眾生得無量利益。或得即空即假即中益。或入出",
    "X55n0915_001:0693a03": "不入出益。歷行住坐臥悉如是。有緣者如目&#x89A9;光。無",
    "X55n0915_001:0693a04": "緣者矇瞽自絕。譬如龍王豎&#x5FA7;六天橫&#x4E98;四域。興種",
    "X55n0915_001:0693a05": "種雷電雲雨。而龍於本宮不動不搖。菩薩亦爾。不動",
    "X55n0915_001:0693a06": "法性而有種種神用。是名圓力用建立眾生。最初發",
    "X55n0915_001:0693a07": "心住尚能如此。況中後心。或問。圓頓所引則爾。漸次．",
    "X55n0915_001:0693a08": "不定文證云何。答。淨名云。三轉法輪於大千。其輪本",
    "X55n0915_001:0693a09": "來常清淨。天人得道此為證。三寶於是現世間。此漸",
    "X55n0915_001:0693a10": "教之始也。又云。佛以一音演說法。眾生隨類各得解。",
    "X55n0915_001:0693a11": "或有恐畏或歡喜。或生厭離或斷疑。此不定義也。又",
    "X55n0915_001:0693a12": "云。說法不有亦不無。以因緣故諸法生。無我無造無",
    "X55n0915_001:0693a13": "受者。善惡之業亦不亡。此頓教義也。大品云。次第行。",
    "X55n0915_001:0693a14": "次第學。次第道。此證漸也。又云。以眾色褁摩尼珠置",
    "X55n0915_001:0693a15": "之水中。隨物變色。此證不定也。又云。從初發心即坐",
    "X55n0915_001:0693a16": "道場。轉法輪。度眾生。此證頓也。法華云。如是之人。應",
    "X55n0915_001:0693a17": "以此法漸入佛慧。證漸也。又云。若不信此法。於餘深",
    "X55n0915_001:0693a18": "法中。示教利喜。證不定也。又云。正直捨方便。但說無",
    "X55n0915_001:0693a19": "上道。證頓也。大涅槃云。從乳出酪。乃至醍醐。漸也。又。",
    "X55n0915_001:0693a20": "置毒乳中。乳即殺人。乃至置毒醍醐。醍醐殺人。不定",
    "X55n0915_001:0693a21": "也。又。雪山有草。名曰忍辱。牛若食者。即得醍醐。頓也。",
    "X55n0915_001:0693a22": "華嚴曰。娑伽羅龍王。車軸雨海。餘地不堪。淨名曰。入",
    "X55n0915_001:0693a23": "此室者。但聞諸佛功德之香。首楞嚴曰。擣萬種香為",
    "X55n0915_001:0693a24": "丸。若燒一塵。具足眾氣。大品曰。以一切種智知一切",
    "X55n0915_001:0693b01": "法。當學般若。法華。欲聞具足道。大經。譬如有人在大",
    "X55n0915_001:0693b02": "海浴。當知己用諸河之水。並圓頓義也。此皆三世如",
    "X55n0915_001:0693b03": "來所師之法。以法常故諸佛亦常。其文如是。亦不可",
    "X55n0915_001:0693b04": "執文而自疣害。大論稱。若見若不見般若。皆縛皆脫。",
    "X55n0915_001:0693b05": "難者云。諸法寂滅相。不可以言宣。大經云。生生不可",
    "X55n0915_001:0693b06": "說。乃至不生不生不可說。淨名云。其所說者無說無",
    "X55n0915_001:0693b07": "示。其聽法者無聞無得。斯人不能說。斯法不可說。則",
    "X55n0915_001:0693b08": "何以示人。答。此但引一邊。不知其旨。大經。有因緣故",
    "X55n0915_001:0693b09": "亦可得說。法華。方便因緣為眾生說。又。如來常依二",
    "X55n0915_001:0693b10": "諦說法。淨名。文字性離即是解脫。如是則何得一向",
    "X55n0915_001:0693b11": "無說。若競說默。不解教意。去理逾遠。離說無理。離理",
    "X55n0915_001:0693b12": "無說。即說無說。無說即說。無二無別。即事而真。教體",
    "X55n0915_001:0693b13": "如此。今人意鈍。玄覽則難。眼依色入。假文則易。若封",
    "X55n0915_001:0693b14": "文為害。須知文非文。達一切文非文非不文。能於一",
    "X55n0915_001:0693b15": "文得一切解。今開為十章如後。一大意。二釋名。三體",
    "X55n0915_001:0693b16": "相。四攝法。五偏圓。六方便。七正觀。八果報。九起教。十",
    "X55n0915_001:0693b17": "指歸。蓋眾生自無際以還。為惑所覆。不知無明即明。",
    "X55n0915_001:0693b18": "今開覺之。故名大意。既知無明即明。不復流動。名止。",
    "X55n0915_001:0693b19": "朗然大淨。名觀。聞名得體。體即攝法。法有偏圓。以偏",
    "X55n0915_001:0693b20": "圓解起於方便。方便既立正觀即成。當獲妙報。起教",
    "X55n0915_001:0693b21": "教他。同歸常寂。蓋十章次第之義如此。",
    "X55n0915_001:0693b22": "大意第一",
    "X55n0915_001:0693b23": "[0693b23] 夫止觀大意囊括始終。義緩難見。今略為五。謂發大",
    "X55n0915_001:0693b24": "心。修大行。感大果。裂大網。歸大處。[0693b24] 凡欲發心。當先辨",
    "X55n0915_001:0693c01": "是非。非心之狀有十。若其心念念在貪嗔癡。攝之不",
    "X55n0915_001:0693c02": "還。拔之不出。起上品十惡。如五扇提羅。此發地獄心。",
    "X55n0915_001:0693c03": "行火塗道。若其心念念欲多眷屬。貪求不已。如海吞",
    "X55n0915_001:0693c04": "流。如火焚薪。起中品十惡。如調達誘眾。此發畜生心。",
    "X55n0915_001:0693c05": "行血塗道。若其心念念好邪&#x8B1F;佞媚。或陰賊忌害。亦",
    "X55n0915_001:0693c06": "有好名聞四遠。自比賢聖。起下品十惡。如摩揵提。此",
    "X55n0915_001:0693c07": "發鬼心。行刀塗道。若其心念念常欲勝彼。尊己陵人。",
    "X55n0915_001:0693c08": "外示仁義禮智。起下品善心。行脩羅道。若其心念念",
    "X55n0915_001:0693c09": "欣世間樂。志行仁義禮智。此起中品善心。行於人道。",
    "X55n0915_001:0693c10": "若其心念念知三惡純苦。人間苦樂相間。志趣天樂。",
    "X55n0915_001:0693c11": "令六根不出。六塵不入。此起上品善心。行於天道。若",
    "X55n0915_001:0693c12": "其心念念欲大威勢。身口意所作一切弭從。此發欲",
    "X55n0915_001:0693c13": "界主心。行魔羅道。若其心念念欲利智辯聰無不鑒",
    "X55n0915_001:0693c14": "達。此發世智心。行尼揵道。若其心念念在三禪樂。其",
    "X55n0915_001:0693c15": "樂內重。此發梵心。行色無色定道。若其心念念知善",
    "X55n0915_001:0693c16": "惡輪環賢聖所離。破惡由淨慧。淨慧由淨禪。淨禪由",
    "X55n0915_001:0693c17": "淨戒。尚此三法。發無漏心行二乘道。若心若道。其非",
    "X55n0915_001:0693c18": "甚多。略言十耳。又九種是生死。如蠶自縛。後一是涅",
    "X55n0915_001:0693c19": "槃。如&#x9E9E;獨出。又九法約世間苦諦集諦。後一約出世",
    "X55n0915_001:0693c20": "間道諦滅諦。有拙度而無大悲。雖染淨真俗不同。今",
    "X55n0915_001:0693c21": "皆雙簡。若得此意。歷一切根塵三業四儀。皆用此觀",
    "X55n0915_001:0693c22": "察。十非之意可見○既簡棄所非。當顯了所是。是即",
    "X55n0915_001:0693c23": "真實。真實之法無量。今略用三法顯之。謂四諦．四弘",
    "X55n0915_001:0693c24": "誓．六即菩提。四諦按大經聖行品有四種。謂生滅．無",
    "X55n0915_001:0694a01": "生滅．無量．無作。生滅者。苦集是世間因果。道滅為出",
    "X55n0915_001:0694a02": "世間因果。苦則三相遷移。集則四心流動。道則對治",
    "X55n0915_001:0694a03": "易奪。滅則滅有還無。雖世出世皆是變異。故名生滅",
    "X55n0915_001:0694a04": "四諦。無生者。苦無逼迫。一切皆空。豈有空能遣空。即",
    "X55n0915_001:0694a05": "色是空。受想行識亦如是。集無和合。謂因果俱空。豈",
    "X55n0915_001:0694a06": "能相合。歷一切煩惱亦如是。道不二。謂無能治所治。",
    "X55n0915_001:0694a07": "空尚無一。云何有二。法本不然。今則無滅。不然不滅",
    "X55n0915_001:0694a08": "故名無生四諦。無量者。苦集有無量相。一界尚復無",
    "X55n0915_001:0694a09": "量。況復十界。唯菩薩智眼乃能通達。道滅亦有無量",
    "X55n0915_001:0694a10": "相。謂析體巧拙方便曲直長短權實。差別不同。如是",
    "X55n0915_001:0694a11": "方便能滅見思。如是方便能滅塵沙無明。有正有助",
    "X55n0915_001:0694a12": "一一不雜。故名無量四諦。無作者。皆是實相第一義",
    "X55n0915_001:0694a13": "諦。又別說四諦名十二因緣。苦是識．名色．六入．觸．受．",
    "X55n0915_001:0694a14": "生．老死七支。集是無明．行．愛．取．有五支。對治因緣方",
    "X55n0915_001:0694a15": "便名道。無明至老死滅名滅。故大經有四種十二因",
    "X55n0915_001:0694a16": "緣。下智觀故得聲聞菩提。中智觀故得緣覺菩提。上",
    "X55n0915_001:0694a17": "智觀故得菩薩菩提。上上智觀故得佛菩提。又論云。",
    "X55n0915_001:0694a18": "為利根弟子說十二因緣不生不滅相。為鈍根弟子",
    "X55n0915_001:0694a19": "說十二因緣生滅相。當知諦與因緣體同名異耳。諸",
    "X55n0915_001:0694a20": "經明發菩提心不一。或推理。或觀佛。或聞法。或見國",
    "X55n0915_001:0694a21": "土徒眾。或見修諸行。或見受諸苦。事類頗多。能發一",
    "X55n0915_001:0694a22": "致。今但二三以例(一作弘)通之。先明推理者。若謂法性",
    "X55n0915_001:0694a23": "自天而然。集不能染。苦不能惱。道不能通。滅不能淨。",
    "X55n0915_001:0694a24": "如雲籠月不相妨害。&#x5374;煩惱已乃見法性。經云。滅非",
    "X55n0915_001:0694b01": "真諦。因滅會真。滅尚非真。三諦焉是。煩惱中無菩提。",
    "X55n0915_001:0694b02": "菩提中無煩惱。如是諦觀。上求佛道。下化眾生。是名",
    "X55n0915_001:0694b03": "推生滅四諦發菩提心(其一)。若謂法性不異苦集。但迷",
    "X55n0915_001:0694b04": "苦集不見法性。如水結成冰。無別有冰也。達苦集無",
    "X55n0915_001:0694b05": "苦集。即會法性。苦集尚是。何況道滅。經云。煩惱即菩",
    "X55n0915_001:0694b06": "提。菩提即煩惱。如此諦觀。上求下化。是名推無生四",
    "X55n0915_001:0694b07": "諦發心(其二)。若謂法性名為實相。尚非二乘所至。況復",
    "X55n0915_001:0694b08": "凡夫。出二邊表別有淨法。如佛藏十喻。是名推無量",
    "X55n0915_001:0694b09": "四諦發心(其三)。若謂法性與一切法無二無別。凡夫尚",
    "X55n0915_001:0694b10": "是。&#x51B5;復二乘。離凡求聖如避空求空。經云。生死即涅",
    "X55n0915_001:0694b11": "槃。一色一香無非中道。是名推無作四諦發菩提心。",
    "X55n0915_001:0694b12": "蓋推一法即洞法界。究竟具足。通至橫豎彼岸。方稱",
    "X55n0915_001:0694b13": "發菩提心波羅蜜(其四)。次&#x89A9;佛相發心者。若見如來父",
    "X55n0915_001:0694b14": "母生身。身相著明。天上天下無有比喻。願我證得以",
    "X55n0915_001:0694b15": "度眾生。是名&#x89A9;應佛發心。若見如來。知如來無如來。",
    "X55n0915_001:0694b16": "見相好非相好。如來及相好皆如&#x8657;空。空中無佛。況",
    "X55n0915_001:0694b17": "復相好。見如來非如來即見如來。見相好非相好乃",
    "X55n0915_001:0694b18": "見諸相。願我證得。以度眾生。是名&#x89A9;勝應發心。若見",
    "X55n0915_001:0694b19": "如來身相如淨明鏡。無所不見。一一相好。凡聖不得",
    "X55n0915_001:0694b20": "其邊。梵天不見其頂。目連不窮其聲。論云。無形第一",
    "X55n0915_001:0694b21": "體。非莊嚴莊嚴。願我證得。是名見報佛發心。若見如",
    "X55n0915_001:0694b22": "來。知如來智深達罪福相。&#x5FA7;照於十方。微妙淨法身。",
    "X55n0915_001:0694b23": "具相三十二。一一相好皆是實相。願我證得。是名見",
    "X55n0915_001:0694b24": "法佛相發心。亦有見佛神變發心準此。次聞法發心",
    "X55n0915_001:0694c01": "者。若聞生滅一句。即知世出世法新新生滅。念念遷",
    "X55n0915_001:0694c02": "移。戒慧解脫寂靜乃真。或聞生滅。即解四諦皆不生",
    "X55n0915_001:0694c03": "滅。空中無刺云何可&#x39DE;。誰苦誰集。誰修誰證。能所寂",
    "X55n0915_001:0694c04": "然無不清淨。或聞生滅。即解生滅對不生滅為二。非",
    "X55n0915_001:0694c05": "生滅非不生滅為中道。中道清淨。獨&#x39DE;在生死涅槃",
    "X55n0915_001:0694c06": "之表。或聞生滅。即解生滅．不生滅．非生滅非不生滅。",
    "X55n0915_001:0694c07": "雙照生滅不生滅。即一而三即三而一。法界秘密究",
    "X55n0915_001:0694c08": "竟具足。如是於生滅一句成此四解。是名聞法發心。",
    "X55n0915_001:0694c09": "乃至聞無生．無量．無作等。解皆以類達。若得此意。知",
    "X55n0915_001:0694c10": "一句一切句無復障礙。猶恐難明。更以論偈釋之。論",
    "X55n0915_001:0694c11": "云。因緣所生法。我說即是空。既言因緣。那得即空。待",
    "X55n0915_001:0694c12": "析因緣盡方乃會空。指方空為即空。亦名為假名者。",
    "X55n0915_001:0694c13": "有為不能獨立。要假眾緣。賴緣故假。非施權之假。亦",
    "X55n0915_001:0694c14": "名中道義者。離斷常名中道。非佛性中道。若此解者。",
    "X55n0915_001:0694c15": "雖三句皆空尚不成即空。況復假中。但生滅四諦義",
    "X55n0915_001:0694c16": "也。若因緣法不待析破。體即是空。而不得假中。設言",
    "X55n0915_001:0694c17": "假中。皆順入空。何者。諸法即空。無主我故。假亦即空。",
    "X55n0915_001:0694c18": "假施設故。中亦即空。離二邊故。此即無生四諦義也。",
    "X55n0915_001:0694c19": "若謂即空即假即中者。三種各異。無主故皆空。但有",
    "X55n0915_001:0694c20": "名字故皆假。中真中機中實故皆中。但以次第先後",
    "X55n0915_001:0694c21": "成無量四諦義也。若謂即空即假即中。雖三而一不",
    "X55n0915_001:0694c22": "相妨礙。皆是實相。悟空即悟假中。不前不後。成無作",
    "X55n0915_001:0694c23": "四諦義也。當知聞一法起種種解。立種種願。是名發",
    "X55n0915_001:0694c24": "菩提心。其淨土徒眾修行觀苦等發心。所因雖殊。例",
    "X55n0915_001:0695a01": "此可解○欲令行願顯了故。次約四弘誓明之。夫心",
    "X55n0915_001:0695a02": "不孤生。必託緣起。意根為因。法塵為緣。所起之心即",
    "X55n0915_001:0695a03": "所生法。根塵遷動念念不住。色泡．受沫．想燄．行城．識",
    "X55n0915_001:0695a04": "幻。三界無常。一篋偏苦。四山合來。無逃避處。唯當專",
    "X55n0915_001:0695a05": "心戒定智慧。絕諸有流。經云。我昔與汝等。不見四真",
    "X55n0915_001:0695a06": "諦。是故久迴轉。是興慈悲。發四弘誓。&#x39DE;苦與樂。如釋",
    "X55n0915_001:0695a07": "迦之見耕墾。彌勒之觀毀臺。即其義也。以明了四諦",
    "X55n0915_001:0695a08": "故非九縛。能起弘誓故非一脫。非縛非脫是名發真",
    "X55n0915_001:0695a09": "正菩提心(其一)。只觀一念心起。能生所生無不即空。無",
    "X55n0915_001:0695a10": "自性。無他性。無共性。無無因性。不住內外中間。亦不",
    "X55n0915_001:0695a11": "常自有。但有名字。名之為心。是字不住亦不不住。不",
    "X55n0915_001:0695a12": "可得故。是為無生。思益云。苦無生。集無和合。道不二。",
    "X55n0915_001:0695a13": "滅不生。大經云。解苦無苦乃至解滅無滅。而有真諦。",
    "X55n0915_001:0695a14": "集既即空。不應如渴鹿逐陽燄。苦既即空。不應如癡",
    "X55n0915_001:0695a15": "猴取水月。道既即空。不應言我行即空不行不即空。",
    "X55n0915_001:0695a16": "如筏喻者。法尚應捨。何況非法。滅既即空。不應言眾",
    "X55n0915_001:0695a17": "生壽命誰於此滅而證彼滅。生死即空云何可捨。涅",
    "X55n0915_001:0695a18": "槃即空云何可得。經云。我不欲令無生法中。有修道",
    "X55n0915_001:0695a19": "有得果。例亦應言。不欲令無生法中。有五蘊三毒等。",
    "X55n0915_001:0695a20": "但愍念眾生。興誓願。&#x39DE;兩苦。與兩樂。以達苦集空故",
    "X55n0915_001:0695a21": "非九縛。達道滅空故非一脫。是為非縛非脫發真正",
    "X55n0915_001:0695a22": "菩提心(其二)。只觀一念心起。心起即假。假名之心為迷",
    "X55n0915_001:0695a23": "解之本。謂四諦有無量相。三界無別法。唯是一心作。",
    "X55n0915_001:0695a24": "心如工畫師。造種種五蘊。謂如是見愛是界內輕重",
    "X55n0915_001:0695b01": "集相。界外輕重集相。如是生死是分段輕重苦相。變",
    "X55n0915_001:0695b02": "易輕重苦相。還反此心而生於解。譬如畫人洗蕩諸",
    "X55n0915_001:0695b03": "色塗以墡彩。所謂觀身不淨乃至觀心無常。如是道",
    "X55n0915_001:0695b04": "品紆通化城。觀身身空乃至觀心心空。空中無無常",
    "X55n0915_001:0695b05": "乃至無不淨。如是道品直通化城。觀身不淨。不淨即",
    "X55n0915_001:0695b06": "空。乃至觀身法性非淨非不淨。非空非不空。乃至觀",
    "X55n0915_001:0695b07": "心亦如是。如是道品紆通寶所。觀身法性非淨非不",
    "X55n0915_001:0695b08": "淨。雙照淨不淨。乃至觀心法性常無常。雙照常無常。",
    "X55n0915_001:0695b09": "如是道品直通寶所。是人見諦滅名初果。思惟滅名",
    "X55n0915_001:0695b10": "三果。是人見滅名見地。思滅名薄．名離．名已辦。乃至",
    "X55n0915_001:0695b11": "侵習名辟支佛。是人見思滅名十住。塵沙滅名十行．",
    "X55n0915_001:0695b12": "十向。無明滅名十地．等覺．妙覺。是人見．思．塵沙滅名",
    "X55n0915_001:0695b13": "十信。無明滅名十住。乃至等覺．妙覺分別道滅。十六",
    "X55n0915_001:0695b14": "門不同。及一切佛法如觀掌中。無有僻謬。皆從心生。",
    "X55n0915_001:0695b15": "觀此一心。能通不可說心。不可說法。不可說非心非",
    "X55n0915_001:0695b16": "法。九縛凡夫不覺不知。如富人無目坐。府藏中動轉。",
    "X55n0915_001:0695b17": "為寶物所傷。二乘如患熱病。謂珍寶為鬼虎龍蛇。棄",
    "X55n0915_001:0695b18": "之而走。&#x7ADB;竮辛苦五十餘年。雖縛脫不同。俱失如來",
    "X55n0915_001:0695b19": "無上之寶。起慈悲誓。&#x39DE;苦與樂。是為非縛非脫發真",
    "X55n0915_001:0695b20": "正菩提心(其三)。次根塵相對。一念心起即空即假即中。",
    "X55n0915_001:0695b21": "若根若塵並是法界。並畢竟空。並如來藏。並中道。何",
    "X55n0915_001:0695b22": "謂即空。無自性故空。何謂即假。無性而生故假。何謂",
    "X55n0915_001:0695b23": "即中。不出法界並中。非三而三三而不三。非合非散",
    "X55n0915_001:0695b24": "而合而散。非非合非非散。不縱不橫。不可思議。己及",
    "X55n0915_001:0695c01": "佛．諸眾生並爾。華嚴云。心佛及眾生。是三無差別。思",
    "X55n0915_001:0695c02": "益云。愚於陰界入。而欲求菩提。陰界入即是離。是無",
    "X55n0915_001:0695c03": "菩提。淨名云。如來解脫當於眾生心行中求。眾生即",
    "X55n0915_001:0695c04": "菩提。不可復得。即涅槃。不可復滅。一心既爾。一切心",
    "X55n0915_001:0695c05": "一切法亦爾。普賢觀云。毗盧遮那&#x5FA7;一切處。當知一",
    "X55n0915_001:0695c06": "切法即佛法。如來法界故。或舉空為言端。即謂畢竟",
    "X55n0915_001:0695c07": "空。或舉有為言端。即謂一微塵有大千經卷。或舉中",
    "X55n0915_001:0695c08": "為言端。即謂一色一香無非中道。若得此解。即一念",
    "X55n0915_001:0695c09": "心起已具八萬四千法藏。生死即涅槃是名苦諦。一",
    "X55n0915_001:0695c10": "塵勞即八萬四千塵勞。煩惱即菩提。是名集諦。一一",
    "X55n0915_001:0695c11": "塵勞門成三昧陀羅尼諸波羅蜜。即無明為明。如融",
    "X55n0915_001:0695c12": "冰為水。更非外物。一念之中普皆具足。如如意珠非",
    "X55n0915_001:0695c13": "有寶非無寶。謂有成邪見。謂無成妄語。不可以心知。",
    "X55n0915_001:0695c14": "不可以言辨。眾生於此不縛法中而思想作縛。於無",
    "X55n0915_001:0695c15": "脫法中而勤求於脫。是故起慈悲。興弘誓。拔兩苦。與",
    "X55n0915_001:0695c16": "兩樂。故名非縛非脫發真正菩提心(其四)。又按此四菩",
    "X55n0915_001:0695c17": "提心只依四四諦。前三為權。後一為實。權不攝實。實",
    "X55n0915_001:0695c18": "則攝權。如良醫有一秘方。總攝諸方阿伽陀藥。功兼",
    "X55n0915_001:0695c19": "諸藥。是為一大事因緣。一實不&#x8657;。一道清淨。故謂之",
    "X55n0915_001:0695c20": "一。其性廣博。多所含容。大智大斷大人所乘。故謂之",
    "X55n0915_001:0695c21": "大。三世諸佛以此成道。以此度眾生。故謂之事。眾生",
    "X55n0915_001:0695c22": "以此因感佛。佛以此緣應之。故謂之因緣。又是者非",
    "X55n0915_001:0695c23": "作法。非佛天人所作。常境無相。常智無緣。以無緣智",
    "X55n0915_001:0695c24": "緣無相境。以無相境相無緣智。智境冥一而言境智。",
    "X55n0915_001:0696a01": "是名無作。是名不思議。文殊問經云。破一切發名發",
    "X55n0915_001:0696a02": "菩提心。常隨菩提相而發菩提心。無發而發。無隨而",
    "X55n0915_001:0696a03": "隨。又過一切發。過一切隨。雙照破隨。是名不思議。前",
    "X55n0915_001:0696a04": "三是上中下智所觀。後一是上上智所觀。前三為共。",
    "X55n0915_001:0696a05": "後一為不共。前三是小中大。後一是大中大。上中上。",
    "X55n0915_001:0696a06": "圓中圓。實中實。了義中了義。玄中玄。妙中妙。若如此",
    "X55n0915_001:0696a07": "簡非顯是。體權識實而發心者。是諸佛種。如太子生",
    "X55n0915_001:0696a08": "具王儀相。如迦陵鳥鷇中之聲已為最勝。如師子筋",
    "X55n0915_001:0696a09": "弦。如師子乳。如那羅延箭。如如意珠。若解此心則任",
    "X55n0915_001:0696a10": "運達於止觀。無發無礙即是觀。其性寂滅即是止。寶",
    "X55n0915_001:0696a11": "梁經云。比丘白佛。何等比丘能受供養。佛言。在比丘",
    "X55n0915_001:0696a12": "數。修僧業。得僧利。是人能受供養。四果向是僧數。三",
    "X55n0915_001:0696a13": "十七品是僧業。四果是僧利。比丘言。若發大乘心。復",
    "X55n0915_001:0696a14": "云何。佛言。若發大乘心求一切智。不墮數。不修業。不",
    "X55n0915_001:0696a15": "得利。能受供養。比丘驚問其故。佛言。是人受衣。用敷",
    "X55n0915_001:0696a16": "大地。受摶食。若須彌山。當知小乘之極果不及大乘",
    "X55n0915_001:0696a17": "之初心。又如來密藏經云。若人有十惡重罪。若能知",
    "X55n0915_001:0696a18": "如來說因緣法。無我人眾生壽命。無生無滅。無染無",
    "X55n0915_001:0696a19": "著。本性清淨。又於一切法知本性清淨。解知信入。我",
    "X55n0915_001:0696a20": "不說是人趣向惡道。何以故。法無積聚。法無集惱。一",
    "X55n0915_001:0696a21": "切法不生不住。因緣和合而得生起。起已還滅。一切",
    "X55n0915_001:0696a22": "結使亦生已滅。若有犯有住。無有是處。如百年暗室。",
    "X55n0915_001:0696a23": "若然燈時。暗不可言。我是室主而不肯去。此經即具",
    "X55n0915_001:0696a24": "前四菩提心。初心之功尚破重罪。況第二第三第四",
    "X55n0915_001:0696b01": "耶○夫行者智信兩全。聞一念即佛。信則不謗。智則",
    "X55n0915_001:0696b02": "不懼。如是則初心後心無不真實。若無信則遠推聖",
    "X55n0915_001:0696b03": "境非己所及。若無智則起增上慢謂己均佛。如是則",
    "X55n0915_001:0696b04": "初後皆非。由此故重以六即菩提顯之。大論以焦炷",
    "X55n0915_001:0696b05": "為喻。非初不離初。非後不離後。六名雖殊其旨不異。",
    "X55n0915_001:0696b06": "謂理即．名字即．觀行即．相似即．分真即．究竟即。理即",
    "X55n0915_001:0696b07": "菩提者。心即如來藏。如前說三諦一諦。非三非一。本",
    "X55n0915_001:0696b08": "自有之。故名理即菩提。亦名理即止觀。即寂名止。即",
    "X55n0915_001:0696b09": "照名觀。名字即菩提者。理雖即是。日用不知。今始聞",
    "X55n0915_001:0696b10": "一實義。於名字中通達解了。知一切法皆是佛法。是",
    "X55n0915_001:0696b11": "為名字即菩提。亦是名字止觀。觀行即菩提者。但聞",
    "X55n0915_001:0696b12": "名口說。如蟲食木偶得成字。是蟲亦不知是字非字。",
    "X55n0915_001:0696b13": "必須心觀明了。理慧相應。言如行。行如言。是名觀行",
    "X55n0915_001:0696b14": "即菩提。亦名觀行止觀。相似即菩提者。以其愈觀愈",
    "X55n0915_001:0696b15": "明。愈止愈寂。一切世間治生產業。皆與實相不相違",
    "X55n0915_001:0696b16": "背。如經說。六根清淨。是名相似即菩提。亦名相似止",
    "X55n0915_001:0696b17": "觀。分真即菩提者。因相似觀。力破無明。見佛性。開秘",
    "X55n0915_001:0696b18": "藏。顯真如。名發心住乃至等覺。如從月朔至十四日。",
    "X55n0915_001:0696b19": "光垂圓。暗垂盡。或八相成道。或普門示現。是名分真",
    "X55n0915_001:0696b20": "菩提。亦名分真止觀。究竟即菩提者。等覺一轉入于",
    "X55n0915_001:0696b21": "妙覺。智光圓滿。是大涅槃。大品云。過茶無字可說。是",
    "X55n0915_001:0696b22": "名究竟菩提。亦名究竟止觀。總以喻喻之。如貧人家",
    "X55n0915_001:0696b23": "有寶藏而無知者。知識示之。耘除草穢而掘出之。漸",
    "X55n0915_001:0696b24": "近藏開得而用之。六義可見。問。何意約圓說六即。答。",
    "X55n0915_001:0696c01": "圓觀諸法皆云六即。故以圓意約一切法。悉用六即",
    "X55n0915_001:0696c02": "判位。餘教不爾故不用之。自前簡十非。蓋約苦諦升",
    "X55n0915_001:0696c03": "沉。又約四諦論智之曲拙淺近。又明弘誓行願。後約",
    "X55n0915_001:0696c04": "六即辨位。展轉細妙。是法乃顯。當知神珠在九淵之",
    "X55n0915_001:0696c05": "內驪龍頷下。有志有德方乃致之。",
    "X55n0915_001:0696c06": "[0696c06] 次修大行。夫欲登妙位。非行不階。故次發大心論修",
    "X55n0915_001:0696c07": "大行。法華云。又見佛子。修種種行。行法眾多。今略明",
    "X55n0915_001:0696c08": "四種三昧。一常坐。二常行。三半行半坐。四非行非坐。",
    "X55n0915_001:0696c09": "三昧者。調直定也。論云。善心一處住不動名三昧。一",
    "X55n0915_001:0696c10": "處即法界也。住不動謂正觀也。常坐者。按文殊問說。",
    "X55n0915_001:0696c11": "兩經名一行三昧。修此三昧。當居一靜室或空閑地。",
    "X55n0915_001:0696c12": "一&#x7240;而坐。以坐自誓。九十日為一期。隨一佛方面端",
    "X55n0915_001:0696c13": "坐正向。不動不倚。若坐疲極。或疾病所困。睡蓋所覆。",
    "X55n0915_001:0696c14": "內外障蔽不能遣者。當專念一佛及稱佛名。以持其",
    "X55n0915_001:0696c15": "心。念力強故障即解云。惡覺既去。但專繫緣法界。一",
    "X55n0915_001:0696c16": "念法界。繫緣成止。一念成觀。觀一切法皆是佛法。離",
    "X55n0915_001:0696c17": "有無二邊。住無所住。如諸佛住寂滅法界。能如是觀。",
    "X55n0915_001:0696c18": "是觀如來。觀如來時。不謂如來為如來。無有如來為",
    "X55n0915_001:0696c19": "如來。亦無如來智能知如來者。如來及如來智無二",
    "X55n0915_001:0696c20": "相。不在方不離方。非三世非不三世。非垢非淨。觀眾",
    "X55n0915_001:0696c21": "生相如諸佛相。眾生界量如佛界量。不見凡法云何",
    "X55n0915_001:0696c22": "捨。不見聖法云何取。生死涅槃垢淨亦如是。是觀眾",
    "X55n0915_001:0696c23": "生真佛法界。觀貪欲瞋癡皆是寂滅行。無動行。非生",
    "X55n0915_001:0696c24": "死法。非涅槃法。不捨諸見。不捨無為而修佛道。非修",
    "X55n0915_001:0697a01": "道非不修道。是名正住煩惱法界。又觀業重者無出",
    "X55n0915_001:0697a02": "五逆。五逆即菩提。菩提五逆無異相。無覺者。無知者。",
    "X55n0915_001:0697a03": "無分別者。不可壞。本無本性。非因非果。一切業緣皆",
    "X55n0915_001:0697a04": "住實際。是為觀業即法界。以此意歷一切法可解。行",
    "X55n0915_001:0697a05": "者聞之不驚不怖。乃從百千萬億佛所久植德本。當",
    "X55n0915_001:0697a06": "知此人即為見佛。即住不退地。具六波羅蜜○次常",
    "X55n0915_001:0697a07": "行三昧。出般舟三昧經。此翻為佛立。佛立三義。謂佛",
    "X55n0915_001:0697a08": "威力與三昧力及行者本功德力。能於定中見十方",
    "X55n0915_001:0697a09": "佛在前立。故名佛立。行此三昧。當避惡知識。常獨處。",
    "X55n0915_001:0697a10": "止嚴飾道場。盥沐更衣。唯專行道。以九十日為一期。",
    "X55n0915_001:0697a11": "請明師一人。善內外律。以為開導。不嫌不恚。與之從",
    "X55n0915_001:0697a12": "事。常稱阿彌陀佛。身口不息。又心念此佛去□十萬",
    "X55n0915_001:0697a13": "億剎。在寶地寶堂之中。具三十二微妙相好(立境)。又念",
    "X55n0915_001:0697a14": "佛不從心得。不從身得。不用心得佛色。不用色得佛",
    "X55n0915_001:0697a15": "心。何者。心者佛無心。色者佛無色。自索智慧不可得。",
    "X55n0915_001:0697a16": "我尚不可得。云何有見。一切法本無所有。壞本絕本",
    "X55n0915_001:0697a17": "(其一)。如夢見七寶親屬等。寤已追求。一無所在。當如是",
    "X55n0915_001:0697a18": "念佛。又如飢渴夢得美食。覺仍腹空。自念諸法如夢。",
    "X55n0915_001:0697a19": "如是念佛。是名如相念。如鏡中像不外來不中生。以",
    "X55n0915_001:0697a20": "鏡淨故自見其形。行人色清淨。所有皆淨。佛即見耳",
    "X55n0915_001:0697a21": "(其二)。又自念。佛從何所來。我亦無所至。我所念即見。心",
    "X55n0915_001:0697a22": "作佛。心自見。心見佛。心是佛。心是我。心見佛。心不自",
    "X55n0915_001:0697a23": "知心。心不自見心。心有想即癡。無想即泥洹。是法無",
    "X55n0915_001:0697a24": "可樂。皆念所為。設有念亦了知空。是名佛印(其三)。論云。",
    "X55n0915_001:0697b01": "念實相佛。得上勢力。當知此三昧。是諸佛眼。一切如",
    "X55n0915_001:0697b02": "來從此法生○次半行半坐者。方等云。旋百二十匝。",
    "X55n0915_001:0697b03": "&#x5374;坐思惟。法華云。其人若行若立讀誦是經。若坐思",
    "X55n0915_001:0697b04": "惟是經。故知俱用行坐為法。方等至尊當於閑靜道",
    "X55n0915_001:0697b05": "場。請一明律者為師。受二十四戒及陀羅尼。以七日",
    "X55n0915_001:0697b06": "為一期。行者十人已還。旋&#x546A;竟。&#x5374;坐思惟摩訶袒持",
    "X55n0915_001:0697b07": "陀羅尼。陀羅尼以遮惡持善為義。只是實相中道即",
    "X55n0915_001:0697b08": "是寂滅相。寂滅相空。求者得者實者來者悉復皆空。",
    "X55n0915_001:0697b09": "無所求中吾故求之。當於何求。六波羅蜜中求。諸佛",
    "X55n0915_001:0697b10": "成道皆由此法。約法華。三七日為一期。普賢觀云。專",
    "X55n0915_001:0697b11": "誦大乘。不入三昧。日夜六時懺六根罪。安樂行云。於",
    "X55n0915_001:0697b12": "諸法無所行。亦不行不分別。二經事理相成。其旨不",
    "X55n0915_001:0697b13": "異。妙證之時則兩捨。普賢觀又云。欲一彈指頃除阿",
    "X55n0915_001:0697b14": "僧祇生死罪者。欲發菩提心不斷煩惱而入涅槃。不",
    "X55n0915_001:0697b15": "離五欲而淨諸根者。欲得法華三昧者。當修習此法",
    "X55n0915_001:0697b16": "華經。令此空慧與心相應。念諸菩薩母無上勝方便",
    "X55n0915_001:0697b17": "從思實相得。眾罪如霜露。慧日能消除。能持此經者。",
    "X55n0915_001:0697b18": "即為得見我○次非行非坐者。實通行坐及一切事。",
    "X55n0915_001:0697b19": "南嶽大師名為隨自意。意之所起即修三昧。大品謂",
    "X55n0915_001:0697b20": "之覺意三昧行者。心數起時。反照不見動靜根源。故",
    "X55n0915_001:0697b21": "名覺意。又窮諸法本皆由意造。故以意為言端耳。對",
    "X55n0915_001:0697b22": "境覺知異乎木石名為心。次心籌量名為意。照了分",
    "X55n0915_001:0697b23": "別名為識。如是辨別。墮心想見倒中。未名為覺。覺者",
    "X55n0915_001:0697b24": "知心中非有意亦非不有意。非有識亦非不有識。意",
    "X55n0915_001:0697c01": "中非有心亦非不有心。非有識亦非不有識。識中非",
    "X55n0915_001:0697c02": "有意亦非不有意。非有心亦非不有心。心意識非一",
    "X55n0915_001:0697c03": "故立三名。非三故說一性。若名非名則性亦非性。非",
    "X55n0915_001:0697c04": "名故不三。非性故不一。非三故不散。非一故不合。不",
    "X55n0915_001:0697c05": "合故不有。不散故不空。非有故不常。非空故不斷。若",
    "X55n0915_001:0697c06": "不見常斷。終不見一異。故觀意即攝心識及一切法。",
    "X55n0915_001:0697c07": "夫人意之所趣非善則惡。若不趣善惡即為無記。動",
    "X55n0915_001:0697c08": "息萬差終不出此三種。今先歷眾善為觀。當分別四",
    "X55n0915_001:0697c09": "運。蓋心識無形。非相不辨。謂未念．欲念．正念．念已。若",
    "X55n0915_001:0697c10": "達此四相。即入一相無相。或問。末念名心未起。念已",
    "X55n0915_001:0697c11": "則緣境已謝。此二無心。云何可觀。答。未念雖未起。非",
    "X55n0915_001:0697c12": "畢竟無。已念雖謝。亦非永滅。以相續故。俱可得觀。又",
    "X55n0915_001:0697c13": "問。過去已去。未來未至。現在不住。若離三世則無別",
    "X55n0915_001:0697c14": "心。云何觀心。答。若已滅．未至．不住俱不可知。云何聖",
    "X55n0915_001:0697c15": "人知。三世心偈云。諸佛之所說。雖空亦不斷。相續亦",
    "X55n0915_001:0697c16": "不常。罪福亦不失。行者既知此四相。當隨所念。以無",
    "X55n0915_001:0697c17": "住智反照觀察之。善事眾多。且約六度。若有諸塵須",
    "X55n0915_001:0697c18": "捨六受。若無諸塵須運六作。捨運合成十二法。初論",
    "X55n0915_001:0697c19": "眼受色時。未見．欲見．正見．見已四運心皆不可見。亦",
    "X55n0915_001:0697c20": "不得不見。又反觀覺色之心。不從外來。不從內出。亦",
    "X55n0915_001:0697c21": "無中間。不常自有。當知覺色畢竟空寂。所觀色與空",
    "X55n0915_001:0697c22": "等。能觀者與盲等。乃至意緣法有。未緣．欲緣．正緣．緣",
    "X55n0915_001:0697c23": "已反觀如前。是名覺六受觀。觀眼色空明。各各無見。",
    "X55n0915_001:0697c24": "亦無分別。因緣和合生眼識。眼識因緣生意識。意識",
    "X55n0915_001:0698a01": "生時即能分別。依意識即有眼識。眼識能見色。見已",
    "X55n0915_001:0698a02": "生貪。貪染毀戒。是地獄四運。意實貪色而覆藏言不",
    "X55n0915_001:0698a03": "是。鬼道四運。於色生著計我我所。畜生四運。我色他",
    "X55n0915_001:0698a04": "色我勝他劣。修羅四運。於色起五戒十善。人天四運。",
    "X55n0915_001:0698a05": "觀四運心。心相生滅。心心不住。心心三受。心心不自",
    "X55n0915_001:0698a06": "在。心心屬因緣。二乘四運。觀自他四運之患。即起慈",
    "X55n0915_001:0698a07": "悲而行六度。又觀塵非塵。於塵無受。觀根非根。於己",
    "X55n0915_001:0698a08": "無著。觀人叵得。亦無受者。三事皆空。名檀波羅蜜。是",
    "X55n0915_001:0698a09": "名不住色布施。如人有目。日光明照。見種種色。是名",
    "X55n0915_001:0698a10": "無相檀到於彼岸。一切法趣檀。成摩訶衍。是菩薩四",
    "X55n0915_001:0698a11": "運。又觀四運與&#x8657;空等即常。不受四運即樂。不為四",
    "X55n0915_001:0698a12": "運起業即我。四運不能染即淨。是佛法四運(通佛四運)。又",
    "X55n0915_001:0698a13": "四運雖空。空中具見種種四運。乃至&#x5FA7;見恒沙佛法。",
    "X55n0915_001:0698a14": "是名假名四運。若空不應具十法界。十法界從因緣",
    "X55n0915_001:0698a15": "生。體復非有非空。非有雙照空有。三諦宛然。備佛知",
    "X55n0915_001:0698a16": "見。是名中道四運。觀聲香味觸法五受並如是。次觀",
    "X55n0915_001:0698a17": "六作行檀者。觀未行．欲行．正行．行已皆不可得。反觀",
    "X55n0915_001:0698a18": "覺心。不內外。不中間。畢竟空寂。而由心運役。為毀戒。",
    "X55n0915_001:0698a19": "為誑惑。為眷屬。為勝負。為義讓。為善禪。為涅槃。為慈",
    "X55n0915_001:0698a20": "悲。為假名。為中道。一運之中十法具足。一不定一故",
    "X55n0915_001:0698a21": "為十。十不定十故為一。非一非十而一而十。具足三",
    "X55n0915_001:0698a22": "諦。乃至住坐臥言語作為亦如是。又約一一事各論",
    "X55n0915_001:0698a23": "六行者。行時以慈悲觀眾生。不得眾生相。眾生於菩",
    "X55n0915_001:0698a24": "薩得無怖畏。是為行中檀。於眾生無傷。不得罪福相。",
    "X55n0915_001:0698b01": "是名尸。行時心想不起。亦無動搖無住處。是名忍。行",
    "X55n0915_001:0698b02": "時不得舉足下足。無前後。無生滅。是名精進。不得身",
    "X55n0915_001:0698b03": "心。生死涅槃不味不亂。是名禪。行時知身相如雲如",
    "X55n0915_001:0698b04": "影夢幻響化。不常不斷。無縛無脫。是名般若。又行中",
    "X55n0915_001:0698b05": "寂然有定相。於定生染即為貪著禪味。是菩薩縛。今",
    "X55n0915_001:0698b06": "觀心尚無。定在何處。當知此定從顛倒生。如是諦觀",
    "X55n0915_001:0698b07": "即破定相。以方便生。是菩薩解。又行者未悟。或謂能",
    "X55n0915_001:0698b08": "觀之心即是妙慧。以慧自高反成智障。當反照能觀",
    "X55n0915_001:0698b09": "之心不見住處。無有觀者及非觀者。觀者既空即離",
    "X55n0915_001:0698b10": "觀想。大論云。念想觀已除。則能見般若。如是之行具",
    "X55n0915_001:0698b11": "三三昧。初觀破一切相即空三昧。次觀能壞空相名",
    "X55n0915_001:0698b12": "無相三昧。後觀不見作者名無作三昧。破三倒惑。越",
    "X55n0915_001:0698b13": "三有流。成波羅蜜。攝一切法。豈止六度三三昧而已。",
    "X55n0915_001:0698b14": "餘十一事亦如是。又於六塵中兢慎潔白。於六作中",
    "X55n0915_001:0698b15": "威儀修整。但名持戒非是三昧。不名波羅蜜。若得此",
    "X55n0915_001:0698b16": "觀尸羅自成。乃至忍．精進．定．慧之義並如是○復以",
    "X55n0915_001:0698b17": "隨自意歷諸惡者。夫善惡不定。如諸蔽為惡諸度為",
    "X55n0915_001:0698b18": "善。以二乘離苦對之則俱為惡。又二乘止於自度。亦",
    "X55n0915_001:0698b19": "未為善。六度菩薩有兼濟之功乃名為善。又六度雖",
    "X55n0915_001:0698b20": "帶慈悲。如毒器貯食。食則殺人。已復是惡。三乘同斷",
    "X55n0915_001:0698b21": "乃名為善。又雖同斷而不見別理。無明全在亦未為",
    "X55n0915_001:0698b22": "善。別教之智乃名為善。又別智猶帶方便。未稱真實。",
    "X55n0915_001:0698b23": "經云。自此之前皆名邪見。邪即是惡。唯圓法為善。如",
    "X55n0915_001:0698b24": "此論善惡。深淺不同。今要以事度為善。諸蔽為惡。前",
    "X55n0915_001:0698c01": "雖觀善其蔽不息。或慳或貪。或怒或惰。各於所蔽隨",
    "X55n0915_001:0698c02": "用觀慧。如佛世在家之人皆能得道。鴦掘摩羅彌殺",
    "X55n0915_001:0698c03": "彌慈。祗陀末利唯酒唯戒。和須蜜多婬而梵行。提婆",
    "X55n0915_001:0698c04": "達多邪見即正。當知惡不妨道。若人貪欲熾盛。對治",
    "X55n0915_001:0698c05": "折伏彌更增劇。則且當恣其所向。譬如輪釣。魚強絲",
    "X55n0915_001:0698c06": "弱不可強牽。但使釣餌入口。隨其近遠不久則獲。於",
    "X55n0915_001:0698c07": "蔽修觀亦如是。云何而觀。若貪欲起時。諦觀四相。未",
    "X55n0915_001:0698c08": "貪欲．欲貪欲．正貪欲．貪欲已。為未貪欲滅欲貪欲生。",
    "X55n0915_001:0698c09": "為不滅欲貪欲生。為亦滅亦不滅欲貪欲生。為非滅",
    "X55n0915_001:0698c10": "非不滅欲貪欲生。若未滅而貪欲生者。為即為離。即",
    "X55n0915_001:0698c11": "滅而生則生滅相違。若離而生生則無因。若未貪欲",
    "X55n0915_001:0698c12": "不滅而欲生者。為即為離。若即。即二生相並。若離。亦",
    "X55n0915_001:0698c13": "為無因。若謂未貪欲亦滅亦不滅而欲生者。若定從",
    "X55n0915_001:0698c14": "滅生。則不須亦不滅。若從不滅。則不須亦滅。不定之",
    "X55n0915_001:0698c15": "因那生定果。若其體一則其性相違。若其體異則本",
    "X55n0915_001:0698c16": "不相關。若謂非滅非不滅而欲生者。雙非之處為有",
    "X55n0915_001:0698c17": "為無。若雙非是有。何謂雙非。若是無者。無那能生。如",
    "X55n0915_001:0698c18": "此四句還轉。不見未貪欲滅。欲貪欲不生。亦生亦不",
    "X55n0915_001:0698c19": "生。非生非不生。例如前說觀貪欲之蔽畢竟空寂。若",
    "X55n0915_001:0698c20": "蔽恒起。此觀恒照。亦不見起不見照而起而照。是名",
    "X55n0915_001:0698c21": "釣餌。又觀此蔽從何而起。起於塵耶。起於緣耶。若聲",
    "X55n0915_001:0698c22": "若色。若行若住。隨所起處觀其所因。為毀戒耶。為眷",
    "X55n0915_001:0698c23": "屬耶。乃至為二乘．菩薩．佛法耶。如是觀時。於塵無受",
    "X55n0915_001:0698c24": "者。於緣無作者。而雙照有無。不相妨礙。當知蔽與法",
    "X55n0915_001:0699a01": "性體相不二。無行經云。貪欲即是道。恚癡亦復然。淨",
    "X55n0915_001:0699a02": "名云。行於非道。通達佛道。眾生即菩提相。即涅槃相。",
    "X55n0915_001:0699a03": "為增上慢說離婬怒癡為解脫耳。無增上慢者說婬",
    "X55n0915_001:0699a04": "怒癡性即是解脫。如是觀者。即觀諸惡不思議理也。",
    "X55n0915_001:0699a05": "常修觀慧與蔽相應。譬如形影。是名觀行位。能於諸",
    "X55n0915_001:0699a06": "惡及世間法。皆與實相不相違背。是名相似位。破蔽",
    "X55n0915_001:0699a07": "無明。顯見佛性。是名分真位。盡蔽源底。名究竟位。乃",
    "X55n0915_001:0699a08": "至瞋癡等蔽。觀智行位。並如是○既於善惡明隨自",
    "X55n0915_001:0699a09": "意。次復於非善非惡明之者。夫非善非惡即為無記。",
    "X55n0915_001:0699a10": "無記則無自意可隨。云何為觀。大論云。無記中有般",
    "X55n0915_001:0699a11": "若波羅蜜。故知亦可為觀。觀此無記與善惡同耶異",
    "X55n0915_001:0699a12": "耶。同善同惡則不名無記。若異者。為記滅無記生。記",
    "X55n0915_001:0699a13": "不滅無記生。為亦滅亦不滅無記生。為非滅非不滅",
    "X55n0915_001:0699a14": "無記生。既求記不可得。何況無記。與記同異耶。非同",
    "X55n0915_001:0699a15": "則不合。非異則不散。不合則不生。不散則不滅。如此",
    "X55n0915_001:0699a16": "觀時。記與不記皆如&#x8657;空。又無記一法生十法界及",
    "X55n0915_001:0699a17": "一切法。即於無記非道通達佛道。無不具足。例前可",
    "X55n0915_001:0699a18": "解。又云蔽非道體即解脫。而鈍根障重。聞此語已多",
    "X55n0915_001:0699a19": "復沉沒。世有謬解大乘空義。如無禁法而捉蛇者。其",
    "X55n0915_001:0699a20": "先師或修善法而觀力不成。蹔於惡法獲得少定。便",
    "X55n0915_001:0699a21": "以為證。謂持戒等善皆為非道。以此教人。&#x5FA7;長惡法。",
    "X55n0915_001:0699a22": "大乖佛意。佛所言貪欲是道。蓋言貪欲本性耳。又知",
    "X55n0915_001:0699a23": "一類人決不能於善修觀。故引之令觀貪欲。如重病",
    "X55n0915_001:0699a24": "與諸藥不宜。直用黃龍湯治之。服已病愈。所謂貪欲",
    "X55n0915_001:0699b01": "是道。大意如此。淨名云。我念聲聞。不觀人根。不應說",
    "X55n0915_001:0699b02": "法。二乘猶自不可。況聾瞽師心者乎。或問。中道正觀",
    "X55n0915_001:0699b03": "以一其心。行用自足。何假紛紜四種三昧歷諸善惡。",
    "X55n0915_001:0699b04": "水濁珠昏。風多浪起。何益於澄靜乎。答。用一理觀心",
    "X55n0915_001:0699b05": "而心不一。當奈之何。此則自行為失。若他人根性各",
    "X55n0915_001:0699b06": "有差別。云何一藥能療眾病。此則化他又失。如此則",
    "X55n0915_001:0699b07": "四種三昧乃略而存之。以統扶&#x7FA3;機耳。安得為紛紜",
    "X55n0915_001:0699b08": "乎。或問。善扶於理。可修止觀。惡乖於理。云何能修。答",
    "X55n0915_001:0699b09": "曰。不然。大論明根遮有四。一根利無遮。二根利有遮。",
    "X55n0915_001:0699b10": "三根鈍無遮。四根鈍有遮。初句謂身子之徒。一聞而",
    "X55n0915_001:0699b11": "入道。次謂根利而罪障重。闍王．鴦掘之徒。惡不能累。",
    "X55n0915_001:0699b12": "次謂三業純善而都不會理。周利槃特九十日不能",
    "X55n0915_001:0699b13": "誦一偈。後句即一切行惡之徒。又不修習。當知唯道",
    "X55n0915_001:0699b14": "是從。不計善惡。經云。於戒緩者不名為緩。於乘緩者",
    "X55n0915_001:0699b15": "乃名緩耳。蓋其義也。",
    "X55n0915_001:0699b16": "[0699b16] 復次明菩薩清淨大果報者。行順中道則有圓妙果",
    "X55n0915_001:0699b17": "報。此義在後第八廣明。",
    "X55n0915_001:0699b18": "[0699b18] 復次明裂大網者。若觀慧明了。通達漸頓等教。如破",
    "X55n0915_001:0699b19": "微塵出大千經卷。知恒沙法。若化物觀機。隨他所堪",
    "X55n0915_001:0699b20": "授之以法。乃至成佛時普門示現。網者法門。眾多為",
    "X55n0915_001:0699b21": "義。於眾生即惑義。此義第九當廣明。",
    "X55n0915_001:0699b22": "[0699b22] 復次歸大處者。諸佛為一大事因緣出現。令眾生同",
    "X55n0915_001:0699b23": "見法身。見法身已。佛與眾生同歸法身。又佛說種種",
    "X55n0915_001:0699b24": "法。咸令眾生至一切種智。種智具已。則同歸般若。又",
    "X55n0915_001:0699c01": "佛以種種方便解眾生縛。皆以如來滅度而滅度之。",
    "X55n0915_001:0699c02": "既滅度已。同歸解脫。大經云。安置諸子祕密藏中。我",
    "X55n0915_001:0699c03": "亦不久自住其中。是名指歸。歸於大處。又佛身三種。",
    "X55n0915_001:0699c04": "謂色身．法門身．實相身。若論歸者。色歸解脫。法門歸",
    "X55n0915_001:0699c05": "般若。實相歸法身。般若亦有三種。謂道種智．一切智．",
    "X55n0915_001:0699c06": "一切種智。道種智歸解脫。一切智歸般若。一切種智",
    "X55n0915_001:0699c07": "歸法身。解脫亦三種。一解無知縛。二解取相縛。三解",
    "X55n0915_001:0699c08": "無明縛。解無知歸解脫。解取相歸般若。解無明歸法",
    "X55n0915_001:0699c09": "身。又三德非三非一。各不思議。何者。若謂法身直法",
    "X55n0915_001:0699c10": "身。非法身也。當知亦身非身。非身非不身。若謂般若",
    "X55n0915_001:0699c11": "直般若。非般若也。當知般若亦知非知。非知非非知。",
    "X55n0915_001:0699c12": "若謂解脫直解脫。非解脫也。當知亦脫非脫。非脫非",
    "X55n0915_001:0699c13": "非脫。三德不一不異。不相礙。所歸體同。故名指歸。又",
    "X55n0915_001:0699c14": "指非指。非指非非指。歸非歸。非歸非非歸。一一悉入",
    "X55n0915_001:0699c15": "祕密藏中。三德寂靜。本無名字。不知何以名之。強名",
    "X55n0915_001:0699c16": "中道．實相．法身。亦復強名一切種智．平等大慧．般若",
    "X55n0915_001:0699c17": "波羅蜜。亦復強名首楞嚴定．大般涅槃．不思議解脫。",
    "X55n0915_001:0699c18": "一一名相皆入祕密藏中。何等為歸。歸於何處。言語",
    "X55n0915_001:0699c19": "道斷。心行處滅。永寂如&#x8657;空。是名真指歸也(元本第一卷終)。",
    "X55n0915_001:0699c20": "釋名第二",
    "X55n0915_001:0699c21": "[0699c21] 夫名以召實為用。經云。般若是一法。佛說種種名。今",
    "X55n0915_001:0699c22": "釋止觀名用二義。謂相待。謂絕待。相待止觀各三義。",
    "X55n0915_001:0699c23": "止三義者。息義．住義．對不止止義。息者謂妄念休息。",
    "X55n0915_001:0699c24": "淨名云。云何息攀緣。謂心無所得。此就所破為名。住",
    "X55n0915_001:0700a01": "者謂緣心諦理。停住不動。仁王經云。入理般若名為",
    "X55n0915_001:0700a02": "住。此就能止為名。對不止止者。語雖通前。意則大異",
    "X55n0915_001:0700a03": "前兩止。一息生死之流動。二住涅槃之寂靜。今直約",
    "X55n0915_001:0700a04": "諦理。凡無明即法性。法性即無明。無明非止非不止。",
    "X55n0915_001:0700a05": "而名無明為不止。法性亦非止非不止。而名法性為",
    "X55n0915_001:0700a06": "止。此待無明之不止論法性之止耳。如經。法性非生",
    "X55n0915_001:0700a07": "滅而言法性寂滅。法性非垢淨而言法性為淨也。觀",
    "X55n0915_001:0700a08": "亦三義。謂貫穿義．觀達義．對不觀觀義。貫穿者。謂以",
    "X55n0915_001:0700a09": "智慧穿壞煩惱。法華云。穿鑿高原。大經云。利钁&#x65B5;地。",
    "X55n0915_001:0700a10": "此就所破得名。觀達者。謂以觀智通達真如。瑞應經",
    "X55n0915_001:0700a11": "云。息心達本源。此就能觀為名。對不觀觀者。亦別約",
    "X55n0915_001:0700a12": "諦理無明即法性非觀非不觀。而名無明為不觀法",
    "X55n0915_001:0700a13": "性。亦非觀非不觀。而名法性為觀。如經。法性非明非",
    "X55n0915_001:0700a14": "暗而謂法性為明也○次絕待明止觀。蓋破相待三",
    "X55n0915_001:0700a15": "義也。若止息從所破為名。名從彼生即墮他性。若住",
    "X55n0915_001:0700a16": "止從能破得名。名從此生即墮自性。若非息境非住",
    "X55n0915_001:0700a17": "理為止智斷因緣。故止名從共生即墮共性。若謂非",
    "X55n0915_001:0700a18": "所破非能破而止者。即墮無因。四墮俱失。故龍樹正",
    "X55n0915_001:0700a19": "之曰。諸法不自生。亦不從他生。不共不無因。是故說",
    "X55n0915_001:0700a20": "無生。無生止觀豈從四句立名。四句立名是因待生。",
    "X55n0915_001:0700a21": "可思可說。是結惑生。可破可壞。又從四句生即是生",
    "X55n0915_001:0700a22": "生。非止觀也。若止息見思住於真諦。此乃待生生說",
    "X55n0915_001:0700a23": "生不生之止觀耳。若以空心出假。止息塵沙。住於俗",
    "X55n0915_001:0700a24": "理。此乃待生不生說不生生止觀耳。若止息無明。住",
    "X55n0915_001:0700b01": "於中理。此乃待空有二邊而論止觀。皆是待對。尚未",
    "X55n0915_001:0700b02": "是止。何況不止。猶自非觀。何況不觀。何者。遣執不盡。",
    "X55n0915_001:0700b03": "言語不斷。業果不絕。非不思議法。不思議絕諸業果",
    "X55n0915_001:0700b04": "煩惱等法。悉皆不生。故名為止。止亦不可得。觀冥如",
    "X55n0915_001:0700b05": "境。境既寂滅。何得有觀。又何得待不止不觀而論止",
    "X55n0915_001:0700b06": "觀。待於止觀說不止觀。待止不止說非止非不止。待",
    "X55n0915_001:0700b07": "對既絕則非有為非無為。離言說道。非心識境。滅絕",
    "X55n0915_001:0700b08": "絕滅是名絕待。絕待止觀則不可說。有因緣故亦可",
    "X55n0915_001:0700b09": "得說。說為止觀。此名字不在內外中間。亦不常自有。",
    "X55n0915_001:0700b10": "是字不住亦不不住。故名絕待止觀。亦名一大事止",
    "X55n0915_001:0700b11": "觀。此大事不對小事。如&#x8657;空不因小空而名為大。止",
    "X55n0915_001:0700b12": "觀亦爾。不因愚亂名為止觀。無可待對。獨一法界。絕",
    "X55n0915_001:0700b13": "一切待。絕即復絕。如前火之木是名絕待。故淨名云。",
    "X55n0915_001:0700b14": "諸法不相待。乃至一念不住故。即其旨也。此絕待義。",
    "X55n0915_001:0700b15": "經論中或名遠離。或名不住．不分別．無為．寂絕．禪定。",
    "X55n0915_001:0700b16": "如是皆止之異名。體皆絕大。或名知見。或名智慧覺",
    "X55n0915_001:0700b17": "照。如是皆觀之異名。體皆絕大。般若．解脫多諸名字。",
    "X55n0915_001:0700b18": "隨眾生類。於一法中立異字耳。又止亦名觀。定即慧",
    "X55n0915_001:0700b19": "故。亦名不止。定體空故。觀亦名止。照即寂故。亦名不",
    "X55n0915_001:0700b20": "觀。照體中故。諸經赴緣。偏舉一法以示義端。首楞嚴",
    "X55n0915_001:0700b21": "則偏論止。智度．法華則偏論觀。涅槃則論三法具足。",
    "X55n0915_001:0700b22": "當知一一皆是法界。皆是祕密藏。",
    "X55n0915_001:0700b23": "釋體第三",
    "X55n0915_001:0700b24": "[0700b24] 釋止觀體。夫法體難顯。今以四意顯之。一教相。二眼",
    "X55n0915_001:0700c01": "智。三境界。四得失。教相者。夫止觀名教。通於凡聖。不",
    "X55n0915_001:0700c02": "可尋通名而求別體。故以相辨之。若凡夫止善所治",
    "X55n0915_001:0700c03": "是止相。行善所生是觀相。又四禪．四無量心是止相。",
    "X55n0915_001:0700c04": "六行是觀相。皆有漏相也。若二乘事禪皆止相。有作",
    "X55n0915_001:0700c05": "四諦慧即觀相。雖出生死而是拙度。但析色入空無",
    "X55n0915_001:0700c06": "漏相也。並非今所論巧度。止有三種。一體真止。二方",
    "X55n0915_001:0700c07": "便隨緣止。三息二邊止。體真者。諸法從緣生。因緣空",
    "X55n0915_001:0700c08": "無主。息心達本源。故號為沙門。知假合幻化。體即是",
    "X55n0915_001:0700c09": "空。空即是真。故名體真止。方便隨緣者。若三乘同以",
    "X55n0915_001:0700c10": "無言說道斷惑入真。真即不異。但煩惱餘習有盡不",
    "X55n0915_001:0700c11": "盡。二乘體真不須方便。菩薩入假知空非空。分別藥",
    "X55n0915_001:0700c12": "病故目為方便。安於俗諦故名隨緣止。息二邊者。謂",
    "X55n0915_001:0700c13": "生死流動涅槃保證。是皆兩偏。不會中道。今知俗非",
    "X55n0915_001:0700c14": "俗。俗邊寂然。亦不得非俗。空邊寂然。是名息二邊止。",
    "X55n0915_001:0700c15": "此三止名。經論未見。今對三觀設之。釋論云。菩薩依",
    "X55n0915_001:0700c16": "隨經教。為作名字。名為法施。立名何咎。詳此三止與",
    "X55n0915_001:0700c17": "釋名三止似同。以三諦論之。其相遼絕。觀亦三種。瓔",
    "X55n0915_001:0700c18": "珞經云。從假入空名二諦觀。從空入假名平等觀。二",
    "X55n0915_001:0700c19": "觀為方便道。得入中道。雙照二諦。心心寂滅。自然流",
    "X55n0915_001:0700c20": "入薩婆若海。名中道第一義諦觀。所謂二諦者。觀假",
    "X55n0915_001:0700c21": "為入空之詮。空由詮會。能所合論。故名二諦觀。又非",
    "X55n0915_001:0700c22": "但會空亦復識假。假由真顯。得名二諦觀。又俗是所",
    "X55n0915_001:0700c23": "破。真是所用。破用合論。名二諦觀。從空入假名平等",
    "X55n0915_001:0700c24": "觀者。若謂入空。尚無空可有。又何假可入。當知此觀",
    "X55n0915_001:0701a01": "為化眾生。知真非真。方便出假。故言從空分別藥病",
    "X55n0915_001:0701a02": "而無差謬。故言入假。前觀破假病。不用假法。但用真",
    "X55n0915_001:0701a03": "法。未為平等。此觀破空病。還用假藥。破用既均。故言",
    "X55n0915_001:0701a04": "平等觀。中道第一義觀者。前觀假空是空生死。後觀",
    "X55n0915_001:0701a05": "空空是空涅槃。雙非二邊。是名二空觀。為方便道。得",
    "X55n0915_001:0701a06": "會中道。故言心心寂滅。流入薩婆若海。又初觀用空。",
    "X55n0915_001:0701a07": "次觀用假。是為雙存之方便。入中道時能雙照二諦。",
    "X55n0915_001:0701a08": "經云。心若在定。能知世間生滅法相。前兩觀為方便。",
    "X55n0915_001:0701a09": "其旨在此。或問。大經謂。定多慧多。俱不見佛性。何故。",
    "X55n0915_001:0701a10": "答。次第三觀。二乘及通教菩薩有初觀分。此屬定多",
    "X55n0915_001:0701a11": "慧少。別教菩薩有第二觀分。此屬慧多定少。以不等",
    "X55n0915_001:0701a12": "故俱不見性。若二觀為方便得入第三。則能見矣。又",
    "X55n0915_001:0701a13": "問。經云。十住菩薩以慧眼故見不了了。非全不見。今",
    "X55n0915_001:0701a14": "初觀已是慧眼位。第二是法眼位。云何言兩眼俱不",
    "X55n0915_001:0701a15": "見性耶。答。若次第眼。偏定偏慧。佛之所訶。故不得言",
    "X55n0915_001:0701a16": "見。所言慧者。乃圓觀不次第之慧。十住破無明之位。",
    "X55n0915_001:0701a17": "三觀現前。三諦圓照。故名慧耳。法華云。願得如世尊。",
    "X55n0915_001:0701a18": "慧眼第一淨。則非二乘小慧之比也。小慧見性。無有",
    "X55n0915_001:0701a19": "是處。此三觀名與釋名。三名似同。其理殊異。可以意",
    "X55n0915_001:0701a20": "類取解。此按摩訶衍明三止三觀之相。以義隨相。條",
    "X55n0915_001:0701a21": "然各別。若論三觀則有權實淺深。論三智則有優劣",
    "X55n0915_001:0701a22": "前後。論三人則有階位小大。皆次第之說而非圓頓",
    "X55n0915_001:0701a23": "止觀之相。圓頓止觀相者。以止緣諦則一諦而三諦。",
    "X55n0915_001:0701a24": "以諦繫止則一止而三止。譬如三相在一念心。雖復",
    "X55n0915_001:0701b01": "一心而具三相。止諦亦爾。所止之法雖一而三。能止",
    "X55n0915_001:0701b02": "之心雖三而一。以觀觀境則一境而三境。以境發觀",
    "X55n0915_001:0701b03": "則一觀而三觀。如摩醯首羅一面三目。觀境亦爾。觀",
    "X55n0915_001:0701b04": "三即一發一即三。不權不實。不優不劣。不前不後。不",
    "X55n0915_001:0701b05": "並不別。不大不小。故中論稱即空即假即中。若見此",
    "X55n0915_001:0701b06": "旨。即解圓觀之相。其相云何。照無明顛倒即是實相",
    "X55n0915_001:0701b07": "之真。名體真止。如此實相&#x5FA7;一切處。隨緣歷境安心",
    "X55n0915_001:0701b08": "不動。名隨緣方便止。生死涅槃兩皆休息。名息二邊",
    "X55n0915_001:0701b09": "止。體一切假悉空。空即實相。名入空觀。觀冥中道。能",
    "X55n0915_001:0701b10": "知世間生滅法相。如實而見。名入假觀。體即真實。無",
    "X55n0915_001:0701b11": "二無別。名第一義觀。如此之義。皆在一念之中。不動",
    "X55n0915_001:0701b12": "真際而有種種差別。經云。善能分別諸法相。於第一",
    "X55n0915_001:0701b13": "義而不動。是名圓頓止觀之體也○二明眼智者。夫",
    "X55n0915_001:0701b14": "法體圓寂。非知非見。說之自難。何況示人。雖不可知",
    "X55n0915_001:0701b15": "見。由於眼智。亦可知亦可見。雖非因果。要因因果然",
    "X55n0915_001:0701b16": "後能顯。止觀為因。眼智為果。今先明次第眼智。若體",
    "X55n0915_001:0701b17": "真止。妄惑不生。因止發定。定生無漏。慧眼開故見第",
    "X55n0915_001:0701b18": "一義真諦三昧成。故止能成眼。眼能見體。得真體也。",
    "X55n0915_001:0701b19": "若隨緣止。冥真出假。安於俗理。因此止故法眼豁開。",
    "X55n0915_001:0701b20": "破無知障。不以二相見諸佛土。則俗諦三昧成。故止",
    "X55n0915_001:0701b21": "能發眼。眼能得體。得俗體也。若息二邊止。則生死涅",
    "X55n0915_001:0701b22": "槃空有俱寂。因於此止。發中道定。佛眼豁開。無所不",
    "X55n0915_001:0701b23": "照。則中道三昧成。故止能得眼。眼能得體。得中道體",
    "X55n0915_001:0701b24": "也。若從假入空。空慧相應。即能破見思惑。成一切智。",
    "X55n0915_001:0701c01": "智能得體。得真體也。若從空入假。分別藥病。即破無",
    "X55n0915_001:0701c02": "知。成道種智。智能得體。得俗體也。若雙遮二邊。為入",
    "X55n0915_001:0701c03": "中方便。能破無明。成一切種智。智能得體。得中體也。",
    "X55n0915_001:0701c04": "是則三止三觀。共成三眼三智。各得三體。或問。眼見",
    "X55n0915_001:0701c05": "智知。知見異耶。答。此當用四句分別。有知而非見。見",
    "X55n0915_001:0701c06": "而非知。亦知亦見。不知不見。凡夫不聞法不證理。故",
    "X55n0915_001:0701c07": "無知無見。二乘證故亦見。聞故亦知。辟支佛證故是",
    "X55n0915_001:0701c08": "見。不聞故不知。方便道。聞故是知。未證則不見。慧眼",
    "X55n0915_001:0701c09": "既如此。餘兩智兩眼可知。次明不次第眼智。止觀一",
    "X55n0915_001:0701c10": "體。眼智無別。知即是見。見即是知。佛眼具五眼。佛智",
    "X55n0915_001:0701c11": "具三智。王三昧．一切三昧悉入其中。首楞嚴定攝一",
    "X55n0915_001:0701c12": "切定。大品云。欲得道慧．道種慧。一切智．一切種智。當",
    "X55n0915_001:0701c13": "學般若。金剛般若云。如來有肉眼乃至佛眼。眼一而",
    "X55n0915_001:0701c14": "已。能照五境。蓋照麤色。如人所見。亦過人所見。名肉",
    "X55n0915_001:0701c15": "眼。照細色。如天所見。亦過天所見。名天眼。達麤細色",
    "X55n0915_001:0701c16": "空。如二乘所見。名慧眼。達假法不謬。如菩薩所見。名",
    "X55n0915_001:0701c17": "法眼。於諸法中皆見實相。名佛眼。又佛智照空。如二",
    "X55n0915_001:0701c18": "乘所知。名一切智。照假。如菩薩所知。名道種智。照空",
    "X55n0915_001:0701c19": "假中皆見實相。名一切種智。故一心三止成三眼。見",
    "X55n0915_001:0701c20": "不思議三諦。一心三觀成三智。知不思議三境。境之",
    "X55n0915_001:0701c21": "與諦。見之與知。左右之異。實不思議一法耳。用此一",
    "X55n0915_001:0701c22": "法眼智。得圓頓止觀體也○三明境界者。若於眼智",
    "X55n0915_001:0701c23": "成解。則不俟諦境之說。惑者未曉。更復辨之。先明境",
    "X55n0915_001:0701c24": "意。經云。為諸眾生開佛知見。若無中境。復何所知見。",
    "X55n0915_001:0702a01": "當知應有佛眼境也。又經云。世孰有真天眼者。不以",
    "X55n0915_001:0702a02": "二相見諸佛土。若無俗境。此何所見。當知有法眼境",
    "X55n0915_001:0702a03": "也。又經云。慧眼見真。當知有慧眼境也。此三諦理不",
    "X55n0915_001:0702a04": "可言說。若為緣說即有三意。謂隨情說。即隨他意語。",
    "X55n0915_001:0702a05": "若隨情智說。即隨自他意語。若隨智說。即隨自意語。",
    "X55n0915_001:0702a06": "隨情說者。如盲問乳何似。答言如貝如粖如雪如鵠。",
    "X55n0915_001:0702a07": "盲者不悟。各執所聞而起四諍。凡夫不識三諦。大悲",
    "X55n0915_001:0702a08": "方便而為分別。或約有。或約空。或作亦有亦空。或作",
    "X55n0915_001:0702a09": "非空非有。各明三諦。雖聞四門之說。終不能見。互相",
    "X55n0915_001:0702a10": "是非。近世解二諦凡二十三家。各引經論。不知孰是。",
    "X55n0915_001:0702a11": "若此輩識。隨情三諦聞種種法。即知如來俯順&#x7FA3;情。",
    "X55n0915_001:0702a12": "隨他意語而說三諦也。隨情智說者。就情說二。就智",
    "X55n0915_001:0702a13": "說一。何者。就凡情為言。皆是方便。故束三諦為空假。",
    "X55n0915_001:0702a14": "就聖智為言。皆是實證。故束三諦為中道。凡聖相比。",
    "X55n0915_001:0702a15": "故說自他意語論三諦也。隨智說者。三諦玄妙唯智",
    "X55n0915_001:0702a16": "所照。不可示。不可思。唯佛能究。如乳真色。眼開乃見。",
    "X55n0915_001:0702a17": "是名隨自意語論三諦也。又一一說。各具四悉檀意。",
    "X55n0915_001:0702a18": "隨情四意者。夫諦理不可說。說必寄言。或喜聞真。或",
    "X55n0915_001:0702a19": "喜聞俗。或喜聞中。此則隨情中用世界悉檀也。夫眾",
    "X55n0915_001:0702a20": "生所宜不同。或聞說無增長戒慧。或聞說有增長戒",
    "X55n0915_001:0702a21": "慧。或聞說中增長戒慧。此則隨情中用為人悉檀也。",
    "X55n0915_001:0702a22": "又行人破惡不同。或於有無。或於中道。能破昏散疑",
    "X55n0915_001:0702a23": "悔等。此則隨情中用對治悉檀也。又行人悟理不同。",
    "X55n0915_001:0702a24": "或悟於有。或悟於無。或悟於中。各得證入。是則隨情",
    "X55n0915_001:0702b01": "中用第一義悉檀也(四悉檀名義出大論。蓋謂以大悲。用四法&#x5FA7;施。令眾生得益也)。",
    "X55n0915_001:0702b02": "隨情智．隨智說三諦。各用四悉意如是。則三四十二",
    "X55n0915_001:0702b03": "種說三諦不同。豈可以常情量聖。執諍自毀耶。次論",
    "X55n0915_001:0702b04": "境智有離有合。按諸經說諦。或一二三四。離合不同。",
    "X55n0915_001:0702b05": "三藏是方便教。但明二諦。菩薩初緣真。次照俗。後斷",
    "X55n0915_001:0702b06": "見思惑盡。得慧眼。照真諦。方乃成佛。菩薩但照俗。二",
    "X55n0915_001:0702b07": "乘但照真。佛能兼之。更加中道第一義諦。若三若二。",
    "X55n0915_001:0702b08": "俱是方便。離則為二。合則為三。是名藏教二諦三諦",
    "X55n0915_001:0702b09": "離合之相。次三乘同以無言說道斷煩惱者。論俗則",
    "X55n0915_001:0702b10": "同。論真則異。大論云。空有二種。一但空。二不但空。經",
    "X55n0915_001:0702b11": "云。二乘但見於空。不見不空。智者非但見空。能見不",
    "X55n0915_001:0702b12": "空。不空者即大涅槃。二乘智如螢火。菩薩如日。既空",
    "X55n0915_001:0702b13": "異智別。則有兩諦之殊。今則合為一真。二乘但空。無",
    "X55n0915_001:0702b14": "化他之用。菩薩入但空及不但空。破無明。見佛性。化",
    "X55n0915_001:0702b15": "度眾生。與前真永別。但空不但空合即一真諦。離成",
    "X55n0915_001:0702b16": "兩真諦。又第三諦亦名真諦。亦名第一義諦。有別體",
    "X55n0915_001:0702b17": "別智異於藏教。是則通教二諦三諦離合相也。次別",
    "X55n0915_001:0702b18": "教二諦。與前永異。前教真俗合成。別教之俗。凡夫名",
    "X55n0915_001:0702b19": "俗。二乘名真。雖有無不同。今通謂之俗。勝鬘經謂。二",
    "X55n0915_001:0702b20": "乘為空。亂意眾生。大經云。我與彌勒論俗諦。聲聞謂",
    "X55n0915_001:0702b21": "之真諦。若論二諦。則俗諦不開。若論三諦。則開有為",
    "X55n0915_001:0702b22": "俗。開無為真。對不但空為第一義諦。是則別教離合",
    "X55n0915_001:0702b23": "相也。次圓教但明一實諦。大經云。實是一諦。方便說",
    "X55n0915_001:0702b24": "二。例此亦方便說三。法華云。更以異方便。助顯第一",
    "X55n0915_001:0702c01": "義。是則圓教離合相也。若四種四諦離合之義。可以",
    "X55n0915_001:0702c02": "意解。次論智離合。經中或一智。二三四乃至十一智。",
    "X55n0915_001:0702c03": "一智者即如來智。即一而三。二智者所謂權實。權智",
    "X55n0915_001:0702c04": "觀有與無。實智觀於中道。三智觀三諦可解。自四五",
    "X55n0915_001:0702c05": "乃至十一。雖名教不同。要不離三智三諦之義。達者",
    "X55n0915_001:0702c06": "當精意辨之耳○四明得失者。失謂思議。得謂不思",
    "X55n0915_001:0702c07": "議。若謂智由心生。自能照境。若照不照。境自天然。如",
    "X55n0915_001:0702c08": "此則兩不相籍。若謂智不自智。由境有智。境不自境。",
    "X55n0915_001:0702c09": "由智有境。如此則相因而有。若謂境不自境。亦不由",
    "X55n0915_001:0702c10": "智故境。境智相緣故。境智義亦爾。此則共合為名。若",
    "X55n0915_001:0702c11": "謂無此三種。但自然而然。此則無因。如前四解皆過。",
    "X55n0915_001:0702c12": "何者。有四取則有依倚。有依倚則是非。是非則生戲",
    "X55n0915_001:0702c13": "論。諍競而起諸業。當知四取為生死本。故龍樹伐之。",
    "X55n0915_001:0702c14": "以不自不他不共不離破此四性。則結惑皆去。以是",
    "X55n0915_001:0702c15": "義故。自境智苦集不生。即是生生不可說。乃至無因",
    "X55n0915_001:0702c16": "不生。即是不生不生不可說。言語道斷。心行處滅。身",
    "X55n0915_001:0702c17": "子默然。淨名杜口。由此故也。若有因緣則四說俱得。",
    "X55n0915_001:0702c18": "何者。名字無性。是字不住亦不不住。金光明經謂之",
    "X55n0915_001:0702c19": "不思議智境。不思議智照。即此意也。當知四破為實。",
    "X55n0915_001:0702c20": "四說為權。如是權實境智。凡夫兩失。二乘一得一失。",
    "X55n0915_001:0702c21": "菩薩兩得。何者。凡夫有四過。自行化他並失。二乘破",
    "X55n0915_001:0702c22": "此四過而不化他。菩薩乃具。又凡夫．二乘俱為思議。",
    "X55n0915_001:0702c23": "菩薩兩得乃不思議。又通教兩得俱是思議。別教兩",
    "X55n0915_001:0702c24": "得乃不思議。又別教教道帶方便。俱是思議。證道兩",
    "X55n0915_001:0703a01": "得乃名不思議。若圓教教證兩得。俱不思議。何者。至",
    "X55n0915_001:0703a02": "理無說。為緣四說但有假名。假名之名名即無生。故",
    "X55n0915_001:0703a03": "教證俱不可思議。無思無念故。無依倚．戲論．結業。無",
    "X55n0915_001:0703a04": "業故無生死。是名自行為得。得於實體。能以不可說",
    "X55n0915_001:0703a05": "說化導眾生。令出生死。得於實體。自他俱得體。是名",
    "X55n0915_001:0703a06": "得失顯止觀體也。",
    "X55n0915_001:0703a07": "攝法第四",
    "X55n0915_001:0703a08": "[0703a08] 夫止觀之名&#x5FA7;持諸法。若信力不固則必生疑惑。故",
    "X55n0915_001:0703a09": "辨所攝之法以釋之。按大品經。欲學一切法。當學般",
    "X55n0915_001:0703a10": "若。般若只是觀智。又止是王三昧。一切三昧悉入其",
    "X55n0915_001:0703a11": "中。推而廣之蓋有六意。謂攝一切理。攝一切惑。攝一",
    "X55n0915_001:0703a12": "切智。攝一切行。攝一切位。攝一切教。理者即是諦法。",
    "X55n0915_001:0703a13": "偏圓所詮。權實之外。更無別理。若言有者即是妄語。",
    "X55n0915_001:0703a14": "既以止觀攝之。則何理不盡○又迷理則起惑。迷即",
    "X55n0915_001:0703a15": "無明。若迷權理則有界內相應獨頭等。無明與見思",
    "X55n0915_001:0703a16": "諸使合。謂之相應。不相應者。謂之獨頭。自無明至老",
    "X55n0915_001:0703a17": "死。十二輪互為因果。煩惱通業。業通苦。苦復生煩惱。",
    "X55n0915_001:0703a18": "是名三道束縛不窮。三世間隔是名分段生死。說此",
    "X55n0915_001:0703a19": "病即知此藥。藥即從假入空止觀。故此惑為入空觀",
    "X55n0915_001:0703a20": "所攝也。若迷實理。則有界外之惑。何者。界內雖斷相",
    "X55n0915_001:0703a21": "應獨頭。而習氣猶在。寶性論云。二乘之人。雖有無常",
    "X55n0915_001:0703a22": "苦空無我等對治。於佛法身猶是顛倒。顛倒即無明。",
    "X55n0915_001:0703a23": "獨頭無漏智業為行。三種意生身。意即是識。身即名",
    "X55n0915_001:0703a24": "色．六入．觸．受。無明未究竟即是愛．取。染未究竟即有。",
    "X55n0915_001:0703b01": "有即生。生而其果變易是老死。是為界外三道。何者。",
    "X55n0915_001:0703b02": "降佛以下皆有無明障於實理。良由此惑。此惑為入",
    "X55n0915_001:0703b03": "假入中兩觀所治。此惑亦呼為智障。障上分智故。唯",
    "X55n0915_001:0703b04": "佛無無明。無無明則煩惱盡。煩惱盡則業盡。業盡則",
    "X55n0915_001:0703b05": "苦盡。是故當知中觀攝得界外惑也○又三觀攝一",
    "X55n0915_001:0703b06": "切智。可以類解○又攝諸行。行有二種。謂慧行．行行。",
    "X55n0915_001:0703b07": "慧行是正行。行行是助行。正助兩行隨智而轉。若三",
    "X55n0915_001:0703b08": "藏。無常析觀是慧行。不淨慈心是行行。若通教。體法",
    "X55n0915_001:0703b09": "如幻是慧行。歷一切法緣事止觀是行行。此二教隨",
    "X55n0915_001:0703b10": "析．體二智俱入於空。若為化他修道種智。緣俗理名",
    "X55n0915_001:0703b11": "慧行。緣俗事屬行行。此行隨智入假。若緣實相是慧",
    "X55n0915_001:0703b12": "行。歷諸法門是行行。此行隨中智入實相第一義諦。",
    "X55n0915_001:0703b13": "又諸經廣言一切慧行．行行。無不為止觀所攝也○",
    "X55n0915_001:0703b14": "次攝諸位。若云一地即二地。二地即三地。寂滅之中",
    "X55n0915_001:0703b15": "有何次位。若案位言之者。如阿毗曇所論。七賢．七聖．",
    "X55n0915_001:0703b16": "四沙門果。成論所論。二十七賢聖差別位相。皆析空",
    "X55n0915_001:0703b17": "觀攝。如大品所論。三乘共位。自乾慧至八地。悉體法",
    "X55n0915_001:0703b18": "入空觀攝。若從空入假修歷別行。不得意者成三十",
    "X55n0915_001:0703b19": "心伏惑之位。即空假兩觀攝。若得意者。成十地位。即",
    "X55n0915_001:0703b20": "第三觀攝。若圓實。即事而中。從觀行入相似。進破無",
    "X55n0915_001:0703b21": "明。開佛知見。凡四十二位。皆中觀所攝。或言。大乘之",
    "X55n0915_001:0703b22": "中不明地位。則止觀何所攝耶。答。摩訶衍中無處無",
    "X55n0915_001:0703b23": "位。若畏地位入無地位。不免無縛。文字性離即是解",
    "X55n0915_001:0703b24": "脫。雖設地位即無地位。無句義是菩薩句義故。不可",
    "X55n0915_001:0703c01": "以有無起諍也○次攝諸教。教由心起。若觀心僻越",
    "X55n0915_001:0703c02": "順無明流。則有一切世間善惡等教。若從心出。出世",
    "X55n0915_001:0703c03": "名教。寶性論云。有一大千經卷在一微塵中。一人出",
    "X55n0915_001:0703c04": "世即方便破出此經。以益於他。菩提心論云。譬如有",
    "X55n0915_001:0703c05": "人見佛法滅。以十二部經仰書空中。人無知者。後有",
    "X55n0915_001:0703c06": "一人遊行於空。即便寫取以示眾生。此二論以空有",
    "X55n0915_001:0703c07": "為喻。若觀心因緣生滅無常。修八正道者。即寫三藏",
    "X55n0915_001:0703c08": "之經。若觀心即空。即寫通教諸經。若觀心分別無量",
    "X55n0915_001:0703c09": "法。法眼所見。即寫別教諸經。若觀心即佛性。即寫中",
    "X55n0915_001:0703c10": "道之經。又觀心即假即中者。攝華嚴經。若觀心因緣",
    "X55n0915_001:0703c11": "生滅。即攝三藏阿含經。若觀心即空。即攝共般若經。",
    "X55n0915_001:0703c12": "若觀心具因緣空假中。即攝方等經。若但觀即空即",
    "X55n0915_001:0703c13": "假即中者。攝大品等般若經。若唯用即中觀心者。攝",
    "X55n0915_001:0703c14": "法華開佛知見捨方便經。若用四句相即者。攝涅槃",
    "X55n0915_001:0703c15": "最後之經。復次。心攝諸教。略有兩意。一者。一切眾生",
    "X55n0915_001:0703c16": "心中具足一切法門。如來明審。照其心法。按彼心說",
    "X55n0915_001:0703c17": "無量教。法從心而出。二者。如來往昔曾作漸頓觀心。",
    "X55n0915_001:0703c18": "偏圓具足。依此心觀為眾生說。教化弟子。令學如來",
    "X55n0915_001:0703c19": "破塵出卷。故有一切經教悉為止觀所攝。六意攝法",
    "X55n0915_001:0703c20": "次第如此。以要言之。但直舉一法則攝無不盡。理自",
    "X55n0915_001:0703c21": "然也。",
    "X55n0915_001:0703c22": "偏圓第五",
    "X55n0915_001:0703c23": "[0703c23] 夫止觀無法不攝。攝法既多則混而難辨。今以五法",
    "X55n0915_001:0703c24": "顯之。謂大小。謂半滿。謂偏圓。謂漸頓。謂權實。原夫至",
    "X55n0915_001:0704a01": "理不小不大。乃至非權非實。以方便因緣為五比丘",
    "X55n0915_001:0704a02": "說小。為諸菩薩說大。小謂小乘。智慧力薄。但修析法",
    "X55n0915_001:0704a03": "止觀。析名本自外道。有析塵鄰&#x8657;之義。大論引而破",
    "X55n0915_001:0704a04": "之云。此塵為有為無。若有極微色則有十方分。若無",
    "X55n0915_001:0704a05": "極微色則無十方分。析不盡則成常見。析盡成斷見。",
    "X55n0915_001:0704a06": "析心亦爾。是知外道所析。盡與不盡。同歸邪法。論又",
    "X55n0915_001:0704a07": "明三藏析觀云。色若麤若細。總而觀之無常無我。何",
    "X55n0915_001:0704a08": "者。色從無明生。體自無常。又介爾心起。必藉根塵。無",
    "X55n0915_001:0704a09": "有一法不從緣生。從緣生者悉皆無常。無常無主。煩",
    "X55n0915_001:0704a10": "惱本壞。無業無苦。生死滅故。名為涅槃。是名析法觀。",
    "X55n0915_001:0704a11": "蓋對破邪析而明正析。何但外邪。若佛弟子執有無",
    "X55n0915_001:0704a12": "而生見著。亦須析之。大論云。破涅槃者。不破聖人所",
    "X55n0915_001:0704a13": "得涅槃。但為學者未得謂得。要以析法方便破之。故",
    "X55n0915_001:0704a14": "知三藏析觀定是小乘。大乘謂智慧深利。修無生體",
    "X55n0915_001:0704a15": "觀。大人所行。故名大乘。論云。欲得聲聞。當學般若。般",
    "X55n0915_001:0704a16": "若法大。大能兼小故。旁挾聲聞。雖有小乘。終名為大。",
    "X55n0915_001:0704a17": "彼三藏名假而法實。析實令空。如破柱使空。今大乘",
    "X55n0915_001:0704a18": "體意。名實皆假。自相是空。本來&#x8657;寂。如鏡中柱。本自",
    "X55n0915_001:0704a19": "非柱。柱影即空。不同實柱。本既不生。即無有滅。是名",
    "X55n0915_001:0704a20": "體法觀。亦名隨理觀。如尋幻得幻師。尋幻師得幻法。",
    "X55n0915_001:0704a21": "又如尋夢得眠。尋眠得心。尋色心得無明。體無明即",
    "X55n0915_001:0704a22": "佛性。當知體法定名大乘○次明半滿。或云涅槃常",
    "X55n0915_001:0704a23": "住為滿。餘悉皆半。菩提流支云。三藏是半。般若已後",
    "X55n0915_001:0704a24": "皆滿。今謂半滿。與小大同義。析為半。體為滿○次明",
    "X55n0915_001:0704b01": "偏圓。偏者僻義。圓者滿足義。半小二名。&#x5C05;成短促。偏",
    "X55n0915_001:0704b02": "義不爾。自三藏析法至別教未入中道。皆名為偏。大",
    "X55n0915_001:0704b03": "經云。自此之前。我等皆名邪見人。唯圓教一心三諦",
    "X55n0915_001:0704b04": "獨當圓稱也○次明漸頓。前三教止觀皆漸。圓教止",
    "X55n0915_001:0704b05": "觀是頓。又前二教但契偏真故為漸。圓教即邊而中。",
    "X55n0915_001:0704b06": "行大直道。故為頓。別教初心知中而涉於方便。故亦",
    "X55n0915_001:0704b07": "漸亦頓。又前兩觀因中有教．有行．有證。果上則有教",
    "X55n0915_001:0704b08": "而無行．證。何者。因中之人&#x7070;滅沉空。不得成果上之",
    "X55n0915_001:0704b09": "佛。直是方便之說。故有教無人。別教因中有教．有行．",
    "X55n0915_001:0704b10": "有證。果上亦有教無人。何者。若破無明即圓之初住。",
    "X55n0915_001:0704b11": "非復別之初地。初地尚爾。何況後地。故知無證果之",
    "X55n0915_001:0704b12": "人。唯圓教自初及終無非真實。又前三止觀教行證",
    "X55n0915_001:0704b13": "人。未以實法會之。尚不知圓。何況得入。佛若會宗開",
    "X55n0915_001:0704b14": "漸顯頓。則皆通入。雖非即頓而是漸頓。法華云。汝等",
    "X55n0915_001:0704b15": "所行是菩薩道。決了聲聞法。是諸經之王。是名開漸",
    "X55n0915_001:0704b16": "顯頓之意也。又四種止觀。入圓不必待行成。亦不必",
    "X55n0915_001:0704b17": "待開漸顯頓。是名不定。又四種止觀。當教各有漸義。",
    "X55n0915_001:0704b18": "所指極處各是圓義。當知圓圓非漸圓。圓漸非漸漸。",
    "X55n0915_001:0704b19": "然漸漸可成圓漸。漸圓不可成圓圓。何者。法華決了。",
    "X55n0915_001:0704b20": "故漸漸得成圓漸。漸圓之義本權設故。三藏之果豈",
    "X55n0915_001:0704b21": "成圓之妙覺耶。例此義。亦當云。小小非大小。可得成",
    "X55n0915_001:0704b22": "大小。小大非大大。不可得成大大。權權非實權。可得",
    "X55n0915_001:0704b23": "成實權。權實非實實。不可成實實。義類可見○次明",
    "X55n0915_001:0704b24": "權實。夫權者假設暫用則廢。實者真正常住不移。今",
    "X55n0915_001:0704c01": "明立權之意有三。一為實施權。二開權顯實。三廢權",
    "X55n0915_001:0704c02": "歸實。夫佛以一大事出現。所施三權但為一實。權非",
    "X55n0915_001:0704c03": "本意。本意亦不在權外。若開權顯實。權即是實。亦無",
    "X55n0915_001:0704c04": "權可論。然後權廢而實存。蓮華三喻旨在於此。或難",
    "X55n0915_001:0704c05": "曰。何意用此權實。答。佛知眾生種種性。欲以四悉檀",
    "X55n0915_001:0704c06": "成之。若人欲聞正因緣。為說三藏觀。欲聞即空。為說",
    "X55n0915_001:0704c07": "通觀。欲聞無量行。為說別觀。欲聞即中。為說圓觀。是",
    "X55n0915_001:0704c08": "名隨世界悉檀。為實施權。說權實止觀也。為破邪因",
    "X55n0915_001:0704c09": "緣。說三藏觀。為破拙度。故說通觀。為破共法。故說別",
    "X55n0915_001:0704c10": "觀。為破帶方便。故說圓觀。是名對治悉檀說權實止",
    "X55n0915_001:0704c11": "觀也。又說藏為生扶真之事善。說通為生扶真之理",
    "X55n0915_001:0704c12": "善。別圓扶中亦爾。是名隨為人悉檀說權實止觀。為",
    "X55n0915_001:0704c13": "思議鈍根拙度令入真諦。說三藏觀。為思議利根巧",
    "X55n0915_001:0704c14": "度令入真諦。故說通觀。為不思議鈍根拙度令入見",
    "X55n0915_001:0704c15": "中。故說別觀。為不思議利根巧度令入見中。故說圓",
    "X55n0915_001:0704c16": "觀。是名為一實施三權。權實相對則有四種止觀。權",
    "X55n0915_001:0704c17": "實之興廢可以意解。若決了聲聞示真實相。則四種",
    "X55n0915_001:0704c18": "皆實。不可說示而有說有示。則四種皆權。權即實。實",
    "X55n0915_001:0704c19": "即權。亦即非實非權。非實非權理性常寂。名為止。寂",
    "X55n0915_001:0704c20": "而常照亦權亦實。名為觀。不二不別不合不散即為",
    "X55n0915_001:0704c21": "不思議止觀也。",
    "X55n0915_001:0704c22": "方便第六",
    "X55n0915_001:0704c23": "[0704c23] 方便者。善巧為義。善巧修行。以微少善法成無量行",
    "X55n0915_001:0704c24": "解。入菩薩位。大論云。能以少施少戒出過二乘上。又",
    "X55n0915_001:0705a01": "方便。眾緣和合為義。大品云。如來身不從一因緣。從",
    "X55n0915_001:0705a02": "無量功德生故。論方便。圓教方便有遠有近。二十五",
    "X55n0915_001:0705a03": "法為遠方便。十種境界為近方便。所謂二十五法者。",
    "X55n0915_001:0705a04": "謂具五緣。訶五欲。棄五蓋。調五事。行五法。夫道不孤",
    "X55n0915_001:0705a05": "運弘之在人。人弘勝法假緣進道。如陶師先擇良處",
    "X55n0915_001:0705a06": "水草豐便然立作所。次息務就功。又雖息外緣而內",
    "X55n0915_001:0705a07": "疾不去則不能執作。身雖康強而器用不利亦不能",
    "X55n0915_001:0705a08": "成物。數事雖備而不能勤亦無辨理。世間末事非緣",
    "X55n0915_001:0705a09": "不合。何況出世之道。今歷此二十五法。約事修觀。檢",
    "X55n0915_001:0705a10": "散令靜。是為方便也。五緣謂持戒清淨。衣食具足。閑",
    "X55n0915_001:0705a11": "居靜處。息諸緣務。得善知識。持戒者。先列戒名。次明",
    "X55n0915_001:0705a12": "持犯及懺法。案釋論有十種戒。所謂不缺。不破。不穿。",
    "X55n0915_001:0705a13": "不雜。隨道。無著。智所讚。自在。隨定。具足。一種通用性",
    "X55n0915_001:0705a14": "戒為根本。大論云。性戒是尸羅。不問受與不受。犯即",
    "X55n0915_001:0705a15": "為罪。持即為善。若性戒清淨。是戒度根本解脫初因。",
    "X55n0915_001:0705a16": "因此性戒得有無作受得之戒。又此十種攝一切戒",
    "X55n0915_001:0705a17": "不缺者。謂持性戒乃至四重。清淨守護如愛明珠。若",
    "X55n0915_001:0705a18": "毀犯者如器已缺。不破者即堅持十三無有破損。毀",
    "X55n0915_001:0705a19": "犯者如器破裂。不穿者謂持波夜提等。若毀犯者。如",
    "X55n0915_001:0705a20": "器穿漏。不雜者謂持定共戒。雖持律儀而念破戒事。",
    "X55n0915_001:0705a21": "名雜定。常持心則名不雜。隨道者謂隨順諦理。能破",
    "X55n0915_001:0705a22": "見惑。無著戒者即是見真。於思惟惑無所染著。此二",
    "X55n0915_001:0705a23": "約真諦持戒也。智所讚及自在戒者。謂菩薩化他為",
    "X55n0915_001:0705a24": "佛所讚。於世間中而得自在。此二約俗諦持戒也。隨",
    "X55n0915_001:0705b01": "定具足者。即是隨首楞嚴定。不起滅定。現諸威儀。示",
    "X55n0915_001:0705b02": "十界像。導利眾生。故名隨定。中道之戒無戒不備。故",
    "X55n0915_001:0705b03": "名具足。此約中道第一義諦論持戒也。又前三戒名",
    "X55n0915_001:0705b04": "律儀戒。秉善防惡。凡夫散心悉能持之。不雜者。定法",
    "X55n0915_001:0705b05": "持心。心不妄動。凡夫入定則能持之。隨道者。初果見",
    "X55n0915_001:0705b06": "諦聖人乃能持之。無著者。三果乃能持之。智讚自在。",
    "X55n0915_001:0705b07": "菩薩旁濟為務乃能持之。隨定具足。又非六度通教",
    "X55n0915_001:0705b08": "菩薩所持。大根上乘之人乃能持之。論人高下。論戒",
    "X55n0915_001:0705b09": "深淺。其例如此。若約理觀心。則於初心具能持此十",
    "X55n0915_001:0705b10": "戒。前四戒皆是因緣生法。通為所觀之境。次二戒是",
    "X55n0915_001:0705b11": "觀因緣法空。空觀戒也。又二戒觀因緣法假。假觀戒",
    "X55n0915_001:0705b12": "也。次二戒觀因緣法中。中觀戒也。所謂觀心因緣生",
    "X55n0915_001:0705b13": "法者。觀一念從惡緣起。即能破根本。乃至不雜戒與",
    "X55n0915_001:0705b14": "善相違。今以善順之心防止惡心。防即是止。順即是",
    "X55n0915_001:0705b15": "觀。是名觀因緣持前四戒也。次觀善惡因緣即空者。",
    "X55n0915_001:0705b16": "金剛般若云。若見法相非相。並為著我人眾生壽者。",
    "X55n0915_001:0705b17": "不見法相。不見非法相。如筏喻者。法尚應捨。何況非",
    "X55n0915_001:0705b18": "法。當知法與非法二俱空寂。由此觀故。能順無漏。防",
    "X55n0915_001:0705b19": "止有無六十二見。故名隨道。此觀純熟。一切色聲皆",
    "X55n0915_001:0705b20": "悉即空。名無著。防止思惑。善順真諦。是名觀因緣即",
    "X55n0915_001:0705b21": "空持二種戒也。次觀因緣即假。知心非心。法亦非法。",
    "X55n0915_001:0705b22": "而不永滯非心非法。以道種方便。無所有中立心立",
    "X55n0915_001:0705b23": "法。&#x39DE;出諸心數法。導利眾生。為佛所讚。於無量法中",
    "X55n0915_001:0705b24": "不生愛著。名自在。如此假觀。防止無知。善順俗諦。即",
    "X55n0915_001:0705c01": "是假觀持二種戒也。次觀因緣即中者。觀心性寂滅。",
    "X55n0915_001:0705c02": "非空非假。非假故非世間。非空故非出世間。非凡夫",
    "X55n0915_001:0705c03": "非賢聖。二邊俱寂。名為心性。能如是觀。名為上定。即",
    "X55n0915_001:0705c04": "首楞嚴三昧。雙照二諦現諸威儀。隨如是定無不具",
    "X55n0915_001:0705c05": "足。止二邊之過。順中道之理。是名即中持二種戒也。",
    "X55n0915_001:0705c06": "梵網經云。戒名大乘。名第一義光。如此戒者。本師所",
    "X55n0915_001:0705c07": "誦。我亦如是誦。當知中道妙觀戒之正體。十住廣說",
    "X55n0915_001:0705c08": "云。若無我我所。遠離諸戲論。一切無所有。是名上尸",
    "X55n0915_001:0705c09": "羅。淨名云。罪不在內外中間。如其心然。罪垢亦然。其",
    "X55n0915_001:0705c10": "能如是。是名善解。是名奉律。即此意也。所謂犯戒者。",
    "X55n0915_001:0705c11": "夫毀滅淨戒不出癡愛．倒見二法。大經云。如人帶持",
    "X55n0915_001:0705c12": "浮囊度於大海。海中有一羅剎來乞浮囊。初則全乞。",
    "X55n0915_001:0705c13": "乃至微塵悉皆不與。行人亦爾。若因愛生染。因染起",
    "X55n0915_001:0705c14": "業。囊壞水入沒海而死。是為因愛破律儀戒。攀覽五",
    "X55n0915_001:0705c15": "欲。破定共戒。深著諸有。破即空戒。不息世譏。無護他",
    "X55n0915_001:0705c16": "意。破即假戒。不信此戒具一切法。破中道戒。又行人",
    "X55n0915_001:0705c17": "或因修習精進而見心猛利。於所計法起諸過惡。或",
    "X55n0915_001:0705c18": "修得少禪即自念著。佛世有一比丘。得四禪謂之四",
    "X55n0915_001:0705c19": "果。臨終陰起。即謗佛云。羅漢不生。今那得生。佛言。此",
    "X55n0915_001:0705c20": "人已墮地獄。&#x8657;空藏經云。若起惡見。名第三波羅夷。",
    "X55n0915_001:0705c21": "云何惡見。或得空解。發少智慧。師心自樹。謂證無生。",
    "X55n0915_001:0705c22": "見心強故。能破諸法。云無佛無眾生。何者有罪。何者",
    "X55n0915_001:0705c23": "非罪。分別即礙。礙即非真。見毒轉熾。起一切惡。由此",
    "X55n0915_001:0705c24": "見故。浮囊全去。是即因見破律儀。及空假中等戒。當",
    "X55n0915_001:0706a01": "知僻空為法大患。論云。大聖說空法。本為治於有。若",
    "X55n0915_001:0706a02": "復著於空。諸佛所不化。持犯大意如此。又約理名乘。",
    "X55n0915_001:0706a03": "約事名戒。乘以動出為義。戒以防止為功。當有四句",
    "X55n0915_001:0706a04": "分別。謂有乘戒俱急。有乘急戒緩。有戒急乘緩。有乘",
    "X55n0915_001:0706a05": "戒俱緩。修習不同。果報亦異。或一生證道。或於三惡",
    "X55n0915_001:0706a06": "得度。或於人天迷法。或永永沉滯。差降各殊。理當精",
    "X55n0915_001:0706a07": "辨。所謂懺法者。夫事理兩犯俱障止觀。事懺多途。不",
    "X55n0915_001:0706a08": "能&#x5FA7;舉。普賢觀云。端坐念實相。是名第一懺。妙勝定",
    "X55n0915_001:0706a09": "云。四重五逆。若除禪定。餘無能救。若欲懺二世重障",
    "X55n0915_001:0706a10": "者。先須自究根本。從無始妄計人我。起於身見。身見",
    "X55n0915_001:0706a11": "故顛倒。顛倒故起貪瞋癡。廣造諸業。出生入死。則當",
    "X55n0915_001:0706a12": "反觀此癡愛之性。皆是寂靜門。貪瞋若起。起自何處。",
    "X55n0915_001:0706a13": "當知起於妄想。妄想住於顛倒。顛倒住於身見。身見",
    "X55n0915_001:0706a14": "住於我見。我見則無住處。十方諦求我不可得。我心",
    "X55n0915_001:0706a15": "自空。罪福無主。惑本既空。則能滅一切諸過。若不解",
    "X55n0915_001:0706a16": "此心。設入道場。徒為苦行。終無大益。大經云。若言勤",
    "X55n0915_001:0706a17": "修苦行是大涅槃近因。無有是處。又觀身見。令識無",
    "X55n0915_001:0706a18": "明苦集。如&#x9B31;頭藍弗得非想定。世人崇之如佛。而報",
    "X55n0915_001:0706a19": "盡還墮。況又不及藍弗。豈非大僻。是人著於空見。是",
    "X55n0915_001:0706a20": "事不知。名為無明。依見起行。見行依色即為名色。迷",
    "X55n0915_001:0706a21": "色起愛有。有未來生死。生死循環豈是寂滅。非道為",
    "X55n0915_001:0706a22": "道。非因計因。是名戒取。是為因盜。指未來苦果為涅",
    "X55n0915_001:0706a23": "槃。是名見取。是為果盜。如此見心全是苦集。非滅道",
    "X55n0915_001:0706a24": "也。尚非三藏道滅。豈是摩訶衍道滅。若能知世間因",
    "X55n0915_001:0706b01": "果及出世因果。即知是道非道。是為知見心苦集。又",
    "X55n0915_001:0706b02": "深者非但知三藏因果。亦知因緣即空即假即中因",
    "X55n0915_001:0706b03": "果。是為於一見心知一切因果。知因果已則知一切",
    "X55n0915_001:0706b04": "見倒本來空寂。而我不了妄起諸見。如熱病人見諸",
    "X55n0915_001:0706b05": "龍鬼等物。今觀如幻如化。罪福悉空。又加以殷重之",
    "X55n0915_001:0706b06": "心。不吝身命。是名事理兩懺。事戒淨故。根本三昧現",
    "X55n0915_001:0706b07": "前。世智．他心智開發。無生戒淨故。真諦三昧現前。一",
    "X55n0915_001:0706b08": "切智開發。即假戒淨故。俗諦三昧現前。道種智開發。",
    "X55n0915_001:0706b09": "即中戒淨故。王三昧現前。一切種智開發。得此三諦",
    "X55n0915_001:0706b10": "三昧。故名王三昧。一切三昧悉入其中。當知持戒清",
    "X55n0915_001:0706b11": "淨為止觀初緣也。復次衣食具者。夫衣食以備飢寒",
    "X55n0915_001:0706b12": "然後身立。身立而後道可修。經云。如來食已即得菩",
    "X55n0915_001:0706b13": "提。此雖小緣而能辨大事。於衣食為觀。大經云。比丘",
    "X55n0915_001:0706b14": "雖服袈裟。心猶未染大乘法服。法華云。著如來衣。如",
    "X55n0915_001:0706b15": "來衣者。柔和忍辱心是。大經又云。汝等雖行乞食而",
    "X55n0915_001:0706b16": "未得大乘法食。法食者法喜禪悅食也。淨名云。於食",
    "X55n0915_001:0706b17": "等者。於法亦等。如食乳麋更無所須。即真解脫。真解",
    "X55n0915_001:0706b18": "脫者即是如來。次閑居靜處者。若隨自意則無處不",
    "X55n0915_001:0706b19": "安。若修三三昧要在靜處。或深山遠谷。或閑靜坊舍。",
    "X55n0915_001:0706b20": "既不見可欲則觀行易持。若於居處為觀。則中道諦",
    "X55n0915_001:0706b21": "理是也。淨名云。畢竟空寂舍。次息緣務。緣務妨禪。由",
    "X55n0915_001:0706b22": "來甚矣。其略有三。謂人事．伎能．學問。夫違親去師。本",
    "X55n0915_001:0706b23": "求要道。若人事不息。慶弔相尋。鑽火求冰。非所應也。",
    "X55n0915_001:0706b24": "又醫方卜筮。書筭&#x546A;術。問答勝負。讀誦勞倦。水濁珠",
    "X55n0915_001:0706c01": "昏。何暇修觀耶。故須皆息。觀意可見。次善知識者。是",
    "X55n0915_001:0706c02": "大因緣。所謂化導令得見佛。禪經云。眾緣雖具足。開",
    "X55n0915_001:0706c03": "導由良師。於知識為觀者。大品云。佛菩薩是善知識。",
    "X55n0915_001:0706c04": "法性實際是善知識。淨名云。道品善知識。由是成正",
    "X55n0915_001:0706c05": "覺。又華嚴有善知識魔．三昧魔．菩提心魔。魔能使人",
    "X55n0915_001:0706c06": "捨善從惡。又能化人墮二乘地。羅漢但得空諦。乃至",
    "X55n0915_001:0706c07": "別教未會中道。俱得名魔。經云。除諸法實相。餘皆魔",
    "X55n0915_001:0706c08": "事○復次訶五欲。謂色．聲．香．味．觸五塵。本非欲法。而",
    "X55n0915_001:0706c09": "行人由此起須欲之心。故以欲名之。色者。凡有形質",
    "X55n0915_001:0706c10": "可愛樂之類。眾經所說。色害尤深。經云。眾生貪狼於",
    "X55n0915_001:0706c11": "色。坐之不得道。若知色患則不為所欺。又聲之於耳。",
    "X55n0915_001:0706c12": "香之於鼻。味之於口。觸之於身。皆大欲所存。動為過",
    "X55n0915_001:0706c13": "患。得之不厭。其惡轉熾如火益薪。世相劫害。若知其",
    "X55n0915_001:0706c14": "所由。悉當訶棄。又觀心訶色者。由色起見愛煩惱。當",
    "X55n0915_001:0706c15": "觀此見依於無明。無明無常。生滅不住。則不應於色",
    "X55n0915_001:0706c16": "起善惡業。業謝則果滅。果滅則解脫。是名三藏訶色。",
    "X55n0915_001:0706c17": "若體知諸見即無明。無明即空。諸見亦空。故須陀洹",
    "X55n0915_001:0706c18": "名為入流。實無所入。不入色聲法。是名真諦訶色。若",
    "X55n0915_001:0706c19": "但入色空。則不能分別一切色相。眾生於色起一切",
    "X55n0915_001:0706c20": "苦集。我不能知云何化度。是故知空非空。從空出假。",
    "X55n0915_001:0706c21": "雖復分別但有名字。名字即空。故稱為假。是名俗諦",
    "X55n0915_001:0706c22": "訶色。又大品云。色中無味相。凡夫不應著。色中無離",
    "X55n0915_001:0706c23": "相。二乘不應離。若定有味。不應有離。若定有離。不應",
    "X55n0915_001:0706c24": "有味。味不定故非味。離不定故非離。非離非味。顯色",
    "X55n0915_001:0707a01": "中道。是名中道訶色。釋論云。二乘為禪訶色事。不名",
    "X55n0915_001:0707a02": "波羅蜜。菩薩訶色則見色實相。亦見禪實相。到色彼",
    "X55n0915_001:0707a03": "岸。故得名波羅蜜。深訶於色。為止觀方便。餘四塵例",
    "X55n0915_001:0707a04": "如是○復次棄五蓋。前五欲是五根對現在五塵。發",
    "X55n0915_001:0707a05": "五識。今五蓋乃是五識轉入意地。為心內大障。謂貪",
    "X55n0915_001:0707a06": "欲．瞋恚．睡眠．掉悔．疑。蓋謂蓋覆。使定慧不發。大品云。",
    "X55n0915_001:0707a07": "離欲及惡法。惡法即五蓋也。其相云何。貪欲蓋起。追",
    "X55n0915_001:0707a08": "念往昔所更五欲。與五根作對。思想成惑。忘失正念。",
    "X55n0915_001:0707a09": "瞋恚蓋起。追想是人曾為我害。心猛氣盛。忿怒相續。",
    "X55n0915_001:0707a10": "睡眠蓋者。心神惛昧。兀然無識。若喜眠者。眠則滋多。",
    "X55n0915_001:0707a11": "釋論謂眠為大暗。掉悔者。覺觀雜起。&#x5FA7;緣諸法。乍起",
    "X55n0915_001:0707a12": "乍伏。炎炎不息。身妄遊行。口妄談笑。掉而無悔則不",
    "X55n0915_001:0707a13": "成蓋。憂悔心重轉為定障。疑者。或疑己非道器。修之",
    "X55n0915_001:0707a14": "何益。或疑師亦常人。豈有深法。或疑所受之法未必",
    "X55n0915_001:0707a15": "中理。三疑在懷則禪定不發。五蓋病相如是。病偏多",
    "X55n0915_001:0707a16": "者則先治之。不淨治貪欲。慈悲治瞋恚。精進袪昏睡。",
    "X55n0915_001:0707a17": "數息專掉散。深信遏疑惑。若治強者則弱者自去。常",
    "X55n0915_001:0707a18": "人謂五蓋鈍使止障初禪。今謂五蓋利使能障真諦。",
    "X55n0915_001:0707a19": "何者。執見為貪。謂餘妄語為瞋。無明為睡。戲論為掉",
    "X55n0915_001:0707a20": "悔。被破壞惑為疑。此蓋若去則成初果。又取真名愛。",
    "X55n0915_001:0707a21": "捨思名瞋。思惑未盡名眠。妄念名掉悔。未至無學名",
    "X55n0915_001:0707a22": "疑。此蓋若去則證羅漢。真諦三昧現前名一切智。又",
    "X55n0915_001:0707a23": "依空起蓋障於俗諦。何者。沉空取證即貪。憎厭生死",
    "X55n0915_001:0707a24": "捨而不觀即瞋。無為空寂無照假之用即睡。空亂意",
    "X55n0915_001:0707b01": "眾生即掉悔。假智不明即疑。此蓋若棄。即俗諦三昧",
    "X55n0915_001:0707b02": "現前。成道種智。又依中起蓋障於實相。何者。菩薩於",
    "X55n0915_001:0707b03": "深法生愛為貪。不喜二乘為瞋。無明未盡為睡。三業",
    "X55n0915_001:0707b04": "雖無所失。比佛猶有漏。是為掉悔。初後理圓而初心",
    "X55n0915_001:0707b05": "智慧不逮於後。是為疑。此蓋若除。開佛知見。成一切",
    "X55n0915_001:0707b06": "種智。若此論蓋相甚長。豈止欲界而已。行者深觀蓋",
    "X55n0915_001:0707b07": "性即空假中。一念圓除。見蓋實相。得此意者。凡夫初",
    "X55n0915_001:0707b08": "心則能圓棄諸蓋○復次調五事。謂調食．調眠．調身．",
    "X55n0915_001:0707b09": "調息．調心。調食者。愈疾安身之物。是所當食。又取飢",
    "X55n0915_001:0707b10": "飽適中。調眠者。眠不可苦節。亦不可恣。蓋取不節不",
    "X55n0915_001:0707b11": "恣調身。令不寬不急。調息令不&#x758E;不數。調心令不沉",
    "X55n0915_001:0707b12": "不浮。三事合調。若能調凡夫三事。成聖人三法。色為",
    "X55n0915_001:0707b13": "發戒之由。息為入定之門。心為生慧之因。自始及終",
    "X55n0915_001:0707b14": "唯此三法。不相捨離。觀心五事可以意得○復次行",
    "X55n0915_001:0707b15": "五法。所謂欲．精進．念．巧慧。一心。夫事不專一則無成",
    "X55n0915_001:0707b16": "功。前二十法雖備。若無樂欲希慕。身心不懈念想方",
    "X55n0915_001:0707b17": "便。一心決志者。止觀終不現前。當知此五法通為大",
    "X55n0915_001:0707b18": "小事理作方便。毗曇用之分別四禪通別之異。瓔珞．",
    "X55n0915_001:0707b19": "成論取捨不同。皆非今正意。今所謂欲者。欲從生死",
    "X55n0915_001:0707b20": "入涅槃。精進者。不雜不漏一向不退。念者。唯念涅槃",
    "X55n0915_001:0707b21": "不念餘事。巧慧者。分別是非真妄之法。一心者。決定",
    "X55n0915_001:0707b22": "修八正道一去不迴。是為方便入真。又欲者。欲廣度",
    "X55n0915_001:0707b23": "眾生成就佛法。精進者。雖眾生無量誓度不悔。念者。",
    "X55n0915_001:0707b24": "視如子想。巧慧者。明用法藥。一心者。直趣化功。是為",
    "X55n0915_001:0707c01": "方便入假。又欲者。如大品薩陀波&#x5D18;欲聞般若。不惜",
    "X55n0915_001:0707c02": "身命。精進者。為欲聞般若故。七日悲泣。七年常行。念",
    "X55n0915_001:0707c03": "者。常念我何時得聞。巧慧者。魔不能蔽。轉魔事為佛",
    "X55n0915_001:0707c04": "事。一心者。決志不移。是為方便入中。又欲者。欲從一",
    "X55n0915_001:0707c05": "邊正入中道。不雜二邊為精。自然流入為進。繫緣法",
    "X55n0915_001:0707c06": "界為念。修中觀方便為善巧。清淨常一能見般若為",
    "X55n0915_001:0707c07": "一心。此二十五方便。細分別成無量方便。可以意得。",
    "X55n0915_001:0707c08": "今用為止觀外方便。因此調習。豁然見理。見理之時",
    "X55n0915_001:0707c09": "誰論內外。大品云。非內觀得是智慧。非外觀。非內外",
    "X55n0915_001:0707c10": "觀。亦不離內外觀。亦不以無觀得是智慧。若解此旨。",
    "X55n0915_001:0707c11": "則遠近內外無非方便。若不得旨。則俱非方便也(元本",
    "X55n0915_001:0707c12": "第二卷終)。"
}