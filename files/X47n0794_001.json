{
    "X47n0794_001:0234a02": "No. 794",
    "X47n0794_001:0234a03": "劫章頌",
    "X47n0794_001:0234a05": "大慈恩寺沙門 基 撰",
    "X47n0794_001:0234a06": " 劫名次第及數量  成住壞空并始終",
    "X47n0794_001:0234a07": " 餘三無定不可準  故約住劫論多少",
    "X47n0794_001:0234a08": " 先所有情生瞻部  成劫終滿住劫初",
    "X47n0794_001:0234a09": " 爾時人壽命無量  至十歲時減劫終",
    "X47n0794_001:0234a10": " 及後百年減一年  八萬四千為最上",
    "X47n0794_001:0234a11": " 從彼子年倍父增  還登八萬四千歲",
    "X47n0794_001:0234a12": " 一增一減為一劫  數滿二十住劫終",
    "X47n0794_001:0234a13": " 即此住時稱賢劫  二十數中第九劫",
    "X47n0794_001:0234a14": " 六萬四萬二萬時  拘留那含迦葉興",
    "X47n0794_001:0234a15": " 百歲釋迦牟尼出  人壽三十萬飢饉",
    "X47n0794_001:0234a16": " 七年七月七日滿  聚骨運籌多滅亡",
    "X47n0794_001:0234a17": " 二十歲時疾病侵  七月七日災方畢",
    "X47n0794_001:0234a18": " 至十歲時刀兵起  七日七夜相殺傷",
    "X47n0794_001:0234a19": " 餘少人民不盡滅  怖災造福增延命",
    "X47n0794_001:0234a20": " 子年倍父增八萬  從彼減劫慈氏興",
    "X47n0794_001:0234a21": " 至第十五減劫中  九百九十四佛出",
    "X47n0794_001:0234a22": " 乃後住劫欲終時  樓志如來方出興",
    "X47n0794_001:0234a23": " 住中最後唯增劫  人多厭世樂修定",
    "X47n0794_001:0234a24": " 無間有情既不生  壞劫爾時初禪起",
    "X47n0794_001:0234b01": " 地獄鬼畜三惡盡  拘盧勝身牛貨洲",
    "X47n0794_001:0234b02": " 瞻部四王忉利空  六欲諸天次第捨",
    "X47n0794_001:0234b03": " 始從無間終他化  時經十九增減同",
    "X47n0794_001:0234b04": " 下界既空無有情  日加四倍於常熱",
    "X47n0794_001:0234b05": " 溝池乾涸草木燋  二三日出江河竭",
    "X47n0794_001:0234b06": " 四五日現海泉盡  六七興時山石融",
    "X47n0794_001:0234b07": " 爾時大地并炎暉  三千世界猛火聚",
    "X47n0794_001:0234b08": " 聳炎上騰交梵世  諸天奔去趣二禪",
    "X47n0794_001:0234b09": " 梵輔梵王次第昇  世界三千并&#x7070;燼",
    "X47n0794_001:0234b10": " 從地火起梵王去  後經一箇增減時",
    "X47n0794_001:0234b11": " 十九從多稱壞情  一劫約少唯論器",
    "X47n0794_001:0234b12": " 從是虛空如黑穴  還同二十增減劫",
    "X47n0794_001:0234b13": " 過此空時成劫興  大梵天王最初建",
    "X47n0794_001:0234b14": " 獨住時經一增減  從念臣人輔眾生",
    "X47n0794_001:0234b15": " 欲界四空情器俱  從上次第皆成立",
    "X47n0794_001:0234b16": " 下際微風方漸發  天仙唱號劫初成",
    "X47n0794_001:0234b17": " 如是展轉大風起  堅若金剛不可壞",
    "X47n0794_001:0234b18": " 傍廣算數計不及  邊際由如盤鉉形",
    "X47n0794_001:0234b19": " 深厚十六洛叉數  此下風輪世界底",
    "X47n0794_001:0234b20": " 光音天下金藏雲  遍覆風輪大千界",
    "X47n0794_001:0234b21": " 鳴雨滴瀝如車軸  注水滂淋滿界中",
    "X47n0794_001:0234b22": " 下八洛又餘水凝  金剛厚三億二萬",
    "X47n0794_001:0234b23": " 廣闊四倍多增量  十二三千四百半",
    "X47n0794_001:0234b24": " 皆踰繕那量應知  水輪寬量亦如是",
    "X47n0794_001:0234c01": " 復注雨水增深廣  空居次第從上成",
    "X47n0794_001:0234c02": " 大風鼓擊成山地  玅高七金清水成",
    "X47n0794_001:0234c03": " 諸餘山地濕濁成  七山內水悉甘美",
    "X47n0794_001:0234c04": " 四洲外海水鹹滷  山地麤妙有差殊",
    "X47n0794_001:0234c05": " 器界爾時成立訖  二禪福盡生瞻部",
    "X47n0794_001:0234c06": " 身長千尺二千尺  光明&#x6648;潔能飛騰",
    "X47n0794_001:0234c07": " 所食地肥地味餅  香味具足資諸天",
    "X47n0794_001:0234c08": " 後漸生貪競多取  地餅失沒林藤出",
    "X47n0794_001:0234c09": " 後競林藤粳米出  貯積復失香稻生",
    "X47n0794_001:0234c10": " 食漸麤蠲成便利  男女爾時差別形",
    "X47n0794_001:0234c11": " 由&#x8EAD;染情身光滅  世界黑暗失光明",
    "X47n0794_001:0234c12": " 菩薩慈悲興日月  競取香稻貪地利",
    "X47n0794_001:0234c13": " 於是竊盜乃初行  共立田主設疆隅",
    "X47n0794_001:0234c14": " 即知界畔均分布  田主憍慢陵諸弱",
    "X47n0794_001:0234c15": " 致有軍形相罰生  殺妄婬綺語增多",
    "X47n0794_001:0234c16": " 十惡以資皆具足  死墮鬼畜并無間",
    "X47n0794_001:0234c17": " 既&#x89A9;惡趣善不生  北東西貨等三洲",
    "X47n0794_001:0234c18": " 四王忉利及空居  修因漸漸得生彼",
    "X47n0794_001:0234c19": " 爾時成劫乃為終  始從梵王終忉利",
    "X47n0794_001:0234c20": " 有情及器皆成立  成壞空三等住劫",
    "X47n0794_001:0234c21": " 還同二十增減時  無間有情一增減",
    "X47n0794_001:0234c22": " 龍王受報亦同然  梵眾二十增減劫",
    "X47n0794_001:0234c23": " 梵輔四十增減攝  梵王六十增減劫",
    "X47n0794_001:0234c24": " 先生後捨故應知  日月歲時小劫&#x53CE;",
    "X47n0794_001:0235a01": " 增減二四六中攝  八十方名大劫時",
    "X47n0794_001:0235a02": " 水火風災漸次行  七火災後一水災",
    "X47n0794_001:0235a03": " 七火中間有七水  初二靜慮焚漂訖",
    "X47n0794_001:0235a04": " 風災能壞第三禪  第四靜慮無能壞",
    "X47n0794_001:0235a05": " 火水風災以為數  數不能及僧祗量",
    "X47n0794_001:0235a06": " 即此大劫三無數  菩薩將登正覺時"
}