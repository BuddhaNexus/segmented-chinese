{
    "T51n2077_006:0499c19": "續傳燈錄卷第六",
    "T51n2077_006:0499c21": "大鑑下第十一世",
    "T51n2077_006:0499c22": "大陽玄禪師法嗣",
    "T51n2077_006:0499c23": "舒州投子山義青禪師青社。李氏子。七齡頴",
    "T51n2077_006:0499c24": "異。往妙相寺出家。試經得度。習百法論。未幾",
    "T51n2077_006:0499c25": "歎曰。三祇途遠自困何益。乃入洛聽華嚴義",
    "T51n2077_006:0499c26": "若貫珠。嘗讀諸林菩薩偈。至即心自性。猛省",
    "T51n2077_006:0499c27": "曰。法離文字寧可講乎。即棄遊宗席。時圓",
    "T51n2077_006:0499c28": "鑑禪師居會聖巖。一夕夢畜青色鷹為吉徵。",
    "T51n2077_006:0499c29": "屆旦師來。鑑禮延之。令看外道問佛不問有",
    "T51n2077_006:0500a01": "言不問無言因緣。經三載。一日問曰。汝記得",
    "T51n2077_006:0500a02": "話頭麼試舉看。師擬對。鑑掩其口。師了然開",
    "T51n2077_006:0500a03": "悟遂禮拜。鑑曰。汝妙悟玄機邪。師曰。設有也",
    "T51n2077_006:0500a04": "須吐却。時資侍者在傍曰。青華嚴今日如病",
    "T51n2077_006:0500a05": "得汗。師回顧曰。合取狗口。若更忉忉我即便",
    "T51n2077_006:0500a06": "嘔。自此復經三年。鑑時出洞下宗旨示之。悉",
    "T51n2077_006:0500a07": "皆妙契。付以大陽頂相皮履直裰囑曰。代我",
    "T51n2077_006:0500a08": "續其宗風。無久滯此善宜護持。遂書偈送曰。",
    "T51n2077_006:0500a09": "須彌立太虛。日月輔而轉。群峯漸倚他。白雲",
    "T51n2077_006:0500a10": "方改變。少林風起叢。曹溪洞簾捲。金鳳宿龍",
    "T51n2077_006:0500a11": "巢。宸苔豈車碾。令依圓通秀禪師。師至彼無",
    "T51n2077_006:0500a12": "所參問唯嗜睡而已。執事白通曰。堂中有僧",
    "T51n2077_006:0500a13": "日睡當行規法。通曰。是誰。曰青上座。通曰。",
    "T51n2077_006:0500a14": "未可。待與按過。通即曳杖入堂。見師正睡。乃",
    "T51n2077_006:0500a15": "擊床呵曰。我這裏無閑飯與上座喫了打眠。",
    "T51n2077_006:0500a16": "師曰。和尚教某何為。通曰。何不參禪去。師",
    "T51n2077_006:0500a17": "曰。美食不中飽人喫。通曰。爭奈大有人不肯",
    "T51n2077_006:0500a18": "上座。師曰。待肯堪作甚麼。通曰。上座曾見甚",
    "T51n2077_006:0500a19": "麼人來。師曰。浮山。通曰。怪得恁麼頑賴。遂",
    "T51n2077_006:0500a20": "握手相笑歸方丈。由是道聲籍甚。初住白雲。",
    "T51n2077_006:0500a21": "次遷投子。上堂召大眾曰。若論此事如鸞鳳",
    "T51n2077_006:0500a22": "沖霄不留其迹。羚羊挂角那覓乎蹤。金龍不",
    "T51n2077_006:0500a23": "守於寒潭。玉兔豈棲於蟾影。其或主賓若立。",
    "T51n2077_006:0500a24": "須威音世外搖頭問答言陳仍玄路旁提為",
    "T51n2077_006:0500a25": "唱。若能如是猶在半途。若更凝眸不勞相見。",
    "T51n2077_006:0500a26": "上堂。宗乘若舉凡聖絕蹤。樓閣門開別戶相",
    "T51n2077_006:0500a27": "見。設使卷簾悟去豈免旁觀。春遇桃花重增",
    "T51n2077_006:0500a28": "眼病。所以古人道。向上一路千聖不傳。諸仁",
    "T51n2077_006:0500a29": "者。既是不傳。為甚麼鐵牛走過新羅國裏。遂",
    "T51n2077_006:0500b01": "喝曰。達者須知暗裏驚。僧問。師唱誰家曲宗",
    "T51n2077_006:0500b02": "風嗣阿誰。師曰。威音前一箭。射透兩重山。曰",
    "T51n2077_006:0500b03": "如何是相傳底事。師曰。全因淮地月。得照郢",
    "T51n2077_006:0500b04": "陽春。曰恁麼則入水見長人也。師曰。秖知荊",
    "T51n2077_006:0500b05": "玉異。那辨楚王心。僧禮拜。師以拂子擊之。復",
    "T51n2077_006:0500b06": "曰。更有問話者麼。如無彼此著便。問和尚",
    "T51n2077_006:0500b07": "適來拈香祝延聖壽。且道當今年多少。師曰。",
    "T51n2077_006:0500b08": "月籠丹桂遠。星拱北辰高。曰南山直聳齊天",
    "T51n2077_006:0500b09": "壽。東海洪波比福源。師曰。雙鳳朝金闕。青松",
    "T51n2077_006:0500b10": "古韻高。曰聖壽已蒙師指示。治化乾坤事若",
    "T51n2077_006:0500b11": "何。師曰。不如緘口退。却是報皇恩。師示寂書",
    "T51n2077_006:0500b12": "偈曰。兩處住持。無可助道。珍重諸人。不須尋",
    "T51n2077_006:0500b13": "討。投筆奄息。闍維多靈異茲不盡具獲設利",
    "T51n2077_006:0500b14": "五色。同靈骨塔于寺北三峯菴。",
    "T51n2077_006:0500b15": "郢州興陽清剖禪師。在大陽作園頭。種瓜次。",
    "T51n2077_006:0500b16": "陽問。甜瓜何時得熟。師曰。即今熟爛了也。曰",
    "T51n2077_006:0500b17": "揀甜底摘來。師曰。與甚麼人喫。曰不入園者。",
    "T51n2077_006:0500b18": "師曰。未審不入園者還喫也無。曰汝還識伊",
    "T51n2077_006:0500b19": "麼。師曰。雖然不識不得不與。陽笑而去。住後",
    "T51n2077_006:0500b20": "上堂。西來大道理絕百非。句裏投機全乖妙",
    "T51n2077_006:0500b21": "旨。不已而已有屈祖宗。豈況忉忉有何所益。",
    "T51n2077_006:0500b22": "雖然如是事無一向。且於唱教門中。通一線",
    "T51n2077_006:0500b23": "道大家商量。僧問。娑竭出海乾坤震。覿面相",
    "T51n2077_006:0500b24": "呈事若何。師曰。金翅鳥王當宇宙。箇中誰",
    "T51n2077_006:0500b25": "是出頭人。曰忽遇出頭時又作麼生。師曰。似",
    "T51n2077_006:0500b26": "鶻提鳩君不信。髑髏前驗始知真。曰恁麼則",
    "T51n2077_006:0500b27": "叉手當胸退身三步也。師曰。須彌座下烏龜",
    "T51n2077_006:0500b28": "子。莫待重遭點額回。問從上諸聖向甚麼處",
    "T51n2077_006:0500b29": "去。師曰。月照千江靜。孤燈海底明。鄭金部",
    "T51n2077_006:0500c01": "問。和尚甚麼時開堂。師曰。不歷僧祇數。日月",
    "T51n2077_006:0500c02": "未生前。師臥疾次。大陽問。是身如泡幻泡幻",
    "T51n2077_006:0500c03": "中成辦。若無箇泡幻大事無由辦。若要大事",
    "T51n2077_006:0500c04": "辦識取箇泡幻作麼生。師曰。猶是這邊事。陽",
    "T51n2077_006:0500c05": "曰。那邊事作麼生。師曰。匝地紅輪透。海底不",
    "T51n2077_006:0500c06": "栽花。陽笑曰。乃爾惺惺邪。師喝曰。將謂我忘",
    "T51n2077_006:0500c07": "却竟爾趨寂。南嶽福嚴審承禪師。侍立大陽",
    "T51n2077_006:0500c08": "次。陽曰。有一人遍身紅爛。臥在荊棘林中周",
    "T51n2077_006:0500c09": "匝火圍。若親近得此人大敞鄽開。若親近不",
    "T51n2077_006:0500c10": "得時中以何為據。師曰。六根不具七識不全。",
    "T51n2077_006:0500c11": "陽曰。爾教伊出來我要見伊。師曰。適來別無",
    "T51n2077_006:0500c12": "左右秖對和尚。陽曰。官不容針。師便禮拜。師",
    "T51n2077_006:0500c13": "後至華嚴隆和尚處舉前話。隆曰。冷如毛粟",
    "T51n2077_006:0500c14": "細如氷雪。李相公特上山問。如何是祖師西",
    "T51n2077_006:0500c15": "來意。師指庭前柏樹。公如是三問。師如是三",
    "T51n2077_006:0500c16": "答。公欣然乃有頌曰。出沒雲間滿大虛。元來",
    "T51n2077_006:0500c17": "真相一塵無。重重請問西來意。唯指庭前柏",
    "T51n2077_006:0500c18": "一株。",
    "T51n2077_006:0500c19": "惠州羅浮山顯如禪師益州人。初到大陽。陽",
    "T51n2077_006:0500c20": "問。汝是甚處人。曰益州。陽曰。此去幾里。曰",
    "T51n2077_006:0500c21": "五十里。陽曰。爾與麼來還曾踏著麼。曰不曾",
    "T51n2077_006:0500c22": "踏著。陽曰。汝解騰空那。曰不解騰空。陽曰。",
    "T51n2077_006:0500c23": "爭得到這裏。曰步步不迷方。通身無辨處。陽",
    "T51n2077_006:0500c24": "曰。汝得超方三昧邪。曰聖心不可得。三昧豈",
    "T51n2077_006:0500c25": "彰名。陽曰。如是如是。汝應信此。即本體全彰",
    "T51n2077_006:0500c26": "理事不二善自護持。住後僧問。如何是羅浮",
    "T51n2077_006:0500c27": "境。師曰。突兀侵天際。巍峨鎮海涯。曰如何是",
    "T51n2077_006:0500c28": "境中人。師曰頂上白雲散。足下黑煙生。",
    "T51n2077_006:0500c29": "襄州白馬歸喜禪師。初問大陽。學人蒙昧乞",
    "T51n2077_006:0501a01": "指箇入路。陽曰得。良久乃召師。師應諾。陽",
    "T51n2077_006:0501a02": "曰。與爾箇入路。師於言下有省。住後僧問。如",
    "T51n2077_006:0501a03": "何是佛法大意。師曰。善犬帶牌。問如龜藏六",
    "T51n2077_006:0501a04": "時如何。師曰。布袋裏弓箭。問不著佛求不著",
    "T51n2077_006:0501a05": "法求當於何求。師曰。村人跪拜石師子。曰意",
    "T51n2077_006:0501a06": "旨如何。師曰。社樹下設齋。上堂。急走即蹉",
    "T51n2077_006:0501a07": "過。慢行趁不上。沒量大衲僧無計奈何。有多",
    "T51n2077_006:0501a08": "口饒舌底出來。僧問。一句即不問如何是半",
    "T51n2077_006:0501a09": "句。師曰。投身擲下。曰這箇是一句也。師曰。",
    "T51n2077_006:0501a10": "半句也摸不著。問如何閴寂之門。師曰。莫鬧",
    "T51n2077_006:0501a11": "莫鬧。",
    "T51n2077_006:0501a12": "郢州大陽慧禪師。僧問。漢君七十二陣大霸",
    "T51n2077_006:0501a13": "寰中。和尚臨筵不施寸刃承誰恩力。師曰。杲",
    "T51n2077_006:0501a14": "日當軒際。森羅一樣觀。曰恁麼則金烏凝秀",
    "T51n2077_006:0501a15": "色。玉兔瑞雲深。師曰。滴歷無私旨。通方一念",
    "T51n2077_006:0501a16": "玄。問如何是和尚家風。師曰。麁布直裰重重",
    "T51n2077_006:0501a17": "補。日用鉏頭旋旋揩。曰。向上客來如何祇待。",
    "T51n2077_006:0501a18": "師曰。要用便用。問如何是西來意。師曰。日出",
    "T51n2077_006:0501a19": "東方月落西戶。復示頌曰。朝朝日出東方。夜",
    "T51n2077_006:0501a20": "夜月落西戶。如今大宋官家。盡是金枝玉樹。",
    "T51n2077_006:0501a21": "越州雲門山靈運寶印禪師。上堂。夜來雲雨",
    "T51n2077_006:0501a22": "散長空。月在森羅萬象中。萬象靈光無內外。",
    "T51n2077_006:0501a23": "當明一句若為通。不見。僧問大哥和尚云。月",
    "T51n2077_006:0501a24": "生雲際時如何。大哥曰。三箇孩兒抱花鼓。莫",
    "T51n2077_006:0501a25": "來攔我毬門路。月生雲際。是明甚麼邊事。三",
    "T51n2077_006:0501a26": "箇孩兒抱花鼓。擬思即隔。莫來攔我毬門路。",
    "T51n2077_006:0501a27": "須有出身處始得。若無出身處也似黑牛臥",
    "T51n2077_006:0501a28": "死水。出身一句作麼生道。不勞久立。",
    "T51n2077_006:0501a29": "懷安軍雲頂海鵬禪師。僧問。如何是大疑底",
    "T51n2077_006:0501b01": "人。師曰。畢鉢巖中面面相覷。曰如何是不疑",
    "T51n2077_006:0501b02": "底人。師曰。如是我聞須彌粉碎。問祖意教意",
    "T51n2077_006:0501b03": "是同是別。師曰。達磨逢梁武。摩騰遇漢明。",
    "T51n2077_006:0501b04": "復州乾明機聰禪師。僧問。如何是佛法大意。",
    "T51n2077_006:0501b05": "師曰。此問不虛。問如何是東禪境。師曰。定水",
    "T51n2077_006:0501b06": "不曾離舊岸。紅塵爭敢入波來。",
    "T51n2077_006:0501b07": "雪竇顯禪師法嗣",
    "T51n2077_006:0501b08": "越州天衣義懷禪師永嘉樂清陳氏子也。世",
    "T51n2077_006:0501b09": "以漁為業。母夢星殞於屋乃孕。及產尤多吉",
    "T51n2077_006:0501b10": "祥。兒時坐船尾。父得魚付師貫之。師不忍乃",
    "T51n2077_006:0501b11": "私投江中。父怒笞之。師恬然如故。長遊京",
    "T51n2077_006:0501b12": "師依景德寺為童行。天聖中試經得度。謁金",
    "T51n2077_006:0501b13": "鑾善葉縣省。皆蒙印可。遂由洛抵龍門。復至",
    "T51n2077_006:0501b14": "都下欲繼宗風。意有未決。忽遇言法華拊師",
    "T51n2077_006:0501b15": "背曰。雲門臨濟。去及至姑蘇禮明覺於翠峯。",
    "T51n2077_006:0501b16": "覺問。汝名甚麼。曰義懷。覺曰。何不名懷義。",
    "T51n2077_006:0501b17": "曰當時致得。覺曰。誰為汝立名。曰受戒來十",
    "T51n2077_006:0501b18": "年矣。覺曰。汝行脚費多少草鞋。曰和尚莫瞞",
    "T51n2077_006:0501b19": "人好。覺曰。我也沒量罪過汝也沒量罪過爾",
    "T51n2077_006:0501b20": "作麼生。師無語。覺打曰。脫空謾語漢出去。入",
    "T51n2077_006:0501b21": "室次。覺曰。恁麼也不得不恁麼也不得恁麼",
    "T51n2077_006:0501b22": "不恁麼總不得。師擬議。覺又打出。如是者數",
    "T51n2077_006:0501b23": "四。尋為水頭。因汲水折擔忽悟。作投機偈曰。",
    "T51n2077_006:0501b24": "一二三四五六七。萬仞峯頭獨足立。驪龍頷",
    "T51n2077_006:0501b25": "下奪明珠。一言勘破維摩詰。覺聞拊几稱善。",
    "T51n2077_006:0501b26": "後七坐道場。化行海內嗣法者甚眾。住後僧",
    "T51n2077_006:0501b27": "問。如何是佛。師曰。布髮掩泥橫身臥地。曰意",
    "T51n2077_006:0501b28": "旨如何。師曰。任是波旬也皺眉。曰恁麼則謝",
    "T51n2077_006:0501b29": "師指示。師曰。西天此土。問學人上來請師說",
    "T51n2077_006:0501c01": "法。師曰。林間鳥噪水底魚行。上堂。須彌頂上",
    "T51n2077_006:0501c02": "不扣金鐘。畢鉢巖中無人聚會。山僧倒騎佛",
    "T51n2077_006:0501c03": "殿。諸人反著草鞋。朝遊檀特暮到羅浮。拄杖",
    "T51n2077_006:0501c04": "針筒自家收取。上堂。衲僧橫說竪說。未知有",
    "T51n2077_006:0501c05": "頂門上眼。時有僧問。如何是頂門上眼。師曰。",
    "T51n2077_006:0501c06": "衣穿瘦骨露。屋破看星眠。上堂。夫為宗師",
    "T51n2077_006:0501c07": "須是驅耕夫之牛奪飢人之食。遇賤即貴遇",
    "T51n2077_006:0501c08": "貴即賤。驅耕夫之牛令他苗稼豐登。奪飢人",
    "T51n2077_006:0501c09": "之食令他永絕飢渴。遇賤即貴握土成金。遇",
    "T51n2077_006:0501c10": "貴即賤變金成土。老僧亦不驅耕夫之牛亦",
    "T51n2077_006:0501c11": "不奪飢人之食。何謂耕夫之牛。我復何用。飢",
    "T51n2077_006:0501c12": "人之食。我復何餮。我也不握土成金也不變",
    "T51n2077_006:0501c13": "金作土。何也。金是金土是土。玉是玉石是石。",
    "T51n2077_006:0501c14": "僧是僧俗是俗。古今天地古今日月古今山",
    "T51n2077_006:0501c15": "河古今人倫。雖然如是。打破大散關幾箇迷",
    "T51n2077_006:0501c16": "逢達磨。上堂。雁過長空影沈寒水。雁無遺蹤",
    "T51n2077_006:0501c17": "之意。水無留影之心。若能如是方解向異類",
    "T51n2077_006:0501c18": "中行。不用續鳧截鶴夷嶽盈壑。放行也百醜",
    "T51n2077_006:0501c19": "千拙。收來也攣攣拳拳。用之則敢與八大龍",
    "T51n2077_006:0501c20": "王鬪富。不用都來不直半分錢。參。僧問。天不",
    "T51n2077_006:0501c21": "能蓋地不能載。未審是甚麼人。師曰。掘地深",
    "T51n2077_006:0501c22": "埋。曰此人還受安排也無。師曰。土上更加泥。",
    "T51n2077_006:0501c23": "問牛頭未見四祖時如何。師曰。長江無六月。",
    "T51n2077_006:0501c24": "曰見後如何。師曰。一年一度春。室中問僧。無",
    "T51n2077_006:0501c25": "手人能行拳。無舌人解言語。忽然無手人打",
    "T51n2077_006:0501c26": "無舌人。無舌人道箇甚麼又曰。蜀魄連宵叫。",
    "T51n2077_006:0501c27": "鵽鳩終夜啼。圓通門大啟。何事隔雲泥。晚年",
    "T51n2077_006:0501c28": "以疾居池陽杉山菴。門弟子智才住臨平之",
    "T51n2077_006:0501c29": "佛日。迎歸侍奉。才如蘇城未還。師速其歸。及",
    "T51n2077_006:0502a01": "踵門師告之曰。時至吾行矣。才曰。師有何語",
    "T51n2077_006:0502a02": "示徒。乃說偈曰。紅日照扶桑。寒雲封華嶽。三",
    "T51n2077_006:0502a03": "更過鐵圍。拶折驪龍角。才問。卵塔已成如何",
    "T51n2077_006:0502a04": "是畢竟事。師舉拳示之。遂就寢推枕而寂。塔",
    "T51n2077_006:0502a05": "全身寺東之原。崇寧中諡振宗禪師。",
    "T51n2077_006:0502a06": "越州稱心省倧禪師。僧問。如何是祖師西來",
    "T51n2077_006:0502a07": "意。師曰。行人念路。僧曰。不會。師曰。緊峭草",
    "T51n2077_006:0502a08": "鞋。上堂。佛種從緣起。是故說一乘。拈拄杖",
    "T51n2077_006:0502a09": "曰。拄杖是緣。那箇是佛種。拄杖是一乘法。那",
    "T51n2077_006:0502a10": "箇是緣。這裏參見釋迦老子。了却買草鞋行",
    "T51n2077_006:0502a11": "脚。不得向衲僧門下過。打折汝腰。且道衲僧",
    "T51n2077_006:0502a12": "據箇甚麼。良久曰。三十年後莫孤負人。卓拄",
    "T51n2077_006:0502a13": "杖下座。",
    "T51n2077_006:0502a14": "泉州承天傳宗禪師。僧問。大用現前不存軌",
    "T51n2077_006:0502a15": "則時如何。師曰。承天今日高竪降旗。僧便喝。",
    "T51n2077_006:0502a16": "師曰。臨濟兒孫。僧又喝。師便打。問如何是般",
    "T51n2077_006:0502a17": "若體。師曰。雲籠碧嶠。曰如何是般若用。師",
    "T51n2077_006:0502a18": "曰。月在清池。",
    "T51n2077_006:0502a19": "處州南明日慎禪師。僧問。祖意教意是同是",
    "T51n2077_006:0502a20": "別。師曰。水天影交碧。曰畢竟是同是別。師",
    "T51n2077_006:0502a21": "曰。松竹聲相寒。",
    "T51n2077_006:0502a22": "舒州投子法宗禪師。時稱道者。僧問。如何是",
    "T51n2077_006:0502a23": "道者家風。師曰。袈裟裏草鞋。曰意旨如何。師",
    "T51n2077_006:0502a24": "曰。赤脚下桐城。",
    "T51n2077_006:0502a25": "天台寶相蘊觀禪師。僧問。如何是佛。師曰堂",
    "T51n2077_006:0502a26": "堂八尺餘。",
    "T51n2077_006:0502a27": "嶽州君山顯昇禪師。上堂。大方無外含裹十",
    "T51n2077_006:0502a28": "虛至理不形圓融三際。高超名相妙體全彰。",
    "T51n2077_006:0502a29": "逈出古今真機獨露。握驪珠而鑑物。物物流",
    "T51n2077_006:0502b01": "輝。擲寶劍以揮空。空空絕迹。把定則摩竭掩",
    "T51n2077_006:0502b02": "室淨名杜詞。放行則拾得搖頭寒山拊掌。且",
    "T51n2077_006:0502b03": "道是何人境界。拈拄杖卓一下曰。瞬目揚眉",
    "T51n2077_006:0502b04": "處。憑君子細看。",
    "T51n2077_006:0502b05": "平江府水月寺惠金典座。依明覺於雪竇。聞",
    "T51n2077_006:0502b06": "舉須彌山話默有契。一日欲往訊遇之殿軒。",
    "T51n2077_006:0502b07": "覺問。汝名甚麼。曰惠金。覺曰。阿誰惠汝金。",
    "T51n2077_006:0502b08": "曰容少間去方丈致謝。覺曰。即今聻。曰這裏",
    "T51n2077_006:0502b09": "容和尚不得。",
    "T51n2077_006:0502b10": "修撰曾會居士。幼與明覺同舍。及冠異途。天",
    "T51n2077_006:0502b11": "禧間公守池州。一日會于景德寺。公遂引中",
    "T51n2077_006:0502b12": "庸大學。參以楞嚴。符宗門語句質明覺。覺曰。",
    "T51n2077_006:0502b13": "這箇尚不與教乘合。況中庸大學邪。學士要",
    "T51n2077_006:0502b14": "徑捷理會此事。乃彈指一下曰。但恁麼薦取。",
    "T51n2077_006:0502b15": "公於言下領旨。天聖初公守四明。以書幣迎",
    "T51n2077_006:0502b16": "師補雪竇。既至。公曰。某近與清長老商量趙",
    "T51n2077_006:0502b17": "州勘破婆子話。未審端的有勘破處也無。覺",
    "T51n2077_006:0502b18": "曰。清長老道箇甚麼。公曰。又與麼去也。覺",
    "T51n2077_006:0502b19": "曰。清長老且放過一著。學士還知天下衲僧",
    "T51n2077_006:0502b20": "出這婆子圈[袖由+貴]不得麼。公曰。這裏別有箇道",
    "T51n2077_006:0502b21": "處。趙州若不勘破婆子一生受屈。覺曰。勘破",
    "T51n2077_006:0502b22": "了也。公大笑。",
    "T51n2077_006:0502b23": "湖州報本有蘭禪師。僧問。道無橫徑立者皆",
    "T51n2077_006:0502b24": "危。如何是道。師曰。日耀祥光澹。僧云。意旨",
    "T51n2077_006:0502b25": "如何。師曰。風搖瑞色濃。僧禮拜。師曰。猶欠",
    "T51n2077_006:0502b26": "一著。問撥塵見佛即不問。寶劍揮空事若何。",
    "T51n2077_006:0502b27": "師曰。脚下看。僧云。脚下且置。向上事又且如",
    "T51n2077_006:0502b28": "何。師曰。天晴日出雨下雲興。問法本無說當",
    "T51n2077_006:0502b29": "說何明。師曰。水中鹽味色裏膠青。僧云。便恁",
    "T51n2077_006:0502c01": "麼時如何。師曰。三十年後。師乃曰。衣中至寶",
    "T51n2077_006:0502c02": "何假披沙。各自持來復將何用。交光牙入不",
    "T51n2077_006:0502c03": "隱不彰。達磨九年不敢動著。恐屈兒孫。報",
    "T51n2077_006:0502c04": "本不惜眉毛普示大眾拈起拄杖。大眾擬議",
    "T51n2077_006:0502c05": "一時打散。又上堂曰。大無方小無所。半合半",
    "T51n2077_006:0502c06": "開未可相許。嶺梅初折眾花榮。微雨微晴春",
    "T51n2077_006:0502c07": "力普。春力普到頭。莫問曹溪祖。又曰。法無有",
    "T51n2077_006:0502c08": "爾理見非常。至道無方剎塵應物。直得風行",
    "T51n2077_006:0502c09": "草偃響順聲和。無纖芥可齊。見卓牌鬧市。要",
    "T51n2077_006:0502c10": "得不傷和氣。閑與露柱商量。苟能自契點頭。",
    "T51n2077_006:0502c11": "莫謂山僧多口。",
    "T51n2077_006:0502c12": "真州長蘆祖印智福禪師江州人。夏文莊之",
    "T51n2077_006:0502c13": "系族也。出家圓具。遂參雪竇頓明祖意。道行",
    "T51n2077_006:0502c14": "才智灑然超邁。出世長蘆。僧問。如何是教",
    "T51n2077_006:0502c15": "外別傳一句。師曰。問不著。僧云。為什麼問",
    "T51n2077_006:0502c16": "不著。師曰。白雲千萬里。僧云。學人退身三",
    "T51n2077_006:0502c17": "步。師曰。更待何時。問寶劍未出匣時如何。",
    "T51n2077_006:0502c18": "師曰澁。僧云。出後如何。師曰利。問如何是第",
    "T51n2077_006:0502c19": "一機。師曰。不為鼷兒而發。僧云。豈無方便。",
    "T51n2077_006:0502c20": "師曰。靜處薩婆訶。師乃曰。問在答處。答在問",
    "T51n2077_006:0502c21": "宗。一任諸人點頭。忽若問不在答處。答不在",
    "T51n2077_006:0502c22": "問宗。又且作麼生摸索乃展手曰。無遺絲髮",
    "T51n2077_006:0502c23": "一時分付。請諸人各各子細觀瞻。儻一念回",
    "T51n2077_006:0502c24": "光千聖共轍。不歷僧祇豈勞修證。截生死海",
    "T51n2077_006:0502c25": "踞祖佛位。便乃高超三界永出四流。萬德圓",
    "T51n2077_006:0502c26": "明十方獨步。可不同酬佛恩共顯王化。",
    "T51n2077_006:0502c27": "筠州洞山慧圓禪師。參雪竇得旨。年甚少聲",
    "T51n2077_006:0502c28": "名籍甚。後依開先暹禪師法席。會洞山闕人。",
    "T51n2077_006:0502c29": "暹舉之以應筠人之請。遂出世說法。僧問。遠",
    "T51n2077_006:0503a01": "離廬阜將屆新豐。不涉程途請師便道。師曰。",
    "T51n2077_006:0503a02": "山僧今日倦。僧云。善知識方便在什麼處。師",
    "T51n2077_006:0503a03": "曰瞎。僧便喝。師曰。猶未省在。乃曰。學非稽",
    "T51n2077_006:0503a04": "古道愧當時。俛仰無門乃隨眾意。古人道。無",
    "T51n2077_006:0503a05": "事上山行一轉。借問時人會也無。秖如老僧",
    "T51n2077_006:0503a06": "與諸人從廬阜來。遇夜便宿逢曉便行。直至",
    "T51n2077_006:0503a07": "此間。一脚在前一脚在後。如今箇箇高挂鉢",
    "T51n2077_006:0503a08": "囊閣却拄杖。更有什麼事可會。然雖如是。若",
    "T51n2077_006:0503a09": "不登樓望。焉知滄海深。時黃龍南禪師住黃",
    "T51n2077_006:0503a10": "檗。因出邑相見於淨戒寺。南默無所言。但焚",
    "T51n2077_006:0503a11": "香相對危坐而已。自申時至三鼓。師起曰。夜",
    "T51n2077_006:0503a12": "深恐妨和尚偃息。即趨出。明日各還山。南偶",
    "T51n2077_006:0503a13": "問永首座。在廬山識今洞山老否。永云。不識",
    "T51n2077_006:0503a14": "止聞其名。久之問云。和尚此回見之如何。南",
    "T51n2077_006:0503a15": "云。奇人。永退問侍者。汝隨和尚見洞山。夜語",
    "T51n2077_006:0503a16": "及何事。侍者以實告。永笑云。疑殺天下人。",
    "T51n2077_006:0503a17": "真州六合香積孜禪師。僧問。四山相逼則不",
    "T51n2077_006:0503a18": "問。六合門開事若何。師曰。七通八達。僧云。",
    "T51n2077_006:0503a19": "恁麼則妙用縱橫。師曰。三脚蝦蟇跳上天。問",
    "T51n2077_006:0503a20": "如何是坐禪僧。師曰。萬事總無能。僧云。如何",
    "T51n2077_006:0503a21": "是入定僧。師曰。四海本澄澄。僧云。如何是行",
    "T51n2077_006:0503a22": "道僧。師曰。六合勢騰騰。僧云。如何是應供",
    "T51n2077_006:0503a23": "僧。師曰。三輪等性空。師上堂曰。菩提之道不",
    "T51n2077_006:0503a24": "可圖度。萬法本空寧有真假。無為為宗無相",
    "T51n2077_006:0503a25": "為本。量包沙界德洽乾坤。或演一乘或垂三",
    "T51n2077_006:0503a26": "句。或令悟本悉使返源。究竟之中必無是事。",
    "T51n2077_006:0503a27": "了得本心心了了。山河大地亦閑閑。又曰。本",
    "T51n2077_006:0503a28": "有之心絲毫不隔。因茲錯念遂致邪非。垢盡",
    "T51n2077_006:0503a29": "遇人便明己見。作麼生是己見。良久曰。四海",
    "T51n2077_006:0503b01": "洪波靜。一輪天地秋。",
    "T51n2077_006:0503b02": "溫州平陽寶慶子環禪師。僧問。大施門開請",
    "T51n2077_006:0503b03": "師一決。師曰。風行草偃。僧云。一句截流又作",
    "T51n2077_006:0503b04": "麼生。師曰。水到渠成。僧云。華蓋山上雲。慎",
    "T51n2077_006:0503b05": "江江裏水。師曰。郎中在此。問古鏡未磨時如",
    "T51n2077_006:0503b06": "何。師曰。清風來不盡。僧云。磨後如何。師曰。",
    "T51n2077_006:0503b07": "明月照重城。僧云。太守臨筵請師一照。師",
    "T51n2077_006:0503b08": "曰。是何面目。僧云。三十年後。師曰。賺殺人。",
    "T51n2077_006:0503b09": "拈拄杖曰。朝到西天暮歸東土。即且致。把斷",
    "T51n2077_006:0503b10": "要津一句作麼生道。若也道得。不出門知天",
    "T51n2077_006:0503b11": "下事。若道不得。拄杖子笑爾。擊禪床一下。",
    "T51n2077_006:0503b12": "越州天衣在和禪師。僧問。祖祖相傳傳祖印。",
    "T51n2077_006:0503b13": "師今得法嗣何人。師曰。人將語試水將杖探。",
    "T51n2077_006:0503b14": "僧云。廓周沙界。師曰。一夜梅開盡。百花猶未",
    "T51n2077_006:0503b15": "知。",
    "T51n2077_006:0503b16": "越州稱心守明禪師。僧問。如何是佛。師曰。道",
    "T51n2077_006:0503b17": "什麼。云如何是法。師曰。道什麼。云如何是",
    "T51n2077_006:0503b18": "僧。師曰。道什麼。云謝師重重相為。師曰。道",
    "T51n2077_006:0503b19": "什麼。",
    "T51n2077_006:0503b20": "漢陽軍鳳棲仲卿禪師。僧問。古佛出世為一",
    "T51n2077_006:0503b21": "大事因緣。和尚出世當為何事。師張口吐舌。",
    "T51n2077_006:0503b22": "僧云。秖這箇別更有在。師曰。朝三千暮八百。",
    "T51n2077_006:0503b23": "問百骸俱潰散一物鎮長靈。如何是一物。師",
    "T51n2077_006:0503b24": "曰。苦哉佛陀耶。僧云。和尚還有為人處也無。",
    "T51n2077_006:0503b25": "師曰。弄精魂漢。僧云。何必如此。師曰。諱人",
    "T51n2077_006:0503b26": "道著。乃曰。道無前後達者由人。雖然根性利",
    "T51n2077_006:0503b27": "鈍差殊。究實元無有異。所以三乘教法接引",
    "T51n2077_006:0503b28": "迷徒。執相滯名卒難造入。是故過去諸佛於",
    "T51n2077_006:0503b29": "此涅槃。現在諸佛於此成道。未來諸佛於此",
    "T51n2077_006:0503c01": "修行。不見達磨大師道。吾本來茲土。傳法救",
    "T51n2077_006:0503c02": "迷情。一花開五葉。結果自然成。拈拄杖曰。會",
    "T51n2077_006:0503c03": "麼。彼一時此一時。嵩山果熟也一任諸人採",
    "T51n2077_006:0503c04": "摘。卓拄杖一下。又曰。巍巍堂堂三界無雙。磊",
    "T51n2077_006:0503c05": "磊落落十方寥廓。擬議則喪身失命。思量則",
    "T51n2077_006:0503c06": "千錯萬錯。喝一喝下座。",
    "T51n2077_006:0503c07": "溫州雁蕩靈巖寺德初禪師。僧問。大眾臨筵",
    "T51n2077_006:0503c08": "如何舉唱。師曰。謝塘青草年年長。歐浦潮來",
    "T51n2077_006:0503c09": "日日新。僧云。莫便是為人處也無。師曰。且莫",
    "T51n2077_006:0503c10": "錯認。問棒喝齊收請師相見。師曰。老僧不如",
    "T51n2077_006:0503c11": "汝。僧云。專為流通。師曰。堪作什麼。問心生",
    "T51n2077_006:0503c12": "種種法生。如何是種種法生。師曰。我與汝葛",
    "T51n2077_006:0503c13": "藤。僧云。今日已見於師矣。師曰。且喜勿交",
    "T51n2077_006:0503c14": "涉。僧禮拜。師曰。孤負殺人。師乃曰。問得須",
    "T51n2077_006:0503c15": "彌岌峇海水騰波。祖道門中未有少分。何故",
    "T51n2077_006:0503c16": "從門入者不是家珍。本自圓融何須特地。人",
    "T51n2077_006:0503c17": "人踞妙高峯頂。箇箇徹諸法根源。不假慈氏",
    "T51n2077_006:0503c18": "樓閣。今日一時明取。還明得也無。若也明得",
    "T51n2077_006:0503c19": "故號丈夫。不孤千聖深恩。亦答國王至化。珍",
    "T51n2077_006:0503c20": "重。",
    "T51n2077_006:0503c21": "潭州龍興智傳禪師。僧問。久處湖湘擬伸一",
    "T51n2077_006:0503c22": "問。師還答否。師曰。何得拕泥帶水。僧便喝。",
    "T51n2077_006:0503c23": "師曰。一陣雨一陣涼。僧禮拜。師曰。有頭無",
    "T51n2077_006:0503c24": "尾。師於治平中示寂。平生行住坐臥之處。悉",
    "T51n2077_006:0503c25": "涌舍利。禪徒唱得衣物者舍利日生。有於真",
    "T51n2077_006:0503c26": "前至誠求者隨念示應。",
    "T51n2077_006:0503c27": "信陽軍乾明則禪師。僧問。師唱誰家曲宗風",
    "T51n2077_006:0503c28": "嗣阿誰。師曰。片雲生海嶠一雁過寒空。僧云。",
    "T51n2077_006:0503c29": "與麼則雪竇嫡子也。師曰。一嶺英英六花皎",
    "T51n2077_006:0504a01": "皎。問如何是祖師西來意。師曰。清風生碧落。",
    "T51n2077_006:0504a02": "僧云。意旨如何。師曰。明月映長江。問如何是",
    "T51n2077_006:0504a03": "海印三昧。師曰。但向己求。僧云。學人不會。",
    "T51n2077_006:0504a04": "師曰。莫從他覓。問如何是日用道。師曰。一箭",
    "T51n2077_006:0504a05": "到西天。僧云到後如何。師曰。周遍法界。",
    "T51n2077_006:0504a06": "鼎州乾明知應禪師。僧問。蓮花未出水時如",
    "T51n2077_006:0504a07": "何。師曰。撐天拄地。出水後如何。師曰。填溝",
    "T51n2077_006:0504a08": "塞壑。乃曰。馬祖陞堂百丈卷席。火動煙生雲",
    "T51n2077_006:0504a09": "擎雨色。覿面相呈一何輕擲。重賞三千輕酬",
    "T51n2077_006:0504a10": "八百。",
    "T51n2077_006:0504a11": "南嶽雲峯元益首座。李林宗居士問。意欲出",
    "T51n2077_006:0504a12": "塵今未出。請師今日決疑情。師曰。作麼生是",
    "T51n2077_006:0504a13": "出塵。居士惘然。師曰。還會麼。居士忽然省",
    "T51n2077_006:0504a14": "悟。有頌云。心鏡從來瑩。洪河本自深。秖因師",
    "T51n2077_006:0504a15": "問後。沙石化為金。師曰。正趣地獄。居士曰。",
    "T51n2077_006:0504a16": "人我無相胡為地獄。師曰。汝今何在。居士",
    "T51n2077_006:0504a17": "云。見今對答。師曰。秖此是黃金。",
    "T51n2077_006:0504a18": "百丈寶月智映禪師法嗣",
    "T51n2077_006:0504a19": "杭州惠因祥禪師。僧問。師唱誰家曲宗風嗣",
    "T51n2077_006:0504a20": "阿誰。師曰。天圓地方。僧云。端的請師一言。",
    "T51n2077_006:0504a21": "師曰。若到諸方分明舉似。乃曰。南山高北山",
    "T51n2077_006:0504a22": "低。日出東兮夜落西。白牛上樹覓不得。烏雞",
    "T51n2077_006:0504a23": "入水大家知。且道覓得後又如何。良久曰堪",
    "T51n2077_006:0504a24": "作什麼。",
    "T51n2077_006:0504a25": "臨安府惠因義寧禪師。僧問。佛未出世時如",
    "T51n2077_006:0504a26": "何。師曰。摩耶夫人。曰出世後如何。師曰。悉",
    "T51n2077_006:0504a27": "達太子。",
    "T51n2077_006:0504a28": "南華緣禪師法嗣",
    "T51n2077_006:0504a29": "齊州興化延慶禪師。上堂。言前薦得孤負平",
    "T51n2077_006:0504b01": "生。句後投機全乖道體。離此二途祖宗門下",
    "T51n2077_006:0504b02": "又且如何。良久曰。眼裏瞳兒吹木笛。",
    "T51n2077_006:0504b03": "韶州寶壽行德禪師。冬日在南華受請。示眾",
    "T51n2077_006:0504b04": "曰。新冬新寶壽。言是舊時言。若會西來意。波",
    "T51n2077_006:0504b05": "斯上舶船。",
    "T51n2077_006:0504b06": "韶州白虎山守昇禪師。僧問如何是佛。師曰。",
    "T51n2077_006:0504b07": "有眼無鼻孔。",
    "T51n2077_006:0504b08": "韶州佛陀山崇欽禪師。僧問。如何是和尚直",
    "T51n2077_006:0504b09": "截為人一句。師打一拂子曰。會麼。僧云。不",
    "T51n2077_006:0504b10": "會。師曰。逢人莫錯舉。",
    "T51n2077_006:0504b11": "韶州延祥法迎禪師。僧問。牛頭未見四祖時",
    "T51n2077_006:0504b12": "如何。師曰。拄杖子。見後如何。師便打。云今",
    "T51n2077_006:0504b13": "日親見和尚。師曰。再犯不容。",
    "T51n2077_006:0504b14": "韶州舜峯慧寶禪師。僧問。步步登高時如何。",
    "T51n2077_006:0504b15": "師曰嶮。云不進不退時如何。師曰。喪。云如何",
    "T51n2077_006:0504b16": "即是。師曰。蘇嚕蘇嚕。",
    "T51n2077_006:0504b17": "雲蓋山繼鵬禪師法嗣",
    "T51n2077_006:0504b18": "越州諸暨鐘山報恩譚禪師。僧問。至道無難",
    "T51n2077_006:0504b19": "唯嫌揀擇。如何是不揀擇。師曰。昨日初三今",
    "T51n2077_006:0504b20": "日初四。僧云。此猶是揀擇。師曰。龍蛇易辨衲",
    "T51n2077_006:0504b21": "子難瞞。問一問一答猶落建化門庭。未審第",
    "T51n2077_006:0504b22": "一義中如何舉唱。師曰。簷前雨滴雪滿長空。",
    "T51n2077_006:0504b23": "僧云。若然者到頭霜夜月任運落前溪。師曰。",
    "T51n2077_006:0504b24": "作家禪客。僧云。和尚莫瞞人好。師曰。却是爾",
    "T51n2077_006:0504b25": "瞞我。問如何是祖師西來意。師曰。隻履已歸",
    "T51n2077_006:0504b26": "[葸十+夕]嶺久。而今休更問來端。僧云。便與麼去時",
    "T51n2077_006:0504b27": "如何。師曰。南山起雲北山下雨。問杖錫已居",
    "T51n2077_006:0504b28": "於此日。請師一句利人天。師曰。鼻孔大頭向",
    "T51n2077_006:0504b29": "下。僧云。向上還有事也無。師曰有。僧云。如",
    "T51n2077_006:0504c01": "何則是。師曰。欲窮千里目更上一層樓乃曰。",
    "T51n2077_006:0504c02": "法身無像應物現形。諸禪德作麼生說箇應",
    "T51n2077_006:0504c03": "物現形底道理。拈拄杖示眾曰。世尊身長丈",
    "T51n2077_006:0504c04": "六。這箇拄杖子亦長丈六。彌勒身長千尺。這",
    "T51n2077_006:0504c05": "箇拄杖子亦長千尺。方圓任器隱顯從他。大",
    "T51n2077_006:0504c06": "包天地細入微塵。如驢覷井如井覷驢。得之",
    "T51n2077_006:0504c07": "者。運籌帷幄把斷要津。失之者杳杳忽忽虛",
    "T51n2077_006:0504c08": "生浪死。得失二途一時放却。敢問諸人。且道",
    "T51n2077_006:0504c09": "山僧拄杖子畢竟長多少。良久曰。笑指客從",
    "T51n2077_006:0504c10": "何處來。擊香臺一下。",
    "T51n2077_006:0504c11": "洞山子榮禪師法嗣",
    "T51n2077_006:0504c12": "江州圓通祖印居訥禪師。梓州中江蹇氏之",
    "T51n2077_006:0504c13": "子。初生有神光滿室。年十一依漢州什邡竹",
    "T51n2077_006:0504c14": "林寺僧元昉出家。十七試法華得度受具。以",
    "T51n2077_006:0504c15": "講學冠兩川。耆年多下之。會有禪者自南方",
    "T51n2077_006:0504c16": "還。稱祖道被天下。馬大師什邡人應般若多",
    "T51n2077_006:0504c17": "羅讖。蜀之豪俊以經論聞者。如亮公。而亮公",
    "T51n2077_006:0504c18": "棄徒隱西山。如鑒公。而鑒公焚疏鈔。稱滴水",
    "T51n2077_006:0504c19": "莫敵巨海。師憮然。良久曰。汝知其說乎。禪者",
    "T51n2077_006:0504c20": "曰。我不能知也。子欲知之何惜一往。師於是",
    "T51n2077_006:0504c21": "出蜀放浪荊楚。屨閱寒暑迄無所得。西至襄",
    "T51n2077_006:0504c22": "州。洞山榮座下留止十年。讀華嚴論至曰須",
    "T51n2077_006:0504c23": "彌在大海中高八萬四千由旬。非手足攀攬",
    "T51n2077_006:0504c24": "可及。以明八萬四千塵勞山住煩惱大海。眾",
    "T51n2077_006:0504c25": "生有能於一切法無思無為。即煩惱自然枯",
    "T51n2077_006:0504c26": "竭。塵勞成一切智之山。煩惱成一切智之海。",
    "T51n2077_006:0504c27": "若更起心思慮即有攀緣。即塵勞愈高煩惱",
    "T51n2077_006:0504c28": "愈深。不能至諸佛智頂。師即豁然有省。嘆曰。",
    "T51n2077_006:0504c29": "石鞏云。無下手處。而馬祖云。曠劫無明今日",
    "T51n2077_006:0505a01": "一切消滅。非虛語也。後遊廬山道價日增。南",
    "T51n2077_006:0505a02": "康太守程師孟。請住歸宗。遂嗣榮禪師。又住",
    "T51n2077_006:0505a03": "圓通。仁宗皇帝聞其名。皇祐初詔住十方淨",
    "T51n2077_006:0505a04": "因禪院。以目疾堅辭不赴。舉本院書記懷璉",
    "T51n2077_006:0505a05": "自代。於是詔璉。璉至。引對問佛法大意稱",
    "T51n2077_006:0505a06": "旨。賜璉號大覺禪師賜師號祖印禪師。住持",
    "T51n2077_006:0505a07": "二十年。移住四祖開先兩剎。師臨眾簡嚴不",
    "T51n2077_006:0505a08": "妄言笑。常入定初叉手自如。中夜漸昇至膺。",
    "T51n2077_006:0505a09": "侍者每視以候雞鳴。其精進如此。既老退居",
    "T51n2077_006:0505a10": "寶積巖。時江州牧劉公述每造師問道。一日",
    "T51n2077_006:0505a11": "忽辭劉公歸。沐浴端坐示寂。劉公率緇俗送",
    "T51n2077_006:0505a12": "往茶毘。火焰中白氣上貫太陽。大眾驚仰。歐",
    "T51n2077_006:0505a13": "陽文忠公貶異教者。獨尊敬師。每問南來士",
    "T51n2077_006:0505a14": "人。曾見訥禪師否。又與老蘇明允遊相好云。",
    "T51n2077_006:0505a15": "續傳燈錄卷第六"
}