{
    "X65n1295_030:0659a15": "禪宗頌古聯珠通集卷第三十",
    "X65n1295_030:0659a17": "宋池州報恩光孝禪寺沙門法應　集",
    "X65n1295_030:0659a18": "元紹興天衣萬壽禪寺沙門普會續集",
    "X65n1295_030:0659a19": "　　祖師機緣",
    "X65n1295_030:0659a20": "六祖下第六世之餘(清源下第五世之餘)",
    "X65n1295_030:0659a21": "(曹洞)　湖南龍牙山居遁禪師(嗣洞山)初參洞山。一日",
    "X65n1295_030:0659a22": "問。如何是祖師西來意。山曰。待洞水逆流(傳燈錄作",
    "X65n1295_030:0659a23": "待洞水泝流)即向汝道。師始悟厥旨。　頌曰。",
    "X65n1295_030:0659a24": "龍牙未息狂心地。徧問諸師不肯休。先達愍他親意",
    "X65n1295_030:0659b01": "切。直言洞水逆須流。(汾陽昭)。",
    "X65n1295_030:0659b02": "古源無水月何生。滿岸西流一派分。葱嶺罷詢熊耳",
    "X65n1295_030:0659b03": "夢。雪庭休話少林春。(投子青)。",
    "X65n1295_030:0659b04": "【續收】洞水無緣會逆流。見他苦切故相酬。西來祖意實",
    "X65n1295_030:0659b05": "無意。妄想狂心歇便休。(橫川珙)。",
    "X65n1295_030:0659b06": "龍牙在翠微時。問如何是祖師意。微曰。與我將",
    "X65n1295_030:0659b07": "禪板來。師遂過禪板。微接得便打。師曰。打即任",
    "X65n1295_030:0659b08": "和尚打。且無祖師意。又問臨濟。如何是祖師意。",
    "X65n1295_030:0659b09": "濟曰。與我將蒲團來。師乃過蒲團。濟接得便打",
    "X65n1295_030:0659b10": "師曰。打即任和尚打。且無祖師意。後有僧問。和",
    "X65n1295_030:0659b11": "尚行脚時。問二尊宿祖師意。未審二尊宿道眼",
    "X65n1295_030:0659b12": "明也未。師曰。明即明已。要且無祖師意。　頌曰。",
    "X65n1295_030:0659b13": "龍牙山裏龍無眼。死水何曾振古風。禪板蒲團不能",
    "X65n1295_030:0659b14": "用。只應分付與盧公。盧公付了亦何憑。坐倚休將繼",
    "X65n1295_030:0659b15": "祖燈。堪對暮雲歸未合。遠山無限碧層層。(雪竇顯)。",
    "X65n1295_030:0659b16": "子卿不下單于拜。始末常遵漢帝儀。雪後乃知松栢",
    "X65n1295_030:0659b17": "操。事難方見丈夫兒。(佛性泰)。",
    "X65n1295_030:0659b18": "【續收】西來祖意問重重。禪板蒲團用處同。休把虗空增",
    "X65n1295_030:0659b19": "粉飾。他家肯重似盲聾。(枯木成)。",
    "X65n1295_030:0659b20": "駕與青龍不解騎。人人盡道阿師癡。爛泥中有傷人",
    "X65n1295_030:0659b21": "刺。三度曾施陷虎機。(瞞菴成)。",
    "X65n1295_030:0659b22": "蒲團禪板對龍牙。何事當機不作家。來意成褫明目",
    "X65n1295_030:0659b23": "下。恐將流落在天涯。虗空那挂劒。星漢却浮槎。不萌",
    "X65n1295_030:0659b24": "草解藏香象。無底籃能貯活蛇。今日江湖何障礙。通",
    "X65n1295_030:0659c01": "方津渡有船車。(天童覺)。",
    "X65n1295_030:0659c02": "【增收】龍牙因僧問。二鼠侵藤時如何。師曰。須有隱身",
    "X65n1295_030:0659c03": "處始得。曰如何是隱身處。師曰。還見儂家麼(聯燈",
    "X65n1295_030:0659c04": "訛作還見文殊麼)。　頌曰。",
    "X65n1295_030:0659c05": "寒月依依上遠峯。平湖萬頃練光封。漁歌驚起沙洲",
    "X65n1295_030:0659c06": "鷺。飛入蘆花不見踪。(丹霞淳)。",
    "X65n1295_030:0659c07": "堂堂成現密密難見。二鼠雖黠莫逢其便。藤枝透出",
    "X65n1295_030:0659c08": "未生前。正眼當陽巧回換。龍牙老機如電遇。賤即貴",
    "X65n1295_030:0659c09": "貴即賤。(圓悟勤)。",
    "X65n1295_030:0659c10": "【增收】龍牙因韶國師問。天不能蓋地不能載時如何。",
    "X65n1295_030:0659c11": "師曰。道者合如是。累經十七次問。師曰。若為你",
    "X65n1295_030:0659c12": "說。恐爾後罵我去在。韶後住通玄峯。因澡浴次",
    "X65n1295_030:0659c13": "忽省前話。具威儀望龍牙禮拜曰。當時若與我",
    "X65n1295_030:0659c14": "說破。我今日定罵他。　頌曰。",
    "X65n1295_030:0659c15": "赤骨力寸絲不掛。淨倮倮兮赤灑灑。浴出低頭滿面",
    "X65n1295_030:0659c16": "慚。為我說時定相罵。(卍菴顏)。",
    "X65n1295_030:0659c17": "大海中心泛銕船。隨波逐浪浪滔天。順風到岸無人",
    "X65n1295_030:0659c18": "識。江北從來使銕錢。(東谷光)。",
    "X65n1295_030:0659c19": "【增收】龍牙因僧問。如何是祖師西來意。師曰。待石烏",
    "X65n1295_030:0659c20": "龜解語。即向汝道。曰石烏龜語也。師曰。向汝道",
    "X65n1295_030:0659c21": "什麼。　頌曰。",
    "X65n1295_030:0659c22": "石龜無語是知音。無耳髑髏深夜聽。天曉便藏無影",
    "X65n1295_030:0659c23": "樹。太陽徧照不能尋。(投子青)。",
    "X65n1295_030:0659c24": "烏龜誰道不能言。妙語浪浪只自宣。說盡西來祖師",
    "X65n1295_030:0660a01": "意。知音弗遇也空然。(本覺一)。",
    "X65n1295_030:0660a02": "【增收】龍牙因僧問。十二時中如何用力。師曰。如無手",
    "X65n1295_030:0660a03": "人行拳。　頌曰。",
    "X65n1295_030:0660a04": "如人無手欲行拳。誰敢當頭輒向前。二六時中常若",
    "X65n1295_030:0660a05": "此。不須更問祖師禪。(本覺一)。",
    "X65n1295_030:0660a06": "【增收】龍牙因僧問。古人得箇什麼便休去。師曰。如賊",
    "X65n1295_030:0660a07": "入空室。　頌曰。",
    "X65n1295_030:0660a08": "枯松野鶴呌衡門。雪滿寒林入夜聞。只箇生涯無所",
    "X65n1295_030:0660a09": "有。不妨巖下有溪雲。(枯木成)。",
    "X65n1295_030:0660a10": "買帽相頭。量才補職。明眼衲僧。面前不識。(真淨文)。",
    "X65n1295_030:0660a11": "綠林強士正心狂。心中妄意室中藏。不覺投虗入空",
    "X65n1295_030:0660a12": "屋。懡[怡台+羅]徒然笑一場。(本覺一)。",
    "X65n1295_030:0660a13": "【增收】龍牙因僧問。師子返擲時如何。師曰。返擲且止",
    "X65n1295_030:0660a14": "你道。還怕文殊麼。曰非但文殊。佛亦不怕。師曰。",
    "X65n1295_030:0660a15": "爭奈被文殊騎何。曰文殊騎者不是師子。師曰。",
    "X65n1295_030:0660a16": "返擲事作麼生。曰應用無虧。師曰。正是文殊騎",
    "X65n1295_030:0660a17": "者。返擲事作麼生。僧無語。　頌曰。",
    "X65n1295_030:0660a18": "眾獸之中師子兒。善能哮吼震全威。縱橫妙用能返",
    "X65n1295_030:0660a19": "擲。爭奈文殊坐著伊。于闐國王牽不住。善財童子却",
    "X65n1295_030:0660a20": "生疑。將謂世界無過者。也被六塵吞著時。(智門寬)。",
    "X65n1295_030:0660a21": "撫州疎山匡仁禪師(嗣洞山)聞福州大溈安和",
    "X65n1295_030:0660a22": "尚示眾曰。有句無句如藤倚樹。師特入嶺到彼",
    "X65n1295_030:0660a23": "值溈泥壁。便聞。承聞。和尚道。有句無句如藤倚",
    "X65n1295_030:0660a24": "樹是否。曰是。師曰。忽然樹倒藤枯。句歸何處。溈",
    "X65n1295_030:0660b01": "放下泥盤。呵呵大笑歸方丈。師曰。某甲三千里",
    "X65n1295_030:0660b02": "賣却布單。特為此事而來。何得相弄。溈喚侍者。",
    "X65n1295_030:0660b03": "取二百錢與這上座去。遂囑曰。向後有獨眼龍",
    "X65n1295_030:0660b04": "為子點破在。後聞婺州明招謙和尚出世。徑往",
    "X65n1295_030:0660b05": "禮拜。招問甚處來。師曰。閩中來。招曰。曾到大溈",
    "X65n1295_030:0660b06": "否。師曰到。曰有何言句。師舉前話。招曰。溈山可",
    "X65n1295_030:0660b07": "謂頭正尾正。祇是不遇知音。師亦不省。復問。樹",
    "X65n1295_030:0660b08": "倒藤枯句歸何處。招曰。却使溈山笑轉新。師於",
    "X65n1295_030:0660b09": "言下大悟。乃曰。溈山元來笑裏有刀。遙禮悔過。",
    "X65n1295_030:0660b10": "　頌曰。",
    "X65n1295_030:0660b11": "樹倒藤枯伸一問。呵呵大咲有來由。羚羊掛角無尋",
    "X65n1295_030:0660b12": "處。直至如今笑未休。(海印信)。",
    "X65n1295_030:0660b13": "樹倒藤枯呵呵大咲。不許夜行投明須到。游子貪程",
    "X65n1295_030:0660b14": "去不歸。及至歸來親已老。親已老不須嗟。猶勝當日",
    "X65n1295_030:0660b15": "未還家。(佛慧泉)。",
    "X65n1295_030:0660b16": "江邊閒把直鈎垂。也有金鱗上釣時。三跳若能乘羽",
    "X65n1295_030:0660b17": "化。免教漁父皺雙眉。(枯木成)。",
    "X65n1295_030:0660b18": "藤枯樹倒意如何。一著分明舉示他。笑裏有刀須錯",
    "X65n1295_030:0660b19": "解。正頭正尾却仙陀。(道場如)。",
    "X65n1295_030:0660b20": "冷刃吹毛笑裏來。爍迦羅眼不容裁。一目金龍曾舉",
    "X65n1295_030:0660b21": "爪。髑髏覺痛頂門開。(大洪預)。",
    "X65n1295_030:0660b22": "若將此語定綱宗。孤負明招獨眼龍。笑裏忽分泥水",
    "X65n1295_030:0660b23": "路。方知千里共同風。(徑山杲)。",
    "X65n1295_030:0660b24": "有句無句藤倚樹。白飯元來用米作。高樓吹笛柳如",
    "X65n1295_030:0660c01": "烟。滿地春風落飛絮。(鼓山珪)。",
    "X65n1295_030:0660c02": "樹倒藤枯意若何。溈山開口笑呵呵。可憐三尺龍泉",
    "X65n1295_030:0660c03": "劒。喚作陶家壁上梭。(佛性泰　二)。",
    "X65n1295_030:0660c04": "索却布單錢了。行行意氣轉高。不得明招點破。焉知",
    "X65n1295_030:0660c05": "笑裏有刀。",
    "X65n1295_030:0660c06": "樹倒藤枯問大溈。呵呵大咲顯全機。布單賣却盤纏",
    "X65n1295_030:0660c07": "了。秋夜寒來怨阿誰。(文殊道　二)。",
    "X65n1295_030:0660c08": "却使溈山笑轉新。笑中有刃暗傷人。曹溪路上奔馳",
    "X65n1295_030:0660c09": "者。由更區區苦問津。",
    "X65n1295_030:0660c10": "樹倒藤枯笑未休。箇中誰解辨宗由。堂堂蹉路溈山",
    "X65n1295_030:0660c11": "老。空去空來一肚愁。(楚安方　二)。",
    "X65n1295_030:0660c12": "添得溈山笑轉新。當時覿面已呈君。明招漏泄溈山",
    "X65n1295_030:0660c13": "句。無限風光付與人。",
    "X65n1295_030:0660c14": "【續收】有句無句明來暗去。活捉生擒捷書露布。如藤倚",
    "X65n1295_030:0660c15": "樹物以類聚。海外人參蜀中附子。樹倒藤枯切忌名",
    "X65n1295_030:0660c16": "模。句歸何所蘇嚧蘇嚧。呵呵大笑破鏡不照。大地茫",
    "X65n1295_030:0660c17": "茫一任[跳兆+孛]跳。(護國欽)。",
    "X65n1295_030:0660c18": "呵呵大笑不尋常。須得眉間也放光。不是明招重注",
    "X65n1295_030:0660c19": "脚。叢林洎合錯商量。(浮山遠)。",
    "X65n1295_030:0660c20": "呵呵大笑意難論。樹倒藤枯問有因。縱向明招言下",
    "X65n1295_030:0660c21": "悟。眼開只是舊時人。(真淨文)。",
    "X65n1295_030:0660c22": "仰之彌高鑽之彌固。昭昭明明如藤倚樹。大咲呵呵",
    "X65n1295_030:0660c23": "跨白牛。碧雲繚繞無尋處。(龍牙言)。",
    "X65n1295_030:0660c24": "有句無句如藤倚樹。玄沙斫牌禾山打鼓。君不見雪",
    "X65n1295_030:0661a01": "竇有語兮。要與人天為師。面前端的是虎。(尼無著總)。",
    "X65n1295_030:0661a02": "笑裏憑誰眼豁開。龜毛須向火中栽。脚跟有路雲泥",
    "X65n1295_030:0661a03": "隔。千里區區謾往來。(湛堂深)。",
    "X65n1295_030:0661a04": "尀耐溈山老鬼精。垂鈎便要釣鯤鯨。幾多頭角為龍",
    "X65n1295_030:0661a05": "去。鰕蟹依前努眼睛。(中菴空)。",
    "X65n1295_030:0661a06": "掀翻海岳求知己。雪刃橫身立太平。野老不知堯舜",
    "X65n1295_030:0661a07": "力。鼕鼕打鼓祭江神。(木菴永)。",
    "X65n1295_030:0661a08": "有句無句如藤倚樹。回避無門毒蛇當路。樹倒藤枯",
    "X65n1295_030:0661a09": "句歸何處。明眼衲僧一場罔措。(天目禮)。",
    "X65n1295_030:0661a10": "【增收】琅琊覺云。有句無句如藤倚樹。樹倒藤枯好一",
    "X65n1295_030:0661a11": "堆爛柴。　頌曰。",
    "X65n1295_030:0661a12": "布單酬價見明招。滴水如今未合消。不是咸通年後",
    "X65n1295_030:0661a13": "事。住山爭得有柴燒。(張無盡)。",
    "X65n1295_030:0661a14": "轉得眼來十萬里。千江匝匝寒波起。若能借便使風",
    "X65n1295_030:0661a15": "帆。無明海裏尋知己。(中菴空)。",
    "X65n1295_030:0661a16": "領得溈山笑裏刀。方知不枉到明招。元來樹倒藤枯",
    "X65n1295_030:0661a17": "後。了得三年五載燒。(石林鞏)。",
    "X65n1295_030:0661a18": "【增收】疎山因僧問。如何是諸佛師。師曰。何不問疎山",
    "X65n1295_030:0661a19": "老漢。　頌曰。",
    "X65n1295_030:0661a20": "養子方知在上慈。親言無味外人疑。欲窮滄海深深",
    "X65n1295_030:0661a21": "處。聽取漁家傲莫迷。(投子青)。",
    "X65n1295_030:0661a22": "踈山因主事僧為師造壽塔畢。白師。師曰。將多",
    "X65n1295_030:0661a23": "少錢與匠人。曰一切在和尚。師曰。為將三文錢",
    "X65n1295_030:0661a24": "與匠人。為將兩文錢與匠人。為將一錢與匠人。",
    "X65n1295_030:0661b01": "若道得與吾親造塔來。僧無語。後僧舉似大嶺",
    "X65n1295_030:0661b02": "庵閑和尚(即羅山)嶺曰。還有人道得麼。曰未有人",
    "X65n1295_030:0661b03": "道得。嶺曰。汝歸與踈山道。若將三錢與匠人。和",
    "X65n1295_030:0661b04": "尚此生決定不得塔。若將兩錢與匠人。和尚與",
    "X65n1295_030:0661b05": "匠人共出一隻手。若將一錢與匠人。累他匠人",
    "X65n1295_030:0661b06": "眉鬚墮落。僧回如教而說。師具威儀望大嶺作",
    "X65n1295_030:0661b07": "禮嘆曰。將謂無人。大嶺有古佛。放光射到此間。",
    "X65n1295_030:0661b08": "雖然如是。也是臘月蓮花。大嶺後聞此語曰。我",
    "X65n1295_030:0661b09": "恁麼道。早是龜毛長三尺。　頌曰。",
    "X65n1295_030:0661b10": "一文兩文與三文。踈山大嶺謾區分。須知無縫元無",
    "X65n1295_030:0661b11": "價。獨露乾坤聳白雲。(雲巖因)。",
    "X65n1295_030:0661b12": "接得風流傅粉郎。一朝三度巧梳粧。改頭換面無人",
    "X65n1295_030:0661b13": "識。元是東村李二娘。(佛鑑懃)。",
    "X65n1295_030:0661b14": "鑿壞十方常住地。三錢使盡露屍骸。羅山古佛雖靈",
    "X65n1295_030:0661b15": "驗。未免將身一處埋。(徑山杲)。",
    "X65n1295_030:0661b16": "袖頭打領無添減。腋下剜襟有短長。大庾嶺頭一尊",
    "X65n1295_030:0661b17": "佛。踈山兩度放毫光。(鼓山珪)。",
    "X65n1295_030:0661b18": "窣堵波成賞匠人。工錢一二與三文。可憐眼裏無筋",
    "X65n1295_030:0661b19": "者。當面定將數目分。(佛性泰)。",
    "X65n1295_030:0661b20": "【續收】清風吹動釣魚船。鼓起澄波浪拍天。堪笑錦鱗爭",
    "X65n1295_030:0661b21": "戲水。到頭俱被釣絲牽。(丹霞淳)。",
    "X65n1295_030:0661b22": "(三文與匠人)每愛佳人笑目青音容常隔一沙汀。黃河誰",
    "X65n1295_030:0661b23": "道如今輥。波浪無風不掛情。(崇覺空　三)。",
    "X65n1295_030:0661b24": "(兩文與匠人)惱惱牛攔昨夜開。嶺頭人喚不歸來。煩君道",
    "X65n1295_030:0661c01": "與西山月。莫照孤燈冷處灰。",
    "X65n1295_030:0661c02": "(一文與匠人)行因感果事須分。寶塔凌空直一文。要會踈",
    "X65n1295_030:0661c03": "山端的意。吾家宗祖在并汾。",
    "X65n1295_030:0661c04": "冬瓜蘸雪未為淡。匠者三文淡最幽。天共白雲曉。水",
    "X65n1295_030:0661c05": "和明月流。(本寂觀)。",
    "X65n1295_030:0661c06": "鑿開蒼徑造浮圖。往復商量價不孤。無限落花隨水",
    "X65n1295_030:0661c07": "去。夕陽春色滿江湖。(應菴華)。",
    "X65n1295_030:0661c08": "臘月蓮花菡萏香。三回賞手不尋常。直饒會得鬚眉",
    "X65n1295_030:0661c09": "落。早是龜毛數丈長。(密菴傑)。",
    "X65n1295_030:0661c10": "墮落眉鬚不得塔。三文使盡見分踈。無端大嶺重饒",
    "X65n1295_030:0661c11": "舌。數丈龜毛舉世無。(月林觀)。",
    "X65n1295_030:0661c12": "踈山造塔行令今古。藂林揀正三錢酬酢。相應驀地",
    "X65n1295_030:0661c13": "傳聞大嶺。看看臘月蓮花龜毛三尺。相慶是則古佛",
    "X65n1295_030:0661c14": "放光。非則尋聲弄影。(方菴顯)。",
    "X65n1295_030:0661c15": "【增收】踈山冬至夜。有僧上堂問。如何是冬來意。師曰。",
    "X65n1295_030:0661c16": "京中出大黃(今訛作京師)。　頌曰。",
    "X65n1295_030:0661c17": "京師出大黃。熟處最難忘。道吾常作舞。元是謝三郎。",
    "X65n1295_030:0661c18": "(丹霞淳)。",
    "X65n1295_030:0661c19": "京師出大黃。不許謾商量。貴買還賤賣。纔喫便承當。",
    "X65n1295_030:0661c20": "(懶菴需)。",
    "X65n1295_030:0661c21": "京中大黃。答冬來意。杲日麗天。盲人摸地。(肯堂充)。",
    "X65n1295_030:0661c22": "有問冬來事。京師出大黃。貪他一粒粟。失却半年糧。",
    "X65n1295_030:0661c23": "(密菴傑)。",
    "X65n1295_030:0661c24": "京師出大黃。見賊便見贓。竹杖化龍去。癡人戽夜塘。",
    "X65n1295_030:0662a01": "(松源岳)。",
    "X65n1295_030:0662a02": "京師出大黃。直截為君舉。冬至到寒食。恰是一百五。",
    "X65n1295_030:0662a03": "(無際派)。",
    "X65n1295_030:0662a04": "有問冬來事。京師出大黃。漢家勳業在。樊噲與張良。",
    "X65n1295_030:0662a05": "(破菴先)。",
    "X65n1295_030:0662a06": "【增收】踈山上堂曰。病僧咸通年前。會得法身邊事。咸",
    "X65n1295_030:0662a07": "通年後。會得法身向上事。雲門出問。如何是法",
    "X65n1295_030:0662a08": "身邊事。師曰枯樁。曰如何是法身向上事。師曰",
    "X65n1295_030:0662a09": "非枯樁。曰還許某甲說道理也無。師曰許。曰枯",
    "X65n1295_030:0662a10": "樁豈不是明法身邊事。師曰是。曰非枯樁豈不",
    "X65n1295_030:0662a11": "是明法身向上事。師曰是。曰祇如法身。還該一",
    "X65n1295_030:0662a12": "切也無。師曰。法身周徧。豈得不該。門指淨瓶曰。",
    "X65n1295_030:0662a13": "祇如淨瓶。還該法身麼。師曰。闍黎莫向淨瓶邊",
    "X65n1295_030:0662a14": "覔。門便禮拜。　頌曰。",
    "X65n1295_030:0662a15": "法身向上法身事。我見枯樁眼中刺。多年多歲易成",
    "X65n1295_030:0662a16": "精。一切處該該不是。相逢打鼓弄琵琶。知音相見今",
    "X65n1295_030:0662a17": "如此。(大溈智)。",
    "X65n1295_030:0662a18": "眼觀東南意在西北。撥轉天關掀翻地軸。法身向上",
    "X65n1295_030:0662a19": "法身邊。間氣英靈五百年。膠漆相投箭相拄。南山起",
    "X65n1295_030:0662a20": "雲北山雨。(圓悟勤)。",
    "X65n1295_030:0662a21": "青青掩映松蘿窟。修行超然物外物。莫將修竹比喬",
    "X65n1295_030:0662a22": "松。不及喬松老風骨。(佛鑑懃)。",
    "X65n1295_030:0662a23": "法身向上法身邊。會得咸通無後先。一箇矬來一箇",
    "X65n1295_030:0662a24": "跛。擔為一檐更無偏。(石溪月)。",
    "X65n1295_030:0662b01": "【增收】踈山手握木蛇。有僧問。手中是什麼。師提起曰。",
    "X65n1295_030:0662b02": "曹家女。　頌曰。",
    "X65n1295_030:0662b03": "別面不如花有笑。離情難似竹無心。因人說著曹家",
    "X65n1295_030:0662b04": "女。引得相思病轉深。(慈受深)。",
    "X65n1295_030:0662b05": "我愛曹家女姿質。嗔心猛熾火長然。紫羅帳裏深深",
    "X65n1295_030:0662b06": "夜。說悟當年四八禪。(崇覺空)。",
    "X65n1295_030:0662b07": "【增收】踈山問僧。甚處來。僧曰。雪峯來。師曰。我已前到",
    "X65n1295_030:0662b08": "時是事不足。如今足也未。曰如今足也。師曰。粥",
    "X65n1295_030:0662b09": "足飯足。僧無對。　頌曰。",
    "X65n1295_030:0662b10": "一條官路坦然平。無限遊人取次行。莫謂地平無險",
    "X65n1295_030:0662b11": "處。須知平地有深坑。(慈受深)。",
    "X65n1295_030:0662b12": "【增收】踈山到夾山。山上堂。師問。承師有言。目前無法。",
    "X65n1295_030:0662b13": "意在目前。如何是非目前法。山曰。夜月流輝。澄",
    "X65n1295_030:0662b14": "潭無影。師作掀禪床勢。山曰。闍黎作麼生。師曰。",
    "X65n1295_030:0662b15": "目前無法了不可得。山曰。大眾看取這一員戰",
    "X65n1295_030:0662b16": "將。　頌曰。",
    "X65n1295_030:0662b17": "八花毬上綉紅旗。百戰場中赤手提。一自凱歌歸去",
    "X65n1295_030:0662b18": "國。英雄嬴得作清時。(無量壽)。",
    "X65n1295_030:0662b19": "【增收】踈山因韶國師問。百匠千重是何人境界。師曰。",
    "X65n1295_030:0662b20": "左搓芒繩縛鬼子。　頌曰。",
    "X65n1295_030:0662b21": "百匠千重欲問周。踈山脫體解相酬。當時一眾知誰",
    "X65n1295_030:0662b22": "會。直得江西水逆流。(投子舒)。",
    "X65n1295_030:0662b23": "【增收】踈山因靈泉問。枯木生花始與他合。是這邊是",
    "X65n1295_030:0662b24": "那邊句。師曰。亦是這邊句。曰如何是那邊句。師",
    "X65n1295_030:0662c01": "曰。石牛吐出三春霧。靈雀不栖無影林。　頌曰。",
    "X65n1295_030:0662c02": "滄海無風波浪平。烟收水色虗含月。寒光一帶望何",
    "X65n1295_030:0662c03": "窮。誰辨箇中龍退骨。(丹霞淳)。",
    "X65n1295_030:0662c04": "越州乾峯和尚(嗣洞山)上堂曰。舉一不得舉二。",
    "X65n1295_030:0662c05": "放過一著落在第二。雲門出眾曰。昨日有人從",
    "X65n1295_030:0662c06": "天台來。却徑徑山去。師曰。典座來日不得普請。",
    "X65n1295_030:0662c07": "便下座　雪竇云。雲門祇能一手擡。不能一手",
    "X65n1295_030:0662c08": "搦。　頌曰。",
    "X65n1295_030:0662c09": "乾峯舉一不舉二。雲門擡手添意氣。花開花落任風",
    "X65n1295_030:0662c10": "吹。自有馨香滿天地。(晦堂心)。",
    "X65n1295_030:0662c11": "聲前一句口如眉。佛祖從來總不知。昨夜崑崙閒說",
    "X65n1295_030:0662c12": "夢。白頭生得黑頭兒。(丹霞淳)。",
    "X65n1295_030:0662c13": "黑白分明滿局棊。曾無一著有相虧。可憐無限傍觀",
    "X65n1295_030:0662c14": "者。斧爛柯消總不知。(白雲端)。",
    "X65n1295_030:0662c15": "貌出形儀已不真。二三分數像當人。傍邊有箇無端",
    "X65n1295_030:0662c16": "者。第一難謾是眼親。(保寧勇)。",
    "X65n1295_030:0662c17": "天台南岳去無蹤。更有何人覿面逢。東嶺雲生西嶺",
    "X65n1295_030:0662c18": "白。前山花發後山紅。(普融平)。",
    "X65n1295_030:0662c19": "煑海成鹽終有味。敲空作響本無聲。崑崙撞著波斯",
    "X65n1295_030:0662c20": "子。把手相將海底行。(慈受深)。",
    "X65n1295_030:0662c21": "高樓美女一雙雙。各向瓊窻坐玉牀。綉出鴛鴦呈似",
    "X65n1295_030:0662c22": "了。金針深插錦香囊。(佛性泰)。",
    "X65n1295_030:0662c23": "波斯捧出海南香。白眼崑崙與論量。賈客不諳彈舌",
    "X65n1295_030:0662c24": "語。只看兩箇鼻頭長。(佛智裕)。",
    "X65n1295_030:0663a01": "東嶺西巖路暗通。有誰曾見老乾峯。雲門把手雖同",
    "X65n1295_030:0663a02": "步。白雲飛蓋月含空。(楚安方)。",
    "X65n1295_030:0663a03": "【續收】莫向乾峯頂上參。言無童子却相諳。放開一線通",
    "X65n1295_030:0663a04": "消息。走徧天台與嶺南。(枯木成)。",
    "X65n1295_030:0663a05": "春蘭與秋菊。一一各當時。底處無回互。怨誰分髓皮。",
    "X65n1295_030:0663a06": "風來烏已覺。露重鶴先知。為問何能爾。渠儂初不知。",
    "X65n1295_030:0663a07": "(圓悟勤)。",
    "X65n1295_030:0663a08": "乾峯撒手懸崖。韶陽天然標格。謂言只有猴白。那知",
    "X65n1295_030:0663a09": "更有猴黑。(佛心才)。",
    "X65n1295_030:0663a10": "相見不須嗔。君窮我亦貧。謂言侵早起。更有夜行人。",
    "X65n1295_030:0663a11": "(萬年閑)。",
    "X65n1295_030:0663a12": "明頭暗合緩放急收。脚手忽露針線還偷。舉一不舉",
    "X65n1295_030:0663a13": "二。天台過徑山。嚼他桃李核。終是損牙關。(月堂昌)。",
    "X65n1295_030:0663a14": "乾峯上堂。法身有三種病二種光。須是一一透",
    "X65n1295_030:0663a15": "得始解歸家穩坐。須知更有向上一竅在。雲門",
    "X65n1295_030:0663a16": "出問。庵內人為甚麼不知菴外事。師呵呵大咲。",
    "X65n1295_030:0663a17": "門曰。猶是學人疑處。師曰。子是甚麼心行。門曰。",
    "X65n1295_030:0663a18": "也要和尚相委。師曰。直須與麼始解穩坐。門應",
    "X65n1295_030:0663a19": "喏喏。　頌曰。",
    "X65n1295_030:0663a20": "鋪主將鍮試買人。謂言難似此金真。買人拂袖先行",
    "X65n1295_030:0663a21": "去。滿面慚惶不敢嗔。(白雲端)。",
    "X65n1295_030:0663a22": "垂鈎四海釣獰龍。格外玄談知己從。相見披衫帶席",
    "X65n1295_030:0663a23": "帽。不妨把手上高峯。(佛性泰)。",
    "X65n1295_030:0663a24": "三種病兮二種光。法身於此露堂堂。時人不會箇中",
    "X65n1295_030:0663b01": "意。猶把法身謾度量。(楚安方)。",
    "X65n1295_030:0663b02": "【續收】動絃別曲聞一知十。手榒手檯以膠投漆。庵內不",
    "X65n1295_030:0663b03": "見菴外。無孔銕鎚不會。人生相識貴知音。水入水兮",
    "X65n1295_030:0663b04": "金愽金。(圓悟勤)。",
    "X65n1295_030:0663b05": "庵內不知庵外事。銕額銅頭不相似。定花板上打鞦",
    "X65n1295_030:0663b06": "韆。猛虎舌頭書卍字。(瞎堂遠)。",
    "X65n1295_030:0663b07": "乾峯因僧問。十方薄伽梵一路涅槃門。未審路",
    "X65n1295_030:0663b08": "頭在甚麼處。師以拄杖劃云。在這裏。僧後請益",
    "X65n1295_030:0663b09": "雲門。門拈起扇子云。扇子[跳兆+孛]跳上三十三天。築",
    "X65n1295_030:0663b10": "著帝釋鼻孔。東海鯉魚打一棒。雨似傾盆。會麼。",
    "X65n1295_030:0663b11": "　頌曰。",
    "X65n1295_030:0663b12": "入手還將死馬醫。返魂香欲起君危。一期拶出通身",
    "X65n1295_030:0663b13": "汗。方信儂家不惜眉。(天童覺)。",
    "X65n1295_030:0663b14": "樓閣重重擊不開。乾峯劃破露崔嵬。十方佛剎全彰",
    "X65n1295_030:0663b15": "處。一一門中見善財。(佛心才)。",
    "X65n1295_030:0663b16": "須彌頭倒卓。大海起清風。東弗已搖落。西瞿花正紅。",
    "X65n1295_030:0663b17": "(長靈卓)。",
    "X65n1295_030:0663b18": "撦破雲門一柄扇。拗折乾峯一條杖。二三千處管絃",
    "X65n1295_030:0663b19": "樓。四五百條花柳巷。(徑山杲)。",
    "X65n1295_030:0663b20": "乾峯不用指陳。雲門休打骨董。自然東海鯉魚。築著",
    "X65n1295_030:0663b21": "帝釋鼻孔。(鼓山珪)。",
    "X65n1295_030:0663b22": "【續收】烏龜三眼紅如火。一角麒麟快似錐。土宿夜遊南",
    "X65n1295_030:0663b23": "贍部。泥牛脚下火星飛。(雪竇宗)。",
    "X65n1295_030:0663b24": "一人向陸地行船。一人向針鋒走馬。同時同日到長",
    "X65n1295_030:0663c01": "安。其中一箇最尖耍。(佛鑑懃)。",
    "X65n1295_030:0663c02": "當面非暗投。應機皆直說。乾峯與雲門。兩口同一舌。",
    "X65n1295_030:0663c03": "若是續貂人。弄巧便成拙。(雪菴瑾)。",
    "X65n1295_030:0663c04": "【增收】乾峯因雲門到云。請和尚答話。師曰。到老僧也",
    "X65n1295_030:0663c05": "未。門曰。恁麼那恁麼那。師曰。將謂猴白。更有猴",
    "X65n1295_030:0663c06": "黑。　頌曰。",
    "X65n1295_030:0663c07": "乾峯舉一不舉二。雲門握手添意氣。為言只有猴白。",
    "X65n1295_030:0663c08": "那知更有猴黑。(晦堂心)。",
    "X65n1295_030:0663c09": "弦筈相銜網珠相對。發百中而箭箭不虗。攝眾景而",
    "X65n1295_030:0663c10": "光光無礙。得言句之總持。住游戲之三昧。妙其間也",
    "X65n1295_030:0663c11": "宛轉徧圓。必如是也縱橫自在。(天童覺)。",
    "X65n1295_030:0663c12": "【增收】澧州欽山文邃禪師(嗣洞山)巨良禪客參。禮拜",
    "X65n1295_030:0663c13": "了便問。一鏃破三關時如何。師曰。放出關中主",
    "X65n1295_030:0663c14": "看。曰恁麼則知過必改。師曰。更待何時。曰好隻",
    "X65n1295_030:0663c15": "箭放不著所在。便出去。師曰。且來闍黎。良回首。",
    "X65n1295_030:0663c16": "師下禪牀擒住曰。一鏃破三關即且置。試為欽",
    "X65n1295_030:0663c17": "山發箭看。良擬議。師打七棒曰。且聽箇亂統漢",
    "X65n1295_030:0663c18": "疑三十年。有僧舉似同安察。安曰。良公雖解發",
    "X65n1295_030:0663c19": "箭。要且未中的。僧便問。未審如何得中的去。安",
    "X65n1295_030:0663c20": "曰。關中主是甚麼人。僧回舉似師。師曰。良公若",
    "X65n1295_030:0663c21": "解恁麼。也免得欽山口。然雖如此。同安不是好",
    "X65n1295_030:0663c22": "心。亦須看始得。　頌曰。",
    "X65n1295_030:0663c23": "一鏃破三關。爭知中的難。放出關中主。移疆還就土。",
    "X65n1295_030:0663c24": "雲凍鴈聲孤。愁人皆閔戶。甜瓜自古甜。苦瓠從來苦。",
    "X65n1295_030:0664a01": "(獃堂定)。",
    "X65n1295_030:0664a02": "【增收】欽山因巖頭問。如何是真言。師曰。南無佛陁耶。",
    "X65n1295_030:0664a03": "　頌曰。",
    "X65n1295_030:0664a04": "隨機有問隨機答。不是禪兮不是玄。後代無端翻譯",
    "X65n1295_030:0664a05": "出。却將梵語作唐言。(退耕寧)。",
    "X65n1295_030:0664a06": "【增收】欽山與巖頭雪峯同到德山。一日問德山曰。天",
    "X65n1295_030:0664a07": "皇也恁麼道。龍潭也恁麼道。未審和尚作麼生",
    "X65n1295_030:0664a08": "道。山曰。汝試舉天皇龍潭道底看。師擬進語。山",
    "X65n1295_030:0664a09": "便打。師被打歸延壽堂曰。是則是。打我太煞。巖",
    "X65n1295_030:0664a10": "頭曰。汝恁麼道。地後不得道。見德山來　法眼",
    "X65n1295_030:0664a11": "別云。是則是。錯打我。　頌曰。",
    "X65n1295_030:0664a12": "老倒忘機太作家。古今皆貴絕纖瑕。天皇一脉龍潭",
    "X65n1295_030:0664a13": "現。湧出靈源萬路差差。切屬欽山猶定動。得無言說",
    "X65n1295_030:0664a14": "至今跨。(汾陽昭)。",
    "X65n1295_030:0664a15": "老將交羅事一期。於中得失少人知。欽山若棒無言",
    "X65n1295_030:0664a16": "說。若更非言更是非。(延壽慧)。",
    "X65n1295_030:0664a17": "【增收】高安白水本仁禪師(嗣洞山)上堂。老僧尋常不",
    "X65n1295_030:0664a18": "欲向聲前色後鼓弄人家男女。何故且聲不是",
    "X65n1295_030:0664a19": "聲。色不是色。僧問。如何是聲不是聲。師曰。喚作",
    "X65n1295_030:0664a20": "色得麼。曰如何是色不是色。師曰。喚作聲得麼。",
    "X65n1295_030:0664a21": "僧作禮。師曰。且道為汝說答汝話。若向這裏會。",
    "X65n1295_030:0664a22": "得有箇入處。　頌曰。",
    "X65n1295_030:0664a23": "色自色兮聲自聲。新鶯啼處柳烟輕。門門有路通京",
    "X65n1295_030:0664a24": "國。三島斜橫海月明。(丹霞淳)。",
    "X65n1295_030:0664b01": "聲出虗色生無。聲前色後轉塗糊。間不容髮安可名",
    "X65n1295_030:0664b02": "模。堂堂圓應沒錙銖。巧張爐鞴費分疎。爭如棒下無",
    "X65n1295_030:0664b03": "生忍。聞見馨香滿道途。(圓悟勤)。",
    "X65n1295_030:0664b04": "【增收】明州天童咸啟禪師(嗣洞山)簡大德問。學人卓",
    "X65n1295_030:0664b05": "卓上來。請師的的。師曰。我這裏一屙便了。有甚",
    "X65n1295_030:0664b06": "麼卓卓的的。曰和尚恁麼答話。更買草鞋行脚",
    "X65n1295_030:0664b07": "好。師曰。近前來。簡近前。師曰祇如老僧恁麼答。",
    "X65n1295_030:0664b08": "過在甚處。簡無對。師便打。　頌曰。",
    "X65n1295_030:0664b09": "卓卓的的一屙便息。老鼠舞三臺。猫兒吹觱篥烏龜",
    "X65n1295_030:0664b10": "舉首唱巴歌。一二三四五六七。(雪竇宗)。",
    "X65n1295_030:0664b11": "【增收】大童啟因僧問。如何是應用無虧底眼。師曰。恰",
    "X65n1295_030:0664b12": "如瞎一般。　頌曰。",
    "X65n1295_030:0664b13": "盲聾瘖瘂逈天真。眼似眉毛道始隣。昨夜東君潛布",
    "X65n1295_030:0664b14": "令。黃鶯啼處綠楊春。(丹霞淳)。",
    "X65n1295_030:0664b15": "【增收】京兆府蜆子和尚(嗣洞山)混俗閩川。不蓄道具。",
    "X65n1295_030:0664b16": "不循律儀。冬夏一衲。逐日沿江岸。採掇鰕蜆充",
    "X65n1295_030:0664b17": "腹。暮即宿東山白馬廟紙錢中。居民目為蜆子",
    "X65n1295_030:0664b18": "和尚。華嚴靜禪師聞之。欲決真假。先潛入紙錢",
    "X65n1295_030:0664b19": "中。深夜師歸。嚴把住曰。如何是祖師西來意師",
    "X65n1295_030:0664b20": "遽答曰。神前酒臺盤。嚴放手曰。不虗與我同根",
    "X65n1295_030:0664b21": "生。　頌曰。",
    "X65n1295_030:0664b22": "神前酒臺盤。鐵彈大如拳。一擊便擊碎。不直半分錢。",
    "X65n1295_030:0664b23": "(圓悟勤)。",
    "X65n1295_030:0664b24": "神前撥紙問西來。直截當機指酒臺。赤膊袒肩頭面",
    "X65n1295_030:0664c01": "禮。禍從天降不成灾。(瞎堂遠)。",
    "X65n1295_030:0664c02": "摝蜆撈鰕昧己靈。那堪古廟著渾身。擡頭那畔空狼",
    "X65n1295_030:0664c03": "籍。討甚多年鬼眼睛。(東野敷)。",
    "X65n1295_030:0664c04": "紙錢堆裏可憐生。臭口纔開便葛藤。蕩盡鬼家窮活",
    "X65n1295_030:0664c05": "計。至今古廟絕人行。(東山源)。",
    "X65n1295_030:0664c06": "【增收】瑞州九峯普滿禪師(嗣洞山)問僧。近離甚處。曰",
    "X65n1295_030:0664c07": "閩中。師曰。遠涉不易。曰不難動步便到。師曰。有",
    "X65n1295_030:0664c08": "不動步者麼。曰有。師曰。爭得到此間。僧無對。師",
    "X65n1295_030:0664c09": "以拄杖趂下。　頌曰。",
    "X65n1295_030:0664c10": "雲重重又水重重。步不曾移到九峯。遠涉若還言不",
    "X65n1295_030:0664c11": "易。主人却在半途中。(雪巖欽)。",
    "X65n1295_030:0664c12": "【增收】台州幽棲道幽禪師(嗣洞山)一日斂鍾上堂。大",
    "X65n1295_030:0664c13": "眾纔集。師乃問。甚麼人打鐘。僧曰。維那。師曰。近",
    "X65n1295_030:0664c14": "前來。僧近前。師遂打一掌。却歸方丈臥　投子",
    "X65n1295_030:0664c15": "青云。然自急須逃。古今皆有。行窮絕處。試問傍",
    "X65n1295_030:0664c16": "人。不識下情。果然獲有。既從相問。急索端由。不",
    "X65n1295_030:0664c17": "顧危亡。得他假難。雖獲小利。也是暗地傷人。不",
    "X65n1295_030:0664c18": "為好手。這僧雖然失利。蓋為自不守分。致禍臨",
    "X65n1295_030:0664c19": "身。未為分外。然雖如是。終是平人橫遭羅網。自",
    "X65n1295_030:0664c20": "有傍人證據在。且道。證據箇甚事。乃云。東家不",
    "X65n1295_030:0664c21": "了西舍受殃。復頌曰。",
    "X65n1295_030:0664c22": "驀路相逢借問由。寸心莫便與他酬。雖然重檐教人",
    "X65n1295_030:0664c23": "代。終是慚顏暗地羞。",
    "X65n1295_030:0664c24": "六祖下第七世之一(南嶽下第六世之一)",
    "X65n1295_030:0665a01": "【增收】汝州南院慧顒禪師(亦曰寶應嗣興化)上堂。諸方只具",
    "X65n1295_030:0665a02": "啐啄同時眼。不具啐啄同時用。時有僧便問如",
    "X65n1295_030:0665a03": "何是啐啄同時用。師曰。作家相見。不啐啄啐啄",
    "X65n1295_030:0665a04": "同時失。僧曰。此猶未是某甲問處。師曰。汝問處",
    "X65n1295_030:0665a05": "又作麼生。僧曰失。師乃打之。其僧不肯。後於雲",
    "X65n1295_030:0665a06": "門會下。聞別僧舉此話。方悟旨。却回參省。師已",
    "X65n1295_030:0665a07": "圓寂。遂禮風穴和尚。穴問曰。汝當時問先師啐",
    "X65n1295_030:0665a08": "啄話。後來還有省處也無。曰已見箇道理也。穴",
    "X65n1295_030:0665a09": "曰。作麼生。曰某甲當時在燈影裏行。照顧不著。",
    "X65n1295_030:0665a10": "穴曰。汝會也(此依傳燈所載。五燈會元少異。乃曰。諸方秪具啐啄同時眼。不見啐",
    "X65n1295_030:0665a11": "啄同時用。師曰。作家不啐啄啐啄同時失。曰此猶未是某甲問處。師曰。汝問處作麼生。僧曰失。師便",
    "X65n1295_030:0665a12": "打。其僧不肯。後於雲門會下。聞二僧舉此話。一僧曰。當時南院棒折那。其僧忽契悟。遂奔回省覲。師",
    "X65n1295_030:0665a13": "已圓寂。乃謁風穴。穴一見便問。上座莫是當時問先師啐啄同時話底麼。曰是。穴曰。汝當時作麼生",
    "X65n1295_030:0665a14": "會。曰某甲當時如在燈影裏行相似。穴曰。汝會也)。　頌曰。",
    "X65n1295_030:0665a15": "不將佛法當人情。驗盡諸方鬼眼睛。縱使作家不啐",
    "X65n1295_030:0665a16": "啄。依然錯認定盤星。(笑翁堪)。",
    "X65n1295_030:0665a17": "同時啐啄不同時。石火電光猶較遲。燈影裏行今已",
    "X65n1295_030:0665a18": "會。蹉跎非是落便宜。(雪巖欽)。",
    "X65n1295_030:0665a19": "【增附】雲居悟云。且作麼生是啐啄同時眼。若得眼明。",
    "X65n1295_030:0665a20": "其用自備。又道。作家不啐啄。啐啄同時失。何故",
    "X65n1295_030:0665a21": "不啐啄。所以道。子若哮吼。其母即喪。諸人還明",
    "X65n1295_030:0665a22": "得麼。乃頌曰。",
    "X65n1295_030:0665a23": "子若哮吼。其母即喪。全歸其子。十方通暢。大用現前",
    "X65n1295_030:0665a24": "理自然。何必起心作模樣。更若不會。雲居拄杖。",
    "X65n1295_030:0665b01": "【增收】南院上堂。赤肉團上壁立千仞。僧問。赤肉團上",
    "X65n1295_030:0665b02": "壁立千仞。豈不是和尚道。師曰是。僧便掀倒禪",
    "X65n1295_030:0665b03": "床。師曰。這瞎驢亂作。(去聲)僧擬議。師便打。　頌曰。",
    "X65n1295_030:0665b04": "掌中擎日月。舌上覆金錢。壁立爭千仞。毫光徹梵天。",
    "X65n1295_030:0665b05": "(鼓山珪)。",
    "X65n1295_030:0665b06": "赤肉團邊用得親。主賓有理各難伸。兩箇駝子相逢",
    "X65n1295_030:0665b07": "著。世上如今無直人。(徑山杲)。",
    "X65n1295_030:0665b08": "電光影裏。緇素區分。纖毫不犯。總教滅門。(木菴永)。",
    "X65n1295_030:0665b09": "日月無光殺氣浮。揭天鼉鼓戰貔貅。捷呼獲下真番",
    "X65n1295_030:0665b10": "將。那箇兒郎不舉頭。(虗堂愚)。",
    "X65n1295_030:0665b11": "【增收】南院問僧。名什麼。僧曰。普參。師曰。忽遇屎撅時",
    "X65n1295_030:0665b12": "如何。曰不審。師便打。　頌曰。",
    "X65n1295_030:0665b13": "兩箇屎撅。合作一團。熏天炙地誰能齅。千古藂林作",
    "X65n1295_030:0665b14": "話端。(西山亮)。",
    "X65n1295_030:0665b15": "【增收】南院因僧問。古殿重興時如何。師曰。明堂瓦插",
    "X65n1295_030:0665b16": "簷。曰與麼則莊嚴畢備也。師曰。斬草蛇頭落。",
    "X65n1295_030:0665b17": "　頌曰。",
    "X65n1295_030:0665b18": "縱奪之機安可測。隨言生解實堪悲。曉來一陣春風",
    "X65n1295_030:0665b19": "起。吹落庭花三四枝。(海印信)。",
    "X65n1295_030:0665b20": "重興古殿辨來風。瓦插重簷氣象雄。怪得人前多意",
    "X65n1295_030:0665b21": "氣。他家無法在胷中。(西禪寂)。",
    "X65n1295_030:0665b22": "【增收】南院因僧問。寒暑到來時如何。(一作問日月迭遷寒暑謝還有",
    "X65n1295_030:0665b23": "不涉寒暑者麼)師曰。紫羅抹額綉腰裙。曰上上之機今",
    "X65n1295_030:0665b24": "已曉。向下之機事若何。師曰。炭庫裏藏身。　頌",
    "X65n1295_030:0665c01": "曰。",
    "X65n1295_030:0665c02": "紫羅抹額綉腰裙。傾國風流宛勝秦。玉笛插藏人不",
    "X65n1295_030:0665c03": "見。夜深吹起鳳樓春。(雪堂行)。",
    "X65n1295_030:0665c05": "禪宗頌古聯珠通集卷第三十"
}