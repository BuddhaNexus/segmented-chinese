{
    "T10n0293_034:0815b21": "大方廣佛華嚴經卷第三十四",
    "T10n0293_034:0815b23": "罽賓國三藏般若奉 詔譯",
    "T10n0293_034:0815b24": "入不思議解脫境界普賢行願品",
    "T10n0293_034:0815b25": "[0815b25] 「復次，善男子！菩薩具十種法，則得圓滿成就",
    "T10n0293_034:0815b26": "一食。何等為十？一者、成就食時，性不貪求；二",
    "T10n0293_034:0815b27": "者、成就食時，性無染著；三者、隨得食時，常知",
    "T10n0293_034:0815b28": "止足；四者、恒依時食，不墮非時；五者、若為利",
    "T10n0293_034:0815b29": "養，悉不應食；六者、若得甘美，亦不應食；七者、",
    "T10n0293_034:0815c01": "若見他食，亦不生瞋；八者、見他食時，亦無慳",
    "T10n0293_034:0815c02": "&#x59AC;；九者、乃至命盡，亦常一食；十者、於所食時，",
    "T10n0293_034:0815c03": "當起藥想。善男子！是為十法，成就一食妙行",
    "T10n0293_034:0815c04": "功德。",
    "T10n0293_034:0815c05": "[0815c05] 「復次，善男子！菩薩具十種法，則得圓滿阿蘭",
    "T10n0293_034:0815c06": "若法。何等為十？一者、成就久修梵行，二者、成",
    "T10n0293_034:0815c07": "就清淨律儀，三者、成就諸根不亂，四者、成就",
    "T10n0293_034:0815c08": "常樂多聞，五者、成就一切處力，六者、成就遠",
    "T10n0293_034:0815c09": "離我執，七者、成就不計著身，八者、成就常樂",
    "T10n0293_034:0815c10": "遠離，九者、成就正法現前，十者、成就樂於獨",
    "T10n0293_034:0815c11": "處。[0815c11] 「善男子！云何菩薩久修梵行，乃至成就樂",
    "T10n0293_034:0815c12": "於獨處？善男子！如是菩薩得出家已，於諸如",
    "T10n0293_034:0815c13": "來所說教中，具足三輪，戒印清淨；於諸戒中，",
    "T10n0293_034:0815c14": "獲得善巧，不由他教，能自開解。所謂：隨義善",
    "T10n0293_034:0815c15": "巧，而能修行；隨文善巧，受持不忘；於出要道，",
    "T10n0293_034:0815c16": "善巧隨順；於五犯聚，善巧悔除；隨所行住，離",
    "T10n0293_034:0815c17": "諸犯境；於諸惡人，心常怖畏，乃至小罪，亦不",
    "T10n0293_034:0815c18": "覆藏；於諸學處，有罪、無罪，悉能了知，知如是",
    "T10n0293_034:0815c19": "等業之久近，墮三惡趣，復生人天；如是菩薩",
    "T10n0293_034:0815c20": "善調六根，令無動亂，以是方便住阿蘭若。居",
    "T10n0293_034:0815c21": "無惱害、無過難處，不親一切居人境界；不遠",
    "T10n0293_034:0815c22": "城邑，乞食便易，藥草滋茂，清淨泉流；遠惡禽",
    "T10n0293_034:0815c23": "獸，空閑寂靜；依如是處而為居止。於所習誦，",
    "T10n0293_034:0815c24": "應自精勤；諷誦之時，調其氣息，聲離高下，心",
    "T10n0293_034:0815c25": "不外緣，專想憶持，思惟文義，離諸惛掉，止觀",
    "T10n0293_034:0815c26": "相應。若見大臣、婆羅門等來至其所，當於來",
    "T10n0293_034:0815c27": "者起愛敬心，先意問訊，命令安坐，觀其根性，",
    "T10n0293_034:0815c28": "為說正法，咸令歡喜，信受修行。若見國王，應",
    "T10n0293_034:0815c29": "善迎奉，方便承意，作如是言：『唯願大王就此",
    "T10n0293_034:0816a01": "敷座。』王既坐已，請其所欲，一切供給。或時彼",
    "T10n0293_034:0816a02": "王心無信樂，應以善言，讚美王德：『我觀大王",
    "T10n0293_034:0816a03": "妙得善利；今王境內，持戒、多聞、一切沙門及",
    "T10n0293_034:0816a04": "婆羅門良祐福田，悉於中住；以王威力，一切",
    "T10n0293_034:0816a05": "盜賊不來侵擾；由王德化，一切惡獸悉皆遠",
    "T10n0293_034:0816a06": "離。』王聞語已，歡喜踊躍，諸根調伏，其心寂",
    "T10n0293_034:0816a07": "靜，堪任法器，當為宣說種種正法，或為演說",
    "T10n0293_034:0816a08": "厭生死法，或為演說如來功德、廣大自在甚",
    "T10n0293_034:0816a09": "深妙法，如是一切皆令歡喜。菩薩成就如是",
    "T10n0293_034:0816a10": "多聞、一切處力，堪修正行；菩薩成就自利利",
    "T10n0293_034:0816a11": "他，遠離一切我執煩惱；菩薩成就不計著身，",
    "T10n0293_034:0816a12": "於阿蘭若，心無恐怖；菩薩成就常樂遠離，住",
    "T10n0293_034:0816a13": "阿蘭若，其心寂靜；菩薩成就正法現前，於諸",
    "T10n0293_034:0816a14": "世間，悉皆捨離；菩薩成就樂於獨處，猶如野",
    "T10n0293_034:0816a15": "鹿，無鹿恐怖。善男子！是為菩薩具足十法，圓",
    "T10n0293_034:0816a16": "滿成就住阿蘭若妙行功德。",
    "T10n0293_034:0816a17": "[0816a17] 「復次，善男子！菩薩具十種法，則得成就樹下",
    "T10n0293_034:0816a18": "而坐。何等為十？一者、不近村邑聚落，二者、不",
    "T10n0293_034:0816a19": "依太遠城邑，三者、不依荊棘之處，四者、不依",
    "T10n0293_034:0816a20": "多毒草處，五者、不依無枝葉樹，六者、不依多",
    "T10n0293_034:0816a21": "&#x7328;狖處，七者、不依眾鳥集處，八者、不依惡獸",
    "T10n0293_034:0816a22": "住處，九者、不依近怨賊處，十者、不依造作非",
    "T10n0293_034:0816a23": "法惡律儀處；如是等處悉不應依。能令身心",
    "T10n0293_034:0816a24": "安隱喜樂，可修善行，即應安住。善男子！是為",
    "T10n0293_034:0816a25": "菩薩具足十法，圓滿成就樹下而坐妙行功",
    "T10n0293_034:0816a26": "德。",
    "T10n0293_034:0816a27": "[0816a27] 「復次，善男子！菩薩具十種法，則得圓滿露地",
    "T10n0293_034:0816a28": "而坐。何等為十？一者、隨寒熱雨，不擇溫涼，二",
    "T10n0293_034:0816a29": "者、不依牆壁，三者、不依樹林，四者、不依草[卄/積]，",
    "T10n0293_034:0816b01": "五者、不依危險，六者、寒不覆障，七者、雨不覆",
    "T10n0293_034:0816b02": "蓋，八者、熱不覆障，九者、風不覆障，十者、若有",
    "T10n0293_034:0816b03": "病苦，得居房舍。菩薩應當作如是念：『若於露",
    "T10n0293_034:0816b04": "坐，正念現前，隨所修行，速除煩惱，隨順佛說",
    "T10n0293_034:0816b05": "頭陀功德，我當勤求而得圓滿。』設住房舍不",
    "T10n0293_034:0816b06": "生貪著，亦不應言此好彼惡，應作是念：『我居",
    "T10n0293_034:0816b07": "寺舍，利益一切修福眾生。露坐不能為大利",
    "T10n0293_034:0816b08": "益；又露地坐，但能自利，不能利他。』而彼菩薩",
    "T10n0293_034:0816b09": "雖居房舍，晝夜常作露地坐想。善男子！是為",
    "T10n0293_034:0816b10": "菩薩具足十法，圓滿成就露地而坐妙行功德。",
    "T10n0293_034:0816b11": "[0816b11] 「復次，善男子！菩薩具十種法，則能成就住止",
    "T10n0293_034:0816b12": "塚間。何等為十？一者、厭離世間想，二者、死",
    "T10n0293_034:0816b13": "相現前想，三者、初死未壞想，四者、青瘀現前",
    "T10n0293_034:0816b14": "想，五者、&#x80EE;脹現前想，六者、膿流敗壞想，七者、",
    "T10n0293_034:0816b15": "禽獸食噉想，八者、火焚半然想，九者、肢節分",
    "T10n0293_034:0816b16": "離想，十者、骨鎖現前想。善男子！若諸菩薩",
    "T10n0293_034:0816b17": "住塚間時，於諸眾生恒住慈心及利益心，堅",
    "T10n0293_034:0816b18": "持淨戒，攝護威儀，澡潔其身，不應食肉。何以",
    "T10n0293_034:0816b19": "故？止住寒林，應防二過：一、離外道所譏毀故，",
    "T10n0293_034:0816b20": "二、離非人得其便故。善男子！若彼菩薩入僧",
    "T10n0293_034:0816b21": "伽藍，先禮佛塔及諸形像，上、中、下座隨應禮",
    "T10n0293_034:0816b22": "拜；如是畢已，應當守護威儀法式，為住塚間",
    "T10n0293_034:0816b23": "諸菩薩等逆生死流、順聖法故。善男子！若彼",
    "T10n0293_034:0816b24": "菩薩入僧伽藍，舊住比丘應以床敷請令就",
    "T10n0293_034:0816b25": "坐。菩薩審觀，若有妨難，隨事思惟；若無妨",
    "T10n0293_034:0816b26": "難，乃可就坐；應當如是謙下其心。善男子！是",
    "T10n0293_034:0816b27": "為菩薩具足十法，圓滿成就住止塚間妙行功",
    "T10n0293_034:0816b28": "德。",
    "T10n0293_034:0816b29": "[0816b29] 「復次，善男子！菩薩具十種法，則得圓滿成就",
    "T10n0293_034:0816c01": "常坐。何等為十？一者、不為己身疲勞，二者、不",
    "T10n0293_034:0816c02": "為其心熱惱，三者、不為嬾惰睡眠，四者、不為",
    "T10n0293_034:0816c03": "久立不安，五者、為滿菩提法聚，六者、為修心",
    "T10n0293_034:0816c04": "一境性，七者、為求正道現前，八者、為欲坐菩",
    "T10n0293_034:0816c05": "提場，九者、為欲利益眾生，十者、為欲滅除煩",
    "T10n0293_034:0816c06": "惱。善男子！是為菩薩具足十法，成就常坐妙",
    "T10n0293_034:0816c07": "行功德。",
    "T10n0293_034:0816c08": "[0816c08] 「復次，善男子！菩薩具十種法，則得圓滿成就",
    "T10n0293_034:0816c09": "隨坐。何等為十？一者、隨所遇座，心不貪著，二",
    "T10n0293_034:0816c10": "者、隨舊敷座，不自施設，三者、亦不教人敷設",
    "T10n0293_034:0816c11": "床座，四者、於諸敷具，不作因緣，五者、遇草葉",
    "T10n0293_034:0816c12": "等，隨時而坐，六者、多毒蟲處，應當遠離，七者、",
    "T10n0293_034:0816c13": "若欲臥時，右&#x8107;著地，八者、心無放逸，念當時",
    "T10n0293_034:0816c14": "起，九者、繫想在明，順法寢息，十者、為欲修行，",
    "T10n0293_034:0816c15": "令身安樂。善男子！是為菩薩具足十法，成就",
    "T10n0293_034:0816c16": "隨坐妙行功德。善男子！此十二種頭陀功德，",
    "T10n0293_034:0816c17": "菩薩修行具足成就，能令一切善知識法圓",
    "T10n0293_034:0816c18": "滿清淨，能於一切善知識法永無退轉。」[0816c18] 爾時，",
    "T10n0293_034:0816c19": "善財童子得聞如是清淨妙行頭陀功德：種",
    "T10n0293_034:0816c20": "種讚歎諸善知識，種種隨順菩薩行門，及能",
    "T10n0293_034:0816c21": "顯示一切佛法；身心柔軟，歡喜踊躍，速疾增",
    "T10n0293_034:0816c22": "長愛敬之心，頂禮童子及童女，足遶無量匝，",
    "T10n0293_034:0816c23": "慇懃瞻仰，一心戀慕，辭退而去。",
    "T10n0293_034:0816c24": "[0816c24] 爾時，善財童子，善知識教潤澤其心，正念",
    "T10n0293_034:0816c25": "思惟諸菩薩行，漸漸前行向海岸國。自憶",
    "T10n0293_034:0816c26": "往世，經多生死不修禮敬，即時發意，深自",
    "T10n0293_034:0816c27": "剋責，勤力而行。復憶往世，久處輪迴身心",
    "T10n0293_034:0816c28": "不淨，即時發意：專自治潔，願達彼岸。復憶往",
    "T10n0293_034:0816c29": "世，隨順世間作諸惡業，即時發意：正念觀察",
    "T10n0293_034:0817a01": "諸菩薩行。復憶往世，煩惱覆心，起諸妄想，即",
    "T10n0293_034:0817a02": "時發意：恒正思惟諸法實性。復憶往世，所修",
    "T10n0293_034:0817a03": "諸行但為自身，即時發意：令心廣大普及含",
    "T10n0293_034:0817a04": "識。復憶往世，追求欲境常自損耗，即時發",
    "T10n0293_034:0817a05": "意：修行佛法，長養諸根。復憶往世，起邪思",
    "T10n0293_034:0817a06": "念，顛倒相應，即時發意：生正見心，起菩薩",
    "T10n0293_034:0817a07": "願。復憶往世，日夜劬勞，作諸惡事，即時發",
    "T10n0293_034:0817a08": "意：起大精進，成就佛法。復憶往世，受五趣",
    "T10n0293_034:0817a09": "生，於自他身皆無利益，即時發意：願以其",
    "T10n0293_034:0817a10": "身饒益眾生，成就佛法，發起一切眾生善根，",
    "T10n0293_034:0817a11": "承事一切諸善知識，恒與正願心共相應；如",
    "T10n0293_034:0817a12": "是思惟，生大歡喜。[0817a12] 復觀此身，從無始際，常是",
    "T10n0293_034:0817a13": "一切生、老、病、死、恩愛、離別眾苦之本，願盡未",
    "T10n0293_034:0817a14": "來修行一切菩薩之道，教化成熟一切眾生，",
    "T10n0293_034:0817a15": "見諸如來成就佛法，遊行一切諸佛剎土，承",
    "T10n0293_034:0817a16": "事一切善說法師，住持一切如來正教，尋求",
    "T10n0293_034:0817a17": "一切正法伴侶，見一切善知識集一切諸佛",
    "T10n0293_034:0817a18": "法與一切菩薩願智身而作因緣。作是念時，",
    "T10n0293_034:0817a19": "速疾增長不可思議無量善根，即於一切諸",
    "T10n0293_034:0817a20": "菩薩所發起深信尊重之心生希有想，生大",
    "T10n0293_034:0817a21": "師想；諸根清淨，善法增益，起一切菩薩恭敬",
    "T10n0293_034:0817a22": "供養，作一切菩薩曲躬合掌，生一切菩薩普",
    "T10n0293_034:0817a23": "見世間眼，起一切菩薩普念眾生想；入一切",
    "T10n0293_034:0817a24": "菩薩無量平等門，現一切菩薩無量願化身，",
    "T10n0293_034:0817a25": "出一切菩薩清淨語言，願欲莊嚴一切佛土",
    "T10n0293_034:0817a26": "想；見過現一切諸佛及諸菩薩威德圓滿，於",
    "T10n0293_034:0817a27": "一切處示現成道神通變化，乃至無有一毛",
    "T10n0293_034:0817a28": "端處佛菩薩身而不周遍；又得清淨一切菩",
    "T10n0293_034:0817a29": "薩智光明眼，見一切菩薩所行境界：其心普",
    "T10n0293_034:0817b01": "入十方剎網，其願普遍虛空法界，隨順一切",
    "T10n0293_034:0817b02": "盡無餘處，普修一切三世平等無分別行，相",
    "T10n0293_034:0817b03": "續不斷，無有休息，普入一切甚深法門；如是",
    "T10n0293_034:0817b04": "一切，皆以信受善知識教之所致耳。[0817b04] 善財童",
    "T10n0293_034:0817b05": "子以如是尊重、如是供養、如是稱讚、如是觀",
    "T10n0293_034:0817b06": "察、如是加持、如是願力、如是想念、如是隨",
    "T10n0293_034:0817b07": "順、如是思惟、如是出生，遍滿無量智慧境界，",
    "T10n0293_034:0817b08": "於毘盧遮那莊嚴藏大樓閣前，五體投地，恭",
    "T10n0293_034:0817b09": "敬禮拜，暫時斂念，思惟觀察，發起甚深廣大",
    "T10n0293_034:0817b10": "信解、廣大願力，變化自身遍一切處，入智",
    "T10n0293_034:0817b11": "慧身，住平等門，普現其身在於一切如來",
    "T10n0293_034:0817b12": "前、一切菩薩前、一切善知識前、一切如來塔",
    "T10n0293_034:0817b13": "廟前、一切如來形像前、一切諸佛一切菩薩",
    "T10n0293_034:0817b14": "住處前、一切法寶堂宇前、一切聲聞辟支佛",
    "T10n0293_034:0817b15": "及其塔廟前、一切聖眾福田前、一切父母尊",
    "T10n0293_034:0817b16": "者前、一切十方眾生身前，遍一切處，皆如",
    "T10n0293_034:0817b17": "上說，尊重禮讚；如是充滿一切緣中，無盡",
    "T10n0293_034:0817b18": "願力加持變化，盡未來際，遍一切處，無有",
    "T10n0293_034:0817b19": "休息；等虛空無邊量故，等法界無障礙故，等",
    "T10n0293_034:0817b20": "實際遍一切故，等如來無分別故；猶如影隨",
    "T10n0293_034:0817b21": "智想現故，猶如夢從思等起故，猶如像表示",
    "T10n0293_034:0817b22": "一切故，猶如響善緣所發故；無有生更遞興",
    "T10n0293_034:0817b23": "謝故，無有相應心遷動故，無有性隨緣轉變",
    "T10n0293_034:0817b24": "故。又決定知甚深信解：如是如是一切諸報，",
    "T10n0293_034:0817b25": "皆從業起甚深信解；如是如是一切諸果，皆",
    "T10n0293_034:0817b26": "從因起甚深信解；如是如是一切諸業，皆從",
    "T10n0293_034:0817b27": "習起甚深信解；如是如是一切如來出興於",
    "T10n0293_034:0817b28": "世，皆從信起甚深信解；如是如是一切化",
    "T10n0293_034:0817b29": "現諸供養事，皆悉從於決定解起甚深信解；",
    "T10n0293_034:0817c01": "如是如是一切如來所變化佛，皆從尊重愛",
    "T10n0293_034:0817c02": "敬心起甚深信解；如是如是一切佛法，從",
    "T10n0293_034:0817c03": "善根起甚深信解；如是如是一切化佛，從方",
    "T10n0293_034:0817c04": "便起甚深信解；如是如是一切佛事，從大",
    "T10n0293_034:0817c05": "願起甚深信解；如是如是一切菩薩所修諸",
    "T10n0293_034:0817c06": "行，從迴向起甚深信解；如是如是一切法",
    "T10n0293_034:0817c07": "界廣大莊嚴，從一切智境界而起甚深信解。",
    "T10n0293_034:0817c08": "離於斷見，知迴向故；離於常見，知無生故；離",
    "T10n0293_034:0817c09": "無因見，知正因故；離顛倒見，知如實理故；離",
    "T10n0293_034:0817c10": "自在見，知不由他故；離自他見，知從緣起故；",
    "T10n0293_034:0817c11": "離諸邪見，知因果力故；離邊執見，知法界無",
    "T10n0293_034:0817c12": "邊故；離往來見，知如影像故；離有無見，知不",
    "T10n0293_034:0817c13": "生滅故；離一切法見，知空無生故，知不自在",
    "T10n0293_034:0817c14": "故，知願力出生故；離一切相見，入無相際故，",
    "T10n0293_034:0817c15": "知一切法如種生芽不失壞故，如印印文相",
    "T10n0293_034:0817c16": "續起故；知質如像故，知聲如響故，知境如",
    "T10n0293_034:0817c17": "夢故，知業如幻故，了世心現故，了果因起故，",
    "T10n0293_034:0817c18": "了報業集故；了知一切諸功德法皆從菩薩",
    "T10n0293_034:0817c19": "善巧方便之所流故；了知一切法非法性，平",
    "T10n0293_034:0817c20": "等現前，增長成就真法界故。[0817c20] 善財童子入如",
    "T10n0293_034:0817c21": "是智、如是思惟、如是作意，端心潔念，於樓閣",
    "T10n0293_034:0817c22": "前，舉體投地，慇懃頂禮，不思議善根速疾",
    "T10n0293_034:0817c23": "現前，流注身心，清涼悅澤，然後安徐從地",
    "T10n0293_034:0817c24": "而起，一心瞻仰，目不暫捨，合掌圍遶毘盧遮",
    "T10n0293_034:0817c25": "那普莊嚴藏廣大樓閣，經無量匝，思惟作意，",
    "T10n0293_034:0817c26": "發起深心，曲躬恭敬，作是念言：「此大樓閣，是",
    "T10n0293_034:0817c27": "解甚深空無相願，三解脫者之所住處；此大",
    "T10n0293_034:0817c28": "樓閣，是於諸法，了達法性無分別者之所住",
    "T10n0293_034:0817c29": "處；此大樓閣，是了法界本際平等無差別者",
    "T10n0293_034:0818a01": "之所住處；此大樓閣，是知一切諸眾生界不",
    "T10n0293_034:0818a02": "可得者之所住處；此大樓閣，是知一切諸法",
    "T10n0293_034:0818a03": "無生、住、滅者之所住處；此大樓閣，是不執著",
    "T10n0293_034:0818a04": "一切世間者之所住處；此大樓閣，是不執著",
    "T10n0293_034:0818a05": "一切窟宅者之所住處；此大樓閣，是不愛樂",
    "T10n0293_034:0818a06": "一切聚落者之所住處；此大樓閣，是不依著",
    "T10n0293_034:0818a07": "一切境界者之所住處；此大樓閣，是能遠離",
    "T10n0293_034:0818a08": "一切相者之所住處；此大樓閣，是能壞散一",
    "T10n0293_034:0818a09": "切妄想者之所住處；此大樓閣，是知諸法無",
    "T10n0293_034:0818a10": "自性者之所住處；此大樓閣，是斷一切分別",
    "T10n0293_034:0818a11": "業者之所住處；此大樓閣，是離一切想、心意",
    "T10n0293_034:0818a12": "識者之所住處；此大樓閣，是於一切法不來、",
    "T10n0293_034:0818a13": "不去、不入、不出者之所住處；此大樓閣，是入",
    "T10n0293_034:0818a14": "一切甚深般若波羅蜜者之所住處；此大樓",
    "T10n0293_034:0818a15": "閣，是能方便安住一切普門法界者之所住",
    "T10n0293_034:0818a16": "處；此大樓閣，是能寂靜息滅一切煩惱火者",
    "T10n0293_034:0818a17": "之所住處；此大樓閣，是以勝慧除斷一切見",
    "T10n0293_034:0818a18": "愛慢者之所住處；此大樓閣，是出生一切諸",
    "T10n0293_034:0818a19": "禪解脫等持等至三昧通明而遊戲者之所住",
    "T10n0293_034:0818a20": "處；此大樓閣，是觀察一切諸大菩薩三昧境",
    "T10n0293_034:0818a21": "界者之所住處；此大樓閣，是安住一切諸如",
    "T10n0293_034:0818a22": "來所，親近依止者之所住處；此大樓閣，是以",
    "T10n0293_034:0818a23": "一劫入一切劫，以一切劫入於一劫而不壞",
    "T10n0293_034:0818a24": "其相者之所住處；此大樓閣，是以一剎入一",
    "T10n0293_034:0818a25": "切剎，以一切剎入於一剎而不壞其相者之",
    "T10n0293_034:0818a26": "所住處；此大樓閣，是以一法入一切法，以一",
    "T10n0293_034:0818a27": "切法入於一法而不相雜亂者之所住處；此",
    "T10n0293_034:0818a28": "大樓閣，是以一眾生入一切眾生，以一切眾",
    "T10n0293_034:0818a29": "生入一眾生而不壞其相者之所住處；此大",
    "T10n0293_034:0818b01": "樓閣，是以一佛入一切佛，以一切佛入於一",
    "T10n0293_034:0818b02": "佛而不壞其相者之所住處；此大樓閣，是於",
    "T10n0293_034:0818b03": "一念中，而知一切三世者之所住處；此大樓",
    "T10n0293_034:0818b04": "閣，是於一念中，往詣一切國土者之所住處；",
    "T10n0293_034:0818b05": "此大樓閣，是於一切眾生前，悉現其身者之",
    "T10n0293_034:0818b06": "所住處；此大樓閣，是心常利益一切世間者",
    "T10n0293_034:0818b07": "之所住處；此大樓閣，是得自在力，能遍至一",
    "T10n0293_034:0818b08": "切處者之所住處；此大樓閣，是雖已出一切",
    "T10n0293_034:0818b09": "世間，為欲教化諸眾生故，而恒於中，普現其",
    "T10n0293_034:0818b10": "身不捨離者之所住處；此大樓閣，是不依著",
    "T10n0293_034:0818b11": "一切剎土，欲為供養一切佛故，而遊一切諸",
    "T10n0293_034:0818b12": "佛剎者之所住處；此大樓閣，是不動本處，能",
    "T10n0293_034:0818b13": "普往詣一切佛剎而莊嚴者之所住處；此大",
    "T10n0293_034:0818b14": "樓閣，是能遍親近一切諸佛而不起佛想者",
    "T10n0293_034:0818b15": "之所住處；此大樓閣，是能遍依止一切善知",
    "T10n0293_034:0818b16": "識而不起善知識想者之所住處；此大樓閣，",
    "T10n0293_034:0818b17": "是住一切魔宮而不耽著欲境界者之所住",
    "T10n0293_034:0818b18": "處；此大樓閣，是知一切心意識法，而永離",
    "T10n0293_034:0818b19": "一切心想見者之所住處；此大樓閣，是雖於",
    "T10n0293_034:0818b20": "一切眾生中而現其身，然於自他不生二相",
    "T10n0293_034:0818b21": "者之所住處；此大樓閣，是能普入一切世界，",
    "T10n0293_034:0818b22": "而於法界無差別相者之所住處；此大樓閣，",
    "T10n0293_034:0818b23": "是願住未來一切劫，而於諸劫無長短想者",
    "T10n0293_034:0818b24": "之所住處；此大樓閣，是不離一毛端處，而普",
    "T10n0293_034:0818b25": "現身，隨順十方一切世界者之所住處；此大",
    "T10n0293_034:0818b26": "樓閣，是能演說難遭遇法者之所住處；是能",
    "T10n0293_034:0818b27": "安住難知解法者之所住處，是能安住甚深",
    "T10n0293_034:0818b28": "法者之所住處，是能安住無二法者之所住",
    "T10n0293_034:0818b29": "處，是能安住無相法者之所住處，是能安住",
    "T10n0293_034:0818c01": "無對治法者之所住處，是能安住無所得法",
    "T10n0293_034:0818c02": "者之所住處，是能安住無戲論法者之所住",
    "T10n0293_034:0818c03": "處，是能安住大慈大悲者之所住處，是已越",
    "T10n0293_034:0818c04": "度一切二乘所知境者之所住處，是已超過",
    "T10n0293_034:0818c05": "一切魔境界者之所住處，是已能於一切世",
    "T10n0293_034:0818c06": "法無所染者之所住處，是已能到一切菩薩",
    "T10n0293_034:0818c07": "所到岸者之所住處，是已能住一切如來所",
    "T10n0293_034:0818c08": "住處者之所住處；是雖已離一切諸相，而亦",
    "T10n0293_034:0818c09": "不入聲聞正位者之所住處；是雖已了諸法",
    "T10n0293_034:0818c10": "無生，而亦不住無生法性者之所住處；是雖",
    "T10n0293_034:0818c11": "已觀貪欲不淨，而不證離貪法，亦不與貪欲",
    "T10n0293_034:0818c12": "俱者之所住處；是雖修於慈，而不證離瞋法，",
    "T10n0293_034:0818c13": "亦不與瞋垢俱者之所住處；是雖觀一切十",
    "T10n0293_034:0818c14": "二緣起，而不證離癡法，亦不與癡惑俱者之",
    "T10n0293_034:0818c15": "所住處；是雖住四禪，而以大悲願力，不隨禪",
    "T10n0293_034:0818c16": "生者之所住處；是雖住四無量，為化眾生故，",
    "T10n0293_034:0818c17": "而不生於色界者之所住處；是雖修四無色",
    "T10n0293_034:0818c18": "定，以大悲故，而不住無色界者之所住處；是",
    "T10n0293_034:0818c19": "雖勤修止觀，為化眾生故，而不證明脫者之",
    "T10n0293_034:0818c20": "所住處；是雖行於捨，而以大悲不捨一切化",
    "T10n0293_034:0818c21": "眾生事者之所住處；是雖觀於空，然不起空",
    "T10n0293_034:0818c22": "見者之所住處；是雖行無相，而常教化著相",
    "T10n0293_034:0818c23": "眾生者之所住處；是雖行無願，而不捨菩提",
    "T10n0293_034:0818c24": "一切行願者之所住處；是雖於一切業煩惱",
    "T10n0293_034:0818c25": "中而得自在，為欲教化成熟眾生，而現隨順",
    "T10n0293_034:0818c26": "業煩惱者之所住處；是雖無生死，而為化眾",
    "T10n0293_034:0818c27": "生，示受生死者之所住處；是雖已離一切諸",
    "T10n0293_034:0818c28": "趣，為化眾生，示入諸趣者之所住處；是雖行",
    "T10n0293_034:0818c29": "於慈，而於諸眾生無所愛戀者之所住處；是",
    "T10n0293_034:0819a01": "雖行於悲，而於諸眾生無所取著者之所住",
    "T10n0293_034:0819a02": "處；是雖行於喜，而觀苦眾生心常哀愍者之",
    "T10n0293_034:0819a03": "所住處；是雖行於捨，而不廢捨利益他事者",
    "T10n0293_034:0819a04": "之所住處；是雖行九次第定，而不厭離欲界",
    "T10n0293_034:0819a05": "受生者之所住處；是雖知一切法無生無滅，",
    "T10n0293_034:0819a06": "而不於實際作證者之所住處；是雖入三解",
    "T10n0293_034:0819a07": "脫門而不取聲聞解脫者之所住處；是雖觀",
    "T10n0293_034:0819a08": "四聖諦而不住小乘聖果者之所住處，是雖",
    "T10n0293_034:0819a09": "觀甚深緣起而不住究竟寂滅者之所住處，",
    "T10n0293_034:0819a10": "是雖修八聖道而不求永出世間者之所住",
    "T10n0293_034:0819a11": "處，是雖超凡夫地而不墮聲聞辟支佛地者",
    "T10n0293_034:0819a12": "之所住處，是雖觀五取蘊而不永滅諸蘊者",
    "T10n0293_034:0819a13": "之所住處，是雖超出四魔而不分別諸魔境",
    "T10n0293_034:0819a14": "界者之所住處，是雖不著六處而不永滅六",
    "T10n0293_034:0819a15": "處者之所住處，是雖安住真如而不墮實際",
    "T10n0293_034:0819a16": "者之所住處，是雖說一切乘而不捨大乘者",
    "T10n0293_034:0819a17": "之所住處；此大樓閣，是住如是一切無量諸",
    "T10n0293_034:0819a18": "功德者之所住處。」[0819a18] 爾時，善財童子合掌瞻仰，",
    "T10n0293_034:0819a19": "恭敬一心，而說偈言：",
    "T10n0293_034:0819a20": "「此是大悲清淨智，  利益世間慈氏尊，",
    "T10n0293_034:0819a21": " 灌頂地中佛長子，  隨順思惟入佛境。",
    "T10n0293_034:0819a22": " 一切名聞諸佛子，  住大智境解脫門，",
    "T10n0293_034:0819a23": " 遊行法界心無著，  此無等者之住處。",
    "T10n0293_034:0819a24": " 施戒忍進禪智慧，  方便願力及神通，",
    "T10n0293_034:0819a25": " 如是大乘諸度法，  悉具足者之住處。",
    "T10n0293_034:0819a26": " 智慧廣大如虛空，  普知三世一切法，",
    "T10n0293_034:0819a27": " 無礙無依無所取，  了諸有者之住處。",
    "T10n0293_034:0819a28": " 善能解了一切法，  無性無生無所依，",
    "T10n0293_034:0819a29": " 如鳥飛空得自在，  此無所畏之住處。",
    "T10n0293_034:0819b01": " 了知三毒真實性，  分別因緣虛妄起，",
    "T10n0293_034:0819b02": " 亦不厭彼而求出，  此寂靜人之住處。",
    "T10n0293_034:0819b03": " 三解脫門八聖道，  諸蘊處界及緣起，",
    "T10n0293_034:0819b04": " 悉能觀察不趣寂，  此善巧人之住處。",
    "T10n0293_034:0819b05": " 十方國土及眾生，  以無礙智咸觀察，",
    "T10n0293_034:0819b06": " 了性皆空不分別，  此寂滅人之住處。",
    "T10n0293_034:0819b07": " 普行法界悉無礙，  而求行性不可得，",
    "T10n0293_034:0819b08": " 如風行空無所行，  此無依者之住處。",
    "T10n0293_034:0819b09": " 普見惡道群生類，  受諸楚毒無所歸，",
    "T10n0293_034:0819b10": " 放大慈光悉除滅，  此哀愍者之住處。",
    "T10n0293_034:0819b11": " 見諸眾生失正道，  譬如生盲踐畏途，",
    "T10n0293_034:0819b12": " 引其令入解脫城，  此大導師之住處。",
    "T10n0293_034:0819b13": " 見諸眾生入魔網，  生老病死常逼迫，",
    "T10n0293_034:0819b14": " 令其解脫得慰安，  此勇健人之住處。",
    "T10n0293_034:0819b15": " 見諸眾生嬰惑病，  而興廣大悲愍心，",
    "T10n0293_034:0819b16": " 甘露智藥以除滅，  此大醫王之住處。",
    "T10n0293_034:0819b17": " 見諸眾生沒有海，  沈淪憂迫受眾苦，",
    "T10n0293_034:0819b18": " 大悲法船以救之，  此善度者之住處。",
    "T10n0293_034:0819b19": " 見諸眾生在惑海，  能發菩提妙寶心，",
    "T10n0293_034:0819b20": " 悉入其中而拔濟，  此善漁人之住處。",
    "T10n0293_034:0819b21": " 恒以大願慈悲眼，  普觀一切諸眾生，",
    "T10n0293_034:0819b22": " 從諸有海而拔出，  此妙翅王之住處。",
    "T10n0293_034:0819b23": " 譬如日月在虛空，  一切世間靡不燭，",
    "T10n0293_034:0819b24": " 願智光明亦如是，  此照世者之住處。",
    "T10n0293_034:0819b25": " 菩薩為化一眾生，  普盡未來無量劫，",
    "T10n0293_034:0819b26": " 如為一人一切爾，  此救世者之住處。",
    "T10n0293_034:0819b27": " 於一剎土化眾生，  盡未來劫無休息，",
    "T10n0293_034:0819b28": " 如於一剎十方然，  此堅固意之住處。",
    "T10n0293_034:0819b29": " 十方諸佛所說法，  一坐普受咸令盡，",
    "T10n0293_034:0819c01": " 盡未來劫志無厭，  此智海人之住處。",
    "T10n0293_034:0819c02": " 遍遊一切世界海，  普入一切道場海，",
    "T10n0293_034:0819c03": " 供養一切如來海，  此修行者之住處。",
    "T10n0293_034:0819c04": " 修行一切妙行海，  發起無邊大願海，",
    "T10n0293_034:0819c05": " 如是經於眾劫海，  此功德者之住處。",
    "T10n0293_034:0819c06": " 一毛端處無量剎，  佛眾生劫不可說，",
    "T10n0293_034:0819c07": " 如是明見靡不周，  此無礙眼之住處。",
    "T10n0293_034:0819c08": " 一念普攝無邊劫，  國土諸佛及眾生，",
    "T10n0293_034:0819c09": " 福智無礙波羅蜜，  此具德人之住處。",
    "T10n0293_034:0819c10": " 十方佛剎碎為塵，  一切大海以毛滴，",
    "T10n0293_034:0819c11": " 菩薩發願數如是，  此無礙者之住處。",
    "T10n0293_034:0819c12": " 成就總持三昧門，  大願諸禪及解脫，",
    "T10n0293_034:0819c13": " 一一皆住無邊劫，  此真佛子之住處。",
    "T10n0293_034:0819c14": " 無量無邊諸佛子，  種種說法度眾生，",
    "T10n0293_034:0819c15": " 亦說世間眾技藝，  此修行者之住處。",
    "T10n0293_034:0819c16": " 成就神通方便智，  修行如幻妙法門，",
    "T10n0293_034:0819c17": " 十方五趣悉現生，  此無礙者之住處。",
    "T10n0293_034:0819c18": " 菩薩始從初發心，  具足修行一切行，",
    "T10n0293_034:0819c19": " 化身無量遍法界，  此神力者之住處。",
    "T10n0293_034:0819c20": " 一念成就菩提道，  普作無邊智慧業，",
    "T10n0293_034:0819c21": " 世情思慮悉發狂，  此難量者之住處。",
    "T10n0293_034:0819c22": " 成就神通無障礙，  遊行法界靡不周，",
    "T10n0293_034:0819c23": " 其心未嘗有所得，  此淨慧者之住處。",
    "T10n0293_034:0819c24": " 菩薩修行無礙慧，  入諸國土無所著，",
    "T10n0293_034:0819c25": " 以無二智普照明，  此無我者之住處。",
    "T10n0293_034:0819c26": " 了性如空平等智，  本來寂靜無所依，",
    "T10n0293_034:0819c27": " 常行如是境界中，  此離垢人之住處。",
    "T10n0293_034:0819c28": " 普見群生受眾苦，  發大仁慈智慧心，",
    "T10n0293_034:0819c29": " 願常利益諸世間，  此悲愍者之住處。",
    "T10n0293_034:0820a01": " 佛子住於此，  普現眾生前，",
    "T10n0293_034:0820a02": " 猶如日月輪，  遍除生死暗。",
    "T10n0293_034:0820a03": " 佛子住於此，  普順眾生心，",
    "T10n0293_034:0820a04": " 變現無量身，  充滿十方剎。",
    "T10n0293_034:0820a05": " 佛子住於此，  遍遊諸世界，",
    "T10n0293_034:0820a06": " 一切如來所，  無量無數劫。",
    "T10n0293_034:0820a07": " 佛子住於此，  稱量佛境界，",
    "T10n0293_034:0820a08": " 無量無數劫，  其心無厭倦。",
    "T10n0293_034:0820a09": " 佛子住於此，  念念入三昧，",
    "T10n0293_034:0820a10": " 一一三昧門，  闡明諸佛境。",
    "T10n0293_034:0820a11": " 佛子住於此，  悉知一切剎，",
    "T10n0293_034:0820a12": " 無量無數劫，  眾生佛名號。",
    "T10n0293_034:0820a13": " 佛子住於此，  一念攝諸劫，",
    "T10n0293_034:0820a14": " 遠離諸妄想，  隨順於眾生。",
    "T10n0293_034:0820a15": " 佛子住於此，  修習諸三昧，",
    "T10n0293_034:0820a16": " 一一心念中，  了知三世法。",
    "T10n0293_034:0820a17": " 佛子住於此，  結跏身不動，",
    "T10n0293_034:0820a18": " 普現一切剎，  諸趣利眾生。",
    "T10n0293_034:0820a19": " 佛子住於此，  飲諸佛法海，",
    "T10n0293_034:0820a20": " 深入智慧海，  具足功德海。",
    "T10n0293_034:0820a21": " 佛子住於此，  悉知諸剎數，",
    "T10n0293_034:0820a22": " 世數眾生數，  佛不思議數。",
    "T10n0293_034:0820a23": " 佛子住於此，  一念悉能了，",
    "T10n0293_034:0820a24": " 一切三世中，  國土之成壞。",
    "T10n0293_034:0820a25": " 佛子住於此，  普知佛行願，",
    "T10n0293_034:0820a26": " 菩薩所修行，  眾生根性欲。",
    "T10n0293_034:0820a27": " 佛子住於此，  見一極微中，",
    "T10n0293_034:0820a28": " 無量剎道場，  眾生及諸劫。",
    "T10n0293_034:0820a29": " 如一極微內，  一切微悉然，",
    "T10n0293_034:0820b01": " 種種咸具足，  處處皆無礙。",
    "T10n0293_034:0820b02": " 佛子住於此，  普觀一切法，",
    "T10n0293_034:0820b03": " 眾生剎及世，  無起無所有。",
    "T10n0293_034:0820b04": " 觀察眾生等，  法等如來等，",
    "T10n0293_034:0820b05": " 剎等諸願等，  三世悉平等。",
    "T10n0293_034:0820b06": " 佛子住於此，  教化諸群生，",
    "T10n0293_034:0820b07": " 供養諸如來，  思惟諸法性。",
    "T10n0293_034:0820b08": " 無量千萬劫，  所修願智行，",
    "T10n0293_034:0820b09": " 廣大不可量，  稱揚莫能盡。",
    "T10n0293_034:0820b10": " 彼諸大勇猛，  所行無障礙，",
    "T10n0293_034:0820b11": " 安住於此中，  我合掌敬禮。",
    "T10n0293_034:0820b12": " 諸佛之長子，  聖德慈氏尊，",
    "T10n0293_034:0820b13": " 我今恭敬禮，  願垂顧念我。」"
}