{
    "X50n0820_002:0534c03": "成唯識論俗詮卷第二",
    "X50n0820_002:0534c05": "天親菩薩造頌",
    "X50n0820_002:0534c06": "護法等菩薩造論",
    "X50n0820_002:0534c07": "唐三藏法師玄奘奉　詔譯",
    "X50n0820_002:0534c08": "明西蜀沙門　明昱　俗詮",
    "X50n0820_002:0534c09": "前餘乘法執中。正釋所執分三。一色法。二不相應",
    "X50n0820_002:0534c10": "行法。三無為法。二中分三。一牒執總破。二依執別",
    "X50n0820_002:0534c11": "破。三舉執結餘。二又分六。一得非得。二眾同分。三",
    "X50n0820_002:0534c12": "命根。四二無心定。無想異熟。首卷釋竟。此中第五",
    "X50n0820_002:0534c13": "三有為分五。一問答總破。",
    "X50n0820_002:0534c14": "復如何知諸有為相(至)色心之體即色心故。",
    "X50n0820_002:0534c15": "復如何下。論主問。契經下。餘乘引經答。如契經說",
    "X50n0820_002:0534c16": "者。說一切有部云。三有為相。別有實體等。言三有",
    "X50n0820_002:0534c17": "為者。謂生住滅。三法無常。有轉變義。故名有為。此",
    "X50n0820_002:0534c18": "經下。總破。言第六聲者。按開蒙引八轉聲中。第六",
    "X50n0820_002:0534c19": "名屬聲。如奴屬主。故名屬聲。奴主各別。表異體故。",
    "X50n0820_002:0534c20": "今言非第六聲者。以色心體。即生等體。不同屬聲。",
    "X50n0820_002:0534c21": "奴主體異。若據因明中數。異品名第六聲。以有法",
    "X50n0820_002:0534c22": "為第一聲。宗為第二聲。因為第三聲。喻為第四聲。",
    "X50n0820_002:0534c23": "同品為第五聲。異品為第六聲。以彼異品。異於同",
    "X50n0820_002:0534c24": "品。是各別義。不同生等。即色心故。故云非第六聲",
    "X50n0820_002:0535a01": "也。△一問答總破竟。下別破能所。",
    "X50n0820_002:0535a02": "非能相體定異所相(至)又住異滅用不應俱。",
    "X50n0820_002:0535a03": "能相即生等。所相即色心。堅濕煖動。四大性也。地",
    "X50n0820_002:0535a04": "水火風。四大相也。堅等地等性相不異。生等有為。",
    "X50n0820_002:0535a05": "豈異色心。有為無為。相待有故。無為一法。能所雙",
    "X50n0820_002:0535a06": "非。豈有所相。異於無為。意顯有為。不異所相耳。又",
    "X50n0820_002:0535a07": "生等下。破能相體俱有也。若彼餘乘執三有為。三",
    "X50n0820_002:0535a08": "體俱有。不必色心為三法體。破云。應一切時。齊興",
    "X50n0820_002:0535a09": "作用。言俱有者。謂生體有住滅。住體有生滅。滅體",
    "X50n0820_002:0535a10": "有生住。三法同體。故名俱有。言作用者。生住滅法。",
    "X50n0820_002:0535a11": "俱有作用。各不相順。故以齊興總破。廣百論云。法",
    "X50n0820_002:0535a12": "體生時。住滅未有。至住滅位。生相已無。而言體同。",
    "X50n0820_002:0535a13": "極為迷謬。若相違下。以生住二法。與滅相違。破彼",
    "X50n0820_002:0535a14": "所執體俱有義。先以生異滅破。謂若生滅是相違",
    "X50n0820_002:0535a15": "法。不能齊興。則用如此。體亦應然。何執一體俱有",
    "X50n0820_002:0535a16": "生滅。次以住異滅破。謂若住滅。作用各異。亦不應",
    "X50n0820_002:0535a17": "俱。何執體同。故云。又住異於滅。用亦不應俱。",
    "X50n0820_002:0535a18": "能相所相體俱本有(至)彼此異因不可得故。",
    "X50n0820_002:0535a19": "此破能所體俱有也。若謂有為能相。必離色心所",
    "X50n0820_002:0535a20": "相實有。故執能所二法。體俱本有。則體本有。用亦",
    "X50n0820_002:0535a21": "應然。何以故。有色心體。有有為用。有有為體。有生",
    "X50n0820_002:0535a22": "滅用。以體與用。無別性故何不頓興。若謂下。破轉",
    "X50n0820_002:0535a23": "計因緣生生等也。若待因緣。是因緣生。何執離心",
    "X50n0820_002:0535a24": "別有實體。故復破云。又執生等。離心實有。便為無",
    "X50n0820_002:0535b01": "用。若謂所相色心恒有。生等有時而合。遮前頓興",
    "X50n0820_002:0535b02": "之難。則無為法。亦是恒有。亦生等合。設許無為亦",
    "X50n0820_002:0535b03": "生等合。彼此異因。不可得故。以無為法。無生滅故。",
    "X50n0820_002:0535b04": "△二別破能所竟。下三三世難破。",
    "X50n0820_002:0535b05": "又去來世非現非常(至)故彼所執進退非理。",
    "X50n0820_002:0535b06": "先破二世皆屬滅義。過去已滅。未來未生。二世同",
    "X50n0820_002:0535b07": "無。無即滅也。論主破意。謂生住且置。又如去來滅",
    "X50n0820_002:0535b08": "法。已滅非常。未來非現。體如空華。何執離心有實",
    "X50n0820_002:0535b09": "自性。生名為有下。次以三世。難破彼執生滅體俱",
    "X50n0820_002:0535b10": "本有也。若謂生滅俱同體者。生既名有。寧同已滅",
    "X50n0820_002:0535b11": "之未來。滅既名無。應非已生之現在。若許滅同已",
    "X50n0820_002:0535b12": "生之非無。應許生同已滅之非有。故執同體。便違",
    "X50n0820_002:0535b13": "三世。又滅下。復破住法。進與滅同。退與生異。俱非",
    "X50n0820_002:0535b14": "理也。△三三世難破竟。下四正明假立。",
    "X50n0820_002:0535b15": "然有為法因緣力故(至)後一是無故在過去。",
    "X50n0820_002:0535b16": "結顯正義唯假立名。本無下。釋成假立四名。前三",
    "X50n0820_002:0535b17": "下。復合四法為二世。意顯諸法皆是無常。隨世遷",
    "X50n0820_002:0535b18": "流。剎那假立。△四正明假立竟。下五問答明表。",
    "X50n0820_002:0535b19": "如何無法與有為相(至)是故四相皆是假立。",
    "X50n0820_002:0535b20": "如何下。餘乘問。與。共也。謂滅是無法。何共現在有",
    "X50n0820_002:0535b21": "為法相。表此下。論主答。謂過去滅法。表此現在生",
    "X50n0820_002:0535b22": "住異法。後定是無。為有為相。有何過失。生表下。釋",
    "X50n0820_002:0535b23": "成表義。復結顯表義不同。此依下。結前假立唯一",
    "X50n0820_002:0535b24": "剎那。起後一期亦得假立。一期者。一生果報始終",
    "X50n0820_002:0535c01": "也。初有下。釋一期假立四相。初有者。初生時也。後",
    "X50n0820_002:0535c02": "無者。命終時也。相似相續者。謂既生已。而後漸長。",
    "X50n0820_002:0535c03": "長而後壯。壯而後老。容雖轉變。體相相似。總此長",
    "X50n0820_002:0535c04": "時。通名為住。於此住中。相續轉變。復名為異。或但",
    "X50n0820_002:0535c05": "名住。以攝異名。是故下。結成假立。顯非實有。△五",
    "X50n0820_002:0535c06": "問答明表竟。通上五三有為竟。下六名句文身分",
    "X50n0820_002:0535c07": "二。一問答廣破。",
    "X50n0820_002:0535c08": "復如何知異色心等(至)此足能詮何用名等。",
    "X50n0820_002:0535c09": "復如何下。論主問。契經下。餘乘引經答。瑜伽云。云",
    "X50n0820_002:0535c10": "何名身。謂依諸法自性自相隨起言說。是謂名身。",
    "X50n0820_002:0535c11": "如言眼耳。各別詮故。云何句身。謂即依彼諸法自",
    "X50n0820_002:0535c12": "性。建立染淨功德過失。是謂句身。如言眼能見色。",
    "X50n0820_002:0535c13": "耳能聞聲。義差別故。云何文身。謂即名句二所依",
    "X50n0820_002:0535c14": "止。所有字身。是謂文身。又於所知所詮事中。略想",
    "X50n0820_002:0535c15": "是文。唯了音韻。不能了達自性差別。中想是名。了",
    "X50n0820_002:0535c16": "達自性。及了音韻。廣想是句。音韻自性。及與差別。",
    "X50n0820_002:0535c17": "皆悉了達。佛所得者。離名句相。離文字相。故名希",
    "X50n0820_002:0535c18": "有。餘乘所計。異色心外。實有名句文身。故引經為",
    "X50n0820_002:0535c19": "證。此經下。論主總破。謂此經中。唯說佛得希有名",
    "X50n0820_002:0535c20": "句文身。不說離心別有實體。為證不成。若名下。謂",
    "X50n0820_002:0535c21": "此名等。為離聲有。為依聲生。若離聲有。應如色等。",
    "X50n0820_002:0535c22": "非實能詮。以離音聲。無能詮義。若依聲生。聲有音",
    "X50n0820_002:0535c23": "韻。足成能詮。何用別執名等實有。為能詮耶。",
    "X50n0820_002:0535c24": "若謂聲上音韻屈曲(至)執能詮異語天愛非餘。",
    "X50n0820_002:0536a01": "若謂下。以色處例破聲處也。若謂依聲所生音韻",
    "X50n0820_002:0536a02": "屈曲。即名句文。然而離聲。別有實體者。則汝所見",
    "X50n0820_002:0536a03": "色上形量屈曲。應離色處亦有實體。然離色處。無",
    "X50n0820_002:0536a04": "屈曲故。又若謂下。破彼轉計。復難聲不能生名等",
    "X50n0820_002:0536a05": "也。謂前執音韻屈曲。不成離聲實有。彼即知音韻",
    "X50n0820_002:0536a06": "屈曲。如絃管聲。非實能詮。意在轉計依聲實有名",
    "X50n0820_002:0536a07": "等。有能詮用。故又破云。此語音聲。既如絃管。不生",
    "X50n0820_002:0536a08": "名等。何執依聲。能生名等。又誰說彼定不能詮者。",
    "X50n0820_002:0536a09": "餘乘執辯。彼字。即聲字。意許聲生名等為能詮。聲",
    "X50n0820_002:0536a10": "若下。論主牒破。若許聲作能詮。風鈴等聲。應有詮",
    "X50n0820_002:0536a11": "用。不爾。此語音聲。如風鈴等。何執依聲。能生名等。",
    "X50n0820_002:0536a12": "若唯下。論主方便顯理。兼責執情。謂迷執語聲生",
    "X50n0820_002:0536a13": "名等。不悟唯語即能詮。何理下。餘乘詰。謂將何理。",
    "X50n0820_002:0536a14": "知語能詮者。彼執名句文為能詮故也。由彼不悟",
    "X50n0820_002:0536a15": "語及名等。如錦繡之背面。但左右不同耳。寧知異",
    "X50n0820_002:0536a16": "語有能詮者。意取他界為證。決不許言語為能詮。",
    "X50n0820_002:0536a17": "語不異下。論主釋。人天共了者。謂人與天。共聽語",
    "X50n0820_002:0536a18": "言。曉了諸義。天愛非餘者。或有天中不用語為能",
    "X50n0820_002:0536a19": "詮。如光音天。叶持圓光。成就教體是也。△一問答",
    "X50n0820_002:0536a20": "廣破竟。下二正明假立。",
    "X50n0820_002:0536a21": "然依語聲分位差別(至)妙香味等假立三故。",
    "X50n0820_002:0536a22": "結顯正義。唯假建立。非實有體。分位差別者。即語",
    "X50n0820_002:0536a23": "聲中。高低清濁。縱奪抑揚。一名多名。短句長句。依",
    "X50n0820_002:0536a24": "此分位假立三種。自性者。形名自體也。差別者。多",
    "X50n0820_002:0536b01": "名各別也。單名為名。多名為句。文即是字。為名句",
    "X50n0820_002:0536b02": "二法之所依。文者彰義。彰表二故。設問云。三既假",
    "X50n0820_002:0536b03": "立。體即是聲。何謂此三。各別有體。答云。此三與聲。",
    "X50n0820_002:0536b04": "不即不離。三從聲有。故不離。假實各別。故不即。以",
    "X50n0820_002:0536b05": "聲塵是實有。名等假立故。由此下。明假實各別。清",
    "X50n0820_002:0536b06": "涼云。法無礙解。緣假名等。詞無礙解。緣實聲等。雖",
    "X50n0820_002:0536b07": "二自性互不相離。法對所詮。故緣名等。詞多對機。",
    "X50n0820_002:0536b08": "故但緣聲。耳聞聲己意了義故。以其所對不同。說",
    "X50n0820_002:0536b09": "二有異。非體有異。體即聲也。聲與名等蘊處界攝",
    "X50n0820_002:0536b10": "者。色蘊聲處聲界。唯屬於聲。聲是色法故。行蘊法",
    "X50n0820_002:0536b11": "處法界。屬名句文。不相應行中。有名等故。且依下。",
    "X50n0820_002:0536b12": "結成彼此皆假立義。謂且依此土。依聲假立名句",
    "X50n0820_002:0536b13": "文身。非謂一切界土。亦依聲立。設問云。餘界土中。",
    "X50n0820_002:0536b14": "依何假立。答云。諸餘佛土。亦依光明妙香味等。假",
    "X50n0820_002:0536b15": "立名句文身。以彼見聞覺知光明香味。能了義故。",
    "X50n0820_002:0536b16": "△二正明假立竟。通上二依執別破竟。下三舉執",
    "X50n0820_002:0536b17": "結餘。",
    "X50n0820_002:0536b18": "有執隨眠異心心所(至)准前理趣皆應遮止。",
    "X50n0820_002:0536b19": "有執下。舉彼執詞。隨眠。即貪等染心所。隨是俱生",
    "X50n0820_002:0536b20": "義。眠是種子義。彼執貪等種子。異心心所。是不相",
    "X50n0820_002:0536b21": "應行。破云。彼執非理。若執隨眠是貪等種。如從種",
    "X50n0820_002:0536b22": "起貪等現行。定與染心相應。豈得名為不相應耶。",
    "X50n0820_002:0536b23": "執別下。總結餘行也。有餘不相應行者。即後未破",
    "X50n0820_002:0536b24": "十種。謂流轉。定異。相應。勢速。次第。時。方。數。和合性。",
    "X50n0820_002:0536c01": "不和合性。准前理趣者。謂前以理已破十四種。謂",
    "X50n0820_002:0536c02": "得。非得。同分。命根。無想定。滅盡定。無想報。生。住異。",
    "X50n0820_002:0536c03": "滅。名身。句身。文身。皆應遮止者。亦如前理。破後十",
    "X50n0820_002:0536c04": "也。△三舉執結餘竟。通上二不相應行竟。下三無",
    "X50n0820_002:0536c05": "為法分三。一總破。",
    "X50n0820_002:0536c06": "諸無為法離色心等(至)由彼彼用證知是有。",
    "X50n0820_002:0536c07": "牒前科總標總破。且定有法。略有三種者。將破無",
    "X50n0820_002:0536c08": "為。先舉有為為例。故標三種。現所知法。如色心者。",
    "X50n0820_002:0536c09": "心是能緣。色是所緣。現在所知。是有為義。現受用",
    "X50n0820_002:0536c10": "法。如瓶衣者。瓶可受物。衣可覆身。現在受用。是有",
    "X50n0820_002:0536c11": "為義。如是二法。世共知有。不待因成者。結上所知",
    "X50n0820_002:0536c12": "受用二法。世人共知。不待立量。然後可曉。故云不",
    "X50n0820_002:0536c13": "待因成也。有作用法。如眼耳者。謂由眼等五根。發",
    "X50n0820_002:0536c14": "識緣於五塵。由彼彼根。各各發識。因發識用。比量",
    "X50n0820_002:0536c15": "知有五勝義根。不同前二。不待因成。此即現在有",
    "X50n0820_002:0536c16": "作用法。亦是有為義。",
    "X50n0820_002:0536c17": "無為非世共知定有(至)離色心等實無為性。",
    "X50n0820_002:0536c18": "正破無為非實有也。謂汝執無為。非上二法。世共",
    "X50n0820_002:0536c19": "知有。世不共知。而執有者。與世相違。又執無為。非",
    "X50n0820_002:0536c20": "如眼等。有作用故。設有作用。應是無常。既是無常。",
    "X50n0820_002:0536c21": "違自常宗。故不可執無為實有。然諸下。結顯無為",
    "X50n0820_002:0536c22": "不實。所知性者。謂從聞說無為名。領納心中有無",
    "X50n0820_002:0536c23": "為性。所顯性者。色心有為。因果義盡。或緣闕時。無",
    "X50n0820_002:0536c24": "有為用。顯是無為。此所知性。及所顯性。如色心等。",
    "X50n0820_002:0537a01": "皆是無常。故不可執離心實有。△一總破竟。下二",
    "X50n0820_002:0537a02": "別破。",
    "X50n0820_002:0537a03": "又虗空等為一為多(至)執彼體一理應爾故。",
    "X50n0820_002:0537a04": "又虗空等為一為多者。先以一多總問。然後別破。",
    "X50n0820_002:0537a05": "謂虗空等諸無為法。各為一體耶。各為多體耶。若",
    "X50n0820_002:0537a06": "體下。先破虗空一體。謂若體一。一體虗空必許法",
    "X50n0820_002:0537a07": "合。能合諸法。既有多體。所合虗空。體亦應多。何執",
    "X50n0820_002:0537a08": "體一。故云一所合處。餘不合故。不爾。諸法應互相",
    "X50n0820_002:0537a09": "遍者。謂一體虗空。若定能與一切法合。應一切法。",
    "X50n0820_002:0537a10": "各各互遍如虗空體。法若不遍。則此分寸之物。豈",
    "X50n0820_002:0537a11": "合遍界虗空。若謂下。破彼轉計。虗空不與法合。以",
    "X50n0820_002:0537a12": "能容受。故名虗空。若不合法。如餘無為。何名虗空。",
    "X50n0820_002:0537a13": "故又問云。色等中有虗空不。有應相雜。雜則不分。",
    "X50n0820_002:0537a14": "何名空色。無應不遍。何名虗空遍一切處。次破擇",
    "X50n0820_002:0537a15": "滅。及非擇滅。各唯一體。結法。是思惑。有八十一品。",
    "X50n0820_002:0537a16": "分屬九部。部即地也。若此擇滅。唯是一體。斷一品",
    "X50n0820_002:0537a17": "時。應得餘品。何則。體唯一故。非擇滅者。謂即諸法。",
    "X50n0820_002:0537a18": "性本清淨。不由擇力。其體自淨。或謂諸法。緣闕不",
    "X50n0820_002:0537a19": "生。顯諸法體。是無生義。若執體一。一法緣闕不生。",
    "X50n0820_002:0537a20": "應得餘法非擇滅性。故復結云。執彼體一。理應爾",
    "X50n0820_002:0537a21": "故。",
    "X50n0820_002:0537a22": "若體是多便有品類(至)應如兔角非異心等有。",
    "X50n0820_002:0537a23": "總破無為各多體也。若諸無為。各有多體。便有品",
    "X50n0820_002:0537a24": "類。應如色等。既如色等。應是有為。無實常義。何執",
    "X50n0820_002:0537b01": "無為。是實常有。虗空又應非遍容受者。單破虗空",
    "X50n0820_002:0537b02": "多體也。空體若多。多空多法。各受各容。何名虗空。",
    "X50n0820_002:0537b03": "能遍容受。以一容多。名為遍故。餘部所執者。以彼",
    "X50n0820_002:0537b04": "小乘。唯許前三。今舉餘部。或有所執後三種者。謂",
    "X50n0820_002:0537b05": "不動滅無為。想受滅無為。真如無為。准前應破者。",
    "X50n0820_002:0537b06": "謂或執後三。准同前破。又諸下。執諸無為離心實",
    "X50n0820_002:0537b07": "有。不從因生。既不從因。亦無有果。應如兔角。以說",
    "X50n0820_002:0537b08": "兔角。無因果故。何執離心。有實常體。△二別破竟。",
    "X50n0820_002:0537b09": "下三引經正義。",
    "X50n0820_002:0537b10": "然契經說有虗空等(至)無有變易假說為常。",
    "X50n0820_002:0537b11": "然契經下。引經標數。謂曾聞下。釋上依識變現義。",
    "X50n0820_002:0537b12": "謂從聞說六無為名。心上即變六無為相。從此聞",
    "X50n0820_002:0537b13": "變數數熏習。串習力久。明記不忘。凡遇能變心等",
    "X50n0820_002:0537b14": "生時。變似六種無為相現。此所現下。釋上假立常",
    "X50n0820_002:0537b15": "名。謂從識變六無為相。自前聞說。及後現時。乃至",
    "X50n0820_002:0537b16": "中間數數變現。其相相似。無有變易。假說無為。有",
    "X50n0820_002:0537b17": "實常義。非是離心。實有自體。",
    "X50n0820_002:0537b18": "二依法性假施設有(至)故諸無為非定實有。",
    "X50n0820_002:0537b19": "釋依法性假有義。謂人空無我所顯真如。有無俱",
    "X50n0820_002:0537b20": "非者。以不得言有。不得言無也。心言路絕者。諸法",
    "X50n0820_002:0537b21": "自性。心識不到。言說不及。與一切法。非一異者。性",
    "X50n0820_002:0537b22": "相各別故非一。即性即相故非異。意顯真如。是諸",
    "X50n0820_002:0537b23": "法相真實理性。故名法性。離諸下。別釋虗空等五",
    "X50n0820_002:0537b24": "無為。皆假立義。謂真如體。廓然無際。容受無礙。假",
    "X50n0820_002:0537c01": "名虗空。擇是簡擇。滅是斷滅。謂諸聖者。知真如性。",
    "X50n0820_002:0537c02": "被諸障染。覆令不顯。以無漏智。擇滅諸惑。惑障究",
    "X50n0820_002:0537c03": "竟。能斷本智。即證真如。與真如體。平等會合。假立",
    "X50n0820_002:0537c04": "擇滅。又真如體。即諸法性。本自清淨。不由擇力。斷",
    "X50n0820_002:0537c05": "滅所顯。或於諸法。緣闕不生。顯此真如。是無生義。",
    "X50n0820_002:0537c06": "是故假立。非擇滅名。又第四禪。離前三定。出於三",
    "X50n0820_002:0537c07": "災八患。無喜樂等。動搖身心。所顯真如。此從能顯",
    "X50n0820_002:0537c08": "得名。假立不動。又無所有處。想受不行。即此假立。",
    "X50n0820_002:0537c09": "名想受滅。故此五種。依真假立。真如下。復明真如",
    "X50n0820_002:0537c10": "亦假施設多種名義。謂真如義。離假離實。非有。非",
    "X50n0820_002:0537c11": "空。戲論遠離。絕諸對待。何以名言。詮斯妙義。但為",
    "X50n0820_002:0537c12": "遮執。假立諸名。為遮撥無諸法性者。假說為有。為",
    "X50n0820_002:0537c13": "遮執有諸法性者。假名為空。言虗幻者。虗即徧計。",
    "X50n0820_002:0537c14": "幻即依他。勿許有情。說虗說幻。故說真如。是圓成",
    "X50n0820_002:0537c15": "實。諸法真理。實非倒妄。即於此理。假名真如。不同",
    "X50n0820_002:0537c16": "下。結破餘乘。妄執離心。諸無為法。定非實有。故諸",
    "X50n0820_002:0537c17": "無為。但可假立。△三無為法竟。通上二問餘乘竟。",
    "X50n0820_002:0537c18": "下三總破前執。",
    "X50n0820_002:0537c19": "外道餘乘所執諸法(至)如執外境亦是法執。",
    "X50n0820_002:0537c20": "結破外道餘乘。計心外法。是彼一偏所取。非實有",
    "X50n0820_002:0537c21": "性。謂汝以心緣山河等。執為心外別實有境。何不",
    "X50n0820_002:0537c22": "緣彼境時。即悟彼境是能取之心耶。意在指點心",
    "X50n0820_002:0537c23": "外無法。唯有能緣之心耳。如緣下。復破能緣之心。",
    "X50n0820_002:0537c24": "謂汝能緣此覺諸心心所。是依他起。亦如幻事。非",
    "X50n0820_002:0538a01": "真實有。況計心外實有境耶。意在能所雙非。顯唯",
    "X50n0820_002:0538a02": "識義。為遣下。復破執有唯識理者。謂唯識之義。數",
    "X50n0820_002:0538a03": "量遠離。心言永絕。遣執假說。但是遮詞。因緣所生。",
    "X50n0820_002:0538a04": "俱如幻事。若執實有。不揀內外。皆名法執。△三總",
    "X50n0820_002:0538a05": "破前執竟。下四總舉通執分二。一標數。",
    "X50n0820_002:0538a06": "然諸法執略有二種一者俱生二者分別。",
    "X50n0820_002:0538a07": "△一標數竟。下二正釋分三。一俱生法執。",
    "X50n0820_002:0538a08": "俱生法執無始時來(至)勝法空觀方能除滅。",
    "X50n0820_002:0538a09": "此中俱生。及下分別法執。與前我執文同。但於執",
    "X50n0820_002:0538a10": "我執法。生空法空之別耳。故不重釋。△一俱生法",
    "X50n0820_002:0538a11": "執竟。下二分別法執。",
    "X50n0820_002:0538a12": "分別法執亦由現在(至)法空真如即能除滅。",
    "X50n0820_002:0538a13": "△二分別法執竟。下三總結內外。",
    "X50n0820_002:0538a14": "如是所說一切法執(至)依他起性如幻事等。",
    "X50n0820_002:0538a15": "內法外法。亦與我執中結詞同。前引宗鏡以我法",
    "X50n0820_002:0538a16": "同釋。故不重解。然似下。釋上諸法從緣生者。是依",
    "X50n0820_002:0538a17": "他起。有故如幻。所執實法。是徧計性。定非實有。故",
    "X50n0820_002:0538a18": "世尊下。引聖言證。使知諸法。唯識所現。勿執心外",
    "X50n0820_002:0538a19": "別實有也。△三總結內外竟。通上二別問法執竟。",
    "X50n0820_002:0538a20": "下三總結我法。",
    "X50n0820_002:0538a21": "如是外道餘乘所執(至)習氣擾濁心故似彼而轉。",
    "X50n0820_002:0538a22": "通結我法非離心有。復立比量例明。外色等者。即",
    "X50n0820_002:0538a23": "彼所執心外法也。實有體者。即從緣生依他起也。",
    "X50n0820_002:0538a24": "對彼妄執。說依他實。對圓成實。說如幻事。言彼聚",
    "X50n0820_002:0538b01": "者。凡一有情。必有八識。五十一心所共聚。故曰心",
    "X50n0820_002:0538b02": "聚。謂彼人心聚。雖是實有。而非此人親所緣緣。況",
    "X50n0820_002:0538b03": "離心外。無別實體。為所緣耶。立量云。他人心聚是",
    "X50n0820_002:0538b04": "有法。非自識聚親所緣為宗。因云他聚攝故。同喻",
    "X50n0820_002:0538b05": "如非所緣。心是能緣。非所緣故。同聚者。謂自心所。",
    "X50n0820_002:0538b06": "非自心王之所緣。況心外法。為所緣耳。立量云。同",
    "X50n0820_002:0538b07": "聚心所為有法。亦非自識親所緣為宗。因云自體",
    "X50n0820_002:0538b08": "異故。同喻如餘非所取。非所取者。亦心法也。以心",
    "X50n0820_002:0538b09": "是能取。非所取故。由此下結成上義。復引經證之。",
    "X50n0820_002:0538b10": "謂由二比量義。應知外境實無。唯有內識隨緣變",
    "X50n0820_002:0538b11": "現。頌前二句。謂愚夫分別外境。其實皆無。問。外境",
    "X50n0820_002:0538b12": "實無。何有內識似外境生。答云。由彼習氣擾濁內",
    "X50n0820_002:0538b13": "心。故從本識。變似彼執實境而轉。△三總結我法",
    "X50n0820_002:0538b14": "竟。下四外難內釋分二。一舉難詞。",
    "X50n0820_002:0538b15": "有作是難若無離識(至)如何說心似外境轉。",
    "X50n0820_002:0538b16": "由前二比量後。論主結破云。由此應知。實無外境。",
    "X50n0820_002:0538b17": "唯有內識。似外境生。故發此難。謂有真事。方有似",
    "X50n0820_002:0538b18": "事。依此二事共相。然後可說似事為假。若無離識",
    "X50n0820_002:0538b19": "實我法者。何有內識似我法生。而說為假。如有下。",
    "X50n0820_002:0538b20": "舉喻體。猛赤法者。似火之相也。法謂法則。彷彿火",
    "X50n0820_002:0538b21": "耳。此喻有真有似。方可假說。我法下。合法結成。難",
    "X50n0820_002:0538b22": "意。△一舉難詞竟。下二破難意分五。一總破。",
    "X50n0820_002:0538b23": "彼難非理離識我法(至)假說火等俱不成故。",
    "X50n0820_002:0538b24": "論主總破難意非理。復標二種別破。依類者。同德",
    "X50n0820_002:0538c01": "也。依實者。共體也。△一總破竟。下二依類破。",
    "X50n0820_002:0538c02": "依類假說理且不成(至)故知假說不依類成。",
    "X50n0820_002:0538c03": "此破依類不成假說也。火以煖為德。人猛赤相。非",
    "X50n0820_002:0538c04": "煖德故。既無類德。假非依類。若無下。牒計難破。謂",
    "X50n0820_002:0538c05": "若彼言。但可假立。不必共德。故難云。應於水等。假",
    "X50n0820_002:0538c06": "說火等。若謂下。彼復轉計。人火不離。故可假說。故",
    "X50n0820_002:0538c07": "復破云。人類猛等。現見與火互相離故。類既無德。",
    "X50n0820_002:0538c08": "又互相離者牒前已破兩節之意。結顯假說不依",
    "X50n0820_002:0538c09": "類成也。△二依類破竟。下三依實破。",
    "X50n0820_002:0538c10": "依實假說理亦不成(至)由此假說不依實成。",
    "X50n0820_002:0538c11": "此破依實不成假說也。謂人火共體。可名依實。今",
    "X50n0820_002:0538c12": "人與火。猛赤德相。既非共體。依實假說。決定不成。",
    "X50n0820_002:0538c13": "謂猛下。釋成人火不共體義。無共下。牒前水火為",
    "X50n0820_002:0538c14": "難過。若謂下。彼復轉計。人有煖德。與火相似。亦可",
    "X50n0820_002:0538c15": "假說。故又破云。說火在人。是猛赤相。非在煖德。說",
    "X50n0820_002:0538c16": "人似火。由此假說。不依實成者。結成假不依實。△",
    "X50n0820_002:0538c17": "三依實破竟。下四依真破。",
    "X50n0820_002:0538c18": "又假必依真事立者(至)是故彼難不應正理。",
    "X50n0820_002:0538c19": "此破依真不成假說也。真謂自相。假智及詮。俱非",
    "X50n0820_002:0538c20": "境者。謂一切法。具二種相。一曰自相。體即真如。二",
    "X50n0820_002:0538c21": "曰共相。名為增益。假智。即分別心也。詮。表也。即言",
    "X50n0820_002:0538c22": "說相也。謂智及詮。俱不得以自相為境故。謂假智",
    "X50n0820_002:0538c23": "下。釋假智詮。不得自相義。如人緣火。心分別時。是",
    "X50n0820_002:0538c24": "為假智。口說火時。是為言詮。火不燒口。亦不燒心。",
    "X50n0820_002:0539a01": "是假智詮。俱不得自相。何則。火以燒物為自相故。",
    "X50n0820_002:0539a02": "唯依共相轉者。託質變影。名為共相。是假智與質",
    "X50n0820_002:0539a03": "共起之相。於此相上。方起名言。故假智詮。唯依共",
    "X50n0820_002:0539a04": "相。亦非下謂離此共相之外。無別方便施設自相。",
    "X50n0820_002:0539a05": "為假智詮作所依止。然假智詮下。明聲不及處。是",
    "X50n0820_002:0539a06": "自相義。謂由聲故。起假智詮。聲不及處。名法自相。",
    "X50n0820_002:0539a07": "若無聲處。假智及詮。便不得轉。能詮所詮。俱非自",
    "X50n0820_002:0539a08": "相者。能詮即言說。所詮即假智。謂假智詮。不得自",
    "X50n0820_002:0539a09": "相。故云俱非。故知下。結成假說。但依似事。似謂下",
    "X50n0820_002:0539a10": "謂所依相為本質。變起影相為所緣。是從相上增",
    "X50n0820_002:0539a11": "益其相。故名為似。聲起智詮。唯依增益似相而轉。",
    "X50n0820_002:0539a12": "故不可說。假必依真。是故下。結破難義非理。△四",
    "X50n0820_002:0539a13": "依真破竟。下五結成正義。",
    "X50n0820_002:0539a14": "然依識變對遣妄執(至)故於識所變假說我法名。",
    "X50n0820_002:0539a15": "結成前說假似義。謂由彼執實有我法。故於識變",
    "X50n0820_002:0539a16": "依他起上。假說似言以遣之。引經頌意。證上假說。",
    "X50n0820_002:0539a17": "破彼妄執。故知假說。決不依真。△五結成正義竟。",
    "X50n0820_002:0539a18": "通上一釋前三句頌竟。下二釋後三句頌分三。一",
    "X50n0820_002:0539a19": "標舉三數。",
    "X50n0820_002:0539a20": "識所變相雖無量種而能變識類別唯三。",
    "X50n0820_002:0539a21": "識所變者。即前我法。以我有種種。法亦有種種。故",
    "X50n0820_002:0539a22": "曰無量種。能變雖多。格其品類。唯列三種。△一標",
    "X50n0820_002:0539a23": "舉三數竟。下二別釋三名。",
    "X50n0820_002:0539a24": "一謂異熟即第八識(至)及言顯六合為一種。",
    "X50n0820_002:0539b01": "第八是果報識。故得異熟名。此有三義。一變異而",
    "X50n0820_002:0539b02": "熟。厭故悅新。改轉身形故。二異時而熟。前因後果。",
    "X50n0820_002:0539b03": "不同時故。三異類而熟。此類彼類。相各異故。前一",
    "X50n0820_002:0539b04": "唯變易生死。後二通分段生死。恒審思量者。恒無",
    "X50n0820_002:0539b05": "間斷。審能執我。思量即意。以第七意。念念執我故。",
    "X50n0820_002:0539b06": "了境相麤者。前五了境。皆住外門。第六識兼內外",
    "X50n0820_002:0539b07": "門轉。故曰相麤。及言。顯六合為一種者。及者。連也。",
    "X50n0820_002:0539b08": "第三能變。六識合成。故言及字。顯連合義。△二別",
    "X50n0820_002:0539b09": "釋三名竟。下三因果能變分二。一標數。",
    "X50n0820_002:0539b10": "此三皆名能變識者能變有二種。",
    "X50n0820_002:0539b11": "△一標數竟。下二正釋。",
    "X50n0820_002:0539b12": "一因能變謂第八識中(至)有漏善惡熏令生長。",
    "X50n0820_002:0539b13": "習氣即種子。故名因能變。以熏習時。受彼氣分。名",
    "X50n0820_002:0539b14": "為習氣。等流者。同類也。有親生義。異熟者。各別也。",
    "X50n0820_002:0539b15": "有相助義。等流習氣下。謂前七識。以三性力。熏第",
    "X50n0820_002:0539b16": "八識。成種生長。後從種子。生起前七現行。因果同",
    "X50n0820_002:0539b17": "類。故曰等流。異熟習氣下。謂前六識。唯以有漏善",
    "X50n0820_002:0539b18": "惡二性。熏第八識。成善惡種。令其生長。後從善惡",
    "X50n0820_002:0539b19": "二業。招第八識受苦樂果。是無記性。因果各別。名",
    "X50n0820_002:0539b20": "為異熟。",
    "X50n0820_002:0539b21": "二果能變謂前二種(至)名異熟果果異因故。",
    "X50n0820_002:0539b22": "果隨因變。故前二種習氣為因。引生八識為果。種",
    "X50n0820_002:0539b23": "種相者。即八種識。現行相也。等流下。別釋因緣生",
    "X50n0820_002:0539b24": "等流果也。親因緣者。從自種生自現行也。即八種",
    "X50n0820_002:0539c01": "識各各親種。各生現行。故名等流。因果同類。名果",
    "X50n0820_002:0539c02": "似因。異熟下。釋增上緣生異熟果也。增上緣者。謂",
    "X50n0820_002:0539c03": "善惡業。牽第八識酬他引業。長時無間。立異熟名。",
    "X50n0820_002:0539c04": "若善惡業。感前六識酬滿業者。名異熟生。以前六",
    "X50n0820_002:0539c05": "識。從異熟起。名異熟生。由彼前六有間斷故。不名",
    "X50n0820_002:0539c06": "異熟。即前下。牒前引滿二果。同名異熟果。若單名",
    "X50n0820_002:0539c07": "異熟。即第八識。若名異熟果。八識全收。以總報王。",
    "X50n0820_002:0539c08": "果圓滿故。",
    "X50n0820_002:0539c09": "此中且說我愛執藏(至)名異熟非謂一切。",
    "X50n0820_002:0539c10": "結顯頌中名當熟義。此中。即前頌中也。頌言異熟。",
    "X50n0820_002:0539c11": "唯名受熏持種本識。是能變義。不同圓滿果中。八",
    "X50n0820_002:0539c12": "識全收。故云非謂一切。△二正釋竟。通上略辯唯",
    "X50n0820_002:0539c13": "識竟。下廣辯唯識分二。一明三能變。二答五外問。",
    "X50n0820_002:0539c14": "一又分三。即初二三種能變。今初能變分三。一結",
    "X50n0820_002:0539c15": "前標問。",
    "X50n0820_002:0539c16": "雖已略說能變三名(至)且初能變其相云何。",
    "X50n0820_002:0539c17": "由前所變我法。各有種種。故顯能變。識類有三。名",
    "X50n0820_002:0539c18": "雖已列。義相未分。必得次第廣明。方了三種義別。",
    "X50n0820_002:0539c19": "故又問云。且初能變。其相云何。△一結前標問竟。",
    "X50n0820_002:0539c20": "下二舉頌總答。",
    "X50n0820_002:0539c21": "頌曰初阿賴耶識(至)恒轉如暴流阿羅漢位捨。",
    "X50n0820_002:0539c22": "答上問意。以明初能變識。名及行相。相應受性。未",
    "X50n0820_002:0539c23": "轉已轉。相及義也。前二句頌。明第八識有三種名。",
    "X50n0820_002:0539c24": "梵語阿賴耶。此云藏。以具三藏為自性故。異熟者。",
    "X50n0820_002:0540a01": "以能招業成果相故。一切種者。受熏持種為因相",
    "X50n0820_002:0540a02": "故。不可知執受處了者。謂初能變識緣境時。行相",
    "X50n0820_002:0540a03": "微隱。於執受及處。俱難了別故。常與觸作意受想",
    "X50n0820_002:0540a04": "思相應者。此識於六位心所中。唯與徧行位相應",
    "X50n0820_002:0540a05": "故。唯捨受者。無苦樂故。是無覆無記者。於四性中。",
    "X50n0820_002:0540a06": "唯一性故。觸等亦如是者。心王心所俱同性故。恒",
    "X50n0820_002:0540a07": "轉如暴流者。體非斷常。喻暴流故。阿羅漢位捨者。",
    "X50n0820_002:0540a08": "唯捨初名故。異熟一切種。最後方捨故。△二舉頌",
    "X50n0820_002:0540a09": "總答竟。下三廣釋頌意分三。一正釋頌意。二別顯",
    "X50n0820_002:0540a10": "多名。三證有識體。一又分八。一釋三名分二。一正",
    "X50n0820_002:0540a11": "釋三名。",
    "X50n0820_002:0540a12": "論曰初能變識(至)藏初過重是故偏說。",
    "X50n0820_002:0540a13": "釋第一句頌阿賴耶名也。大小乘教。皆名藏識者。",
    "X50n0820_002:0540a14": "以具三藏義故。受熏義邊名為所藏。持種義邊。名",
    "X50n0820_002:0540a15": "為能藏。七執為我。名為執藏。謂與下。釋三藏義。互",
    "X50n0820_002:0540a16": "為緣者。釋能所二藏也。執為我者。釋執藏也。此即",
    "X50n0820_002:0540a17": "下。釋藏識名。依自相立。以攝因果。是彼自相。此識",
    "X50n0820_002:0540a18": "下。簡別餘名非自相義。藏初者。頌中初名阿賴耶故。",
    "X50n0820_002:0540a19": "此是能引諸界趣生(至)異熟實不共故偏說之。",
    "X50n0820_002:0540a20": "釋第二句頌中異熟名也。能招他業成就自果。故",
    "X50n0820_002:0540a21": "名異熟。勝異熟果者。對彼異熟生。故此名為勝。命",
    "X50n0820_002:0540a22": "根等。即不相應行。及餘色心等法。謂若離此第八",
    "X50n0820_002:0540a23": "識體。餘法相續成果者。不可得故。此即下。釋異熟",
    "X50n0820_002:0540a24": "名。依果相立。隨他業因。成自果故。此識下。簡別餘",
    "X50n0820_002:0540b01": "名。非果相義。",
    "X50n0820_002:0540b02": "此能執持諸法種子(至)略說唯有如是三相。",
    "X50n0820_002:0540b03": "此釋第二句頌中一切種名也。能持諸種。名一切",
    "X50n0820_002:0540b04": "種。全取他名。即有財釋。餘法者。即餘色心等法。及",
    "X50n0820_002:0540b05": "二所顯不相應法。或有間轉。或無實體。故離第八。",
    "X50n0820_002:0540b06": "餘能持種。不可得故。此識下。簡別餘名。非因相義。",
    "X50n0820_002:0540b07": "初能變下。總結三名。以顯多名皆此三攝。△一正",
    "X50n0820_002:0540b08": "釋三名竟。下二別釋種子分四。一正明種子。",
    "X50n0820_002:0540b09": "一切種相應更分別(至)假法如無非因緣故。",
    "X50n0820_002:0540b10": "前三名中。唯種子名。在因位故。義相難知。論主急",
    "X50n0820_002:0540b11": "於為人。特標種相。應更分別。此中何法名為種子",
    "X50n0820_002:0540b12": "者。徵問種子是何法也。謂本識中親生自果功能",
    "X50n0820_002:0540b13": "差別者。答明種子。是生現行果法之功能。故以功",
    "X50n0820_002:0540b14": "能名種子。本識。即第八識。親生自果者。從自種子。",
    "X50n0820_002:0540b15": "親生現行果故。功能差別者。顯此種子非一種故。",
    "X50n0820_002:0540b16": "此與下。謂此種子。與第八識。及所生果。不一不異。",
    "X50n0820_002:0540b17": "體是本識。果是現行。識體望種為用。現果望種為",
    "X50n0820_002:0540b18": "因。故此三法。理應不一不異也。宗鏡云。本識是體。",
    "X50n0820_002:0540b19": "種子是用。種子是因。所生是果。此之三法。理應如",
    "X50n0820_002:0540b20": "是不一不異。若即是一。不可說為有因果法。有體",
    "X50n0820_002:0540b21": "有法故。若一向異。應糓麥等。能生豆等。以許因果",
    "X50n0820_002:0540b22": "一向異故。不爾。法滅方應有用。以許體用一向異",
    "X50n0820_002:0540b23": "故。體用相似。氣勢必同。因果相似。功能狀貌。可相",
    "X50n0820_002:0540b24": "隨順。非一向異。雖非下。釋難。上言不一不異。恐同",
    "X50n0820_002:0540c01": "菩提子計。有法與有等性。非一非異。故自釋云。而",
    "X50n0820_002:0540c02": "是實有。以從自心變故。假法。即外所計心外有者。",
    "X50n0820_002:0540c03": "如畢竟無。非因緣故。",
    "X50n0820_002:0540c04": "此與諸法既非一異(至)許則便無真勝義諦。",
    "X50n0820_002:0540c05": "外人難。謂此種子。與識現行。既非一異。應如瓶等。",
    "X50n0820_002:0540c06": "泥團與瓶非一異故。必許瓶體是相狀假。則汝本",
    "X50n0820_002:0540c07": "識。同瓶是假。識中無漏真如種子。亦應是假。便造",
    "X50n0820_002:0540c08": "自宗真勝義諦。",
    "X50n0820_002:0540c09": "然諸種子唯依世俗(至)俱是善性攝故唯名為善。",
    "X50n0820_002:0540c10": "論主釋。然說識中諸法種子非一非異。是實有者。",
    "X50n0820_002:0540c11": "唯依世俗。說為實有。不同真如。勝義有故。以真如",
    "X50n0820_002:0540c12": "性。離非一異戲論種故。種子雖依下。釋有漏種。不",
    "X50n0820_002:0540c13": "同真如。以有漏種。第八所緣。真如無漏種子。非彼",
    "X50n0820_002:0540c14": "因中所緣。後轉依時。鏡智圓明。方得緣故。諸有漏",
    "X50n0820_002:0540c15": "下。明種子與識非一異義。謂種識同體。俱無記性。",
    "X50n0820_002:0540c16": "是名非異。因果俱有下。謂種子之因。是能熏識。皆",
    "X50n0820_002:0540c17": "通三性。種子之果。是現行識。亦具三性。故與本識。",
    "X50n0820_002:0540c18": "說名非一。此非一異。說有漏種。不說真如。諸無漏",
    "X50n0820_002:0540c19": "下。釋無漏種。不同有漏。意顯真如。是無漏義。故與",
    "X50n0820_002:0540c20": "本識。必不同性。",
    "X50n0820_002:0540c21": "若爾何故決擇分說(至)非無記性所攝異熟。",
    "X50n0820_002:0540c22": "若爾下。外人難問。因上章云。諸無漏種。非異熟識",
    "X50n0820_002:0540c23": "性所攝故。故發此問。謂若無漏種子。非異熟識性",
    "X50n0820_002:0540c24": "所攝。何故瑜伽決擇分說。三無漏根。皆異熟種。皆",
    "X50n0820_002:0541a01": "異熟生。二十二根者。即五色根。男女二根。命根。意",
    "X50n0820_002:0541a02": "根。五受根。信等五根。三無漏根。雖名下。論主釋。謂",
    "X50n0820_002:0541a03": "雖決擇分說。皆異熟種。不與第八同無記性。二十",
    "X50n0820_002:0541a04": "二法。皆善性故。謂彼諸法。依異熟故。名異熟種。如",
    "X50n0820_002:0541a05": "眼等識。依異熟故。名異熟生。皆是異性相依。決不",
    "X50n0820_002:0541a06": "同性。或無漏下。又作一義。釋名異熟。謂無漏熏習",
    "X50n0820_002:0541a07": "轉變成熟。立異熟名。非是第八無記異熟。故知無",
    "X50n0820_002:0541a08": "漏。唯善性攝。△一正明種子竟。下二舉執辯破分",
    "X50n0820_002:0541a09": "二。一舉二偏執分二。一執本有分二。一立義引證。",
    "X50n0820_002:0541a10": "此中有義一切種子(至)如是等文誠證非一。",
    "X50n0820_002:0541a11": "此是清目等師。唯立本有。其義未正。如契經下。引",
    "X50n0820_002:0541a12": "證自立本有義。惡叉聚者。毒樹果也。一枝三子。生",
    "X50n0820_002:0541a13": "必同科。經中取喻惑業苦三。不相離故。今引無始",
    "X50n0820_002:0541a14": "時來。法爾而有者。以證自然本有。界即種子差別",
    "X50n0820_002:0541a15": "名者。亦證種子無始本有。不是熏生。又說界是因",
    "X50n0820_002:0541a16": "義者。皆證種子無始本有。瑜伽下。亦證本有。兼明",
    "X50n0820_002:0541a17": "熏發。三菩提者。謂真性菩提。實智菩提。方便菩提。",
    "X50n0820_002:0541a18": "或名聲聞。緣覺。無上。為三。般涅槃者。此云入圓寂。",
    "X50n0820_002:0541a19": "即無漏法因也。今引論說。從無始來。有此法因。一",
    "X50n0820_002:0541a20": "切種子具足。無此法因。便闕三種菩提種子。以證",
    "X50n0820_002:0541a21": "種子決定本有。非從熏生。△一立義引證竟。下二",
    "X50n0820_002:0541a22": "以理自推。",
    "X50n0820_002:0541a23": "又諸有情既說本有(至)如是建立因果不亂。",
    "X50n0820_002:0541a24": "立者推明必唯本有也。五種性者。謂異生。聲聞。菩",
    "X50n0820_002:0541b01": "薩。如來。外道。此五種性。本來自有。應知不假熏生。",
    "X50n0820_002:0541b02": "三無漏根者。謂未知當知根。已知根。具知根。知者。",
    "X50n0820_002:0541b03": "即是真見道義。引地獄具此三根者。亦推種子本",
    "X50n0820_002:0541b04": "有也。法爾所得者。自然成就也。亦推真如無漏種",
    "X50n0820_002:0541b05": "子。決定本有。不從熏生。由此下。結顯無漏種子確",
    "X50n0820_002:0541b06": "成本有。例有漏種。亦本有故。如是建立因果不亂",
    "X50n0820_002:0541b07": "者謂立本有因果義成。若許新熏。漏熏無漏。無漏",
    "X50n0820_002:0541b08": "熏漏。善與不善。亦互相熏。因果紊亂。不成安立。是",
    "X50n0820_002:0541b09": "故本有因果義成。△二以理自推竟。通上一執本",
    "X50n0820_002:0541b10": "有竟。下二執熏生分二。一立義引證。",
    "X50n0820_002:0541b11": "有義種子皆熏故生(至)如麻香氣華熏故生。",
    "X50n0820_002:0541b12": "難陀立唯熏生。理亦未正。謂諸種子。雖無始有。亦",
    "X50n0820_002:0541b13": "從熏生。以能所熏。無始有故。種子既是習氣下。推",
    "X50n0820_002:0541b14": "明習氣從熏。立種新熏。理必無失。故說喻云。如西",
    "X50n0820_002:0541b15": "域胡麻。本無有香。以華熏之。取油即香。故知種子。",
    "X50n0820_002:0541b16": "如油之香。從熏有也。",
    "X50n0820_002:0541b17": "如契經說諸有情心(至)是出世心種子性故。",
    "X50n0820_002:0541b18": "引經論證種子必從新熏義。經言積集者。數數集",
    "X50n0820_002:0541b19": "成。是熏習義。論說內種。即是識種。定有熏習。外種",
    "X50n0820_002:0541b20": "即糓麥。假名為種子。或有熏習者。如以花香熏苣",
    "X50n0820_002:0541b21": "藤故。或無熏習者。如炭生苣藤。牛糞毛等。生青蓮",
    "X50n0820_002:0541b22": "等。本非熏習。而得生故。三種熏習者。謂名言。我執。",
    "X50n0820_002:0541b23": "有支。引此以證有漏種生。必由熏起。無漏種下。意",
    "X50n0820_002:0541b24": "牒有漏種必藉熏生。例顯無漏亦從熏起。故諸聖",
    "X50n0820_002:0541c01": "教。說聞熏習。淨法。即法身。界是因義。等流。即同類。",
    "X50n0820_002:0541c02": "正法簡於邪。謂聞無漏清淨法因。同類正法而熏",
    "X50n0820_002:0541c03": "起者。是出世心種子性故。攝論釋云。淨法界者。諸",
    "X50n0820_002:0541c04": "佛法界。永離一切客塵障故。言等流者。謂從法界",
    "X50n0820_002:0541c05": "所起教法。無倒聽聞。如是教法。故名等流。依此正",
    "X50n0820_002:0541c06": "聞所起熏習。說名熏習。即此熏習。能生出世無漏",
    "X50n0820_002:0541c07": "之心。名為種子。如有說云。諸初發心菩提薩埵。所",
    "X50n0820_002:0541c08": "有正聞熏習種子。雖曰世間。應知即是法身所攝。",
    "X50n0820_002:0541c09": "而能親作出世心種。△一立義引證竟。下二牒破",
    "X50n0820_002:0541c10": "前執。",
    "X50n0820_002:0541c11": "有情本來種性差別(至)依熏可生非已有體。",
    "X50n0820_002:0541c12": "破前青目等師言有情本有五種性別之義。而言",
    "X50n0820_002:0541c13": "依障建立者。意在成就新熏理故。以斷有漏。即熏",
    "X50n0820_002:0541c14": "無漏。如瑜伽下。引證依障建立義。於真如境者。以",
    "X50n0820_002:0541c15": "真如是迷悟依。故說為境。諸染淨法。依之得生。故",
    "X50n0820_002:0541c16": "論言於真如境上。有二障種者。不得入圓寂。立為",
    "X50n0820_002:0541c17": "異生性。二乘不斷所知。唯斷煩惱。斷有利鈍。故分",
    "X50n0820_002:0541c18": "為二。聲聞根鈍。三界九地。地各九品。品品別斷。獨",
    "X50n0820_002:0541c19": "覺根利。三界諸惑。合為一聚。九品別斷。如來二障",
    "X50n0820_002:0541c20": "永斷。二死永忘。覺性圓滿。名佛種性。故知下。結成",
    "X50n0820_002:0541c21": "種性差別。依障建立。成新熏義。非是無漏種子定",
    "X50n0820_002:0541c22": "有定無。所說下。牒前青目等師。言地獄成就三無",
    "X50n0820_002:0541c23": "漏種。彼種亦依熏生。非已有故。△二牒破前執竟。",
    "X50n0820_002:0541c24": "通上一舉二偏執竟。下二正兼二類分二。一自立",
    "X50n0820_002:0542a01": "正義。",
    "X50n0820_002:0542a02": "有義種子各有二類(至)此即名為習所成種。",
    "X50n0820_002:0542a03": "護法正義。兼前二種。謂有漏無漏種生。各有本有",
    "X50n0820_002:0542a04": "新熏二義。一者下。謂本識中。自然本有能生五蘊",
    "X50n0820_002:0542a05": "十二處十八界之功能差別不同。世尊下。引證本",
    "X50n0820_002:0542a06": "有種子。餘證如初者。如前青目引證之義。此本有",
    "X50n0820_002:0542a07": "種。即名本性住種。二者下。謂現行八識。能所熏習",
    "X50n0820_002:0542a08": "種子始起。故名新熏。復引世尊依此下。亦證熏習",
    "X50n0820_002:0542a09": "成種義。此始起種。即名習所成種。文中雖以二義",
    "X50n0820_002:0542a10": "別釋。意在兩收。方成種義。故下雙破難陀青目各",
    "X50n0820_002:0542a11": "唯一義。皆不應理。△自立正義竟。下二舉執難破",
    "X50n0820_002:0542a12": "分二。一破唯本有。",
    "X50n0820_002:0542a13": "若唯本有轉識不應(至)故唯本有理教相違。",
    "X50n0820_002:0542a14": "此破青目等師。唯執本有義。若唯本有。能所熏習",
    "X50n0820_002:0542a15": "不名因緣。若諸轉識。與阿賴耶。為因緣者。亦有新",
    "X50n0820_002:0542a16": "熏。何唯本有。如契經下。引證有因緣義。諸法。即前",
    "X50n0820_002:0542a17": "七。識即第八識。諸法於識藏者。色心種子本識攝",
    "X50n0820_002:0542a18": "故。識於法亦爾者。本識藏在色心中故。即如眼識",
    "X50n0820_002:0542a19": "緣色時。雖是眼識現行。亦不離本識。若離本識。是",
    "X50n0820_002:0542a20": "心外有心法。不成唯識理。心法既爾。色法亦然。後",
    "X50n0820_002:0542a21": "二句。釋成前二句互為因果義。此頌意言下。論主",
    "X50n0820_002:0542a22": "釋頌意。互為因果者。前七能熏為因。所熏第八為",
    "X50n0820_002:0542a23": "緣。第八能生為因。所生前七為果。攝大乘下。引證",
    "X50n0820_002:0542a24": "互為因緣義。炷喻種子及本識。焰喻現行及前七。",
    "X50n0820_002:0542b01": "炷能生焰。焰燒燋炷。種生現行。現熏種子。前七熏",
    "X50n0820_002:0542b02": "本。本起前七。法喻兩齊。立因緣義。又如束蘆。喻不",
    "X50n0820_002:0542b03": "相離。唯依此二者。即能所熏也。若諸種子下。牒責",
    "X50n0820_002:0542b04": "本有。會上因緣證之。非熏令長下。難也。謂若諸法",
    "X50n0820_002:0542b05": "本有種子。熏令增長。汝即說彼有因緣者。則善惡",
    "X50n0820_002:0542b06": "業。與異熟果。亦作因緣。以善惡業。望異熟果。是增",
    "X50n0820_002:0542b07": "上緣。非因緣故。例上熏令長者。亦增上緣。非因緣",
    "X50n0820_002:0542b08": "也。又諸下。牒上熏長若作因緣。聖說種子。由熏習",
    "X50n0820_002:0542b09": "生。豈不相違。△一破唯本有竟。下二破唯始起分",
    "X50n0820_002:0542b10": "三。一以理正破。",
    "X50n0820_002:0542b11": "若唯始起有為無漏(至)善等應為不善等種。",
    "X50n0820_002:0542b12": "此破難陀唯執始起義。若唯始起。必熏習生。有因",
    "X50n0820_002:0542b13": "緣時。有為無漏由熏習生。若無因緣。有為無漏必",
    "X50n0820_002:0542b14": "不得生。何得現有漏無漏種。若無因緣。有始起者。",
    "X50n0820_002:0542b15": "漏無漏種。應互相生。善不善等。更相為種。許應諸",
    "X50n0820_002:0542b16": "佛有漏復生。便成大過故云。有漏不應為無漏等。",
    "X50n0820_002:0542b17": "已上破詞。意在顯種本有。故以互生為難。△一以",
    "X50n0820_002:0542b18": "理正破竟。下二引教辯破分五。一彼部正義。",
    "X50n0820_002:0542b19": "分別論者雖作是說(至)故無漏法非無因生。",
    "X50n0820_002:0542b20": "此護法師。引小乘大眾部。一說部。說出世部。鷄胤",
    "X50n0820_002:0542b21": "部。此四部中正義。彼既亦說有無漏種。則彼妄執",
    "X50n0820_002:0542b22": "熏生。必與自宗相違。分別論者。即彼四部中分別",
    "X50n0820_002:0542b23": "論議者。心性本淨者。謂真心體。本自清淨。顯是無",
    "X50n0820_002:0542b24": "漏種子本有也。客因主立。塵由空顯。主空喻本有",
    "X50n0820_002:0542c01": "真如。客塵喻新熏煩惱。故離染時。轉成無漏。顯無",
    "X50n0820_002:0542c02": "漏種。即此真如。轉變名目。所以論主。復顯本有云。",
    "X50n0820_002:0542c03": "故無漏法。非無因生。真如為因。是本有義。△一彼",
    "X50n0820_002:0542c04": "部正義竟。下二展轉難破。",
    "X50n0820_002:0542c05": "而心性言彼說何義(至)勿善惡等互為因故。",
    "X50n0820_002:0542c06": "此以空理三性展轉難破也。而心性言。彼說何義",
    "X50n0820_002:0542c07": "者。論主問上心性本淨之言。說為何義。能為無漏",
    "X50n0820_002:0542c08": "之因。若說空理者。謂若二空之理。有能所熏。成無",
    "X50n0820_002:0542c09": "漏種。名始起者。故破云。空非心因。空是無情。心因",
    "X50n0820_002:0542c10": "何有。空是常法。非諸法種。體無轉變。非能生義。若",
    "X50n0820_002:0542c11": "即是心者。謂若現前能分別心。熏生無漏。為無漏",
    "X50n0820_002:0542c12": "因。應同數論。彼執冥性恒一。二十三法。相有轉變。",
    "X50n0820_002:0542c13": "同汝心體是一。而有有漏無漏轉變。惡無記心。又",
    "X50n0820_002:0542c14": "應是善者。謂無漏是善。心通三性。心是無漏因。不",
    "X50n0820_002:0542c15": "善無記心。應是無漏善。若二心是善。應與信等心",
    "X50n0820_002:0542c16": "所相應。王所各別。何名體一。不許彼相應。應非善",
    "X50n0820_002:0542c17": "心體。心自不名善。何為無漏因。有漏下。破有漏善",
    "X50n0820_002:0542c18": "心。亦非無漏之因。若有漏心。為無漏因。善惡等因。",
    "X50n0820_002:0542c19": "應互相為。故云。勿善惡等。互為因故。",
    "X50n0820_002:0542c20": "若有漏心性是無漏(至)種子現行性相同故。",
    "X50n0820_002:0542c21": "復以有漏無漏展轉難破也。謂若有漏之心。性是",
    "X50n0820_002:0542c22": "無漏。故許有漏心。為無漏因。則無漏心。亦應性是",
    "X50n0820_002:0542c23": "有漏。亦互為因。故又責云。差別因緣。不可得故。若",
    "X50n0820_002:0542c24": "許有漏。性是無漏。則異生心。性是無漏。在異生位。",
    "X50n0820_002:0543a01": "無漏現行。應名聖者。何名異生。若謂異生相染。不",
    "X50n0820_002:0543a02": "名無漏。則心種子。亦非無漏。何則。種子現行。性相",
    "X50n0820_002:0543a03": "同故。以聖種子。現行必聖。相狀有染。性必染污。以",
    "X50n0820_002:0543a04": "理推之。種現必同。何故汝論。說有異生。成就無漏",
    "X50n0820_002:0543a05": "種子。此責難陀。謂諸種子。所熏能熏。無始成就義。",
    "X50n0820_002:0543a06": "△二展轉難破竟。下三釋彼正義。",
    "X50n0820_002:0543a07": "然契經說心性淨者(至)有漏法種類此應知。",
    "X50n0820_002:0543a08": "牒釋分別論者。所說心性本淨正義。以心性言。顯",
    "X50n0820_002:0543a09": "是真如。名真實性。或說心體。被煩惱污體非煩惱。",
    "X50n0820_002:0543a10": "名性本淨。非同汝執。有漏之心。性是無漏。故名本",
    "X50n0820_002:0543a11": "淨。由此下。謂由經說真如是心。應信真如。是無漏",
    "X50n0820_002:0543a12": "種。法爾成就。何執熏生無本有種。無漏法起下。明",
    "X50n0820_002:0543a13": "展轉熏生義。無漏法者。即見道後所修無漏道法",
    "X50n0820_002:0543a14": "也。以此為因者。因證真如。方修無漏。故以真如為",
    "X50n0820_002:0543a15": "因。復熏成種者。從真如體。生諸功德。智種道種。一",
    "X50n0820_002:0543a16": "切皆成。言無漏者。以智照境。不起分別。說能緣智",
    "X50n0820_002:0543a17": "不漏於境耳。有漏法種。類此應知者。牒上無漏既",
    "X50n0820_002:0543a18": "是本有。則有漏種。亦本有故。△三釋彼正義竟。下",
    "X50n0820_002:0543a19": "四釋教熏習。",
    "X50n0820_002:0543a20": "諸聖教中雖說內種(至)方便說為出世心種。",
    "X50n0820_002:0543a21": "牒破難陀偏執熏習。撥無本有。然本有下。釋上諸",
    "X50n0820_002:0543a22": "聖教中。說熏習者。是增上緣。非說因緣。熏生內種。",
    "X50n0820_002:0543a23": "其聞熏習下。明無漏種。亦由熏習。令其增盛。出世",
    "X50n0820_002:0543a24": "心者。即是見道所證無漏心也。以從真如展轉熏",
    "X50n0820_002:0543b01": "生。是故聖教。亦說此種。名聞熏習。聞熏習中。有二",
    "X50n0820_002:0543b02": "種緣義。熏生有漏。感變易生死。勝異熟果。為出世",
    "X50n0820_002:0543b03": "法。作增上緣。是修所斷。熏生無漏。與出世法。為正",
    "X50n0820_002:0543b04": "因緣。非所斷攝。以無漏法。無盡期故。此正因緣下。",
    "X50n0820_002:0543b05": "結顯前說展轉生心。即是真如無漏種子。以方便",
    "X50n0820_002:0543b06": "故。名出世心。△四釋教熏習竟。下五牒釋依障。",
    "X50n0820_002:0543b07": "依障建立種性別者(至)障有可斷不可斷義。",
    "X50n0820_002:0543b08": "牒上難陀引瑜伽證依障建立種性別義。文中一",
    "X50n0820_002:0543b09": "一釋成。以辯種子本有也。謂若下。明依障建立異",
    "X50n0820_002:0543b10": "生性也。非涅槃法。即異生性法。以諸異生。無涅槃",
    "X50n0820_002:0543b11": "故。無漏法種能害二障。故無彼種。二障永不可害。",
    "X50n0820_002:0543b12": "若唯下。釋依障建立二乘性也。二乘種性。唯斷煩",
    "X50n0820_002:0543b13": "惱。不斷所知。故所知障。永不可害。根有利鈍。分為",
    "X50n0820_002:0543b14": "二種。獨覺根利。惑總斷故。若亦有下。釋佛種性。佛",
    "X50n0820_002:0543b15": "無漏種。能害二障。故有佛種。二障永害。故由下。結",
    "X50n0820_002:0543b16": "成論說種性別者。唯依無漏種子有無。方說障有",
    "X50n0820_002:0543b17": "斷不斷義。",
    "X50n0820_002:0543b18": "然無漏種微隱難知(至)說熏可生亦定非理。",
    "X50n0820_002:0543b19": "釋成約障顯有本有無漏種義。若謂法爾有此障",
    "X50n0820_002:0543b20": "別者。縱彼轉計自然障別。則無漏種。亦應自別。何",
    "X50n0820_002:0543b21": "偏許障別。而不許無漏。由無漏種。得生聖道。由諸",
    "X50n0820_002:0543b22": "聖道。能斷二障。約斷二障。立種性別。若無無漏法",
    "X50n0820_002:0543b23": "種。聖道斷障。種性差別。俱不得成。既彼下。牒上聖",
    "X50n0820_002:0543b24": "道永不生義。既永不生。說熏可生。理不應爾。△五",
    "X50n0820_002:0543c01": "牒釋依障竟。通上二引教辯破竟。下三結破顯理。",
    "X50n0820_002:0543c02": "然諸聖教處處說有(至)各有本有始起二類。",
    "X50n0820_002:0543c03": "結破難陀執始起義。理教俱違。復顯護法自立正",
    "X50n0820_002:0543c04": "義。△三結破顯理竟。通上二舉執辯破竟。下三六",
    "X50n0820_002:0543c05": "義明種分二。一正明六義。",
    "X50n0820_002:0543c06": "然種子義略有六種(至)不可說有能生用故。",
    "X50n0820_002:0543c07": "由前二師別執本有新熏。護法正義兼之。意謂不",
    "X50n0820_002:0543c08": "唯二義兼收。更顯種子略有六義。攝論頌云。勝義",
    "X50n0820_002:0543c09": "諸種子。當知有六種。剎那滅俱有。恒隨轉應知。決",
    "X50n0820_002:0543c10": "定待眾緣。唯能引自果。一明生滅成種子義。以生",
    "X50n0820_002:0543c11": "滅功能殊勝故。攝論釋云。剎那滅者。生已無間。即",
    "X50n0820_002:0543c12": "壞滅故。無有常住。得成種子。於一切時。無差別故。",
    "X50n0820_002:0543c13": "雖剎那滅。然非已滅。此遮下。謂常法不變。種義全",
    "X50n0820_002:0543c14": "無。故應遮止。",
    "X50n0820_002:0543c15": "二果俱有謂與所生(至)故但應說與果俱有。",
    "X50n0820_002:0543c16": "此明因果不離成種子義。此遮下。謂前種後種。及",
    "X50n0820_002:0543c17": "相離法。非俱有義。故應遮止。攝論釋云。已滅生果。",
    "X50n0820_002:0543c18": "不應理故。如死鷄鳴。是故應許。種子與果。俱時而",
    "X50n0820_002:0543c19": "住。現行種子雖是類別。互不相違。一身即現行。能",
    "X50n0820_002:0543c20": "生即種子。謂一身作用。是種現同時。故云俱有。不",
    "X50n0820_002:0543c21": "同從種生種。前後相違。必不俱有也。雖因下。別明",
    "X50n0820_002:0543c22": "二義。言現在因用。是果俱有義。未生已滅。釋不俱",
    "X50n0820_002:0543c23": "義。謂果俱有。唯依種生現行立名。不依前種引生",
    "X50n0820_002:0543c24": "後種。是故但說因種現果俱時有也。",
    "X50n0820_002:0544a01": "三恒隨轉謂要長時(至)此顯種子自類相生。",
    "X50n0820_002:0544a02": "此明第八成種子義。恒隨轉者。謂要長時相續。其",
    "X50n0820_002:0544a03": "性一類。是無記故。方名種子。攝論釋云。此恒隨轉。",
    "X50n0820_002:0544a04": "剎那傳傳。經於多時。恒隨轉故。此遮下。謂轉識間",
    "X50n0820_002:0544a05": "斷。無恒隨義。故應遮止。",
    "X50n0820_002:0544a06": "四性決定謂隨因力(至)生異性果有因緣義。",
    "X50n0820_002:0544a07": "此明善惡業力決定成種子義。異性因果。即色心",
    "X50n0820_002:0544a08": "互生也。此等妄執。故應遮止。",
    "X50n0820_002:0544a09": "五待眾緣謂此要待(至)故種與果非恒頓生。",
    "X50n0820_002:0544a10": "此明因緣成種子義。因非自有。緣自因生。殊勝功",
    "X50n0820_002:0544a11": "能。必因緣合。執自然因。執緣恒有。應恒頓生。理不",
    "X50n0820_002:0544a12": "頓恒。故應遮止。顯所下。結成待緣方成種義。故無",
    "X50n0820_002:0544a13": "恒生頓生之過。",
    "X50n0820_002:0544a14": "六引自果謂於別別(至)具斯六義成種非餘。",
    "X50n0820_002:0544a15": "明引自果成種子義。色心各引。種果不亂。一因多",
    "X50n0820_002:0544a16": "果。色心互生。皆是妄執。故應遮止。唯本識下。結成",
    "X50n0820_002:0544a17": "六義成種。方為內種正義。△一正明六義竟。下二",
    "X50n0820_002:0544a18": "簡別外種。",
    "X50n0820_002:0544a19": "外糓麥等識所變故(至)是共相種所生果故。",
    "X50n0820_002:0544a20": "簡外種子。唯得假名。內外種子。俱有生引二因。外",
    "X50n0820_002:0544a21": "種望芽。為能生因。傳望莖等。為能引因阿賴耶識。",
    "X50n0820_002:0544a22": "是內種子。親望名色。為能生因。傳望六處。乃至老",
    "X50n0820_002:0544a23": "死。為能引因。譬如射箭。放絃行力。為生因。自絃以",
    "X50n0820_002:0544a24": "往。不即墮地。為引因。內種熏習生長者。謂本有種",
    "X50n0820_002:0544b01": "親生現果。是因緣性。但熏令長。說有熏習。是增上",
    "X50n0820_002:0544b02": "緣。外種熏習。或有或無者。無性菩薩云。或有或無",
    "X50n0820_002:0544b03": "有。分別不決定義。如從其炭。牛糞毛等。隨其次第。",
    "X50n0820_002:0544b04": "生彼苣勝。青蓮花根。及以蒲等。非苣勝等。與彼炭",
    "X50n0820_002:0544b05": "等。俱生俱滅。互相熏習。而從彼生。如是外種。或無",
    "X50n0820_002:0544b06": "熏習。又苣勝等。與華鬘等。俱生俱滅。由熏習故。生",
    "X50n0820_002:0544b07": "香氣等。如是外種。或有熏習。如是分別外種不定。",
    "X50n0820_002:0544b08": "是故說或。故外種子。熏習有無。望於內種。唯增上",
    "X50n0820_002:0544b09": "緣。無因緣義。辦所生下。釋成外種。成辦生果。是諸",
    "X50n0820_002:0544b10": "有情。依報所攝。故必內種。為彼因緣。共相種者。有",
    "X50n0820_002:0544b11": "情八識。共所變故。設問云。若內心種。生外果色。應",
    "X50n0820_002:0544b12": "同異部。色心互生之過耶。答彼執互生。此唯心變。",
    "X50n0820_002:0544b13": "顯唯識理。故無彼過。△二簡別外種竟。通上三六",
    "X50n0820_002:0544b14": "義明種竟。下四能所熏習分四。一問答標數。",
    "X50n0820_002:0544b15": "依何等義立熏習名(至)令種生長故名熏習。",
    "X50n0820_002:0544b16": "問答能所熏義。△一問答標數竟。下二正釋所熏。",
    "X50n0820_002:0544b17": "何等名為所熏四義(至)可是所熏非心所等。",
    "X50n0820_002:0544b18": "一明第八。從無始來。至究竟位。一類堅住。相續持",
    "X50n0820_002:0544b19": "種。是所熏義。轉識聲等。是無常義。故應遮止。二明",
    "X50n0820_002:0544b20": "第八。無覆無記。平等一味。不違善惡熏染。是所熏",
    "X50n0820_002:0544b21": "義。善惡力強。不容熏染。故應遮止。由此下。謂果上",
    "X50n0820_002:0544b22": "淨識。非無記性。故不受熏。唯在因中。受無漏熏。名",
    "X50n0820_002:0544b23": "為舊種。以唯是善違不善等。三明第八心王。有自",
    "X50n0820_002:0544b24": "在義。無記虗疎無堅密理。自在受熏得所熏義。言",
    "X50n0820_002:0544c01": "自在者。簡難陀許心所受熏。是依他起。非堅密者。",
    "X50n0820_002:0544c02": "簡馬鳴許真如受熏。是無為法。二者無義。故應遮",
    "X50n0820_002:0544c03": "止。四明所熏第八。能熏前七。行相各別。名為不即。",
    "X50n0820_002:0544c04": "原為一體。名為不離。不即不離。是和合性。由和合",
    "X50n0820_002:0544c05": "故。有所熏義。他身前七。與已第八。無和合理。故應",
    "X50n0820_002:0544c06": "遮止。唯異熟下。結成第八具上四義。立為所熏。非",
    "X50n0820_002:0544c07": "五心所。及前七識。有所熏義。△二正釋所熏竟。下",
    "X50n0820_002:0544c08": "三正釋能熏。",
    "X50n0820_002:0544c09": "何等名為能熏四義(至)具此四義可是能熏。",
    "X50n0820_002:0544c10": "總問能熏。文中別釋四種。一明前七有。間有轉。有",
    "X50n0820_002:0544c11": "變易用。生長習氣。成能熏義。無為法常。無變易用。",
    "X50n0820_002:0544c12": "故應遮止。二明前七及諸心所。有能緣用。有強盛",
    "X50n0820_002:0544c13": "用。是能熏義。第八異熟。及彼心所。有能緣用。其體",
    "X50n0820_002:0544c14": "劣弱。無強盛用。色法雖有強盛。又無能緣。不相應",
    "X50n0820_002:0544c15": "行。二用皆闕。故俱遮止。攝即減義。植即增義。三明",
    "X50n0820_002:0544c16": "前七王所。具此增減用故。得能熏義。佛果善法。雖",
    "X50n0820_002:0544c17": "是強盛。理無增減。故應遮止。彼若下。釋成佛果善",
    "X50n0820_002:0544c18": "法。非能熏義。若作能熏。便有增減。以前熏後。前佛",
    "X50n0820_002:0544c19": "德劣。後佛德勝。便違正理。四明能所和合。不即不",
    "X50n0820_002:0544c20": "離。義如前說。和合義成。有能熏義。他身第八。與已",
    "X50n0820_002:0544c21": "前七。無和合理。故應遮止。唯七轉下。結成前七。及",
    "X50n0820_002:0544c22": "彼心所。具上四義。說為能熏。△三正釋能熏竟。下",
    "X50n0820_002:0544c23": "四通結前義。",
    "X50n0820_002:0544c24": "如是能熏與所熏識(至)是謂略說一切種相。",
    "X50n0820_002:0545a01": "結上熏習生長種子。如熏苣勝者。喻上熏習義。苣",
    "X50n0820_002:0545a02": "勝是炭。久理地中變生。即西域胡麻也。體非香臭。",
    "X50n0820_002:0545a03": "子可作油。若以華熏。隨生香氣。經中取喻無記性。",
    "X50n0820_002:0545a04": "本非善惡。受善惡熏。能熏識等下。明三法展轉義。",
    "X50n0820_002:0545a05": "言三法者。前後種子為二法。中間現識為一法。望",
    "X50n0820_002:0545a06": "前種子是能生。望後種子是所生。是故因果展轉",
    "X50n0820_002:0545a07": "同時。如炷下。喻上因果同時義。前後燋炷。喻前後",
    "X50n0820_002:0545a08": "種。中間光焰。喻現行識。蘆束相依。喻不相離。法喻",
    "X50n0820_002:0545a09": "兩齊理不傾動。士用。是作者。所作事成。名果。作者。",
    "X50n0820_002:0545a10": "及所作事。俱現在故。名俱有因。以喻種生現行。因",
    "X50n0820_002:0545a11": "果同時。因果相似。名等流。以喻前種生後種。因果",
    "X50n0820_002:0545a12": "不同時。此二下。結成種生現。種生種。種於所生現",
    "X50n0820_002:0545a13": "種果法。作因緣性。除此二法。餘非因緣。但可假說。",
    "X50n0820_002:0545a14": "是謂略說一切種相者。通結前來一切種相。應更",
    "X50n0820_002:0545a15": "分別下。四科之義。△四通結前義竟。通上一釋三",
    "X50n0820_002:0545a16": "名竟。下二釋行相分二。一問答標名。",
    "X50n0820_002:0545a17": "此識行相所緣云何謂不可知執受處了。",
    "X50n0820_002:0545a18": "問答以明行相所緣二義。第八行相微隱。故答不",
    "X50n0820_002:0545a19": "可知。第八所緣三境。故答執受處。以執受中。有種",
    "X50n0820_002:0545a20": "子根身二義。處即器界一義。是三所緣。了字即是",
    "X50n0820_002:0545a21": "能緣行相。文中自釋。△一問答標名竟。下二正釋",
    "X50n0820_002:0545a22": "行相分二。一執受處了分二。一略釋。",
    "X50n0820_002:0545a23": "了謂了別即是行相(至)行相仗之而得起故。",
    "X50n0820_002:0545a24": "了謂下。釋第八識行相。是見分所攝。以見分取境。",
    "X50n0820_002:0545b01": "有了別用。故名行相。處謂下。釋第八所緣。以識恒",
    "X50n0820_002:0545b02": "取器世間相。及種子根身為境。根即勝義。身即浮",
    "X50n0820_002:0545b03": "塵。執受。各具二義。執二義者。執為自體持令不散。",
    "X50n0820_002:0545b04": "受二義者。領以為境。令生覺受。同安危故。第八望",
    "X50n0820_002:0545b05": "根身。四義皆具。同是無記性故。第八任持此身。令",
    "X50n0820_002:0545b06": "不爛壞。故此根身。是第八識親相分故。或安或危。",
    "X50n0820_002:0545b07": "皆同第八。若望器界。但為所緣。非是執受。即領以",
    "X50n0820_002:0545b08": "為境一義。無餘三義。諸種子下。釋成種子義。相即",
    "X50n0820_002:0545b09": "所緣相分。名即能緣見分。能所分別。熏成業種。故",
    "X50n0820_002:0545b10": "習氣名即種子義有根身下。釋成根身義。色根。即",
    "X50n0820_002:0545b11": "勝義根依處。即浮塵根。以勝義必依浮塵故。種子",
    "X50n0820_002:0545b12": "根身二法。皆是第八執受。執受及處下。結答上問",
    "X50n0820_002:0545b13": "所緣義。以第八識自體生時內變種根。外變器界。",
    "X50n0820_002:0545b14": "為所緣境。成親所緣緣。能緣行相仗之而起。故頌",
    "X50n0820_002:0545b15": "中云。執受處了。△一略釋竟。下二廣釋分四。一廣",
    "X50n0820_002:0545b16": "釋了字分二。一正釋了字。",
    "X50n0820_002:0545b17": "此中了者謂異熟識(至)此了別用見分所攝。",
    "X50n0820_002:0545b18": "了者慧也。別者解也。此識見分。於所緣境。有能決",
    "X50n0820_002:0545b19": "擇分解義故。△一正釋了字竟。下二偏正互辯分",
    "X50n0820_002:0545b20": "三。一三師立義分三。一難陀二分。",
    "X50n0820_002:0545b21": "然有漏識自體生時(至)似能緣相說名見分。",
    "X50n0820_002:0545b22": "由釋了字是見分攝。必有所緣相分為境。故有難",
    "X50n0820_002:0545b23": "陀立此二分。以破安慧唯一分義。然有漏者。以未",
    "X50n0820_002:0545b24": "轉依。必有二分。似所能緣者。謂依他二分。似徧計",
    "X50n0820_002:0545c01": "所執二分而現。相應亦爾者。顯心所亦依心生故。",
    "X50n0820_002:0545c02": "似所緣下。釋成二分名。言相分者。通有四種。一實",
    "X50n0820_002:0545c03": "相名相。體即真如。真實相故。二境相名相。能與心",
    "X50n0820_002:0545c04": "根而為境故。三相狀名相。唯有為法有相。狀故。通",
    "X50n0820_002:0545c05": "影及質識所變故。四義相名相。即能詮下所詮義",
    "X50n0820_002:0545c06": "故。於上四種。唯取後三為相分相。言見分者。通有",
    "X50n0820_002:0545c07": "五類。一證見名見。即根本智。二照燭名見。此通根",
    "X50n0820_002:0545c08": "識俱照燭故。三能緣名見。即內三分。俱能緣故。四",
    "X50n0820_002:0545c09": "念解名見。以念解心。解所詮故。五推度名見。即比",
    "X50n0820_002:0545c10": "量心推度境故。於上五種。除五色根。及內二分。餘",
    "X50n0820_002:0545c11": "名見分。",
    "X50n0820_002:0545c12": "若心心所無所緣相(至)能覺所覺分各自然而轉。",
    "X50n0820_002:0545c13": "此破安慧唯立一分義。若無所緣。應不能緣自所",
    "X50n0820_002:0545c14": "緣境。若不緣自境。應緣餘境。故又難云。或應一一",
    "X50n0820_002:0545c15": "心。能緣一切境。何則。自境如餘。餘如自故。若無能",
    "X50n0820_002:0545c16": "緣。如虗空等。以虗空體。無能緣用。若心心所。如虗",
    "X50n0820_002:0545c17": "空。虗空應如心心所。故又難云。或虗空等。亦是能",
    "X50n0820_002:0545c18": "緣。何則。以虗空如心心所故。故心心所下。結成自",
    "X50n0820_002:0545c19": "義。復引經證。前二句。頌無外境。第三句。證見相二",
    "X50n0820_002:0545c20": "分即能覺所覺。第四句。顯從識變。△一難陀二分",
    "X50n0820_002:0545c21": "竟。下二陳那三分。文有三節。一明外執三分義。",
    "X50n0820_002:0545c22": "執有離識所緣境者(至)識受想等相各別故。",
    "X50n0820_002:0545c23": "外人執外境是所緣。所一分。從境變起影像相分",
    "X50n0820_002:0545c24": "名行相。為第二分。能緣見分名自體。為第三分。心",
    "X50n0820_002:0546a01": "與心所下。謂心心所同依根。同緣境。名為行相相",
    "X50n0820_002:0546a02": "似。事即心王。數即心所。等者。同名見分。謂心心所",
    "X50n0820_002:0546a03": "雖同見分。了別領納等。相狀各異故。識即了別為",
    "X50n0820_002:0546a04": "行相。受想等。即領納等為行相。故各有異。",
    "X50n0820_002:0546a05": "達無離識所緣境者(至)識受等體有差別故。",
    "X50n0820_002:0546a06": "二明內立三分義。謂通達離識無境者。已解唯識",
    "X50n0820_002:0546a07": "義故。宗鏡云。唯識為宗。不以本質為所緣。亦非影",
    "X50n0820_002:0546a08": "像為行相。故以相分為所緣。見分為行相。相分見",
    "X50n0820_002:0546a09": "分。俱從自識變現。故所依識體。即自證分。此若無",
    "X50n0820_002:0546a10": "者下。謂必有自證分義。意破難陀唯立二分。謂如",
    "X50n0820_002:0546a11": "眼識。由青色相。引生見分緣青色時。必有眼識自",
    "X50n0820_002:0546a12": "證分證。青色謝去。見分即滅。以見分是青色引生。",
    "X50n0820_002:0546a13": "有生滅故。復有黃色引生見分緣黃色時。必不緣",
    "X50n0820_002:0546a14": "青。故憶所更青色境相。唯自證分。以自證分。體無",
    "X50n0820_002:0546a15": "生滅。恒相續故。故無自證分。必不能憶故心與心",
    "X50n0820_002:0546a16": "所下。釋王所行相各別。謂王所雖同根境。而行相",
    "X50n0820_002:0546a17": "不同。識之行相是了別。受等行相是領納等。以有",
    "X50n0820_002:0546a18": "緣總緣別作用異故。不同前執變起影像相分為",
    "X50n0820_002:0546a19": "行相。而言相似。今言行相各別者。即前事雖數等。",
    "X50n0820_002:0546a20": "相各異等。故復言之。顯與前別。",
    "X50n0820_002:0546a21": "然心心所一一生時(至)即能量及果彼三體無別。",
    "X50n0820_002:0546a22": "三明陳那自立三分義。所量即相分。能量即見分。",
    "X50n0820_002:0546a23": "量果即自證。是心心所各有三分。如集量論下。引",
    "X50n0820_002:0546a24": "證三分義。初句證所量相分。第二句證能量量果。",
    "X50n0820_002:0546b01": "是見分與自證分。第三句。成第二句義。第四句顯",
    "X50n0820_002:0546b02": "唯識理。△二陳那三分竟。下三護法四分。",
    "X50n0820_002:0546b03": "又心心所若細分別(至)證自體者必現量故。",
    "X50n0820_002:0546b04": "證者體也。驗其事也。證自證分。即是真如。以八種",
    "X50n0820_002:0546b05": "識。不離真如。故真如體。能證八識。此若無者下。明",
    "X50n0820_002:0546b06": "必有第四分義。謂第三自證分。既同見分是心。應",
    "X50n0820_002:0546b07": "皆第四證之。又自證分應無有果者。復以第三無",
    "X50n0820_002:0546b08": "果難破。恐彼救云。即用見分為第三果。故先抑云。",
    "X50n0820_002:0546b09": "不應等。以見分通三量。故云見分有時非量攝故。",
    "X50n0820_002:0546b10": "不證第三。證驗自體。必現量故。宗鏡云。須具四義。",
    "X50n0820_002:0546b11": "方為量果。一現量。二內緣。三不變影。四是心體。△",
    "X50n0820_002:0546b12": "三護法四分竟。通上一三師立義竟二內外能所。",
    "X50n0820_002:0546b13": "此四分中前二是外(至)此中見者是見分故。",
    "X50n0820_002:0546b14": "相分見分。於外門轉。名為外性。自證真如。唯是內",
    "X50n0820_002:0546b15": "證。名為內性。故下頌云。眾生心二性。初唯所緣者。",
    "X50n0820_002:0546b16": "相分非心分。無有能緣用故。唯是所緣。後三屬心",
    "X50n0820_002:0546b17": "分。通所能緣義。謂第二分下。釋前二分能所緣義。",
    "X50n0820_002:0546b18": "以見分通三量。故說現比等。第三能緣下。釋後二",
    "X50n0820_002:0546b19": "分能所緣義。第三緣第二。及第四者。謂八種識。各",
    "X50n0820_002:0546b20": "有自證分能緣見分。及證自證分故。不爾。復立第",
    "X50n0820_002:0546b21": "五。緣第四。展轉無窮。第四緣第三。二皆現量故。第",
    "X50n0820_002:0546b22": "四非緣第二者。以彼見分。通比非量。既非果體。故",
    "X50n0820_002:0546b23": "無有用。故心心所下。結成四分。顯唯識理。前立一",
    "X50n0820_002:0546b24": "分。無能所故。立二分者。無自證故。立三分者。無量",
    "X50n0820_002:0546c01": "果故。今立四分。故無諸過。又第三四。互為量果。過",
    "X50n0820_002:0546c02": "無無窮。是故下。引經證立四分義。二性者。外二分",
    "X50n0820_002:0546c03": "為外性。內二分為內性。一切分者。即四分故。內外",
    "X50n0820_002:0546c04": "各說。各有所取能取纏縛。唯見分通現比量等。故",
    "X50n0820_002:0546c05": "云種種。此頌下。論主自釋。前三句頌。以明內外各",
    "X50n0820_002:0546c06": "二分義。見有種種下。釋第四句頌義。△二內外能",
    "X50n0820_002:0546c07": "所竟。下三結歸唯識。",
    "X50n0820_002:0546c08": "如是四分或攝為三(至)了別即是識之見分。",
    "X50n0820_002:0546c09": "攝為三者。自證真如。原為一體。但依真妄。立二種",
    "X50n0820_002:0546c10": "名。問。既為三分。應同陳那過耶。答。彼執唯三。此但",
    "X50n0820_002:0546c11": "攝入。故無彼過。下文攝二攝一。問過同此。攝為二",
    "X50n0820_002:0546c12": "者。唯一能所。以後三分。同能緣故。皆見分攝。攝為",
    "X50n0820_002:0546c13": "一者。能所雙忘。顯唯識理。問。既攝為一。顯唯識理。",
    "X50n0820_002:0546c14": "何又立四分耶。答。立四分者明唯識之行相。攝為",
    "X50n0820_002:0546c15": "一者。成唯識之有宗。如入楞伽下。引證唯識義。前",
    "X50n0820_002:0546c16": "二句。顯有能所。後二句。顯唯識理。如是下。釋成唯",
    "X50n0820_002:0546c17": "心之義。總收心所。復結前云了別是識行相之義。",
    "X50n0820_002:0546c18": "△三結歸唯識竟。通上一廣釋了字竟。下二廣釋",
    "X50n0820_002:0546c19": "處字分二。一正釋處義。",
    "X50n0820_002:0546c20": "所言處者謂異熟識(至)如眾燈明各徧似一。",
    "X50n0820_002:0546c21": "處即有情依報。皆諸有情共相業力所感。外大種",
    "X50n0820_002:0546c22": "者。對根色言。以勝義根雖亦是色。而非所緣。故名",
    "X50n0820_002:0546c23": "內色。塵是所緣。故名外色。內外二色。皆大種成。故",
    "X50n0820_002:0546c24": "說大種。有內有外。雖諸下。謂從本識變似根身器",
    "X50n0820_002:0547a01": "世間相。而有四句。一共中共變。如山河等。非唯一",
    "X50n0820_002:0547a02": "趣。獨能用故。二共中不共變。如己田宅非鬼見猛",
    "X50n0820_002:0547a03": "火。人見為水等。三不共中不共變。如眼根等。唯自",
    "X50n0820_002:0547a04": "識依。非他依故。四不共中共變。如自浮塵根。他亦",
    "X50n0820_002:0547a05": "受用故。今言所變各別者。是共中不共變。如己田",
    "X50n0820_002:0547a06": "宅。如眾燈明者喻共中共變。如山河等。△一正釋",
    "X50n0820_002:0547a07": "處義竟。下二問答辯明。",
    "X50n0820_002:0547a08": "誰異熟識變為此相(至)諸業同者皆共變故。",
    "X50n0820_002:0547a09": "此問界相誰變。答中二義未正。第二答義。以理破",
    "X50n0820_002:0547a10": "前。若謂一切共所變者。聖凡淨穢。互相雜亂。有違",
    "X50n0820_002:0547a11": "正理。若許聖者變雜穢土。彼居淨界。不更下生此",
    "X50n0820_002:0547a12": "復何用。是故下。自立意云。決定住者方能變故。經",
    "X50n0820_002:0547a13": "依下。釋前師引經證義。但以同業說一切言。",
    "X50n0820_002:0547a14": "有義若爾器將壞時(至)此變為彼亦何所益。",
    "X50n0820_002:0547a15": "正義破前。若謂定當住者。纔變此土。器將壞時。何",
    "X50n0820_002:0547a16": "不定住。若器壞時。必無人住。此殘缺界。何識所變。",
    "X50n0820_002:0547a17": "又諸下。以生無色為難。若謂現居。及當生變。厭有",
    "X50n0820_002:0547a18": "色界。生無色者。則無色身。預先所變有色世界。復",
    "X50n0820_002:0547a19": "何所用。設許無色界中有身。與有色界麤細相乖。",
    "X50n0820_002:0547a20": "此變麤器。於彼細質有何所益。",
    "X50n0820_002:0547a21": "然所變土本為色身(至)鬼人天等所見異故。",
    "X50n0820_002:0547a22": "自立正義。然所變土。不為自變。唯是自居。本為一",
    "X50n0820_002:0547a23": "切色身依持受用。故於色身可有持用。便變為彼",
    "X50n0820_002:0547a24": "器世間相。由是下。謂由不專於己。故無前難。如人",
    "X50n0820_002:0547b01": "造屋。本為人居。非專己任。人居人去。屋亦可存。器",
    "X50n0820_002:0547b02": "壞器成。有情何預。故云。雖無有情。而亦現有世界",
    "X50n0820_002:0547b03": "相故。此說下。結顯共與不共變義。若別受用者且",
    "X50n0820_002:0547b04": "如一色。人見唯水。鬼見膿河。或成猛火。天見瑠璃",
    "X50n0820_002:0547b05": "魚龍窟宅。共一色體。不共見故。△二問答辯明竟。",
    "X50n0820_002:0547b06": "通上二廣釋處字竟。下三廣釋執受分二。一執受",
    "X50n0820_002:0547b07": "種子。",
    "X50n0820_002:0547b08": "諸種子者謂異熟識(至)如真如性不違唯識。",
    "X50n0820_002:0547b09": "有漏種子。同異熟識。是無記性。第八見分。恒取所",
    "X50n0820_002:0547b10": "緣。無漏善性。不同無記。第八見分。自性虗妄。不緣",
    "X50n0820_002:0547b11": "真如。以無漏種。依真如故。設問云。既非所緣。應同",
    "X50n0820_002:0547b12": "心外別有法耶。答云。雖非所緣。是第八識所持種",
    "X50n0820_002:0547b13": "子。不離識故。真妄總該。成唯識理。△一執受種子",
    "X50n0820_002:0547b14": "竟。下二執受根身。",
    "X50n0820_002:0547b15": "有根身者謂異熟識(至)彼餘尸骸猶見相續。",
    "X50n0820_002:0547b16": "根即勝義根。身處浮塵根。不共相種。及內大種。依",
    "X50n0820_002:0547b17": "勝義根說。唯勝義根。是不共相。名內色故。又言身",
    "X50n0820_002:0547b18": "處。亦內色攝。名共相種。自他身處。更相變故。受用。",
    "X50n0820_002:0547b19": "即所緣義。若不互變。應不互緣。此中下。錯解中邊",
    "X50n0820_002:0547b20": "論義。謂勝義根。亦互相變。其理未正。有義下。破前。",
    "X50n0820_002:0547b21": "謂互相變。唯變浮塵。不變勝義。他根於己。無受用",
    "X50n0820_002:0547b22": "理。以非己識。所依緣故。似自他下。釋辯中邊論文。",
    "X50n0820_002:0547b23": "說自他識各自變義。豈以互變。濫自變耶。故生下。",
    "X50n0820_002:0547b24": "結成前說共相種變義。生在他地。是緣他身。般涅",
    "X50n0820_002:0547c01": "槃時。即緣屍骸。是受用彼義。言相續者。謂彼屍骸",
    "X50n0820_002:0547c02": "不即壞故。攝論頌云。此外內種子。能生引應知。枯",
    "X50n0820_002:0547c03": "喪由能引。如任運後滅。無性釋云。如是外內二種",
    "X50n0820_002:0547c04": "種子。俱為生因。及為引因。若外種子。親望於芽。為",
    "X50n0820_002:0547c05": "能生因。傳望莖等。為能引因。阿賴耶識。是內種子。",
    "X50n0820_002:0547c06": "親望名色。為能生因。傳望六處乃至老死。為能引",
    "X50n0820_002:0547c07": "因。生因且爾。云何引因。為答此問。故說枯喪由能",
    "X50n0820_002:0547c08": "引言。若二種子。唯作生因。非引因者收置倉等麥",
    "X50n0820_002:0547c09": "等種子。不應久時相似相續。喪後屍骸。如青瘀等。",
    "X50n0820_002:0547c10": "分位隨轉。亦不應有。何則。纔死即應滅壞。如任運",
    "X50n0820_002:0547c11": "後滅者。是說譬喻。譬如射箭。放絃行力。為能生因。",
    "X50n0820_002:0547c12": "令箭離絃。不即墮地。為能引因。以喻屍骸相續。或",
    "X50n0820_002:0547c13": "青瘀等。或枯稿長年。皆相續義。△二執受根身竟。",
    "X50n0820_002:0547c14": "通上三廣釋執受竟。下四結顯二變。",
    "X50n0820_002:0547c15": "前來且說業力所變(至)及墮法處所現實色。",
    "X50n0820_002:0547c16": "結前問答辯明。及廣辯執受等三科之義。若定等",
    "X50n0820_002:0547c17": "下。謂諸聖者。定力神力。所變身界等事。多不決定。",
    "X50n0820_002:0547c18": "所變身器下。釋成不定義。變身器者。自身他身。天",
    "X50n0820_002:0547c19": "堂地獄淨穢等界。是依報等皆從定力神力。及顯",
    "X50n0820_002:0547c20": "現等。堅固變現。化利有情。一劫多劫。展轉相依。故",
    "X50n0820_002:0547c21": "恒相續。聲光說法。多分蹔明。隨彼機緣擊發變現。",
    "X50n0820_002:0547c22": "略說下。重結前義。十有色處。即內五根。及外五塵。",
    "X50n0820_002:0547c23": "是十色處。法處所攝色。有假有實。今言實者。結上",
    "X50n0820_002:0547c24": "定力所變身器等色。",
    "X50n0820_002:0548a01": "何故此識不能變似(至)彼識亦緣此色為境。",
    "X50n0820_002:0548a02": "問能變識。何不變似心法為所緣境。答中分為二",
    "X50n0820_002:0548a03": "種。因緣變者。謂由先業。及名言實種。唯任運心。即",
    "X50n0820_002:0548a04": "前五第八。隨其增上異熟因為緣。名言種為因。故",
    "X50n0820_002:0548a05": "變為境。分別變者。謂作意心生。即六七二識。隨自",
    "X50n0820_002:0548a06": "分別作意生故。由彼六七分別變起影像相分。無",
    "X50n0820_002:0548a07": "有實體。未必有用。故但為境。若第八識。因緣所變",
    "X50n0820_002:0548a08": "色等諸法。皆有所緣真實用故。若第八識。因緣所",
    "X50n0820_002:0548a09": "變心心所等。無有所緣實用。相分心等不能緣故",
    "X50n0820_002:0548a10": "者。謂所變心等之相。第八因中不能緣。以無所緣",
    "X50n0820_002:0548a11": "實用。須彼實用。別從此生者。須者。意所欲也。若欲",
    "X50n0820_002:0548a12": "當其所緣實用。別從此第八因緣變生色等。方有",
    "X50n0820_002:0548a13": "所緣實用。變無為等。亦無實用者。若實無為。因位",
    "X50n0820_002:0548a14": "未證。若假無為。無體用故。故異熟識。不緣心等者。",
    "X50n0820_002:0548a15": "結答問意。以明第八因中不緣前七心心所故。亦",
    "X50n0820_002:0548a16": "不緣無漏種故。故說心等及無為。無所緣實用。設",
    "X50n0820_002:0548a17": "問云。因中第八不緣心等。轉依位中許能緣否。答",
    "X50n0820_002:0548a18": "云。至無漏等。勝慧。即圓鏡智。智體澄淨時。雖無分",
    "X50n0820_002:0548a19": "別。而於前七所有分別心心所法。亦現彼影。以佛",
    "X50n0820_002:0548a20": "遍智。真妄有無。一切諸法。皆能緣故。故有漏下。結",
    "X50n0820_002:0548a21": "顯第八因中不緣見分。唯緣三境。在欲色下。釋成",
    "X50n0820_002:0548a22": "三界所緣有別。謂欲界色界。俱緣種子根身器界",
    "X50n0820_002:0548a23": "三境。無色界中。唯緣有漏種。以無漏種。因中不緣",
    "X50n0820_002:0548a24": "故。△四結顯二變竟。通上一釋執受處了竟。下二",
    "X50n0820_002:0548b01": "釋不可知。",
    "X50n0820_002:0548b02": "不可知者謂此行相(至)無想等位當知亦爾。",
    "X50n0820_002:0548b03": "轉識論云。此識行相。及境。不可分別。一體無異。若",
    "X50n0820_002:0548b04": "爾。云何知有。答。由事故知有此識。此識能持一切",
    "X50n0820_002:0548b05": "煩惱業果報事。譬如無明。相境不可分別。亦有欲",
    "X50n0820_002:0548b06": "瞋等事。知有無明。本識亦爾。相境無差別。但由事",
    "X50n0820_002:0548b07": "故知其有也。或此下。又於所緣上解不可知義。外",
    "X50n0820_002:0548b08": "人問。若許此識取所緣境。云何又說行相難知引",
    "X50n0820_002:0548b09": "喻答上問意云。如滅定中不離身識。應信是有。既",
    "X50n0820_002:0548b10": "信滅定有不離身識。是有情攝。應有所緣。既有所",
    "X50n0820_002:0548b11": "緣。如有心時。如何不知。彼不可知。故知本識行相",
    "X50n0820_002:0548b12": "微隱。難可了知。滅定如是。無想等位。當知亦爾。",
    "X50n0820_002:0548b13": "二釋不可知竟。通上二釋行相竟。",
    "X50n0820_002:0548b15": "成唯識論俗詮卷第二"
}