{
    "X85n1594_039:0776b08": "佛祖綱目卷第三十九(為字號)",
    "X85n1594_039:0776b10": "甲子(宋寧宗嘉泰四年起○金泰和四年)乙丑(宋改開禧)戊辰(宋改嘉定)己巳",
    "X85n1594_039:0776b11": "(金大安元年)癸酉(金貞祐元年)丁丑(金改興定)癸未(金改元光)乙酉(宋理",
    "X85n1594_039:0776b12": "宗寶慶元年金正大元年)戊子(宋改紹定)癸巳(金改天興)甲午(宋改端平)丁酉",
    "X85n1594_039:0776b13": "(宋改嘉禧)辛丑(宋改淳祐)癸丑(宋改寶祐)己未(宋改開慶)庚申(宋改景定元世",
    "X85n1594_039:0776b14": "祖中統元年)癸亥(宋理宗景定四年元世祖中統四年止)",
    "X85n1594_039:0776b15": "(乙丑)佛光道悟禪師入寂(白雲海法嗣)",
    "X85n1594_039:0776b16": "[0776b16] 金道悟。蘭州&#x5BBC;氏子。年十六。自願出家。父母不聽。乃",
    "X85n1594_039:0776b17": "不食數日。遂許祝髮。後二年。自臨洮歸。宿於彎子店。",
    "X85n1594_039:0776b18": "夜夢梵僧喚覺。適聞馬嘶。豁然大悟。歸家喜不自勝。",
    "X85n1594_039:0776b19": "吟唱云。見也羅。見也羅。&#x5FA7;&#x8657;空。只一箇。告其母曰。我",
    "X85n1594_039:0776b20": "拾得一物。母於&#x69D6;中尋索不見。問是何物。曰我是無",
    "X85n1594_039:0776b21": "始以來。不見了底物。其母不省。他日欲遊諸方。鄉人",
    "X85n1594_039:0776b22": "送者求頌。有水流須到海。鶴出白雲頭之句。至熊耳。",
    "X85n1594_039:0776b23": "果遇白雲海。先是。人問海。何不擇法嗣。海亦作頌。有",
    "X85n1594_039:0776b24": "芝蘭秀發獨出西秦之語。比悟至。夜聞空中人言。來",
    "X85n1594_039:0776c01": "日接相公。黎明。海呼僧。行令持香花。接我關西弟子。",
    "X85n1594_039:0776c02": "寺乃唐郭子儀建。今渠自來住持也。既至。一言相契。",
    "X85n1594_039:0776c03": "徑付衣盂。寺前。&#x751E;有剽而殺人者。來告急。悟呼眾。擒",
    "X85n1594_039:0776c04": "之曰。即汝是賊。尋得其巢穴。賊眾請命。悟與要言而",
    "X85n1594_039:0776c05": "釋之。數十年路不拾遺。人以此益信是汾陽王云。悟",
    "X85n1594_039:0776c06": "自後化行遠邇。甲辰。海遷寂。悟出世鄭州普照。復遷",
    "X85n1594_039:0776c07": "三鄉竹閣菴。時著白衣跨牛。橫笛於洛川。人莫之測。",
    "X85n1594_039:0776c08": "&#x751E;謂人曰。道我是凡。向聖位裏去。道我是聖。向凡位",
    "X85n1594_039:0776c09": "裏去。道我不是聖不是凡。纔向毗盧頂上。有些行履",
    "X85n1594_039:0776c10": "處。泰和五年。結夏臨洮大勢寺。開圓覺經陞座。偶曰。",
    "X85n1594_039:0776c11": "此席。止講得一半去在。至五月日晚參。翼日早。盥嗽",
    "X85n1594_039:0776c12": "畢。呼侍者。我病也。尋藥去。侍者足未及門。悟已臥逝。",
    "X85n1594_039:0776c13": "方丈上。有五色雲如寶蓋。中有紅光如日者三。",
    "X85n1594_039:0776c14": "(庚午)可宣禪師住徑山",
    "X85n1594_039:0776c15": "[0776c15] 可宣。蜀嘉定許氏子。出家受具。參安民悟旨訣。嘉定",
    "X85n1594_039:0776c16": "庚午。詔住徑山。遠近輻輳。宣悲夫重趼而來者。窮其",
    "X85n1594_039:0776c17": "日力食息無所。又於雙谿之上。築室百間。為接待菴。",
    "X85n1594_039:0776c18": "濟其所不及。宋寧宗。&#x751E;錫化城二大字。賜號佛日。",
    "X85n1594_039:0776c19": "(辛未)錢象祖居士。往生淨土(此菴元法嗣臨濟十□世)",
    "X85n1594_039:0776c20": "[0776c20] 錢象祖。字公相。號止菴。錢塘人。參護國景元。元曰。欲",
    "X85n1594_039:0776c21": "究此事。須得心法兩忘乃可。法執未忘。契理亦非悟",
    "X85n1594_039:0776c22": "也。曰纔涉唇吻。便落意思如何。曰本自無瘡。勿傷之",
    "X85n1594_039:0776c23": "也。祖渙然有得。守金陵日。專修淨土。創止菴高僧寮",
    "X85n1594_039:0776c24": "為延僧談道之所。嘉定元年。拜左丞相。辭歸。益進淨",
    "X85n1594_039:0777a01": "業。四年二月示微疾。書偈曰。菡萏香從佛國來。琉璃",
    "X85n1594_039:0777a02": "地上絕纖埃。我心清淨超於彼。今日遙知一朵開。後",
    "X85n1594_039:0777a03": "三日。僧有問疾者。祖曰。我不貪生。不怖死。不生天。不",
    "X85n1594_039:0777a04": "為人。惟求生淨土耳。言訖。跏趺而逝○昝定國。號省",
    "X85n1594_039:0777a05": "齋。為州學諭。專心念佛。讀淨土諸經。每月三八。集僧",
    "X85n1594_039:0777a06": "俗諷經念佛。嘉定四年。夢青衣童告曰。佛令召君。三",
    "X85n1594_039:0777a07": "日當生彼國。至日沐浴更衣。念佛坐化○真德秀。字",
    "X85n1594_039:0777a08": "景元。累官參知政事。世稱西山先生。深於禪學。&#x751E;云。",
    "X85n1594_039:0777a09": "予讀楞嚴經。觀世音。以聞思修。為圓通第一。其曰。初",
    "X85n1594_039:0777a10": "於聞中。入流亡所。所入既寂。動靜二相。了然不生。如",
    "X85n1594_039:0777a11": "是漸增。聞所聞盡。盡聞不住。覺所覺空。空覺極圓。空",
    "X85n1594_039:0777a12": "所空滅。生滅既滅。寂滅現前。若能如是圓拔一根。則",
    "X85n1594_039:0777a13": "諸根皆脫。於一彈指頃。&#x5FA7;歷三空。即與諸佛無異矣",
    "X85n1594_039:0777a14": "○陳貴謙。官樞密使。答真德秀問禪書。略曰。承問話",
    "X85n1594_039:0777a15": "頭合看與否。以某觀之。初無定說。若能一念無生。全",
    "X85n1594_039:0777a16": "體是佛。何處別有話頭。祇因背覺合塵。念念生滅。佛",
    "X85n1594_039:0777a17": "祖方便。令咬嚼無義味語。然須徹見自己本地風光。",
    "X85n1594_039:0777a18": "方為究竟。此雖人人本有。但妄想所覆。若不痛加&#x7145;",
    "X85n1594_039:0777a19": "煉。終不明淨○饒節。字德操。臨川人。以文章著稱。往",
    "X85n1594_039:0777a20": "來襄鄧間。嘗令其僕守舍。一日見僕歸。占對異常。怪",
    "X85n1594_039:0777a21": "問之。僕曰。守舍無所用心。開&#x96A3;寺長老有道價。特往",
    "X85n1594_039:0777a22": "請一轉語。忽爾開悟。身心泰然。無他也。節嘆曰。汝能",
    "X85n1594_039:0777a23": "是。我乃不能何哉。徑往白崖問道。與其僕祝髮為僧。",
    "X85n1594_039:0777a24": "節法名如璧。僕名如琳。節自號倚松道人。&#x751E;勸呂紫",
    "X85n1594_039:0777b01": "薇。專意學道。詩云。向來相許濟時功。大似頻伽餉遠",
    "X85n1594_039:0777b02": "空。我已定交木上座。君猶求舊管城公。文章不療百",
    "X85n1594_039:0777b03": "年老。世事能排兩頰紅。好貸夜&#x7255;三十刻。胡床趺坐",
    "X85n1594_039:0777b04": "究幡風○劉昉。字中明。初為丞相府史積勞。出為左",
    "X85n1594_039:0777b05": "殿直。已而嘆曰。為吏良苦。吾將清吾中扃。脫屣塵垢",
    "X85n1594_039:0777b06": "之外。遂往(音村)州。棲止東山僧坊。沙門道覺詫曰。吾然",
    "X85n1594_039:0777b07": "膏油於如來前。三十年矣。勝利當無涯。曰異乎吾所",
    "X85n1594_039:0777b08": "聞。修行之子。以身為檠。以戒為膏油。以心為然器。照",
    "X85n1594_039:0777b09": "一切無明。古所稱然燈佛也。居百日別去。後於南康",
    "X85n1594_039:0777b10": "伽藍尸解。有里人至東都。見昉葛裘賣藥於市。問曰。",
    "X85n1594_039:0777b11": "先生尸解。何至此耶。曰無則入有。解乃歸真。吾家常",
    "X85n1594_039:0777b12": "事耳。子何訝焉○陸沅。號省菴。任福建提舉。居&#x751E;持",
    "X85n1594_039:0777b13": "法華經。晨起。即澡浴焚香。目不他瞬。首倡偈曰。盥手",
    "X85n1594_039:0777b14": "清晨貝葉開。不求諸佛不禳災。世緣斷處從他斷。劫",
    "X85n1594_039:0777b15": "火光中舞一迴。然後開卷。又&#x751E;閱大藏。參究少林心",
    "X85n1594_039:0777b16": "宗○修撰劉克莊。字潛夫。號後村。有十釋詠。其達磨",
    "X85n1594_039:0777b17": "詠曰。直以心為佛。西來說最高。始知周孔外。別自有",
    "X85n1594_039:0777b18": "英豪○李純甫。字之純。別號屏山。承安中進士。性嗜",
    "X85n1594_039:0777b19": "酒。中歲始學佛。遍觀佛書。能悉其精奧。&#x751E;賦雜詩云。",
    "X85n1594_039:0777b20": "顛倒三生夢。飛沉萬劫心。乾坤頭至踵。混沌古猶今。",
    "X85n1594_039:0777b21": "黑白無真色。宮商豈至音。維摩嬾開口。枝上一蟬吟。",
    "X85n1594_039:0777b22": "空譯流沙語。難參少室禪。泥牛耕海底。玉犬吠雲邊。",
    "X85n1594_039:0777b23": "仰嶠圓茶夢。曹山放酒顛。書生眼如月。休被衲僧穿。",
    "X85n1594_039:0777b24": "所著有鳴道集說。凡二百十七篇。",
    "X85n1594_039:0777c01": "(丁丑)藏叟善珍禪師入寂(妙峰善法嗣臨濟十五世)",
    "X85n1594_039:0777c02": "[0777c02] 善珍。字藏叟。泉州呂氏子。落髮受具。謁妙峰善於靈",
    "X85n1594_039:0777c03": "隱。入室悟旨。出世里之光孝。歷遷名剎。後住徑山。嘉",
    "X85n1594_039:0777c04": "定丁丑五月日入寂。壽八十三。夏六十。",
    "X85n1594_039:0777c05": "(己卯)印簡侍中觀沼禪師",
    "X85n1594_039:0777c06": "[0777c06] 印簡。字海雲。寧遠宋姓子。生而神悟。七歲。父授以孝",
    "X85n1594_039:0777c07": "經開宗明義章。簡曰。開者何宗明者何義。父驚異。於",
    "X85n1594_039:0777c08": "是。禮中觀沼為師。年十一納具戒。十二沼乃聽參問。",
    "X85n1594_039:0777c09": "誨之曰。汝向後把文字語言。一一掃除。惟身心若枯",
    "X85n1594_039:0777c10": "木死&#x7070;。今時及盡功用純熟。悟解真實。大死一場。休",
    "X85n1594_039:0777c11": "有餘氣。到那時節。瞥然自肯。方與吾相見。簡受教習",
    "X85n1594_039:0777c12": "定。一日扶沼行。沼曰。法燈禪師道。看他家事忙。且道。",
    "X85n1594_039:0777c13": "承誰力。汝作麼生會。簡將沼手一掣。沼曰。這野狐精。",
    "X85n1594_039:0777c14": "簡曰。喏喏。沼曰。更須別參。年十三。元兵破寧遠。見簡",
    "X85n1594_039:0777c15": "俾斂髻。簡曰。若從國儀。則失僧相也。蒙旨如故。年十",
    "X85n1594_039:0777c16": "八。元兵再下。四眾逃散。簡侍沼如故。沼曰。吾迫桑榆。",
    "X85n1594_039:0777c17": "汝方富有春秋。何當玉石俱焚。宜自逃遁。簡泣曰。因",
    "X85n1594_039:0777c18": "果無差。死生有命。安可離師苟免乎。沼察其誠。陰囑",
    "X85n1594_039:0777c19": "曰。子向去朔漠。有大因緣。吾與子俱北渡矣。城降。元",
    "X85n1594_039:0777c20": "帥史天澤。載於黃犢車。經年至赤城。",
    "X85n1594_039:0777c21": "(庚辰)中和璋禪師傳法印簡",
    "X85n1594_039:0777c22": "[0777c22] 庚辰五月日。中觀沼將遷寂。書偈曰。七十三年如掣",
    "X85n1594_039:0777c23": "電。臨行為君通一線。泥牛飛過海東來。天上人間尋",
    "X85n1594_039:0777c24": "不見。客曰。師幾時行。曰三日後。至六月初一。果無疾",
    "X85n1594_039:0778a01": "而逝。闍維。收頂骨舍利供養。沼既歿。印簡乞食看塔。",
    "X85n1594_039:0778a02": "一夜聞空中召簡名。簡瞥然有省。乃遷入三&#x5CEF;道院。",
    "X85n1594_039:0778a03": "復聞人告曰大事將成。行矣毋滯於此。黎明策杖之",
    "X85n1594_039:0778a04": "燕。過松舖值雨。宿於巖下。因擊火大悟。自捫面曰。今",
    "X85n1594_039:0778a05": "日始知眉橫鼻直。信道天下老和尚不寐語。明日至",
    "X85n1594_039:0778a06": "景州。見本無玄。玄問。從何所來。曰雲收幽谷。曰何處",
    "X85n1594_039:0778a07": "去。曰月照長松。玄點首曰。孟八郎。便恁麼去也。簡諾",
    "X85n1594_039:0778a08": "諾趨出。過泃州。遇宿儒張子真。問。上人何不安住。簡",
    "X85n1594_039:0778a09": "曰。河裏無魚市上取。初沼臨終。簡問。某甲當依何人。",
    "X85n1594_039:0778a10": "了此大事。沼囑曰。賀八十去。迨入燕。至大慶壽寺。乃",
    "X85n1594_039:0778a11": "省前讖。於是。徑謁中和璋。璋先一夕。夢異僧策杖。徑",
    "X85n1594_039:0778a12": "趨方丈。踞師子座。天明。謂知客曰。今日但有旦過。當",
    "X85n1594_039:0778a13": "令來見老僧。及晚簡至。璋笑曰。此衲子。乃夜來所夢",
    "X85n1594_039:0778a14": "者。曰簡不來而來。作麼生相見。曰參須實參。悟須實",
    "X85n1594_039:0778a15": "悟。莫打野&#x69B8;。曰某甲因擊火迸散。乃知眉橫鼻直。曰",
    "X85n1594_039:0778a16": "吾此處別。曰如何表信。曰牙是一口骨。耳是兩邊皮。",
    "X85n1594_039:0778a17": "曰將謂別有。曰錯。簡喝曰。草賊大敗。璋休去。次日。璋",
    "X85n1594_039:0778a18": "舉臨濟兩堂首座齊下喝。僧問還有賓主也無。濟曰。",
    "X85n1594_039:0778a19": "賓主歷然。汝作麼生會。曰打破秦時鏡。磨尖上古錐。",
    "X85n1594_039:0778a20": "龍飛霄漢外。何勞更下槌。曰汝只得其機。不得其用。",
    "X85n1594_039:0778a21": "簡便掀禪床。璋曰。路途之樂。終未到家。簡與一掌曰。",
    "X85n1594_039:0778a22": "精靈千載野狐魅。看破如今不直錢。璋打一拂子曰。",
    "X85n1594_039:0778a23": "汝只得其用。不得其體。簡進前曰。青山聳寒色。月照",
    "X85n1594_039:0778a24": "一溪雲。曰汝只得其體。不得其智。曰流水自西東。落",
    "X85n1594_039:0778b01": "花無向背。曰汝雖善語言三昧。要且沒交涉。簡&#x7AEA;起",
    "X85n1594_039:0778b02": "拳。復拍一拍。當時丈室震動。璋曰。如是如是。簡拂袖",
    "X85n1594_039:0778b03": "便出。明日命掌記。復以向上鉗鎚勘驗。應答皆契。一",
    "X85n1594_039:0778b04": "日謂曰。汝今已到大安樂地。宜善護持。吾有如來正",
    "X85n1594_039:0778b05": "法眼藏。祖師涅槃妙心。密付於汝。毋令湮沒。簡掩耳",
    "X85n1594_039:0778b06": "而出。即授以頌曰。天地同根無異殊。家山何處不逢",
    "X85n1594_039:0778b07": "渠。吾今付與空王印。萬法光輝總一如。",
    "X85n1594_039:0778b08": "(癸未)萬松行秀禪師。評唱天童頌古",
    "X85n1594_039:0778b09": "[0778b09] 元移剌楚材晉卿。初參聖安澄。屢將古尊宿語緣中",
    "X85n1594_039:0778b10": "所得者叩之。澄間有許可者。及晉卿罷官。功名之心。",
    "X85n1594_039:0778b11": "束之高閣。求祖道愈亟。遂再訪澄。澄多翻案。不然所",
    "X85n1594_039:0778b12": "見。晉卿甚惑。澄從容謂曰。昔公。位居要地。又儒者多",
    "X85n1594_039:0778b13": "不諦信佛書。惟搜摘語緣。以資談柄。故予不敢苦加",
    "X85n1594_039:0778b14": "鉗鎚耳。今揣君之心。果為本分事以問予。予豈得猶",
    "X85n1594_039:0778b15": "襲前愆。不為苦口乎。予老矣。素不通儒。不能教君。有",
    "X85n1594_039:0778b16": "萬松老人者。儒釋兼備。宗說精通。君可見之。於是。晉",
    "X85n1594_039:0778b17": "卿謁松。杜絕人跡。屏斥家務。廢寢忘餐者幾三年。松",
    "X85n1594_039:0778b18": "始為印可。以湛然居士從源目之。自後。晉卿扈從元",
    "X85n1594_039:0778b19": "帝至西域。因貽書松。請評唱天童頌古百篇。開發後",
    "X85n1594_039:0778b20": "學間關。七年癸未始成。松名行秀。雪巖法瑞嗣。曹洞",
    "X85n1594_039:0778b21": "宗。",
    "X85n1594_039:0778b22": "(庚寅)師範禪師住徑山",
    "X85n1594_039:0778b23": "[0778b23] 師範。自得法祖先。後歷主名剎。紹定庚寅。詔住徑山。",
    "X85n1594_039:0778b24": "住二十年。號法席全盛○至溫。字其玉。號全一。邢州",
    "X85n1594_039:0778c01": "郝氏子。幼聰敏。異常兒。六歲祝髮。年十五參萬松。博",
    "X85n1594_039:0778c02": "記多聞。論辨無礙。松命為侍者。凡松偈頌法語。一聞",
    "X85n1594_039:0778c03": "&#x8F19;了。遂得法焉。常以侍者代應對。機鋒不可犯。太保",
    "X85n1594_039:0778c04": "劉秉忠。長溫一歲。少時相得歡甚。忠厭世故思學道。",
    "X85n1594_039:0778c05": "溫勸之為僧。後忠為元世祖知遇。薦溫可大用。得召",
    "X85n1594_039:0778c06": "見與語。大悅。將授以官。弗受曰。天下佛法流通。臣僧",
    "X85n1594_039:0778c07": "之願。富貴非所望也。憲宗。命印簡主釋教。詔天下作",
    "X85n1594_039:0778c08": "資戒會。溫持旨宣布中外。而輔成之○劉秉忠。字仲",
    "X85n1594_039:0778c09": "誨。瑞州人。曾大父任邢州節度副使。遂為邢人。風骨",
    "X85n1594_039:0778c10": "秀異。志氣凌爽不羈。家貧。為節度府令史。以養其親。",
    "X85n1594_039:0778c11": "一日因案牘事。有不愜意。投筆嘆曰。吾家奕世衣冠。",
    "X85n1594_039:0778c12": "今乃汩沒為刀筆吏乎。丈夫不得志於世。當求出世",
    "X85n1594_039:0778c13": "間事耳。即棄去。隱於武安山巖谷間。草衣木食。以求",
    "X85n1594_039:0778c14": "其志。天寧寺&#x8657;照。招致為僧。命掌書記。後遊雲中住",
    "X85n1594_039:0778c15": "南堂。值印簡被召。過雲中。要忠與俱。既至。謁世祖於",
    "X85n1594_039:0778c16": "潛底。應對稱旨。世祖。神武英斷。每臨戰陣。前無堅敵。",
    "X85n1594_039:0778c17": "忠&#x751E;讚之。以天地好生為德。佛氏慈悲濟物為心。方",
    "X85n1594_039:0778c18": "便救護。所全活者。不可勝計。",
    "X85n1594_039:0778c19": "(辛卯)印簡禪師。說法大慶壽",
    "X85n1594_039:0778c20": "[0778c20] 印簡。住大慶壽寺。一日於廊下逢數僧。簡問第一僧",
    "X85n1594_039:0778c21": "曰。那裏去。曰賞花去。簡便打。問第二僧。那裏去。曰禮",
    "X85n1594_039:0778c22": "佛去。簡亦打。問第三僧。那裏去。曰那裏去。簡亦打。問",
    "X85n1594_039:0778c23": "第四僧。那裏去。僧無語。簡亦打。問第五僧。那裏去。曰",
    "X85n1594_039:0778c24": "&#x8994;和尚去。曰&#x8994;他作麼。曰待打與一頓。曰將什麼來",
    "X85n1594_039:0779a01": "打。曰不將棒來打。簡連打四下曰。這掠&#x8657;漢。眾皆走。",
    "X85n1594_039:0779a02": "簡召曰。諸上座。眾回首。簡曰。是什麼。",
    "X85n1594_039:0779a03": "(乙未)玅&#x5CEF;善禪師。傳法宗鍪",
    "X85n1594_039:0779a04": "[0779a04] 宗鍪。廬陵王氏子。自號友雲。從幼喜學禪坐。世綱不",
    "X85n1594_039:0779a05": "能羈。年十二出家。十九薙髮受具。二十二參方。聞玅",
    "X85n1594_039:0779a06": "&#x5CEF;善。闡化靈隱。往依之。善峻拒。以驗其志。久乃得參",
    "X85n1594_039:0779a07": "堂。勇憤自誓。越三白如一日。端平乙未佛涅槃日。善",
    "X85n1594_039:0779a08": "上堂。拈拄杖云。釋迦老子來也。諸人還見麼。微妙淨",
    "X85n1594_039:0779a09": "法身。具相三十二。放下拄杖云。見你諸人不會。入涅",
    "X85n1594_039:0779a10": "槃去也。鍪於言下大悟○印簡住慶壽。孔子之後襲",
    "X85n1594_039:0779a11": "封衍聖公元措者。渡河謁簡。請復曲阜廟祀。簡為言",
    "X85n1594_039:0779a12": "於忽都護曰。孔子善稽古典。以大中至正之道。三綱",
    "X85n1594_039:0779a13": "五常之禮。性命禍福之原。君臣父子夫婦之倫。治國",
    "X85n1594_039:0779a14": "齊家平天下。正心誠意之本教人。自孔子至此。襲封",
    "X85n1594_039:0779a15": "五十一代。繼承祀事。未&#x751E;有缺。忽都護。遂命復襲封",
    "X85n1594_039:0779a16": "爵。簡復以顏孟相傳孔子之道。及習周孔儒業者。令",
    "X85n1594_039:0779a17": "其子孫不絕。亦皆獲免差役○余居士。古杭人。號放",
    "X85n1594_039:0779a18": "牛居士。宋淳祐間。參無門開道者。豁然大悟。&#x751E;曰。大",
    "X85n1594_039:0779a19": "聰明人。纔聞此事。便以心意識領解。所以認影為真。",
    "X85n1594_039:0779a20": "到臘月三十日眼光欲落時。向閻老子道。待我澄心",
    "X85n1594_039:0779a21": "攝念。&#x5374;與你去。斷不可也。須是急參急悟。又曰。佛法",
    "X85n1594_039:0779a22": "如海。皆從細流而入。如人破竹。纔透一節。其餘皆迎",
    "X85n1594_039:0779a23": "刃而解。不勞餘力。予自小便有此志。參訪江湖名人。",
    "X85n1594_039:0779a24": "與諸方禪者。打一世口鼓。自謂。佛法止如此。便都放",
    "X85n1594_039:0779b01": "倒了。後參見無門開公佛眼禪師。凡開口。便被他劈",
    "X85n1594_039:0779b02": "面門截住。連道不是不是。退而思之。許多年下功夫。",
    "X85n1594_039:0779b03": "豈無歡喜處也。曾零零碎碎悟來。終不服無門道不",
    "X85n1594_039:0779b04": "是不是。及見臭菴。遂扣之。吾師。得無門甚麼見解。敢",
    "X85n1594_039:0779b05": "對人天。顛倒是非。曰我在無門座下。無法可得。無道",
    "X85n1594_039:0779b06": "可傳。只得兩箇字。予問。兩字如何說。曰不是不是。予",
    "X85n1594_039:0779b07": "因此而知無門老人為人處。一點惡水。不曾輕灑著",
    "X85n1594_039:0779b08": "人。予雖不敏。被臭菴連狀領過。抱屈不少。因述是非",
    "X85n1594_039:0779b09": "關曰。直指人心。見性成佛。迴光返照。&#x9008;絕遮攔。纔擬",
    "X85n1594_039:0779b10": "思量。白雲萬里。逢人品藻。遇物雌黃。重古輕今。貴耳",
    "X85n1594_039:0779b11": "賤目。任伊卜度沉吟。未夢見是非關在。作麼生透且",
    "X85n1594_039:0779b12": "看。又曰。安吉州沈道婆問。有因果否。予曰有。問參學",
    "X85n1594_039:0779b13": "人實有悟處。師家故言不是。有因果否。曰佛法不順",
    "X85n1594_039:0779b14": "人情。豈無因果。百丈錯答一轉語。五百生墮野狐身。",
    "X85n1594_039:0779b15": "佛說一切法。為度一切心。我無一切心。何用一切法。",
    "X85n1594_039:0779b16": "曰是非關有幾句。曰有四句。曰四句樣麼生舉。曰第",
    "X85n1594_039:0779b17": "一句。有是有非則不可。第二句。無是無非又不可。第",
    "X85n1594_039:0779b18": "三句。是是非非也不可。第四句。非是是非亦不可。若",
    "X85n1594_039:0779b19": "得離此四句。始見本地風光。曰我離得否。予曰。你離",
    "X85n1594_039:0779b20": "不得。曰人人有分。我何離不得。曰嫁雞逐雞飛。嫁狗",
    "X85n1594_039:0779b21": "隨狗走。曰如何是本地風光。曰月子灣灣照幾。州幾",
    "X85n1594_039:0779b22": "人歡樂幾人愁。曰不問這箇風光。曰問那箇本地風",
    "X85n1594_039:0779b23": "光。曰無男女相底。曰既無男女相底。問甚是非關。曰",
    "X85n1594_039:0779b24": "別有向上事也無。曰有。曰如何是向上事。曰馬蝗丁",
    "X85n1594_039:0779c01": "住鷺鷥&#x811A;。你上天時我上天。",
    "X85n1594_039:0779c02": "(庚子)道&#x51B2;禪師住天童",
    "X85n1594_039:0779c03": "[0779c03] 道&#x51B2;。號癡絕。武信荀氏子。少長從進士業。棄受釋氏",
    "X85n1594_039:0779c04": "學。游成都。習經論。以名相厭人。復棄去。紹&#x7188;壬子。出",
    "X85n1594_039:0779c05": "峽回翔荊楚間。時崇岳。住饒之薦福。徑造其廬。以歲",
    "X85n1594_039:0779c06": "飢不受。會曹源生出世玅果。&#x51B2;纔入門。聞語有省。參",
    "X85n1594_039:0779c07": "堂俾侍香。朝從夕游。老拳痛棒不少貸。平生知見。至",
    "X85n1594_039:0779c08": "是多無影響。曹源徙龜峰。&#x51B2;復侍行。久之。以偈辭游",
    "X85n1594_039:0779c09": "浙。有曰。尚餘窮相一雙手。要向諸方痒處爬。至杭時。",
    "X85n1594_039:0779c10": "岳主靈隱。門嚴戶峻。八閱月不獲入室。或以失士告。",
    "X85n1594_039:0779c11": "岳曰。我已八字打開挂搭。他自是他。當面蹉過了。&#x51B2;",
    "X85n1594_039:0779c12": "聞其語。徹見曹源嘻笑怒罵。皆為人善巧方便。出世",
    "X85n1594_039:0779c13": "嘉禾光孝。遷蔣山。遷雪峰。嘉熙庚子。詔住天童。育王",
    "X85n1594_039:0779c14": "&#x8657;席。&#x51B2;又攝住持事。往來說法兩山間。",
    "X85n1594_039:0779c15": "(壬寅)護必烈參印簡禪師",
    "X85n1594_039:0779c16": "[0779c16] 己亥冬。復起印簡主慶壽。壬寅。護必烈。迎赴帳下。問",
    "X85n1594_039:0779c17": "佛法大意。簡初示人天因果。次以種種法要。開其心",
    "X85n1594_039:0779c18": "地。王生信心。求受菩提心戒。復問佛法中有安天下",
    "X85n1594_039:0779c19": "之法否。曰包含法界。子育四生。其事大備。於佛法境",
    "X85n1594_039:0779c20": "中。此四大洲。如大地中一微塵許。況一四海乎。若論",
    "X85n1594_039:0779c21": "社稷。在生民之休戚。休戚安危。在乎政。政不離心。我",
    "X85n1594_039:0779c22": "釋迦氏。安天下之法。在王法正論品。理固昭然。非難",
    "X85n1594_039:0779c23": "非易。惟恐王不能盡行也。王大悅。奉以師禮。臨別王",
    "X85n1594_039:0779c24": "問。佛法此去。如何受持。曰信心難生今已生。善心難",
    "X85n1594_039:0780a01": "發今已發。務要護持。專一不忘。元受菩提心戒。不見",
    "X85n1594_039:0780a02": "三寶有過。恒念百姓不安。善撫綏明賞&#x7F78;。執政無私。",
    "X85n1594_039:0780a03": "任賢納諫。一切時中。常行方便。皆佛法也。簡既辭。有",
    "X85n1594_039:0780a04": "一惡少年。肆言謗訕。以佛法不足信。王欲正其罪。專",
    "X85n1594_039:0780a05": "使白簡。簡回啟曰。明鏡當臺。妍醜自現。神鋒在掌。賞",
    "X85n1594_039:0780a06": "&#x7F78;無私。若以正念現前。邪見外魔。殺之可矣。然王者",
    "X85n1594_039:0780a07": "當以仁恕存心乃可。王益敬焉。",
    "X85n1594_039:0780a08": "(癸卯)宗鍪禪師結菴佛頂",
    "X85n1594_039:0780a09": "[0780a09] 宗鍪。自投機玅峰。後辭歸。峰囑曰。深山裏結箇茅菴",
    "X85n1594_039:0780a10": "去。淳祐癸卯。登東山佛頂峰。捫蘿披榛。得修山主古",
    "X85n1594_039:0780a11": "寺基。掃虎狼狐兔之跡。以居焉。木食澗飯。夙夜危坐。",
    "X85n1594_039:0780a12": "或雪寒無宿火。啖昌歜數寸度日。口占偈曰。山僧有",
    "X85n1594_039:0780a13": "分住&#x70DF;蘿。無米無錢莫管他。水似琉璃山似玉。眼前",
    "X85n1594_039:0780a14": "儘有許來多。繼是稍疏泉墾荒以自給。舂炊樵給皆",
    "X85n1594_039:0780a15": "躬為之。久之。學眾日集。不數年矗然一叢席。因襲舊",
    "X85n1594_039:0780a16": "名。榜曰龍濟清&#x51C9;寺云。峰寄法衣。并自題肖像。以付",
    "X85n1594_039:0780a17": "鍪曰。玅峰孤頂草離離。橫按竹篦三尺銕。只許佛頂",
    "X85n1594_039:0780a18": "龍濟知。父子不傳真秘訣。鍪&#x751E;書門。以俟來參。曰除",
    "X85n1594_039:0780a19": "&#x5374;眼耳鼻舌身意。那箇是你自己。若也道得。許你親",
    "X85n1594_039:0780a20": "見龍濟來。其或未然。且居門外○鄭清之。字德源。四",
    "X85n1594_039:0780a21": "登相位。端平間。召用正人。多清之之力。&#x751E;作勸修淨",
    "X85n1594_039:0780a22": "土文。謂今之學佛者。不過禪教律。究竟圓頓莫如禪。",
    "X85n1594_039:0780a23": "非利根上器。神領意解者。則未免墮頑空之失。研究",
    "X85n1594_039:0780a24": "三乘莫如教。非得魚忘筌。因指見月者。未免鑽故紙",
    "X85n1594_039:0780b01": "之病。護善遮惡莫如律。非身心清淨。表裏一如者。則",
    "X85n1594_039:0780b02": "未免自纏縛之苦。總而觀之。論其所入。則禪教律。要",
    "X85n1594_039:0780b03": "其所歸。則戒定慧。不繇禪教律。而得戒定慧者。其惟",
    "X85n1594_039:0780b04": "淨土一門乎。方念佛時。口誦心維。諸惡莫作。豈非戒。",
    "X85n1594_039:0780b05": "繫念淨境。幻塵俱滅。豈非定。念實無念。心花湛然。豈",
    "X85n1594_039:0780b06": "非慧。人能屏除萬慮。一意西方。則不施棒喝。而悟圓",
    "X85n1594_039:0780b07": "頓機。不閱大藏經。而得正法眼。不持四威儀中。而得",
    "X85n1594_039:0780b08": "大自在。不垢不淨。無塵無脫。當是時也。孰為戒定慧。",
    "X85n1594_039:0780b09": "孰為禪教律。我心佛心。一無差別。此修淨土之極致",
    "X85n1594_039:0780b10": "也○吳潛。字毅夫。號履齋。理宗朝拜相。&#x751E;謂僧曰。昔",
    "X85n1594_039:0780b11": "文殊告世尊曰。我初入不思議三昧。繫心一緣。所謂",
    "X85n1594_039:0780b12": "繫心一緣。如日觀月觀。眉間毫相。與鼻準白之類。事",
    "X85n1594_039:0780b13": "雖淺近。理實幽微。如趙州云。老僧十二時。惟粥飯二",
    "X85n1594_039:0780b14": "時。是雜用心。溈山問嬾安云。汝十二時。當作何務。安",
    "X85n1594_039:0780b15": "云。牧牛。溈云。作麼生牧。安云。一回入草去。驀鼻拽將",
    "X85n1594_039:0780b16": "來。此皆繫心一緣也。自後尊宿。又生巧玅方便。令學",
    "X85n1594_039:0780b17": "者看話頭。如狗子佛性。麻三斤。乾屎橛。青州布衫。庭",
    "X85n1594_039:0780b18": "前柏樹之類。都是理路不通處。教人取次看一則。看",
    "X85n1594_039:0780b19": "來看去。疑來疑去。十二時中常不放捨。忽然鼻孔噴",
    "X85n1594_039:0780b20": "地一下。即是當人安身立命處。此皆繫心一緣之證",
    "X85n1594_039:0780b21": "據也。潛於法門。得大自在。臨終預知時至。語人曰。吾",
    "X85n1594_039:0780b22": "將逝矣。夜必雷雨。已而果然。作詩端坐而逝。",
    "X85n1594_039:0780b23": "(戊申)笑翁妙堪禪師入寂(無用全法嗣)",
    "X85n1594_039:0780b24": "[0780b24] 玅堪。住育王。淳祐八年三月入寂。壽七十二。初道&#x51B2;",
    "X85n1594_039:0780c01": "住天童。淳祐甲辰。有旨移住靈隱。居亡何。伐鼓辭眾。",
    "X85n1594_039:0780c02": "歸隱金陵。育王&#x8657;席。朝論以大覺故家。不輕[田/廾]付。特",
    "X85n1594_039:0780c03": "召&#x51B2;於隱所。三返。卒不奉詔。",
    "X85n1594_039:0780c04": "(己酉)無準師範禪師入寂(破菴先法嗣臨濟十六世)",
    "X85n1594_039:0780c05": "[0780c05] 師範。住徑山。理宗&#x751E;召見。仍宣詣慈明殿陞座。上垂",
    "X85n1594_039:0780c06": "簾而聽。以所說法要。示參政陳貴誼。誼奏云。簡明直",
    "X85n1594_039:0780c07": "截。有補聖治。乃賜佛鑑禪師號。先是。範去寺四十里。",
    "X85n1594_039:0780c08": "築室數百楹。接待雲水。賜額萬年正續。又西數百武。",
    "X85n1594_039:0780c09": "結菴一區。為歸藏所。淳祐戊申秋。築室明月池上。榜",
    "X85n1594_039:0780c10": "曰退耕。乞老於朝。而舊疾適作。己酉三月旦日。陞堂",
    "X85n1594_039:0780c11": "示眾曰。山僧既老且病。無力得與諸人東語西話。今",
    "X85n1594_039:0780c12": "日勉強出來。從前所說不到底。盡情向諸人面前。抖",
    "X85n1594_039:0780c13": "擻去也。遂起身抖衣云。是多少。十五日。集兩班畫後",
    "X85n1594_039:0780c14": "事。親書遺表。及遺書十數。言笑諧謔如平時。醫者診",
    "X85n1594_039:0780c15": "視次。範謂曰。你未識這一&#x8109;在。十八日黎明。索筆書",
    "X85n1594_039:0780c16": "偈曰。來時空索索。去也赤條條。更要問端的。天台有",
    "X85n1594_039:0780c17": "石橋。移頃而逝。&#x585F;全身於正續之側。塔曰圓照。",
    "X85n1594_039:0780c18": "○道&#x51B2;禪師住徑山",
    "X85n1594_039:0780c19": "[0780c19] 道&#x51B2;。隱居金陵。淳祐己酉。京兆尹趙公。請&#x51B2;開山於",
    "X85n1594_039:0780c20": "吳之法華。&#x51B2;將領事。而&#x52C5;牒住徑山之命繼至。&#x51B2;謂。",
    "X85n1594_039:0780c21": "不赴法華則不信。重違君命則不恭。失恭與信。何以",
    "X85n1594_039:0780c22": "為後學法。乃幡然而起。留法華。踰月即登徑山。",
    "X85n1594_039:0780c23": "(庚戌)癡絕道&#x51B2;禪師入寂(曹源生法嗣臨濟十□世)",
    "X85n1594_039:0780c24": "[0780c24] 庚戌三月。道&#x51B2;。手書龕紀并遺書。且曰。無準忌。在三",
    "X85n1594_039:0781a01": "月十八日。吾以十五日行。不能辦香修供矣。說偈書",
    "X85n1594_039:0781a02": "贊。嬉笑言論如平時。侍僧以遺偈請。麾斥不顧。已而",
    "X85n1594_039:0781a03": "笑謂侍者曰。末後一句。無可商量。只要箇人直下承",
    "X85n1594_039:0781a04": "當。即命筆書辭眾。十四日上堂。語至夜分。起坐移頃",
    "X85n1594_039:0781a05": "而逝。壽八十二。臘六十一。茶毗。舍利五色者無數。",
    "X85n1594_039:0781a06": "(癸丑)祖欽禪師住龍興",
    "X85n1594_039:0781a07": "[0781a07] 祖欽。住潭州龍興。自敘。五歲出家。見本師與賓客交",
    "X85n1594_039:0781a08": "談。便知有此事。十六為僧。十八行&#x811A;。銳志要出來究",
    "X85n1594_039:0781a09": "明此事。在雙林鐵橛遠會下。從朝至暮。不出戶庭。縱",
    "X85n1594_039:0781a10": "入眾寮。至後架袖手當胸。徐來徐往。更不左右顧。目",
    "X85n1594_039:0781a11": "前所視。不過三尺。初看狗子無佛性話。忽於念頭起",
    "X85n1594_039:0781a12": "處。打一箇返觀這一念。當下&#x6C37;冷。直是澄澄湛湛。不",
    "X85n1594_039:0781a13": "動不搖坐一日。如彈指頃。都不聞鐘鼓之聲。十九在",
    "X85n1594_039:0781a14": "靈隱掛搭。見玅峰善。善死。石田繼席。&#x9834;東叟在客司。",
    "X85n1594_039:0781a15": "我在知客司。見處州來書記。說道。欽兄。你這工夫。是",
    "X85n1594_039:0781a16": "死水不濟事。動靜二相。打作兩橛。參禪須是起疑情。",
    "X85n1594_039:0781a17": "大疑大悟。小疑小悟。不疑不悟。須是疑公案始得。他",
    "X85n1594_039:0781a18": "自不菴會下來。不菴。是松源之子。說話終是端正。我",
    "X85n1594_039:0781a19": "當下便改話頭。提箇乾屎橛。一味東疑西疑。前面生",
    "X85n1594_039:0781a20": "涯都打失。從朝至暮。昏散交攻。頃刻淨潔。也不能得。",
    "X85n1594_039:0781a21": "聞天目和尚。久侍松源。是松源的子。遂移單。過淨慈",
    "X85n1594_039:0781a22": "掛搭。時與七箇兄弟。結甲坐禪。兩年不展被。&#x8107;不沾",
    "X85n1594_039:0781a23": "席。外有修上座。漳州人。每日在蒲團。如箇鐵橛子相",
    "X85n1594_039:0781a24": "似。地上行時。挺起脊梁。垂兩臂。開兩眼。亦如箇鐵橛",
    "X85n1594_039:0781b01": "子。我要與親近說話。東來西去。西來東去。如是二年。",
    "X85n1594_039:0781b02": "更不可得。一日忽自思量。我辦道又不得入手。身上",
    "X85n1594_039:0781b03": "衣裳又破碎。皮肉又消爍。不覺淚流。痛自鞭策曰。從",
    "X85n1594_039:0781b04": "古至今。悟道無數。豈我獨無夙種乎。且請假歸鄉。自",
    "X85n1594_039:0781b05": "此一放都放了。兩月後再來。參假。又從頭整頓。一日",
    "X85n1594_039:0781b06": "在廊廡中經行。忽遇修。遠望之。覺怡怡然自得。遂近",
    "X85n1594_039:0781b07": "前問曰。去年要與你說話。你只管避我如何。修曰。真",
    "X85n1594_039:0781b08": "正辦道人。無剪爪之工。更與你說話在。他遂問我做",
    "X85n1594_039:0781b09": "處如何。與他從頭說一遍。且曰。即今昏散打併不去。",
    "X85n1594_039:0781b10": "修曰。有甚麼難。自是你不猛烈。須是高著蒲團。&#x7AEA;起",
    "X85n1594_039:0781b11": "脊梁。教他節節相拄。盡三百六十骨節。八萬四千毛",
    "X85n1594_039:0781b12": "竅。併作一箇無字。與麼提起。更討甚麼昏散來。我便",
    "X85n1594_039:0781b13": "依他做工夫。不覺昏散兩忘。身心一片。如銀山鐵壁。",
    "X85n1594_039:0781b14": "三晝夜不交睫。至第三日午後。在三門下。如坐而行。",
    "X85n1594_039:0781b15": "忽又遇修。問你在此作甚麼。曰辦道。修曰。你喚甚麼",
    "X85n1594_039:0781b16": "作道。遂不能對。轉加迷悶。即欲歸堂坐禪。又見首座",
    "X85n1594_039:0781b17": "謂曰。你但大開了眼看。是甚麼道理。我被提這一句。",
    "X85n1594_039:0781b18": "即便抽身歸堂。纔上蒲團。面前豁然一開。如地陷一",
    "X85n1594_039:0781b19": "般。呈似人不得。非世間一切相可喻。不勝歡喜。便下",
    "X85n1594_039:0781b20": "單尋修。修在經案上。纔見我來。便合掌道。且喜且喜。",
    "X85n1594_039:0781b21": "遂握手。到門前柳堤上行一轉。俯仰天地間。森羅萬",
    "X85n1594_039:0781b22": "象。眼見耳聞。向來所厭所棄之物。與無明煩惱。昏沉",
    "X85n1594_039:0781b23": "散亂。元來都是自己玅明真性中流出。半月餘動相",
    "X85n1594_039:0781b24": "不生。可惜不遇大手眼尊宿。與我打併。不合向這裏",
    "X85n1594_039:0781c01": "坐住。謂之見地不脫。礙正知見。每於中夜睡著。泯無",
    "X85n1594_039:0781c02": "夢想時。打作兩橛。古人有&#x7AB9;寐一如之語。又&#x5374;透不",
    "X85n1594_039:0781c03": "得。眼若不睡。諸夢自除。心若不異。萬法一如之說。又",
    "X85n1594_039:0781c04": "都錯會了。公案有義路者。則理會得。無意味難於下",
    "X85n1594_039:0781c05": "口者。又&#x5374;都會不得。雖在無準先師會下許多年。每",
    "X85n1594_039:0781c06": "遇入室陞座。無一語打著心下事。經教語錄上。亦無",
    "X85n1594_039:0781c07": "一句可解此病。如是礙。在胸中者又十年。一日在天",
    "X85n1594_039:0781c08": "目山佛殿前行。忽然&#x64E1;眸。見一株古&#x6822;。觸著向來所",
    "X85n1594_039:0781c09": "得。境界和底。一時颺下。礙膺之物。撲然而散。如闇室",
    "X85n1594_039:0781c10": "中出在白日。自此不疑生。不疑死。不疑佛。不疑祖。方",
    "X85n1594_039:0781c11": "始得見徑山老人立地處。正好三十拄杖。何故。若是",
    "X85n1594_039:0781c12": "大力量大根器底人。那裏有許多曲折。德山見龍潭。",
    "X85n1594_039:0781c13": "於吹滅紙燭處。便道。窮諸玄辨。若一毫置於太&#x8657;。竭",
    "X85n1594_039:0781c14": "世樞機。似一滴投於巨壑。自此拈一條白棒。掀天掀",
    "X85n1594_039:0781c15": "地。那裏有近傍處水潦和尚。被馬祖一踏。便道。百千",
    "X85n1594_039:0781c16": "法門。無量玅義。盡向一毛頭上。識得根源。高亭見德",
    "X85n1594_039:0781c17": "山。招手便乃橫趨。你輩後生晚進。若欲咨參箇事。步",
    "X85n1594_039:0781c18": "趨箇事。須是有這箇標格。具這箇氣&#x69E9;始得。若是我",
    "X85n1594_039:0781c19": "說底。都不得記一箇元字&#x811A;。記著則&#x609E;你平生。欽又",
    "X85n1594_039:0781c20": "&#x751E;拈臨濟三頓棒公案。至捋虎鬚後。乃云。臨濟被黃",
    "X85n1594_039:0781c21": "檗打三頓拄杖。盡大地風颯颯地。暨乎末後。向大愚",
    "X85n1594_039:0781c22": "肋下築三拳。間不容髮。所謂以器傳器。以金博金。且",
    "X85n1594_039:0781c23": "道。與二祖立雪齊腰。末後禮達磨三拜。是同是別。若",
    "X85n1594_039:0781c24": "向這裏定當得出。許你會一句中具三玄。一玄中具",
    "X85n1594_039:0782a01": "三要。至於有時奪人不奪境。有時奪境不奪人。有時",
    "X85n1594_039:0782a02": "人境兩俱奪。有時人境俱不奪。當甚&#x6900;脫丘。後來白",
    "X85n1594_039:0782a03": "雲和尚頌云。一拳拳倒黃鶴樓。一趯趯翻鸚鵡洲。有",
    "X85n1594_039:0782a04": "意氣時添意氣。不風流處也風流。且道。這一頌。落在",
    "X85n1594_039:0782a05": "黃檗邊臨濟邊。汝等諸人。於此緇素得出。許你明大",
    "X85n1594_039:0782a06": "法。其或未然。山僧也有一頌。東君有令不&#x8657;行。三頓",
    "X85n1594_039:0782a07": "烏滕太險生。龍得水時增意氣。虎逢山色長威獰。",
    "X85n1594_039:0782a08": "(丁巳)海雲印簡禪師入寂(中和璋法嗣臨濟十六世)",
    "X85n1594_039:0782a09": "[0782a09] 印簡。住慶壽。丁巳閏四月日。說偈畢。謂眾曰。汝等少",
    "X85n1594_039:0782a10": "喧。吾欲偃息。侍僧急呼主事人至。簡吉祥泊然而逝。",
    "X85n1594_039:0782a11": "茶毗。獲舍利無算。諡佛日圓明大師。",
    "X85n1594_039:0782a12": "(戊午)原妙立限學禪",
    "X85n1594_039:0782a13": "[0782a13] 原妙。號高峰。吳江徐氏子。母夢僧乘舟投宿而孕。纔",
    "X85n1594_039:0782a14": "離襁褓。喜趺坐。遇僧入門。&#x8F19;愛戀欲從之游。年十五",
    "X85n1594_039:0782a15": "出家。薙染受具。習天台教。二十更衣入淨慈。立三年",
    "X85n1594_039:0782a16": "死限學禪。一日父兄尋訪。巍然不顧○元癹思八。土",
    "X85n1594_039:0782a17": "波國人。秘密伽陀一二千言。過目成誦。遍咨名宿。盡",
    "X85n1594_039:0782a18": "通三藏。元世祖龍潛時。癹思八。知真命有歸。馳驛徑",
    "X85n1594_039:0782a19": "詣王府。世祖特加尊禮。戊午。釋道訂正化胡經。憲宗。",
    "X85n1594_039:0782a20": "詔癹思八。剖析是非。道不能答。自棄其學。上大悅(至元",
    "X85n1594_039:0782a21": "十八年。奉旨焚燒道藏偽經。除道德經外。盡行燒毀。命大都報恩禪寺林泉從倫長老下火。倫舉火云。憶昔當",
    "X85n1594_039:0782a22": "年明帝時。曾憑烈焰辨妍媸。大元天子續洪範。顯正摧邪誰不知。嗟乎道教陰蠹佛書。自古至今。造訛&#x63D1;偽。盜",
    "X85n1594_039:0782a23": "竊釋經言句。圖謀貝葉題名。謗毀如來。贓誣先聖。醜辭惡語。何可言哉。無蒂狂談。實難&#x5FA7;舉。始自張陵杜撰。不",
    "X85n1594_039:0782a24": "遵老氏玄言。謬作醮書。兼集靈寶。詐道從空而得。妄言太上親傳。用三張鬼法。以誑惑愚夫。設五運神符。而魔",
    "X85n1594_039:0782b01": "姦匹婦。以此觀之。葛孝先徒搜要妙。陶洪景謾述浮辭。杜光庭白拈巧偷。劫賊無異。陸修靜外好裏弱。說客何",
    "X85n1594_039:0782b02": "殊。若非喫苦不甘。爭肯說長道短。鮑靜被誅猶可。王浮招報非輕。傅奕姜斌不堪齒錄。張生焦輩何足言論。寇",
    "X85n1594_039:0782b03": "謙之口舌瀾翻。損他利己。林靈素機謀&#x8B1F;詐。敗國亡家。毀人祖兮定遭一時之辱。滅賢良兮必招三世之殃。因",
    "X85n1594_039:0782b04": "果無差。報應有準。嗚呼。悲法琳不遇而遭貶。嗟道世雖再而難為。致令釋子傷心。幸得皇天開眼。恭惟。我大元",
    "X85n1594_039:0782b05": "世主皇帝陛下。闢邪歸正。去偽存真。恐眾生永墮迷津。令萬姓咸登覺路。雪冤已竟。感謝皇恩粉骨碎身。莫能",
    "X85n1594_039:0782b06": "&#x9167;報。遂以火炬。打一圓相云。諸仁者。只如三洞靈文。還能證此火光三昧也無。若也於斯會得。家有北斗經枉",
    "X85n1594_039:0782b07": "教人口不安寧。其或未然。從此&#x7070;飛&#x70DF;滅後。任伊到處覓天尊急&#x7740;眼看)。",
    "X85n1594_039:0782b08": "(己未)原玅參斷橋玅倫禪師(倫嗣師範。臨濟十七世)",
    "X85n1594_039:0782b09": "[0782b09] 己未。原玅請益斷橋妙倫。倫令參生從何來死從何",
    "X85n1594_039:0782b10": "去話。於是。&#x8107;不至席。口體俱忘。或如廁。惟中單而出。",
    "X85n1594_039:0782b11": "或發函。忘扃鐍而去。時同參僧顯。慨然曰。吾已事弗",
    "X85n1594_039:0782b12": "克辦。曷若輔之有成。朝夕護侍惟謹。",
    "X85n1594_039:0782b13": "(庚申)原玅。參祖欽禪師",
    "X85n1594_039:0782b14": "[0782b14] 祖欽。寓北&#x78F5;塔。原玅特往參叩。妙方問訊插香。欽便",
    "X85n1594_039:0782b15": "打出閉&#x5374;門。一再往。始得親近。乃問已前做處。妙一",
    "X85n1594_039:0782b16": "一供吐。欽當下悉與勦除。令看無字。自此日日參叩。",
    "X85n1594_039:0782b17": "欽忽問。阿誰與你拖箇死屍來。聲未絕。即打。如是者",
    "X85n1594_039:0782b18": "不知其幾。玅扣愈虔。",
    "X85n1594_039:0782b19": "(辛酉)祖欽禪師傳法原妙",
    "X85n1594_039:0782b20": "[0782b20] 祖欽遷處州南明。辛酉二月。原妙從徑山歸堂。夢中",
    "X85n1594_039:0782b21": "忽憶斷橋所舉萬法歸一一歸何處話。疑情頓發。三",
    "X85n1594_039:0782b22": "晝夜目不交睫。至第六日。隨眾詣三塔諷經。&#x64E1;頭忽",
    "X85n1594_039:0782b23": "&#x89A9;五祖演和尚真。贊末兩句云。百年三萬六千朝。反",
    "X85n1594_039:0782b24": "覆元來是這漢。驀然打破拖死屍之疑。解夏至南明。",
    "X85n1594_039:0782c01": "欽問。阿誰。與你拖箇死屍到這裏。妙便喝。欽拈棒妙",
    "X85n1594_039:0782c02": "把住云。今日打原妙不得。曰為甚打不得。妙拂袖便",
    "X85n1594_039:0782c03": "出。翼日欽問。萬法歸一一歸何處。曰狗舐熱油鐺。曰",
    "X85n1594_039:0782c04": "你那裏學這&#x8657;頭來。曰正要和尚疑著。欽休去。",
    "X85n1594_039:0782c05": "(癸亥)偃溪廣聞禪師入寂(浙翁琰法嗣)",
    "X85n1594_039:0782c06": "[0782c06] 廣聞。字偃溪。侯官林氏子。得度受具。游方歷訪尊宿。",
    "X85n1594_039:0782c07": "後參天童浙翁琰。鍼芥難投。自知未及。再參於雙徑。",
    "X85n1594_039:0782c08": "琰笑迎曰。汝來耶。一夕坐簷間。聞更三轉入室。曳履",
    "X85n1594_039:0782c09": "而蹶。如夢忽醒。翼朝造室。琰舉趙州洗&#x9262;盂話。聞將",
    "X85n1594_039:0782c10": "啟吻。琰遽止之。平生疑情。當下&#x6C37;釋。紹定戊子。出世",
    "X85n1594_039:0782c11": "小淨慈。歷遷名剎。所至革弊支傾。廣容徒眾。景定四",
    "X85n1594_039:0782c12": "年六月日入寂○浙翁琰。台州周氏子。幼岐嶷。&#x9834;悟",
    "X85n1594_039:0782c13": "邁倫。徑山石橋散席。詔琰補其處。作維摩贊偈曰。毗",
    "X85n1594_039:0782c14": "耶示疾放憨癡。添得時人滿肚疑。不是文殊親勘破。",
    "X85n1594_039:0782c15": "這些毛病有誰知。又&#x751E;書懲私篇。略曰。此書。真閻老",
    "X85n1594_039:0782c16": "子殿前一本赦書也。今之諸方道眼。不知若何。果能",
    "X85n1594_039:0782c17": "受持此書。則他日大有得力處。浙翁。每以此舉示於",
    "X85n1594_039:0782c18": "人。璨隱山亦云。常住金穀。除供眾外。幾如鴆毒。住持",
    "X85n1594_039:0782c19": "人。與司其出入者。纔沾著則通身潰爛。律部載之詳",
    "X85n1594_039:0782c20": "矣。古人。將錢就庫下。回生姜煎藥。蓋可見。今之踞方",
    "X85n1594_039:0782c21": "丈者。非但刮眾人&#x9262;盂中物。以恣口腹。且將以追陪",
    "X85n1594_039:0782c22": "自己。非泛人情。又其甚則剜去搜買珍奇。廣作人情。",
    "X85n1594_039:0782c23": "冀遷大剎。只恐他日鐵面閻老子。與你計算○原肇。",
    "X85n1594_039:0782c24": "通州潘氏子。生而有異。薙染受具。參浙翁琰。琰問。何",
    "X85n1594_039:0783a01": "處人。曰淮人。曰泗洲大聖。為什麼在揚州出現。曰今",
    "X85n1594_039:0783a02": "日又在杭州撞著。曰且得沒交涉。肇徐曰。自遠趨風。",
    "X85n1594_039:0783a03": "琰以肇警敏。欲大激發。未容其參堂。纔見便云。下一",
    "X85n1594_039:0783a04": "轉語來。肇擬開口。琰即喝。肇以頌呈。末句云。空教回",
    "X85n1594_039:0783a05": "首望長安。琰曰。這裏是什杖所在。曰謝和尚掛搭始",
    "X85n1594_039:0783a06": "就入室之列。已而命掌記。琰歿。肇出世光孝。歷遷名",
    "X85n1594_039:0783a07": "剎。以至徑山。歲歉僧殘。未幾。樓閣矗霄。雲衲踵至。",
    "X85n1594_039:0783a08": "○栯堂禪師山居詩(略舉十首)",
    "X85n1594_039:0783a09": "[0783a09] 千丈巖前倚杖藜。有為須極到無為。言如悖出青天",
    "X85n1594_039:0783a10": "滓。行不中修白璧玼。馬喻豈能窮萬物。羊亡徒自泣",
    "X85n1594_039:0783a11": "多岐。霞西道者眉如雪。月上敲門送紫芝○人間紅",
    "X85n1594_039:0783a12": "日易西斜。萬巧施為總莫誇。剖出無瑕方是玉。&#x7575;成",
    "X85n1594_039:0783a13": "有足即非蛇。拳伸夜雨青林蕨。心吐春風碧樹花。世",
    "X85n1594_039:0783a14": "念一毫融不盡。功名捷徑在&#x70DF;霞○白雲影裏呵呵",
    "X85n1594_039:0783a15": "笑。地老天荒更不疑。樵徑有霜尋藥冷。石&#x7A93;無月了",
    "X85n1594_039:0783a16": "經遲。青羝夜雪憐蘇武。黃犬西風嘆李斯。千古青編",
    "X85n1594_039:0783a17": "在天下。流芳遺臭更繇誰○念念心心不得住。胡為",
    "X85n1594_039:0783a18": "自抱百年憂。&#x8657;空有體須親證。定慧無門莫妄修。睡",
    "X85n1594_039:0783a19": "起碧天三丈日。詩成青樹一聲鳩。雙林大士分明說。",
    "X85n1594_039:0783a20": "會取橋流水不流○與境不干諸境盡。更將何事入",
    "X85n1594_039:0783a21": "思量。觀河不改初年見。種菊惟期晚節香。&#x70DF;煖鹿眠",
    "X85n1594_039:0783a22": "三徑草。夜寒鴈&#x544C;一天霜。憑誰說與貪癡客。荒隴枯",
    "X85n1594_039:0783a23": "骸曬夕陽○心心心已歇馳求。紙帳卷雲眠石樓。生",
    "X85n1594_039:0783a24": "死百年花上露。悟迷一旦鏡中頭。人言見道方修道。",
    "X85n1594_039:0783b01": "我笑騎牛又&#x8994;牛。舉足便超千聖去。百川昨夜轉西",
    "X85n1594_039:0783b02": "流○太古淳風久未迴。滔滔末劫轉堪哀。素絲受色",
    "X85n1594_039:0783b03": "離蠶口。明月蒙塵出蚌胎。無病空花寧翳眼。有疑弓",
    "X85n1594_039:0783b04": "影自沉盃。何人死得偷心盡。來共鋤雲共種梅○無",
    "X85n1594_039:0783b05": "為畢竟無為也。畢竟無為那處安。玉軸曉開先佛偈。",
    "X85n1594_039:0783b06": "翠微晴掃古仙壇。從他鑄印復銷印。任爾彈冠與掛",
    "X85n1594_039:0783b07": "冠。直入千峰萬峰去。人間謾說路行難○我自將心",
    "X85n1594_039:0783b08": "與我安。從他迷悟不相干。養來木馬追風急。放去泥",
    "X85n1594_039:0783b09": "牛飲海乾。念起萬途皆有礙。理窮千聖透應難。紅爐",
    "X85n1594_039:0783b10": "燄上看飛雪。剎剎塵塵海嶽寒○擬將黃葉止兒啼。",
    "X85n1594_039:0783b11": "搔首碧天紅日低。讒舌不磨銛似劍。利心非酒醉如",
    "X85n1594_039:0783b12": "泥。堪嗟西社無人結。&#x5374;笑南華有物齊。門外桃花錦",
    "X85n1594_039:0783b13": "千樹。分明&#x7575;出武陵溪。"
}