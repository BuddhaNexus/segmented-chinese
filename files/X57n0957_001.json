{
    "X57n0957_001:0083c06": " 刻竹庵艸錄序",
    "X57n0957_001:0083c08": "宋竹庵觀師所譔草錄此間不徧行久矣余近者獲",
    "X57n0957_001:0083c09": "其古刊本於雒北大應禪剎亟欲登諸棗梨廣惠同",
    "X57n0957_001:0083c10": "志因傍加國語付之剞劂氏第惜其首蠧滅一紙兩",
    "X57n0957_001:0083c11": "處又脫數字後之覽者旁搜善本補成全書則為幸",
    "X57n0957_001:0083c12": "矣。",
    "X57n0957_001:0083c13": "時",
    "X57n0957_001:0083c14": "元祿四年十一月下浣",
    "X57n0957_001:0083c15": "菩薩沙彌光謙槃譚書",
    "X57n0957_001:0083c17": "竹菴艸錄目次",
    "X57n0957_001:0083c19": "金剛經義自答散出十問",
    "X57n0957_001:0083c20": "大教唯心法華開權",
    "X57n0957_001:0083c21": "止觀揀境普賢觀十種境界",
    "X57n0957_001:0083c22": "議十法界十如是本立教意",
    "X57n0957_001:0083c23": "三藏教名小本彌陀經五章",
    "X57n0957_001:0083c24": "勸修西方說諸宗立祖",
    "X57n0957_001:0084a01": "受菩薩大戒請師",
    "X57n0957_001:0084a02": "續添附",
    "X57n0957_001:0084a03": "跋六即頌經體統要",
    "X57n0957_001:0084a04": "金剛經三果正名",
    "X57n0957_001:0084a06": "竹菴艸錄目次(終)",
    "X57n0957_001:0084a13": "金剛經義",
    "X57n0957_001:0084a14": "其心無所住著一切悉捨皆不可得然後顯示六度",
    "X57n0957_001:0084a15": "萬行所依之法不出現前六根所對六塵緣境為其",
    "X57n0957_001:0084a16": "妄心圓覺所謂此虗妄心(句)若無六塵則不能有佛",
    "X57n0957_001:0084a17": "為時機求福德者能知福德猶如虗空謹案楞嚴佛",
    "X57n0957_001:0084a18": "說迷妄有虗空依空立世界又云空生大覺中如海",
    "X57n0957_001:0084a19": "一漚發然則虗空何足以喻般若清淨福德此亦兩",
    "X57n0957_001:0084a20": "意一則凡百舉喻以易通難以近顯遠以世間廣大",
    "X57n0957_001:0084a21": "無如虗空故一則虗空無礙之性性不可得故又復",
    "X57n0957_001:0084a22": "虗空之性無所不徧如大涅槃取喻佛性徧一切處",
    "X57n0957_001:0084a23": "碌碌多認顯色以為虗空非也經云佛告須菩提凡",
    "X57n0957_001:0084a24": "所有相皆是虗妄上因遣蕩佛身相著然則諸佛身",
    "X57n0957_001:0084b01": "相無非清淨福業所成如何此亦皆是虗妄當觀佛",
    "X57n0957_001:0084b02": "身已離虗妄如失明者不見日光過在見者若乃取",
    "X57n0957_001:0084b03": "著無非虗妄如楞嚴會提獎阿難歸來佛所佛告阿",
    "X57n0957_001:0084b04": "難當初發心於我法中見何勝相頓捨世間阿難白",
    "X57n0957_001:0084b05": "佛我見如來三十二相勝妙殊絕紫金光聚是以渴",
    "X57n0957_001:0084b06": "仰從佛剃落只為阿難見佛身相以為實有無非虗",
    "X57n0957_001:0084b07": "妄所以破執徧於七處徵所見心了不可得今此本",
    "X57n0957_001:0084b08": "經佛以身相推廣一切徧同諸法生心取著既落塵",
    "X57n0957_001:0084b09": "境皆是虗妄無可疑者如來身相陸沉妄見。",
    "X57n0957_001:0084b10": "此經結集一卷成文上下多舉大千七寶布施重重",
    "X57n0957_001:0084b11": "較量福勝人情疑之以為繁重亦何必爾噫人情見",
    "X57n0957_001:0084b12": "近此不足恠若論般若清淨廣大雖太虗空亦細物",
    "X57n0957_001:0084b13": "也出生功德性本無盡十方諸佛三世如來同一圓",
    "X57n0957_001:0084b14": "音種種稱揚曠劫亦不可及大品般若凡九十品亦",
    "X57n0957_001:0084b15": "乃重重取喻較量凡夫情量有宿曾少分結緣者但",
    "X57n0957_001:0084b16": "仰信而已未能盡信之也山中人不信有木大之魚",
    "X57n0957_001:0084b17": "海上人不信有魚大之木近尚如此何況其遠所以",
    "X57n0957_001:0084b18": "特如此重重較量此亦兩意一則為隨順機緣宜樂",
    "X57n0957_001:0084b19": "故一則為引導凡夫願求佛意眷眷必不徒然。",
    "X57n0957_001:0084b20": "第九一分講學家到此稱四果章無著本論菩薩因",
    "X57n0957_001:0084b21": "地離我慢故雖說聲聞四果遣蕩取證小果相著經",
    "X57n0957_001:0084b22": "意正為信解地人令離我慢若論一化聲聞小機正",
    "X57n0957_001:0084b23": "在佛施鹿苑小化取證小果自謂所作已辦為經方",
    "X57n0957_001:0084b24": "等歷諸大教法會受彈訶故到般若會熟聞摩訶衍",
    "X57n0957_001:0084c01": "門融通執小近情須菩提蒙佛加被融通諸法故能",
    "X57n0957_001:0084c02": "不作是念自謂得果聲聞小機尚能如此信解地人",
    "X57n0957_001:0084c03": "自然離我可以進入淨心高位。",
    "X57n0957_001:0084c04": "此經前後須菩提兩番請問降住其心經前則云應",
    "X57n0957_001:0084c05": "云何住云何降伏其心經後則云云何應住云何降",
    "X57n0957_001:0084c06": "伏其心前為初心發起請問佛答正在第三第四兩",
    "X57n0957_001:0084c07": "分發廣大心第一心常心不顛倒心菩薩於法應無",
    "X57n0957_001:0084c08": "所住行於布施及其經後重問為將入初地人故佛",
    "X57n0957_001:0084c09": "答則但說入地滅度一切眾生不見有滅度一切眾",
    "X57n0957_001:0084c10": "生相自能升進高位以住般若降伏斷除根本煩惱",
    "X57n0957_001:0084c11": "凡百經句自有詮顯應之一字句頭句中經意不同",
    "X57n0957_001:0084c12": "近世士俗不知經意輙便移改非也須依大藏什譯",
    "X57n0957_001:0084c13": "經本不由淺見以乱古轍。",
    "X57n0957_001:0084c14": "第十七分佛忽自顧命須菩提云譬如人身長大乃",
    "X57n0957_001:0084c15": "知非但一切大教所說神呪以不可翻名為密語然",
    "X57n0957_001:0084c16": "在顯教只此一句亦自深密何也為其此之一句說",
    "X57n0957_001:0084c17": "盡諸大菩薩入無生位分證法身大圓鏡智全法身",
    "X57n0957_001:0084c18": "體大起此大用無所不應現一切身如法華說妙音",
    "X57n0957_001:0084c19": "觀音普現色身又如華嚴八地入無功用作十種身",
    "X57n0957_001:0084c20": "不但正報所依國土無非大用須菩提以佛加被力",
    "X57n0957_001:0084c21": "故便能領解融通遣蕩大用相著故云如來說人身",
    "X57n0957_001:0084c22": "長大則為非大身是名大身為其無生地人雖起大",
    "X57n0957_001:0084c23": "用不動法身體大是為無作妙力故也經前譬如須",
    "X57n0957_001:0084c24": "彌山王若依一十八住此乃於欲界中取最大身以",
    "X57n0957_001:0085a01": "破凡夫執取相著若依天親本論取譬諸佛淨土現",
    "X57n0957_001:0085a02": "高大身經意多含隨機取解不可獨斷。",
    "X57n0957_001:0085a03": "第十八分講學家到此稱五眼章凡夫肉眼聲聞修",
    "X57n0957_001:0085a04": "發天眼慧眼若諸菩薩分別諸法名為法眼此皆偏",
    "X57n0957_001:0085a05": "淺不能具足在諸經論料揀不同若乃此經佛問須",
    "X57n0957_001:0085a06": "菩提佛具五眼佛自問之皆言其有逐一答之亦言",
    "X57n0957_001:0085a07": "其有或謂此經破有何故五眼一一言有然此有也",
    "X57n0957_001:0085a08": "非實所執名之為有此為顯示佛眼圓照無所不具",
    "X57n0957_001:0085a09": "法界洞達無所不見故也其次經文顯示佛智圓明",
    "X57n0957_001:0085a10": "無所不知然此悉知以知一切心不可得三世際斷",
    "X57n0957_001:0085a11": "故能無礙亦能盡知一切差別心心數法故佛十號",
    "X57n0957_001:0085a12": "名正徧知凡夫作業盡現佛心廣如華嚴此不繁引。",
    "X57n0957_001:0085a13": "第二十一分經參入別譯六十二字準無著本論以",
    "X57n0957_001:0085a14": "此一段佛心具足初以眾生為佛心所念處須菩提",
    "X57n0957_001:0085a15": "問於未來世聞說是法生信心不若據經前亦作此",
    "X57n0957_001:0085a16": "問頗有得聞生實信不佛答後五百歲能生信心以",
    "X57n0957_001:0085a17": "此為實今此所問若同於前何故佛答乃云彼非眾",
    "X57n0957_001:0085a18": "生非不眾生要知此乃機應深密雖則同前所問今",
    "X57n0957_001:0085a19": "此問意為欲顯示佛心究竟清淨如大圓鏡為其最",
    "X57n0957_001:0085a20": "初所發心境雖則本為眾生了知眾生皆不可得諸",
    "X57n0957_001:0085a21": "佛之心眾生之境心境何有一切性空空非斷滅故",
    "X57n0957_001:0085a22": "云彼非眾生非不眾生說非眾生是名眾生什譯略",
    "X57n0957_001:0085a23": "之正為經前發心一住已是佛心所念處故前書已",
    "X57n0957_001:0085a24": "說此略及之。",
    "X57n0957_001:0085b01": "此經歸宗唯在離相諸佛究竟別無奇特故云離一",
    "X57n0957_001:0085b02": "切諸相則名諸佛眾生病本只為著相維摩經云但",
    "X57n0957_001:0085b03": "除其病而不除法經前離佛色身相著所以言見第",
    "X57n0957_001:0085b04": "二十六分為離法身相著所以言觀色身外相也法",
    "X57n0957_001:0085b05": "身內體也色身外相因雖百福全法身現若見外相",
    "X57n0957_001:0085b06": "無非內體故云以三十二相觀如來猶恐便執外相",
    "X57n0957_001:0085b07": "以為法身佛不免引轉輪聖王亦有如此福相雖有",
    "X57n0957_001:0085b08": "七事不及於佛外相似同借事破執使之當觀法身",
    "X57n0957_001:0085b09": "內體即而復離故云不應諸佛色聲無非法身若乃",
    "X57n0957_001:0085b10": "取著一切皆非。",
    "X57n0957_001:0085b11": "龍猛造大智度論一百卷釋大品般若三十卷凡九",
    "X57n0957_001:0085b12": "十品經句盛談如之一字如以不動為義般若會宗",
    "X57n0957_001:0085b13": "如如而已諸法本來自性不動故此經云如來者即",
    "X57n0957_001:0085b14": "諸法如義混同一體無所分別乃知十方諸佛皆從",
    "X57n0957_001:0085b15": "如義中來皆從如義中去無所從來亦無所去十號",
    "X57n0957_001:0085b16": "特名如來為順應世故也其實人法皆如故經末云",
    "X57n0957_001:0085b17": "不取於相如如不動如無所依如太虗空空無所依",
    "X57n0957_001:0085b18": "如寶積歎佛達諸法相無罣礙稽首如空無所依妄",
    "X57n0957_001:0085b19": "見分別差別不同於一切法何能無礙流轉生死未",
    "X57n0957_001:0085b20": "來無際。",
    "X57n0957_001:0085b21": "此經三十二分相傳梁昭明太子作此分節以立分",
    "X57n0957_001:0085b22": "名本集必然有此分名或有符合無著本論或全不",
    "X57n0957_001:0085b23": "同所立分名但多隨經所說若欲盡理須依本論一",
    "X57n0957_001:0085b24": "十八住乃見經意只如三十二分如何名為應化非",
    "X57n0957_001:0085c01": "真此如事苑略曾對會宜與第五分名兩易可也經",
    "X57n0957_001:0085c02": "末此分無著本論云何為人演說不取於相如如不",
    "X57n0957_001:0085c03": "動說法不染也末後四句流轉不染也然說法不染",
    "X57n0957_001:0085c04": "後言何以故常規此乃徵釋之詞既而徵釋便有四",
    "X57n0957_001:0085c05": "句如何自屬流轉不染一期經文殊不相關只為此",
    "X57n0957_001:0085c06": "經佛意深密兼之譯人偏尚簡古一何以故意有兩",
    "X57n0957_001:0085c07": "屬釋上則為其說法既而為人能為所為機應相對",
    "X57n0957_001:0085c08": "若取相著無非有為亦如夢幻何況凡夫正在流轉",
    "X57n0957_001:0085c09": "故云一切無所不收此經若非無著親見當來世間",
    "X57n0957_001:0085c10": "人師必不能及恰六十年為通此經愧不能有所發",
    "X57n0957_001:0085c11": "明尋句義而已事苑通論兩書外偶隨文收拾又及",
    "X57n0957_001:0085c12": "此一十二篇行年將八十五也且暮人爾漫作最後",
    "X57n0957_001:0085c13": "法施。",
    "X57n0957_001:0085c14": "淳熈丙申中秋草創",
    "X57n0957_001:0085c15": "自答散出十問",
    "X57n0957_001:0085c16": "問一切大教盛談十方三世諸法相涉不出方世何",
    "X57n0957_001:0085c17": "故楞嚴以十方謂之十虗華嚴以三世謂之三際方",
    "X57n0957_001:0085c18": "與虗世與際其義如何莫也小乘方世為亦可以名",
    "X57n0957_001:0085c19": "虗名際。",
    "X57n0957_001:0085c20": "答方有所主世必相續方世相涉理無偏捨如楞",
    "X57n0957_001:0085c21": "嚴說流變三疊一十百千虗空無礙徧攝十方故",
    "X57n0957_001:0085c22": "以十方謂之十虗三世相續無有間斷故以三世",
    "X57n0957_001:0085c23": "謂之三際言際無際也意在言外般若四十二字",
    "X57n0957_001:0085c24": "意皆如此小乘量局名相自定。",
    "X57n0957_001:0086a01": "問一切大教盛談世界劫數眾生此三皆有為事此",
    "X57n0957_001:0086a02": "必有盡何故華嚴皆言無盡。",
    "X57n0957_001:0086a03": "答世界劫數眾生若也有作思惟從有心起有為",
    "X57n0957_001:0086a04": "有盡有形數故若也法界性徧三皆無盡性無盡",
    "X57n0957_001:0086a05": "故法亦無盡。",
    "X57n0957_001:0086a06": "問一切大教皆修多羅何故唯有華嚴說有眷屬。",
    "X57n0957_001:0086a07": "答大乘小教梵語通稱皆修多羅正翻契經唯在",
    "X57n0957_001:0086a08": "華嚴經旨詮顯性海徧攝本經為主餘皆眷屬何",
    "X57n0957_001:0086a09": "但群經華嚴性海塵說剎說不相違背經旨徧攝",
    "X57n0957_001:0086a10": "無非眷屬。",
    "X57n0957_001:0086a11": "問華嚴入法界品經末流通或說有或說無清涼兼",
    "X57n0957_001:0086a12": "取為合經旨未合經旨。",
    "X57n0957_001:0086a13": "答彌天高判符佛地論諸宗通經須作三分諸經",
    "X57n0957_001:0086a14": "分節流通稍易唯在華嚴古師多說或分經末一",
    "X57n0957_001:0086a15": "偈或謂法界無盡清涼兼取功恐摸稜何如直取",
    "X57n0957_001:0086a16": "光統以入法界品無非流通法界性海流通無盡",
    "X57n0957_001:0086a17": "善財徧參盡未來際多功德經始末較量前已唱",
    "X57n0957_001:0086a18": "名經末不須佛自流通但結集經家結前所說。",
    "X57n0957_001:0086a19": "問一切大教皆詮因果或作四諦說或作十二緣說",
    "X57n0957_001:0086a20": "或作因果二法說或隨緣散說或說因或說果何故",
    "X57n0957_001:0086a21": "唯有法華須作十如是說荊溪云十如是只是因果",
    "X57n0957_001:0086a22": "法爾。",
    "X57n0957_001:0086a23": "答昔賢有語列聖所談至佛極矣為其佛法無上",
    "X57n0957_001:0086a24": "了無所得無以過之宗詮因果逈超一切所以唯",
    "X57n0957_001:0086b01": "在法華作十如是說因果法者為立一經三周所",
    "X57n0957_001:0086b02": "說開權正體唯佛與佛十方三世終窮究竟甚深",
    "X57n0957_001:0086b03": "境界徧故極談因果有十如是天台大師摩訶止",
    "X57n0957_001:0086b04": "觀指的妙境出自於此荊溪點示學者通知。",
    "X57n0957_001:0086b05": "問法華開本自屬釋迦久成佛事何關今日聲聞入",
    "X57n0957_001:0086b06": "大必須開本。",
    "X57n0957_001:0086b07": "答法華開釋迦本地久已成佛所以必須開本為",
    "X57n0957_001:0086b08": "聲聞者為其聲聞但知不遠伽耶近成雖已入大",
    "X57n0957_001:0086b09": "尚執近迹須為開本又復亦為聲聞既已入大登",
    "X57n0957_001:0086b10": "圓初住更須後位增道損生若乃圓人入無生位",
    "X57n0957_001:0086b11": "任運流入只為聲聞從施開入。",
    "X57n0957_001:0086b12": "問天台立藏通別圓化法四教隨釋一化五時一切",
    "X57n0957_001:0086b13": "經義賢首立小乘始終圓頓五教兩家立教名義多",
    "X57n0957_001:0086b14": "少如此不同根本用與畢竟所歸如何。",
    "X57n0957_001:0086b15": "答天台立教名義唯四天台大師覈定教名根本",
    "X57n0957_001:0086b16": "為其佛法所詮歸一實理物機未宜從一實理施",
    "X57n0957_001:0086b17": "出權理入理之門名之為教教必為機機有利鈍",
    "X57n0957_001:0086b18": "取之不同故唯有四一化五時為所用法隨時用",
    "X57n0957_001:0086b19": "與多少不同隨教釋義不可乱轍直到法華開權",
    "X57n0957_001:0086b20": "同歸一實賢首立教隨經所說但見枝葉不推根",
    "X57n0957_001:0086b21": "本教門公論不敢儻宗清涼和會以理為教。",
    "X57n0957_001:0086b22": "問法顯譯六卷泥洹說一闡提無佛性竺道生力救",
    "X57n0957_001:0086b23": "此義時輩不信及其大本到此果說一闡提皆有佛",
    "X57n0957_001:0086b24": "性自此雖知一闡提皆有佛性不信無情皆有佛性",
    "X57n0957_001:0086c01": "荊溪金錍力救此義無情佛性說有說無根本得失",
    "X57n0957_001:0086c02": "所歸在何。",
    "X57n0957_001:0086c03": "答荊溪金錍為護時情不欲正斥但言有人引大",
    "X57n0957_001:0086c04": "智度論以真如分作兩派在有情名佛性在無情",
    "X57n0957_001:0086c05": "名法性荊溪親曾委讀細撿論文都無此說勘同",
    "X57n0957_001:0086c06": "經論一切大教佛性法性同出異名噫若竺道生",
    "X57n0957_001:0086c07": "此老在時不勞餘刃學者須知說無情有佛性得",
    "X57n0957_001:0086c08": "之在乎大教唯心諸法體同一切性徧說無情無",
    "X57n0957_001:0086c09": "佛性則失之可見根本得失何翅天淵。",
    "X57n0957_001:0086c10": "問無情佛性雖有人信又復議論無情若有佛性如",
    "X57n0957_001:0086c11": "何說法古德有指樹說苦空或指塵說剎說為已合",
    "X57n0957_001:0086c12": "理為未合理。",
    "X57n0957_001:0086c13": "答若能已信無情有佛性義必須深造本無分別",
    "X57n0957_001:0086c14": "才問無情既有佛性還會說法已落分別何但無",
    "X57n0957_001:0086c15": "情只如有情亦無佛性紛紛有情業識而已。",
    "X57n0957_001:0086c16": "問無情佛性天台講學從來唯是理會荊溪金錍輔",
    "X57n0957_001:0086c17": "行十義不知天台大師為在何文的說此義。",
    "X57n0957_001:0086c18": "答荊溪假夢寄客特撰金錍一書建立大教一切",
    "X57n0957_001:0086c19": "唯心輔行十義為摩訶止觀引經一色一香無非",
    "X57n0957_001:0086c20": "中道佛性性徧色香無情諸法然而天台大師何",
    "X57n0957_001:0086c21": "但此文山家教部圓談性具皆其文也天台嗣學",
    "X57n0957_001:0086c22": "龍猛法性一宗得旨而宗為談性具學天台教須",
    "X57n0957_001:0086c23": "具宗眼。",
    "X57n0957_001:0086c24": "大教唯心",
    "X57n0957_001:0087a01": "天台嗣學至九世祖師荊溪尊者功在以文字記述",
    "X57n0957_001:0087a02": "深造佛乘圓宗意旨力救無情佛性若云無情則不",
    "X57n0957_001:0087a03": "合云有性若云有性則不合云無情大槩已盡之矣",
    "X57n0957_001:0087a04": "假夢寄客作金錍一書有語若不達唯心了體具一",
    "X57n0957_001:0087a05": "切大教全為無用乃知一切大教通以唯心為之宗",
    "X57n0957_001:0087a06": "要別在華嚴應觀法界性一切唯心造此經法界為",
    "X57n0957_001:0087a07": "體唯心為宗徧攝為用一切諸法體同性徧何以局",
    "X57n0957_001:0087a08": "言唯心此為順迷心為惑本從近從要故言唯心開",
    "X57n0957_001:0087a09": "其義端其實諸法法法皆唯唯無外也趣舉一法一",
    "X57n0957_001:0087a10": "切無外諸法皆唯是則天台大師圓四念處唯色唯",
    "X57n0957_001:0087a11": "聲唯香唯味唯觸唯法六塵皆唯無不徧攝既而能",
    "X57n0957_001:0087a12": "唯無不能造何以故只為諸法性本同故才涉思量",
    "X57n0957_001:0087a13": "便成剩法唯義不成直須分別秋毫盡掃龍猛大智",
    "X57n0957_001:0087a14": "度所謂心行處滅言語道斷世間言語詮顯不及宗",
    "X57n0957_001:0087a15": "教眼目不可不明若有異見魔波旬也寄語後學須",
    "X57n0957_001:0087a16": "得師友區區老懷不揆及此惟我四明心觀自得。",
    "X57n0957_001:0087a17": "法華開權",
    "X57n0957_001:0087a18": "天台大師現比丘身悟道大蘇行道天台以慈悲心",
    "X57n0957_001:0087a19": "通經論學歸宗法華得佛化意教傳江浙百餘年來",
    "X57n0957_001:0087a20": "盛席臨講法華玄義法華文句凡遇開權必須發問",
    "X57n0957_001:0087a21": "為開同體權為開異體權若開異體權何故玄義釋",
    "X57n0957_001:0087a22": "經總題蓮華三喻並喻妙法若開同體權何故法華",
    "X57n0957_001:0087a23": "文句釋經品目方便法用能通自屬在昔異體以為",
    "X57n0957_001:0087a24": "所開或詰其何謂為開乃言三權即是一實初機游",
    "X57n0957_001:0087b01": "學但仰歎而已輙不敢措一詞預群議賤齒及二十",
    "X57n0957_001:0087b02": "餘一日思量前來所議皆非考論法華正宗既開權",
    "X57n0957_001:0087b03": "已自妙為其佛已慇懃稱歎方便三周正體何須問",
    "X57n0957_001:0087b04": "言為開同體為開異體或各據一邊或收同異權即",
    "X57n0957_001:0087b05": "是實自屬顯實義非開權此乃濫以顯實作開權說",
    "X57n0957_001:0087b06": "不知本經指上所說此經開方便門的指佛以方便",
    "X57n0957_001:0087b07": "力示以三乘教此本經略開之正文也聲聞言下近",
    "X57n0957_001:0087b08": "謂情盡功由於此經題妙法品目祕妙權皆已妙本",
    "X57n0957_001:0087b09": "無相違才涉即實已非開權若分權實異體論判只",
    "X57n0957_001:0087b10": "如摩訶止觀陰境通列五陰十二入十八界三科色",
    "X57n0957_001:0087b11": "心若欲用觀必須的揀能造識陰以為所觀境體天",
    "X57n0957_001:0087b12": "台大師何曾一言涉無記善惡三心此三自屬識陰",
    "X57n0957_001:0087b13": "所起所緣心相非能造心體講學亦乃執諍通觀三",
    "X57n0957_001:0087b14": "心別觀無記枉費言語本亦無事昔賢有語世間本",
    "X57n0957_001:0087b15": "無事見於此矣昔年高座非不分明尚恐傳習未能",
    "X57n0957_001:0087b16": "親切來日無多區區及此。",
    "X57n0957_001:0087b17": "止觀揀境",
    "X57n0957_001:0087b18": "大論偈云一切世間中不過名與色若欲如實觀但",
    "X57n0957_001:0087b19": "當觀名色真心不可得妄心不可見但有名爾名即",
    "X57n0957_001:0087b20": "心也天台大師說摩訶止觀為初心行人立所觀境",
    "X57n0957_001:0087b21": "通五陰十二入十八界三科色心諸法符合楞嚴二",
    "X57n0957_001:0087b22": "十五聖圓通悟門然而於初心行人通漫難可用觀",
    "X57n0957_001:0087b23": "必的揀取喻如去丈就尺去尺就寸對喻識陰的揀",
    "X57n0957_001:0087b24": "現前無始日用能造諸法識陰心法為所觀境若乃",
    "X57n0957_001:0087c01": "無記善惡三心屬所起心相非能造心體非所揀境",
    "X57n0957_001:0087c02": "歷緣對境隨自意三昧方為觀境要知修觀必須的",
    "X57n0957_001:0087c03": "揀荊溪有云在無記者通約五陰色心屬報陰法故",
    "X57n0957_001:0087c04": "對下所發煩惱九境非善即惡以分三心本自分明",
    "X57n0957_001:0087c05": "初無難見惜乎南屏臻法師唱道主法一時哲人不",
    "X57n0957_001:0087c06": "知何故混說三心自此承襲或通觀三心或別觀無",
    "X57n0957_001:0087c07": "記又有好異強作義目紛紜自彼於此何為昔年聽",
    "X57n0957_001:0087c08": "次自有所領便為同學作如此說尚恐錯傳閑居無",
    "X57n0957_001:0087c09": "事直從正當何必細碎照會止觀如指諸掌。",
    "X57n0957_001:0087c10": "普賢觀十種境界",
    "X57n0957_001:0087c11": "昔游學霅上見老壁每日講外在本瑞閣焚沉水香",
    "X57n0957_001:0087c12": "香煙不斷撰普賢觀疏一日摳衣輙詣問訊侍座伏",
    "X57n0957_001:0087c13": "見以摩訶止觀天台大師指普賢觀無生位前十種",
    "X57n0957_001:0087c14": "境界隨經撰十種名目分節經文又專執經題觀普",
    "X57n0957_001:0087c15": "賢故立普賢為初心觀境至誠力諫尊意不從疏成",
    "X57n0957_001:0087c16": "既行無不唯唯學者須知摩訶止觀天台大師指普",
    "X57n0957_001:0087c17": "賢觀無生位前十種境界本不為分經本為通指圓",
    "X57n0957_001:0087c18": "教十住真因初發心住無生位前依此一經所說誦",
    "X57n0957_001:0087c19": "大乘經修大乘行行成十信相似獲六根清淨如法",
    "X57n0957_001:0087c20": "華說莊嚴功德感見普賢多寶釋迦分身四種證相",
    "X57n0957_001:0087c21": "兼而指之故言十種境界按天台大師法華三昧儀",
    "X57n0957_001:0087c22": "後兼採諸經列戒定慧淺深證行成相為欲見相安",
    "X57n0957_001:0087c23": "慰策進經自分明經云誦大乘經修大乘行樂見普",
    "X57n0957_001:0087c24": "賢色身者樂見多寶佛塔者樂見釋迦牟尼佛及分",
    "X57n0957_001:0088a01": "身諸佛者樂得六根清淨者文雖似倒當以意求若",
    "X57n0957_001:0088a02": "列十種境界先六根清淨次四種證相感見證相功",
    "X57n0957_001:0088a03": "由行成故也但此境界經文所說隨所修行一期參",
    "X57n0957_001:0088a04": "互不妨倫理俟有眉目可以分節若乃至後發露六",
    "X57n0957_001:0088a05": "根則如列次所說隨緣皆在佛意十種特言境界者",
    "X57n0957_001:0088a06": "以經云始觀普賢最初境界又云是名眼根初境界",
    "X57n0957_001:0088a07": "相故入無生位任運流入不假方便境界何有經題",
    "X57n0957_001:0088a08": "言觀感見時觀不同十六觀初心心想立境而觀證",
    "X57n0957_001:0088a09": "相通見諸佛心想通二大士仍及九品在彼經題但",
    "X57n0957_001:0088a10": "言佛者天台大師所謂述主包徒今此經題只應總",
    "X57n0957_001:0088a11": "舉一經說懺悔主夕陽已迫上為宗被竹庵閑甚以",
    "X57n0957_001:0088a12": "寄後世。",
    "X57n0957_001:0088a13": "議十法界十如是",
    "X57n0957_001:0088a14": "天台大師判釋一化諸經必須考經所說法大則大",
    "X57n0957_001:0088a15": "法小則小大則詮法廣大也小則詮法狹小也廣大",
    "X57n0957_001:0088a16": "則極十法界性相也狹小則局六法界依正也一切",
    "X57n0957_001:0088a17": "大教詮法必十法界詮法雖通隨緣所說未必具足",
    "X57n0957_001:0088a18": "說雖如此其法必通乃知華嚴方等般若法華涅槃",
    "X57n0957_001:0088a19": "一切大教詮唯心故唯心所造必十法界無不通詮",
    "X57n0957_001:0088a20": "十法界法□獨華嚴說十法界為其華嚴總一切法",
    "X57n0957_001:0088a21": "□成數故顯一切法性無盡故所以皆傳華嚴說十",
    "X57n0957_001:0088a22": "法界其實華嚴無有一文具足顯列若乃法華方便",
    "X57n0957_001:0088a23": "品初佛歎十如是者荊溪所謂十如秪是因果法爾",
    "X57n0957_001:0088a24": "此因果法一切大教亦無不通詮也但分別因果總",
    "X57n0957_001:0088b01": "而不別唯在法華終窮究竟諸法本末至十如是者",
    "X57n0957_001:0088b02": "為欲歎三周開權一經正體所徧法故也經云唯佛",
    "X57n0957_001:0088b03": "與佛乃能究盡諸法實相然後轉釋諸法具足顯列",
    "X57n0957_001:0088b04": "十如是法近聞浙東學者有問華嚴何故說十法界",
    "X57n0957_001:0088b05": "法華何故說十如是兩經所說有麤細故圭峯有語",
    "X57n0957_001:0088b06": "文富義愽誠讓雜華華嚴稱法界性而說諸法何其",
    "X57n0957_001:0088b07": "麤哉竊恐浙西後生未決竹庵臨老不免潦草。",
    "X57n0957_001:0088b08": "本立教意",
    "X57n0957_001:0088b09": "早年竊讀唐朝賢首宗教清涼國師華嚴新疏疏前",
    "X57n0957_001:0088b10": "義門援引諸家立教餘不暇論唯見以賢首五教對",
    "X57n0957_001:0088b11": "會天台三藏通別圓化法四教每仰清涼荷負大教",
    "X57n0957_001:0088b12": "才識如此惜乎對會兩宗立教不考兩宗立教有所",
    "X57n0957_001:0088b13": "不同觀夫賢首五教但隨經所說而立用之判釋彼",
    "X57n0957_001:0088b14": "宗學者有譏天台五時籍定諸經若乃天台所立化",
    "X57n0957_001:0088b15": "法四教亦不由佛造作為其法如是故機不同故法",
    "X57n0957_001:0088b16": "如是者教所詮理行所至極理有中道實理真空權",
    "X57n0957_001:0088b17": "理機欲取理必由教行中道實理之機利故造境即",
    "X57n0957_001:0088b18": "中無不真實圓教立也機若鈍則須假次第方便而",
    "X57n0957_001:0088b19": "入別教立也真空權理之機利故為說諸法幻有即",
    "X57n0957_001:0088b20": "空通教立也此教不但三乘共故亦有可以通入別",
    "X57n0957_001:0088b21": "圓真空權理之機鈍故為說三界因果實有斷見思",
    "X57n0957_001:0088b22": "煩惱出分段生死三藏教立也所以此教依法華安",
    "X57n0957_001:0088b23": "樂行為揀流通準大智度以衍斥小特名三藏顯此",
    "X57n0957_001:0088b24": "一教不融通故一化能用有頓有漸有秘密有不定",
    "X57n0957_001:0088c01": "只為機不同故若乃三藏一類小乘聲聞根性必須",
    "X57n0957_001:0088c02": "次第一化五時調熟然後法華一時開會尚有殘機",
    "X57n0957_001:0088c03": "猶待大般涅槃顯性無不同歸圓伊三德祕密理藏",
    "X57n0957_001:0088c04": "終窮究竟天台立教規模廣大十方諸佛三世如來",
    "X57n0957_001:0088c05": "同一圓音如珠走盤天台大師發悟洞達如風行空",
    "X57n0957_001:0088c06": "稱歎不及遭遇　盛朝度僧甚多聊為結緣游學後",
    "X57n0957_001:0088c07": "生必須文理平易可也庶幾略識門戶而已。",
    "X57n0957_001:0088c08": "三藏教名",
    "X57n0957_001:0088c09": "大論百卷成文釋經九十品末後云佛在世時無三",
    "X57n0957_001:0088c10": "藏名但有持修多羅比丘持毗尼比丘持摩多羅迦",
    "X57n0957_001:0088c11": "比丘然佛在世時無三藏教名何故法華安樂行佛",
    "X57n0957_001:0088c12": "說貪著小乘三藏學者此經此論皆什師出有人通",
    "X57n0957_001:0088c13": "云大論為結集前結集後始分三藏今問安樂行佛",
    "X57n0957_001:0088c14": "說在結集後耶原夫天台大師化法四教立小乘一",
    "X57n0957_001:0088c15": "教名為三藏依準經論須考經論特以三藏別指小",
    "X57n0957_001:0088c16": "乘一教何也以佛在世時時有前後教有小大若在",
    "X57n0957_001:0088c17": "鹿苑十二年中正施三乘小教時比丘聞佛所說經",
    "X57n0957_001:0088c18": "律論法但各任持而已未知佛意畢竟如何雖佛亦",
    "X57n0957_001:0088c19": "未可以三藏別指小乘至法華安樂行為流通本經",
    "X57n0957_001:0088c20": "故在大論釋般若為斥小立衍故始可以三藏別指",
    "X57n0957_001:0088c21": "小乘一教乃知大教經論特以三藏不同別指小乘",
    "X57n0957_001:0088c22": "一教為顯此教詮三界因果諸法生滅實有差別不",
    "X57n0957_001:0088c23": "融通故所以此教四門易多執諍天台化法四教成",
    "X57n0957_001:0088c24": "列覈定教名立名各有所顯釋義各有所歸隨一化",
    "X57n0957_001:0089a01": "五時諸經用教多少釋義不可加也記得游學初年",
    "X57n0957_001:0089a02": "先欲討尋化法教名於此三藏怏怏不決伏讀清涼",
    "X57n0957_001:0089a03": "華嚴大疏經前義門對辨立教照會宗教方曉如此",
    "X57n0957_001:0089a04": "老病閑居竹庵坐夏無事再閱大論見末後文尚有",
    "X57n0957_001:0089a05": "筆硯未忘所業正此教名以貽諸後俟明敏者更有",
    "X57n0957_001:0089a06": "說乎。",
    "X57n0957_001:0089a07": "小本彌陀經五章",
    "X57n0957_001:0089a08": "昔孤山圓法師為此經造疏前開五章兩土教主果",
    "X57n0957_001:0089a09": "人為名實相為體信願淨業為宗捨苦得樂為用生",
    "X57n0957_001:0089a10": "酥大乘為教相後淨覺岳法師又造新疏能說所說",
    "X57n0957_001:0089a11": "人為名種智法身為體念佛感應為宗攝生念佛為",
    "X57n0957_001:0089a12": "用方等部別圓二教為相兩家立名相去幾何其實",
    "X57n0957_001:0089a13": "一也立體不同實相法身名異體同但本經並無明",
    "X57n0957_001:0089a14": "文唱此兩名若於經名之下立體果人所證究顯者",
    "X57n0957_001:0089a15": "實相也又按大智度論立大乘經一印亦言實相須",
    "X57n0957_001:0089a16": "依孤山實相為體孤山以信願淨業為宗淨覺以念",
    "X57n0957_001:0089a17": "佛感應為宗此經信願乃助道爾正宗所說淨業正",
    "X57n0957_001:0089a18": "行執持名號一心不乱此為其要此經捨此別無行",
    "X57n0957_001:0089a19": "法須以念佛為宗執持名號一心不乱念佛則得矣",
    "X57n0957_001:0089a20": "言感應則不然感應事也非所修行法況信願感應",
    "X57n0957_001:0089a21": "皆涉兩途如何謂之為宗宗者要也如牽衣一角多",
    "X57n0957_001:0089a22": "失天台立宗元意須求本經正宗所說行法正行一",
    "X57n0957_001:0089a23": "法為宗此乃謂之為要也法華須以一乘因果為宗",
    "X57n0957_001:0089a24": "在因在果無非一乘還歸一法故普賢觀云大乘因",
    "X57n0957_001:0089b01": "者諸法實相大乘果者亦諸法實相此經由一心不",
    "X57n0957_001:0089b02": "乱執持名號念佛力用故能往生極樂須以往生為",
    "X57n0957_001:0089b03": "用何必言捨苦得樂若名攝生不退此乃屬已往生",
    "X57n0957_001:0089b04": "彼國而說不同攝論別時意趣經宗力用正欲得往",
    "X57n0957_001:0089b05": "生極樂也判教若探取法華涅槃經意則判屬生酥",
    "X57n0957_001:0089b06": "方等如天台光明十六觀所判然若就在昔只應以",
    "X57n0957_001:0089b07": "所說判一切大教須取部主為屬圓教不妨對前藏",
    "X57n0957_001:0089b08": "通別三教方等化意然淨土行雖通別教若判一經",
    "X57n0957_001:0089b09": "教相非所論之況修淨土念佛三昧必歸於圓以唯",
    "X57n0957_001:0089b10": "心義非前教所詮故若荊溪云通教菩薩雖知淨土",
    "X57n0957_001:0089b11": "佛猶永滅乃與取土義乖是則別教有取土義畢竟",
    "X57n0957_001:0089b12": "依諸大教以修西方念佛三昧必須歸圓雖下劣凡",
    "X57n0957_001:0089b13": "夫柰何所緣彼土非前教佛況依本經修行必須先",
    "X57n0957_001:0089b14": "開圓解依解起行非圓如何不以宿緣直心念佛而",
    "X57n0957_001:0089b15": "往生者論之便如此人若得往生生彼土已見佛聞",
    "X57n0957_001:0089b16": "法即是圓人雖聞樹說苦空為順本習無非大法。",
    "X57n0957_001:0089b17": "勸修西方說",
    "X57n0957_001:0089b18": "吾佛釋迦出現娑婆統化大千應迹中天八相成道",
    "X57n0957_001:0089b19": "垂慈為物在諸大教或因而及之如華嚴法華或專",
    "X57n0957_001:0089b20": "為一緣如十六觀無量壽經稱讚淨土經什譯即小",
    "X57n0957_001:0089b21": "本佛說阿彌陀經并皷音王經偏讚西方勸修念佛",
    "X57n0957_001:0089b22": "一切大教正宗所詮修行門戶若欲依經所說行之",
    "X57n0957_001:0089b23": "自非大根大性宿世緣熟必難造詣速得發悟出離",
    "X57n0957_001:0089b24": "生死又恐生死何期不能善始令終是故阿彌陀佛",
    "X57n0957_001:0089c01": "以本願力示現西方極樂世界依正莊嚴清淨蓮華",
    "X57n0957_001:0089c02": "三輩九品為欲攝受能念佛人一心不乱繫念彼佛",
    "X57n0957_001:0089c03": "時至緣會恬然命終見佛光明不落魔境決定高超",
    "X57n0957_001:0089c04": "無際苦輪此一段事若非釋迦出現世間何由得之",
    "X57n0957_001:0089c05": "固非小緣須知偏讚西方乃急救法何翅中流失舟",
    "X57n0957_001:0089c06": "一壺十金正如佛說阿彌陀經不待時機發起即便",
    "X57n0957_001:0089c07": "為說經意在此東晉廬山虎溪慧遠法師結白蓮社",
    "X57n0957_001:0089c08": "賢士大夫并諸尊者一十八人同修西方念佛三昧",
    "X57n0957_001:0089c09": "臨終見佛皆得往生雖謝靈運以心雜止之不許入",
    "X57n0957_001:0089c10": "社自此流通後世追仰遺風無間一切信向甚盛世",
    "X57n0957_001:0089c11": "傳六祖壇經韶州人見六祖因問有修西方此法如",
    "X57n0957_001:0089c12": "何六祖告以自心有西方即是真西方自有西方心",
    "X57n0957_001:0089c13": "何處覔西方東方人造罪作業求生西方若西方人",
    "X57n0957_001:0089c14": "造罪作業求生何處但能悟性何所不可噫如此鄙",
    "X57n0957_001:0089c15": "俚一笑可也竊名祖師不可行用或謂既言悟性此",
    "X57n0957_001:0089c16": "亦有理其理偏尚無非禪病相傳高麗焚毀此書遼",
    "X57n0957_001:0089c17": "東人師稍有眼目昔嵩明教贊之何其失言此老戒",
    "X57n0957_001:0089c18": "根堅固陳令舉為作行狀平生童真其聲如擊清磬",
    "X57n0957_001:0089c19": "身後火浴六事不壞可謂僧寶後世難及不可求備",
    "X57n0957_001:0089c20": "亦見此矣須知西方念佛三昧甚易修行只在日用",
    "X57n0957_001:0089c21": "一心不乱繫念彼佛彼佛願力自念佛力任運相應",
    "X57n0957_001:0089c22": "雖有取捨與不取捨殊無異轍何以故念念離相了",
    "X57n0957_001:0089c23": "不可得如盤走珠自在無礙身心清淨猶如蓮華達",
    "X57n0957_001:0089c24": "唯心了本性在我而已去此不遠。",
    "X57n0957_001:0090a01": "諸宗立祖",
    "X57n0957_001:0090a02": "吾佛教門嗣法有宗宗必立祖傳燈錄吳僧道原一",
    "X57n0957_001:0090a03": "期成書不曾尋訪義學為欲推本於佛末上引經引",
    "X57n0957_001:0090a04": "事乃列七佛以謂佛佛傳法至於釋迦分付迦葉禪",
    "X57n0957_001:0090a05": "家流相傳世尊拈華迦葉微笑西域經論翻譯見在",
    "X57n0957_001:0090a06": "大藏並無所出古德好事者以意撰之傳虗接響便",
    "X57n0957_001:0090a07": "為口實各以祖意或拈或頌不知分付迦葉出在涅",
    "X57n0957_001:0090a08": "槃此經佛以聲光召五十二眾雙林高會迦葉為定",
    "X57n0957_001:0090a09": "所持阿難為魔所罥二眾不來迦葉不來世尊乃云",
    "X57n0957_001:0090a10": "正法眼藏分付摩訶迦葉此為佛滅度後佛法流通",
    "X57n0957_001:0090a11": "緣在迦葉為人依止之故況是迦葉苦行第一最堪",
    "X57n0957_001:0090a12": "以為初分付者迦葉緣謝其次分付阿難此如付法",
    "X57n0957_001:0090a13": "藏傳所載至師子尊者二十四祖師子尊者遇緣被",
    "X57n0957_001:0090a14": "害前無懸記自此而止有此方人撰寶林傳列二十",
    "X57n0957_001:0090a15": "八祖永嘉證道歌依此有語二十八代西天記壇經",
    "X57n0957_001:0090a16": "列四十祖皆非昔日南屏臻老曾與嵩仲靈往復辨",
    "X57n0957_001:0090a17": "正須依付法藏傳每謂學者傳燈錄雖經楊文公高",
    "X57n0957_001:0090a18": "眼未知七佛之說所以諸經說七佛者斷自釋迦行",
    "X57n0957_001:0090a19": "因三阿僧祇後百劫修種相福翹足讚弗沙如來功",
    "X57n0957_001:0090a20": "超九劫九十一劫空劫前三佛成劫後四佛出世前",
    "X57n0957_001:0090a21": "後時劫隔遠即非佛佛以法相傳又世傳七佛傳法",
    "X57n0957_001:0090a22": "各有一偈此皆古德自撰為成其說山谷大書刊石",
    "X57n0957_001:0090a23": "廬山偈語雖則有理喝道可也不可以謂七佛相接",
    "X57n0957_001:0090a24": "說偈傳法須知佛法無不隨緣所謂佛法以因緣為",
    "X57n0957_001:0090b01": "宗諸經說此七佛皆為隨順世緣宜樂為令眾生作",
    "X57n0957_001:0090b02": "諸佛事即非以法相傳立佛為祖若文殊為七佛祖",
    "X57n0957_001:0090b03": "師此乃見文殊本地高遠不干立祖甞試論之釋迦",
    "X57n0957_001:0090b04": "在世聞法悟道無數無非傳佛心法迦葉自於法華",
    "X57n0957_001:0090b05": "入大了一大事因緣何待涅槃分付正法眼藏又何",
    "X57n0957_001:0090b06": "須撰拈華微笑至涅槃會須分付者意如前說考傳",
    "X57n0957_001:0090b07": "燈錄必須一人親見一人各有悟門印證決擇然則",
    "X57n0957_001:0090b08": "直立達磨以為初祖得矣何必求之於前也達磨對",
    "X57n0957_001:0090b09": "梁武不契一葦渡江乃問寶誌達磨如何人誌公對",
    "X57n0957_001:0090b10": "以觀音化身觀音悟道自見古觀音如來高僧傳佛",
    "X57n0957_001:0090b11": "法來此分為三宗一顯教宗立攝摩騰為祖二密教",
    "X57n0957_001:0090b12": "宗立金剛智為祖三心宗立達磨為祖達磨直下閱",
    "X57n0957_001:0090b13": "四世至曹溪慧能止立六祖本朝晏相諱殊奉　旨",
    "X57n0957_001:0090b14": "撰六祖衣鉢記所以止此者後無懸記宗派不一之",
    "X57n0957_001:0090b15": "故分為五家宗派各自建立門庭出世開法室中為",
    "X57n0957_001:0090b16": "人各有伎倆不失宗眼惟我天台山門九祖為天台",
    "X57n0957_001:0090b17": "智者大師親見南嶽思大禪師悟自法華發旋陀羅",
    "X57n0957_001:0090b18": "尼三昧見靈山一席儼然未散諸法性常古今無間",
    "X57n0957_001:0090b19": "法傳章安諱灌頂閱三世至荊溪諱湛然直下推功",
    "X57n0957_001:0090b20": "止此為定以南嶽思大禪師親見北齊諱慧文自有",
    "X57n0957_001:0090b21": "所悟探藏得龍樹所造中觀論與心符契遂以龍樹",
    "X57n0957_001:0090b22": "為師故天台大師歸命龍樹所說教義觀法無不準",
    "X57n0957_001:0090b23": "承竊聞賢首立祖去取不定非所學宗不敢議論只",
    "X57n0957_001:0090b24": "如圭峯自見荷澤嫡孫道圓和尚清涼又云毗盧藏",
    "X57n0957_001:0090c01": "能隨我游者其唯汝乎若唐三藏元奘法師慈恩窺",
    "X57n0957_001:0090c02": "基法師析薪克荷專業相宗瑜伽唯識分別法相通",
    "X57n0957_001:0090c03": "論立祖庶幾槩見學者討尋自可考究。",
    "X57n0957_001:0090c04": "受菩薩大戒請師",
    "X57n0957_001:0090c05": "凡欲受菩薩大戒得師可以感發性無作法天台大",
    "X57n0957_001:0090c06": "師所謂不起而已起即性無作假色防一切非止一",
    "X57n0957_001:0090c07": "切惡戒以防非止惡為義發大心人一發此戒善戒",
    "X57n0957_001:0090c08": "經說不退大心無增上心犯重直至佛果究竟清淨",
    "X57n0957_001:0090c09": "千里內無師從佛像前若從人師必須出家菩薩洞",
    "X57n0957_001:0090c10": "達經律論三藏通曉戒定慧三學戒德精明戒臘高",
    "X57n0957_001:0090c11": "達可也若普賢觀經說行者若欲具足菩薩戒者應",
    "X57n0957_001:0090c12": "當禮十方佛懺悔諸罪應作是言今釋迦牟尼佛為",
    "X57n0957_001:0090c13": "我和尚文殊師利為我阿闍梨當來彌勒願授我法",
    "X57n0957_001:0090c14": "十方諸佛願證知我大德諸菩薩願為我伴又說不",
    "X57n0957_001:0090c15": "須和尚不用諸師不白羯磨大乘力故普賢勸發行",
    "X57n0957_001:0090c16": "故自然成就五分法身戒定慧解脫解脫知見須知",
    "X57n0957_001:0090c17": "此經正宗所說經意正為圓教十信相似六根清淨",
    "X57n0957_001:0090c18": "將入十住欲速入初無生位增戒善故所以天台大",
    "X57n0957_001:0090c19": "師菩薩戒疏云似為高位人自誓受法言似者不敢",
    "X57n0957_001:0090c20": "獨斷故也閱大藏又見本生心地觀經報恩品佛為",
    "X57n0957_001:0090c21": "智光長者說於二觀門常懺悔(事觀精進發露理觀罪相本空)當受",
    "X57n0957_001:0090c22": "菩薩三聚戒請我釋迦牟尼佛當為菩薩戒和尚龍",
    "X57n0957_001:0090c23": "種淨智尊王佛當為淨戒阿闍梨未來導師彌勒佛",
    "X57n0957_001:0090c24": "為我清淨教授師現在十方兩足尊當為清淨證戒",
    "X57n0957_001:0091a01": "師十方一切諸菩薩當為修學戒伴侶應受菩薩三",
    "X57n0957_001:0091a02": "聚戒饒益一切有情戒修攝一切善法戒修攝一切",
    "X57n0957_001:0091a03": "律儀戒此乃別為一緣通於初心亦請五師大戒言",
    "X57n0957_001:0091a04": "聚言攝者聚則言其種類也攝則言其一戒攝一切",
    "X57n0957_001:0091a05": "戒性必具故如以心為大攝主無所不具故小乘比",
    "X57n0957_001:0091a06": "丘但戒身口七支期心形終戒善自謝功熏不滅若",
    "X57n0957_001:0091a07": "能回心入大乘戒所持戒相律儀聚中少分而已今",
    "X57n0957_001:0091a08": "時濫易多恐未知區區老懷及此一事戒學稍廣幸",
    "X57n0957_001:0091a09": "自留意。",
    "X57n0957_001:0091a11": "竹庵草錄卷(終)",
    "X57n0957_001:0091a18": "續添",
    "X57n0957_001:0091a19": "跋六即頌",
    "X57n0957_001:0091a20": "　佛許六即辨　　蛣蜣何不通　　知一不知二",
    "X57n0957_001:0091a21": "　失西還失東",
    "X57n0957_001:0091a22": "　三千若果成　　一切皆常樂　　蛣蜣不究竟",
    "X57n0957_001:0091a23": "　諸佛斷性惡",
    "X57n0957_001:0091a24": "右六即二頌乃在昔南屏臻法師親承四明尊者贊",
    "X57n0957_001:0091b01": "述十六觀疏妙宗鈔建立圓宗引用大般涅槃聲光",
    "X57n0957_001:0091b02": "召眾五十二類下至蛣蜣為於諸法趣舉微劣一法",
    "X57n0957_001:0091b03": "以點示之與夫荊溪金錍阿鼻依正全處極聖之自",
    "X57n0957_001:0091b04": "心宛如符契深得天台大師摩訶止觀圓觀諸法皆",
    "X57n0957_001:0091b05": "云六即親的意旨已盡之矣切恐惜乎後裔不聞輙",
    "X57n0957_001:0091b06": "附草錄庶幾傳遠。",
    "X57n0957_001:0091b07": "經體統要",
    "X57n0957_001:0091b08": "天台大師凡通諸經不同他宗但推起教須列五章",
    "X57n0957_001:0091b09": "通明大義謂之五重玄義玄通也釋名辨體明宗論",
    "X57n0957_001:0091b10": "用判教此之十字不可輙易為其名下所收一經始",
    "X57n0957_001:0091b11": "末攬別為總教所說法隨一切機必詮自行因果化",
    "X57n0957_001:0091b12": "他有能有所故也諸部凡列十章皆歸於此如珠走",
    "X57n0957_001:0091b13": "盤如環無端佛法正宗不同魔外如荊溪述十不二",
    "X57n0957_001:0091b14": "門所以作者為欲統示本迹十妙所詮綱要造行能",
    "X57n0957_001:0091b15": "通之門戶也然列五章若體宗用謂之從行次第果",
    "X57n0957_001:0091b16": "後用也若用體宗謂之起教次第如諸經前發起用",
    "X57n0957_001:0091b17": "也既為通經必須各依本經正宗所說隨機之教以",
    "X57n0957_001:0091b18": "何為體以何為宗以何為用意在於行從行次第而",
    "X57n0957_001:0091b19": "列依所說教能詮名言以消釋之如荊溪云三一總",
    "X57n0957_001:0091b20": "別寄行約教是矣於五章中且置前後今但為明辨",
    "X57n0957_001:0091b21": "體一章諸大乘經祖承龍猛大智度論通立實相一",
    "X57n0957_001:0091b22": "印以為正體經詮實相如世印信車書萬里若乃各",
    "X57n0957_001:0091b23": "依經旨不同如法華經立佛所見實相以為正體為",
    "X57n0957_001:0091b24": "此一經開權會實諸法□□故以禮義以釋於體禮",
    "X57n0957_001:0091c01": "則天下同遵□也本經歎體唯佛與佛乃能究盡諸",
    "X57n0957_001:0091c02": "法實相一法唱名此之一法性具三諦天台大師故",
    "X57n0957_001:0091c03": "引中論因緣所生法四句本門佛所見三界非如非",
    "X57n0957_001:0091c04": "異以證成之中論四句元意為詮性具三諦諸文或",
    "X57n0957_001:0091c05": "引此對四教或引此對三觀皆是別途非論元意義",
    "X57n0957_001:0091c06": "學須知性具為本若乃金光明十六觀天台大師本",
    "X57n0957_001:0091c07": "疏禮底達三乃能釋義非所釋法有三也所釋唯一",
    "X57n0957_001:0091c08": "法爾實相法性金光明創首即云是時如來游於無",
    "X57n0957_001:0091c09": "量甚深法性所入法性定也十六觀首題兩土教主",
    "X57n0957_001:0091c10": "究竟極果故以禮義釋之一經主質有禮法也窮源",
    "X57n0957_001:0091c11": "極底故以底義釋之佛顯此體無所不通無所不達",
    "X57n0957_001:0091c12": "故以達義釋之得底宗通也能達說通也所謂隨緣",
    "X57n0957_001:0091c13": "設教名字不同皆是實相異名通為諸經作體在昔",
    "X57n0957_001:0091c14": "四明尊者觀心(觀去聲)宗眼仰之彌高及其記鈔乃以",
    "X57n0957_001:0091c15": "三義為所釋法為欲圓融用心太過濫引荊溪修性",
    "X57n0957_001:0091c16": "離合相傳而來離合取體非但失於本文亦乃昧於",
    "X57n0957_001:0091c17": "修性離合本自為明迹門十妙境智行三登圓初住",
    "X57n0957_001:0091c18": "已前對位修性未能亡泯一合故也不可濫引以混",
    "X57n0957_001:0091c19": "其他法華文句記據性恒開對修方合為明修性二",
    "X57n0957_001:0091c20": "法相對諸經或作一法說或作三法說非但隨機理",
    "X57n0957_001:0091c21": "歸修性據性對修之故各有所以不可相混若乃維",
    "X57n0957_001:0091c22": "摩經首題維摩詰所說能說人住不思議解脫所說",
    "X57n0957_001:0091c23": "法不思議事皆不思議非真性不可故以真性解脫",
    "X57n0957_001:0091c24": "以為正體請觀音經以靈知寂照為體為明觀音降",
    "X57n0957_001:0092a01": "迹位居等覺故也普門品以靈智合法身為體為明",
    "X57n0957_001:0092a02": "此品人法為名所說真應二身故也今此為明天台",
    "X57n0957_001:0092a03": "大師所通諸經辨體而已一大藏經信手拈來為列",
    "X57n0957_001:0092a04": "五章何難之有頃在學地已作此解前在高座亦作",
    "X57n0957_001:0092a05": "此說老來閑甚又為及之皆非虗詞無不著實有待",
    "X57n0957_001:0092a06": "明敏義學必須留意可也離合取體別理隨緣考證",
    "X57n0957_001:0092a07": "宗教不敢奉行。",
    "X57n0957_001:0092a08": "金剛經三果正名",
    "X57n0957_001:0092a09": "宿緣所感通此一經頃撰事苑通論兩書外近又為",
    "X57n0957_001:0092a10": "述經義一十二篇從來到此三果阿那含名為不來",
    "X57n0957_001:0092a11": "而實無來皆謂少一不字偽本輒加謹按大藏什譯",
    "X57n0957_001:0092a12": "古本只云無來前輩乃以此為缺文如春秋夏五不",
    "X57n0957_001:0092a13": "可輒加未有所見不免唯唯林下再思此亦非也須",
    "X57n0957_001:0092a14": "知小宗為此一類聲聞小機制果名義局在三藏教",
    "X57n0957_001:0092a15": "限所詮以三果人已斷欲界下地九品思惑盡不來",
    "X57n0957_001:0092a16": "欲界下地受生故名阿那含此言不來今此一化到",
    "X57n0957_001:0092a17": "般若時會聞摩訶衍歷諸大教遣蕩融通執小近謂",
    "X57n0957_001:0092a18": "名不來者其義已轉無來相故名為不來實無來者",
    "X57n0957_001:0092a19": "無來相也然則於實無下不應有此不字始知古譯",
    "X57n0957_001:0092a20": "不尚缺文聖人之言窮之益深此之聲聞若到法華",
    "X57n0957_001:0092a21": "時會亦不動前在三藏果名義自歸圓所以自陳以",
    "X57n0957_001:0092a22": "佛道聲令一切聞真阿羅漢即無生位證成前說無"
}