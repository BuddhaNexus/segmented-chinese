{
    "X82n1571_073:0363a04": "五燈全書卷第七十三",
    "X82n1571_073:0363a06": "京都聖感禪寺住持(臣)僧　(超永)　編輯",
    "X82n1571_073:0363a07": "京都古華嚴寺住持(臣)僧　(超揆)　較閱　進",
    "X82n1571_073:0363a08": "呈",
    "X82n1571_073:0363a09": "　　臨濟宗",
    "X82n1571_073:0363a10": "　　　南嶽下三十五世隨錄",
    "X82n1571_073:0363a11": "廣潤巨靈自融禪師新安程氏子。自作幻津頭陀傳。",
    "X82n1571_073:0363a12": "十八脫白。二十圓戒。初參金粟。宗阿含義。譚入大乘。",
    "X82n1571_073:0363a13": "學侶嗤之。乃徧歷諸禪席。後謁山翁忞得法。示眾。凡",
    "X82n1571_073:0363a14": "學道者流。應須透脫機境。機境透脫。出言吐氣。自然",
    "X82n1571_073:0363a15": "圓活。苟不如此。眼目未曾定動。鼻孔早落他人手裏。",
    "X82n1571_073:0363a16": "所以山僧有時笑。有時罵。有時拈椎豎拂。有時白晝",
    "X82n1571_073:0363a17": "打眠。無不與道流相見了也。只是你等不作佛法商",
    "X82n1571_073:0363a18": "量。便作情境理會。既不恁麼會去。更須知山僧行履",
    "X82n1571_073:0363a19": "處始得。良久曰。三十年後　晚參。山僧坐者床子以",
    "X82n1571_073:0363a20": "來。不是同莊主督農。便是與直歲僱工。乃至照管監",
    "X82n1571_073:0363a21": "收。副寺稅租。出納有無。並無一刻閒工夫。今日侍者",
    "X82n1571_073:0363a22": "要請山僧。與眾兄弟。說些佛法。大眾且道。佛法作麼",
    "X82n1571_073:0363a23": "生說。擊禪床曰。會麼。知恩者少。負恩者多　晚參。古",
    "X82n1571_073:0363a24": "者道。迷者也祇迷得者箇。悟者也祇悟得者箇。廣潤",
    "X82n1571_073:0363b01": "要且不然。迷時不曾迷著者箇。悟時不曾悟著者箇。",
    "X82n1571_073:0363b02": "大眾。迷悟則置。喚甚麼作者箇。良久曰。會麼。青松栽",
    "X82n1571_073:0363b03": "夾道。白石聳長風　晚參。大家特特上來。山僧沒甚",
    "X82n1571_073:0363b04": "閒說。卓拄杖曰。惟者木上座。渾似一條鐵。動著伊一",
    "X82n1571_073:0363b05": "絲毫。驢腰打折。且道。與各袈裟下缽盂內底。是同是",
    "X82n1571_073:0363b06": "別。擿拄杖。喝曰。又成多說　晚參。纔見季春回。不覺",
    "X82n1571_073:0363b07": "仲夏了。禾黍穗爭新。野地迷芳草。殿角間薰風。說箇",
    "X82n1571_073:0363b08": "甚麼好。沈吟曰。諾。梵志身死去。魂魄見閻老。讀盡百",
    "X82n1571_073:0363b09": "王書。未免受捶拷。擿拄杖曰。見彈求鴞炙。何其計太",
    "X82n1571_073:0363b10": "早　示眾。諸方開爐向火。廣潤開爐向壁。諸方暖暖",
    "X82n1571_073:0363b11": "烘烘。廣潤冷冷寂寂。雖然冷暖不同。要且據令條直。",
    "X82n1571_073:0363b12": "若更商量佛法主賓元要句。山僧沒有閒氣力。何故。",
    "X82n1571_073:0363b13": "不圖豆爆冷灰。祇貴石中迸出。卓拄杖　示眾。澹雲",
    "X82n1571_073:0363b14": "啼破鷓鴣天。雨後平塘濕柳烟。珍重往來行脚士。莫",
    "X82n1571_073:0363b15": "將元妙污心田　因僧請益狗子無佛性話。示眾。以",
    "X82n1571_073:0363b16": "手空中扶曰。會麼。狗子佛性。因甚道無。囌嚕[口*悉]唎。[口*悉]",
    "X82n1571_073:0363b17": "唎囌嚧。翹首莫貪天上月。應須照顧掌中珠　中秋",
    "X82n1571_073:0363b18": "晚參。提拄杖曰。久默斯要。不務速說。即今風清氣爽。",
    "X82n1571_073:0363b19": "露湛月圓。遂喝住。良久曰。山僧。終不為小智人說如",
    "X82n1571_073:0363b20": "是法要。便歸方丈　示眾。參禪不悟道。出言生做造。",
    "X82n1571_073:0363b21": "江西馬簸箕。不識淵栲栲。學者流莫草草。北鬱單越",
    "X82n1571_073:0363b22": "正黃昏。南閻浮提日出卯　歲除小參。大眾。正恁麼",
    "X82n1571_073:0363b23": "時。在天苻曰除歲。在直苻曰除月。在傳苻曰除日。在",
    "X82n1571_073:0363b24": "衲僧分上。且道。除箇甚麼。監院禮拜曰。即日天氣熙",
    "X82n1571_073:0363c01": "和。恭惟和尚尊候起居多福。師以如意揮几曰。點石",
    "X82n1571_073:0363c02": "化為金玉易。勸人除却愛憎難　燈節晚參。問古德",
    "X82n1571_073:0363c03": "因僧問。如何是室內一盞燈。德曰三人證龜成鼈。意",
    "X82n1571_073:0363c04": "旨如何。師曰。見事不真。喚鐘作甕。曰或有問和尚。又",
    "X82n1571_073:0363c05": "作麼生對他。師曰。鐘作鐘鳴。鼓作鼓響。僧沉吟。師叱",
    "X82n1571_073:0363c06": "退。乃曰。古人以三人證龜成鼈語。答室內一盞燈。大",
    "X82n1571_073:0363c07": "似西施戴箬笠。不令人見轉風流。可謂事存函葢。理",
    "X82n1571_073:0363c08": "應箭鋒矣。然則從長料揀將來。不無眼目[矌黃+林]瞇。設有",
    "X82n1571_073:0363c09": "問廣度。只向道。鐘作鐘鳴。鼓作鼓響。意旨如何。童子",
    "X82n1571_073:0363c10": "燒香。比丘合掌。咄咄。三十年後。且莫妄想　示眾。僧",
    "X82n1571_073:0363c11": "問。昔日瑞雲彌布。今朝紫籜重開。紫籜山中境。請師",
    "X82n1571_073:0363c12": "揭示看。師曰。烟壑總非塵世界。林泉莫大佛乾坤。曰",
    "X82n1571_073:0363c13": "如何是境中人。師曰。簑衣不脫迎佳客。钁柄何甞[款士+止]",
    "X82n1571_073:0363c14": "俗流。曰正恁麼時。別展風規一句。又如何舉揚。師以",
    "X82n1571_073:0363c15": "拂豎曰。石筍暗抽春色外。靈枝徧覆月明中。曰學人",
    "X82n1571_073:0363c16": "專為流通去也。師曰。飛龍點未到。跛鼈出頭來。曰不",
    "X82n1571_073:0363c17": "慙所抱璞。刖足豈為憂。師曰。從門入者。不是家珍。僧",
    "X82n1571_073:0363c18": "擬進語。師彈指曰。吽吽。乃曰。屋頭山澗中水。青松百",
    "X82n1571_073:0363c19": "尺高。綠竹萬千葦。公案一重重。達士如何委。如何委。",
    "X82n1571_073:0363c20": "急薦取。陳摶大睡幾多年。怎似神仙鐵拐李。煉得九",
    "X82n1571_073:0363c21": "還不死丹。洞游上天之九野。親遍九千九百九十九",
    "X82n1571_073:0363c22": "隅。去地五億萬里。將他八風太府。紫宮太微。軒轅咸",
    "X82n1571_073:0363c23": "池四守天阿。一切星宿。收入葫蘆裏。咦。止止不須說。",
    "X82n1571_073:0363c24": "我法不思議　晚參。廣度者裏。法式迥別于諸方。長",
    "X82n1571_073:0364a01": "年惟與钁頭親密。亦懶去下山打供。每日兩時普請。",
    "X82n1571_073:0364a02": "未免兩番喊罵。諸道流。內有一罵。具向上提持。一罵",
    "X82n1571_073:0364a03": "不作一罵用。若緇素得分明。許你家堂穩坐。否則鉤",
    "X82n1571_073:0364a04": "刀扁擔未放你在。雖然。也是趙州道底　勸農示眾。",
    "X82n1571_073:0364a05": "春雨深。春凍解。正恁麼時。農務斯舉。分付西堂知事。",
    "X82n1571_073:0364a06": "將禪道元妙好生收起。有等不識好惡底。聞此說話。",
    "X82n1571_073:0364a07": "便道。務農即是元妙。元妙即是務農。與麼見解。只可",
    "X82n1571_073:0364a08": "挑破畚箕。揀牛糞團。無有了日在。或有曰。佛法闡揚。",
    "X82n1571_073:0364a09": "各有時節因緣。亦只可喚牧童子。燒大麥粥。煑九心",
    "X82n1571_073:0364a10": "芥。與他噇眠去。待禾熟登場。喚他起來。好做箇飯袋",
    "X82n1571_073:0364a11": "子。然雖如是。正到恁麼田地。大用現前一句。作麼生",
    "X82n1571_073:0364a12": "道。拈拄杖起座曰。泥牛耕歲月。大地長靈苗　士問。",
    "X82n1571_073:0364a13": "如何是清淨法身。師曰。開口不容情。曰那箇是圓滿",
    "X82n1571_073:0364a14": "報身。師曰。寰中天子敕羣臣。曰作麼生是千百億化",
    "X82n1571_073:0364a15": "身。師曰。屠父燒香誦梵經　問如何是三教。師曰。耕",
    "X82n1571_073:0364a16": "種耘苗并割稻。曰三教之義。何者為最。師曰。波斯鼻",
    "X82n1571_073:0364a17": "孔下頭麤。曰宗此得能了道否。師曰。腦後見腮。莫與",
    "X82n1571_073:0364a18": "往來。曰某甲莫解其旨。師曰。山僧自幼少學　續僧",
    "X82n1571_073:0364a19": "寶傳序。祖道東來。不歷文字。正法眼藏。以心印心。如",
    "X82n1571_073:0364a20": "一燈傳。燈燈續燄。世俗未免有起而疑之。仲靈嵩禪",
    "X82n1571_073:0364a21": "師。不獲已乃撰定祖圖傳法正宗記。上千有國者。輙",
    "X82n1571_073:0364a22": "頒信于天下。由此。綜集傳燈之書。亹亹間出。其文不",
    "X82n1571_073:0364a23": "一且繁。譬猶西竺分律部之為五。合而元之本乎一。",
    "X82n1571_073:0364a24": "禪師大川者。撮諸綱領燈會其元。會元之出也。燈史",
    "X82n1571_073:0364b01": "定矣。而天皇天王。尚俟後人考紀載碑碣。而更定之。",
    "X82n1571_073:0364b02": "著作詎易事乎哉。又覺範洪禪師。甞述僧寶傳。以為",
    "X82n1571_073:0364b03": "載之空言。莫如見其始終行事。而深切著明也。自嘉",
    "X82n1571_073:0364b04": "祐至政和。據師座者垂千輩。僅八十一人入其章次。",
    "X82n1571_073:0364b05": "其文核而精。其質圓而勁。合撒誦之。則諸綱目無有",
    "X82n1571_073:0364b06": "弗備。所備者。祖師大統不易之道也。逮洪公之后。建",
    "X82n1571_073:0364b07": "炎以來。唯濟洞二宗。法化於世。適明季。英靈一時杰",
    "X82n1571_073:0364b08": "出。復有繼續統燈三刻出焉。三刻出。其近古之參差",
    "X82n1571_073:0364b09": "疑滯。似又莫能釋而定之何也。豈亦等川之纂緝。未",
    "X82n1571_073:0364b10": "及洪之覈實乎。否則猶有所待。而後定之乎。如近刻。",
    "X82n1571_073:0364b11": "以海舟慈。先參萬峰。暮齡方謁東明旵。葢萬峰。謝世",
    "X82n1571_073:0364b12": "于洪武六年。慈于洪武二十七年。始生蜀之成都余",
    "X82n1571_073:0364b13": "氏。投大隋山出家。名永慈。年二十八。謁旵得法。後陸",
    "X82n1571_073:0364b14": "沉牛首。晦迹全焦。四十四歲。開法東山。閱三載旵公",
    "X82n1571_073:0364b15": "歿。近刻以海舟名普慈。出常熟錢姓。脫白破山。年七",
    "X82n1571_073:0364b16": "十餘。方見旵。訛哉明矣。或字經三寫。烏焉成馬與。或",
    "X82n1571_073:0364b17": "別有所出。同其名號者耶。余甞以此質諸大方。俱以",
    "X82n1571_073:0364b18": "近刻為然。復請天童吾師弘覺忞老人。吾師出智瑄",
    "X82n1571_073:0364b19": "智璽所立。海舟永慈禪師道行碑。示予。予疑始決。第",
    "X82n1571_073:0364b20": "不敏。因採考宋建炎以至明末。五百歲尊宿。不可唐",
    "X82n1571_073:0364b21": "捐之實錄。將成帙。付弟子性磊。令拾遺補輯。共若干",
    "X82n1571_073:0364b22": "人。目之續僧寶傳。有俟命世賢明。削而定之。余何敢",
    "X82n1571_073:0364b23": "專焉。台之紫籜山沙門自融。謹序(山翁忞嗣)。",
    "X82n1571_073:0364b24": "吳興道峰山別機本清禪師湖廣安陸□氏子。久參",
    "X82n1571_073:0364c01": "天童悟。後依于廣潤。受囑。出住吳興道峰。江西寶峰",
    "X82n1571_073:0364c02": "　晚參。德山見僧入門便棒。蛇無頭而不行。臨濟見",
    "X82n1571_073:0364c03": "僧入門便喝。鳥無翅而不飛。者兩箇漢。雖是入泥入",
    "X82n1571_073:0364c04": "水。應病與藥。揀點將來。不免費鹽費醬。爭似道峰門",
    "X82n1571_073:0364c05": "下。喝亦不施。棒亦不用。凡有來者。除二時粥飯。及普",
    "X82n1571_073:0364c06": "請外。總不敢動著。所以道。我不敢輕于汝等。汝等皆",
    "X82n1571_073:0364c07": "當作佛　上堂。霜剪秋林似畵圖。寥寥萬象碧天孤。",
    "X82n1571_073:0364c08": "宛然少室安心訣。試問諸人會也無。擲下拂子。喝一",
    "X82n1571_073:0364c09": "喝　上堂。鬧市裏識取天子。猶涉分疏。百草頭薦取",
    "X82n1571_073:0364c10": "老僧。可殺成現。敢問諸人。去此二途。又作麼生體會。",
    "X82n1571_073:0364c11": "擲下拂子曰。雪壓修篁山失綠。春入梅梢花暗香",
    "X82n1571_073:0364c12": "　師問僧。你在堂中。做甚麼工夫。僧曰。某甲不會做工",
    "X82n1571_073:0364c13": "夫。只解喫飯睡覺。師曰。也難得你到者田地。僧無對。",
    "X82n1571_073:0364c14": "師直打退　問前面是火阬。後面是猛虎。教某甲向",
    "X82n1571_073:0364c15": "甚處廻避。師打一棒曰。向者裏廻避。僧禮拜。師曰。切",
    "X82n1571_073:0364c16": "忌畏頭避箭　僧參。師問。那裏來。曰夾山來。師豎起",
    "X82n1571_073:0364c17": "如意曰。夾山還有者箇麼。僧無語。師曰。山僧罪過",
    "X82n1571_073:0364c18": "　二僧參。師擲下拄杖曰。不得動著拄杖。試道一句看。",
    "X82n1571_073:0364c19": "僧便喝。師曰。後面底又作麼生。次僧亦喝。師曰。同阬",
    "X82n1571_073:0364c20": "無異土。僧無對。師曰。且坐喫茶(山翁忞嗣)。",
    "X82n1571_073:0364c21": "吳興西峰頑楫濟禪師上堂。生也原無生。死也何曾",
    "X82n1571_073:0364c22": "死。應知生死原無旨。驚起階前石幢子。吞却天邊鐵",
    "X82n1571_073:0364c23": "鷂子。復來倒數刧初前。不識天平花甲子。喝一喝。下",
    "X82n1571_073:0364c24": "座(山翁忞嗣)。",
    "X82n1571_073:0365a01": "金粟廣慧天岸昇禪師上堂。年年臘月八。叢林鬧聒",
    "X82n1571_073:0365a02": "聒。釋迦覩明星。大地眼睛瞎。釋迦覩星。因甚大地眼",
    "X82n1571_073:0365a03": "瞎。引得兒孫不丈夫。聲色堆頭問略彴　晚參。有一",
    "X82n1571_073:0365a04": "人求進禪堂。無門可入。有一人求出禪堂。無門可出。",
    "X82n1571_073:0365a05": "且道。過在阿誰。無眼波斯入大唐　晚參。今朝五月",
    "X82n1571_073:0365a06": "三十。天氣炎炎酷熱。直是無可安排。拈出鹽官巴鼻。",
    "X82n1571_073:0365a07": "卓拄杖曰。急須著眼看犀牛。莫看犀牛扇子骨　上",
    "X82n1571_073:0365a08": "堂。收得蕙江雲。滿載剡谿月。跨鶴渡錢塘。賽彩雙白",
    "X82n1571_073:0365a09": "璧。描也描不成。畵也畵不出。佛手驢脚與生緣。趙州",
    "X82n1571_073:0365a10": "輸勝不輸劣。阿呵呵。饅頭[飢几+追]子齊拈出。飡則任君飡。",
    "X82n1571_073:0365a11": "切忌齩破舌。齩破舌。金牛大笑君何拙　上堂。春風",
    "X82n1571_073:0365a12": "帀帀。春雨綿綿。上元正月半。華燈處處然。錦衣公子。",
    "X82n1571_073:0365a13": "華堂開宴。行脚高人。拄杖橫肩。梅破玉。柳拖烟。空山",
    "X82n1571_073:0365a14": "一路子規天。山僧與麼告報。且道。有指示耶。無指示",
    "X82n1571_073:0365a15": "耶。雙手扶犂耕石田。復曰。我法如大海。須將大海來",
    "X82n1571_073:0365a16": "承受始得。若是偃鼠飲河。不過滿腹者。不妨硬糾糾",
    "X82n1571_073:0365a17": "地。若是背負青天。扶搖九萬者。不妨硬糾糾地。且道",
    "X82n1571_073:0365a18": "兩箇硬糾糾地。孰優孰劣。喝一喝　晚參。清明寒食",
    "X82n1571_073:0365a19": "雨家家。繡戶珠簾柳半遮。芳草遊人歸未得。春風落",
    "X82n1571_073:0365a20": "盡杜鵑花　晚參。桑柘成陰綠滿堤。鷓鴣呼雨夕陽",
    "X82n1571_073:0365a21": "低。時人只認拈花佛。那識池塘柳絮飛　武林回。晚",
    "X82n1571_073:0365a22": "參。昨往武林。舟過東關。遇巡官索稅。山僧道。此非貨",
    "X82n1571_073:0365a23": "船。何稅之有。巡官道。也須檢過。乃從船頭檢至船尾。",
    "X82n1571_073:0365a24": "並無一物。巡官懡[怡台+羅]而退。山僧笑。巡官只有先鋒。且",
    "X82n1571_073:0365b01": "無殿後。今晚山僧。要與諸人索稅。有佛法知見者上",
    "X82n1571_073:0365b02": "納。無佛法知見者中納。既無佛法知見。且又納箇甚",
    "X82n1571_073:0365b03": "麼。莫謂一身輕似葉。一身更有一身愁　小參。山僧",
    "X82n1571_073:0365b04": "一冬以來。醍醐也有。毒藥也有。喜笑也有。怒罵也有。",
    "X82n1571_073:0365b05": "諸人一冬以來。真實用心處也有。散心雜亂時也有。",
    "X82n1571_073:0365b06": "門頭戶口底也有。百尺竿頭底也有。而今臘月三十",
    "X82n1571_073:0365b07": "日也。各各道箇轉身句子看。若能道得。座上無山僧。",
    "X82n1571_073:0365b08": "日前無闍黎。若道不得。山僧自山僧。闍黎自闍黎。光",
    "X82n1571_073:0365b09": "陰去去如流水。辜負三冬一片心　晚參。諸方賣蜜。",
    "X82n1571_073:0365b10": "金粟賣檗。雖然買賣一般。却是有甜有苦。甜者易為",
    "X82n1571_073:0365b11": "飡。苦者難入口。入得口。苦盡甜來滋味久　說戒上",
    "X82n1571_073:0365b12": "堂。太古之世。不言而化。不理而治。不罰而懲。不賞而",
    "X82n1571_073:0365b13": "勸。民有過犯。則畵灰○以禁之。山僧今日亦作數箇",
    "X82n1571_073:0365b14": "○子。汝睡眠時。與你一○。惺寤時與你一○。著衣時",
    "X82n1571_073:0365b15": "與你一○。喫飯時與你一○。屙屎放尿時與你一○。",
    "X82n1571_073:0365b16": "舉足動步時與你一○。拈拄杖曰。長老用者許多○",
    "X82n1571_073:0365b17": "子作麼。禁汝[跳兆+孛]跳。總不[跳兆+孛]跳時如何。向下文長。付在",
    "X82n1571_073:0365b18": "來日　問大善知識。慈悲無盡。學地中人。以悟為期。",
    "X82n1571_073:0365b19": "未審。還許學人悟麼。師曰。迷過幾時來(山翁忞嗣)。",
    "X82n1571_073:0365b20": "京師戒壇電菴旭禪師上堂。黑漆皮燈籠。中間欠一",
    "X82n1571_073:0365b21": "點。有能解挑撥。與箇大光錢。卓拄杖曰。還有挑撥者",
    "X82n1571_073:0365b22": "麼。良久。以拄杖旋風趂散　康熈甲辰。師侍忞于金",
    "X82n1571_073:0365b23": "粟。為一座。忽一日辭眾。怡然坐脫(山翁忞嗣)。",
    "X82n1571_073:0365b24": "太倉千潮溟禪師上堂。瓠子曲灣灣。冬瓜直儱侗。堪",
    "X82n1571_073:0365c01": "笑時人沒來由。論直論曲無斷頭。直得天王怒握拳。",
    "X82n1571_073:0365c02": "彌勒笑得不住口。卓拄杖曰。畢竟如何。瓠子是曲。冬",
    "X82n1571_073:0365c03": "瓜是直(山翁忞嗣)。",
    "X82n1571_073:0365c04": "寧波瑞巖遠菴僼禪師崑山陸氏子。薙染于天童。得",
    "X82n1571_073:0365c05": "法於廣潤。初住長沙神鼎。後繼席天童　上堂。一向",
    "X82n1571_073:0365c06": "乾剝剝。全無些子滋味。連日水漉漉。便有幾許咂噉。",
    "X82n1571_073:0365c07": "若向有咂噉處。得些滋味。珍羞雖美。只是飽人不得。",
    "X82n1571_073:0365c08": "若向無滋味處。一下咬著。饑虗頓息。自然永絕馳求。",
    "X82n1571_073:0365c09": "到者裏。不是心不是佛。梅花枝上三更月。對一說倒",
    "X82n1571_073:0365c10": "一說。海底紅塵飛不徹。報諸人。須猛烈打開眼底時",
    "X82n1571_073:0365c11": "節。要透清關那畔。直須萬里一條鐵　上堂。香嚴道。",
    "X82n1571_073:0365c12": "去年貧未是貧。今年貧始是貧。去年貧。尚有卓錐之",
    "X82n1571_073:0365c13": "地。今年貧。錐也無得卓。真淨道。去年富未是富。今年",
    "X82n1571_073:0365c14": "富始是富。去年富。祇有一領黑毿布衫。今年富。添得",
    "X82n1571_073:0365c15": "一條水衲袈裟。歲朝披向寶王座。須信風流出當家。",
    "X82n1571_073:0365c16": "楚石曰。香嚴貧未是貧。依然尚有箇渾身。真淨富未",
    "X82n1571_073:0365c17": "是富。盡底家私俱吐露。鳳山不說富。不說貧。隨家豐",
    "X82n1571_073:0365c18": "儉沒疎親。豎拂子曰。收來兔角長三尺。放去龜毛重",
    "X82n1571_073:0365c19": "九斤。師曰。香嚴說貧。此處無銀二兩。真淨說富。俗人",
    "X82n1571_073:0365c20": "沽酒三升。鳳山不說富不說貧。也是掩耳偷鈴。爭如",
    "X82n1571_073:0365c21": "面赤不如語直。巧言不如直道。且道。天童者裏。又作",
    "X82n1571_073:0365c22": "麼生。聽取一偈。貧極尚嫌千口少。富時且喜沒分文。",
    "X82n1571_073:0365c23": "非關要與諸方別。貧富從來不在心　問狗子有佛",
    "X82n1571_073:0365c24": "性無佛性。師曰。道什麼。僧再舉。師曰。孟八郎。師復拈",
    "X82n1571_073:0366a01": "竹篦曰。且道。竹篦子。還有佛性麼。曰某甲不會。師便",
    "X82n1571_073:0366a02": "打。旁僧曰。漏逗不少。師打曰。多口阿師　問文殊七",
    "X82n1571_073:0366a03": "佛之師。因甚出女子定不得。師曰。金不博金。曰罔明",
    "X82n1571_073:0366a04": "初地菩薩。因甚却出得。師曰。看孔穿楔。曰女子分上。",
    "X82n1571_073:0366a05": "又作麼生。師曰。不風流處也風流　問巖頭道。大小",
    "X82n1571_073:0366a06": "德山。未會末後句在。如何是末後句。師曰。三十年後",
    "X82n1571_073:0366a07": "向汝道。曰巖頭密啟其意。如何是密啟其意。師曰。方",
    "X82n1571_073:0366a08": "木逗圓竅。曰德山明日陞座。果與尋常不同。甚麼處",
    "X82n1571_073:0366a09": "見得。師曰。換却你眼睛。僧擬議。師便喝。僧禮拜。師曰。",
    "X82n1571_073:0366a10": "我與巖頭同條生。不與巖頭同條死。你且如何會。曰",
    "X82n1571_073:0366a11": "正疑著和尚。師曰。疑著我且置。天下人疑你時如何。",
    "X82n1571_073:0366a12": "僧擬進語。師曰。鷂子過新羅　師住天童數載。衲子",
    "X82n1571_073:0366a13": "雲從。後退老瑞巖而寂。深山窮谷。復為一新。至康熈",
    "X82n1571_073:0366a14": "壬戌四月示寂。世壽六十一。僧臘四十。其門人。塔全",
    "X82n1571_073:0366a15": "身于寺左三秀峰下(山翁忞嗣)。",
    "X82n1571_073:0366a16": "湖州道場萬壽兀菴本源禪師示眾。昨日夜叉心。今",
    "X82n1571_073:0366a17": "朝菩薩面。夜叉心菩薩面。覿體出來不隔線。此時若",
    "X82n1571_073:0366a18": "不究根源。辜負祖師心一片。大眾且道。如何是祖師",
    "X82n1571_073:0366a19": "心。舉拂子曰。急須著眼看仙人。莫看仙人手中扇",
    "X82n1571_073:0366a20": "　示眾。泥牛吼山河走。木馬嘶天地黑。夜半波斯嚼生",
    "X82n1571_073:0366a21": "鐵。拈却鼻孔放却箸。擊拂曰。天漢麒麟祇一角　晚",
    "X82n1571_073:0366a22": "參。盞子撲落地。碟子成七片。殺人刀活人劒。擬議不",
    "X82n1571_073:0366a23": "來。揮為兩斷。卓拄杖曰。者是殺人刀。如何是活人劒。",
    "X82n1571_073:0366a24": "速道速道。眾無語。師以拄杖一齊打散　小參。達磨",
    "X82n1571_073:0366b01": "不會禪。夫子不識字。山門據虎頭。燈籠收虎尾。笑倒",
    "X82n1571_073:0366b02": "寒山拾得。畢竟是何宗旨。喝一喝曰。迅雷不及掩耳",
    "X82n1571_073:0366b03": "　示眾。問金鍼玉線。穿却五色祥麟。銀鈎鐵畫。繡出",
    "X82n1571_073:0366b04": "寶殿花冠。正當君臣道合一句。請師拈出。師曰。雲從",
    "X82n1571_073:0366b05": "龍。風從虎。曰別展旗鎗。如何是正中偏。師曰。長安曉",
    "X82n1571_073:0366b06": "色誰能和。明月蘆花暗點頭。曰如何是偏中正。師曰。",
    "X82n1571_073:0366b07": "懷藏韜略歸真化。一箭紅心定不差。曰如何是正中",
    "X82n1571_073:0366b08": "來。師曰。一輪碧漢和雲白。上下清光徹太虗。曰如何",
    "X82n1571_073:0366b09": "是兼中至。師曰。倒用橫施全正令。龍吟虎嘯出秦關。",
    "X82n1571_073:0366b10": "曰。如何是兼中到。師曰。藏却花冠炭裏坐。從來共住",
    "X82n1571_073:0366b11": "不知名。曰恁麼則御樓春色來天地。滿架薔薇一院",
    "X82n1571_073:0366b12": "香去也。師曰。黑漆崑崙擎露柱。僧擬議。師便打。乃卓",
    "X82n1571_073:0366b13": "拄杖曰。驚他黑漆崑崙。脫却娘生布褲。扯亂金鍼玉",
    "X82n1571_073:0366b14": "線。不住蓬萊仙府。驀過東土西天。倒跨帶角猛虎。衝",
    "X82n1571_073:0366b15": "開鐵壁銀山。杲杲日輪卓午。遂顧眾曰。正當功位俱",
    "X82n1571_073:0366b16": "隱。向甚麼處。與山僧拄杖子相見。良久。喝一喝曰。點",
    "X82n1571_073:0366b17": "石化為金玉易。勸人除却是非難　早參。眾集。拈拄",
    "X82n1571_073:0366b18": "杖。東西默顧曰。看脚下。眾擬議。復卓拄杖曰。字經三",
    "X82n1571_073:0366b19": "寫。烏焉成馬。便歸方丈　小參。問眾曰。劒為不平離",
    "X82n1571_073:0366b20": "寶匣。藥因救病出金瓶。且道。四大本空。五蘊非有。病",
    "X82n1571_073:0366b21": "從何來。眾下語。不契。乃自代曰。甜瓜徹蒂甜。苦瓜連",
    "X82n1571_073:0366b22": "根苦。又曰。一雨之所潤。一土之所長。因甚甜者自甜。",
    "X82n1571_073:0366b23": "苦者自苦。一僧曰。春色無高下。花枝自短長。師曰。既",
    "X82n1571_073:0366b24": "然。春色無高下。花枝自短長。因甚麼有肯與不肯。僧",
    "X82n1571_073:0366c01": "禮拜。師打曰。何不道。杓柄在和尚手裏　小參。眾集。",
    "X82n1571_073:0366c02": "禮拜參差。師呵曰。七起八倒。雨打芭蕉。東風東搖。西",
    "X82n1571_073:0366c03": "風西搖。者隊漆桶。不打折你腰。拈拄杖。一齊打散。歸",
    "X82n1571_073:0366c04": "方丈(山翁忞嗣)。",
    "X82n1571_073:0366c05": "興化龍珠森鑑徹禪師粤東潮州徐氏子。薙染後。投",
    "X82n1571_073:0366c06": "顓愚衡受具。命參天童。一見便問。那裏人。師曰廣東。",
    "X82n1571_073:0366c07": "悟曰。過了梅嶺就是廣東。師曰。和尚到過麼。悟曰。我",
    "X82n1571_073:0366c08": "三十歲出家。那有工夫閒走。師聞。悚然有會。走參寶",
    "X82n1571_073:0366c09": "華忍。問薰風自南來。殿閣生微凉。你作麼生會。師曰。",
    "X82n1571_073:0366c10": "快活殺人。忍曰。庭前柏樹子聻。師曰。自來不眼花。忍",
    "X82n1571_073:0366c11": "拈拄杖。一卓曰。會麼。師曰不會。忍打曰。快活殺人。後",
    "X82n1571_073:0366c12": "依忞于廣潤。一日忞問。渾身是口的人。因甚道不出",
    "X82n1571_073:0366c13": "爺姓氏。師曰。從來孝子諱爺名。一日摘茶次。忞曰。直",
    "X82n1571_073:0366c14": "截根源佛所印。你因甚摘葉尋枝。師即高聲曰。觀世",
    "X82n1571_073:0366c15": "音菩薩來也。忞頷之　結枯木期上堂。雪山六載安",
    "X82n1571_073:0366c16": "禪。少林九年面壁。龍珠以千日為期。只要古今合式。",
    "X82n1571_073:0366c17": "所以道。三年不鳴。鳴則驚人。三年不飛。飛則冲天。冲",
    "X82n1571_073:0366c18": "天須得冲天志。驚人須要驚人句。有驚人句。虗空粉",
    "X82n1571_073:0366c19": "碎。有冲天志。大地平沉。大地平沉時。凡聖路絕。虗空",
    "X82n1571_073:0366c20": "粉碎時。元妙兩忘。到者裏有座鐵圍。須要諸人自著",
    "X82n1571_073:0366c21": "力。撞得破是好手。普視大眾。良久曰。單刀直入處。莫",
    "X82n1571_073:0366c22": "要記功勞　上堂。拈三元戈甲。列五位旗鎗。布萬法",
    "X82n1571_073:0366c23": "不迷之大陣。開無功成功之大路。直取無等等之妙",
    "X82n1571_073:0366c24": "位。須要識中軍主將。姓甚名誰。速道速道　僧參。師",
    "X82n1571_073:0367a01": "問。那裏來。曰報恩。師曰。報恩眉毛有幾莖。曰與和尚",
    "X82n1571_073:0367a02": "一樣。師曰。汝道。山僧眉毛有幾莖。僧無語(山翁忞嗣)。",
    "X82n1571_073:0367a03": "潭州龍牙雲叟住禪師楚之安陸人。不言氏族。秉具",
    "X82n1571_073:0367a04": "大溈。參鶴林門。有入處。後依山翁忞于青州得法",
    "X82n1571_073:0367a05": "　示眾。恁麼恁麼。絕毫絕釐處。如山如嶽。不恁麼不恁",
    "X82n1571_073:0367a06": "麼。如山如嶽處。絕毫絕釐。恁麼中不恁麼。放出毫釐。",
    "X82n1571_073:0367a07": "礙塞無路。不恁麼中却恁麼。拈却山嶽。寬廓有餘。豎",
    "X82n1571_073:0367a08": "拄杖曰。山嶽毫釐。總在拄杖頭上。還見麼。若見。拈取",
    "X82n1571_073:0367a09": "去。若不見。管教壓殺礙殺你去在　晚參。舉當山遯",
    "X82n1571_073:0367a10": "祖云。天下名山到因脚。辛苦年深與襪著。而今老大",
    "X82n1571_073:0367a11": "不能行。手裏把柄破木杓。師曰。山僧住他院。把他杓。",
    "X82n1571_073:0367a12": "雖然養家一般。要且道路各別。到徧名山不動脚。遠",
    "X82n1571_073:0367a13": "近高低步步著。而今住院慙無福。脚著草鞋手把杓",
    "X82n1571_073:0367a14": "　因雪示眾。夜來太雪紛紛。到曉依然不住。平地三",
    "X82n1571_073:0367a15": "尺二尺。高處堆山壓樹。一一帀地普天。片片不落別",
    "X82n1571_073:0367a16": "處。文殊眼裏屑添。普賢毛孔塵聚。極力畚掃轉多。寒",
    "X82n1571_073:0367a17": "山拾得大怒。添得楊歧床頭珍珠。亂撒無數。突出大",
    "X82n1571_073:0367a18": "仰庭前師子。寒威可懼。龍牙趁隊打哄。唱曲雪花飛",
    "X82n1571_073:0367a19": "句。乃擊拂子。詠曰。風凜冽漁父掉舟波上立。時把綸",
    "X82n1571_073:0367a20": "竿挈釣來。多是寒江雪　晚參。不是心。日炙風吹古",
    "X82n1571_073:0367a21": "到今。不是佛。釋迦彌勒廝淈[泳永+盾]。不是物。萬別千差從",
    "X82n1571_073:0367a22": "此出。擲下拄杖　問青州布衫重七斤。意旨如何。師",
    "X82n1571_073:0367a23": "曰。塞北天寒。曰學人不會。師曰。朔風吹不入　示眾。",
    "X82n1571_073:0367a24": "入門便棒。千了百當。劈面便喝。雲開日爍。豎起一指。",
    "X82n1571_073:0367b01": "透頂透底。輥出三毬。理圓事周。自餘打地底打地。擎",
    "X82n1571_073:0367b02": "杈底擎杈。舞笏底舞笏。張弓底張弓。這一隊老漢。盡",
    "X82n1571_073:0367b03": "力提持。全身擔荷。也只到得者裏。雖然如是。譬似閒",
    "X82n1571_073:0367b04": "　示眾。紅滿枝。綠滿枝。村村綠暗與紅稀。黃鸝語。杜",
    "X82n1571_073:0367b05": "鵑啼。底事聲聲苦勸歸。春已暮。樹不華。狼籍枝頭恨",
    "X82n1571_073:0367b06": "轉賒。擲下拄杖曰。一片何人得。流經十萬家　康熈",
    "X82n1571_073:0367b07": "丙辰八月初十日。唱滅時。師垂三問。一曰。四大本空。",
    "X82n1571_073:0367b08": "五蘊非有。且道。病從何受。二曰。四大五蘊散滅之後。",
    "X82n1571_073:0367b09": "且道。受病的人。還病還不病。三曰。且道。者受病的人。",
    "X82n1571_073:0367b10": "即四大五蘊病。非四大五蘊病。眾無對。遂化(山翁忞嗣)。",
    "X82n1571_073:0367b11": "杭州徑山莫菴上乘本宗禪師楚之黃州人。久參天",
    "X82n1571_073:0367b12": "童悟。棒下得省。四方叢席。以尊宿名之。後得法于山",
    "X82n1571_073:0367b13": "翁忞。秉拂盛京隆安。受請住徑山。上堂徑山。禪也無。",
    "X82n1571_073:0367b14": "妙也無。不解攢花簇錦。豈有短句長歌。拈拄杖曰。唯",
    "X82n1571_073:0367b15": "憑枯節老烏藤。流通正脉不胡塗。喝一喝曰。出窟金",
    "X82n1571_073:0367b16": "毛獅子子。全威哮吼竄羣狐。復喝一喝。下座(山翁忞嗣)。",
    "X82n1571_073:0367b17": "燕京善果旅菴本月禪師秀水孫氏子。幼從日月輪",
    "X82n1571_073:0367b18": "剃染。禮佛日方受具。遍扣諸方。參報恩琇。琇問。喚作",
    "X82n1571_073:0367b19": "拄杖則觸。不喚作拄杖則背。畢竟喚作甚麼。師曰。請",
    "X82n1571_073:0367b20": "和尚放下著。琇曰。放下了。又作麼生。師曰。話墮也。琇",
    "X82n1571_073:0367b21": "便打。師便出。遂命掌記室。一日琇問。一字不加畫。是",
    "X82n1571_073:0367b22": "甚麼字。師曰。文彩已彰。琇頷之。越二載。謁能仁忞。忞",
    "X82n1571_073:0367b23": "問。甚處來。師曰大雄。忞曰。巍巍獨坐大雄峰。是甚麼",
    "X82n1571_073:0367b24": "人境界。師曰。今日親見和尚。忞曰。參堂去。師每疑竹",
    "X82n1571_073:0367c01": "篦子與俱胝一指公案。久之。因隨忞至青州法慶。一",
    "X82n1571_073:0367c02": "日赴齋堂。驀拈竹筋。忽然大悟。呈一指頌。忞即命秉",
    "X82n1571_073:0367c03": "拂分座。未幾。隨忞赴　召。挂錫大內萬善殿。奉。",
    "X82n1571_073:0367c04": "勑善果開堂。後歷住奉聖龍池諸剎　上堂。法無定",
    "X82n1571_073:0367c05": "相。弘之在人。若雷殷而雨施。如龍驤以虎驟。不用移",
    "X82n1571_073:0367c06": "身換步。直教保國安邦。遂喝一喝曰。諸禪德。還搆得",
    "X82n1571_073:0367c07": "麼。若也搆得。自然水到渠成。風行草偃。帝鄉閫外。頓",
    "X82n1571_073:0367c08": "令氣靄生春。空谷窮陬。總使熈和種秀。殊勝中殊勝。",
    "X82n1571_073:0367c09": "禾登九穗。盡說豐時。奇特中奇特。風凜九垓。悉歌致",
    "X82n1571_073:0367c10": "治。方知帝道平平。恩光蕩蕩。雖然發大機彰大用。還",
    "X82n1571_073:0367c11": "他出格人。提持出格智。透聲色顯宗旨。須是沒量漢。",
    "X82n1571_073:0367c12": "展演沒量事。適當聖主隆興。立見光騰法化。只如新",
    "X82n1571_073:0367c13": "善果。今日奉旨開堂。翊贊皇猷一句。又且如何通信。",
    "X82n1571_073:0367c14": "萬國醉心甞大鼎。相逢攜手上高臺　中秋上堂。年",
    "X82n1571_073:0367c15": "年共看今宵月。歲歲同聞老桂香。心外但能無一物。",
    "X82n1571_073:0367c16": "有何光境可俱忘。仰山用不得。曹溪指未彰。揮拂子",
    "X82n1571_073:0367c17": "曰。碧落浮雲已盡。渾然一片清凉。夜竹深茆宇。秋庭",
    "X82n1571_073:0367c18": "冷石床　開爐上堂。唐安奉旨特開爐。緇素歡騰震",
    "X82n1571_073:0367c19": "遠謨。欲識昔年賓主句。趙州東壁挂葫蘆。卓拄杖一",
    "X82n1571_073:0367c20": "下　上堂。一九二九。相見不出手。師驀伸兩手曰。山",
    "X82n1571_073:0367c21": "僧已出手了也。大眾作麼生道箇相見句。良久曰。朔",
    "X82n1571_073:0367c22": "風掃地卷黃葉。門外西風夜色寒。拍禪床一下　上",
    "X82n1571_073:0367c23": "堂。師豎起拄杖曰。今日風頭稍硬。各須照顧脚跟。大",
    "X82n1571_073:0367c24": "眾會麼。眾無語。師乃驟步下座。旋風打散。歸方丈",
    "X82n1571_073:0368a01": "　上堂。忽逢臘月二十五。雲門一曲昭寰宇。山河大地",
    "X82n1571_073:0368a02": "發奇音。佛殿雲堂皆起舞。奔騰鼈鼻蛇。震吼白額虎。",
    "X82n1571_073:0368a03": "觀者聾。聞者瞽。笑倒門前者大肚　駕至上堂。高而",
    "X82n1571_073:0368a04": "無上。仰不可及。淵而無下。深不可測。仰不可及處。九",
    "X82n1571_073:0368a05": "霄象馭忽臨。深不可測處。大地金輪乍轉。鬧市中普",
    "X82n1571_073:0368a06": "瞻至聖。禪床上共覲大威。始見皇仁溥博。聖澤濡長。",
    "X82n1571_073:0368a07": "瑞靄林泉。輝騰叢社。大眾既叨盛世。復遇隆恩。畢竟",
    "X82n1571_073:0368a08": "如何仰酬厚蔭。舉起如意曰。無為而為。神而化之",
    "X82n1571_073:0368a09": "　晚參。道在日用。日用不知。春風吹遠樹。夜月照空墀。",
    "X82n1571_073:0368a10": "離聲色罷尋思。等閒放下莫教遲。驀擲拄杖曰。渠今",
    "X82n1571_073:0368a11": "不是我。我今復是誰　孟夏望日示眾。開粥柏巖無",
    "X82n1571_073:0368a12": "把捉。商量西院太誵訛。相逢不用揚家醜。一任薰風",
    "X82n1571_073:0368a13": "醉薜蘿　問。明知生是不生之理。如何被生死之所",
    "X82n1571_073:0368a14": "流轉。師曰。與山僧沒交涉。僧便行。師喚曰。燦容上座。",
    "X82n1571_073:0368a15": "僧不顧。師曰。喚不回頭怎奈何　師退隱松江之九",
    "X82n1571_073:0368a16": "峰。一坐十載。至康熈丙辰孟冬十四日。聞鐘聲。告眾",
    "X82n1571_073:0368a17": "而寂。塔于本山讀書臺之左(山翁忞嗣)。",
    "X82n1571_073:0368a18": "河南無垢大嶺本丕禪師僧問。三聖問雪峰。透網金",
    "X82n1571_073:0368a19": "鱗。未審以何為食。峰曰。待汝出網來。向汝道。不知雪",
    "X82n1571_073:0368a20": "峰是何心行。師曰。要識真金火裏看。曰三聖道。一千",
    "X82n1571_073:0368a21": "五百人善知識話頭也不識。峰曰。老僧住持事繁。又",
    "X82n1571_073:0368a22": "作麼生。師曰。車不橫推。理無曲斷(山翁忞嗣)。",
    "X82n1571_073:0368a23": "明州天童山曉皙禪師四川重慶□氏子。十九腰包",
    "X82n1571_073:0368a24": "行脚。首參報恩琇。看牛過窗櫺話。苦無入處。特謁五",
    "X82n1571_073:0368b01": "磊忞。一日隨問曰。真月不問汝。如何是第二月。眾下",
    "X82n1571_073:0368b02": "語不契。忞自代曰。賺殺人。師于言下豁然。尋獲印證。",
    "X82n1571_073:0368b03": "後隨忞赴　召。萬善殿說法。陛辭日。留師隆安結制",
    "X82n1571_073:0368b04": "　上堂。十五日已前。芒種節過去。十五日已後。夏至",
    "X82n1571_073:0368b05": "日更長。正當十五日。薰風自南來。殿閣生微凉。諸佛",
    "X82n1571_073:0368b06": "藏身無地。衲僧挺特自強。頭角崢嶸濟濟好。一似南",
    "X82n1571_073:0368b07": "山底。一似南山底箇甚麼。新篁拔地凌霄漢。嫩綠駸",
    "X82n1571_073:0368b08": "駸過短墻　晚參。大凡演唱宗乘。一句語須具三元",
    "X82n1571_073:0368b09": "門。一元門須具三要路。有權有實。有照有用。汝等諸",
    "X82n1571_073:0368b10": "人。作麼生會。若也會得。臨濟老漢。在汝諸人脚底。其",
    "X82n1571_073:0368b11": "或未然。山僧下箇註脚去也。拈拄杖下座。旋風打散。",
    "X82n1571_073:0368b12": "擲下拄杖曰。且道是權是實。是照是用。復喝一喝。歸",
    "X82n1571_073:0368b13": "方丈　晚參。山雨落落停停。溪雲若浮若沈。新穀沒",
    "X82n1571_073:0368b14": "處曬[日*良]。知事半喜半嗔。衲僧瞌睡難遣。倚床靠席。拄",
    "X82n1571_073:0368b15": "撐禪道。和盤托出。更要覓佛覓心。驀喝一喝。擲下拄",
    "X82n1571_073:0368b16": "杖曰。一天雷雨又來。打濕達磨眼睛　晚參。內不放",
    "X82n1571_073:0368b17": "出。外不放入。逼塞虗空。絕回絕互。正恁麼時如何。劒",
    "X82n1571_073:0368b18": "鋒尖上踏歌行。細雨濛濛不溼路　晚參。達磨未來",
    "X82n1571_073:0368b19": "東土。人人眉橫鼻豎。世界本自太平。斷臂作俑可怖。",
    "X82n1571_073:0368b20": "無端遺下隻履。兒孫逃竄無處。有些血氣丈夫。累得",
    "X82n1571_073:0368b21": "皮穿骨露。祇如不受累底。又向甚處躲跟。良久曰。蝦",
    "X82n1571_073:0368b22": "跳不出斗　起七示眾。父母未生前。畢竟是甚麼。去",
    "X82n1571_073:0368b23": "冬沒處尋。今歲沒處躲。逗到初三夜。撞著者一夥。以",
    "X82n1571_073:0368b24": "拄杖旋風打曰。莫教錯過我　上堂。問先老和尚。於",
    "X82n1571_073:0368c01": "此寶座。說法已竟。伐鼓陞堂。更顯何事。師曰。試道說",
    "X82n1571_073:0368c02": "底法看。僧擬議。師喝退。乃曰。今辰弘覺老子順世。百",
    "X82n1571_073:0368c03": "日之期。拈拄杖。卓一卓曰。好與三十棒。葉落歸根。遡",
    "X82n1571_073:0368c04": "本窮源。大月當斗。降跡嶺南林氏家時。好與三十棒。",
    "X82n1571_073:0368c05": "事魯儒裂章縫。好與三十棒。歸釋氏反覺雄。好與三",
    "X82n1571_073:0368c06": "十棒。長河北大江東。流毒遠造殃洪。好與三十棒。兜",
    "X82n1571_073:0368c07": "率無端升夢裏。化山千載錯流通。好與三十棒。大眾",
    "X82n1571_073:0368c08": "且道。者三十棒。還打得著。打不著。若打不著。不是克",
    "X82n1571_073:0368c09": "家種草。若打得著。却成忤逆兒孫。畢竟作麼生判斷。",
    "X82n1571_073:0368c10": "若判斷不得。驀豎拄杖曰。弘覺老子。親臨法筵。與汝",
    "X82n1571_073:0368c11": "諸人判斷去也。克家忤逆渾閒事。扶起剎竿是報恩。",
    "X82n1571_073:0368c12": "卓拄杖　晚參。舉密祖上堂曰。天童者裏。不敢虧人。",
    "X82n1571_073:0368c13": "你有半斤。秤你八兩。你有十尺。量你一丈。眾中若有",
    "X82n1571_073:0368c14": "箇漢。聞恁麼道。忿性出來道。都來只是箇無星秤尺。",
    "X82n1571_073:0368c15": "又秤量箇什麼。老僧但向道。一釣便上。若也會得。有",
    "X82n1571_073:0368c16": "功者賞。若也不會。領取鈎頌意。莫認定盤星。師曰。師",
    "X82n1571_073:0368c17": "翁雖則秤尺公平。未免辜負婆心。設有箇性燥漢。當",
    "X82n1571_073:0368c18": "時待道你有半斤。秤你八兩。你有十尺。量你一丈時。",
    "X82n1571_073:0368c19": "便出眾震威一喝。將無星秤尺。一齊爆碎。管取師翁",
    "X82n1571_073:0368c20": "刮目相看。即今眾中。還有恁麼人麼。有則山僧結夏",
    "X82n1571_073:0368c21": "事畢。其或未然。七尺單前。大家努力。免被人秤量好",
    "X82n1571_073:0368c22": "　晚參。拈拄杖。卓一下曰。德山棒拈向一邊。喝一喝",
    "X82n1571_073:0368c23": "曰。臨濟喝用他不著。然則曲順時宜。如何展演。乃曰。",
    "X82n1571_073:0368c24": "上大人丘乙己。化三千七十士。爾小生八九子。拄杖",
    "X82n1571_073:0369a01": "子涌身道。此是儒家說話。宗門中也用不著。師呵呵",
    "X82n1571_073:0369a02": "大笑曰。可知禮也。師著宗門寶積錄。行世(山翁忞嗣)。",
    "X82n1571_073:0369a03": "嘉興平湖景雲伊[阿可+九]本哲禪師小參。夏至凉生暑似",
    "X82n1571_073:0369a04": "秋。蠟人心念汵啾啾。十成功幹擬何取。知是箇般事",
    "X82n1571_073:0369a05": "便休　僧問。不慕諸聖。不重己靈時如何。師曰。長江",
    "X82n1571_073:0369a06": "為硯墨。頻寫斷交書(山翁忞嗣)。",
    "X82n1571_073:0369a07": "廬山西林犀照本澈禪師江右明經也。因鼎革薙染。",
    "X82n1571_073:0369a08": "參方得法。掩關淮北。暨游上洋。結茅鐸菴。深蓄厚養。",
    "X82n1571_073:0369a09": "後出世。初主西林。復住江州能仁　上堂。鵠白烏元。",
    "X82n1571_073:0369a10": "山青水綠。鶴長休斷。鳬短難續。說箇直指。早已成曲。",
    "X82n1571_073:0369a11": "那更堪認瓦礫為金。抱碔砆作玉。直得將大地為爐",
    "X82n1571_073:0369a12": "鞴。束萬象為榾柮。任伊銅頭鐵額。盡教燄裏翻身。直",
    "X82n1571_073:0369a13": "須皮穿骨墮。雖然。皮穿骨墮後。堪作甚麼。廬山漫道",
    "X82n1571_073:0369a14": "許多峰。六六依然三十六。復舉丹霞禪師。因過一院。",
    "X82n1571_073:0369a15": "遇天大寒。取木佛燒火。向院主訶曰。何得燒我木佛。",
    "X82n1571_073:0369a16": "霞以杖子撥灰曰。吾燒取舍利。主曰。木佛何有舍利。",
    "X82n1571_073:0369a17": "霞曰。既無舍利。更取兩尊燒。院主自後鬚眉墮落。師",
    "X82n1571_073:0369a18": "曰。丹霞如虫禦木。院主偶爾成文。且聽山僧一頌。縱",
    "X82n1571_073:0369a19": "饒是佛也難留。枯木何如燒却休。不是洪爐能點雪。",
    "X82n1571_073:0369a20": "怎教瞖盡豁雙眸　上堂。凍徹林梅待暖回。峰前石",
    "X82n1571_073:0369a21": "女正懷胎。等閒夜半曾分娩。大地無非寶藏開。大眾。",
    "X82n1571_073:0369a22": "寶藏已開。可翫不可取。若是累代簪纓。希珍不以為",
    "X82n1571_073:0369a23": "瑞。暴富窮子。銀海未免生花。雖然。祇恐不是玉。是玉",
    "X82n1571_073:0369a24": "也大奇　上堂。問如何是戒。師曰。殺豬屠狗。曰如何",
    "X82n1571_073:0369b01": "是定。師曰。逐浪隨波。曰如何是慧。師曰。無明煩惱。曰",
    "X82n1571_073:0369b02": "向上一句。又作麼生。師曰。且禮拜著。乃曰。耳裏不著",
    "X82n1571_073:0369b03": "水。眼裏不著屑。若執夜明符。安知東方白。咄哉老凍",
    "X82n1571_073:0369b04": "膿。睹星方始瞥。智慧與德相。虗空安耳穴。若是丈夫",
    "X82n1571_073:0369b05": "兒。肯循舊途轍。明星日在天。見者不為惑。此心不負",
    "X82n1571_073:0369b06": "人。相對無慙色。然則如何是超佛越祖之談。放下拂",
    "X82n1571_073:0369b07": "子曰。若不入水。怎見長人　除夕小參。破院由來費",
    "X82n1571_073:0369b08": "拄撐。今年貧勝去年貧。未教奉化橫拖袋。逼得南泉",
    "X82n1571_073:0369b09": "欲賣身。却喜一年將盡夜。渾無萬里未歸人。大眾。既",
    "X82n1571_073:0369b10": "無未歸人。則箇箇居家穩坐。且作麼生分歲好。陳年",
    "X82n1571_073:0369b11": "曆本都拋却。托出椒盤別是新　落堂。無端要打七。",
    "X82n1571_073:0369b12": "看看七已過。瞌睡打不醒。疑團迸不破。燈光爍透眼",
    "X82n1571_073:0369b13": "睛。雨聲滴穿耳朵。分明覿體全彰。何勞牽牛拽磨。不",
    "X82n1571_073:0369b14": "是物。不是心。不是佛。也解道師姑。原是女人做。雲門",
    "X82n1571_073:0369b15": "胡餅變饅頭。問著依然成懡[怡台+羅]。寄言困鳥莫依蘆。俊",
    "X82n1571_073:0369b16": "鶻無覊天自大　上堂。秘魔擎叉。禾山打鼓。臨濟白",
    "X82n1571_073:0369b17": "拈賊。影草探竿。雲門跛脚老。閃爍紅旗。巖頭鼓櫂。華",
    "X82n1571_073:0369b18": "亭搖櫓。莫不爭先一著。險不顧身。至今勝負難決。未",
    "X82n1571_073:0369b19": "免傍觀者哂。遂震威一喝曰。山僧若不喝住。只一隊",
    "X82n1571_073:0369b20": "划龍船漢。隨波逐浪。未有了日在。雖然。即今勦絕後。",
    "X82n1571_073:0369b21": "却作麼生。拾得延平龍劒在。不妨黃葉漫藏身　上",
    "X82n1571_073:0369b22": "堂。無佛可烹。無祖可煅。西天外道。斯稱第一。有佛可",
    "X82n1571_073:0369b23": "烹。有祖可煅。智如妙吉祥。也應下鐵圍。然則西林今",
    "X82n1571_073:0369b24": "日開爐。當何所為。遂顧視左右曰。絕後再甦。欺君不",
    "X82n1571_073:0369c01": "得　師同僧行路次。師曰。莫向那邊去。向者邊行。曰",
    "X82n1571_073:0369c02": "處處透長安。為甚不向那邊行。師曰。熟處要生　僧",
    "X82n1571_073:0369c03": "持蘭花供佛。師問一僧。汝聞花香也未。曰不聞。師曰。",
    "X82n1571_073:0369c04": "鼻孔在甚麼處。曰在和尚眼睛裏。師曰。恁麼因甚却",
    "X82n1571_073:0369c05": "不聞。僧無語。師便打　問。古人三十年著一緉鞋。此",
    "X82n1571_073:0369c06": "意如何。師曰。滯貨難脫　問。如何是祖師西來意。師",
    "X82n1571_073:0369c07": "打噴嚏　問。趙州狗子。因甚無佛性。師曰。好肉不須",
    "X82n1571_073:0369c08": "作瘡　問。佛心大慈。隨類化身。祇如驢馬隊裏。還有",
    "X82n1571_073:0369c09": "佛法也無。師曰。銜鐵負鞍。拖犂拽杷　士問。觀世音",
    "X82n1571_073:0369c10": "菩薩。世人只塑女像。只恐不是。師曰。男亦未必是。曰",
    "X82n1571_073:0369c11": "畢竟是甚麼像。師曰。汝合親見渠始得(山翁忞嗣)。",
    "X82n1571_073:0369c12": "寧國明因曉音本通禪師上堂。至道無難。惟嫌揀擇。",
    "X82n1571_073:0369c13": "若恁麼則虎豹之鞟。但莫憎愛。洞然明白。卓拄杖曰。",
    "X82n1571_073:0369c14": "要且不在明白裏。復卓一下曰。還有不甘者麼。良久",
    "X82n1571_073:0369c15": "以杖旋風打散(山翁忞嗣)。",
    "X82n1571_073:0369c16": "越州龜峰嵩壁觀禪師僧問。如何是十身調御。師曰。",
    "X82n1571_073:0369c17": "秦望峰高。鏡湖水濶。曰如何作用。師曰。水清猶負載。",
    "X82n1571_073:0369c18": "峰翠照人寒(山翁忞嗣)。",
    "X82n1571_073:0369c20": "五燈全書卷第七十三"
}