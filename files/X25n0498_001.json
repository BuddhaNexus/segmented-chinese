{
    "X25n0498_001:0607a02": "No. 498",
    "X25n0498_001:0607a03": "金剛經正解卷上",
    "X25n0498_001:0607a05": "剩閒居士 龔穊綵 註",
    "X25n0498_001:0607a06": "蓮舫居士 扈正智 校",
    "X25n0498_001:0607a07": "○法會因由分第一[0607a07] (法者即大乘法也。會者佛與諸弟子共會於祇園也。因始也。由",
    "X25n0498_001:0607a08": "行也。行必有所始。此法會者。乃作經之因由也)。",
    "X25n0498_001:0607a09": "[0607a09] 如是我聞一時佛在(至)收衣&#x9262;洗足已敷座而坐。",
    "X25n0498_001:0607a10": "[0607a10] 【註】如是者。指此經所言之法也。我。集經者自謂。即",
    "X25n0498_001:0607a11": "阿難也。言如是之法。我親從佛聞之。一時者。師弟",
    "X25n0498_001:0607a12": "會遇。說此般若之時。佛者覺也。自覺覺他。覺行圓",
    "X25n0498_001:0607a13": "滿。故名曰佛。此指釋迦。為一曰教主也。舍衛國。梵",
    "X25n0498_001:0607a14": "語舍衛。此云聞物。即波斯匿王之國。祇樹王之太",
    "X25n0498_001:0607a15": "子名祇陀。此云戰勝。生時適值戰勝。因以為名。樹",
    "X25n0498_001:0607a16": "是祇陀所施。給孤獨園者。王之宰臣。名須達多。(一作",
    "X25n0498_001:0607a17": "孥)常在此園。賑濟孤獨。達多原是外道。因在護彌",
    "X25n0498_001:0607a18": "長者家。聞佛說法。心生敬心。欲得勝地請佛住。思",
    "X25n0498_001:0607a19": "太子有園。方廣八十頃。空曠清淨。堪為福地。往白",
    "X25n0498_001:0607a20": "太子。太子戲曰。若布金滿園。吾當與之。達多如其",
    "X25n0498_001:0607a21": "言。太子亦不愛金。將金共立精舍。請佛說法。比丘",
    "X25n0498_001:0607a22": "梵語。華言乞士。謂上乞法於佛。以明己之真性。下",
    "X25n0498_001:0607a23": "乞食於人。以為世人種福。即今之僧也。大比丘。乃",
    "X25n0498_001:0607a24": "得道之深者。天人所共恭敬。非小德故。內外教典。",
    "X25n0498_001:0607b01": "無不博通。非寡解故。蓋佛將說真空無上妙理。必",
    "X25n0498_001:0607b02": "得道之深者。方能請問領悟也。千二百五十人。皆",
    "X25n0498_001:0607b03": "佛所化度弟子。常隨聽法者。俱皆在也。爾時。彼時",
    "X25n0498_001:0607b04": "也。世尊。舉世之人。所尊敬也。食時。乞食時。非受食",
    "X25n0498_001:0607b05": "時。乞食當辰巳。受食當午時也。著衣。著僧伽黎。即",
    "X25n0498_001:0607b06": "二十五條之大衣。制像水田。見生福故。佛制。入王",
    "X25n0498_001:0607b07": "城聚落。應著此衣。猶今之搭戒衣也。持&#x9262;。持四天",
    "X25n0498_001:0607b08": "王所獻之&#x9262;。(過去維衛佛&#x9262;。入涅槃後。供龍王宮中。釋迦成道。龍王送至海水上。四天",
    "X25n0498_001:0607b09": "王取以奉佛。此是紺琉璃&#x9262;。乞食時持之)次第乞。平等行乞。不分貧富",
    "X25n0498_001:0607b10": "貴賤也。本處。即祇園也。飯食訖。此飯字作餐字解。",
    "X25n0498_001:0607b11": "指受食時言。訖。畢也。洗足。西域行露足故。以水滌",
    "X25n0498_001:0607b12": "去塵垢。已。完也。敷。布也。布列高座而坐。即今之止",
    "X25n0498_001:0607b13": "靜打坐。將說法也。",
    "X25n0498_001:0607b14": "[0607b14] 【講】阿難記而言曰。如是經之所言。乃我親從佛聞",
    "X25n0498_001:0607b15": "之。佛說此經時。在舍衛國給孤獨園中。與得道之",
    "X25n0498_001:0607b16": "大比丘。及相隨聽法之眾。千二百五十人。俱同處",
    "X25n0498_001:0607b17": "焉。爾時世尊。於日當辰巳。可以乞食之時。著僧伽",
    "X25n0498_001:0607b18": "黎大衣。持紺琉璃&#x9262;。園在城外。入舍衛城中。次第",
    "X25n0498_001:0607b19": "行乞。不越貧以從富。不捨賤以從貴。大慈平等。無",
    "X25n0498_001:0607b20": "有選擇。乞食既已。還歸園中。當午受食。飯食事畢。",
    "X25n0498_001:0607b21": "將入禪定。於是收入衣&#x9262;。使心無係累。洗足以潔",
    "X25n0498_001:0607b22": "其身。乃布座而坐。說法之因由起矣。",
    "X25n0498_001:0607b23": "○善現起請分第二[0607b23] (分為二節。善現須菩提之別名。當世尊趺坐之時。正弟子請",
    "X25n0498_001:0607b24": "益之候。故身起恭敬。而請問也)。",
    "X25n0498_001:0607c01": "[0607c01] 時長老須菩提在大眾中(至)云何降伏其心。",
    "X25n0498_001:0607c02": "[0607c02] 【註】時。須菩提起問之時。眾弟子中。惟德尊而年高",
    "X25n0498_001:0607c03": "者。謂之長老。須菩提一名善現。又稱空生。尊者初",
    "X25n0498_001:0607c04": "生時。其家一空。相師占之。唯善唯吉。故名善吉。偏",
    "X25n0498_001:0607c05": "半也。袒露也。所著之衣。半露其右肩。東土以袒為",
    "X25n0498_001:0607c06": "慢。西方以袒為敬。表請無上正覺之法。以身擔荷",
    "X25n0498_001:0607c07": "也。右膝著地。右是正道。左是邪道。亦表請正法。從",
    "X25n0498_001:0607c08": "實依歸。卑禮承受也。合掌恭敬。東土以拱手為恭。",
    "X25n0498_001:0607c09": "西方以合掌為敬。兩手相合。肅恭而身不懈。一心",
    "X25n0498_001:0607c10": "專注。誠敬而容不息也。白。啟問。須菩提向佛啟問",
    "X25n0498_001:0607c11": "而言。已上七句。皆集經者敘說也。希有。言曠劫難",
    "X25n0498_001:0607c12": "逢。千界一佛。世所希有。讚佛之詞。如來。佛之通稱。",
    "X25n0498_001:0607c13": "猶華言聖人。如而不生。來而不滅。即真性之體用。",
    "X25n0498_001:0607c14": "以立名也。護愛護。念存念。付付授。囑囑告。菩薩。本",
    "X25n0498_001:0607c15": "云菩提薩埵。略其文而便於稱。故云菩薩。菩提華",
    "X25n0498_001:0607c16": "言覺悟。薩埵華言有情。覺有情者。眾生多有情欲。",
    "X25n0498_001:0607c17": "而不能覺。惟菩薩在眾生有情之中。自能覺悟而",
    "X25n0498_001:0607c18": "不染。又能覺有情眾生。而化導之也。諸菩薩。諸眾",
    "X25n0498_001:0607c19": "也。指凡學于如來者。阿謂無。耨多羅謂上。三謂正。",
    "X25n0498_001:0607c20": "藐謂等。菩提謂覺。謂無上正等正覺。即指真心言",
    "X25n0498_001:0607c21": "也。此心包含太&#x8657;。孰得而上之。故云無上。然上自",
    "X25n0498_001:0607c22": "諸佛。下至蠢動。此心正相平等。故云正等。其覺圓",
    "X25n0498_001:0607c23": "明普照。無偏無虧。故云正覺。云何猶如何。請佛言",
    "X25n0498_001:0607c24": "之詞。應當也。住止也。降伏者。制禦之謂也。",
    "X25n0498_001:0608a01": "[0608a01] 【講】須菩提。在大眾中。即從自己座位起身。整頓威",
    "X25n0498_001:0608a02": "儀。袒其右肩。以示不敢背乎師。屈其右膝。以示不",
    "X25n0498_001:0608a03": "敢左乎道。合掌以示其歸依。恭敬以示其嚴肅。而",
    "X25n0498_001:0608a04": "啟白於佛。以伸問辭。先稱讚曰。舉世所小有者我",
    "X25n0498_001:0608a05": "世尊也。又曰如來起慈悲心。善能衛護眷念此會",
    "X25n0498_001:0608a06": "中之眾菩薩。使之信受。善能以此佛法。付委囑託",
    "X25n0498_001:0608a07": "此會中之眾菩薩。而使之奉行。又問曰。世尊。若有",
    "X25n0498_001:0608a08": "善男子善女人。學道之初。發此阿耨多羅三藐三",
    "X25n0498_001:0608a09": "菩提心者。云何為當常住。而使之不退轉。至於妄",
    "X25n0498_001:0608a10": "心一起。當以何道降伏。而使之不惑亂我真心也。",
    "X25n0498_001:0608a11": "[0608a11] 佛言善哉善哉須菩提(至)唯然世尊願樂欲聞。",
    "X25n0498_001:0608a12": "[0608a12] 【註】重言善哉。讚歎之詞。諦審也。仔細聽也。應當也。",
    "X25n0498_001:0608a13": "如是二句。一云。說在下二分。此但引起。而使審聽",
    "X25n0498_001:0608a14": "之詞。是看得太&#x8657;。止知照下者。有以為頂上文謂。",
    "X25n0498_001:0608a15": "即此便可以住。即此便可以降伏。即指發菩提心。",
    "X25n0498_001:0608a16": "為印可之詞。是看得太實。止知承上者。竊以如是",
    "X25n0498_001:0608a17": "二字。&#x8657;中帶實。上承發菩提心來。實中尚&#x8657;。下照",
    "X25n0498_001:0608a18": "度生布施去。方是語脈。夫照下引起。人所易曉。頂",
    "X25n0498_001:0608a19": "上處不可說。得太盡有礙下文也。唯應辭。然者。然",
    "X25n0498_001:0608a20": "其使已諦聽之言。有以為如儒書曾子之唯一貫",
    "X25n0498_001:0608a21": "者。看得太深也。願心所期。樂心喜好。欲心思得。謂",
    "X25n0498_001:0608a22": "心期喜好思得聞住降之詳也。",
    "X25n0498_001:0608a23": "[0608a23] 【講】佛因須菩提請問。妙稱佛心。故重言善哉善哉。",
    "X25n0498_001:0608a24": "以歎美之。遂順須菩提之言而云。汝以如來善護",
    "X25n0498_001:0608b01": "念善付囑。此善發我未發之言。汝當詳審而聽。吾",
    "X25n0498_001:0608b02": "當為汝說此應住降伏之道。人之菩提覺心。雖本",
    "X25n0498_001:0608b03": "來固有。然物欲陷溺。攻取日眾。最難發起者。若善",
    "X25n0498_001:0608b04": "男善女。既發此心。當如是安住。如是降伏。其妄心。",
    "X25n0498_001:0608b05": "須菩提。即因佛言。又稱世尊。弟子願欲聞其說也。",
    "X25n0498_001:0608b06": "○大乘正宗分第三[0608b06] (大乘者。言非小乘也。佛法有大乘小乘。如儒家大學小學。菩薩",
    "X25n0498_001:0608b07": "用此大乘法。化導眾生。猶車之載物運量有甚大也。宗者心之所主。正者言正。而非邪也)。",
    "X25n0498_001:0608b08": "[0608b08] 佛告須菩提諸菩薩(至)眾生相壽者相即非菩薩。",
    "X25n0498_001:0608b09": "[0608b09] 【註】諸菩薩摩訶薩。佛呼在會之眾也。摩訶大也。大",
    "X25n0498_001:0608b10": "覺有情。即能救度人者。如是。指下文所告也。眾生",
    "X25n0498_001:0608b11": "者。謂凡有生之類。上自諸天。下至人物。眾生雖多。",
    "X25n0498_001:0608b12": "約有九種。若如也。卵胎濕化。有色無色。有想無想。",
    "X25n0498_001:0608b13": "非有想非無想也。我者。對眾之稱。代度生菩薩。設",
    "X25n0498_001:0608b14": "為自任之詞。非佛自謂也。皆盡也。令使也。入者。入",
    "X25n0498_001:0608b15": "於其中。無餘。外更無有餘。大涅槃。一切修行者之",
    "X25n0498_001:0608b16": "所依歸。蓋指本來清淨真空心境也。滅消滅。滅盡",
    "X25n0498_001:0608b17": "一切愚癡煩惱。度化度。度脫生死苦海。菩薩心平",
    "X25n0498_001:0608b18": "等。普願與一切眾生。同入無餘涅槃也。量限量。數",
    "X25n0498_001:0608b19": "數目。邊邊岸。無量無數無邊。邊之極言其多也。相",
    "X25n0498_001:0608b20": "者形&#x8FF9;。執著此形&#x8FF9;。心不&#x8657;空。滯而不化。謂之有",
    "X25n0498_001:0608b21": "也。我相者。認四大以為己有。而成我相。人相對我",
    "X25n0498_001:0608b22": "而言。眾生相則凡有生者皆是。壽者利長生不滅。",
    "X25n0498_001:0608b23": "有悠久之義。",
    "X25n0498_001:0608b24": "[0608b24] 【講】佛告須菩提說。諸大菩薩。以妄心欲其降。而使",
    "X25n0498_001:0608c01": "真心安住者。果何道以致之。凡人一身。悉皆五陰",
    "X25n0498_001:0608c02": "六識。遮蔽我之真性故。與一切眾生交接。感我妄",
    "X25n0498_001:0608c03": "心時難降伏。何以見之。有性易輕舉飛揚浮動。或",
    "X25n0498_001:0608c04": "由軀&#x6BBB;。而名卵生者。有識常流轉。習氣深重。或由",
    "X25n0498_001:0608c05": "胞衣。而名胎生者。有心隨邪見。沉淪不省。或感濕",
    "X25n0498_001:0608c06": "氣。而名濕生者。有情逐景趣。遷流起幻。或隨變化。",
    "X25n0498_001:0608c07": "而名化生者。有執相修因。著色見者。名為有色。有",
    "X25n0498_001:0608c08": "寂守空頑。著無色見者。名為無色。有滯諸聞見。係",
    "X25n0498_001:0608c09": "念染著者。名為有想。有絕念不起。致&#x8657;守寂者。名",
    "X25n0498_001:0608c10": "為無想。有起生滅見。落有無兩頭機者。名非有想",
    "X25n0498_001:0608c11": "非無想。凡此九類眾生。迷真逐妄。種性不同。相因",
    "X25n0498_001:0608c12": "性起。妄心建立。隨類受生。若天若人若物。&#x8657;空等",
    "X25n0498_001:0608c13": "神。陰魔等鬼。沉溺世趣。流轉生死。下自欲界。上至",
    "X25n0498_001:0608c14": "諸天。輪迴六道。難入涅槃者也。以妄感妄。動我妄",
    "X25n0498_001:0608c15": "心。起分別見。致難降伏。今我即發平等正覺心。則",
    "X25n0498_001:0608c16": "眾生本心。與我心無二。皆令消融其煩惱。點化其",
    "X25n0498_001:0608c17": "染著。覺妄悟真。破愚癡見。息無明火。入於清淨無",
    "X25n0498_001:0608c18": "為涅槃妙境。而滅度之。如是滅度。無限量。無計數。",
    "X25n0498_001:0608c19": "無邊際。一切眾生。豈真有眾生。使入涅槃而滅度",
    "X25n0498_001:0608c20": "之哉。&#x76D6;眾生原有此菩提心。只為迷而不悟。遂生",
    "X25n0498_001:0608c21": "種種妄相。今令心地一朝豁然開朗。種性悉化。頓",
    "X25n0498_001:0608c22": "見本性空寂。是乃自性自度。本來無此眾生。何得",
    "X25n0498_001:0608c23": "而滅度之。夫實無有眾生得滅度者。此何以故。&#x76D6;",
    "X25n0498_001:0608c24": "自性本空。無有我人眾生壽者之形&#x8FF9;。是為無上",
    "X25n0498_001:0609a01": "菩提心。方是大菩薩。若或有此四相。則於前一切",
    "X25n0498_001:0609a02": "眾生。妄為分別。心生邪見。起諸煩惱。安得皆令滅",
    "X25n0498_001:0609a03": "度。以至涅槃哉。即非菩薩地位中人矣。",
    "X25n0498_001:0609a04": "○妙行無住分第四[0609a04] (分為二節。妙行。謂修無上正覺精妙之行。無住者。不拘泥執",
    "X25n0498_001:0609a05": "著精妙之行。本無住著也)。",
    "X25n0498_001:0609a06": "[0609a06] 復次須菩提菩薩於法(至)不住聲香味觸法布施。",
    "X25n0498_001:0609a07": "[0609a07] 【註】復還也。次再也。還再與須菩提言。敘經者之詞",
    "X25n0498_001:0609a08": "也。[0609a08] 宗註。次坐次也。須菩提先于座起。跪而請問。",
    "X25n0498_001:0609a09": "至是。使還坐而告之。復次二字佛言也。須菩提呼",
    "X25n0498_001:0609a10": "而告之也。亦通錄為旁參。[0609a10] 於法之法。&#x69E9;指佛法。",
    "X25n0498_001:0609a11": "言觸法之法。屬意分別思想皆。是布普也。施捨也。",
    "X25n0498_001:0609a12": "色聲香味觸法為六塵。眼耳鼻舌身意為六根。眼",
    "X25n0498_001:0609a13": "入色。耳入聲。鼻入香。舌入味。身入觸。意入法。為六",
    "X25n0498_001:0609a14": "入。觸者。來加于身。如飽煖安逸者。妙觸也。勞痛饑",
    "X25n0498_001:0609a15": "寒者。苦觸也。法者。即意之所舉。計校分別是非之",
    "X25n0498_001:0609a16": "類。當于義理者善法也。動于情欲者惡法也。住者。",
    "X25n0498_001:0609a17": "即住于根塵。而執著不化也。不住布施。如以色施",
    "X25n0498_001:0609a18": "人。而不存施色之心。聲香等亦然。",
    "X25n0498_001:0609a19": "[0609a19] 【講】佛再與須菩提說。菩薩於一切所行之法。當無",
    "X25n0498_001:0609a20": "所執著。即行於布施。言以色布施。不著於色。聲香",
    "X25n0498_001:0609a21": "味觸法皆然。蓋凡夫貪著。借布施種福。此為住相。",
    "X25n0498_001:0609a22": "布施著在物上。菩薩行施。了達本空。不住色聲香",
    "X25n0498_001:0609a23": "味觸法。而施無留滯。執著應當也。菩薩行施。理當",
    "X25n0498_001:0609a24": "如是也。",
    "X25n0498_001:0609b01": "[0609b01] 須菩提菩薩應如是布施(至)菩薩但應如所教住。",
    "X25n0498_001:0609b02": "[0609b02] 【註】相即六根六塵之相。福德乃性中之福德。佛恐",
    "X25n0498_001:0609b03": "人疑不住相。則落頑空。故言福德。以喚醒之。福德",
    "X25n0498_001:0609b04": "無量。福報亦無量。佛止言福德者。菩薩但修福。不",
    "X25n0498_001:0609b05": "望福報也。不可思量。言其廣大。不可以心思度量",
    "X25n0498_001:0609b06": "其多小也。於意云何。言汝意中。作何理會也。四維",
    "X25n0498_001:0609b07": "四隅也。如東南方西北方之類。東西南北。四維上",
    "X25n0498_001:0609b08": "下。總謂之十方。&#x8657;空者。太&#x8657;之中。無有纖毫隔礙。",
    "X25n0498_001:0609b09": "蕩然空明。非心思可能量度。佛以福德不可思量",
    "X25n0498_001:0609b10": "故。舉十方&#x8657;空為喻。&#x8657;空豈可思是。故須菩提。皆",
    "X25n0498_001:0609b11": "言不也。語畢而呼世尊者。敬之至也。&#x8657;空而該以",
    "X25n0498_001:0609b12": "十方者。是&#x8657;空之全體。即非頑空也。如是指上文",
    "X25n0498_001:0609b13": "&#x8657;空也。",
    "X25n0498_001:0609b14": "[0609b14] 【講】佛又呼須菩提而言。菩薩自當如是布施。不住",
    "X25n0498_001:0609b15": "於相。何以故。若學道的菩薩。不泥著色聲香味觸",
    "X25n0498_001:0609b16": "法之根塵。以為布施。則喜捨心空。圓滿其福德。量",
    "X25n0498_001:0609b17": "等&#x8657;空。豈人之心思。可得而測度忖量哉。又問須",
    "X25n0498_001:0609b18": "菩提。於汝意中。自謂如何。如東方&#x8657;空。可以心思",
    "X25n0498_001:0609b19": "度量不。須菩提答云。不可思量。更問南西北方四",
    "X25n0498_001:0609b20": "維上下&#x8657;空。可思量不。須菩提亦答云。不可思量。",
    "X25n0498_001:0609b21": "&#x76D6;大莫大於&#x8657;空。非人之所測度。佛又明說無住",
    "X25n0498_001:0609b22": "相布施之福德。亦如&#x8657;空之不可以思量也。既而",
    "X25n0498_001:0609b23": "佛又呼而告之。諸菩薩之學道者。不必別處更求",
    "X25n0498_001:0609b24": "應住之下落。但當依我所教於汝。無住相布施之",
    "X25n0498_001:0609c01": "法。便就此止應用存養之間。湛若十方&#x8657;空。無所",
    "X25n0498_001:0609c02": "住而住可也。",
    "X25n0498_001:0609c03": "○如理實見分第五[0609c03] (分為二節。凡人之形色。皆屬&#x8657;妄。非真實也。所見非真見也。",
    "X25n0498_001:0609c04": "惟此如如之理。乃人本性。是為真實。不以目見而以心見不求相見而求理見。是為實見也)。",
    "X25n0498_001:0609c05": "[0609c05] 須菩提於意云何(至)如來所說身相即非身。",
    "X25n0498_001:0609c06": "[0609c06] 【註】此如來。謂真性佛。湛然常住。本無生滅。無相之",
    "X25n0498_001:0609c07": "可見者也。身謂色身。相謂諸相。即非身相。謂色身",
    "X25n0498_001:0609c08": "與諸相。皆非真實也。",
    "X25n0498_001:0609c09": "[0609c09] 【講】佛語須菩提曰。我謂學道菩薩。如所教住。而無",
    "X25n0498_001:0609c10": "所別求者。蓋以如來。不可以形&#x8FF9;求也。於汝之意",
    "X25n0498_001:0609c11": "云何。可以有形之色相。即見如來不耶。須菩提解",
    "X25n0498_001:0609c12": "其意乃答曰。不也世尊。不可以身相。得見如來。何",
    "X25n0498_001:0609c13": "故不可以身相見之。蓋如來所說身相。不過形體",
    "X25n0498_001:0609c14": "假合之末耳。豈可謂之實有身相。而見真如來哉。",
    "X25n0498_001:0609c15": "故曰即非身相也。",
    "X25n0498_001:0609c16": "[0609c16] 佛告須菩提凡所有相(至)若見諸相非相即見如來。",
    "X25n0498_001:0609c17": "[0609c17] 【註】謂之諸相。不止身相。凡法相非法相。皆在其中。",
    "X25n0498_001:0609c18": "而心不執著。則見諸相非相。此如來指法身也。",
    "X25n0498_001:0609c19": "[0609c19] 【講】佛告須菩提曰。夫如來既不可以相求。可見世",
    "X25n0498_001:0609c20": "間。凡有形相者。皆是假合的。不是本有真實的。雖",
    "X25n0498_001:0609c21": "有形相。亦&#x8657;妄耳。汝若能見一切諸相。便識破非",
    "X25n0498_001:0609c22": "真實本相。自無執相迷真之失。即能迴光返照。見",
    "X25n0498_001:0609c23": "法身真性。如來隨處顯現矣。",
    "X25n0498_001:0609c24": "○正信希有分第六[0609c24] (分為二節)學道以信為本。大乘法無住無相。乃是正宗聞之。",
    "X25n0498_001:0610a01": "(而不疑懼。故為正信。此人不可多得。故為希有)。",
    "X25n0498_001:0610a02": "[0610a02] 須菩提白佛言世尊(至)得如是無量福德。",
    "X25n0498_001:0610a03": "[0610a03] 【註】白告也。頗略也。章章分。句句讀。實信真實信心",
    "X25n0498_001:0610a04": "也。如是言說章句。指上三四五分之辭。與無住行",
    "X25n0498_001:0610a05": "施無相見佛之說。後五百歲者。大集經云。有五箇",
    "X25n0498_001:0610a06": "五百歲。初五百歲。解脫堅固。第二禪定堅固。第三",
    "X25n0498_001:0610a07": "多聞堅固。第四塔寺堅固。第五&#x9B2D;諍堅固。經云後",
    "X25n0498_001:0610a08": "五百歲。指末法&#x95D8;諍之時。亦有持戒修福之人。持",
    "X25n0498_001:0610a09": "戒者。諸惡莫作。修福者。眾善奉行。根者。有生長之",
    "X25n0498_001:0610a10": "義。一念生淨信。專一其念。而無染著。是名淨信也。",
    "X25n0498_001:0610a11": "福德兼慧而言。世間所享者福報。信此經者名福",
    "X25n0498_001:0610a12": "德。言有福又有德也。",
    "X25n0498_001:0610a13": "[0610a13] 【講】須菩提深信佛所言說。恐後之人聞法。不能信",
    "X25n0498_001:0610a14": "受。乃白佛言。世尊所說。皆大乘正宗之教。菩薩未",
    "X25n0498_001:0610a15": "有不信受而奉行者。但大凡眾生。頗有得聞如是",
    "X25n0498_001:0610a16": "不住行施。真空無相之言說章句。果能實信之不",
    "X25n0498_001:0610a17": "也。佛告須菩提。汝莫輕視眾生。作此生實信不之",
    "X25n0498_001:0610a18": "說。蓋不住真空妙理。人心所固有。但為六塵四相",
    "X25n0498_001:0610a19": "所蔽。而昧之耳。必有大根器的善人。自能信任其",
    "X25n0498_001:0610a20": "道。即至如來滅後。到後五百歲之時。斷有持戒修",
    "X25n0498_001:0610a21": "福之善人。能於此經中之一章一句。信之於心。以",
    "X25n0498_001:0610a22": "為真實語。當知此人之善根。培植甚厚。豈止於一",
    "X25n0498_001:0610a23": "佛二佛三四五佛。而種此善根哉。已於無量千萬",
    "X25n0498_001:0610a24": "佛所中。凡世間一切利物濟人之事。無不行之。而",
    "X25n0498_001:0610b01": "種諸善根發生。得此實信心來。非淺根人所能得",
    "X25n0498_001:0610b02": "也。若有此善根之人。得聞此經之章句。乃至一念",
    "X25n0498_001:0610b03": "之中。淨而不亂。信而不疑。不此淨信心者。如來盡",
    "X25n0498_001:0610b04": "能證明而知之。盡能攝受而見之。是諸信心者。雖",
    "X25n0498_001:0610b05": "名為眾生。其淨信所得福德。受用不盡。豈有限量",
    "X25n0498_001:0610b06": "哉。",
    "X25n0498_001:0610b07": "[0610b07] 何以故是諸眾生無復我相(至)法尚應捨況非法。",
    "X25n0498_001:0610b08": "[0610b08] 【註】第一何以故。言淨信福德在無相。第二何以故。",
    "X25n0498_001:0610b09": "言所以無相之故。第三何以故。侗人云疑衍。[0610b09] 此",
    "X25n0498_001:0610b10": "釋生信得福之故。該乎生法二空。無四相。生空也。",
    "X25n0498_001:0610b11": "無法相無非法相。法空也。我人眾生壽者。盡天地",
    "X25n0498_001:0610b12": "間之相。不出乎此。非法者無法也。淪於頑空。取猶",
    "X25n0498_001:0610b13": "執也。心取相者。此中不化。未悟無相之理。而欲執",
    "X25n0498_001:0610b14": "相以求。是有外障。故云即著四相。法相雖非色相",
    "X25n0498_001:0610b15": "之比。然一有所取。亦不悟真空體。而起內障。故亦",
    "X25n0498_001:0610b16": "云即著非法。原不離相。況執之乎。著四相者。即非",
    "X25n0498_001:0610b17": "菩薩故。必無取無著。方合真空。所以不應取之。故",
    "X25n0498_001:0610b18": "如來常有如筏之喻也。",
    "X25n0498_001:0610b19": "[0610b19] 【講】佛言是諸眾生。何故得如此之福德。彼一念生",
    "X25n0498_001:0610b20": "淨信。其實善根純熟。能合真空無相之理。無復有",
    "X25n0498_001:0610b21": "我人眾生壽者之四相。亦無有執著此經之章句。",
    "X25n0498_001:0610b22": "落於有見。而為法相。亦無有不思去探討其言。沉",
    "X25n0498_001:0610b23": "空守寂。落於無見。而為非法相也。不著有無兩邊。",
    "X25n0498_001:0610b24": "復其真空之性。諸相盡捐。心無染著。所以淨信此",
    "X25n0498_001:0610c01": "經。而福德無量。佛又反言之。此何以故也。假使是",
    "X25n0498_001:0610c02": "諸眾生。若心不空。取有形相。即為牽著我人眾生",
    "X25n0498_001:0610c03": "壽者之形&#x8FF9;矣。豈能使心性空明。隨機感應乎。此",
    "X25n0498_001:0610c04": "人之所易曉也。至於我說無法相者。以本空真體。",
    "X25n0498_001:0610c05": "不在言語文字之間。若取法相。就是與前執著四",
    "X25n0498_001:0610c06": "相之心一般。至於非法則無相矣。我亦謂無非法",
    "X25n0498_001:0610c07": "相者。蓋真性中。諸法顯現。無容一毫染著。原不相",
    "X25n0498_001:0610c08": "礙。若取非法相。謂之無記空斷滅見。此心不化。與",
    "X25n0498_001:0610c09": "前著四相。又何異焉。是故法與非法。兩頭見至須",
    "X25n0498_001:0610c10": "截斷。不能執為有而取法。亦不應執為無而取非",
    "X25n0498_001:0610c11": "法。以此不應取之義。亦有原故。如來&#x751E;謂。汝等學",
    "X25n0498_001:0610c12": "道比丘。當知我說此法。皆因汝有四相。不能了悟",
    "X25n0498_001:0610c13": "真空。超登彼岸。是以假此法。令汝度脫生死苦海",
    "X25n0498_001:0610c14": "耳。汝若既見本心。證涅槃樂。即我所說之法。亦當",
    "X25n0498_001:0610c15": "不用。猶如編竹成筏。渡人過水。到岸則不須筏矣。",
    "X25n0498_001:0610c16": "夫法尚當捨去。何況著無非法。又安用執取為哉。",
    "X25n0498_001:0610c17": "○無得無說分第七[0610c17] (無上菩提之理。本來無相。當體空上。無物可得。無言可說也)。",
    "X25n0498_001:0610c18": "[0610c18] 須菩提於意云何(至)皆以無為法而有差別。",
    "X25n0498_001:0610c19": "[0610c19] 【註】耶者疑辭。亦詰問辭也。菩提心是如來本性。亦",
    "X25n0498_001:0610c20": "人之所同具。豈自外而獨得有待言而顯哉。定者。",
    "X25n0498_001:0610c21": "泥於一處。而不通也。非法則不有。非非法則不無。",
    "X25n0498_001:0610c22": "非有非無。乃極至之理也。所以以字承上來。皆以",
    "X25n0498_001:0610c23": "以字用也。無為法。即是無上菩提之別名。乃自然",
    "X25n0498_001:0610c24": "覺性。不假人為者也。或云有為法。世間法也。無為",
    "X25n0498_001:0611a01": "法。出世間法也。要之皆以無為法。而有差別。則有",
    "X25n0498_001:0611a02": "為亦本于無為。分箇有無。所謂差別也。世人多以",
    "X25n0498_001:0611a03": "無為二字。認作&#x7070;心槁形。一無所為。此真愚見也。",
    "X25n0498_001:0611a04": "得道淺者為賢。得道深者為聖。指現成者。言差別",
    "X25n0498_001:0611a05": "不同也。又參差分別也(按。差別差字有二音。一初牙切音叉。一初宜切音雌。",
    "X25n0498_001:0611a06": "考古本註。原讀作叉不同也。後有讀雌者參差也。就賢聖淺深說。當作參差。就有為無為說。當作不同。然",
    "X25n0498_001:0611a07": "不同中具有參差義。則二音皆可通讀。不必拘也)。",
    "X25n0498_001:0611a08": "[0611a08] 【講】前章既云不應取法。當如筏喻。猶恐須菩提。未",
    "X25n0498_001:0611a09": "透徹故。又設問曰。汝之意云何。如來無上菩提法。",
    "X25n0498_001:0611a10": "果有所求。而得之於己耶。抑以此法有所說。而教",
    "X25n0498_001:0611a11": "之人耶。須菩提云。如我心中悟佛所說之義。則知",
    "X25n0498_001:0611a12": "無上正等正覺之法。亦強名耳。求之了不可得。本",
    "X25n0498_001:0611a13": "無定有之法。實此名也。即如來所說。但為覺悟眾",
    "X25n0498_001:0611a14": "生。隨機設教。不得已而有言。亦無定有之法。如來",
    "X25n0498_001:0611a15": "可據而說也。如來之法。無定名亦無定說者。其故",
    "X25n0498_001:0611a16": "何也。&#x76D6;如來所說者。無上菩提法也。可以心悟。而",
    "X25n0498_001:0611a17": "不可以相取。一有取心。則馳於外求。可以心傳。而",
    "X25n0498_001:0611a18": "不可以言授。一有言說。則泥於文辭。皆不可也。是",
    "X25n0498_001:0611a19": "法也。若執以為法微妙莫測。有而不有。法何所在。",
    "X25n0498_001:0611a20": "非法也。若執以為非法。隨感即應。無而不無。何在",
    "X25n0498_001:0611a21": "非法。又非非法也。而謂可以定名定說歟。所以然",
    "X25n0498_001:0611a22": "者何也。法本於無。惟無故妙也。此一切賢聖。雖先",
    "X25n0498_001:0611a23": "後遠近之不同。皆不能外無以為法。但所見有淺",
    "X25n0498_001:0611a24": "深。作用有隨機。而差別不同耳。",
    "X25n0498_001:0611b01": "○依法出生分第八[0611b01] (法者。即此經之法。指般若波羅蜜多言。依者。不違之謂。諸佛一",
    "X25n0498_001:0611b02": "切妙法。盡依此法出生也)。",
    "X25n0498_001:0611b03": "[0611b03] 須菩提於意云何(至)所謂佛法者即非佛法。",
    "X25n0498_001:0611b04": "[0611b04] 【註】三千大千世界者。世為遷流。界為方位界限。過",
    "X25n0498_001:0611b05": "去未來現在為世。東西南北四維上下為界。三千",
    "X25n0498_001:0611b06": "大千。統言一大世界。形容其多也。布施廣布捨施",
    "X25n0498_001:0611b07": "也。七寶者。金銀琉璃珊瑚瑪瑙珍珠玻璃也。寧為",
    "X25n0498_001:0611b08": "猶可為乃計其多。而故問之辭。四句偈。諸解不一。",
    "X25n0498_001:0611b09": "或指經中二偈。或指無我相四句。須知佛止說偈。",
    "X25n0498_001:0611b10": "不專執一金剛經。乃大藏經之要。勸人受持四句",
    "X25n0498_001:0611b11": "偈。或顯實相。或明妙法。又經中之要。執一廢餘。便",
    "X25n0498_001:0611b12": "失經意。此經自始至終。總談真空無相妙理。人能",
    "X25n0498_001:0611b13": "體會此旨。一卷中精功成文者。何處不有。偈者發",
    "X25n0498_001:0611b14": "言成句也。四句偈而曰乃至曰等者。自多至少之",
    "X25n0498_001:0611b15": "意。不止四句為偈也。要活看乃至字等字。餘詳廣",
    "X25n0498_001:0611b16": "錄。",
    "X25n0498_001:0611b17": "[0611b17] 【講】須菩提。固知無相之理。但不知得無量之福。佛",
    "X25n0498_001:0611b18": "將以此持經功德。開示學人。故先設言呼須菩提",
    "X25n0498_001:0611b19": "而告之。設有人充滿三千大千世界之七寶。用以",
    "X25n0498_001:0611b20": "布施。此人所獲福德。多乎不乎。須菩提會意答云。",
    "X25n0498_001:0611b21": "人以七寶布施。寶豐福勝。其福德甚多。誠如世尊",
    "X25n0498_001:0611b22": "之言也。何以故。是福乃有相之施。於性中真空無",
    "X25n0498_001:0611b23": "相之理。全不相關。初非性中自然之福德也。所以",
    "X25n0498_001:0611b24": "如來說福德多耳。蓋是假合故。見其多也。佛言若",
    "X25n0498_001:0611c01": "有人。於此經中之言。直下承受而不忘。拳拳奉持",
    "X25n0498_001:0611c02": "而不厭。乃至由博而約。於四句偈等。為人解說其",
    "X25n0498_001:0611c03": "義。則是自利利他。不特覺一己之性。並覺眾人之",
    "X25n0498_001:0611c04": "性。將見人己兼成所獲之福。勝於彼之七寶布施",
    "X25n0498_001:0611c05": "多矣。然所以勝彼者。此何以故也。蓋般若真空無",
    "X25n0498_001:0611c06": "相之理。是諸佛之本性。一切諸佛之多。及諸佛無",
    "X25n0498_001:0611c07": "上菩提之法。皆自此經流出求其直指全體。未有",
    "X25n0498_001:0611c08": "若此經之明且盡者。佛又恐人泥於佛法。又呼須",
    "X25n0498_001:0611c09": "菩提。而曉之曰。所謂佛法者。本來無有。不過假此",
    "X25n0498_001:0611c10": "開悟眾生。使之言下見性。乃名為佛法也。故曰即",
    "X25n0498_001:0611c11": "非佛法。隨掃以顯般若真空耳。",
    "X25n0498_001:0611c12": "○一相無相分第九[0611c12] (一相者。謂修行四果。各有一相也。其實功有次第。而無為則一。",
    "X25n0498_001:0611c13": "果。雖深淺不同。而總不可萌有得之心。當深造以悟入無相。蓋須陀洹等。皆是假名。究竟本來。一相亦無)。",
    "X25n0498_001:0611c14": "[0611c14] 須菩提於意云何(至)而名須菩提是樂阿蘭那行。",
    "X25n0498_001:0611c15": "[0611c15] 【註】梵語須陀洹。此云入流。入聖人流也。而無所入",
    "X25n0498_001:0611c16": "者。不著入流之相也。我者指須陀洹等言。梵語斯",
    "X25n0498_001:0611c17": "陀含。此云一往來。謂前念起妄。後念即止。前念有",
    "X25n0498_001:0611c18": "著。後念即離。妄念往來於心中。往則妄念止時。而",
    "X25n0498_001:0611c19": "又或一來。本性未能寂滅故也。梵語阿那含。此云",
    "X25n0498_001:0611c20": "不來。不來欲界。亦名出欲。外無欲境。內無欲心。謂",
    "X25n0498_001:0611c21": "已斷欲界思惑也。梵語阿羅漢。此云離欲。其心已",
    "X25n0498_001:0611c22": "證無為之體。諸漏已盡。自無生滅果。如樹之結果。",
    "X25n0498_001:0611c23": "謂到此地位道者。得無相之理。非徒果也。[0611c23] 又須",
    "X25n0498_001:0611c24": "陀洹果者。煩惱不生。決定不入地獄異類。是名初",
    "X25n0498_001:0612a01": "果。如果之初生者也。斯陀含果者。色身只一次往",
    "X25n0498_001:0612a02": "來天上人間。如果之方碩者也。阿那含果者。欲習",
    "X25n0498_001:0612a03": "永盡。決定不來欲界受生。如果之將熟者也。阿羅",
    "X25n0498_001:0612a04": "漢心境俱空。內外常寂。法實無有。豈作得道念。如",
    "X25n0498_001:0612a05": "果之已熟者也。梵語三昧。此云正定。亦云正覺。樂",
    "X25n0498_001:0612a06": "受也。梵語阿蘭那。此云無諍。萌於心曰念。見於事",
    "X25n0498_001:0612a07": "曰行。謂其無人我見。而不起諍行也。實無所行者。",
    "X25n0498_001:0612a08": "本性空寂。隨緣赴感。而實無行之之心也。",
    "X25n0498_001:0612a09": "[0612a09] 【講】佛問須菩提曰。須陀洹作箇念頭。自謂我必得",
    "X25n0498_001:0612a10": "此果不須。菩提知其不然。乃曰。須陀洹不萌得果",
    "X25n0498_001:0612a11": "之心何也。蓋彼已超乎凡見。心趨無相之理。得與",
    "X25n0498_001:0612a12": "聖人之流。而無所入。於聖域之想。惟克制其欲。不",
    "X25n0498_001:0612a13": "入六塵境界。須陀洹之所以得名者。其在是歟。佛",
    "X25n0498_001:0612a14": "又問曰。斯陀含作箇念頭。自謂我必得此果不。須",
    "X25n0498_001:0612a15": "菩提即不然之云。斯陀含心。已造到至靜之地。但",
    "X25n0498_001:0612a16": "目&#x89A9;諸境。未能不動此心。還有一生一滅。而無第",
    "X25n0498_001:0612a17": "二生滅。前念方著。後念即覺。不久于人欲。雖往來",
    "X25n0498_001:0612a18": "于人間天上。名一往來。而實無往來也。是斯陀含",
    "X25n0498_001:0612a19": "之所由名歟。佛又問曰。阿那含作箇念頭。自謂我",
    "X25n0498_001:0612a20": "必得此果不。須菩提即不然之云。阿那含心空欲",
    "X25n0498_001:0612a21": "念。已斷塵界思惑。外不見有可欲之境。不來欲界",
    "X25n0498_001:0612a22": "受生。名為不來矣。夫曰不來。是此心尚未融化。猶",
    "X25n0498_001:0612a23": "有強制之勞。而其實無不來之&#x8FF9;。蓋不惟六根清",
    "X25n0498_001:0612a24": "浮。且見得六塵本空。此已造到佳境矣。非阿那含",
    "X25n0498_001:0612b01": "之謂乎。佛又問曰。阿羅漢作箇念頭。自謂我得這",
    "X25n0498_001:0612b02": "箇道不。須菩提知其不然。即不之曰。阿羅漢亦是",
    "X25n0498_001:0612b03": "假名。佛法本空。實無有法名阿羅漢也。設若阿羅",
    "X25n0498_001:0612b04": "漢。作得道之念。是所得心猶未除。即著我人等四",
    "X25n0498_001:0612b05": "相矣。豈足稱阿羅漢哉。須菩提又拈出平日所得",
    "X25n0498_001:0612b06": "佛說。而證之曰。世尊佛昔日曾說。我須菩提。一念",
    "X25n0498_001:0612b07": "不生。諸法無諍。得此三昧。諸弟子中。許我為第一。",
    "X25n0498_001:0612b08": "必定是我脫盡人。欲方許我為離欲阿羅漢。世尊",
    "X25n0498_001:0612b09": "雖許我為離欲阿羅漢。我則不作是念。我是離欲",
    "X25n0498_001:0612b10": "阿羅漢。又恐大眾不知去所得心故。呼世尊詳言",
    "X25n0498_001:0612b11": "曰。我若作此念。而必欲得阿羅漢道。則又生一妄",
    "X25n0498_001:0612b12": "想。安得六欲頓空。世尊即不於大弟子中。說我須",
    "X25n0498_001:0612b13": "菩提是好樂寂靜之人。有是無諍之行也。以須菩",
    "X25n0498_001:0612b14": "提外雖有所行。而中實無有所行之心。方纔名我",
    "X25n0498_001:0612b15": "須菩提為樂阿蘭那行也。",
    "X25n0498_001:0612b16": "○莊嚴淨土分第十[0612b16] (分為三節。莊嚴者。盛飾也。淨土者。清淨世界。即佛國土也。此",
    "X25n0498_001:0612b17": "在境上。說心地清淨。成就莊嚴。心地不清。去佛土還。諸菩薩於自性中。湛然清淨。心無係累。自有莊嚴境",
    "X25n0498_001:0612b18": "界。此在心上說佛土。由心建立故。菩薩事心下事土。成就莊嚴。心而土自無不淨。兼此三義方全)。",
    "X25n0498_001:0612b19": "[0612b19] 佛告須菩提於意云何(至)於法實無所得。",
    "X25n0498_001:0612b20": "[0612b20] 【註】如來。佛自謂。昔前也。然燈佛。即定光佛。其佛生",
    "X25n0498_001:0612b21": "時。身光如燈。故名然燈。乃釋迦佛授記之師。有所",
    "X25n0498_001:0612b22": "得。謂有所得之法也。",
    "X25n0498_001:0612b23": "[0612b23] 【講】佛以諸菩薩。雖聞四果俱無所得之言。而有得",
    "X25n0498_001:0612b24": "心未除。猶疑佛法非無。執於有法可住。故告須菩",
    "X25n0498_001:0612c01": "提曰。於汝意中云何。我當初於然燈佛處。聞法聽",
    "X25n0498_001:0612c02": "受。成無上道果。然有得於本師之法不。須菩提答",
    "X25n0498_001:0612c03": "曰。不也世尊。如來雖在本師處聽法。不過自悟自",
    "X25n0498_001:0612c04": "修。因師開導。成就無上菩提。其實何曾有法。可得",
    "X25n0498_001:0612c05": "以為秘授師傳也。",
    "X25n0498_001:0612c06": "[0612c06] 須菩提於意云何(至)應無所住而生其心。",
    "X25n0498_001:0612c07": "[0612c07] 【註】莊嚴以境言。莊。端正裝飾也。嚴。齊整謹飾也。以",
    "X25n0498_001:0612c08": "心言。真性不亂曰莊。邪妄不入曰嚴。佛土。以境言。",
    "X25n0498_001:0612c09": "謂佛世界。以心言。指本來心地。謂之佛土者。佛心",
    "X25n0498_001:0612c10": "不失本來。能全心地。猶之儒家言道。歸之聖人耳。",
    "X25n0498_001:0612c11": "五行土居中央。出生萬物。心居中道。出生萬法。故",
    "X25n0498_001:0612c12": "以土喻心。又一世界中。必有一佛設化故。世界亦",
    "X25n0498_001:0612c13": "云佛土。即非者遣掃之詞。是名者權立之義。或曰。",
    "X25n0498_001:0612c14": "即非無二解。是名有兩義。一曰。&#x8657;有是名耳。一曰。",
    "X25n0498_001:0612c15": "乃所以名也。宜隨文會之。[0612c15] 剩閒曰。即非是名。義",
    "X25n0498_001:0612c16": "相呼應。經中用此文法甚多。皆是遣掃權立義用。",
    "X25n0498_001:0612c17": "即非者。從&#x8657;有。是名單用。是名者。從來所以名金",
    "X25n0498_001:0612c18": "經。以破相顯真為宗。遣掃權立是為正義。解經者。",
    "X25n0498_001:0612c19": "有以即非。為指實相。如即非身相。謂非身相乃真",
    "X25n0498_001:0612c20": "相也。是從即字逗斷。將非字連下。作轉指義。是名",
    "X25n0498_001:0612c21": "作乃。所以名解經中。作是解者亦甚多。是即非亦",
    "X25n0498_001:0612c22": "有二義也。細體經文。是遣掃為當。蓋即非是破相。",
    "X25n0498_001:0612c23": "破相正以顯真。妙在不明言。先德云。使人自領會。",
    "X25n0498_001:0612c24": "方親切耳。解為轉指者。用意太深。說似微妙。反揜",
    "X25n0498_001:0613a01": "經義。蓋指明道破。如同嚼蠟。下文重重徵詰。皆不",
    "X25n0498_001:0613a02": "必矣。須知相即無相。直至一合理相分。方明從前",
    "X25n0498_001:0613a03": "皆是遣掃。未曾點破也。諸菩薩指修行者言。摩訶",
    "X25n0498_001:0613a04": "薩廣大之稱。應當也。如是二字。指下文所言。無所",
    "X25n0498_001:0613a05": "住者。不住著在一處。執滯不化也。",
    "X25n0498_001:0613a06": "[0613a06] 【講】佛問須菩提曰。法既無得。於汝意中。畢竟云何。",
    "X25n0498_001:0613a07": "我思菩薩所住之處。謂之佛土。菩薩於佛土。果有",
    "X25n0498_001:0613a08": "意作善緣福業。必期相好莊嚴不耶。須菩提深解",
    "X25n0498_001:0613a09": "佛旨。據理以答曰。如謂菩薩莊嚴佛土者。其說不",
    "X25n0498_001:0613a10": "然也。世尊。此何以故。蓋菩薩莊嚴佛土。不在外貌",
    "X25n0498_001:0613a11": "形&#x8FF9;間也。若以七寶宮殿五采棟宇之類。始為莊",
    "X25n0498_001:0613a12": "嚴佛土。幻成莊嚴不實。即非莊嚴。是&#x8657;名為莊嚴",
    "X25n0498_001:0613a13": "耳。菩薩豈著意莊嚴佛土哉。佛以須菩提。能領佛",
    "X25n0498_001:0613a14": "旨。隨順其詞而語之。是故須菩提。菩薩莊嚴。既不",
    "X25n0498_001:0613a15": "在於外飾。則當內求於心。夫心本清淨也。知誘物",
    "X25n0498_001:0613a16": "化。而心不清淨矣。乃既知佛法無所得。又知莊嚴",
    "X25n0498_001:0613a17": "非莊嚴。此無取無著清淨心也。諸學道菩薩。當如",
    "X25n0498_001:0613a18": "是湛然常&#x8657;而不染。寂然常定而不淆。以生清淨",
    "X25n0498_001:0613a19": "心。不當住在形色上生心。亦不當住在聲香味觸",
    "X25n0498_001:0613a20": "法上生心。一有所住。便為六塵所縛。妄念旋起。不",
    "X25n0498_001:0613a21": "能清淨矣。須知清淨心。妙圓周&#x5FA7;。不泥方所。本無",
    "X25n0498_001:0613a22": "所住也。當於無所住處。而生其心。如明鏡當前。物",
    "X25n0498_001:0613a23": "來悉照。物去即空。自然心地清淨。不拘方所。斯真",
    "X25n0498_001:0613a24": "莊嚴也。若佛土世界莊嚴。皆是假果假說幻相耳。",
    "X25n0498_001:0613b01": "何足計哉。",
    "X25n0498_001:0613b02": "[0613b02] 須菩提譬如有人(至)佛說非身是名大身。",
    "X25n0498_001:0613b03": "[0613b03] 【註】須彌山王者。以此山在四天下之中。為山之極",
    "X25n0498_001:0613b04": "大者。故名山王。謂在眾山之中。而為王者也。高廣",
    "X25n0498_001:0613b05": "三百三十六萬里日月遶山而行。以為晝夜由此",
    "X25n0498_001:0613b06": "而分。四面為四天下。其上有三十三天。可謂至大",
    "X25n0498_001:0613b07": "矣。以此喻人身之大。不過假說其詞。如七寶滿三",
    "X25n0498_001:0613b08": "千大千之類。",
    "X25n0498_001:0613b09": "[0613b09] 【講】佛呼須菩提語之曰。譬如有人焉。其身如須彌",
    "X25n0498_001:0613b10": "山王。汝意中云何。可以為大不耶。須菩提深悟佛",
    "X25n0498_001:0613b11": "旨。答言。身如須彌山王誠大矣。然此大身。何以有",
    "X25n0498_001:0613b12": "是大也。若以色相身言。寧有是大。佛所說者。非色",
    "X25n0498_001:0613b13": "相之身。是乃名為大身也。",
    "X25n0498_001:0613b14": "○無為福勝分第十一[0613b14] (無為法也。福勝言修。無為之法。其福勝於河沙世界之七",
    "X25n0498_001:0613b15": "寶布施也。蓋持經功德。人己俱利。不假施為。此無為之福。比他有相布施之福。為尤勝矣)。",
    "X25n0498_001:0613b16": "[0613b16] 須菩提如恒河中所有沙數(至)而此福德勝前福德。",
    "X25n0498_001:0613b17": "[0613b17] 【註】西土有河。名曰恒河。從阿耨池東流出。周迴四",
    "X25n0498_001:0613b18": "十里。佛多在此說法。故取以為喻。弟子所習見。使",
    "X25n0498_001:0613b19": "易曉耳。沙等恒河。倒裝文法。謂恒河如沙之多也",
    "X25n0498_001:0613b20": "【講】佛以眾人所易見者。先設問。須菩提。世間物數。",
    "X25n0498_001:0613b21": "莫不有多寡。如恒河中所有沙數。其數難量。設使",
    "X25n0498_001:0613b22": "恒河之數如沙等。于汝之意所云如何。是諸恒河",
    "X25n0498_001:0613b23": "中之沙數。寧為多不。須菩提答言。甚多。復呼世尊",
    "X25n0498_001:0613b24": "言。但諸如沙等之恒河。尚且多而無盡數。何況河",
    "X25n0498_001:0613c01": "中之沙。其為數也。又安有盡哉。佛謂須菩提。我今",
    "X25n0498_001:0613c02": "以真實之言告汝。若有善男善女。以七寶至重之",
    "X25n0498_001:0613c03": "物。充滿爾所謂恒河沙數三千大千世界。用以布",
    "X25n0498_001:0613c04": "施與人。所得之福果為多不。須菩提即以甚多答",
    "X25n0498_001:0613c05": "之。而又呼世尊。以證之意。以如此布施得福。豈有",
    "X25n0498_001:0613c06": "不多之理。但不知世尊以為何如耳。佛告須菩提",
    "X25n0498_001:0613c07": "曰。汝以七寶布施者。所得之福。遂為多耶。若有善",
    "X25n0498_001:0613c08": "男善女。於此經中。乃至四句偈等。信受于心會其",
    "X25n0498_001:0613c09": "義。堅持于心存其理。則是內見真性。己不為業識",
    "X25n0498_001:0613c10": "所迷。又能為他人解說。使聽受之。能亦信而不疑。",
    "X25n0498_001:0613c11": "持而不失。心地開朗。有悟明真性之漸。久之善根",
    "X25n0498_001:0613c12": "皆熟。可脫輪迴。成無上道。則人己兼益。其福即無",
    "X25n0498_001:0613c13": "為福也。所受福德。視彼七寶布施者。真勝多矣。",
    "X25n0498_001:0613c14": "○尊重正教分第十二[0613c14] (正教即無為法。以此為教。是為正教。佛以菩提法立教。皆",
    "X25n0498_001:0613c15": "是盡性至命之理。正大無邪之論。人能尊崇而敬重之。明心見性了悟真空。為受持正教。天人皆生敬重)。",
    "X25n0498_001:0613c16": "[0613c16] 復次須菩提隨說是經(至)即為有佛若尊重弟子。",
    "X25n0498_001:0613c17": "[0613c17] 【註】隨說者。不論前後。心無分別。任所在處。不拘凡",
    "X25n0498_001:0613c18": "聖。見人即隨機化導。而說是經也。當知此處者。謂",
    "X25n0498_001:0613c19": "說經之處。天者天道。如四天王之類。人者人道。即",
    "X25n0498_001:0613c20": "世間之人。阿修羅神道。此云非天。以其果報最勝",
    "X25n0498_001:0613c21": "者。鄰次諸天。雖近享天福。而行非天道也。(修羅有胎卵濕",
    "X25n0498_001:0613c22": "化四種。化生者。能攝持世界。勢力無畏。與梵王帝釋及四天王爭權。此類嗔性最重。然&#x5374;能為佛護法。胎",
    "X25n0498_001:0613c23": "生者。屬人趣。卵生者。屬鬼趣。濕生者。屬畜生趣。大&#x69E9;以嗔恨心重。托生神道。而果報不同耳)六",
    "X25n0498_001:0613c24": "道中。不言地獄餓鬼畜生者。以三種為業識昏迷。",
    "X25n0498_001:0614a01": "苦報障重。不知經理也。塔者藏舍利之地。廟者設",
    "X25n0498_001:0614a02": "法像之所。皆世人敬佛之地。對文曰讀。背文曰誦。",
    "X25n0498_001:0614a03": "學居師後曰弟。解從師生曰子。或云以父兄之禮。",
    "X25n0498_001:0614a04": "事其師故名弟子。",
    "X25n0498_001:0614a05": "[0614a05] 【講】佛復謂須菩提云。有人隨說是經。或半部或一",
    "X25n0498_001:0614a06": "章。乃至最少。如四句偈等。因文顯義。令諸聽者。除",
    "X25n0498_001:0614a07": "迷妄心。悟真空理。當知此說經之處。一切世間天",
    "X25n0498_001:0614a08": "人阿修羅。皆應以華香纓絡幢幡寶&#x76D6;。恭敬供養。",
    "X25n0498_001:0614a09": "如佛之塔廟。慇懃瞻禮也。夫隨說者。非全經也。而",
    "X25n0498_001:0614a10": "感動天人等。恭敬供養已如是。何況有人于全部",
    "X25n0498_001:0614a11": "經典。盡能以心受持。以口讀誦。會通其文。研窮其",
    "X25n0498_001:0614a12": "義。須菩提當知。是盡能之人。深體無相無住之理。",
    "X25n0498_001:0614a13": "不離當念。真能成就最上而無可加。第一而無可",
    "X25n0498_001:0614a14": "比。絕無而僅有之法。其當為天人供養。又何如耶。",
    "X25n0498_001:0614a15": "不特持誦能感動而已。若是經典所在之處。即為",
    "X25n0498_001:0614a16": "有佛。不待外求。經在是佛即在是。而大弟子亦在",
    "X25n0498_001:0614a17": "是。宛然三寶共居焉。人可不信受奉持也哉。",
    "X25n0498_001:0614a18": "○如法受持分第十三[0614a18] (分為二節。如法者。當如般若之法。受持者。承受行持。受",
    "X25n0498_001:0614a19": "之于佛。持之于己也。前言真空無相。尚未闡明。如何受持。此分明言。名為金剛般若波羅蜜。則信受而持",
    "X25n0498_001:0614a20": "守者有據。所以教當依此法。而受持之也)。",
    "X25n0498_001:0614a21": "[0614a21] 爾時須菩提白佛言(至)即是非相是名三十二相。",
    "X25n0498_001:0614a22": "[0614a22] 【註】微塵。空中飛塵。即紅塵也。積塵成界。析界為塵。",
    "X25n0498_001:0614a23": "大而世界。小而微塵。皆幻妄不實。故云非微塵非",
    "X25n0498_001:0614a24": "世界。皆假名也。三十二相。乃佛之正報色身。有三",
    "X25n0498_001:0614b01": "十二件好處。如眼耳口舌手足。豐滿潤澤。勝妙殊",
    "X25n0498_001:0614b02": "絕。形體端正。光明映徹。非是愛欲所生。是從三十",
    "X25n0498_001:0614b03": "二行得。&#x9008;異流俗。然凡所有相。皆是&#x8657;妄也。",
    "X25n0498_001:0614b04": "[0614b04] 【講】時須菩提。疑情釋盡。又聞所說。受持讀誦。得成",
    "X25n0498_001:0614b05": "最上之法。歆慕向往。但未知命名之義。受持之道。",
    "X25n0498_001:0614b06": "當何如耳。故白于佛。而問曰。世尊所說此經。當以",
    "X25n0498_001:0614b07": "何義命名。我等弟子。當以何道奉持。佛答。是經名",
    "X25n0498_001:0614b08": "為金剛般若波羅蜜。蓋智慧如金剛堅利。能斷六",
    "X25n0498_001:0614b09": "塵煩惱。直至諸佛彼岸。以是名字。汝當奉行而持",
    "X25n0498_001:0614b10": "守也。至究其所以之故。即我所說般若波羅蜜。亦",
    "X25n0498_001:0614b11": "非實有般若波羅蜜也。妙明本性。湛若&#x8657;空。寂然",
    "X25n0498_001:0614b12": "無相。惟恐人生斷滅見。不過假此以導眾生持守。",
    "X25n0498_001:0614b13": "是名為般若波羅蜜也。又恐執著&#x8657;名。不悟本性。",
    "X25n0498_001:0614b14": "如來住世。普度&#x7FA3;迷。到處為人開示。其實般若。乃",
    "X25n0498_001:0614b15": "無上菩提法心法也。在自本性中。非言語文字所",
    "X25n0498_001:0614b16": "能了者。故呼須菩提問曰。於汝意中云何。謂如來",
    "X25n0498_001:0614b17": "設教。有所說法不耶。須菩提答云。如來設教。原是",
    "X25n0498_001:0614b18": "隨機化導。令人自性自悟。無容外求於法。實無所",
    "X25n0498_001:0614b19": "說。亦無可說也。佛又呼須菩提言曰。最大者。莫若",
    "X25n0498_001:0614b20": "世界。最細者。莫若微塵。於汝意所見又云何。試觀",
    "X25n0498_001:0614b21": "三千大千世界中。所有微塵。處處布滿。果為多不。",
    "X25n0498_001:0614b22": "須菩提答言。世界固多。微塵更多。甚多世尊。佛因",
    "X25n0498_001:0614b23": "須菩提甚多之對。恐其泥于有相。又呼而告之。諸",
    "X25n0498_001:0614b24": "微塵者。原是幻妄之物。如見雨則為泥。遇火則欲",
    "X25n0498_001:0614c01": "&#x7070;。本無定體。如來說非實有微塵也。是&#x8657;名微塵",
    "X25n0498_001:0614c02": "而已。若人識得非真。則太&#x8657;澄徹。所謂在塵離塵",
    "X25n0498_001:0614c03": "者也。不特微塵假。而世界亦&#x8657;。如山之高水之深。",
    "X25n0498_001:0614c04": "可謂大矣。然山有時而崩。水有時而涸。劫盡必壞。",
    "X25n0498_001:0614c05": "非真有世界也。是&#x8657;名世界而已。若人識得是假。",
    "X25n0498_001:0614c06": "則心地朗然。所謂在世離世者也。佛又問須菩提。",
    "X25n0498_001:0614c07": "世界微塵。俱屬幻妄。汝已知之。至如來色身有三",
    "X25n0498_001:0614c08": "十二相。為人所不能及。不知。汝意云何。凡欲見如",
    "X25n0498_001:0614c09": "來者。果可以此三十二相見如來不。須菩提答言。",
    "X25n0498_001:0614c10": "三十二相。佛之色身也。若以相為可見如來。不也",
    "X25n0498_001:0614c11": "世尊。不可以相見如來者。此何以故。蓋如來說三",
    "X25n0498_001:0614c12": "十二相者。雖勝妙殊絕。不過色身耳。非真相也。是",
    "X25n0498_001:0614c13": "名三十二相假名也。未有終不壞者。豈可以相見",
    "X25n0498_001:0614c14": "如來乎。",
    "X25n0498_001:0614c15": "[0614c15] 須菩提若有善男子善女人(至)為他人說其福甚多。",
    "X25n0498_001:0614c16": "[0614c16] 【註】七寶布施。外財也。身命布施。內財也。外財易。內",
    "X25n0498_001:0614c17": "財難。身命而至恒沙之多。難之難矣。然不脫有漏",
    "X25n0498_001:0614c18": "之因。未明本性。若受持經偈。直趣菩提。為人解說。",
    "X25n0498_001:0614c19": "使知各人自性。俱有般若波羅蜜法。則視捨身布",
    "X25n0498_001:0614c20": "施之福。豈不甚多哉。",
    "X25n0498_001:0614c21": "[0614c21] 【講】佛又語須菩提曰。世間所重者。莫過於身命。若",
    "X25n0498_001:0614c22": "有善男善女。以恒河沙等身命之多。不惜而以布",
    "X25n0498_001:0614c23": "施。凡可以利天下者。無不為矣。其所獲福。視寶施",
    "X25n0498_001:0614c24": "之福尤勝。但不明本性時。有為頑福耳。若復有人。",
    "X25n0498_001:0615a01": "于此經中。乃至四句偈等。受持于己而不失。教誨",
    "X25n0498_001:0615a02": "于人而不倦。則自悟悟人。人己兼利。獲福無量。較",
    "X25n0498_001:0615a03": "彼捨身布施者。不更多乎。此金剛般若波羅蜜法。",
    "X25n0498_001:0615a04": "所當奉持者也。",
    "X25n0498_001:0615a05": "○離相寂滅分第十四[0615a05] (分為四節。此分是說佛之寂滅真性。乃真相之。離相者。",
    "X25n0498_001:0615a06": "離有為相。寂滅者。不住相不生心也。若人能離&#x5374;諸相。則心無所住。而一切妄念息皆不生。直下頓空。即",
    "X25n0498_001:0615a07": "證金剛般若無上菩提。返歸寂滅矣)。",
    "X25n0498_001:0615a08": "[0615a08] 爾時須菩提聞說是經(至)是名第一波羅蜜。",
    "X25n0498_001:0615a09": "[0615a09] 【註】深解者。大徹悟也。義趣。義理旨趣。義乃名中之",
    "X25n0498_001:0615a10": "義。趣則義之指歸處也。涕淚皆自目出如雨滴曰",
    "X25n0498_001:0615a11": "涕。如水流曰淚。有聲無淚曰悲。無聲有淚曰泣。慧",
    "X25n0498_001:0615a12": "眼智慧眼也。是經者。文字般若也。實相者。實相般",
    "X25n0498_001:0615a13": "若也。生實相般若現前。即顯自性也。凡所有相。皆",
    "X25n0498_001:0615a14": "是&#x8657;妄。則真空自性。為實相矣。道修曰功。見性曰",
    "X25n0498_001:0615a15": "德。心不疑曰信。悟禮義曰解。領納曰受。堅守曰持。",
    "X25n0498_001:0615a16": "如是如是者。謂言當于理。而印可之也。驚者疑其",
    "X25n0498_001:0615a17": "言之過。怖者恐其道之高。畏者懼其行之難。波羅",
    "X25n0498_001:0615a18": "蜜有六種。一布施。二持戒。三忍辱。四精進。五禪定。",
    "X25n0498_001:0615a19": "六智慧。疏鈔以第一即布施。然六祖云。摩訶般若",
    "X25n0498_001:0615a20": "波羅蜜。最尊最上最第一。斷乎以般若為第一也",
    "X25n0498_001:0615a21": "【講】當時須菩提。一向在實相上用心。所以法見未",
    "X25n0498_001:0615a22": "忘。聞佛說是經名。方知實相。即是非相。凡聖情盡。",
    "X25n0498_001:0615a23": "人法雙忘。一切相離。無非是佛境界。心中深悟解。",
    "X25n0498_001:0615a24": "得此義之趣。自傷得聞此經之晚。乃涕淚悲泣。而",
    "X25n0498_001:0615b01": "白佛言。世間所少有者。我世尊也。今日說此深奧",
    "X25n0498_001:0615b02": "經典。我從昔來。已證四果。所得智慧眼。善能聆悟。",
    "X25n0498_001:0615b03": "未曾得聞如是之經。何幸今日。聞所未聞耶。世尊。",
    "X25n0498_001:0615b04": "我聞而信。不待言矣。但恐能信者少耳。若復有人。",
    "X25n0498_001:0615b05": "得聞是經。信心清淨。發一念篤信之心。其心純是",
    "X25n0498_001:0615b06": "天真。毫無欲塵所染。便是清淨。般若慧光。從文字",
    "X25n0498_001:0615b07": "般若即悟。自悟實相般若。而真實不&#x8657;之相。從此",
    "X25n0498_001:0615b08": "生矣。當知是人現前。已能成就第一希有功德。而",
    "X25n0498_001:0615b09": "非尋常之功德也。蓋這箇得聞。便是聞慧清淨。這",
    "X25n0498_001:0615b10": "箇信心。便是思慧清淨。這箇實相。便是修慧清淨。",
    "X25n0498_001:0615b11": "皆自心功德。即諸佛之所修為。故云第一希有也。",
    "X25n0498_001:0615b12": "然雖生實相。不外無生。所謂實相者。不可執以為",
    "X25n0498_001:0615b13": "相。本無形&#x8FF9;。即是非相。若說無相。恐成斷滅。故如",
    "X25n0498_001:0615b14": "來說名實相。亦是假名耳。世尊如是經法。最難信",
    "X25n0498_001:0615b15": "解。如我輩親見如來。得聞此經。信其言之實。解其",
    "X25n0498_001:0615b16": "理之妙。聽受而持守之。不為難事。若至將來末世",
    "X25n0498_001:0615b17": "後五百歲。去聖時遠。五濁惡世。魔強法弱之際。其",
    "X25n0498_001:0615b18": "時倘有眾生。得聞是經。亦能信解受持。是人真第",
    "X25n0498_001:0615b19": "一等人。而不可多得者。此人何故不多得也。以其",
    "X25n0498_001:0615b20": "信解。能悟真空。已無人我四相。而得人空。所以能",
    "X25n0498_001:0615b21": "無四相者何也。以解我等四相。即是非相。人我兩",
    "X25n0498_001:0615b22": "忘。眾壽盡泯。原無有法可得。而證法空。此又何以",
    "X25n0498_001:0615b23": "故。不惟但解法空。而又解得一切俱空之非相。大",
    "X25n0498_001:0615b24": "凡眾生。不能同佛。為六塵染著。拘拘形相故耳。若",
    "X25n0498_001:0615c01": "離一切諸相。其心空寂。無異諸佛覺地。即與諸佛",
    "X25n0498_001:0615c02": "齊名可也。寧非第一希有也。此正當機深解義趣",
    "X25n0498_001:0615c03": "處故。佛為之印可曰。如是如是。謂其言當于理。而",
    "X25n0498_001:0615c04": "深契佛意也。且不惟信解受持。為第一希有也。若",
    "X25n0498_001:0615c05": "復有人。但得聞是經。而不驚疑其言之過。不恐怖",
    "X25n0498_001:0615c06": "其道之高。不畏懼其行之難。此人亦甚為希有。何",
    "X25n0498_001:0615c07": "以故。此雖信有淺深。而信佛說之第一波羅蜜則",
    "X25n0498_001:0615c08": "同也。然如來所說第一波羅蜜。豈真有第一波羅",
    "X25n0498_001:0615c09": "蜜哉。順俗諦故。說第一波羅蜜。順真諦即非第一",
    "X25n0498_001:0615c10": "波羅蜜。順中道第一義諦。是名第一波羅蜜。而聞",
    "X25n0498_001:0615c11": "之不驚怖畏者。豈不同謂之希有耶。",
    "X25n0498_001:0615c12": "[0615c12] 須菩提忍辱波羅蜜(至)又說一切眾生即非眾生。",
    "X25n0498_001:0615c13": "[0615c13] 【註】羞自外至者為辱。忍謂不起恨心。以亂真性也。",
    "X25n0498_001:0615c14": "昔往昔也。為猶被也。梵語歌利。華言極惡。割剝也。",
    "X25n0498_001:0615c15": "截斷也。支四體也。解散也。瞋氣盛也。恨怨甚也。五",
    "X25n0498_001:0615c16": "百世。指前世而言。忍辱則無恨。無恨則無苦。無苦",
    "X25n0498_001:0615c17": "則有樂。故曰仙人。則無苦而有樂矣。",
    "X25n0498_001:0615c18": "[0615c18] 【講】佛告須菩提云。世間萬事。莫妙于忍。而最難忍",
    "X25n0498_001:0615c19": "者。莫過于辱。凡有橫逆之事。辱境之來。怡然處之。",
    "X25n0498_001:0615c20": "不起瞋恨。以亂本性。則心同太&#x8657;。即到覺地。此忍",
    "X25n0498_001:0615c21": "辱波羅蜜也。然本性真空無相。果能妄怒不行。絕",
    "X25n0498_001:0615c22": "不留含忍之意。則外不見其有辱。內不見其能忍。",
    "X25n0498_001:0615c23": "渾然兩忘。此如來說非忍辱波羅蜜。是名忍辱波",
    "X25n0498_001:0615c24": "羅蜜也。此何以故。須菩提。如我往昔因中。被歌利",
    "X25n0498_001:0616a01": "王割截身體。辱亦至矣。我于爾時。心如&#x8657;空。不起",
    "X25n0498_001:0616a02": "四相。不見割截者是我。割截我者是人。割截之人",
    "X25n0498_001:0616a03": "是眾生。被割截之我是壽者。此何故而能然也。我",
    "X25n0498_001:0616a04": "于往昔。節節支解時。已辱之極。勢若難忍。設有四",
    "X25n0498_001:0616a05": "相。必生瞋恨之心。不能順受矣。又何以為忍辱乎。",
    "X25n0498_001:0616a06": "然此特一世事耳。須菩提。我又念過去。于五百世",
    "X25n0498_001:0616a07": "前。曾作忍辱仙人。修忍辱行。於爾時所處之世。亦",
    "X25n0498_001:0616a08": "無我人等四相。此所以久修忍辱行。而視忍辱為",
    "X25n0498_001:0616a09": "常直。忍無所忍耳。甚矣相之不可著也。就忍辱推",
    "X25n0498_001:0616a10": "之。而一切俱應離相。是故須菩提。學道菩薩。欲成",
    "X25n0498_001:0616a11": "佛道。當離去一切形相。湛然中&#x8657;。發無上正等正",
    "X25n0498_001:0616a12": "覺之心。不當住色而生可好之心。不當住于聲香",
    "X25n0498_001:0616a13": "味觸法。而生可欲之心。當生清淨無所住著心。則",
    "X25n0498_001:0616a14": "此心真純無欲。圓通無&#x788D;。非一切相之所繫縛。乃",
    "X25n0498_001:0616a15": "為應住。若心於六塵上。一有所住。便生妄想。不能",
    "X25n0498_001:0616a16": "離相。則非菩薩所應住矣。又即一切之中。摘出布",
    "X25n0498_001:0616a17": "施言之。是故佛說菩薩。心不應住著色相布施。一",
    "X25n0498_001:0616a18": "菩薩不為自身五欲快樂。而行布施。但為利益一",
    "X25n0498_001:0616a19": "切眾生故。應如是不住色相布施。若布施住色相。",
    "X25n0498_001:0616a20": "見有可施之物。所施之人。行施之我。是不離一切",
    "X25n0498_001:0616a21": "相。啟眾生以著相之心。豈菩薩利益眾生。而欲同",
    "X25n0498_001:0616a22": "登彼岸之心乎。所以如來。常說一切諸相。總是幻",
    "X25n0498_001:0616a23": "有。于真性中。本來無相。非真相也。又說一切眾生",
    "X25n0498_001:0616a24": "者。以心有四相。迷而不悟。故為眾生。若使妄念咸",
    "X25n0498_001:0616b01": "消。人我一體。即非眾生矣。相與眾生本無住。而心",
    "X25n0498_001:0616b02": "又何可有住耶。",
    "X25n0498_001:0616b03": "[0616b03] 須菩提如來是真語者(至)所得法此法無實無&#x8657;。",
    "X25n0498_001:0616b04": "[0616b04] 【註】真則不偽。實則不&#x8657;。如必當理。誑欺誑也。異怪",
    "X25n0498_001:0616b05": "異也。始終一致。亦曰不異。",
    "X25n0498_001:0616b06": "[0616b06] 【講】佛告須菩提。如來以前所說。或明我空。顯般若",
    "X25n0498_001:0616b07": "之深。或明法空。顯般若之甚深。是真切語者。是誠",
    "X25n0498_001:0616b08": "實語者。是如理而語。非幻妄不常者。是實心慈悲。",
    "X25n0498_001:0616b09": "不為欺誑之語者。是至庸至一。不為變易怪異之",
    "X25n0498_001:0616b10": "語者。總是說無上菩提。欲人了悟佛法。須菩提。如",
    "X25n0498_001:0616b11": "來所說。乃如來所得。&#x8657;則著空。實則著有。如來所",
    "X25n0498_001:0616b12": "得法。將以此法為實耶。本體空寂。無相可得。實而",
    "X25n0498_001:0616b13": "&#x8657;。莫知其所為實也。將以此法為&#x8657;耶。妙用無方。",
    "X25n0498_001:0616b14": "取之不匱。&#x8657;而實。莫知其所為&#x8657;也。實而非實。&#x8657;",
    "X25n0498_001:0616b15": "而非&#x8657;。體用備矣。此法之妙。誠以是哉。",
    "X25n0498_001:0616b16": "[0616b16] 須菩提菩薩心住於法(至)皆得成就無量無邊功德。",
    "X25n0498_001:0616b17": "[0616b17] 【註】住于法者。執著于法。謂非隨機化導。而住法塵",
    "X25n0498_001:0616b18": "也。布施。法施也。乃教化眾生之謂。當來世。猶云將",
    "X25n0498_001:0616b19": "來後世也。指如來滅後像法末世言。",
    "X25n0498_001:0616b20": "[0616b20] 【講】佛語須菩提。我謂布施者。有財施言法施。法施",
    "X25n0498_001:0616b21": "教化眾生。使皆成佛也。然雖曰法施。凡所說之法。",
    "X25n0498_001:0616b22": "總是隨人迷悟淺深。迎機化導。使悟本性。皆是假",
    "X25n0498_001:0616b23": "設。故菩薩心行布施。亦不當住法。若心住於法。而",
    "X25n0498_001:0616b24": "行布施。法亦是塵。遮蔽真空性體。障起無明貪愛。",
    "X25n0498_001:0616c01": "四相未除。如人入暗室之中。昏黑一無所見矣。若",
    "X25n0498_001:0616c02": "菩薩心不住法而行布施。則無法塵障蔽真性。洞",
    "X25n0498_001:0616c03": "達無礙。遇眾生施教。如人本有眼目。又當皎日之",
    "X25n0498_001:0616c04": "照。黑白分明。毫無隱匿。悉見種種形色矣。此所以",
    "X25n0498_001:0616c05": "貴心無住法也。當知是經。但詮無住之法。使眾生",
    "X25n0498_001:0616c06": "明真如本性。了悟自性中。莫大之功用德行。&#x5374;無",
    "X25n0498_001:0616c07": "定法可求。亦無定法可執。實為希有。無人不當受",
    "X25n0498_001:0616c08": "持。非夙世種善根者。未易值遇。現在不消說得。須",
    "X25n0498_001:0616c09": "菩提。當來之世。若有善男善女。能于此經。受持讀",
    "X25n0498_001:0616c10": "誦。深信無相無住之理。不徒為口耳之學。一一究",
    "X25n0498_001:0616c11": "明其義。而心悟真空之妙。是人即為如來以佛智",
    "X25n0498_001:0616c12": "慧眼照鑒之。盡知盡見。普加覆護是等之人。皆得",
    "X25n0498_001:0616c13": "成就無量無邊見性功德。周法界而無方。自悟悟",
    "X25n0498_001:0616c14": "人。普度&#x7FA3;生。歷萬劫而常在。覺&#x5FA7;一時。連于後世。",
    "X25n0498_001:0616c15": "其為功德。豈有限量邊岸哉。",
    "X25n0498_001:0616c16": "○持經功德分第十五[0616c16] (分為二節。受持此經者。即能成就無量無邊功德。持兼",
    "X25n0498_001:0616c17": "行持誦持功德。不離自性。兼自覺覺他言)。",
    "X25n0498_001:0616c18": "[0616c18] 須菩提若有善男子善女人(至)受持讀誦為人解說。",
    "X25n0498_001:0616c19": "[0616c19] 【註】初日分。謂早晨。中日分。謂日午。後日分。謂晚間。",
    "X25n0498_001:0616c20": "分時分也。等者數相比也。",
    "X25n0498_001:0616c21": "[0616c21] 【講】佛語須菩提。設有善男善女。於初日分。以恒河",
    "X25n0498_001:0616c22": "沙等身命之多。方便布施。及日中時分。亦復如是。",
    "X25n0498_001:0616c23": "至日晚時分。又復如是。一日之間。三度捨身。至于",
    "X25n0498_001:0616c24": "百千萬億劫數。皆以身施。可云勤且多難且久矣。",
    "X25n0498_001:0617a01": "其獲福報應亦無量。然所獲者。止是世間有為之",
    "X25n0498_001:0617a02": "福。未能離乎煩惱。而終有盡也。若復有人聞此經",
    "X25n0498_001:0617a03": "典。即信于心。隨順其說。而不違逆。此為善入福慧。",
    "X25n0498_001:0617a04": "當受出世間福。其福已勝彼世間捨身之福。何況",
    "X25n0498_001:0617a05": "書寫以流通其章句。受持而身行其法。讀誦而尋",
    "X25n0498_001:0617a06": "繹其文。解悟其理。又以是經廣為解說其義。使人",
    "X25n0498_001:0617a07": "聞經信解。力行不倦。則非徒自明己性。且教人各",
    "X25n0498_001:0617a08": "明其性。其福德又安有量哉。",
    "X25n0498_001:0617a09": "[0617a09] 須菩提以要言之(至)以諸華香而散其處。",
    "X25n0498_001:0617a10": "[0617a10] 【註】要簡要也。思心思也。議言議也。稱秤稱。量器量。",
    "X25n0498_001:0617a11": "功以進修言。德以全理言。乘者車乘也。取行載義。",
    "X25n0498_001:0617a12": "發者發起也。大乘菩薩乘也。最上乘佛乘也。背負",
    "X25n0498_001:0617a13": "曰荷。在肩曰擔。樂喜好也。小法。小乘法也。在在處",
    "X25n0498_001:0617a14": "處。言其所在之處不一也。",
    "X25n0498_001:0617a15": "[0617a15] 【講】佛告須菩提。舉要言之。是經顯真空法性。明無",
    "X25n0498_001:0617a16": "相真宗。此般若經法。有不可以心思測度。不可以",
    "X25n0498_001:0617a17": "言論擬議。又不可以如物。而稱量其輕重多少也。",
    "X25n0498_001:0617a18": "則此經之功德無邊際。雖讚歎。有所不能盡。而如",
    "X25n0498_001:0617a19": "來其容易說乎。為發大乘心者說。為發最上乘心",
    "X25n0498_001:0617a20": "者說也。蓋此經有無邊功德。如來說此。不止教人",
    "X25n0498_001:0617a21": "自修出世成就一己而已。實使自度度人也。發大",
    "X25n0498_001:0617a22": "乘者。普載一切眾生。同到彼岸已。是菩薩地位矣。",
    "X25n0498_001:0617a23": "然猶未也。發最上乘者。則不止普度眾生將并菩",
    "X25n0498_001:0617a24": "薩兼載之方。是成佛地位。如來為說之意。其法力",
    "X25n0498_001:0617b01": "廣大如此。而能承任者亦難矣。若有人。能受持讀",
    "X25n0498_001:0617b02": "誦。既以成己。廣為人說。又能成人。人己兼成。功德",
    "X25n0498_001:0617b03": "無量。如來于此一一。悉知悉見。是人成就此經所",
    "X25n0498_001:0617b04": "具功德。等無有異。如是人等。其力量之大。信堪荷",
    "X25n0498_001:0617b05": "擔如來無上正等正覺之法無難也。此何以故。蓋",
    "X25n0498_001:0617b06": "持說是經者。皆能發大乘最上乘心。而法亦能任",
    "X25n0498_001:0617b07": "其大矣。若喜樂小乘法者。只知有己。不知有人。便",
    "X25n0498_001:0617b08": "是著我人眾生壽者之四見。惑於幻相。未悟真空。",
    "X25n0498_001:0617b09": "即於此經無相妙義。毫無領略。于己不能聽受讀",
    "X25n0498_001:0617b10": "誦。于人不能解說開導。是將不可思議功德。而輕",
    "X25n0498_001:0617b11": "棄之。豈能承任無上菩提。故佛不為彼說。非有所",
    "X25n0498_001:0617b12": "偏也。當知此經永為萬世不刊之典。須菩提。但隨",
    "X25n0498_001:0617b13": "經所在之處。一切世間。天道人道阿修羅道。所當",
    "X25n0498_001:0617b14": "供養者也。當知此經所在之處。即為如來真身舍",
    "X25n0498_001:0617b15": "利寶塔。皆應起恭敬之心。作禮而五體投地。圍繞",
    "X25n0498_001:0617b16": "而大眾歸依。以諸種華香。而散滿其處。以為供養",
    "X25n0498_001:0617b17": "也。",
    "X25n0498_001:0617b18": "○能淨業障分第十六[0617b18] (能淨業障。言此經之功德。能消滅能世之罪。業障者。言罪",
    "X25n0498_001:0617b19": "業之障蔽心光。如帷幔之障蔽人目。不目天日也。經力固能淨障。須要受持。能淨其心。斯真受持。若以清",
    "X25n0498_001:0617b20": "淨心受持讀誦此經。先世罪業安有不消。先世且消。而況現在者乎)。",
    "X25n0498_001:0617b21": "[0617b21] 復次須菩提若善男子善女人(至)果報亦不可思議。",
    "X25n0498_001:0617b22": "[0617b22] 【註】惡道猶惡境。極言之則三惡道也。先世即前生。",
    "X25n0498_001:0617b23": "梵語阿僧祇。猶云無盡數。那由他猶云一萬萬。劫",
    "X25n0498_001:0617b24": "者世也。值遇也。十萬曰億。總極言其多。承事。順承",
    "X25n0498_001:0617c01": "奉事也。具說者盡說也。狐是狐狸。其性多疑。故人",
    "X25n0498_001:0617c02": "之多疑不決者。曰狐疑。功有所成曰果。理有所驗",
    "X25n0498_001:0617c03": "曰報。非止今生。後世果報之說也。",
    "X25n0498_001:0617c04": "[0617c04] 【講】弟子復編次。佛語須菩提曰。人能持經。不惟成",
    "X25n0498_001:0617c05": "就無邊功德。并可消宿世業障。若有善男善女。能",
    "X25n0498_001:0617c06": "受持讀誦此經。真可敬重者也。而反為人所輕。真",
    "X25n0498_001:0617c07": "可尊貴者也。而反為人所賤。其故何哉。蓋必是人。",
    "X25n0498_001:0617c08": "先世未聞經時。執泥四相。染著六塵。造有罪孽。當",
    "X25n0498_001:0617c09": "墮惡道。以今世人輕賤故。准抵得先世罪孽。即盡",
    "X25n0498_001:0617c10": "為消滅矣。既免惡報。真性亦開。是能除妄歸真。當",
    "X25n0498_001:0617c11": "得無上菩提之正果。而持經功德。為何如哉。須菩",
    "X25n0498_001:0617c12": "提。持經功德。即成無上菩提。此非妄言也。試以我",
    "X25n0498_001:0617c13": "證之。我思過去無盡數萬劫。在然燈佛前。得遇八",
    "X25n0498_001:0617c14": "百四千萬億無數諸佛。悉皆供養。而不敢怠。承事",
    "X25n0498_001:0617c15": "而不敢違。無空過一處。而不供養者。是我歷事諸",
    "X25n0498_001:0617c16": "佛之多如此。若復有人。於後來末法之世。能受持",
    "X25n0498_001:0617c17": "讀誦此經。其所得功德。以較我供養諸佛之功德。",
    "X25n0498_001:0617c18": "我百分尚不及其一分。直推到千萬億分。乃至算",
    "X25n0498_001:0617c19": "數之多。譬喻之廣。亦不能及也。蓋供佛止求福報。",
    "X25n0498_001:0617c20": "而持經則圓明本心。永脫輪迴。是豈所能較量也",
    "X25n0498_001:0617c21": "哉。持經功德。勝於供佛功德。世人應信我言矣。然",
    "X25n0498_001:0617c22": "而猶未也。須菩提。若善男善女。於後來末法之世。",
    "X25n0498_001:0617c23": "有能受持讀誦。所得無量功德。我若盡言其詳。或",
    "X25n0498_001:0617c24": "有鈍根小智之人。聞之反生疑畏之心。狂而無定",
    "X25n0498_001:0618a01": "持。亂而無定見。輾轉狐疑。而不能信。所以我尚未",
    "X25n0498_001:0618a02": "盡說耳。當知此經之義。深遠難測。乃真空無相。最",
    "X25n0498_001:0618a03": "上乘法。不可以心思言議。而窮其蘊也。至於受持",
    "X25n0498_001:0618a04": "讀誦。先世之罪業減消。無量之功德難及。而其所",
    "X25n0498_001:0618a05": "得果報。又豈可以心思言議也哉。"
}