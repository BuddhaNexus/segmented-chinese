{
    "T51n2077_005:0493c13": "續傳燈錄卷第五",
    "T51n2077_005:0493c15": "大鑑下第十一世",
    "T51n2077_005:0493c16": "洞山曉聰禪師法嗣",
    "T51n2077_005:0493c17": "南康軍雲居曉舜禪師瑞州人也。少年麁猛。",
    "T51n2077_005:0493c18": "忽悟浮幻投師出家。乃修細行參洞山。一",
    "T51n2077_005:0493c19": "日如武昌行乞。首謁劉公居士家。士高行為",
    "T51n2077_005:0493c20": "時所敬。意所與奪莫不從之。師時年少不知",
    "T51n2077_005:0493c21": "其飽參頗易之。士曰。老漢有一問。若相契即",
    "T51n2077_005:0493c22": "開疏。如不契即請還山。遂問。古鏡未磨時如",
    "T51n2077_005:0493c23": "何。師曰。黑似漆。士曰。磨後如何。師曰。照天",
    "T51n2077_005:0493c24": "照地。士長揖曰。且請上人還山。拂袖入宅師",
    "T51n2077_005:0493c25": "懡[怡台+羅]即還洞山。山問其故。師具言其事。山曰。",
    "T51n2077_005:0493c26": "爾問我我與爾道。師理前問。山曰。此去漢陽",
    "T51n2077_005:0493c27": "不遠。師進後語。山曰。黃鶴樓前鸚鵡洲。師於",
    "T51n2077_005:0493c28": "言下大悟。機鋒不可觸。住後僧問。承師有言。",
    "T51n2077_005:0493c29": "不談玄不說妙。去此二途如何指示。師曰。蝦",
    "T51n2077_005:0494a01": "蟇趕鷂子。曰全因此問也。師曰。老鼠弄猢猻。",
    "T51n2077_005:0494a02": "上堂。唯一堅密身。一切塵中現。蝦蟇蚯蚓各",
    "T51n2077_005:0494a03": "有窟穴。烏鵲鳩鴿亦有窠巢。正當與麼時為",
    "T51n2077_005:0494a04": "甚麼人說法。良久曰。方以類聚物以群分。上",
    "T51n2077_005:0494a05": "堂。三峽道無別。朝朝祗麼說。僧繇會寫真。鎮",
    "T51n2077_005:0494a06": "府出鑌鐵。上堂。不長不短不小不大。此箇道",
    "T51n2077_005:0494a07": "理是誰境界。咄。上堂。聞說佛法兩字。早是污",
    "T51n2077_005:0494a08": "我耳目。諸人未跨雲居門。脚跟下好與三十",
    "T51n2077_005:0494a09": "棒。雖然如是。也是為眾竭力。上堂舉夾山道。",
    "T51n2077_005:0494a10": "鬧市門頭識取天子。百草頭上薦取老僧。雲",
    "T51n2077_005:0494a11": "居即不然。婦搖機軋軋。兒弄口喎喎。上堂。諸",
    "T51n2077_005:0494a12": "方有弄蛇頭撥虎尾跳大海劍刃裏藏身。雲",
    "T51n2077_005:0494a13": "居這裏寒天熱水洗脚。夜間脫襪打睡。早朝",
    "T51n2077_005:0494a14": "旋打行纏。風吹籬倒喚人夫劈篾縛起。上堂。",
    "T51n2077_005:0494a15": "雲居不會禪。洗脚上床眠。冬瓜直儱侗。瓠子",
    "T51n2077_005:0494a16": "曲彎彎。",
    "T51n2077_005:0494a17": "潭州大溈懷宥禪師。僧問。人將語試金將火",
    "T51n2077_005:0494a18": "試。未審衲僧將甚麼試。師曰。拄杖子。曰畢竟",
    "T51n2077_005:0494a19": "如何。師曰。退後著。僧應喏。師便打曰。教休",
    "T51n2077_005:0494a20": "不肯休。直待雨淋頭。",
    "T51n2077_005:0494a21": "杭州佛日契嵩禪師。藤州鐔津李氏子。七歲",
    "T51n2077_005:0494a22": "出家十三得度。十九遊方遍參知識。得法于",
    "T51n2077_005:0494a23": "洞山。師夜則頂戴觀音像而誦其號。必滿十",
    "T51n2077_005:0494a24": "萬乃寢以為常。自是世間經書章句不學而",
    "T51n2077_005:0494a25": "能。作原教論十餘萬言。明儒釋之道一貫。以",
    "T51n2077_005:0494a26": "抗宗韓排佛之說。讀之者畏服。後居永安蘭",
    "T51n2077_005:0494a27": "若。著禪門定祖圖傳法正宗記輔教編。上進",
    "T51n2077_005:0494a28": "仁宗皇帝覽之加嘆。行傳法院編次入藏。下",
    "T51n2077_005:0494a29": "詔褒寵賜號明教。宰相韓琦大參歐陽脩。皆",
    "T51n2077_005:0494b01": "延見而尊禮之。洎東還熙寧四年六月四日",
    "T51n2077_005:0494b02": "晨興寫偈曰。後夜月初明。吾今喜獨行。不",
    "T51n2077_005:0494b03": "學大梅老。貪聞鼯鼠聲。至中夜而化。闍維不",
    "T51n2077_005:0494b04": "壞者五。曰頂曰耳曰舌曰童真曰數珠。其頂",
    "T51n2077_005:0494b05": "骨出舍利紅白晶潔。道俗合諸不壞葬於故",
    "T51n2077_005:0494b06": "居永安之左。後住淨慈北磵居簡嘗著五種",
    "T51n2077_005:0494b07": "不壞贊。師有文集二十卷。目曰鐔津。盛行于",
    "T51n2077_005:0494b08": "世。洪洲太守許式。參洞山得正法眼。一日與",
    "T51n2077_005:0494b09": "泐潭澄上藍溥坐次。潭問。聞郎中道。夜坐連",
    "T51n2077_005:0494b10": "雲石。春栽帶雨松。當時答洞山甚麼話。公曰。",
    "T51n2077_005:0494b11": "今日放衙早。潭曰。聞答泗州大聖在揚州出",
    "T51n2077_005:0494b12": "現底是否。公曰。別點茶來。潭曰。名不虛傳。",
    "T51n2077_005:0494b13": "公曰。和尚早晚回山。潭曰。今日被上藍覷破。",
    "T51n2077_005:0494b14": "藍便喝。潭曰。須是爾始得。公曰。不奈船何打",
    "T51n2077_005:0494b15": "破戽斗。",
    "T51n2077_005:0494b16": "泐潭澄禪師法嗣",
    "T51n2077_005:0494b17": "明州育王山懷璉大覺禪師。漳州龍溪陳氏",
    "T51n2077_005:0494b18": "子。誕生之夕夢僧伽降室。因小字泗洲。既有",
    "T51n2077_005:0494b19": "異兆僉知祥應。齠齓出家丱角圓頂。篤志道",
    "T51n2077_005:0494b20": "學寢食無廢。一日洗面潑水于地。微有省發",
    "T51n2077_005:0494b21": "即慕參尋。遠造泐潭法席投機印可。師事之",
    "T51n2077_005:0494b22": "十餘年。去遊廬山掌記于圓通訥禪師所。皇",
    "T51n2077_005:0494b23": "祐中　仁廟有詔住淨因禪院。召對化成殿。",
    "T51n2077_005:0494b24": "問佛法大意。奏對稱旨。賜號大覺禪師。後",
    "T51n2077_005:0494b25": "遣中使問曰。才去竪拂人立難當。師即以頌",
    "T51n2077_005:0494b26": "回進曰。有節非干竹。三星偃月宮。一人居日",
    "T51n2077_005:0494b27": "下。弗與眾人同　帝覽大悅。又詔入對便殿。",
    "T51n2077_005:0494b28": "賜羅扇一把題元寂頌於其上。與師問答詩",
    "T51n2077_005:0494b29": "頌書以賜之。凡十有七篇。至和中乞歸老山",
    "T51n2077_005:0494c01": "中。乃進頌曰。六載皇都唱祖機。兩曾金殿奉",
    "T51n2077_005:0494c02": "天威。青山隱去欣何得。滿篋唯將御頌歸",
    "T51n2077_005:0494c03": "　帝和頌不允。仍宣諭曰。山即如如體。也將安",
    "T51n2077_005:0494c04": "歸乎。再住京國且興佛法。師再進頌謝曰。中",
    "T51n2077_005:0494c05": "使宣傳出禁圍。再令臣住此禪扉。青山未許",
    "T51n2077_005:0494c06": "藏千拙。白髮將何補萬幾。霄露恩輝方湛湛。",
    "T51n2077_005:0494c07": "林泉情味苦依依。堯仁況是如天闊。應任孤",
    "T51n2077_005:0494c08": "雲自在飛。既而遣使賜龍腦鉢。師謝恩罷捧",
    "T51n2077_005:0494c09": "鉢曰。吾法以壞色衣以瓦鐵食。此鉢非法遂",
    "T51n2077_005:0494c10": "焚之。中使回奏　上加歎不已。治平中上疏",
    "T51n2077_005:0494c11": "乞歸。仍進頌曰。千簇雲山萬壑流。閑身歸",
    "T51n2077_005:0494c12": "老此峯頭。餘生願祝無疆壽。一炷清香滿石",
    "T51n2077_005:0494c13": "樓　英廟依所乞賜手詔曰。大覺禪師懷璉。",
    "T51n2077_005:0494c14": "受先帝聖眷累錫宸章。屢貢誠懇乞賜歸林",
    "T51n2077_005:0494c15": "下。今從所請俾遂閑心。凡經過小可菴院任",
    "T51n2077_005:0494c16": "性住持。或十方禪林不得抑逼堅請。師既渡",
    "T51n2077_005:0494c17": "江少留金山。西湖四明郡守以育王虛席迎",
    "T51n2077_005:0494c18": "致。九峯韶公作疏勸請四明之人相與出力。",
    "T51n2077_005:0494c19": "建大閣藏所賜詩頌。榜之曰宸奎翰林。蘇公",
    "T51n2077_005:0494c20": "軾知杭州時。以書問師曰承要作宸奎閣碑。",
    "T51n2077_005:0494c21": "謹以撰成。衰朽廢學不知堪上石否。見參寥",
    "T51n2077_005:0494c22": "說。禪師出京日　英廟賜手詔。其略云。任性",
    "T51n2077_005:0494c23": "住持者。不知果有否。如有切請錄示全文欲",
    "T51n2077_005:0494c24": "添入。此一節師終藏而不出。逮委順後獲於",
    "T51n2077_005:0494c25": "篋笥。開堂日僧問。諸佛出世利濟群生。猊",
    "T51n2077_005:0494c26": "座師登將何拯濟。師曰。出高水闊。曰華發無",
    "T51n2077_005:0494c27": "根樹。魚跳萬仞峯。師曰。新羅國裏。曰慈舟不",
    "T51n2077_005:0494c28": "棹清波上。劍峽徒勞放木鵞。師曰。脫却衣裳",
    "T51n2077_005:0494c29": "臥荊棘。曰人將語試。師曰。慣得其便。僧拊",
    "T51n2077_005:0495a01": "掌。師曰。更[跳兆+孛]跳。問聖君御頌親頒賜。和尚將",
    "T51n2077_005:0495a02": "何報此恩。師曰。兩手拓地。曰恁麼則一人有",
    "T51n2077_005:0495a03": "慶兆民賴之。師曰。半尋拄杖攪黃河。問艣棹",
    "T51n2077_005:0495a04": "不停時如何。師曰。清波箭急。曰恁麼則移舟",
    "T51n2077_005:0495a05": "諳水勢。舉棹別波瀾。師曰。濟水過新羅。曰古",
    "T51n2077_005:0495a06": "佛位中留不住。夜來依舊宿蘆花。師曰。兒童",
    "T51n2077_005:0495a07": "不識十字街。問坐斷毘盧頂。不稟釋迦文。猶",
    "T51n2077_005:0495a08": "未是學人行業。如何是學人行業。師曰。砟額",
    "T51n2077_005:0495a09": "望明月。僧以手便拂。師曰。作甚麼。僧茫然。",
    "T51n2077_005:0495a10": "師曰。賺却一船人。師曰。若論佛法兩事。是加",
    "T51n2077_005:0495a11": "增之辭廉纖之說。諸人向這裏承當得。盡是",
    "T51n2077_005:0495a12": "二頭三首。譬如金屑雖貴眼裏著不得。若是",
    "T51n2077_005:0495a13": "本分衲僧。纔聞舉著一擺擺斷。不受纖塵獨",
    "T51n2077_005:0495a14": "脫自在最為親的。然後便能在天同天在人",
    "T51n2077_005:0495a15": "同人。在僧同僧在俗同俗。在凡同凡在聖同",
    "T51n2077_005:0495a16": "聖。一切處出沒自在。並拘檢它不得。名邈他",
    "T51n2077_005:0495a17": "不得。何也。為渠能建立一切法故。一切法要",
    "T51n2077_005:0495a18": "且不是渠。渠既無背面。第一不用妄與安排。",
    "T51n2077_005:0495a19": "但知十二時中平常飲啄快樂無憂。秖此相",
    "T51n2077_005:0495a20": "期更無別事。所以古人云。放曠長如癡兀人。",
    "T51n2077_005:0495a21": "它家自有通人愛。上堂。應物現形如水中月。",
    "T51n2077_005:0495a22": "遂拈起拄杖曰。這箇不是物。即今現形也。且",
    "T51n2077_005:0495a23": "道月在甚麼處。良久曰。長空有路還須透。潭",
    "T51n2077_005:0495a24": "底無蹤不用尋。擊香臺下座。",
    "T51n2077_005:0495a25": "臨安府靈隱雲知慈覺禪師。僧問。一佛出世",
    "T51n2077_005:0495a26": "各坐一華。和尚出世有何祥瑞。師曰。白雲橫",
    "T51n2077_005:0495a27": "谷口。曰光前絕後去也。師曰錯。曰大眾證明",
    "T51n2077_005:0495a28": "學人禮謝。師曰點。問如何是道。師曰。甚麼",
    "T51n2077_005:0495a29": "道。曰大道。師曰。欲行千里一步為初。曰如何",
    "T51n2077_005:0495b01": "是道中人。師曰。西天駐泊此地都監。僧禮拜。",
    "T51n2077_005:0495b02": "師乃吽吽。上堂。日月雲霞為天標。山川草木",
    "T51n2077_005:0495b03": "為地標。招賢納士為德標。閑居趣寂為道標。",
    "T51n2077_005:0495b04": "拈拄杖曰。且道這箇是甚麼標。會麼。拈起則",
    "T51n2077_005:0495b05": "有文有彩。放下則糲糲磕磕。直得不拈不放。",
    "T51n2077_005:0495b06": "又作麼生。良久曰。扶過斷橋水。伴歸無月村。",
    "T51n2077_005:0495b07": "卓一下下座。上堂。秋風起庭梧墜。衲子紛紛",
    "T51n2077_005:0495b08": "看祥瑞。張三李四賣囂虛。拾得寒山爭賤貴。",
    "T51n2077_005:0495b09": "覿面相逢更無難易。四衢道中棚闌瓦市。逼",
    "T51n2077_005:0495b10": "塞虛空普天匝地。任是臨濟赤肉團上。雪峯",
    "T51n2077_005:0495b11": "南山鼈鼻。玄沙見虎。俱胝舉指。一時拈來當",
    "T51n2077_005:0495b12": "面布施。更若擬議千山萬水。復曰過。",
    "T51n2077_005:0495b13": "婺州承天惟簡禪師。僧問。佛與眾生是一是",
    "T51n2077_005:0495b14": "二。師曰。花開滿樹紅。花落萬枝空。曰畢竟是",
    "T51n2077_005:0495b15": "一是二。師曰。唯餘一朵在。明日恐隨風。問如",
    "T51n2077_005:0495b16": "何是吹毛劍。師曰。星多不當月。曰用者如何。",
    "T51n2077_005:0495b17": "師曰落。曰落後如何。師曰。觀世音菩薩。問如",
    "T51n2077_005:0495b18": "何是和尚家風。師曰。理長即就。曰如何領會。",
    "T51n2077_005:0495b19": "師曰。繪雉不成雞。問開口即失閉口即喪。未",
    "T51n2077_005:0495b20": "審如何說。師曰。舌頭無骨。僧曰。不會。師曰。",
    "T51n2077_005:0495b21": "對牛彈琴。上堂。夫遮那之境界眾妙之玄門。",
    "T51n2077_005:0495b22": "知識說之而莫窮。善財酌之而不竭。文殊體",
    "T51n2077_005:0495b23": "之而寂寂。普賢證之以重重。若也隨其法性。",
    "T51n2077_005:0495b24": "如雲收碧漢本無一物。若也隨其智用。如華",
    "T51n2077_005:0495b25": "開春谷應用無邊。雖說遍恒沙乃同遵一道。",
    "T51n2077_005:0495b26": "且問諸人。作麼生是一道。良久曰。白雲斷處",
    "T51n2077_005:0495b27": "見明月。黃葉落時聞擣衣。參。上堂。莫離蓋",
    "T51n2077_005:0495b28": "纏。莫求佛祖。去此二途以何依怙。江淹夢筆",
    "T51n2077_005:0495b29": "天龍見虎。古老相傳月不跨五。參。上堂。一刀",
    "T51n2077_005:0495c01": "兩段埋沒宗風。師子翻身拕泥帶水。直饒坐",
    "T51n2077_005:0495c02": "斷十方不通凡聖。脚跟下好與三十。",
    "T51n2077_005:0495c03": "明州九峯鑒韶禪師。僧問。承聞和尚是泐",
    "T51n2077_005:0495c04": "潭嫡子是否。師曰是。曰還記得當時得力句",
    "T51n2077_005:0495c05": "否。師曰。記得。曰請舉看。師曰。左手握拳右",
    "T51n2077_005:0495c06": "手把筆。上堂。山僧說禪如蚱蜢吐油。揑著便",
    "T51n2077_005:0495c07": "出。若不揑著一點也無。何故秖為不曾看讀",
    "T51n2077_005:0495c08": "古今因緣。及預先排疊勝妙見知等候陞堂。",
    "T51n2077_005:0495c09": "便磨唇捋嘴捋粥飯氣熏炙諸人。凡有一問一",
    "T51n2077_005:0495c10": "答蓋不得已。豈獨山僧。看它大通智勝如來。",
    "T51n2077_005:0495c11": "默坐十劫無開口處。後因諸天梵天及十六",
    "T51n2077_005:0495c12": "王子再三勸請。方始說之。却不是祕惜。秖為",
    "T51n2077_005:0495c13": "不敢埋沒諸人。山僧既不埋沒諸人。不得道",
    "T51n2077_005:0495c14": "山僧會陞座。參。",
    "T51n2077_005:0495c15": "婺州西塔顯殊禪師上堂。黃梅席上數如麻。",
    "T51n2077_005:0495c16": "句裏呈機事可嗟。直是本來無一物。青天白",
    "T51n2077_005:0495c17": "日被雲遮。參。",
    "T51n2077_005:0495c18": "天台崇善寺用良禪師。僧問。三門與自己是",
    "T51n2077_005:0495c19": "同是別。師曰。八兩移來作半斤。曰恁麼則秋",
    "T51n2077_005:0495c20": "水泛漁舟去也。師曰。東家點燈西家為甚麼",
    "T51n2077_005:0495c21": "却覓油。曰山高月上遲。師曰。道甚麼。曰莫瞌",
    "T51n2077_005:0495c22": "睡。師曰。入水見長人。",
    "T51n2077_005:0495c23": "臨江軍慧力有文禪師。上堂。建山寂莫坐倚",
    "T51n2077_005:0495c24": "城郭。無味之談七零八落。以拄杖敲香臺下",
    "T51n2077_005:0495c25": "座。",
    "T51n2077_005:0495c26": "福州雪峯象敦禪師。僧問。如何是佛。師曰。把",
    "T51n2077_005:0495c27": "火照魚行。曰如何是法。師曰。唐人譯不出。曰",
    "T51n2077_005:0495c28": "佛法已蒙師指示。未審畢竟事如何。師曰。臘",
    "T51n2077_005:0495c29": "月三十日。",
    "T51n2077_005:0496a01": "南康軍雲居守億禪師上堂。馬祖纔陞堂。雄",
    "T51n2077_005:0496a02": "峯便卷席。春風一陣來。滿地花狼藉。便下",
    "T51n2077_005:0496a03": "座。",
    "T51n2077_005:0496a04": "瑞州洞山永孚禪師上堂。棒頭挑日月木馬",
    "T51n2077_005:0496a05": "夜嘶。鳴拈拄杖曰。雲門大師來也。卓一下曰。",
    "T51n2077_005:0496a06": "炊沙作飯。看井作袴。參。",
    "T51n2077_005:0496a07": "令滔首座久參泐潭。潭因問。祖師西來單傳",
    "T51n2077_005:0496a08": "心印。直指人心見性成佛。子作麼生會。師曰。",
    "T51n2077_005:0496a09": "某甲不會。潭曰。子未出家時作箇甚麼。師曰",
    "T51n2077_005:0496a10": "牧牛。潭曰。作麼生牧。師曰。早朝騎出去。晚",
    "T51n2077_005:0496a11": "後復騎歸。潭曰。子大好不會。師於言下大悟。",
    "T51n2077_005:0496a12": "遂成頌曰。放却牛繩便出家。剃除鬚髮著袈",
    "T51n2077_005:0496a13": "裟。有人問我西來意。拄杖橫挑囉哩囉。",
    "T51n2077_005:0496a14": "洞山自寶禪師法嗣",
    "T51n2077_005:0496a15": "瑞州洞山清辯禪師。僧問。百丈得大機。黃蘗",
    "T51n2077_005:0496a16": "得大用。未審和尚得箇甚麼。師便喝。僧亦喝。",
    "T51n2077_005:0496a17": "師便打。僧曰。爭奈大眾眼何。便歸眾。師噓兩",
    "T51n2077_005:0496a18": "噓。",
    "T51n2077_005:0496a19": "北塔思廣禪師法嗣",
    "T51n2077_005:0496a20": "荊州軍玉泉承皓禪師姓王氏。眉州丹稜人",
    "T51n2077_005:0496a21": "也。依大力院出家登具。後游方參北塔發明",
    "T51n2077_005:0496a22": "心要。得大自在三昧。製犢鼻裩書歷代祖師",
    "T51n2077_005:0496a23": "名字。乃曰。唯有文殊普賢較些子。且書於帶",
    "T51n2077_005:0496a24": "上。故叢林目為皓布裩。元豐間首眾於襄陽",
    "T51n2077_005:0496a25": "谷隱。有鄉僧亦効之。師見而詬曰。汝具何道",
    "T51n2077_005:0496a26": "理敢以為戲事耶。嘔血無及耳。尋於鹿門如",
    "T51n2077_005:0496a27": "所言而逝。張無盡奉使京西南路就謁之。致",
    "T51n2077_005:0496a28": "開法于郢州大陽。時谷隱主者私為之喜。師",
    "T51n2077_005:0496a29": "受請陞座曰。某在谷隱十年。不曾飲谷隱一",
    "T51n2077_005:0496b01": "滴水嚼谷隱一粒米。汝若不會來。大陽為汝說",
    "T51n2077_005:0496b02": "破。携拄杖下座傲然而去。尋遷玉泉。有示眾",
    "T51n2077_005:0496b03": "曰。一夜雨霶烹打倒蒲萄棚。知事頭首行者",
    "T51n2077_005:0496b04": "人力。拄底拄撐底撐。撐撐拄拄到天明。依舊",
    "T51n2077_005:0496b05": "可憐生。自贊粥稀後。坐床窄先臥。耳聵愛高",
    "T51n2077_005:0496b06": "聲。眼昏宜字大。冬至示眾曰。晷運推移布裩",
    "T51n2077_005:0496b07": "赫赤。莫怪不洗無來換替。僧入室次狗子在",
    "T51n2077_005:0496b08": "室中。師叱一聲。狗便出去。師曰。狗却會爾却",
    "T51n2077_005:0496b09": "不會。師示疾門人圍繞。師笑曰。吾年八十",
    "T51n2077_005:0496b10": "一。老死舁屍出。兒郎齊著力。一年三百六十",
    "T51n2077_005:0496b11": "日。言畢而逝。",
    "T51n2077_005:0496b12": "雲蓋志顒禪師法嗣",
    "T51n2077_005:0496b13": "南康軍雲居文慶海印禪師。僧問。如何是函",
    "T51n2077_005:0496b14": "蓋乾坤句。師曰合。曰如何是隨波逐浪句。師",
    "T51n2077_005:0496b15": "曰闊。曰如何是截斷眾流句。師曰窄。上堂。道",
    "T51n2077_005:0496b16": "本無為法非延促。一念萬年千古在目。月白",
    "T51n2077_005:0496b17": "風恬山青水綠。法法現前頭頭具足。祖意教",
    "T51n2077_005:0496b18": "意非直非曲。要識廬陵米價。會取山前麥熟。",
    "T51n2077_005:0496b19": "以拂子擊禪床下座。",
    "T51n2077_005:0496b20": "四祖端禪師法嗣",
    "T51n2077_005:0496b21": "福州廣明常委禪師。僧問。知師久蘊囊中寶。",
    "T51n2077_005:0496b22": "今日當場略借看。師曰看。曰恁麼則謝師指",
    "T51n2077_005:0496b23": "示。師曰。等閒垂一釣容易上鉤來。",
    "T51n2077_005:0496b24": "雁蕩山文吉禪師法嗣",
    "T51n2077_005:0496b25": "溫州淨光為覺禪師。僧問。雲門一曲師親唱。",
    "T51n2077_005:0496b26": "未審西來意若何。師曰。道什麼。云恁麼則便",
    "T51n2077_005:0496b27": "是和尚為人處也。師曰錯。乃曰。淨光紺宇古",
    "T51n2077_005:0496b28": "佛祇園。聞名者塵心頓息。目觀者宛若昇天。",
    "T51n2077_005:0496b29": "面臨郛郭背靠林泉。處處盡歌皇化。何須演",
    "T51n2077_005:0496c01": "妙談玄。向上一竅又且如何。驀拈拄杖卓一",
    "T51n2077_005:0496c02": "下曰。鴛鴦繡了從君看。莫把金針度與人。下",
    "T51n2077_005:0496c03": "座。",
    "T51n2077_005:0496c04": "金山瑞新禪師法嗣",
    "T51n2077_005:0496c05": "安吉州天聖守道禪師上堂。日月繞須彌。人",
    "T51n2077_005:0496c06": "間分晝夜。南閻浮提人秖被明暗色空留礙。",
    "T51n2077_005:0496c07": "且道不落明暗一句作麼生道。良久曰。柳色",
    "T51n2077_005:0496c08": "黃金嫩。梨花白雪香。參。上堂。不從一地至一",
    "T51n2077_005:0496c09": "地。寂滅性中寧有位。釋迦稽首問然燈。仁者",
    "T51n2077_005:0496c10": "何名為受記。便下座。",
    "T51n2077_005:0496c11": "上方齊岳禪師法嗣",
    "T51n2077_005:0496c12": "越州東山國慶順宗禪師上堂。心生則種種",
    "T51n2077_005:0496c13": "法生。心滅則種種法滅。拈起拄杖曰。此箇是",
    "T51n2077_005:0496c14": "法。那箇是滅底心。若人道得許爾頂門上具",
    "T51n2077_005:0496c15": "眼。其或未然。雲暗不知天早晚。雪深難辯路",
    "T51n2077_005:0496c16": "高低。參。",
    "T51n2077_005:0496c17": "北禪智賢禪師法嗣",
    "T51n2077_005:0496c18": "潭州興化紹銑禪師泉州人。上堂拈拄杖曰。",
    "T51n2077_005:0496c19": "一大藏教是拭不淨故紙。超佛越祖之談。是",
    "T51n2077_005:0496c20": "誑謼閭閻漢。若論衲僧門下。一點也用不得。",
    "T51n2077_005:0496c21": "作麼生是衲僧門下事。良久曰。多虛不如少",
    "T51n2077_005:0496c22": "實。擊香臺下座。",
    "T51n2077_005:0496c23": "洪州法昌倚遇禪師漳州林氏子。幼棄家依",
    "T51n2077_005:0496c24": "郡之崇福得度。有大志自受具遊方。名著叢",
    "T51n2077_005:0496c25": "席。浮山遠和尚甞指謂人曰。此後學行脚樣",
    "T51n2077_005:0496c26": "子也。參北禪賢。問近離甚處。師曰。福嚴。賢",
    "T51n2077_005:0496c27": "曰。思大鼻孔長多少。師曰。與和尚當時見",
    "T51n2077_005:0496c28": "底一般。賢曰。且道老僧見時長多少。師曰。和",
    "T51n2077_005:0496c29": "尚大似不曾到福嚴。賢笑云。學語之流。又問。",
    "T51n2077_005:0497a01": "來時馬大師健否。師曰健。云向汝道什麼。師",
    "T51n2077_005:0497a02": "曰。令北禪莫亂統。賢云。念汝新到不欲打汝。",
    "T51n2077_005:0497a03": "師曰。倚遇亦放過和尚。茶罷。賢又問。鄉里甚",
    "T51n2077_005:0497a04": "麼。師曰。漳州。賢云。三平在彼作什麼。師曰。",
    "T51n2077_005:0497a05": "說禪說道。賢云。年多少。師曰。與露柱齊年。",
    "T51n2077_005:0497a06": "賢云。有露柱即且從。無露柱年多少。師曰。無",
    "T51n2077_005:0497a07": "露柱一年也不少。賢云。半夜放烏鷄。師因倒",
    "T51n2077_005:0497a08": "心師事之。後游西山睠雙嶺深邃栖息三年。",
    "T51n2077_005:0497a09": "與英邵武勝上座游。應法昌請決別曰。三年",
    "T51n2077_005:0497a10": "聚首無事不知。檢點將來不無滲漏。以拄杖",
    "T51n2077_005:0497a11": "劃一劃曰。這箇且止。宗風事作麼生。英云。須",
    "T51n2077_005:0497a12": "彌安鼻孔。師曰。臨崖看滸眼。特地一場愁。英",
    "T51n2077_005:0497a13": "云。深沙努眼睛。師曰。爭奈聖凡無異路。方便",
    "T51n2077_005:0497a14": "有多門。英云。鐵蛇鑽不入。師曰。有甚共語",
    "T51n2077_005:0497a15": "處。英云。自緣根力淺。莫怨太陽春。却劃一劃",
    "T51n2077_005:0497a16": "云。宗風且止。這箇事作麼生。師與一掌。英約",
    "T51n2077_005:0497a17": "住云。這漳州子莫無去就。師曰。爾作這般見",
    "T51n2077_005:0497a18": "解。不打更待何時。又與一掌。英云。也是我致",
    "T51n2077_005:0497a19": "得。法昌在分寧之北。千峯萬壑古屋數間。師",
    "T51n2077_005:0497a20": "至安樂之火種刀耕。衲子時有至者。皆不堪",
    "T51n2077_005:0497a21": "其枯淡。坐此成單丁。開爐日以一力撾鼓。陞",
    "T51n2077_005:0497a22": "座曰。法昌今日開爐行脚僧無一箇。唯有十",
    "T51n2077_005:0497a23": "八高人緘口圍爐打坐。不是規矩嚴難免見",
    "T51n2077_005:0497a24": "諸人話墮。直饒口似秤鎚未免燈籠勘破。不",
    "T51n2077_005:0497a25": "知道絕功勳枉用修因證果。喝一喝曰。但能",
    "T51n2077_005:0497a26": "一念回心。即脫二乘羈鎖。又曰。毘耶杜口倣",
    "T51n2077_005:0497a27": "傚宗乘。鷲嶺拈花翻成毒藥。九年面壁鈍置",
    "T51n2077_005:0497a28": "先宗。半夜傳衣欺它後學。馬祖即心是佛。大",
    "T51n2077_005:0497a29": "似待兔守株。盤山非心非佛。可謂和泥合水。",
    "T51n2077_005:0497b01": "如斯之見盡是敗壞祖風滅胡種族。承虛接",
    "T51n2077_005:0497b02": "響罔聖欺賢。後學無辜遭它指注。若論此事",
    "T51n2077_005:0497b03": "諸佛不曾出世。亦無一法與人。達磨不西來。",
    "T51n2077_005:0497b04": "二祖不得髓。直得皇風蕩蕩野老謳謌。心無",
    "T51n2077_005:0497b05": "所恃行無所依。聞禪與道似見冤家。說色與",
    "T51n2077_005:0497b06": "心如逢猛虎。法昌然後與爾挑野菜舂黍米。",
    "T51n2077_005:0497b07": "作和羅飯煮骨董羹。饑即飡困即眠。不由諸",
    "T51n2077_005:0497b08": "位自崇高。莫學三乘立飱課。大寧寬禪師至。",
    "T51n2077_005:0497b09": "師畫地作此[○@牛]相。便曳钁出。翌日未陞坐。謂",
    "T51n2077_005:0497b10": "寬曰。昨日公案如何。寬畫此[○@牛]相即颺撒之。",
    "T51n2077_005:0497b11": "師曰。寬禪頭名下無虛人。乃陞坐曰。忽地晴",
    "T51n2077_005:0497b12": "天霹靂聲。禹門三汲浪崢嶸。幾多頭角為龍",
    "T51n2077_005:0497b13": "去。蝦蟹依然努眼睛。南禪師至。師方植松。南",
    "T51n2077_005:0497b14": "云。小院子栽許多松作麼。師曰。臨濟道底。云",
    "T51n2077_005:0497b15": "栽得多少。師曰但見狷啼鶴宿聳漢侵雲。南",
    "T51n2077_005:0497b16": "指石云。這裏何不栽。師曰。功不浪施。云也知",
    "T51n2077_005:0497b17": "無下手處。師却指石上松曰。從什麼處得此",
    "T51n2077_005:0497b18": "來。南大笑云。蒼天蒼天。乃作偈云。頭戴華巾",
    "T51n2077_005:0497b19": "離少室。手携席帽出長安。鷲峯峯下重相見。",
    "T51n2077_005:0497b20": "鼻孔元來總一般。又畫此○示之。師曰。葫蘆",
    "T51n2077_005:0497b21": "棚上摘冬瓜。麥浪堆中釣得蝦。誰在畫樓沾",
    "T51n2077_005:0497b22": "酒處。相邀來喫趙州茶。又畫此答之。南云。",
    "T51n2077_005:0497b23": "鐵牛對對黃金角。木馬雙雙白玉蹄。為愛雪",
    "T51n2077_005:0497b24": "山香草細。夜深乘月過前溪。又畫㊀示之。師",
    "T51n2077_005:0497b25": "曰。玉麟帶月離霄漢。金鳳銜花下綵樓。野老",
    "T51n2077_005:0497b26": "不嫌公子醉。相將携手御街游。又畫此○答",
    "T51n2077_005:0497b27": "之。師又與南舉程大卿看生緣話。師曰。和尚",
    "T51n2077_005:0497b28": "何不直下與伊勦絕却。南云。也曾為蛇畫足",
    "T51n2077_005:0497b29": "來。是伊自不瞥地。師曰。和尚如何為它。南",
    "T51n2077_005:0497c01": "云。咬盡生薑呷盡醋。師曰。流俗阿師又恁麼",
    "T51n2077_005:0497c02": "去。南云。和尚作麼生。師拈拂子便打。南云。",
    "T51n2077_005:0497c03": "這老漢也是無人情。時南道被天下叢林宗",
    "T51n2077_005:0497c04": "之。而師與之酬唱如交友。一時豪傑多歸之。",
    "T51n2077_005:0497c05": "龍圖徐公禧布衣時。與師往來為法喜之游。",
    "T51n2077_005:0497c06": "師將化前一日作偈遺之曰。今年七十七。出",
    "T51n2077_005:0497c07": "行須擇日。昨夜問龜謌。報道今朝吉。徐覽偈",
    "T51n2077_005:0497c08": "聳然。邀靈源清禪師同往。師方坐寢室以院",
    "T51n2077_005:0497c09": "務誡知事曰。吾住此山二十三年。護惜常住",
    "T51n2077_005:0497c10": "每自蒞之。今行矣。汝輩著精彩。言畢舉拄杖",
    "T51n2077_005:0497c11": "曰。且道這箇分付阿誰。徐與靈源皆屏息。遂",
    "T51n2077_005:0497c12": "擲杖投床枕臂而化。",
    "T51n2077_005:0497c13": "福州廣因擇要禪師上堂。王臨寶位胡漢同",
    "T51n2077_005:0497c14": "風。紐半破三佛殿倒卓藏身句即不問。爾透",
    "T51n2077_005:0497c15": "出一字作麼生道。拈拄杖曰。春風開竹戶。夜",
    "T51n2077_005:0497c16": "雨滴花心。上堂。古者道。秖恐為僧心不了。為",
    "T51n2077_005:0497c17": "僧心了總輸僧。且如何是諸上座了底心。良",
    "T51n2077_005:0497c18": "久曰。漁翁睡重春潭闊。白鳥不飛舟自橫。僧",
    "T51n2077_005:0497c19": "問。如何是祖師西來意。師曰。長安東洛陽",
    "T51n2077_005:0497c20": "西。問如何是佛。師曰。福州橄欖兩頭尖。問佛",
    "T51n2077_005:0497c21": "未出世時如何。師曰。隈巖傍壑。曰出世後如",
    "T51n2077_005:0497c22": "何。師曰。前山後山。",
    "T51n2077_005:0497c23": "廬山開先善暹禪師法嗣",
    "T51n2077_005:0497c24": "南康軍雲居山了元佛印禪師。饒州浮梁林",
    "T51n2077_005:0497c25": "氏子。誕生之時祥光上燭。鬚髮爪齒宛然具",
    "T51n2077_005:0497c26": "體。風骨爽拔孩孺異常。發言成章語合經史。",
    "T51n2077_005:0497c27": "閭里先生稱曰神童。年將頂角博覽典墳。卷",
    "T51n2077_005:0497c28": "不再舒洞明今古。才思俊邁風韻飄然。志慕",
    "T51n2077_005:0497c29": "空宗投師出家。試經圓具感悟夙習。即遍參",
    "T51n2077_005:0498a01": "尋投機。於開先法席。出為宗匠。九坐道場。四",
    "T51n2077_005:0498a02": "眾傾向名動朝野。神宗賜高麗磨衲金鉢以",
    "T51n2077_005:0498a03": "旌師德。上堂。寒寒風撼竹聲乾。水凍魚行澁。",
    "T51n2077_005:0498a04": "林疎鳥宿難。早是嚴霜威重。那堪行客衣單。",
    "T51n2077_005:0498a05": "休思紫陌山千朵。且擁紅爐火一攢。放下茱",
    "T51n2077_005:0498a06": "萸空中竹橛。倒却迦葉門前剎竿。直下更云。",
    "T51n2077_005:0498a07": "不會算來也太無端。參。師一日與學徒入室",
    "T51n2077_005:0498a08": "次。適東坡居士到面前。師曰。此間無坐榻。居",
    "T51n2077_005:0498a09": "士來此作甚麼。士曰。暫借佛印四大為坐榻。",
    "T51n2077_005:0498a10": "師曰。山僧有一問。居士若道得即請坐。道不",
    "T51n2077_005:0498a11": "得即輸腰下玉帶子。士欣然曰。便請。師曰。居",
    "T51n2077_005:0498a12": "士適來道。暫借山僧四大為坐榻。秖如山僧",
    "T51n2077_005:0498a13": "四大本空五陰非有。居士向甚麼處坐。士不",
    "T51n2077_005:0498a14": "能答。遂留玉帶。師却贈以雲山衲衣。士乃作",
    "T51n2077_005:0498a15": "偈曰。百千燈作一燈光。盡是恒沙妙法王。是",
    "T51n2077_005:0498a16": "故東坡不敢惜。借君四大作禪床。病骨難堪",
    "T51n2077_005:0498a17": "玉帶圍。鈍根仍落箭鋒機。會當乞食歌姬院。",
    "T51n2077_005:0498a18": "奪得雲山舊衲衣。此帶閱人如傳舍。流傳到",
    "T51n2077_005:0498a19": "我亦悠哉。錦袍錯落猶相稱。乞與佯狂老萬",
    "T51n2077_005:0498a20": "回。",
    "T51n2077_005:0498a21": "東京智海本逸正覺禪師福州彭氏子。上堂。",
    "T51n2077_005:0498a22": "開口是合口是。眼下無妨更著鼻。開口錯合",
    "T51n2077_005:0498a23": "口錯。眼與鼻孔都拈却。佛也打祖也打。真人",
    "T51n2077_005:0498a24": "面前不說假。佛也安祖也安。衲僧肚皮似海",
    "T51n2077_005:0498a25": "寬。此乃一出一入半合半開。是山僧尋常用",
    "T51n2077_005:0498a26": "底。敢問諸禪德。剎竿因甚麼頭指天。力士何",
    "T51n2077_005:0498a27": "故揎起拳。良久曰參。又一日上堂拈拄杖曰。",
    "T51n2077_005:0498a28": "這拄杖在天也與日月並明。在地也與山河",
    "T51n2077_005:0498a29": "同固。在王侯也以代蒲鞭。在百姓也防身禦",
    "T51n2077_005:0498b01": "惡。在衲僧也晝橫肩上渡水穿雲。夜宿旅亭",
    "T51n2077_005:0498b02": "撐門拄戶。且道在山僧手裏用作何為。要會",
    "T51n2077_005:0498b03": "麼。有時放步東湖上。與僧遙指遠山青。擊禪",
    "T51n2077_005:0498b04": "床下座。上堂。憶得老僧年七歲時。於村校書",
    "T51n2077_005:0498b05": "處得一法門。超情離見絕妙絕玄。爰自染神",
    "T51n2077_005:0498b06": "逾六十載。今日輒出普告大眾。若欲傳持宜",
    "T51n2077_005:0498b07": "當諦聽。遂曰。寒原耕種罷。牽犢負薪歸。此夜",
    "T51n2077_005:0498b08": "一爐火。渾家身上衣。諸禪德。逢人不得錯舉。",
    "T51n2077_005:0498b09": "上堂。我有這一著。人人口裏嚼。嚼得破者速",
    "T51n2077_005:0498b10": "須吐却。嚼不破者翻成毒藥。乃召諸禪德。作",
    "T51n2077_005:0498b11": "甚麼滋味。試請道看。良久曰。醫王不是無方",
    "T51n2077_005:0498b12": "義。千里蘇香象不回。",
    "T51n2077_005:0498b13": "越州天章元楚寶月禪師。僧問。如何是佛法",
    "T51n2077_005:0498b14": "大意。師曰。一年三百六十日。曰便恁麼會時",
    "T51n2077_005:0498b15": "如何。師曰。迢迢十萬不是遠。上堂。鼓聲錯",
    "T51n2077_005:0498b16": "落。山色崔嵬。本既不有。甚處得來。良久曰。",
    "T51n2077_005:0498b17": "高著眼。",
    "T51n2077_005:0498b18": "廬山萬杉善爽禪師。僧問。如何是萬杉境。師",
    "T51n2077_005:0498b19": "曰。萬株杉下千尋竹。僧云。如何是境中人。師",
    "T51n2077_005:0498b20": "曰。老僧叉手對闍梨。問佛法大意請師指示。",
    "T51n2077_005:0498b21": "師曰。崑崙頭戴華山尖。乃曰。古即今今即古。",
    "T51n2077_005:0498b22": "家家囱下有諸祖。文殊示現滿山川。自是時",
    "T51n2077_005:0498b23": "人不能悟。大眾且道。悟箇甚麼。喝一喝。晚",
    "T51n2077_005:0498b24": "參。侍者度拂子與師。師曰。百丈昔因拈起",
    "T51n2077_005:0498b25": "悟。始覺蒸糊是麫做。禪人到此莫商量。向道",
    "T51n2077_005:0498b26": "僧堂對厨庫。復曰。經有經師論有論師律有",
    "T51n2077_005:0498b27": "律師。教老僧說箇甚麼。良久曰。春困歸堂",
    "T51n2077_005:0498b28": "打睡。",
    "T51n2077_005:0498b29": "廬陵禾山楚才禪師法嗣",
    "T51n2077_005:0498c01": "撫州曹山寶積雄禪師。僧問。如何是佛。師曰。",
    "T51n2077_005:0498c02": "寒猫不捉鼠。問一塵一佛國一葉一釋迦。學",
    "T51n2077_005:0498c03": "人如何下足。師曰。大地草漫漫。僧云。謝師答",
    "T51n2077_005:0498c04": "話。師曰。明眼人難瞞。僧云。大眾一時記取。",
    "T51n2077_005:0498c05": "師曰。曹山今日失利。問法雷一震龍象四來",
    "T51n2077_005:0498c06": "如何行令。師曰。清風不會儂家意。吹散白雲",
    "T51n2077_005:0498c07": "撩亂飛。僧云。學人還有安身立命處也無。師",
    "T51n2077_005:0498c08": "曰。脚踏實地。乃曰。善應群方萬機叢湊相逢",
    "T51n2077_005:0498c09": "相見即不問。爾拈匙把筯為甚麼道不得。良",
    "T51n2077_005:0498c10": "久曰。曹山今日失利。又曰。山不青水不綠。南",
    "T51n2077_005:0498c11": "北東西無下足。白雲片片嶺頭飛。夜來却入",
    "T51n2077_005:0498c12": "蘆花宿。又曰。千江競湊萬派同源。寶月騰輝",
    "T51n2077_005:0498c13": "光分沙界。山河大地明暗自殊。坐臥經行何",
    "T51n2077_005:0498c14": "人分上。其中莫有語言道斷函蓋相應底衲",
    "T51n2077_005:0498c15": "僧麼。出來與曹山相見。時有僧出方禮拜次。",
    "T51n2077_005:0498c16": "師曰。大眾分明記取話頭。",
    "T51n2077_005:0498c17": "欽山悟勤禪師法嗣",
    "T51n2077_005:0498c18": "鼎州梁山圓應禪師。僧問。如何是超佛越祖",
    "T51n2077_005:0498c19": "之談。師曰。喫粥喫飯。",
    "T51n2077_005:0498c20": "續傳燈錄卷第五"
}