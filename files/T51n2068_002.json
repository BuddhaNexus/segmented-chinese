{
    "T51n2068_002:0053a25": "法華經傳記卷第二",
    "T51n2068_002:0053a27": "諸師序集第六 講解感應第七之一",
    "T51n2068_002:0053a28": "觀師序一叡師後序二",
    "T51n2068_002:0053a29": "遠師序三翻經後記四",
    "T51n2068_002:0053b01": "添品序五無量義經序六",
    "T51n2068_002:0053b02": "正法華記七",
    "T51n2068_002:0053b03": "法華宗要序一釋慧觀作",
    "T51n2068_002:0053b04": "[0053b04] 夫本際冥湛。則神根凝一。涉動離淳。則精",
    "T51n2068_002:0053b05": "&#x9E81;異陳。於是心轡競策。塵想諍馳。翳有淺深。",
    "T51n2068_002:0053b06": "則昏明殊鏡。是以從初得佛。暨于此經。始應",
    "T51n2068_002:0053b07": "物開津故。三乘別流非真。則終期有會。會",
    "T51n2068_002:0053b08": "必同源故。其乘唯一。唯一無上故。謂之妙",
    "T51n2068_002:0053b09": "法。頌曰。是乘微妙清淨第一。於諸世間。最無",
    "T51n2068_002:0053b10": "有上。夫妙不可明。必擬之有像。像之美者。蓮",
    "T51n2068_002:0053b11": "華為上。蓮華之秀。分陀利為最。妙方法而為",
    "T51n2068_002:0053b12": "言。故喻之分陀利。其為經也明。發朦不可以",
    "T51n2068_002:0053b13": "語極釋權應之所由。御終不可以祕深。則開",
    "T51n2068_002:0053b14": "實以顯宗致。權應既彰。則局心自發。宗致",
    "T51n2068_002:0053b15": "既顯。則真悟自生。故能令萬流合注。三乘",
    "T51n2068_002:0053b16": "同往。同往之三會而為一。乘之始也。覺慧",
    "T51n2068_002:0053b17": "成滿。乘之盛也。滅景澄神。乘之終也。雖以",
    "T51n2068_002:0053b18": "萬法為乘。然統之有主。舉其宗要。則慧收其",
    "T51n2068_002:0053b19": "名。故經以真慧為體。妙一為稱。是以釋迦玄",
    "T51n2068_002:0053b20": "音始發。讚佛智甚深。多寶稱善。歎平等大慧。",
    "T51n2068_002:0053b21": "頌曰。為說佛慧故。諸佛出世間。唯此一事",
    "T51n2068_002:0053b22": "實。餘二則非真。然則佛慧乃一之正實。乘之",
    "T51n2068_002:0053b23": "體成。妙之至足。華之開秀者也。雖寄華宣",
    "T51n2068_002:0053b24": "微。而道玄像表。稱之曰妙。而體絕精&#x9E81;。頌",
    "T51n2068_002:0053b25": "曰。是法不可示。言辭相寂滅。二乘所以息慮。",
    "T51n2068_002:0053b26": "補處所以絕塵。唯佛與佛。乃能究焉。故恒",
    "T51n2068_002:0053b27": "沙如來。感希聲以雲萃。已逝之聖。振餘靈而",
    "T51n2068_002:0053b28": "現證。信佛法之奧區。窮神之妙境。其此經之",
    "T51n2068_002:0053b29": "謂乎。觀少習歸一之言。長味會通之要。然緬",
    "T51n2068_002:0053c01": "思愈勤。而幽旨彌潛。未&#x751E;不面靈鷲。以遐",
    "T51n2068_002:0053c02": "想臨。辭句而增懷。諒由枝說差其本謬文乖",
    "T51n2068_002:0053c03": "其正也。有外國法師鳩摩羅什。超爽俊邁。奇",
    "T51n2068_002:0053c04": "悟天拔。量與海深。辯流玉散。繼釋蹤以嗣軌。",
    "T51n2068_002:0053c05": "秉神火以霜燭。紐頹綱於將絕。極漂溺於已",
    "T51n2068_002:0053c06": "淪。燿此慧燈。來光斯境。秦弘始八年夏。於長",
    "T51n2068_002:0053c07": "安大寺。集四方義學沙門三千餘人。更出斯",
    "T51n2068_002:0053c08": "經。與眾詳究。什自手執胡經。口譯秦語曲",
    "T51n2068_002:0053c09": "從方言而趣不乖本。即文之益亦已過半。雖",
    "T51n2068_002:0053c10": "復霄雲披翳陽景俱暉。未足喻也。什猶謂。語",
    "T51n2068_002:0053c11": "現而理沈事近而旨遠。又釋言表之隱。以應",
    "T51n2068_002:0053c12": "探賾之求。雖冥扉未開。固已得其門矣。夫上",
    "T51n2068_002:0053c13": "善等潤。靈液尚均。是以仰感囑累。俯慨未聞。",
    "T51n2068_002:0053c14": "故採述旨要。流布未聞。庶法輪遐軫。往所未",
    "T51n2068_002:0053c15": "往。十方同悟。究暢一乘。故序之云爾(出三藏記第八)。",
    "T51n2068_002:0053c16": "法華經後序僧叡法師作",
    "T51n2068_002:0053c17": "[0053c17] 法華經者。諸佛之祕藏。眾經之實體也。以華",
    "T51n2068_002:0053c18": "為名者。照其本也。稱分陀利者。美其盛也。所",
    "T51n2068_002:0053c19": "興既玄。其旨甚婉。自非達識傳之。罕有得其",
    "T51n2068_002:0053c20": "門者。夫百卉藥木之英。萬物寶之本也。八",
    "T51n2068_002:0053c21": "萬四千法藏者。道果之源也。故以喻焉。諸華",
    "T51n2068_002:0053c22": "之中。蓮華最勝華。而未敷名屈摩羅。敷而將",
    "T51n2068_002:0053c23": "落。名迦摩羅。處中盛時。名分陀利。未敷喻",
    "T51n2068_002:0053c24": "二道。將落譬泥洹。榮曜獨足。以喻斯典。至如",
    "T51n2068_002:0053c25": "般若諸經。深無不極故。道者以之而歸。大無",
    "T51n2068_002:0053c26": "不該故。乘者以之而濟。然其大略。皆以適化。",
    "T51n2068_002:0053c27": "為本應務之門。不得不以善權為用。權之為",
    "T51n2068_002:0053c28": "化。悟物雖弘。於實體不足。皆屬法華。固其",
    "T51n2068_002:0053c29": "宜矣。尋其幽旨。恢廊宏邃。所該甚遠。豈徒",
    "T51n2068_002:0054a01": "說實歸本。畢定殊塗而已耶。乃實大明覺理。",
    "T51n2068_002:0054a02": "囊括古今云。佛壽無量。永劫未足以明其久",
    "T51n2068_002:0054a03": "也。分身無數。萬形不足以異其體也。然則壽",
    "T51n2068_002:0054a04": "量定其非數。分身明其無實。普賢顯其無成。",
    "T51n2068_002:0054a05": "多寶照其不滅。夫邁玄古以期今。則萬世同",
    "T51n2068_002:0054a06": "一日。即百化以悟玄。則千塗無異轍。夫如是",
    "T51n2068_002:0054a07": "者。則生生未足以期在。永寂亦未可言其滅",
    "T51n2068_002:0054a08": "矣。尋幽宗以絕往。則喪功於本無。控心轡",
    "T51n2068_002:0054a09": "於三昧。則忘期於二地。經流茲土。雖復垂及",
    "T51n2068_002:0054a10": "百年。譯者昧其虛津。靈關莫之或啟。談者乖",
    "T51n2068_002:0054a11": "其准挌。幽蹤罕得而履。徒復搜研皓首。並",
    "T51n2068_002:0054a12": "未有窺其門者。秦司徒挍尉左軍安城侯姚",
    "T51n2068_002:0054a13": "嵩。擬韻玄門。宅心世表。注誠斯典。信詣彌",
    "T51n2068_002:0054a14": "至。每思尋其文。深識譯者之失。既遇鳩摩羅",
    "T51n2068_002:0054a15": "法師。為之傳寫。捐其大歸真。若披重霄而高",
    "T51n2068_002:0054a16": "蹈。登崑崙而俯眄矣。于時聽受領悟之僧",
    "T51n2068_002:0054a17": "八百餘人。皆是諸方英秀。一時之傑也。是",
    "T51n2068_002:0054a18": "歲弘始八年歲次鶉火(同前)。",
    "T51n2068_002:0054a19": "法華經序三釋慧遠述",
    "T51n2068_002:0054a20": "[0054a20] 余&#x751E;見藏經。隋法經撰眾經目錄第六云。",
    "T51n2068_002:0054a21": "妙法蓮華經序一卷釋慧遠。出三藏記第十",
    "T51n2068_002:0054a22": "二卷云。妙法蓮華經序釋慧遠(云云)曾不載",
    "T51n2068_002:0054a23": "序文。蓋祥公依之乎。",
    "T51n2068_002:0054a24": "法華翻經後記四釋僧肇記",
    "T51n2068_002:0054a25": "[0054a25] 弘始八年夏。天竺沙門三藏法師耆婆鳩摩",
    "T51n2068_002:0054a26": "羅什。秦言童壽。於長安大寺草堂之中。與生",
    "T51n2068_002:0054a27": "肇融叡等八百餘人。四方義學英秀二千餘",
    "T51n2068_002:0054a28": "人。俱再譯斯經。與眾詳究。什自執梵本口譯",
    "T51n2068_002:0054a29": "秦語。姚興自執舊經。以相讎挍定新文。文義",
    "T51n2068_002:0054b01": "俱通。妙理再中矣。興諮什曰。君觀所譯二十",
    "T51n2068_002:0054b02": "八品。文義美明宗體自彰。乍觀護經。以序品",
    "T51n2068_002:0054b03": "稱為光瑞品。藥草喻品末益其半品。化城喻",
    "T51n2068_002:0054b04": "品題往古品。富樓那及法師初。增數紙文。闕",
    "T51n2068_002:0054b05": "略普門偈。囑累還結其終。未測旨歸。其事如",
    "T51n2068_002:0054b06": "何。什曰。善哉明主續法燈長炎。曉暗夜迷景。",
    "T51n2068_002:0054b07": "自非發疑。誰明深旨。勘舊梵文。宛若斯。予昔",
    "T51n2068_002:0054b08": "在天竺國。時遍遊五竺。尋討大乘。從大師須",
    "T51n2068_002:0054b09": "利耶蘇摩。&#x98E1;稟理味。慇懃付囑梵本言。佛日",
    "T51n2068_002:0054b10": "西入。遺耀將及東北。茲典有緣於東北。汝慎",
    "T51n2068_002:0054b11": "傳弘。昔婆藪槃豆論師。製作優婆提舍。是其",
    "T51n2068_002:0054b12": "正本。莫取捨其句偈。莫取捨其真文。予&#x6031;&#x6031;",
    "T51n2068_002:0054b13": "忝&#x98E1;受之。負笈來到。今所傳。良有所以。詮定",
    "T51n2068_002:0054b14": "宗旨。不同異途。呂恐聖旨。待冥可否。夢感遍",
    "T51n2068_002:0054b15": "吉稱可。深會佛旨。具為釋義。興主開朦。義學",
    "T51n2068_002:0054b16": "伏膺。捨舊本翫新文。覆勘再授。今講肆次略",
    "T51n2068_002:0054b17": "記由來。冀通方之後賢。不咎其差違。流行之",
    "T51n2068_002:0054b18": "處。必有感應矣。",
    "T51n2068_002:0054b19": "添品法華序五",
    "T51n2068_002:0054b20": "[0054b20] 妙法蓮華經者。破二明一之指歸也。降神五",
    "T51n2068_002:0054b21": "濁。弘道三乘。權智不思。大悲難極。先設化城",
    "T51n2068_002:0054b22": "之&#x8FF9;。後示繫珠之本。車雖有異。兩實無差。",
    "T51n2068_002:0054b23": "記以正覺之名。許以真子之位。同入法性。歸",
    "T51n2068_002:0054b24": "之於此。昔燉煌沙門竺法護。於晉武之世。譯",
    "T51n2068_002:0054b25": "正法華。後秦姚興。更請羅什。譯妙法蓮華。考",
    "T51n2068_002:0054b26": "驗二譯。定非一本。護似多羅之葉。什似龜茲",
    "T51n2068_002:0054b27": "之文。余撿經藏。備見二本。多羅則與正法符",
    "T51n2068_002:0054b28": "會。龜茲則共妙法允同。護葉尚有所遺。什文",
    "T51n2068_002:0054b29": "寧無其漏。而護所闕者。普門品偈也。什所闕",
    "T51n2068_002:0054c01": "者。藥草喻品之半。富樓那及法師等二品之",
    "T51n2068_002:0054c02": "初。提婆達多品。普門品偈也。什又移囑累。在",
    "T51n2068_002:0054c03": "藥王之前。二本陀羅尼。並置普門之後。其間",
    "T51n2068_002:0054c04": "異同。言不能極。竊見提婆達多及普門品偈。",
    "T51n2068_002:0054c05": "先賢續出。補闕流行。余景仰遺風。憲章成範。",
    "T51n2068_002:0054c06": "大隋仁壽元年辛酉之歲。因普曜寺沙門上行",
    "T51n2068_002:0054c07": "所請。遂共三藏崛多笈多二法師。於大興善",
    "T51n2068_002:0054c08": "寺。重勘天竺多羅葉本。富樓那及法師等二",
    "T51n2068_002:0054c09": "品之初。勘本猶闕藥草喻品。更益其半。提婆",
    "T51n2068_002:0054c10": "達多通入寶塔品。陀羅尼次神力之後。囑累",
    "T51n2068_002:0054c11": "還結其終。字句差殊。頗亦改正。儻有披尋幸",
    "T51n2068_002:0054c12": "勿疑惑。雖千萬億偈妙義難盡。而二十七品",
    "T51n2068_002:0054c13": "本文。且具所願四辯梵詞。遍神州之域。一",
    "T51n2068_002:0054c14": "乘祕教。悟象運之機。聊記翻譯。序之云爾。",
    "T51n2068_002:0054c15": "無量義經序荊州隱士劉&#x866C;作",
    "T51n2068_002:0054c16": "[0054c16] 無量義經者。取其無相一法。廣生眾教含",
    "T51n2068_002:0054c17": "義不貲。故曰無量。夫三界群生。隨義而轉。一",
    "T51n2068_002:0054c18": "極正覺。任機而通。流轉起滅者。必在苦而",
    "T51n2068_002:0054c19": "希樂。此叩聖之感也。順道示現者。亦施悲",
    "T51n2068_002:0054c20": "而用慈。即救世之應也。根異教殊。其階成七。",
    "T51n2068_002:0054c21": "先為彼利等說五戒。所謂人天善根一也。次",
    "T51n2068_002:0054c22": "為拘&#x96A3;等轉四諦。所謂授聲聞乘二也。次為",
    "T51n2068_002:0054c23": "中根演十二因緣。所謂授緣覺乘三也。次為",
    "T51n2068_002:0054c24": "上根舉六波羅蜜。所謂授以大乘四也。眾教",
    "T51n2068_002:0055a01": "宜融。群疑須導。次說無量義經。既稱得道",
    "T51n2068_002:0055a02": "差品。復云未顯真實。使發求實之冥機。用",
    "T51n2068_002:0055a03": "開一極之由緒五也。故法華接唱顯一除三。",
    "T51n2068_002:0055a04": "順彼求實之心。去此施權之名六也。雖權開",
    "T51n2068_002:0055a05": "而實現。猶掩常住之正義。在雙樹而臨崖。乃",
    "T51n2068_002:0055a06": "暢我淨之玄音七也。過此以往法門雖多。撮",
    "T51n2068_002:0055a07": "其大歸數盡於此。亦由眾聲不出五音之表。",
    "T51n2068_002:0055a08": "百氏並在六家之內。其無量義經。雖法華首",
    "T51n2068_002:0055a09": "載其目。而中夏未&#x89A9;其說。每臨講肆。未&#x751E;",
    "T51n2068_002:0055a10": "不廢。談而歎想。見斯文忽有武當山比丘慧",
    "T51n2068_002:0055a11": "表。生自著冑。偽帝姚略從子國破之日。為晉",
    "T51n2068_002:0055a12": "軍何澹之所得。數歲聰黠。澹之字曰螟蛉。",
    "T51n2068_002:0055a13": "養為假子。俄放出家。便勤若求道。南北遊尋。",
    "T51n2068_002:0055a14": "不擇夷險。以齊建元三年。復訪奇搜祕。遠至",
    "T51n2068_002:0055a15": "嶺南。於廣州朝亭寺。遇中天竺沙門曇摩伽",
    "T51n2068_002:0055a16": "陀耶舍。手能隸書。口解齊言。欲傳此經。未知",
    "T51n2068_002:0055a17": "所授。表便慇懃致請。心形俱至淹歷旬朔。僅",
    "T51n2068_002:0055a18": "得一本。仍還嶠北齎。入武當以今永明三年",
    "T51n2068_002:0055a19": "九月十八日。頂戴出山。見投弘通。奉覿真",
    "T51n2068_002:0055a20": "文。欣敬兼誠。詠歌不足手舞。莫宣輒虔訪",
    "T51n2068_002:0055a21": "宿。解抽刷庸思。謹立序。注云。自極教應世。與",
    "T51n2068_002:0055a22": "俗而差。神道救物。稱感成異。玄圃以東號曰",
    "T51n2068_002:0055a23": "太一。罽賓以西字為正覺。東國明殃慶於百",
    "T51n2068_002:0055a24": "年。西域辨休咎於三世。希無之與修空其揆",
    "T51n2068_002:0055a25": "一也。有欲於無者。既無得無之分。施心於空",
    "T51n2068_002:0055a26": "者。豈有入空之照。而講求釋教者。或謂會理",
    "T51n2068_002:0055a27": "可漸。或謂入空必頓。請試言之以筌幽寄。立",
    "T51n2068_002:0055a28": "漸者以萬事之成。莫不有漸。堅&#x6C37;基於履霜。",
    "T51n2068_002:0055a29": "九成作於累土。學人之入空也。雖未圓符。譬",
    "T51n2068_002:0055b01": "如斬木去寸無寸。去尺無尺。三空稍登。寧非",
    "T51n2068_002:0055b02": "漸耶。立頓者以希善之功。莫過觀於法性。法",
    "T51n2068_002:0055b03": "性從緣非有非無。忘慮於非有非無。理照斯",
    "T51n2068_002:0055b04": "一者。乃曰解空。存心於非有非無。境智猶二",
    "T51n2068_002:0055b05": "者。未免於有。有中伏結非無。日損之驗。空上",
    "T51n2068_002:0055b06": "論心。未有入理之&#x52B9;。而言。納羅漢於一聽。判",
    "T51n2068_002:0055b07": "無生於終朝。是接誘之言。非稱實之說。妙得",
    "T51n2068_002:0055b08": "非漸。理固必然。既二談分路。兩意爭途。一",
    "T51n2068_002:0055b09": "去一取。莫之或正。尋得旨之匠。起自支安支",
    "T51n2068_002:0055b10": "公之論無生。以七住為道慧。陰是十住。則群",
    "T51n2068_002:0055b11": "方與能在&#x8FF9;。斯異語照則一。安公之辯異。",
    "T51n2068_002:0055b12": "觀三乘者始簣之日。稱定慧者終成之實。",
    "T51n2068_002:0055b13": "錄此謂始。求可隨根。而三入解。則其慧不",
    "T51n2068_002:0055b14": "二。譬喻亦去。大難既夷。乃無有三。險路既",
    "T51n2068_002:0055b15": "息。其化即亡。此則名一為三。非有三悟明",
    "T51n2068_002:0055b16": "矣。生公云。道品可以泥洹。非羅漢之名。六",
    "T51n2068_002:0055b17": "度可以至佛。非樹王之謂。斬木之喻。木存故",
    "T51n2068_002:0055b18": "尺寸可漸。無生之證。生盡故其照必頓。案三",
    "T51n2068_002:0055b19": "乘名教。皆以生盡照息。去有入空。以此為",
    "T51n2068_002:0055b20": "道。不得取象於形器也。今無量義。亦以無相",
    "T51n2068_002:0055b21": "為本。若所證實異。豈曰無相。若入照必同。",
    "T51n2068_002:0055b22": "寧曰有漸。非漸而云漸。密筌之虛教耳。如來",
    "T51n2068_002:0055b23": "亦云。空拳誑小兒。以此度眾生。微文接&#x9E81;漸",
    "T51n2068_002:0055b24": "說。或允忘象得意。頓義為長。聊舉大較。談者",
    "T51n2068_002:0055b25": "擇焉(出三藏記第九)。",
    "T51n2068_002:0055b26": "正法華經記出經後記",
    "T51n2068_002:0055b27": "[0055b27] 太康七年八月十日。燉煌月支菩薩流無",
    "T51n2068_002:0055b28": "不竭其聰。而住其心。然領受之用易存。憶議",
    "T51n2068_002:0055b29": "之功難掌。自非般若朗。其聞慧總持。銘其思",
    "T51n2068_002:0055c01": "府。焉能使機遇而不遺神會。而不昧者哉。故",
    "T51n2068_002:0055c02": "紙墨以記其文外之言。借眾聽以集成事之",
    "T51n2068_002:0055c03": "說。煩而不簡者。遺其事也。質而不麗者。重其",
    "T51n2068_002:0055c04": "意也。其指微而婉。其辯博而晦。自非筆受。胡",
    "T51n2068_002:0055c05": "可勝哉。是以即於講次。疏以為記。冀通鑒",
    "T51n2068_002:0055c06": "之賢。不咎其煩而不要也。",
    "T51n2068_002:0055c07": "講解感應第七之一",
    "T51n2068_002:0055c08": "晉釋僧叡一晉京師釋道生二",
    "T51n2068_002:0055c09": "宋釋曇諦三宋釋僧導四",
    "T51n2068_002:0055c10": "齊釋僧印五梁釋法雲六",
    "T51n2068_002:0055c11": "梁釋僧滿七隋釋智顗八",
    "T51n2068_002:0055c12": "唐釋吉藏九",
    "T51n2068_002:0055c13": "晉長安釋僧叡一",
    "T51n2068_002:0055c14": "[0055c14] 釋僧叡。魏郡長樂人也。年十八。始依投僧賢",
    "T51n2068_002:0055c15": "法師為資。二十二博通經論。至二十四。遊歷",
    "T51n2068_002:0055c16": "各邦。處處講說。常歎曰。經法雖少。足辨因",
    "T51n2068_002:0055c17": "果。禪法未傳。厝心無地。什後至關。因請出",
    "T51n2068_002:0055c18": "禪法要三卷。日夜修習。精練五門。於是美聲",
    "T51n2068_002:0055c19": "遐布遠近歸德。什所譯經。叡皆參正。昔法",
    "T51n2068_002:0055c20": "護出正經。受決品云。天見人人見天。什譯",
    "T51n2068_002:0055c21": "經。至此乃言。此語異西域而義同。但在",
    "T51n2068_002:0055c22": "言過質。叡曰。將非人天交接兩得相見。什喜",
    "T51n2068_002:0055c23": "曰實然。其領悟標出。皆此類也。什歎曰。吾傳",
    "T51n2068_002:0055c24": "譯經論。與子相值。真無所恨。即命令講法",
    "T51n2068_002:0055c25": "華二十八品。開為九轍。一者昏聖相扣轍。序",
    "T51n2068_002:0055c26": "品是也。二者涉教歸真轍。為上根是。三者興",
    "T51n2068_002:0055c27": "類潛彰轍。為中根人是。四者述窮通昔轍。四",
    "T51n2068_002:0055c28": "大弟子領解是。五者彰因進悟轍。為下根",
    "T51n2068_002:0055c29": "化城授記是。六者讚揚行李轍。即法師品。七",
    "T51n2068_002:0056a01": "者本&#x8FF9;無生轍。多寶品。謂多寶為本。釋迦為",
    "T51n2068_002:0056a02": "&#x8FF9;。古佛現全身。今佛示往因。本既不滅。&#x8FF9;豈",
    "T51n2068_002:0056a03": "有生。本&#x8FF9;雖殊。不思議一。八者舉因徵果",
    "T51n2068_002:0056a04": "轍。涌出壽量等。九者稱揚遠濟轍。隨喜去訖",
    "T51n2068_002:0056a05": "經是。既開九轍。因昇高而講。雨華如雲母。天",
    "T51n2068_002:0056a06": "地感動。什讚曰。佛日再中邪雲卷。眾咸",
    "T51n2068_002:0056a07": "稱叡。為九轍法師矣(出關中別錄及傳)。",
    "T51n2068_002:0056a08": "晉京師龍光寺釋道生二",
    "T51n2068_002:0056a09": "[0056a09] 竺道生。本姓魏鉅鹿人。寓居彭城。家世仕族。",
    "T51n2068_002:0056a10": "父為廣戚令。鄉里稱為善人。生幼而&#x9834;悟聰",
    "T51n2068_002:0056a11": "哲若神。其父知非凡器。愛而異之。後值竺法",
    "T51n2068_002:0056a12": "汰受業。年在志學。便登講座。吐納問辨辭清",
    "T51n2068_002:0056a13": "珠玉。更從什公受業。關中僧眾。咸謂神悟。專",
    "T51n2068_002:0056a14": "志講法華經。著義疏二卷。每講肆筵。異香薰",
    "T51n2068_002:0056a15": "砌。瑞相蓋多焉(出高僧傳及義疏後疏)。",
    "T51n2068_002:0056a16": "宋吳虎丘釋曇諦三",
    "T51n2068_002:0056a17": "[0056a17] 釋曇諦。姓康其先康居人。漢靈帝時。移附",
    "T51n2068_002:0056a18": "中國。獻帝末亂。移止吳興。母黃氏晝寢。夢",
    "T51n2068_002:0056a19": "見一僧。呼黃為母。寄一麈尾。并鐵鏤書鎮二",
    "T51n2068_002:0056a20": "枚。眠覺見兩物具存。因而懷孕生諦。諦年十",
    "T51n2068_002:0056a21": "歲出家。學不從師。悟自天發。後為姚萇講",
    "T51n2068_002:0056a22": "法華。貧道為都講。晚入吳虎丘寺。講法華",
    "T51n2068_002:0056a23": "十五遍。以宋元嘉末卒。春秋六十餘也(出梁高僧",
    "T51n2068_002:0056a24": "傳第七)。",
    "T51n2068_002:0056a25": "宋壽春名閻寺釋僧導四",
    "T51n2068_002:0056a26": "[0056a26] 釋僧導京兆人。十歲出家。從師受業。師以",
    "T51n2068_002:0056a27": "觀世音經授之。讀竟諮師。先經有幾卷。師",
    "T51n2068_002:0056a28": "欲試之。&#x5EFC;言止有此耳導曰。初云爾時無盡",
    "T51n2068_002:0056a29": "意。故知爾前已應有事。師大悅之。授以法華",
    "T51n2068_002:0056b01": "一部。於是晝夜看尋。粗解文義。貧無油燭。常",
    "T51n2068_002:0056b02": "採薪自照。至年十八。博轉讀多作都講。講",
    "T51n2068_002:0056b03": "法華為業而已(出講記。今見傳不云講法華為業)。",
    "T51n2068_002:0056b04": "齊京師中興寺釋僧印五",
    "T51n2068_002:0056b05": "[0056b05] 釋僧印。姓朱壽春人也。進往廬山。從慧龍諮",
    "T51n2068_002:0056b06": "受法華。龍亦當世著名。播於法華宗旨。印偏",
    "T51n2068_002:0056b07": "功搆。徹獨表新異。於是東適京師。止中興",
    "T51n2068_002:0056b08": "寺。宋太明中徵居。何點招僧大集。請印為",
    "T51n2068_002:0056b09": "法匠。聽者七百餘人。雖學涉眾典。而偏以法",
    "T51n2068_002:0056b10": "華著名。講法華凡二百五十二遍。以齊永元",
    "T51n2068_002:0056b11": "元年卒。春秋六十有五矣(出梁高僧傳第八。及別傳等)。",
    "T51n2068_002:0056b12": "梁揚都光宅寺釋法雲六",
    "T51n2068_002:0056b13": "[0056b13] 釋法雲。姓周氏義興陽羨人。初產在草。見雲",
    "T51n2068_002:0056b14": "氣滿室。因以名雲。亦忽有龜。負三卷書。銘",
    "T51n2068_002:0056b15": "此雲講毘婆尸佛所說法華義疏。今寄與雲",
    "T51n2068_002:0056b16": "(云云)七歲出家。更名法雲。從師住莊嚴寺。十",
    "T51n2068_002:0056b17": "三始就受業。年登三十。建武四年夏初。於妙",
    "T51n2068_002:0056b18": "音寺。開法華淨名二經序。講經之妙。獨步當",
    "T51n2068_002:0056b19": "時。乃往幽巖。獨講斯典。&#x7AEA;石為人。松葉為",
    "T51n2068_002:0056b20": "拂。自唱自導。兼通難解。所以垂名梁代。誠",
    "T51n2068_002:0056b21": "績有聞。而文疏稠疊。前後繁映。依講誦有",
    "T51n2068_002:0056b22": "阻恒功。&#x751E;於一寺。講散此經。忽感天華。狀",
    "T51n2068_002:0056b23": "如飛雪。如雲母滿空而下。延于堂內昇空不",
    "T51n2068_002:0056b24": "墜。訖講方去。有保誌神僧道超方外。罕有得",
    "T51n2068_002:0056b25": "其情者。與雲互相敬愛。呼為大林法師。每來",
    "T51n2068_002:0056b26": "雲所。輒停住信宿。&#x751E;言。欲解師子吼。請",
    "T51n2068_002:0056b27": "法師為說。即為剖折誌。便彈指讚曰。善哉",
    "T51n2068_002:0056b28": "微妙微妙矣。儀同陳郡袁昂云。有常供養",
    "T51n2068_002:0056b29": "僧。學雲法華。日夜發願。望得慧解等之。",
    "T51n2068_002:0056c01": "忽夢有異僧曰。雲師燈明佛時。已講此經。那",
    "T51n2068_002:0056c02": "可卒敵也。又武帝欲祈請雨。誌公曰。雲能",
    "T51n2068_002:0056c03": "致雨。須請雲公。公開講肆。至于藥草品",
    "T51n2068_002:0056c04": "其雨普等四方俱下感雨。又於講次。有送鐵",
    "T51n2068_002:0056c05": "者。夢文殊在高座講經。覺尋是雲師講肆。",
    "T51n2068_002:0056c06": "具如記文(出別記)。",
    "T51n2068_002:0056c07": "梁滿法師七",
    "T51n2068_002:0056c08": "[0056c08] 釋僧滿。是梁代人也。稚而聰明。蔬食苦節。博",
    "T51n2068_002:0056c09": "通經論。而以法華為志。講經一百遍。聞者渧",
    "T51n2068_002:0056c10": "淚伏膺。每至藥王品歎息。生死輪轉無窮已。",
    "T51n2068_002:0056c11": "誰為法惜身。更於長沙郡。發願燒身以供養",
    "T51n2068_002:0056c12": "經。天降微雨。灰中生蓮華。三日無萎落。見聞",
    "T51n2068_002:0056c13": "者悲喜矣。",
    "T51n2068_002:0056c14": "隋國師智者天台國清寺釋智顗八",
    "T51n2068_002:0056c15": "[0056c15] 釋智顗。姓陳氏&#x9834;川人也。母徐氏。夢香煙五",
    "T51n2068_002:0056c16": "彩。縈迴在懷。欲拂去之聞人語曰。宿世因緣",
    "T51n2068_002:0056c17": "寄託。及誕育之夜。靈瑞非一。七歲誦普門品。",
    "T51n2068_002:0056c18": "餘無師自通。十八出家。二十受具戒。潛大賢",
    "T51n2068_002:0056c19": "山。誦法華經及無量義普賢觀。二旬未淹。三",
    "T51n2068_002:0056c20": "部究竟。又詣光州大蘇山思禪師受業。思每",
    "T51n2068_002:0056c21": "歎曰。昔在靈山同聽法華。宿緣所追。今復來",
    "T51n2068_002:0056c22": "矣。即示普賢行法。為說四安樂行。顗於此",
    "T51n2068_002:0056c23": "山。行法華三昧。始經三夕。誦藥王品。心緣",
    "T51n2068_002:0056c24": "苦行。至是真精進句。解悟便發。見共思師",
    "T51n2068_002:0056c25": "處。靈鷲山七寶淨土。八萬菩薩。萬二千聲聞。",
    "T51n2068_002:0056c26": "共聽佛說法。故思云。非爾弗感。非我莫議。此",
    "T51n2068_002:0056c27": "是法華三昧前方便也(宣律師問天曰。陳國思隋國顗。神德超倫。昔在",
    "T51n2068_002:0056c28": "靈山。同聽法華。不審。昔誰乎。亦合佛意講經不。答云俱是遊方大士。本是古佛。思是觀音。普門一品說",
    "T51n2068_002:0056c29": "其利。顗是藥王。日月淨明德興世。頓捨一身。供養於法。靈山釋迦。寄在妙法。藥王一品說其修行。非但今",
    "T51n2068_002:0057a01": "日弘經。於久遠實佛滅後。講法華。過去千佛出世。賢劫三佛出世。同今日深會佛旨)更入觀於",
    "T51n2068_002:0057a02": "經有疑。輒見思來。冥為披釋。又思曰。汝於陳",
    "T51n2068_002:0057a03": "國有緣。往必利益。思既遊南岳。顗便詣金",
    "T51n2068_002:0057a04": "陵。在瓦官八載。講法華經。梁陳大德。悉來請",
    "T51n2068_002:0057a05": "益。王侯止朝事來會。初開序品。至文殊答問",
    "T51n2068_002:0057a06": "之終。靈山一會。現於空中。忽然見者三五。天",
    "T51n2068_002:0057a07": "雨妙華。其色鮮白。三十餘葉。葉相續在空",
    "T51n2068_002:0057a08": "而不墮。長一尺餘。似蓮華葉。至于寶塔品。聽",
    "T51n2068_002:0057a09": "徒中或夢。瓦官是三變淨土。分身在於八方。",
    "T51n2068_002:0057a10": "或見普賢遠來相。凡蒙語默益。濟濟而不可",
    "T51n2068_002:0057a11": "稱記。又顗自以身血。書寫經而講。收國清",
    "T51n2068_002:0057a12": "寺真身堂。四&#x96A3;草木。向堂而低垂。後於石城",
    "T51n2068_002:0057a13": "寺彌勒像。發願而終屬滅後。灌頂夢。師在兜",
    "T51n2068_002:0057a14": "率內院矣(出別記)。",
    "T51n2068_002:0057a15": "唐京師延興寺釋吉藏九",
    "T51n2068_002:0057a16": "[0057a16] 釋吉藏。姓安本安息人也。祖世避仇。移居南",
    "T51n2068_002:0057a17": "海。因遂家于交廣之間。後遷金陵而生藏焉。",
    "T51n2068_002:0057a18": "年在孩童。父引之見於真諦。仍乞詺之。諦",
    "T51n2068_002:0057a19": "問其所懷。可為吉藏。因遂名也。歷世奉佛",
    "T51n2068_002:0057a20": "門無兩事。父後出家。名為道諒。精勤自拔。苦",
    "T51n2068_002:0057a21": "節少倫。乞食聽法。以為常業。諒恒將藏。聽",
    "T51n2068_002:0057a22": "興皇寺道朗法師講。隨聞領解。悟若天真。",
    "T51n2068_002:0057a23": "年至七歲。投朗出家。採涉玄猷日新。幽致凡",
    "T51n2068_002:0057a24": "所諮稟。妙達指歸。弘裕多奇。至年十九。處",
    "T51n2068_002:0057a25": "眾覆述。精辯鋒遊酬。接時彥綽有餘美。進",
    "T51n2068_002:0057a26": "譽揚邑有光。學眾具戒之後。聲聞轉高。陳",
    "T51n2068_002:0057a27": "桂陽王。欽其風采。吐納義旨遂東遊秦望。",
    "T51n2068_002:0057a28": "止泊嘉祥。如常敷引。禹穴成市。問道千餘。志",
    "T51n2068_002:0057a29": "存傳燈。法輪相繼。晚以大業初歲。寫二千",
    "T51n2068_002:0057b01": "部法華。更開講肆三百餘遍。並著玄疏。盛流",
    "T51n2068_002:0057b02": "於世。及將終日。製死不怖論。落筆而卒(出續僧傳)。"
}