{
    "X08n0240_040:0846c12": "大方廣佛華嚴經綱要卷第四十",
    "X08n0240_040:0846c13": "于闐國三藏沙門實叉難陀 譯經",
    "X08n0240_040:0846c14": "清涼山大華嚴寺沙門澄觀 疏義",
    "X08n0240_040:0846c15": "明匡山法雲寺憨山沙門德清提挈",
    "X08n0240_040:0846c16": "第七重會普光明殿[0846c16] 毗盧遮那如來說阿僧祇數",
    "X08n0240_040:0846c17": "量法門及如來隨好光明功德。及普賢等諸菩薩",
    "X08n0240_040:0846c18": "說十大三昧等等覺法門。從四十卷起。至五十二",
    "X08n0240_040:0846c19": "卷止。共十一品經。",
    "X08n0240_040:0846c20": "[0846c20] (十定品 十通品 十忍品 阿僧祇品 如來",
    "X08n0240_040:0846c21": "壽量品 菩薩住處品 佛不思議法品 十身",
    "X08n0240_040:0846c22": "相海品 如來隨好光明功德品 普賢行品",
    "X08n0240_040:0846c23": "如來出現品 今初)",
    "X08n0240_040:0846c24": "十定品第二十七之一",
    "X08n0240_040:0847a01": "[0847a01] 初明來意。先辨會來。會來有二。一約圓融。謂前明",
    "X08n0240_040:0847a02": "普門中所具差別正位。故歷人天。今明位後德用",
    "X08n0240_040:0847a03": "不離普門。是則會別入普。有此會來。重會普光意",
    "X08n0240_040:0847a04": "在斯矣。等妙二位全同如來普光明智故。二約次",
    "X08n0240_040:0847a05": "第。前明十地。今顯等妙二覺故來。以極果由於始",
    "X08n0240_040:0847a06": "信故重會普光。謂前依本不動智體起差別之位。",
    "X08n0240_040:0847a07": "今位極成。不離本智之因。後出現因果。因是果中",
    "X08n0240_040:0847a08": "之因。得位不捨因故。果是果中之果。大用無涯故。",
    "X08n0240_040:0847a09": "二品來者。為答第二會中十定問故。第二釋名。會",
    "X08n0240_040:0847a10": "名有二。約處名重會普光明殿會。由第二會已會。",
    "X08n0240_040:0847a11": "會此故重意如前。約法名說普門法會。二品名者。",
    "X08n0240_040:0847a12": "定謂心一境性。十是數之圓極。以普賢深定妙用",
    "X08n0240_040:0847a13": "無涯。寄十以顯無盡。故云十定品。即帶數釋。若依",
    "X08n0240_040:0847a14": "梵本。具云如來十三昧品。以等覺三昧上同佛故。",
    "X08n0240_040:0847a15": "三世諸佛之所行故云如來三昧。譯家以義通因",
    "X08n0240_040:0847a16": "果故略如來二字。然三昧為定。雖非敵對。由等持",
    "X08n0240_040:0847a17": "心至一境故。義旨相順。又別行本名等目菩薩所",
    "X08n0240_040:0847a18": "問三昧經。皆人法雙舉。梵本是依主釋。別行即依",
    "X08n0240_040:0847a19": "土釋。三宗趣者。會以普賢因果德用圓備為宗。令",
    "X08n0240_040:0847a20": "物證入為趣。品以普賢三昧無礙自在無邊大用",
    "X08n0240_040:0847a21": "而為宗趣。次正釋文。此會有十一品經。分二。前六",
    "X08n0240_040:0847a22": "明因圓。後五明果滿。若依古德。前九謂生解因果。",
    "X08n0240_040:0847a23": "後二明平等因果。前中亦二。前六品明先後因相。",
    "X08n0240_040:0847a24": "後三品明差別果相。然六品之因若約次第。與前",
    "X08n0240_040:0847b01": "五會俱是差別之因。若約圓融。等同果相。故與果",
    "X08n0240_040:0847b02": "同會。果是對因之果。與因同會。平等因果由差別",
    "X08n0240_040:0847b03": "成。亦與此同會。今初。此因即是等覺。然文有等覺",
    "X08n0240_040:0847b04": "之義而無等覺之名者。以此等覺亦即十地之勝",
    "X08n0240_040:0847b05": "進故。是以諸教開合不同。仁王等合此勝進入於",
    "X08n0240_040:0847b06": "十地。是以不立等覺。故教化品中約五忍分位。於",
    "X08n0240_040:0847b07": "寂滅忍。唯有上中下忍。中行名為菩薩。即第十地。",
    "X08n0240_040:0847b08": "上忍中行為薩婆若。此謂如來。若依瓔珞開此勝",
    "X08n0240_040:0847b09": "進為無垢地。即是等覺。然等覺照寂。妙覺寂照。又",
    "X08n0240_040:0847b10": "賢聖學觀中說六種性及六堅六忍等。瑜伽具有",
    "X08n0240_040:0847b11": "二義。引深密說十一地。第十法雲。十一說名佛地。",
    "X08n0240_040:0847b12": "唯有二十二愚。得佛地時。由斷二愚。一於一切所",
    "X08n0240_040:0847b13": "知境極微細著愚。即俱生極微細所知障種。二極",
    "X08n0240_040:0847b14": "微細礙愚。即是任運煩惱障種。斷此便能證大菩",
    "X08n0240_040:0847b15": "提。更不別說等覺斷證。論復有文。亦立等覺。又菩",
    "X08n0240_040:0847b16": "薩地云。此菩薩雖已修行功德海滿。由未能捨三",
    "X08n0240_040:0847b17": "種法故不名妙覺。一由未捨劣無漏法。二由未捨",
    "X08n0240_040:0847b18": "白淨無記法。三由未捨有漏善法。至妙覺位方捨",
    "X08n0240_040:0847b19": "此三。今經欲顯開合無礙。故存其義。不彰其名。下",
    "X08n0240_040:0847b20": "離世間品智慧助道具中。既云隨順六堅固法。有",
    "X08n0240_040:0847b21": "等覺明矣。",
    "X08n0240_040:0847b22": "[0847b22] 補義曰楞嚴說九地為因因。十地為因中之果。等",
    "X08n0240_040:0847b23": "覺金剛喻定為因圓。即入妙覺。古師皆依仁王瓔",
    "X08n0240_040:0847b24": "珞釋之。似無容議。唯此經圓宗。&#x9008;異諸經。故古德",
    "X08n0240_040:0847c01": "以差別平等二種因果。總判全經。且差別中有因",
    "X08n0240_040:0847c02": "因因果。平等中有果因果果。以顯因該果海果徹",
    "X08n0240_040:0847c03": "因源。故難與三乘漸教同日論也。請試論之。唯此",
    "X08n0240_040:0847c04": "經以智立體。即毗盧遮那普光明智為根本實智",
    "X08n0240_040:0847c05": "也。以行成德。即普賢稱法界性所修妙行也。故二",
    "X08n0240_040:0847c06": "會普光明殿。文殊說十信法。正以文殊為根本大",
    "X08n0240_040:0847c07": "智而為行本。此智乃佛之果智。今為發覺初心。是",
    "X08n0240_040:0847c08": "以果智為因心故。此經不立信位。以後四十二位",
    "X08n0240_040:0847c09": "總不離普光明智信地故。所謂發心畢竟二無別",
    "X08n0240_040:0847c10": "故。六會他化說十地法。則行布門中差別因圓。今",
    "X08n0240_040:0847c11": "第七重會普光明殿。說十一品經。而首十定品說",
    "X08n0240_040:0847c12": "普賢十種三昧而判為等覺一位者。此正以普賢",
    "X08n0240_040:0847c13": "十種三昧妙行。融前先後差別之相。以成一位真",
    "X08n0240_040:0847c14": "因。以為因中之果。故古德以前九品謂生解因果。",
    "X08n0240_040:0847c15": "融前差別支流。入法性海。是為等覺。以後普賢行",
    "X08n0240_040:0847c16": "品辨因該果海。如來出現品辨果徹因源。為平等",
    "X08n0240_040:0847c17": "因果。是為妙覺。謂會前差別之因果而為圓融果",
    "X08n0240_040:0847c18": "海。是為果果。此通辯毗盧遮那廣大因果。以稱性",
    "X08n0240_040:0847c19": "而修為真因。頓契法界為妙果。以顯我毗盧遮那",
    "X08n0240_040:0847c20": "曠劫修如是因感如是果。欲令菩薩頓生圓解。以",
    "X08n0240_040:0847c21": "便依此圓解發起圓行。故判此前十信起至後如",
    "X08n0240_040:0847c22": "來出現三十一品經。為修因契果生解分。疏中單",
    "X08n0240_040:0847c23": "就等覺一位辨其有無。特未申明通途大旨。故令",
    "X08n0240_040:0847c24": "學人難知歸趣耳。",
    "X08n0240_040:0848a01": "[0848a01] 大科七重會普光明殿。有十一品經。前十定等六",
    "X08n0240_040:0848a02": "品明等覺位。為差別因圓。今文六品分二。前三品",
    "X08n0240_040:0848a03": "正答前問總顯深廣。今初分二。前二品明業用廣",
    "X08n0240_040:0848a04": "大。後一品明智慧深玄。前中亦二。初品就定明用。",
    "X08n0240_040:0848a05": "後品就通明用。",
    "X08n0240_040:0848a06": "[0848a06] 爾時世尊在摩竭提國阿蘭若法菩提場中。",
    "X08n0240_040:0848a07": "[0848a07] 前中分五。一序分。二請分。三示說者分。四本分。五",
    "X08n0240_040:0848a08": "說分。初中三。初總顯三成就。二始成下別顯三成",
    "X08n0240_040:0848a09": "就。三與十佛剎下別顯眾成就。",
    "X08n0240_040:0848a10": "[0848a10] 始成正覺。於普光明殿入剎那際諸佛三昧。以一切",
    "X08n0240_040:0848a11": "智自神通力現如來身。清淨無礙。無所依止。無有攀",
    "X08n0240_040:0848a12": "緣。住奢摩他最極寂靜。具大威德。無所染著。能令見",
    "X08n0240_040:0848a13": "者悉得開悟。隨宜出興不失於時。恒住一相。所謂無",
    "X08n0240_040:0848a14": "相。",
    "X08n0240_040:0848a15": "[0848a15] 二中分三。初約主顯時。二於普光明下約主彰處。",
    "X08n0240_040:0848a16": "三入剎那下就德顯主。於中十句。即攝二十一種",
    "X08n0240_040:0848a17": "功德中二十別句。總句即前結成正覺故。一入剎",
    "X08n0240_040:0848a18": "那際三昧者。即窮法真源。謂時之極促名曰剎那。",
    "X08n0240_040:0848a19": "窮彼剎那時相都寂。無際之際名剎那際。即攝二",
    "X08n0240_040:0848a20": "句。謂二行永絕及達無相法。若有二行則有剎那。",
    "X08n0240_040:0848a21": "二行既絕則剎那無際。由達清淨真如本無相故。",
    "X08n0240_040:0848a22": "所以此中特名入剎那際者。為顯將說等覺位故。",
    "X08n0240_040:0848a23": "菩薩地盡唯有果累。無常生相未寂猶名識藏。若",
    "X08n0240_040:0848a24": "以無間智。覺心初起。心無初相。遠離微細念故。即",
    "X08n0240_040:0848b01": "無剎那。若入此際。即見心性常住。名究竟覺。故云",
    "X08n0240_040:0848b02": "諸佛三昧。亦顯差別歷位不離最初剎那際故。二",
    "X08n0240_040:0848b03": "以一切智自神通力現如來身者。依通起用。此攝",
    "X08n0240_040:0848b04": "二句。一切智通即住於佛住。謂由一切智無有功",
    "X08n0240_040:0848b05": "用自神通力常作佛事故。次現如來身即攝得佛",
    "X08n0240_040:0848b06": "平等。謂依上一切智現身利樂有情故。三清淨無",
    "X08n0240_040:0848b07": "礙。攝三句。謂清淨攝二句。一攝到無障處。謂慣習",
    "X08n0240_040:0848b08": "覺慧。永斷所治。故云清淨。二攝不可轉法。由清淨",
    "X08n0240_040:0848b09": "故他不能轉。無礙者即所行無礙。世間八法不能",
    "X08n0240_040:0848b10": "礙故。四無所依止無有攀緣。即立不思議。謂雖立",
    "X08n0240_040:0848b11": "教法不依世間故。非諸世所能攀緣故。五住奢摩",
    "X08n0240_040:0848b12": "他最極寂靜。即普見三世。以見三世平等如理無",
    "X08n0240_040:0848b13": "異。為最寂靜。六具大威德。即身恒充滿一切世間。",
    "X08n0240_040:0848b14": "現受用變化身大利樂故。七無所染著。即智恒明",
    "X08n0240_040:0848b15": "達一切諸法。謂於諸法善決定故無有染也。八能",
    "X08n0240_040:0848b16": "令見者悉得開悟。此攝二句。一攝了一切行。謂知",
    "X08n0240_040:0848b17": "有情性行差別。隨開悟故。二攝除一切疑。謂知彼",
    "X08n0240_040:0848b18": "遠劫微少善根。亦令開悟故。九隨宜出興不失於",
    "X08n0240_040:0848b19": "時。亦攝二句。一攝無能測身。謂如其勝解而示現",
    "X08n0240_040:0848b20": "身。如摩尼珠。名隨宜出生不失於時。二攝一切菩",
    "X08n0240_040:0848b21": "薩等所求智。謂調伏有情攝受付囑皆不失時故。",
    "X08n0240_040:0848b22": "十恒住一相所謂無相。攝餘五句。謂到佛究竟無",
    "X08n0240_040:0848b23": "二彼岸等。隨義雖殊。皆由一相無相而成。可以意",
    "X08n0240_040:0848b24": "得。餘如昇兜率品辯。",
    "X08n0240_040:0848c01": "[0848c01] 與十佛剎微塵數菩薩摩訶薩俱。",
    "X08n0240_040:0848c02": "[0848c02] 第三顯眾成就中五。一舉數。二靡不下歎德。三其",
    "X08n0240_040:0848c03": "名下列名。四如是等下結數。五往昔下集意。",
    "X08n0240_040:0848c04": "[0848c04] 靡不皆入灌頂之位具菩薩行。等於法界無量無邊。",
    "X08n0240_040:0848c05": "獲諸菩薩普見三昧。大悲安隱一切眾生。神通自在",
    "X08n0240_040:0848c06": "同於如來。智慧深入演真實義。具一切智降伏眾魔。",
    "X08n0240_040:0848c07": "雖入世間心恒寂靜。住於菩薩無住解脫。",
    "X08n0240_040:0848c08": "[0848c08] 二歎德中十一句。初二句總。位極行圓故。餘九為",
    "X08n0240_040:0848c09": "別。前四自分德。初二行相。一深二廣。後二行體。一",
    "X08n0240_040:0848c10": "定二悲。後五勝進德。前三同佛三業大用。可知。後",
    "X08n0240_040:0848c11": "二同佛無住涅槃。初句釋。謂不住涅槃故入世間。",
    "X08n0240_040:0848c12": "不住生死故心恒寂靜。後句結德屬人。",
    "X08n0240_040:0848c13": "[0848c13] 其名曰金剛慧菩薩。無等慧菩薩。義語慧菩薩。最勝",
    "X08n0240_040:0848c14": "慧菩薩。常捨慧菩薩。那伽慧菩薩。成就慧菩薩。調順",
    "X08n0240_040:0848c15": "慧菩薩。大力慧菩薩。難思慧菩薩。無礙慧菩薩。增上",
    "X08n0240_040:0848c16": "慧菩薩。普供慧菩薩。如理慧菩薩。善巧慧菩薩。法自",
    "X08n0240_040:0848c17": "在慧菩薩。法慧菩薩。寂靜慧菩薩。&#x8657;空慧菩薩。一相",
    "X08n0240_040:0848c18": "慧菩薩。善慧菩薩。如幻慧菩薩。廣大慧菩薩。勢力慧",
    "X08n0240_040:0848c19": "菩薩。世間慧菩薩。佛地慧菩薩。真實慧菩薩。尊勝慧",
    "X08n0240_040:0848c20": "慧菩薩。智光慧菩薩。無邊慧菩薩。",
    "X08n0240_040:0848c21": "[0848c21] 三列名中一百菩薩。初有三十同名慧者。表純德",
    "X08n0240_040:0848c22": "故。",
    "X08n0240_040:0848c23": "[0848c23] 念莊嚴菩薩。達空際菩薩。性莊嚴菩薩。甚深境菩薩。",
    "X08n0240_040:0848c24": "善解處非處菩薩。大光明菩薩。常光明菩薩。了佛種",
    "X08n0240_040:0849a01": "菩薩。心王菩薩。一行菩薩。常現神通菩薩。智慧芽菩",
    "X08n0240_040:0849a02": "薩。功德處菩薩。法燈菩薩。照世菩薩。持世菩薩。最安",
    "X08n0240_040:0849a03": "隱菩薩。最上菩薩。無上菩薩。無比菩薩。超倫菩薩。無",
    "X08n0240_040:0849a04": "礙行菩薩。光明燄菩薩。月光菩薩。一塵菩薩。堅固行",
    "X08n0240_040:0849a05": "菩薩。&#x9714;法雨菩薩。最勝幢菩薩。普莊嚴菩薩。智眼菩",
    "X08n0240_040:0849a06": "薩。法眼菩薩。慧雲菩薩。總持王菩薩。無住願菩薩。智",
    "X08n0240_040:0849a07": "藏菩薩。心王菩薩。內覺慧菩薩。住佛智菩薩。陀羅尼",
    "X08n0240_040:0849a08": "勇&#x5FA4;力菩薩。持地力菩薩。妙月菩薩。須彌頂菩薩。寶",
    "X08n0240_040:0849a09": "頂菩薩。普光照菩薩。威德王菩薩。智慧輪菩薩。大威",
    "X08n0240_040:0849a10": "德菩薩。大龍相菩薩。質直行菩薩。不退轉菩薩。持法",
    "X08n0240_040:0849a11": "幢菩薩。無忘失菩薩。攝諸趣菩薩。不思議決定慧菩",
    "X08n0240_040:0849a12": "薩。遊戲無邊智菩薩。無盡妙法藏菩薩。智日菩薩。法",
    "X08n0240_040:0849a13": "日菩薩。智藏菩薩。智澤菩薩。普見菩薩。不空見菩薩。",
    "X08n0240_040:0849a14": "金剛踊菩薩。金剛智菩薩。金剛燄菩薩。金剛慧菩薩。",
    "X08n0240_040:0849a15": "普眼菩薩。佛日菩薩。持佛金剛祕密義菩薩。普眼境",
    "X08n0240_040:0849a16": "界智莊。嚴菩薩。",
    "X08n0240_040:0849a17": "[0849a17] 次七十菩薩別名者。表雜德故。",
    "X08n0240_040:0849a18": "[0849a18] 如是等菩薩摩訶薩。十佛剎微塵數。",
    "X08n0240_040:0849a19": "[0849a19] 四結數。",
    "X08n0240_040:0849a20": "[0849a20] 往昔皆與毗盧遮那如來。同修菩薩諸善根行。",
    "X08n0240_040:0849a21": "[0849a21] 五集意。",
    "X08n0240_040:0849a22": "[0849a22] 爾時普眼菩薩摩訶薩承佛神力從座而起。偏袒右",
    "X08n0240_040:0849a23": "肩。右膝著地。合掌白佛言。世尊。我於如來應正等覺",
    "X08n0240_040:0849a24": "欲有所問。願垂哀許。",
    "X08n0240_040:0849b01": "[0849b01] 大文第二請分四。一普眼請問。要以普眼方見普",
    "X08n0240_040:0849b02": "法故。",
    "X08n0240_040:0849b03": "[0849b03] 佛言。普眼。恣汝所問。當為汝說令汝心喜。",
    "X08n0240_040:0849b04": "[0849b04] 二如來許問。",
    "X08n0240_040:0849b05": "[0849b05] 普眼菩薩言。世尊。普賢菩薩及住普賢所有行願諸",
    "X08n0240_040:0849b06": "菩薩眾。成就幾何三昧解脫而於菩薩諸大三昧或",
    "X08n0240_040:0849b07": "入或出或時安住。以於菩薩不可思議廣大三昧善",
    "X08n0240_040:0849b08": "入出故。能於一切三昧自在。神通變化無有休息。",
    "X08n0240_040:0849b09": "[0849b09] 三舉法正問。",
    "X08n0240_040:0849b10": "[0849b10] 佛言。善哉普眼。汝為利益去來現在諸菩薩眾而問",
    "X08n0240_040:0849b11": "斯義。",
    "X08n0240_040:0849b12": "[0849b12] 四歎問利益。",
    "X08n0240_040:0849b13": "[0849b13] 普眼。普賢菩薩今現在此。",
    "X08n0240_040:0849b14": "[0849b14] 大文第三示說者分。以法屬普賢故示其令請。於",
    "X08n0240_040:0849b15": "中有六。一示人令問。二聞名獲益。三推求不見。四",
    "X08n0240_040:0849b16": "教起見方。五依教而求。六為現身相。今初分三。一",
    "X08n0240_040:0849b17": "示處。",
    "X08n0240_040:0849b18": "[0849b18] 已能成就不可思議自在神通。出過一切諸菩薩上",
    "X08n0240_040:0849b19": "難可值遇。從於無量菩薩行生菩薩大願悉已清淨。",
    "X08n0240_040:0849b20": "所行之行皆無退轉。無量波羅蜜門無礙陀羅尼門",
    "X08n0240_040:0849b21": "無盡辯才門皆悉已得清淨。無礙大悲利益一切眾",
    "X08n0240_040:0849b22": "生。以本願力。盡未來際而無厭倦。",
    "X08n0240_040:0849b23": "[0849b23] 二歎德。",
    "X08n0240_040:0849b24": "[0849b24] 汝應請彼。彼當為汝說其三昧自在解脫。",
    "X08n0240_040:0849c01": "[0849c01] 三教問。",
    "X08n0240_040:0849c02": "[0849c02] 爾時會中諸菩薩眾聞普賢名。即時獲得不可思議",
    "X08n0240_040:0849c03": "無量三昧。其心無礙寂然不動。智慧廣大難可測量。",
    "X08n0240_040:0849c04": "境界甚深無能與等。現前悉見無數諸佛。得如來力",
    "X08n0240_040:0849c05": "同如來性。去來現在靡不明照。所有福德不可窮盡。",
    "X08n0240_040:0849c06": "一切神通皆已具足。",
    "X08n0240_040:0849c07": "[0849c07] 第二聞名獲益中。獲十種益。",
    "X08n0240_040:0849c08": "[0849c08] 其諸菩薩於普賢所心生尊重渴仰欲見。悉於眾會",
    "X08n0240_040:0849c09": "周&#x5FA7;觀察而竟不&#x89A9;。亦不見其所坐之座。此由如來",
    "X08n0240_040:0849c10": "威力所持。亦是普賢神通自在使其然耳。",
    "X08n0240_040:0849c11": "[0849c11] 第三推求不見中有三推求。皆悉不見。一渴仰推",
    "X08n0240_040:0849c12": "求不見。二重觀察不見。三以三昧力推求不見。文",
    "X08n0240_040:0849c13": "各有十。今初。先求不見。後此由下釋不見所以。威",
    "X08n0240_040:0849c14": "力持者。欲令大眾渴仰得顯深旨故。",
    "X08n0240_040:0849c15": "[0849c15] 爾時普眼菩薩白佛言。世尊。普賢菩薩今何所在。佛",
    "X08n0240_040:0849c16": "言。普眼。普賢菩薩今現在此道場眾會。親近我住初",
    "X08n0240_040:0849c17": "無動移。",
    "X08n0240_040:0849c18": "[0849c18] 二重求中三。一審問重示。法本湛然。故初無動移。",
    "X08n0240_040:0849c19": "[0849c19] 是時普眼及諸菩薩復更觀察道場眾會周&#x5FA7;求覓。",
    "X08n0240_040:0849c20": "白佛言。世尊。我等今者猶未得見普賢菩薩其身及",
    "X08n0240_040:0849c21": "座。",
    "X08n0240_040:0849c22": "[0849c22] 二推求不見。猶謂可見故。",
    "X08n0240_040:0849c23": "[0849c23] 佛言。如是。善男子。汝等何故而不得見。",
    "X08n0240_040:0849c24": "[0849c24] 三釋不見所由。於中二。初印定徵起。",
    "X08n0240_040:0850a01": "[0850a01] 善男子。普賢菩薩住處甚深不可說故。普賢菩薩獲",
    "X08n0240_040:0850a02": "無邊智慧門。入師子奮迅定得無上自在用。入清淨",
    "X08n0240_040:0850a03": "無礙際。生如來十種力。以法界藏為身。一切如來共",
    "X08n0240_040:0850a04": "所護念。於一念頃悉能證入三世諸佛無差別智。是",
    "X08n0240_040:0850a05": "故汝等不能見耳。",
    "X08n0240_040:0850a06": "[0850a06] 後正釋所由。以住處甚深故。文有十句。初句總。次",
    "X08n0240_040:0850a07": "八句別。後一句結。別中四對。一廣智勝定深。謂智",
    "X08n0240_040:0850a08": "門無邊。以有邊之智。焉&#x89A9;定用起伏無畏展促自",
    "X08n0240_040:0850a09": "在。唯以出世定求故不可見。次二外用內證深。次",
    "X08n0240_040:0850a10": "二得力成身深。後二多護速證深。由上八深故不",
    "X08n0240_040:0850a11": "能見。",
    "X08n0240_040:0850a12": "[0850a12] 爾時普眼菩薩聞如來說普賢菩薩清淨功德。得十",
    "X08n0240_040:0850a13": "千阿僧祇三昧。",
    "X08n0240_040:0850a14": "[0850a14] 第三以三昧力推求不見。於中分四。一新獲三昧。",
    "X08n0240_040:0850a15": "[0850a15] 以三昧力復&#x5FA7;觀察。渴仰欲見普賢菩薩亦不能&#x89A9;。",
    "X08n0240_040:0850a16": "其餘一切諸菩薩眾俱亦不見。",
    "X08n0240_040:0850a17": "[0850a17] 二以定推求。",
    "X08n0240_040:0850a18": "[0850a18] 時普眼菩薩從三昧起。白佛言。世尊。我已入十千阿",
    "X08n0240_040:0850a19": "僧祇三昧。求見普賢而竟不得。不見其身及身業。語",
    "X08n0240_040:0850a20": "及語業意及意業。座及住處。悉皆不見。",
    "X08n0240_040:0850a21": "[0850a21] 三自陳不見。",
    "X08n0240_040:0850a22": "[0850a22] 佛言。如是如是。善男子。當知皆以普賢菩薩住不思",
    "X08n0240_040:0850a23": "議解脫之力。",
    "X08n0240_040:0850a24": "[0850a24] 四釋不見所由。於中五。一約法總標。由住難思解",
    "X08n0240_040:0850b01": "脫。翻上三昧可思入故。",
    "X08n0240_040:0850b02": "[0850b02] 普眼。於汝意云何。頗有人能說幻術文字中。種種幻",
    "X08n0240_040:0850b03": "相所住處不。答言不也。佛言。普眼。幻中幻相尚不可",
    "X08n0240_040:0850b04": "說。何況普賢菩薩祕密身境界。祕密語境界。祕密意",
    "X08n0240_040:0850b05": "境界。而於其中能入能見。",
    "X08n0240_040:0850b06": "[0850b06] 二以近況遠。",
    "X08n0240_040:0850b07": "[0850b07] 何以故。",
    "X08n0240_040:0850b08": "[0850b08] 三徵釋所由。",
    "X08n0240_040:0850b09": "[0850b09] 普賢菩薩境界甚深。不可思議無有量已過量。",
    "X08n0240_040:0850b10": "[0850b10] 釋中二。初略標深廣。翻上三昧尚有數故。",
    "X08n0240_040:0850b11": "[0850b11] 舉要言之。普賢菩薩以金剛慧普入法界。於一切世",
    "X08n0240_040:0850b12": "界無所行無所住。知一切眾生身皆即非身。無去無",
    "X08n0240_040:0850b13": "來。得無斷盡。無差別。自在神通。無依無作。無有動轉。",
    "X08n0240_040:0850b14": "至於法界究竟邊際。",
    "X08n0240_040:0850b15": "[0850b15] 後舉略顯廣。文有十句。初句總。以金剛慧達差別",
    "X08n0240_040:0850b16": "法界俱空故。餘句別。由了空故一世界無住處。二",
    "X08n0240_040:0850b17": "眾生無可化。三寂無去來。四&#x7AEA;無斷盡。五橫泯差",
    "X08n0240_040:0850b18": "別。六體非體故不礙現通。七用非用故無依無作。",
    "X08n0240_040:0850b19": "八不離如如故無動轉。九理事圓故窮法界邊。",
    "X08n0240_040:0850b20": "[0850b20] 善男子。若有得見普賢菩薩。若得承事。若得聞名。若",
    "X08n0240_040:0850b21": "有思惟。若有憶念。若生信解。若勤觀察。若始趣向。若",
    "X08n0240_040:0850b22": "正求覓。若興誓願相續不絕。皆獲利益無空過者。",
    "X08n0240_040:0850b23": "[0850b23] 四彰見之益。",
    "X08n0240_040:0850b24": "[0850b24] 爾時普眼及一切菩薩眾。於普賢菩薩心生渴仰願",
    "X08n0240_040:0850c01": "得瞻覲。作如是言。南無一切諸佛。南無普賢菩薩。如",
    "X08n0240_040:0850c02": "是三稱頭頂禮敬。",
    "X08n0240_040:0850c03": "[0850c03] 五歸敬彌增。",
    "X08n0240_040:0850c04": "[0850c04] 爾時。佛告普眼菩薩及諸眾會言。諸佛子。汝等宜更",
    "X08n0240_040:0850c05": "禮敬普賢殷勤求請。又應專至觀察十方。想普賢身",
    "X08n0240_040:0850c06": "現在其前。如是思惟周&#x5FA7;法界。深心信解厭離一切。",
    "X08n0240_040:0850c07": "誓與普賢同一行願。入於不二真實之法。其身普現",
    "X08n0240_040:0850c08": "一切世間悉知眾生諸根差別。&#x5FA7;一切處集普賢道。",
    "X08n0240_040:0850c09": "若能發起如是大願。則當得見普賢菩薩。",
    "X08n0240_040:0850c10": "[0850c10] 第四教起見方。中勸令策進前心。次又應下別示",
    "X08n0240_040:0850c11": "深觀。上捨境別求故未識其體。今令十方齊觀知",
    "X08n0240_040:0850c12": "其體周。下依此觀。是以得見。後誓與下起願思齊。",
    "X08n0240_040:0850c13": "具上三心則能得見。",
    "X08n0240_040:0850c14": "[0850c14] 是時普眼聞佛此語。與諸菩薩俱時頂禮。求請得見",
    "X08n0240_040:0850c15": "普賢大士。",
    "X08n0240_040:0850c16": "[0850c16] 第五依教修行。然普眼位深。而猶重習觀修者。略",
    "X08n0240_040:0850c17": "有二義。一位未等故。二示深獎物故。",
    "X08n0240_040:0850c18": "[0850c18] 爾時普賢菩薩即以解脫神通之力。如其所應為現",
    "X08n0240_040:0850c19": "色身。令彼一切諸菩薩眾皆見普賢親近如來。於此",
    "X08n0240_040:0850c20": "一切菩薩眾中坐蓮華座。亦見於餘一切世界一切",
    "X08n0240_040:0850c21": "佛所從彼次第相續而來。亦見在彼一切佛所演說",
    "X08n0240_040:0850c22": "一切諸菩薩行。開示一切智智之道。闡明一切菩薩",
    "X08n0240_040:0850c23": "神通。分別一切菩薩威德。示現一切三世諸佛。",
    "X08n0240_040:0850c24": "[0850c24] 第六為現身相。於中五。一為眾現身。不見顯深。現",
    "X08n0240_040:0851a01": "不礙用故。",
    "X08n0240_040:0851a02": "[0851a02] 是時普眼菩薩及一切菩薩眾。見此神變其心踊躍。",
    "X08n0240_040:0851a03": "生大歡喜。莫不頂禮普賢菩薩。心生尊重如見十方",
    "X08n0240_040:0851a04": "一切諸佛。",
    "X08n0240_040:0851a05": "[0851a05] 二眾&#x89A9;喜敬。",
    "X08n0240_040:0851a06": "[0851a06] 是時以佛大威神力及諸菩薩信解之力普賢菩薩",
    "X08n0240_040:0851a07": "本願力故。自然而雨十千種雲。所謂種種華雲。種種",
    "X08n0240_040:0851a08": "鬘雲。種種香雲。種種末香雲。種種蓋雲。種種衣雲。種",
    "X08n0240_040:0851a09": "種嚴具雲。種種珍寶雲。種種燒香雲。種種繒采雲。不",
    "X08n0240_040:0851a10": "可說世界六種震動。奏天音樂。其聲遠聞不可說世",
    "X08n0240_040:0851a11": "界。放大光明。其光普照不可說世界。令三惡趣悉得",
    "X08n0240_040:0851a12": "除滅。嚴淨不可說世界。令不可說菩薩入普賢行。不",
    "X08n0240_040:0851a13": "可說菩薩成普賢行。不可說菩薩於普賢行願悉得",
    "X08n0240_040:0851a14": "圓滿。成阿耨多羅三藐三菩提。",
    "X08n0240_040:0851a15": "[0851a15] 三現瑞成益。",
    "X08n0240_040:0851a16": "[0851a16] 爾時普眼菩薩白佛言。世尊。普賢菩薩是住大威德",
    "X08n0240_040:0851a17": "者。住無等者。住無過者。住不退者。住平等者。住不壞",
    "X08n0240_040:0851a18": "者。住一切差別法者。住一切無差別法者。住一切眾",
    "X08n0240_040:0851a19": "生善巧心所住者。住一切法自在解脫三昧者。",
    "X08n0240_040:0851a20": "[0851a20] 四歎德廣深。於中十句。無等者下無等故。無過者",
    "X08n0240_040:0851a21": "上無過故。",
    "X08n0240_040:0851a22": "[0851a22] 佛言。如是如是。普眼。如汝所說。普賢菩薩有阿僧祇",
    "X08n0240_040:0851a23": "清淨功德。所謂無等莊嚴功德。無量寶功德。不思議",
    "X08n0240_040:0851a24": "海功德。無量相功德。無邊雲功德。無邊際不可稱讚",
    "X08n0240_040:0851b01": "功德。無盡法功德。不可說功德。一切佛功德。稱揚讚",
    "X08n0240_040:0851b02": "歎不可盡功德。",
    "X08n0240_040:0851b03": "[0851b03] 五如來印述。初印後述。述中十一句。初句總。後所",
    "X08n0240_040:0851b04": "謂下別。別有十德。一二嚴德。二圓明德。三深廣德。",
    "X08n0240_040:0851b05": "四色相德。五慈覆德。六超勝德。七知法德。八絕言",
    "X08n0240_040:0851b06": "德。九同佛德。十讚無盡德。",
    "X08n0240_040:0851b07": "[0851b07] 爾時如來告普賢菩薩言。普賢。汝應為普眼及此會",
    "X08n0240_040:0851b08": "中諸菩薩眾。說十三昧令得善入。成滿普賢所有行",
    "X08n0240_040:0851b09": "願。",
    "X08n0240_040:0851b10": "[0851b10] 大文第四。本文有四。一舉益令說。二何者下列所",
    "X08n0240_040:0851b11": "說名。三此十大下歎定勝德。四是故普賢下結勸",
    "X08n0240_040:0851b12": "成益。今初。初分二。初勸說成益。",
    "X08n0240_040:0851b13": "[0851b13] 諸菩薩摩訶薩說此十大三昧故。令過去菩薩已得",
    "X08n0240_040:0851b14": "出離。現在菩薩今得出離。未來菩薩當得出離。",
    "X08n0240_040:0851b15": "[0851b15] 後引例證勸。以三世諸菩薩若說此定皆成益故。",
    "X08n0240_040:0851b16": "[0851b16] 何者為十。一者普光大三昧。二者妙光大三昧。三者",
    "X08n0240_040:0851b17": "次第&#x5FA7;往諸佛國土大三昧。四者清淨深心行大三",
    "X08n0240_040:0851b18": "昧。五者知過去莊嚴藏大三昧。六者智光明藏大三",
    "X08n0240_040:0851b19": "昧。七者了知一切世界佛莊嚴大三昧。八者眾生差",
    "X08n0240_040:0851b20": "別身大三昧。九者法界自在大三昧。十者無礙輪大",
    "X08n0240_040:0851b21": "三昧。",
    "X08n0240_040:0851b22": "[0851b22] 第二列名中皆云大者。因滿之定稱法界故。一普",
    "X08n0240_040:0851b23": "光者身心業用周&#x5FA7;全包為普。智照自在名光。二",
    "X08n0240_040:0851b24": "妙光者身智&#x5FA7;照為光。勝用交&#x668E;為妙。三十方無",
    "X08n0240_040:0851c01": "餘之剎皆至入定為偏往。往無雜亂不礙時節歷",
    "X08n0240_040:0851c02": "然為次第。即能起用名神通。以智用如理本自&#x5FA7;",
    "X08n0240_040:0851c03": "故。四名達諸法本自清淨。離於想念。契理深心。依",
    "X08n0240_040:0851c04": "此起用&#x5FA7;供諸佛請法起說名之為行。五佛出劫",
    "X08n0240_040:0851c05": "剎等事皆名莊嚴。過去門中包此無盡為藏。亦名",
    "X08n0240_040:0851c06": "過去清淨藏者。入定能入劫一念無緣。起定能受",
    "X08n0240_040:0851c07": "法三輪無著。皆名清淨。六未來藏中包含諸佛及",
    "X08n0240_040:0851c08": "佛法等。名之為藏。智慧照徹稱曰光明。七現在諸",
    "X08n0240_040:0851c09": "佛作用眾會身相益物皆曰莊嚴。橫&#x5FA7;十方故云",
    "X08n0240_040:0851c10": "一切。現可目&#x89A9;故不云藏。八於差別眾生身內外",
    "X08n0240_040:0851c11": "入定起定皆自在故。雖通三種世間。從多但云眾",
    "X08n0240_040:0851c12": "生。前後諸定皆從多說。九於眼等十八界自在入",
    "X08n0240_040:0851c13": "出。又知事法界邊際與理法界無礙自在故。十無",
    "X08n0240_040:0851c14": "礙輪者三輪攝化皆自在故。又得十無礙滿佛果",
    "X08n0240_040:0851c15": "故。無盡大用一一無礙。皆悉圓滿能摧伏故。尋初",
    "X08n0240_040:0851c16": "後際不得邊故。",
    "X08n0240_040:0851c17": "[0851c17] 此十大三昧諸大菩薩乃能善入。去來現在一切諸",
    "X08n0240_040:0851c18": "佛。已說當說現說。",
    "X08n0240_040:0851c19": "[0851c19] 第三歎定勝德。於中四。一約人以歎。人勝故法勝。",
    "X08n0240_040:0851c20": "[0851c20] 若諸菩薩愛樂尊重。修習不懈則得成就。",
    "X08n0240_040:0851c21": "[0851c21] 二約修以歎。於中二。先明修成。",
    "X08n0240_040:0851c22": "[0851c22] 如是之人則名為佛。則名如來。亦則名為得十力人。",
    "X08n0240_040:0851c23": "亦名導師。亦名大導師。亦名一切智。亦名一切見。亦",
    "X08n0240_040:0851c24": "名住無礙。亦名達諸境。亦名一切法自在。",
    "X08n0240_040:0852a01": "[0852a01] 後修益。於中亦二。初有十句明上等佛果。亦是等",
    "X08n0240_040:0852a02": "覺。等覺之義顯矣。然一品始末等佛義多。",
    "X08n0240_040:0852a03": "[0852a03] 此菩薩普入一切世界而於世界無所著。普入一切",
    "X08n0240_040:0852a04": "眾生界而於眾生無所取。普入一切身而於身無所",
    "X08n0240_040:0852a05": "礙。普入一切法界而知法界無有邊。親近三世一切",
    "X08n0240_040:0852a06": "佛。明見一切諸佛法。巧說一切文字。了達一切假名。",
    "X08n0240_040:0852a07": "成就一切菩薩清淨道。安住一切菩薩差別行。於一",
    "X08n0240_040:0852a08": "念中普得一切三世智。普知一切三世法。普說一切",
    "X08n0240_040:0852a09": "諸佛教。普轉一切不退輪。於去來現在一一世。普證",
    "X08n0240_040:0852a10": "一切菩提道。於此一一菩提中。普了一切佛所說。",
    "X08n0240_040:0852a11": "[0852a11] 後明身智&#x5FA7;周。皆言普入者一一皆窮帝網境故。",
    "X08n0240_040:0852a12": "[0852a12] 此是諸菩薩法相門。是諸菩薩智覺門。是一切種智",
    "X08n0240_040:0852a13": "無勝幢門。是普賢菩薩諸行願門。是猛利神通誓願",
    "X08n0240_040:0852a14": "門。是一切總持辯才門。是三世諸法差別門。是一切",
    "X08n0240_040:0852a15": "諸佛示現門。是以薩婆若安立一切眾生門。是以佛",
    "X08n0240_040:0852a16": "神力嚴淨一切世界門。",
    "X08n0240_040:0852a17": "[0852a17] 三直就法歎。明此十定該攝諸法體相用等。一一",
    "X08n0240_040:0852a18": "超勝故。十門五對。一境智通悟。二因果游入。三通",
    "X08n0240_040:0852a19": "辨出處四佛法所從。五嚴土攝生罔不由此。",
    "X08n0240_040:0852a20": "[0852a20] 若菩薩入此三昧。得法界力無有窮盡。得&#x8657;空行無",
    "X08n0240_040:0852a21": "有障礙。得法王位無量自在。譬如世間灌頂受職。得",
    "X08n0240_040:0852a22": "無邊智一切通達。得廣大力十種圓滿。成無諍心入",
    "X08n0240_040:0852a23": "寂滅際。大悲無畏猶如師子。為智慧丈夫然正法明",
    "X08n0240_040:0852a24": "燈。一切功德歎不可盡。聲聞獨覺莫能思議。",
    "X08n0240_040:0852b01": "[0852b01] 四約證以歎。前約修歎。望於佛果以顯終同。此約",
    "X08n0240_040:0852b02": "證歎。直就此定以明業用。亦二十句。前十明勝德",
    "X08n0240_040:0852b03": "無限。",
    "X08n0240_040:0852b04": "[0852b04] 得法界智住無動際。而能隨俗種種開演。住於無相",
    "X08n0240_040:0852b05": "善入法相。得自性清淨藏。生如來清淨家。善開種種",
    "X08n0240_040:0852b06": "差別法門而以智慧了無所有。善知於時常行法施",
    "X08n0240_040:0852b07": "開悟一切名為智者。善攝眾生悉令清淨。以方便智",
    "X08n0240_040:0852b08": "示成佛道而常修行菩薩之行。無有斷盡。入一切智",
    "X08n0240_040:0852b09": "方便境界示現種種廣大神通。",
    "X08n0240_040:0852b10": "[0852b10] 後明智德自在。",
    "X08n0240_040:0852b11": "[0852b11] 是故普賢。汝今應當分別廣說一切菩薩十大三昧。",
    "X08n0240_040:0852b12": "今此眾會咸皆願聞。",
    "X08n0240_040:0852b13": "[0852b13] 四結勸。文並可知。",
    "X08n0240_040:0852b14": "[0852b14] 爾時普賢菩薩承如來旨。觀普眼等諸菩薩眾而告",
    "X08n0240_040:0852b15": "之言。",
    "X08n0240_040:0852b16": "[0852b16] 大文第五說分中三。初承旨總告。二佛子云何下",
    "X08n0240_040:0852b17": "別釋十定。三第四十三卷末云佛子此是下總結",
    "X08n0240_040:0852b18": "十數。",
    "X08n0240_040:0852b19": "[0852b19] 佛子。云何為菩薩摩訶薩普光明三昧。",
    "X08n0240_040:0852b20": "[0852b20] 二別中十定即為十段。各有標釋結。",
    "X08n0240_040:0852b21": "[0852b21] 佛子。此菩薩摩訶薩有十種無盡。法何者為十。所謂",
    "X08n0240_040:0852b22": "諸佛出現智無盡。眾生變化智無盡。世界如影智無",
    "X08n0240_040:0852b23": "盡。深入法界智無盡。善攝菩薩智無盡。菩薩不退智",
    "X08n0240_040:0852b24": "無盡。善觀一切法義智無盡。善持心力智無盡。住廣",
    "X08n0240_040:0852c01": "大菩提心智無盡。住一切佛法一切智願力智無盡。",
    "X08n0240_040:0852c02": "佛子。是名菩薩摩訶薩十種無盡法。",
    "X08n0240_040:0852c03": "[0852c03] 就初定中分五。一智無盡。二心無盡。三定自在。四",
    "X08n0240_040:0852c04": "智巧現。五觀超絕。各有佛子以為揀別。五中初二",
    "X08n0240_040:0852c05": "定方便。次一定體。後二定用。又前三各有標徵釋",
    "X08n0240_040:0852c06": "結。今初十中。十句五對。初二所事所化。次二化處",
    "X08n0240_040:0852c07": "化法。如影者無實故。隨現故。次二攝護始終。次二",
    "X08n0240_040:0852c08": "所持能持。後二始心終願。",
    "X08n0240_040:0852c09": "[0852c09] 佛子。此菩薩摩訶薩發十種無邊心。何等為十。所謂",
    "X08n0240_040:0852c10": "發度脫一切眾生無邊心。發承事一切諸佛無邊心。",
    "X08n0240_040:0852c11": "發供養一切諸佛無邊心。發普見一切諸佛無邊心。",
    "X08n0240_040:0852c12": "發受持一切佛法不忘失無邊心。發示現一切佛無",
    "X08n0240_040:0852c13": "量神變無邊心。發為得佛力故不捨一切菩提行無",
    "X08n0240_040:0852c14": "邊心。發普入一切智微細境界說一切佛法無邊心。",
    "X08n0240_040:0852c15": "發普入佛不思議廣大境界無邊心。發於佛辯才起",
    "X08n0240_040:0852c16": "深志樂領受諸佛法無邊心。發示現種種自在身入",
    "X08n0240_040:0852c17": "一切如來道場眾會無邊心。是為十。",
    "X08n0240_040:0852c18": "[0852c18] 二心無邊者。前明所知無盡。今辨對境發心。以境",
    "X08n0240_040:0852c19": "無邊故心無邊。有十一句者增數十也。",
    "X08n0240_040:0852c20": "[0852c20] 佛子。此菩薩摩訶薩有十種入三昧差別智。何者為",
    "X08n0240_040:0852c21": "十。所謂東方入定西方起。西方入定東方起。南方入",
    "X08n0240_040:0852c22": "定北方起。北方入定南方起。東北方入定西南方起。",
    "X08n0240_040:0852c23": "西南方入定東北方起。西北方入定東南方起。東南",
    "X08n0240_040:0852c24": "方入定西北方起。下方入定上方起。上方入定下方",
    "X08n0240_040:0853a01": "起。是為十。",
    "X08n0240_040:0853a02": "[0853a02] 第三定自在者。由前大智大心故於三昧自在。方",
    "X08n0240_040:0853a03": "處非一。入出不同。故云差別。",
    "X08n0240_040:0853a04": "[0853a04] 佛子。此菩薩摩訶薩有十種入大三昧善巧智。",
    "X08n0240_040:0853a05": "[0853a05] 第四智巧現分三。初標。",
    "X08n0240_040:0853a06": "[0853a06] 何者為十。",
    "X08n0240_040:0853a07": "[0853a07] 二徵。",
    "X08n0240_040:0853a08": "[0853a08] 佛子。菩薩摩訶薩以三千大千世界為一蓮華。現身",
    "X08n0240_040:0853a09": "&#x5FA7;此蓮華之上結加趺坐。身中復現三千大千世界。",
    "X08n0240_040:0853a10": "其中有百億四天下。一一四天下現百億身。一一身",
    "X08n0240_040:0853a11": "入百億百億三千大千世界。於彼世界一一四天下",
    "X08n0240_040:0853a12": "現百億百億菩薩修行。一一菩薩修行生百億百億",
    "X08n0240_040:0853a13": "決定解。一一決定解令百億百億根性圓滿。一一根",
    "X08n0240_040:0853a14": "性成百億百億菩薩法不退業。",
    "X08n0240_040:0853a15": "[0853a15] 三釋中分三。初法說。二舉喻。三以劣況勝。今初法",
    "X08n0240_040:0853a16": "說中亦二。初十句別明展轉深細。",
    "X08n0240_040:0853a17": "[0853a17] 然所現身非一非多。入定出定無所錯亂。",
    "X08n0240_040:0853a18": "[0853a18] 第二總顯離相分明。",
    "X08n0240_040:0853a19": "[0853a19] 佛子。如羅&#x777A;阿修羅王本身長七百由旬。化形長十",
    "X08n0240_040:0853a20": "六萬八千由旬。於大海中出其半身。與須彌山而正",
    "X08n0240_040:0853a21": "齊等。佛子。彼阿修羅王雖化其身長十六萬八千由",
    "X08n0240_040:0853a22": "旬。然亦不壞本身之相。諸蘊界處悉皆如木。心不錯",
    "X08n0240_040:0853a23": "亂。不於變化身而作他想於其本身生非己想。本受",
    "X08n0240_040:0853a24": "生身恒受諸樂。化身常現種種自在神通威力。",
    "X08n0240_040:0853b01": "[0853b01] 二舉喻。",
    "X08n0240_040:0853b02": "[0853b02] 佛子。阿修羅王有貪恚癡具足憍慢。尚能如是變現",
    "X08n0240_040:0853b03": "其身。何況菩薩摩訶薩能深了達心法如幻。一切世",
    "X08n0240_040:0853b04": "間皆悉如夢。一切諸佛出興於世皆如影像。一切世",
    "X08n0240_040:0853b05": "界猶如變化。言語音聲悉皆如響。見如實法以如實",
    "X08n0240_040:0853b06": "法而為其身。知一切法本性清淨。了知身心無有實",
    "X08n0240_040:0853b07": "體。其身普住無量境界。以佛智慧廣大光明。淨修一",
    "X08n0240_040:0853b08": "切菩提之行。",
    "X08n0240_040:0853b09": "[0853b09] 三以劣況勝。",
    "X08n0240_040:0853b10": "[0853b10] 佛子。菩薩摩訶薩住此三昧。超過世間遠離世間。無",
    "X08n0240_040:0853b11": "能惑亂無能&#x668E;奪。佛子。譬如比丘觀察內身住不淨",
    "X08n0240_040:0853b12": "觀審見其身皆是不淨。菩薩摩訶薩亦復如是。住此",
    "X08n0240_040:0853b13": "三昧觀察法身。見諸世間普入其身。於中明見一切",
    "X08n0240_040:0853b14": "世間及世間法。於諸世間及世間法皆無所著。",
    "X08n0240_040:0853b15": "[0853b15] 第五觀超絕中分三。初法。二喻。三合。異前化現故",
    "X08n0240_040:0853b16": "云法身。法性包含故一時頓見。由此異故無能&#x668E;",
    "X08n0240_040:0853b17": "奪。故云皆無所著。",
    "X08n0240_040:0853b18": "[0853b18] 佛子。是名菩薩摩訶薩第一普光明大三昧善巧智。",
    "X08n0240_040:0853b19": "[0853b19] 後總結。",
    "X08n0240_040:0853b20": "[0853b20] 佛子。云何為菩薩摩訶薩妙光明三昧。",
    "X08n0240_040:0853b21": "[0853b21] 二妙光明大三昧。分三。初標。",
    "X08n0240_040:0853b22": "[0853b22] 佛子。此菩薩摩訶薩能入三千大千世界微塵數三",
    "X08n0240_040:0853b23": "千大千世界。於一一世界現三千大千世界微塵數",
    "X08n0240_040:0853b24": "身。一一身放三千大千世界微塵數光。一一光現三",
    "X08n0240_040:0853c01": "千大千世界微塵數色。一一色照三千大千世界微",
    "X08n0240_040:0853c02": "塵數世界。一一世界中調伏三千大千世界微塵數",
    "X08n0240_040:0853c03": "眾生。",
    "X08n0240_040:0853c04": "[0853c04] 二釋。分二。初法中分四。初明身雲展入。",
    "X08n0240_040:0853c05": "[0853c05] 是諸世界種種不同菩薩悉知。所謂世界雜染。世界",
    "X08n0240_040:0853c06": "清淨。世界所因。世界建立。世界同住。世界光色。世界",
    "X08n0240_040:0853c07": "來往。如是一切菩薩悉知菩薩悉入。",
    "X08n0240_040:0853c08": "[0853c08] 二明身智俱入。",
    "X08n0240_040:0853c09": "[0853c09] 是諸世界亦悉來入菩薩之身。",
    "X08n0240_040:0853c10": "[0853c10] 三明其卷入。",
    "X08n0240_040:0853c11": "[0853c11] 然諸世界無有雜亂。種種諸法亦不壞滅。",
    "X08n0240_040:0853c12": "[0853c12] 四明展卷無礙。",
    "X08n0240_040:0853c13": "[0853c13] 佛子。譬如日出繞須彌山照七寶山。其七寶山及寶",
    "X08n0240_040:0853c14": "山間。皆有光影分明顯現。",
    "X08n0240_040:0853c15": "[0853c15] 二喻文有二喻。喻前互入無雜亂義。文分為二。一",
    "X08n0240_040:0853c16": "寶山光影喻。二幻師善巧喻。先喻有五。初明日光",
    "X08n0240_040:0853c17": "影現喻。七寶山者即七金山。如十地末所列其名。",
    "X08n0240_040:0853c18": "但除妙高及雪香二山。山間有七香海。海現日影。",
    "X08n0240_040:0853c19": "山以淨金亦能現影。",
    "X08n0240_040:0853c20": "[0853c20] 其寶山上所有日影。莫不顯現山間影中。其七山間",
    "X08n0240_040:0853c21": "所有日影。亦悉顯現山上影中。如是展轉更相影現。",
    "X08n0240_040:0853c22": "[0853c22] 二明兩影互現。正喻菩薩自他互入。以彼影明淨",
    "X08n0240_040:0853c23": "如今之鏡。故能互現。",
    "X08n0240_040:0853c24": "[0853c24] 或說日影出七寶山。或說日影出七山間。或說日影",
    "X08n0240_040:0854a01": "入七寶山。或說日影入七山間。",
    "X08n0240_040:0854a02": "[0854a02] 第三得名不同。謂水中本影現山上影時。此所現",
    "X08n0240_040:0854a03": "影從山上出來入山間。若山上本影現水中影時。",
    "X08n0240_040:0854a04": "此所現影從山間出入七金寶山上。故正入時即",
    "X08n0240_040:0854a05": "名為出。",
    "X08n0240_040:0854a06": "[0854a06] 但此日影。更相照現無有邊際。",
    "X08n0240_040:0854a07": "[0854a07] 第四明重現無盡喻。菩薩帝網身土。古德立帝網",
    "X08n0240_040:0854a08": "義。經有帝網之名而無廣說之處。以昔未有此品",
    "X08n0240_040:0854a09": "經文。故此一段文可誠證也。",
    "X08n0240_040:0854a10": "[0854a10] 體性非有亦復非無。不住於山不離於山。不住於水",
    "X08n0240_040:0854a11": "亦不離水。",
    "X08n0240_040:0854a12": "[0854a12] 五明體離二邊。既離二邊。故能互現而無雜亂。謂",
    "X08n0240_040:0854a13": "取不可得故非有。影現分明故非無。不住不離者。",
    "X08n0240_040:0854a14": "謂不住成上非有。不離成其非無。若有定住則不",
    "X08n0240_040:0854a15": "能相入。若其離者則無可相入。故不住不離方能",
    "X08n0240_040:0854a16": "相入。",
    "X08n0240_040:0854a17": "[0854a17] 佛子。菩薩摩訶薩亦復如是。住此妙光廣大三昧。不",
    "X08n0240_040:0854a18": "壞世間安立之相。不滅世間諸法自性。不住世界內。",
    "X08n0240_040:0854a19": "不住世界外。於諸世界無所分別。亦不壞於世界之",
    "X08n0240_040:0854a20": "相。觀一切法一相無相。亦不壞於諸法自性。住真如",
    "X08n0240_040:0854a21": "性恒不捨離。",
    "X08n0240_040:0854a22": "[0854a22] 二法合。直明不壞不住故得互入。無亂明不壞性",
    "X08n0240_040:0854a23": "相。謂若壞性相則無可相入。若住內外則不能相",
    "X08n0240_040:0854a24": "入。謂若住世間內則不能身包世界。若住世界外",
    "X08n0240_040:0854b01": "則不能&#x5FA7;入世界。由俱無住故能互入。次釋其所",
    "X08n0240_040:0854b02": "以。由定無分別而不壞相。慧觀一相而不壞諸。既",
    "X08n0240_040:0854b03": "事理雙游。故不壞不住。若不壞不住。則住真如恒",
    "X08n0240_040:0854b04": "不捨離。既即事不捨。故相隨性而融通。如無不在。",
    "X08n0240_040:0854b05": "故同真如而內外互入。",
    "X08n0240_040:0854b06": "[0854b06] 佛子。譬如幻師善知幻術。",
    "X08n0240_040:0854b07": "[0854b07] 二幻師善巧喻二。初總喻。二別喻。初中有三。一總",
    "X08n0240_040:0854b08": "明能幻。",
    "X08n0240_040:0854b09": "[0854b09] 住四衢道作諸幻事。於一日中一須臾頃。或現一日。",
    "X08n0240_040:0854b10": "或現一夜。或復現作七日七夜。半月一月。一年百年。",
    "X08n0240_040:0854b11": "隨其所欲皆能示現。城邑聚落。泉流河海。日月雲雨。",
    "X08n0240_040:0854b12": "宮殿屋宅。如是一切靡不具足。",
    "X08n0240_040:0854b13": "[0854b13] 二明本時處現幻時處。喻互相入。",
    "X08n0240_040:0854b14": "[0854b14] 不以示現經年歲故壞其根本一日一時。不以本時",
    "X08n0240_040:0854b15": "極短促故壞其所現日月年歲。幻相明現本日不滅。",
    "X08n0240_040:0854b16": "[0854b16] 次本末互不相礙。喻不壞相。",
    "X08n0240_040:0854b17": "[0854b17] 菩薩摩訶薩亦復如是。入此妙光廣大三昧。現阿僧",
    "X08n0240_040:0854b18": "祇世界入一世界。其阿僧祇世界一一皆有地水火",
    "X08n0240_040:0854b19": "風。大海諸山。城邑聚落。園林屋宅。天宮龍宮。夜叉宮。",
    "X08n0240_040:0854b20": "乾闥婆宮。阿修羅宮。迦樓羅宮。緊那羅宮。摩&#x777A;羅伽",
    "X08n0240_040:0854b21": "宮。種種莊嚴皆悉具足。欲界。色界。無色界。小千世界。",
    "X08n0240_040:0854b22": "大千世界。業行果報死此生彼。一切世間所有時節。",
    "X08n0240_040:0854b23": "須臾晝夜。半月一月。一歲百歲。成劫壞劫。雜染國土。",
    "X08n0240_040:0854b24": "清淨國土。廣大國土。狹小國土。於中諸佛出興于世。",
    "X08n0240_040:0854c01": "佛剎清淨。菩薩眾會周&#x5E00;圍繞。神通自在教化眾生。",
    "X08n0240_040:0854c02": "其諸國土所在方處。無量人眾悉皆充滿。殊形異趣",
    "X08n0240_040:0854c03": "種種眾生。無量無邊不可思議。去來現在清淨業力。",
    "X08n0240_040:0854c04": "出生無量上妙珍寶。如是等事。咸悉示現入一世界。",
    "X08n0240_040:0854c05": "[0854c05] 後合中亦五。一明一多相容不同。合上現多時處。",
    "X08n0240_040:0854c06": "[0854c06] 菩薩於此普皆明見。普入普觀。普思普了。以無盡智",
    "X08n0240_040:0854c07": "皆如實知。",
    "X08n0240_040:0854c08": "[0854c08] 二明智鑒不昧。合前能幻之術。",
    "X08n0240_040:0854c09": "[0854c09] 不以彼世界多故壞此一世界。不以此世界一故壞",
    "X08n0240_040:0854c10": "彼多世界。",
    "X08n0240_040:0854c11": "[0854c11] 三合不壞本末之相。",
    "X08n0240_040:0854c12": "[0854c12] 何以故。",
    "X08n0240_040:0854c13": "[0854c13] 四徵釋所由。先徵意云何以互入得不壞相。",
    "X08n0240_040:0854c14": "[0854c14] 菩薩知一切法皆無我故。是故入無命法無作法者。",
    "X08n0240_040:0854c15": "菩薩於一切世間勤修行無諍法故。是名住無我法",
    "X08n0240_040:0854c16": "者。菩薩如實見一切身皆從緣起故。是名住無眾生",
    "X08n0240_040:0854c17": "法者。菩薩知一切生滅法皆從因生故。是名住無補",
    "X08n0240_040:0854c18": "伽羅法者。菩薩知諸法本性平等故。是名住無意生",
    "X08n0240_040:0854c19": "無摩納婆法者。",
    "X08n0240_040:0854c20": "[0854c20] 釋意有三。一由知人無我故。人無我之相已見上",
    "X08n0240_040:0854c21": "文。",
    "X08n0240_040:0854c22": "[0854c22] 菩薩知一切法本性寂靜故。是名住寂靜法者。菩薩",
    "X08n0240_040:0854c23": "知一切法一相故。是名住無分別法者。菩薩知法界",
    "X08n0240_040:0854c24": "無有種種差別法故。是名住不思議法者。",
    "X08n0240_040:0855a01": "[0855a01] 二知法無我。",
    "X08n0240_040:0855a02": "[0855a02] 菩薩勤修一切方便善調伏眾生故。是名住大悲法",
    "X08n0240_040:0855a03": "者。",
    "X08n0240_040:0855a04": "[0855a04] 三得同體大悲故。由此故能融通事理。",
    "X08n0240_040:0855a05": "[0855a05] 佛子。菩薩如是能以阿僧祇世界入一世界。知無數",
    "X08n0240_040:0855a06": "眾生種種差別。見無數菩薩各各發趣。觀無數諸佛",
    "X08n0240_040:0855a07": "處處出興。彼諸如來所演說法。其諸菩薩悉能領受。",
    "X08n0240_040:0855a08": "亦見自身於中修行。",
    "X08n0240_040:0855a09": "[0855a09] 五結成上義。於中三。一結上多入一。",
    "X08n0240_040:0855a10": "[0855a10] 然不捨此處而見在彼。亦不捨彼處而見在此。彼身",
    "X08n0240_040:0855a11": "此身無有差別。入法界故。",
    "X08n0240_040:0855a12": "[0855a12] 二結上不壞性相。",
    "X08n0240_040:0855a13": "[0855a13] 常勤觀察無有休息。不捨智慧無退轉故。",
    "X08n0240_040:0855a14": "[0855a14] 三結上明鑒。[0855a14] 上寶山光影喻合竟。",
    "X08n0240_040:0855a15": "[0855a15] 如有幻師隨於一處作諸幻術。不以幻地故壞於本",
    "X08n0240_040:0855a16": "地。不以幻日故壞於本日。",
    "X08n0240_040:0855a17": "[0855a17] 第二別喻中有三。逆喻總中三段。一幻不壞本喻。",
    "X08n0240_040:0855a18": "別喻不壞相。二如世幻者下幻必依處喻。別喻前",
    "X08n0240_040:0855a19": "依本時處現多時處。三如彼幻師作諸幻事下明",
    "X08n0240_040:0855a20": "幻師不迷喻。別喻前能幻。今初。先喻。",
    "X08n0240_040:0855a21": "[0855a21] 菩薩摩訶薩亦復如是。於無國土現有國土。於有國",
    "X08n0240_040:0855a22": "土現無國土。於有眾生現無眾生。於無眾生現有眾",
    "X08n0240_040:0855a23": "生。無色現色。色現無色。初不亂後。後不亂初。",
    "X08n0240_040:0855a24": "[0855a24] 後合中有二。先正合。",
    "X08n0240_040:0855b01": "[0855b01] 菩薩了知一切世法。悉亦如是同於幻化。知法幻故",
    "X08n0240_040:0855b02": "知智幻。知智幻故知業幻。知智幻業幻已。起於幻智",
    "X08n0240_040:0855b03": "觀一切業。",
    "X08n0240_040:0855b04": "[0855b04] 後釋其所以。",
    "X08n0240_040:0855b05": "[0855b05] 如世幻者不於處外而現其幻。亦不於幻外而有其",
    "X08n0240_040:0855b06": "處。",
    "X08n0240_040:0855b07": "[0855b07] 第二幻必依處喻。先喻後合。喻中略無幻必依時。",
    "X08n0240_040:0855b08": "[0855b08] 菩薩摩訶薩亦復如是。不於&#x8657;空外入世間。亦不於",
    "X08n0240_040:0855b09": "世間外入&#x8657;空。",
    "X08n0240_040:0855b10": "[0855b10] 合中分二。先合依處。後合依時。前中初總合。以記",
    "X08n0240_040:0855b11": "物現故。空即事空。",
    "X08n0240_040:0855b12": "[0855b12] 何以故。&#x8657;空世間無差別故。",
    "X08n0240_040:0855b13": "[0855b13] 次徵釋所由。理無差故。",
    "X08n0240_040:0855b14": "[0855b14] 住於世間亦住&#x8657;空。菩薩摩訶薩於&#x8657;空中。能見能",
    "X08n0240_040:0855b15": "修一切世間種種差別妙莊嚴業。",
    "X08n0240_040:0855b16": "[0855b16] 後結成自在。",
    "X08n0240_040:0855b17": "[0855b17] 於一念頃悉能了知無數世界若成若壞。亦知諸劫",
    "X08n0240_040:0855b18": "相續次第。能於一念現無數劫。亦不令其一念廣大。",
    "X08n0240_040:0855b19": "[0855b19] 二合依於時。於中先正顯。",
    "X08n0240_040:0855b20": "[0855b20] 菩薩摩訶薩得不思議解脫幻智到於彼岸。住於幻",
    "X08n0240_040:0855b21": "際。入世幻數。思惟諸法悉皆如幻。不違幻世盡於幻",
    "X08n0240_040:0855b22": "智。了知三世與幻無別。決定通達心無邊際。如諸如",
    "X08n0240_040:0855b23": "來住如幻智其心平等。菩薩摩訶薩亦復如是。知諸",
    "X08n0240_040:0855b24": "世間皆悉如幻。於一切處皆無所著。無有我所。",
    "X08n0240_040:0855c01": "[0855c01] 後釋其所由。以得幻智同於佛故。",
    "X08n0240_040:0855c02": "[0855c02] 如彼幻師作諸幻事。雖不與彼幻事同住。而於幻事",
    "X08n0240_040:0855c03": "亦無迷惑。菩薩摩訶薩亦復如是。知一切法到於彼",
    "X08n0240_040:0855c04": "岸。心不計我能入於法。亦不於法而有錯亂。",
    "X08n0240_040:0855c05": "[0855c05] 第三幻師不迷喻。文並可知。",
    "X08n0240_040:0855c06": "[0855c06] 是為菩薩摩訶薩第二妙光明大三昧善巧智。",
    "X08n0240_040:0855c07": "[0855c07] 三結名也。"
}