{
    "X82n1571_098:0567a03": "五燈全書卷第九十八",
    "X82n1571_098:0567a05": "京都聖感禪寺住持(臣)僧　(超永)　編輯",
    "X82n1571_098:0567a06": "京都古華嚴寺住持(臣)僧　(超揆)　較閱　進",
    "X82n1571_098:0567a07": "呈",
    "X82n1571_098:0567a08": "　　臨濟宗",
    "X82n1571_098:0567a09": "　　　南嶽下三十六世隨錄",
    "X82n1571_098:0567a10": "襄陽檀溪梓舟船禪師成都潼川何氏子。參寶安謐。",
    "X82n1571_098:0567a11": "一日謐在方丈。因打知客。師曰。和尚打他為何事。謐",
    "X82n1571_098:0567a12": "驀頭一棒。師悶死在地。謐曰。一向受棒。這番氣息也",
    "X82n1571_098:0567a13": "無。師忽起失笑。謐曰。者一死也難得活。師曰。說甚麼",
    "X82n1571_098:0567a14": "死活。謐頷之(二隱謐嗣)。",
    "X82n1571_098:0567a15": "金陵鷄鳴古拙圓禪師汝寧蔡氏子。上堂。三世諸佛。",
    "X82n1571_098:0567a16": "歷代古錐。與當年開山韶國師。于者法席。盡開舖面",
    "X82n1571_098:0567a17": "去也。大眾且道。是何舖面。不見道。鎮州蘿葡。青州布",
    "X82n1571_098:0567a18": "衫。蔴三觔乾矢橛。今朝到山僧。也開一舖面。且道。是",
    "X82n1571_098:0567a19": "何舖面。以拄杖作架秤勢。山僧者裏。汝有半斤。秤汝",
    "X82n1571_098:0567a20": "半斤。汝有八兩。還汝八兩。若是羚羊挂角。揚眉瞬目。",
    "X82n1571_098:0567a21": "且居門外。卓拄杖。下座　頌臨濟喫棒因緣曰。精金",
    "X82n1571_098:0567a22": "爍爍出爐紅。兩掌三拳格外雄。拶下火星轟烈焰。至",
    "X82n1571_098:0567a23": "今聲勢播寰中(二隱謐嗣)。",
    "X82n1571_098:0567a24": "吳陵普福乳峰宗禪師上堂。今朝冬月十七。盡道彌",
    "X82n1571_098:0567b01": "陀生日。且問大眾。彌陀生。在甚麼處。若知生處。便會",
    "X82n1571_098:0567b02": "法法無差。驀豎拂曰。還會麼。若也會得。人人大事圓",
    "X82n1571_098:0567b03": "明。箇箇脚跟點地。且道。端的在甚麼處。良久曰。西方",
    "X82n1571_098:0567b04": "常在此。擬議隔千山　問如何了得生死。師曰。通身",
    "X82n1571_098:0567b05": "放下。曰學人通身放下。師曰。放下箇甚麼。曰不會。師",
    "X82n1571_098:0567b06": "曰。不會從頭起。僧喝。師曰。草賊大敗(二隱謐嗣)。",
    "X82n1571_098:0567b07": "京口圌山東霞古松蔭禪師師鉏園。僧問。如何是祖",
    "X82n1571_098:0567b08": "師意。師曰。鉏頭入地土翻身。曰好箇話頭。只是某甲",
    "X82n1571_098:0567b09": "不會。師曰。捺鵞頭喫水　問盡大地。是沙彌一隻眼。",
    "X82n1571_098:0567b10": "和尚還在沙彌眼裏眼外。師拊掌。曰是甚麼所在。師",
    "X82n1571_098:0567b11": "打曰。放過即不堪(二隱謐嗣)。",
    "X82n1571_098:0567b12": "紹興新昌真覺曹山嵩禪師晚參。拈拂子打圓相曰。",
    "X82n1571_098:0567b13": "大眾還見麼。將四大神洲。作箇禪床。汝等在那裏安",
    "X82n1571_098:0567b14": "身立命。良久。擲拂曰。鐵牛不喫欄邊草。直向須彌頂",
    "X82n1571_098:0567b15": "上眠(二隱謐嗣)。",
    "X82n1571_098:0567b16": "陝西西安圓通旵崖鑑禪師立春上堂。昨日五九四",
    "X82n1571_098:0567b17": "十五。老僧無心打破鼓。今朝六九五十四。施主設齋",
    "X82n1571_098:0567b18": "求半偈。有時寂靜絕遮攔。有時歌舞難迴互。伶俐衲",
    "X82n1571_098:0567b19": "僧休錯過。剔起眉毛著眼覰。且道。覰箇甚麼。三陽開",
    "X82n1571_098:0567b20": "泰。萬物生輝(二隱謐嗣)。",
    "X82n1571_098:0567b21": "華亭洙涇船子鶖一聰禪師示眾。今朝臘月初一。諸",
    "X82n1571_098:0567b22": "方各各打七。惟有船子不然。不踐他人脚跡。舉昔有",
    "X82n1571_098:0567b23": "僧問南院。龍躍江湖時如何。院曰瞥喜瞥嗔。曰傾湫",
    "X82n1571_098:0567b24": "倒嶽時如何。院曰老鴉沒嘴。師曰。大小南院。問則雲",
    "X82n1571_098:0567c01": "興。答則瓶瀉。船子則不然。設有問龍躍江湖時如何。",
    "X82n1571_098:0567c02": "向他道。未為好手。傾湫倒嶽時如何。向他道。照顧眉",
    "X82n1571_098:0567c03": "毛。且道。山僧與麼批判。還有檢點得出者麼。良久曰。",
    "X82n1571_098:0567c04": "且莫忘却話頭(二隱謐嗣)。",
    "X82n1571_098:0567c05": "蘇州賜福巨源海禪師示眾。鉢裏飯桶裏水。多口阿",
    "X82n1571_098:0567c06": "師難下嘴。北斗南星位不殊。白浪滔天平地起。擬不",
    "X82n1571_098:0567c07": "擬止不止。個個無裩長者子。道之出口。淡乎其味。視",
    "X82n1571_098:0567c08": "之不足見。聽之不足聞。用之不可既。豎起拂子曰。大",
    "X82n1571_098:0567c09": "眾會麼。若向這裏薦得。一任獨步大方。其或未然。莫",
    "X82n1571_098:0567c10": "怪山僧舌頭短　小參。英靈衲子。出言吐語。非是造",
    "X82n1571_098:0567c11": "次。必須脚跟下照顧。自然文彩全彰。遂豎拄杖曰。大",
    "X82n1571_098:0567c12": "眾還見麼。卓拄杖一下曰。還聞麼。向這裏會得。所謂",
    "X82n1571_098:0567c13": "在天而天。在人而人。在凡而凡。在聖而聖。倘或未然。",
    "X82n1571_098:0567c14": "聽取註脚。水窮山盡覓根源。努力更教徹底參。踏得",
    "X82n1571_098:0567c15": "自家田地穩。方知此道絕言詮(二隱謐嗣)。",
    "X82n1571_098:0567c16": "餘杭慈朗鷲禪師佛涅槃日上堂。入生死海。髻珠獨",
    "X82n1571_098:0567c17": "耀。現去來相。寶覺天然。統三界以為家。作眾生之慈",
    "X82n1571_098:0567c18": "父。覺後覺。度未度。理足事足。智足德足。祇如此日。是",
    "X82n1571_098:0567c19": "我大師千餘年前。垂最後弘慈。示實相法門時節。外",
    "X82n1571_098:0567c20": "道執謂斷。凡夫妄謂滅。是汝諸人且道。正當恁麼時。",
    "X82n1571_098:0567c21": "畢竟作麼生委悉。會麼。三昧火開千聖眼。雙林頂露",
    "X82n1571_098:0567c22": "法王機　上堂。出沒難辨。溝填塞壑。現前直截。滿地",
    "X82n1571_098:0567c23": "遍空。耳見斯明。眼聽斯聰。遂拍膝一下曰。飛泉碧落",
    "X82n1571_098:0567c24": "銀千尺。眠石紅生錦萬重　示眾。三元三要事難分",
    "X82n1571_098:0568a01": "擬分即難。得意忘言道易親。略較些子。一句明明該。",
    "X82n1571_098:0568a02": "萬象。填溝塞壑。重陽九日菊花新。咦。前三句。山僧不",
    "X82n1571_098:0568a03": "顧面門。為汝諸人。順朱填墨了也。後一句。未敢容易",
    "X82n1571_098:0568a04": "註破。何故。驀豎拂子曰。時人見此拂子。如夢相似",
    "X82n1571_098:0568a05": "　示眾。拈拄杖。卓一卓曰。見則不取。取則不見。有人向",
    "X82n1571_098:0568a06": "這裏。道得個現成句。劈拳便打　示眾。八字打開。了",
    "X82n1571_098:0568a07": "無背觸。彈指善財入樓閣。直下圓成八萬門。祥麟只",
    "X82n1571_098:0568a08": "有一隻角。錯錯錯　示眾。心不是佛。天晴日頭出。智",
    "X82n1571_098:0568a09": "不是道。雨落地下溼。入荒田不揀。信手拈來草。達磨",
    "X82n1571_098:0568a10": "一宗掃地而盡。日可冷。月可熱。乞兒伎倆。和土糶麥。",
    "X82n1571_098:0568a11": "汝諸人。終日喫飯。還曾咬著一粒沙也未。良久曰。誰",
    "X82n1571_098:0568a12": "是個中人　師住天目。剗草次。偶一僧來參。近前叉",
    "X82n1571_098:0568a13": "手曰。莫就是蓮花峰山主麼。師以手揑自鼻。呌曰無",
    "X82n1571_098:0568a14": "我。僧罔措。師便推曰。要汝開些待我好剗　師因廣",
    "X82n1571_098:0568a15": "化覺。舉五祖演牽水牯牛過窗櫺話。命師下語。師曰。",
    "X82n1571_098:0568a16": "無毛鷂子撲天飛。覺頷之　師偶遇一僧進門。攔住",
    "X82n1571_098:0568a17": "曰。不思前。不慮後。正當恁麼時。速道速道。僧彈指一",
    "X82n1571_098:0568a18": "聲。師曰。只者些伎倆。曰和尚也只問得者些。師張開",
    "X82n1571_098:0568a19": "口曰。闊汝多少。僧擬議。師便打(自閒覺嗣)。",
    "X82n1571_098:0568a20": "太平白雲漢關喻禪師明州慈水王氏子。父夢老人",
    "X82n1571_098:0568a21": "投大桃而生。年十七。父命出塵。親族難之。師矢截指。",
    "X82n1571_098:0568a22": "送邑之東皋。禮祇園薙落。偶過鄰山。有老宿掩關。問",
    "X82n1571_098:0568a23": "師。你年幾耶。師曰十八。曰我問那無十八底。師面熱",
    "X82n1571_098:0568a24": "不能對。從此懷疑。心生憂悶。又經年謀參金粟。包笠",
    "X82n1571_098:0568b01": "渡江。偶於途中登溷有省。抵金粟容。問你是甚處人。",
    "X82n1571_098:0568b02": "師曰慈谿。容曰。慈谿出得官多。還出幾個佛麼。師曰。",
    "X82n1571_098:0568b03": "冬瓜作碓臼。容便打。遂命安悅眾。繼遷客司。復謁磬",
    "X82n1571_098:0568b04": "山棲真。末至羅漢。與芙蓉覺。水乳契合。羅而印焉。出",
    "X82n1571_098:0568b05": "住白雲天香二剎　示眾。陽春未動。風雨交加。大徹",
    "X82n1571_098:0568b06": "堂中事。將來定不差。拈拄杖曰。千年枯樹子。一夜冷",
    "X82n1571_098:0568b07": "生花　上堂。鵲聲報喜。鴉聲報殃。祇如五祖。以手作",
    "X82n1571_098:0568b08": "鵓鳩鳴曰。谷谷孤。且道。報個甚麼。三賢尚未明斯旨。",
    "X82n1571_098:0568b09": "十聖那能達此宗　上堂。瞿曇纔出母胎。便爾指天",
    "X82n1571_098:0568b10": "指地。目顧四方。可謂五逆無遮。十惡不赦。及乎逾城",
    "X82n1571_098:0568b11": "出家。白虎當頭。饑凍六年。羅睺入命。及至此夕今宵。",
    "X82n1571_098:0568b12": "大驚小怪。乃是華報。果在地獄。然雖如是。拈拄杖曰。",
    "X82n1571_098:0568b13": "莫有與瞿曇同行把手。把手同行者麼。卓一卓曰。照",
    "X82n1571_098:0568b14": "顧鼻孔　上堂。脫珍御服。著弊垢衣。執除糞器。作大",
    "X82n1571_098:0568b15": "闡提。遂顧眾曰。若無舉鼎拔山力。千里烏騅不易騎",
    "X82n1571_098:0568b16": "　上堂。黃梅無父。拾得無娘。臘月蓮花。六月生薑。喫",
    "X82n1571_098:0568b17": "著齅著。又辣又香。癡僧若與麼。就地土打墻　上堂。",
    "X82n1571_098:0568b18": "揮拂子曰。開虗空口。按須彌舌。動地山呼。東方日出。",
    "X82n1571_098:0568b19": "擲拂子。下座　示眾。今朝六月初六。踢倒淨缾澡浴。",
    "X82n1571_098:0568b20": "諸方打鼓晒經。般若打鼓晒腹。不晒錦繡文章。肯晒",
    "X82n1571_098:0568b21": "清淨酒肉。不晒拂子生瘋。肯晒拄杖頭禿。不晒四百",
    "X82n1571_098:0568b22": "四病。肯晒五風八欲。善來若云晒個甚麼。即向伊道。",
    "X82n1571_098:0568b23": "汝未通紅爛熟。直饒道個我已通紅爛熟。癡僧即入",
    "X82n1571_098:0568b24": "拔舌犂耕地獄。雖然。莫有把手同行者麼。時有僧出。",
    "X82n1571_098:0568c01": "師以拄杖抵曰。溝壑易平。人心難足　小參。一火鑄",
    "X82n1571_098:0568c02": "成。猶是頑銅鈍鐵。再經勘辨。何異碎瓦零磚。金鳳鳥",
    "X82n1571_098:0568c03": "棒頭折翅。玉麒麟喝下攢蹄。直使通身遍身。早涉驢",
    "X82n1571_098:0568c04": "脚馬脚。遂拈拄杖。卓一卓曰。選佛若無如是眼。假饒",
    "X82n1571_098:0568c05": "千載又奚為(自閒覺嗣)。",
    "X82n1571_098:0568c06": "溫州仙巖天目智禪師松江青浦李氏子。十二歲喪",
    "X82n1571_098:0568c07": "母。得祖母提攜。信道。參禮金粟容。復為請益。心懷疑",
    "X82n1571_098:0568c08": "惑。決志出家。因父命嚴切。不能如願。一日遇禪客。號",
    "X82n1571_098:0568c09": "在茲者。威儀自若。喜而拜之。開示生從何來。死從何",
    "X82n1571_098:0568c10": "去。逼拶再三。師忽有省。二十二歲喪父。次年。投嘉善",
    "X82n1571_098:0568c11": "山墩菴披剃。參通玄奇于棲真。追究茫然。奇即當胸",
    "X82n1571_098:0568c12": "一推。倒地起。復又推倒地。奇曰會麼。師曰不會。奇曰",
    "X82n1571_098:0568c13": "無你用心處。乃覺得力。又謁芙蓉覺于羅漢。覺舉天",
    "X82n1571_098:0568c14": "童扶法偈徵師。師擬答。覺便掌。師于此始徹源底。因",
    "X82n1571_098:0568c15": "受記莂。出住永嘉天王。瑞安仙巖。昆陽寶興　上堂。",
    "X82n1571_098:0568c16": "中秋佳夕。雲霧忽生。碧天月隱。不必沉吟。任渠風頭",
    "X82n1571_098:0568c17": "自硬。雨脚自伸。須知。懷中獨抱皎皎一輪。舉拂子曰。",
    "X82n1571_098:0568c18": "向者裏見得。無幽不顯。無暗不明。復打○相曰。會麼",
    "X82n1571_098:0568c19": "　上堂。開期結制日忙忙。釘起空中繫馬樁。今日盡",
    "X82n1571_098:0568c20": "行拈却了。人人鼻孔自昂藏。叮嚀記取江南信。雪裏",
    "X82n1571_098:0568c21": "梅花處處芳　示眾。愛與禪流結死冤。杖頭終日血",
    "X82n1571_098:0568c22": "痕鮮。法堂前草如無丈。佛祖家風值甚錢。坐底不許",
    "X82n1571_098:0568c23": "坐。眠底不許眠。天王有家法。說甚法昌嚴。還識山僧",
    "X82n1571_098:0568c24": "為人處麼。復視左右曰。驢年　示眾。汝若無心我便",
    "X82n1571_098:0569a01": "休。妄生穿鑿甚來由。一歸何處渾閒事。莫觸天王拄",
    "X82n1571_098:0569a02": "杖頭　小參。玉剖荊山之石。還他好手。珠明赤水之",
    "X82n1571_098:0569a03": "淵。更須親見。驀豎拂子曰。珠明也。復擊香几曰。玉剖",
    "X82n1571_098:0569a04": "也。直下親見親得。千了萬了。在諸方不無明牕下安",
    "X82n1571_098:0569a05": "排。仙巖者裏正好。朝打三千。暮打八百　晚參。識得",
    "X82n1571_098:0569a06": "一萬事畢。又有重關難透出。且道。誵訛在甚麼處。到",
    "X82n1571_098:0569a07": "江吳地盡。隔岸越山多　問和尚者裏多少眾。師曰。",
    "X82n1571_098:0569a08": "兩個五百是一貫。曰千眾麼。師曰。煑粥算人三合米",
    "X82n1571_098:0569a09": "　師一日打行僧數拳。旁僧曰。和尚甚麼要緊打他。",
    "X82n1571_098:0569a10": "打痛自己手。師曰。自己手若不痛。爭教得他人知痛",
    "X82n1571_098:0569a11": "　師過五美院。僧指灰堆問。實際裏地。不受一塵。因",
    "X82n1571_098:0569a12": "甚者邊一堆。那邊一堆。師曰。清淨本然　問石敢當",
    "X82n1571_098:0569a13": "還有佛性麼。師曰有。曰石本無情。因甚却有。師指石",
    "X82n1571_098:0569a14": "敢當曰。驗取額頭汗流(自閒覺嗣)。",
    "X82n1571_098:0569a15": "宜興芙蓉雪厂慧禪師上堂。天無私葢。地無私載。滿",
    "X82n1571_098:0569a16": "目青山。法非心外。有般漢。聞山僧恁麼道。便謂三界",
    "X82n1571_098:0569a17": "無別法。惟是一心造。是則也是。我且要問你。過去已",
    "X82n1571_098:0569a18": "去。未來未來。現在不住。你喚甚麼作心。心又作麼生",
    "X82n1571_098:0569a19": "造。若也識得。大地無寸土。其或未然。寧可將身入地",
    "X82n1571_098:0569a20": "獄。莫謗如來正法輪　問大事未明。如喪考妣。事如",
    "X82n1571_098:0569a21": "何。師曰。失却衣中寶。竛竮過在誰。曰大事已明。為甚",
    "X82n1571_098:0569a22": "亦復如喪考妣。師曰。天上天下。唯我獨尊　問世尊",
    "X82n1571_098:0569a23": "拈花。迦葉微笑。意旨如何。師曰。焦磚打著連底凍。曰",
    "X82n1571_098:0569a24": "世尊道。吾有正法眼藏。涅槃妙心。付囑摩訶迦葉。且",
    "X82n1571_098:0569b01": "道。當時還有分付處也無。師曰。白日青天休說夢(自閒",
    "X82n1571_098:0569b02": "覺嗣)。",
    "X82n1571_098:0569b03": "崇明壽安遜菴玉禪師示眾。羲之見蛇鬬。而字益神。",
    "X82n1571_098:0569b04": "子昂想馬瀼。其畵愈卓。武侯知劉備。乃三分。仲尼識",
    "X82n1571_098:0569b05": "麒麟。只一角。謂是智鑒精微。隨邪逐惡。謂非自性宗",
    "X82n1571_098:0569b06": "通。怎免大錯。乃搖手曰。不錯不錯。賈誼長沙弔屈原。",
    "X82n1571_098:0569b07": "偷桃定是東方朔。喝一喝　示眾。德山棒快如風。臨",
    "X82n1571_098:0569b08": "濟喝疾於雷。拶入髑髏兩眼開。速薦取莫疑猜。眉毛",
    "X82n1571_098:0569b09": "定動直下來。也以拄杖一齊打散。歸方丈　上堂。一",
    "X82n1571_098:0569b10": "氣初回。陰巖解凍。一機始動。槁木抽枝。人間天上。咸",
    "X82n1571_098:0569b11": "聞金谷鳳鳴。城市山林。共覩玉堂鶯囀。騷人俊士。把",
    "X82n1571_098:0569b12": "酒興歌。畎畝農夫。扶犁喝采。且道。林下衲僧。如何相",
    "X82n1571_098:0569b13": "慶。倒著簑衣戴箬笠。手攜笻竹賀春來。喝一喝　時",
    "X82n1571_098:0569b14": "山中興造已完。眾雕師像。供於祖堂。一日師指像曰。",
    "X82n1571_098:0569b15": "爾面既同我面。而心未若吾心。我身未死如槁木。我",
    "X82n1571_098:0569b16": "眼雖開空古今。我尚在茲君勿立。有君有我轉難禁。",
    "X82n1571_098:0569b17": "當自決莫沈吟。須向紅爐行脚去。免教唾罵在叢林。",
    "X82n1571_098:0569b18": "遂火之(自閒覺嗣)。",
    "X82n1571_098:0569b19": "汀州佛祖山荊門[王*素]禪師上堂。若論此事。如登台山",
    "X82n1571_098:0569b20": "過石梁橋相似。步宜其穩。心宜其細。不可前思後算。",
    "X82n1571_098:0569b21": "左顧右盼。一直勇往向前。即趨彼岸。然後始得者邊",
    "X82n1571_098:0569b22": "那邊。不隔絲毫。向上一路。其直如絃。既是其直如絃。",
    "X82n1571_098:0569b23": "因甚千人萬人。到此退步。不見道。欲行世間希有事。",
    "X82n1571_098:0569b24": "顯發須憑過量人　師一日沐浴曰。快活快活。僧曰。",
    "X82n1571_098:0569c01": "是阿誰快活。師曰。待汝浴時。即向你道　僧參。師搖",
    "X82n1571_098:0569c02": "手曰。不是不是。曰是是。師曰。是則擔取去。曰不是不",
    "X82n1571_098:0569c03": "是。師曰。依舊可憐生　問家家門前火把子。如何是",
    "X82n1571_098:0569c04": "火把子。師曰。破篾纜。曰意旨如何。師曰。照見夜行人",
    "X82n1571_098:0569c05": "(自閒覺嗣)。",
    "X82n1571_098:0569c06": "徑山起綱宗禪師晚參。十日風。五日風。陣陣不從他",
    "X82n1571_098:0569c07": "處發。莫是從自心中發麼。也須息心除妄始得。三日",
    "X82n1571_098:0569c08": "雨。兩日雨。點點不落別處。莫是落在時人眼睛裏麼。",
    "X82n1571_098:0569c09": "為何不自覺知。少待滴穿髑髏。浸爛鼻孔時。莫言我",
    "X82n1571_098:0569c10": "不道。說破了辯親疎。一夜滂沱漲滿湖。湛湛波光澄",
    "X82n1571_098:0569c11": "巧妙。長空雲淨碧天孤　上堂。蟬聲鳴歷歷。噪破太",
    "X82n1571_098:0569c12": "虗空。一片兩片千萬片。千重百重無盡重。東也達。西",
    "X82n1571_098:0569c13": "也通。補得完全大有功。拈拄杖望空打一棒曰。者裏",
    "X82n1571_098:0569c14": "還有一縫　上堂。一陣立秋雨。渾身頓覺凉。先番熱",
    "X82n1571_098:0569c15": "從何處去。而今都要著衣裳。定用頭頭取次。消停細",
    "X82n1571_098:0569c16": "細商量。風來池上藕花香　上堂。東武山衝風冒雨。",
    "X82n1571_098:0569c17": "鑑湖水激濁揚清。虗空明月浸爛取。勝越王城。滿眼",
    "X82n1571_098:0569c18": "滿耳。非色非聲。那個男兒摸壁行　上堂。塵從外來。",
    "X82n1571_098:0569c19": "又增一點。放下苕帚。性出非常。究竟趙州翁拾得子。",
    "X82n1571_098:0569c20": "慣會說白道黃。者一片地。何曾埽得潔淨。繁興永處",
    "X82n1571_098:0569c21": "那伽定　上堂。無位真人。何處安著。三脚驢子。騰蹋",
    "X82n1571_098:0569c22": "難堪。日面佛月面佛。阿誰證明。牛頭沒馬頭回。分身",
    "X82n1571_098:0569c23": "異類。頭頭莫放過。處處絕遮闌。大千空曠塵世閒",
    "X82n1571_098:0569c24": "　問一切眾生皆有佛性。因甚趙州和尚道。狗子獨無",
    "X82n1571_098:0570a01": "佛性。師曰。口是禍門　問古鏡未磨時如何。師曰。秦",
    "X82n1571_098:0570a02": "望峰高連碧漢。曰磨後如何。師曰。鑑湖水渺泊滄溟。",
    "X82n1571_098:0570a03": "曰磨與未磨時如何。師曰。杭城到此一百二。曰不會。",
    "X82n1571_098:0570a04": "師曰。脚頭脚底錯商量　師削荳草過路。僧問。和尚",
    "X82n1571_098:0570a05": "何為削草。師以钁築地曰。處處不可放過。僧無語。師",
    "X82n1571_098:0570a06": "曰。一齊埋向荳根底下(自閒覺嗣)。",
    "X82n1571_098:0570a07": "衢州南禪佛音昺禪師錦江鄧氏子。母夢緇衣入舍",
    "X82n1571_098:0570a08": "而生。年十二出家。二十參方。看雙桂參禪警語。至若",
    "X82n1571_098:0570a09": "要了知法界性水是水兮山是山。有省。負笈南遊。歷",
    "X82n1571_098:0570a10": "諸老宿門戶。得法于芙蓉覺。出住南禪。上堂。舉當山",
    "X82n1571_098:0570a11": "第二代法泉慧曰。時人欲識南禪路。門前有個長松",
    "X82n1571_098:0570a12": "樹。脚下分明不較多。無奈行人恁麼去。莫恁去急回",
    "X82n1571_098:0570a13": "顧。樓臺烟鎖鐘鳴處。師曰。法泉打草驚蛇。告往知來。",
    "X82n1571_098:0570a14": "固是好手。檢點將來。猶將常住物。私作人情在。山僧",
    "X82n1571_098:0570a15": "犬尾續貂。亦有數語。時人欲識南禪路。門前無個長",
    "X82n1571_098:0570a16": "松樹。晴空法雨洒飛虹。行人遭此寒徹骨。寒徹骨毛",
    "X82n1571_098:0570a17": "卓豎。六六依然三十六。咄咄咄　上堂。狗子佛性有。",
    "X82n1571_098:0570a18": "面南看北斗。狗子佛性無。壁上挂葫蘆。正恁麼時。不",
    "X82n1571_098:0570a19": "道有。不道無。作麼生道個出身句子。若道得。趙州老",
    "X82n1571_098:0570a20": "漢脚跟下。好與三十棒。若道不得。莫謂此中山勢險。",
    "X82n1571_098:0570a21": "前頭猶有最高峰　示眾。不是心不是佛不是物。是",
    "X82n1571_098:0570a22": "個甚麼。咄咄咄。吐盡野狐涎。打翻山鬼窟。今日分明",
    "X82n1571_098:0570a23": "舉。畢竟是何物。參(自閒覺嗣)。",
    "X82n1571_098:0570a24": "汾陽獅子憨予暹禪師順慶西充王氏子。八歲出家。",
    "X82n1571_098:0570b01": "便好趺坐。人俱呼為憨和尚。長而徧參叢席。于靈隱",
    "X82n1571_098:0570b02": "會下。得個入處。復參芙蓉覺。問聞汝于飛來峰。撲碎",
    "X82n1571_098:0570b03": "鼻孔。是否。師曰。和尚那裏。得者個消息。覺曰。現今贓",
    "X82n1571_098:0570b04": "物捉敗。覺又問曰。一喝不作一喝用。汝作麼生會。師",
    "X82n1571_098:0570b05": "曰。覓甚麼碗。覺曰。興化道。紫羅帳裏撒珍珠。汝作麼",
    "X82n1571_098:0570b06": "生會。師曰。滿盤托出。覺頷之　小參。德山晚參不答",
    "X82n1571_098:0570b07": "話。聲震若雷。趙州晚參答話。虗空徒側耳。今夜乾明",
    "X82n1571_098:0570b08": "晚參。却不恁麼。無論問話不問話。都盧三十棒。何故。",
    "X82n1571_098:0570b09": "各各要知正令流通。三十年後。免被別人瞞盰去在",
    "X82n1571_098:0570b10": "(自閒覺嗣)。",
    "X82n1571_098:0570b12": "五燈全書卷第九十八"
}