{
    "X73n1456_023:0625a11": "憨山老人夢遊集卷第二十三",
    "X73n1456_023:0625a13": "侍 者  福 善 日錄",
    "X73n1456_023:0625a14": "門 人  通 炯 編輯",
    "X73n1456_023:0625a15": "嶺南弟子 劉起相 重較",
    "X73n1456_023:0625a16": "  記",
    "X73n1456_023:0625a17": "觀楞伽寶經閣筆記",
    "X73n1456_023:0625a18": "[0625a18] 觀楞伽寶經記。&#x8462;為觀經而作也。以此經直指眾生",
    "X73n1456_023:0625a19": "識藏。即如來藏。顯發日用現前境界。令其隨順觀察。",
    "X73n1456_023:0625a20": "自心現量。頓證諸佛。自覺聖智。故名佛語。心非文字",
    "X73n1456_023:0625a21": "也。又豈可以文字而解之哉。故今不曰註疏。而曰觀",
    "X73n1456_023:0625a22": "經記。&#x8462;以觀遊心。所記觀中之境耳。此經為發最上",
    "X73n1456_023:0625a23": "乘者說。所謂是法甚深奧。少有能信者。以文險義幽。",
    "X73n1456_023:0625a24": "老師宿學。讀之不能句。況遺言得義。以入自心現量",
    "X73n1456_023:0625b01": "乎。昔達摩。授二祖。以此為心印。自五祖教人讀金剛。",
    "X73n1456_023:0625b02": "則此經不獨為文字。且束之高閣。而知之者希。望崖",
    "X73n1456_023:0625b03": "者眾矣。惟我 聖祖。以廣大不二真心。禦寰宇修文",
    "X73n1456_023:0625b04": "之暇。乃以楞伽金剛佛祖三經。試僧得度。如儒科。特",
    "X73n1456_023:0625b05": " 命僧宗泐等註釋。頒布海內。浸久而奉行者亦希。",
    "X73n1456_023:0625b06": "清幼入空門。切志向上事。愧未多歷講肄。嘗見古人",
    "X73n1456_023:0625b07": "謂文字之學。不能洞當人之性源。貴在妙悟自心。心",
    "X73n1456_023:0625b08": "一悟。則回觀文字。如推門落臼。固不難矣。因入山。習",
    "X73n1456_023:0625b09": "枯禪。直至一字不識之地。一旦脫然自信。回視諸經。",
    "X73n1456_023:0625b10": "果了然如視歸家故道。獨於此經。苦不能句。萬曆壬",
    "X73n1456_023:0625b11": "辰夏。余居海上。偶患足痛不能忍。因請此經置案頭。",
    "X73n1456_023:0625b12": "潛心力究。忽寂爾忘身。及開卷讀百八義。了然如&#x7721;",
    "X73n1456_023:0625b13": "白黑。因憶昔五臺梵師言。遂落筆記之。至生滅章。其",
    "X73n1456_023:0625b14": "患即愈。及乙未春。因弘法罹難。幽困之中。一念孤光",
    "X73n1456_023:0625b15": "未昧。實仗此法門威德力也。頃蒙 恩遣雷陽。丙申",
    "X73n1456_023:0625b16": "春。過吉州。遇大行王公性澥於淨土中。請益是經。因",
    "X73n1456_023:0625b17": "出前草二章。公首肯。遂以正受註。并三譯本。稽首屬",
    "X73n1456_023:0625b18": "余請卒業焉。余攜之以行。是年三月十日抵戍所。於",
    "X73n1456_023:0625b19": "四月朔即命筆。時值饑癘。死傷蔽野。余坐毒霧屍陀",
    "X73n1456_023:0625b20": "林中。日究此經。至忘寢食。了然如處清涼國。至七月",
    "X73n1456_023:0625b21": "朔。甫完卷半。與柯孝廉復元。率諸父老掩胔骼。至四",
    "X73n1456_023:0625b22": "千頭有奇。建盂蘭會。說幽冥戒。普濟之。時天&#x5EFC;雨。而",
    "X73n1456_023:0625b23": "癘隨止。遂令蔑戾車地。大生歡喜心。無&#x5EFC;借性澥一",
    "X73n1456_023:0625b24": "滴。潤此焦枯乎。已而。奉鎮檄來五羊。憩東郭壘壁閒。",
    "X73n1456_023:0625c01": "又首事於十月朔。至明年佛成道日。&#x5EFC;擱筆焉。愚竊",
    "X73n1456_023:0625c02": "思多生以謗法因緣。今感此報。荷蒙 聖慈。以萬里",
    "X73n1456_023:0625c03": "之行。而調伏之。使入其難入。期年之內。奔走居半。而",
    "X73n1456_023:0625c04": "能了此積劫廣大因緣。非荷諸佛神力加持。何能以",
    "X73n1456_023:0625c05": "思維心。測度如來。自覺聖智境界乃爾。以是彌感",
    "X73n1456_023:0625c06": " 聖恩。析骨難&#x91BB;也。稿成。觀察海門周公欲梓之。以入",
    "X73n1456_023:0625c07": " 賀未果。戊戌冬。侍御樊公友軒。以建儲議謫雷陽。",
    "X73n1456_023:0625c08": "與余同伍。道過仙城。問雷陽風景何如。余笑曰。在人",
    "X73n1456_023:0625c09": "不在境。因出草示之曰。此余雷陽風景也。公嘆曰。信",
    "X73n1456_023:0625c10": "光明幢哉。願廣法施。遂為疏募眾梓之。諸宰官長者",
    "X73n1456_023:0625c11": "居士。各歡喜成之。願將此勝因。回向楞伽法性海中。",
    "X73n1456_023:0625c12": "仰憑慧光圓照。破此夙愆。蚤登解脫。冀見聞隨喜。同",
    "X73n1456_023:0625c13": "入自心現量。共轉此法輪。直至未來際。以斯功德。上",
    "X73n1456_023:0625c14": "報 聖恩。下&#x39DE;苦趣。齊登涅槃彼岸耳。此經單破外",
    "X73n1456_023:0625c15": "道二乘偏邪之見。令生正智。以一心為真宗。以摧邪",
    "X73n1456_023:0625c16": "顯正為大用。其所破之執。各有所據。皆載彼宗。瘴鄉",
    "X73n1456_023:0625c17": "苦無經論參考。即所引證。咸以起信唯識。提挈綱宗。",
    "X73n1456_023:0625c18": "務在融會三譯。血脈貫通。若夫單提向上。直指一心。",
    "X73n1456_023:0625c19": "枝詞異說。刷洗殆盡。冥契祖印。何敢讓焉。因為述其",
    "X73n1456_023:0625c20": "始末如此。萬曆己亥季夏望日。海印沙門德清記。",
    "X73n1456_023:0625c21": "南華寺修建華嚴道場千日長期&#x7891;記銘",
    "X73n1456_023:0625c22": "[0625c22] 曹溪為天下禪林冠。一脈派五宗。源如洙泗。第僻處",
    "X73n1456_023:0625c23": "嶺外。道路閒關。故高人上士。足&#x8FF9;罕至。其徒見聞狹",
    "X73n1456_023:0625c24": "陋。以種田博飯。無復知有向上事。其習俗久矣。余素",
    "X73n1456_023:0626a01": "與達觀師。深有慨焉。常有願而未能及也。丙申春。蒙",
    "X73n1456_023:0626a02": " 恩遣海外。取道覲六祖肉身。&#x89A9;其香火崇祀之嚴。",
    "X73n1456_023:0626a03": "叢林凋落之甚。不覺涕下霑衣。一食而去。居無幾何。",
    "X73n1456_023:0626a04": "制臺左司馬陳公。深念名山寥落。欲以余託&#x8FF9;焉。余",
    "X73n1456_023:0626a05": "自知取辱法門。且在行閒。安敢事事。既而觀察海門",
    "X73n1456_023:0626a06": "周公。惺存祝公。皆力致之。余始翻然。猶未遑安處。戊",
    "X73n1456_023:0626a07": "戌秋九月。淨空上人。同寺僧行&#x2567F;真權淨泰輩。謁余",
    "X73n1456_023:0626a08": "於五羊。余一見跫然而喜。上人云。某生西蜀。近峨嵋。",
    "X73n1456_023:0626a09": "效普賢願力。因&#x5FA7;歷諸方。以飯僧為佛事。比自北而",
    "X73n1456_023:0626a10": "南。謁六祖於曹溪。願就勝道場地。結飯僧緣十萬八",
    "X73n1456_023:0626a11": "千計。以&#x91BB;本願。余欣然而起曰。大哉。上人願力。普則",
    "X73n1456_023:0626a12": "普矣。而所施之地。猶未然也。且結眾緣。須天下之交。",
    "X73n1456_023:0626a13": "路人半僧之所可耳。今曹溪遠隔嶺表。衲子畏途。足",
    "X73n1456_023:0626a14": "&#x8FF9;罕至。安以一飯之故。而蹈山川之險乎。且不為食",
    "X73n1456_023:0626a15": "來。聖訓在耳。法食平等。摩詰傳心。上人其以法為導。",
    "X73n1456_023:0626a16": "而以食為資。是所謂由香飯而入律儀。此吾佛利世",
    "X73n1456_023:0626a17": "之嘉謨。菩薩所修之妙行也。上人聞而歡喜。躍然從",
    "X73n1456_023:0626a18": "事。乃與&#x2567F;權泰輩。竭力經營。志結千日長期。糾實行",
    "X73n1456_023:0626a19": "僧四十八人。跪諷華嚴大經若干部。即卜是年十月",
    "X73n1456_023:0626a20": "為始。至辛丑十月望為終。當結制之初。剎竿方&#x7AEA;。遠",
    "X73n1456_023:0626a21": "近嚮風。金粟雲委。六時禮誦。鐘梵交參。雖無華座之",
    "X73n1456_023:0626a22": "師。而音聲色相。足以感諸天而驚四眾。三年如一日",
    "X73n1456_023:0626a23": "矣。自非六祖大師。寂光朗照。山靈呵衛。何以至此。斯",
    "X73n1456_023:0626a24": "亦法道之前茅也。上人喜大願已&#x91BB;。將杖錫遠遊。又",
    "X73n1456_023:0626b01": "願以此施者受者。著名貞石。用以彰往開來。以垂不",
    "X73n1456_023:0626b02": "朽。余時方執修崇之役。畢期入山。睹其列者如林。歡",
    "X73n1456_023:0626b03": "喜合掌。而為之讚曰。",
    "X73n1456_023:0626b04": "[0626b04] 清淨法身。草木瓦礫。觸目常光。見者不識。寶林之山。",
    "X73n1456_023:0626b05": "其狀自別。曹溪之水。其味更冽。祖師未來。山水已開。",
    "X73n1456_023:0626b06": "祖師既至。其道乃熾。祖師滅度。山水露布。飲啄安居。",
    "X73n1456_023:0626b07": "不知其故。不聾不瞽。如盲若癡。採薪汲水。用之靡宜。",
    "X73n1456_023:0626b08": "叢林秋晚。草枯水涸。我念歸依。思之如渴。枝葉雖凋。",
    "X73n1456_023:0626b09": "逝者如斯。我卓錫來。將欲濬之。爰有上人。亦隨我願。",
    "X73n1456_023:0626b10": "引華藏流。先開一&#x7DAB;。積粒粒米。如香飯界。勺滴滴水。",
    "X73n1456_023:0626b11": "灌華藏海。食者之腹。量等&#x8657;空。施者之福。福更無窮。",
    "X73n1456_023:0626b12": "上人志滿。我願未足。一口吸盡。祖師乃出。",
    "X73n1456_023:0626b13": "重修彭城洪福寺記",
    "X73n1456_023:0626b14": "[0626b14] 佛法引攝眾緣。若合殊流而歸於海。故曰。辟如四海。",
    "X73n1456_023:0626b15": "以海為極。惟黃乃四河之一。從崑崙東注。真丹始也。",
    "X73n1456_023:0626b16": "洪流滔天。爰有神禹。鑿龍門。疏九河。導百川。而下抵",
    "X73n1456_023:0626b17": "徐。開呂梁。引眾派。而歸之海。逝者如斯。則治之功。終",
    "X73n1456_023:0626b18": "古一脈耳。吾法自西至東。亦猶是也。竊觀中國。名山",
    "X73n1456_023:0626b19": "大剎。珠宮梵宇。凡所以流通道脈。源源不絕者。其開",
    "X73n1456_023:0626b20": "&#x524F;之功。豈直神禹。且禹之所治者。非性水也。有為之",
    "X73n1456_023:0626b21": "&#x8FF9;。況乃腓脛剝膚。三過其門而不入。必辛苦憔悴而",
    "X73n1456_023:0626b22": "後成功。今也吾人鑿無明之堅礙。疏法性之洪流。躡",
    "X73n1456_023:0626b23": "差別之機緣。而會歸覺海。豈易為力哉。非等心死誓。",
    "X73n1456_023:0626b24": "斷斷乎難矣。彭城當黃河之要衝。天上傾流。建瓴至",
    "X73n1456_023:0626c01": "此。可謂極矣。其奔騰迅駛。孰能當之。故其為害不淺。",
    "X73n1456_023:0626c02": "即有神禹。獨且奈之何哉。東坡居士。曾守是郡。懷終",
    "X73n1456_023:0626c03": "古之憂。乃築黃樓以彈壓之。&#x8462;黃土也。取克治之義。",
    "X73n1456_023:0626c04": "城北乃建黃福寺。以枕洪流。託之棲禪。然居士深有",
    "X73n1456_023:0626c05": "見於性相之源。義取相融。融則不相陵奪。則滔滔安",
    "X73n1456_023:0626c06": "流。將為有土蒼生永永之福。故今之傳者。亦曰洪福。",
    "X73n1456_023:0626c07": "其旨微矣。寺今亦為河水漂突。豈非妙達性水真空",
    "X73n1456_023:0626c08": "者主之耶。達觀可禪師北遊。頻駐錫於此。深慨焉。因",
    "X73n1456_023:0626c09": "大開法社。屬闍黎慈峰朝公。令其精持性戒。即為疏",
    "X73n1456_023:0626c10": "攝眾緣。普會而一新之。將使往者過。來者息。各各同",
    "X73n1456_023:0626c11": "入法性海中。以導西來一脈。期為大地眾生永永之",
    "X73n1456_023:0626c12": "福。惟師之心神禹哉。良亦苦矣。諸大宰官居士。一時",
    "X73n1456_023:0626c13": "同發無上道緣。此猶三門既開。七井既鑿。中流砥柱。",
    "X73n1456_023:0626c14": "矻立頹波。而千里安流。風[馬*凡]往來。舟&#x6A9D;上下。則引攝",
    "X73n1456_023:0626c15": "之功。亦易易耳。朝公乘橇跋涉。當不惜腓脛。必等心",
    "X73n1456_023:0626c16": "死誓。極力而蚤圖之。無淹歲月。雖然圖難於易。為大",
    "X73n1456_023:0626c17": "於細。嘗謂滴水入海。與渤海同枯。苟不讓細流。漸成",
    "X73n1456_023:0626c18": "深廣。以此前驅。則萬鈞易舉。異日輪奐莊嚴。如祇桓",
    "X73n1456_023:0626c19": "精舍。吾當以廣長舌。吐無盡流。籌量此會人天之福。",
    "X73n1456_023:0626c20": "[0626c20] 萬曆乙未長至十日。余以弘法罹難。 詔戍嶺海。",
    "X73n1456_023:0626c21": "達大師&#x8812;足數千里。北走唁余。期會於此。及余至。",
    "X73n1456_023:0626c22": "大師已買舟南下矣。主人出其疏。讀之憮然長慨。",
    "X73n1456_023:0626c23": "遂秉燭信筆書此。以結他日之緣。語似不倫。亦慣",
    "X73n1456_023:0626c24": "曾為旅偏憐客耳。",
    "X73n1456_023:0627a01": "&#x524F;建長壽&#x844A;記",
    "X73n1456_023:0627a02": "[0627a02] &#x7CA4;城西三里許。曰小圃園。負山帶海。為叢林奧區。其",
    "X73n1456_023:0627a03": "地蘊靈秀。由來久矣。萬曆庚辰。有禪僧如受者。自楚",
    "X73n1456_023:0627a04": "中來。衍化及此。一時富商大賈。及居人之有名行者。",
    "X73n1456_023:0627a05": "率多歸依。咸願請為唱導師。各布金建精舍。為說法",
    "X73n1456_023:0627a06": "所。購土人潘氏地。輸財鳩工。不日成之。額曰長壽&#x844A;。",
    "X73n1456_023:0627a07": "上下殿堂。兩翼方丈。齋&#x53A8;禪室。輪稛連棬。丹飭煥然。",
    "X73n1456_023:0627a08": "又以鋦範如來諸大士像。香華鐘磬。鼓樂莊嚴。靡不",
    "X73n1456_023:0627a09": "畢&#x4FFB;。淖音梵唄。日夜交參。居然地涌祇桓。一勝道場",
    "X73n1456_023:0627a10": "也。如受化去。其徒性亮繼之。庚寅。亮復拓地範圍。門",
    "X73n1456_023:0627a11": "牆巍然一新。丙申春。余 恩遣雷陽。道經此&#x844A;。信宿",
    "X73n1456_023:0627a12": "而去。明年丁酉夏。余奉鎮檄去五羊。亮乃率諸檀越",
    "X73n1456_023:0627a13": "弟子。稽首作禮。乞余記其事。余欣然。攝衣據席。揮麈",
    "X73n1456_023:0627a14": "而普告之曰。諸佛子。善哉諦聽。山河大地。無一處非",
    "X73n1456_023:0627a15": "道場。鱗介羽毛。無一物非佛性。況茲粵地。為兩閒之",
    "X73n1456_023:0627a16": "鉅麗。顧斯人類。為萬物之最靈。詎不頓現淨土。而見",
    "X73n1456_023:0627a17": "法身者乎。憶昔世尊。與帝釋行次。偶指其地曰。此處",
    "X73n1456_023:0627a18": "宜建梵剎。乃我昔為然燈布髮掩泥之所。時長者即",
    "X73n1456_023:0627a19": "拈一草插之曰。建梵剎竟。諸天讚歎。諸佛子。由此觀",
    "X73n1456_023:0627a20": "之。隨所行處。皆是如來因地。隨所施為。即建道場。況",
    "X73n1456_023:0627a21": "夫瀝膏剔髓。汗血泥途。而為輪奐莊嚴者乎。固在施",
    "X73n1456_023:0627a22": "者受者何如耳。苟施者不著相。則功德如空。應量無",
    "X73n1456_023:0627a23": "際。而果報不可思議。如是則束草滴水。粒米莖菜。皆",
    "X73n1456_023:0627a24": "法界性與&#x8657;空等。否則計功思利。雖施七寶滿恒河",
    "X73n1456_023:0627b01": "沙。適足以增有為業累。況得無上福田。為菩提種子",
    "X73n1456_023:0627b02": "乎。苟受之者不滯&#x8FF9;。則唯心淨土。自性彌陀。觸目無",
    "X73n1456_023:0627b03": "非極樂。如是則高巖深谷。樹下塚間。皆常寂光等。否",
    "X73n1456_023:0627b04": "則假我偷安。雖居兜率。住梵天。亦祇以增生死業果。",
    "X73n1456_023:0627b05": "況能自他二利。開人天眼乎。諸佛子。施者受者。能忘",
    "X73n1456_023:0627b06": "緣離相。則心境俱空。而所作功德亦如空。所護果報",
    "X73n1456_023:0627b07": "亦如空。是則此&#x844A;雖小。可以含法界。包&#x8657;空。晨鐘夕",
    "X73n1456_023:0627b08": "梵。水月松風。皆演無盡法音。以祝我 聖天子無疆",
    "X73n1456_023:0627b09": "之壽。以培斯民無窮之福。推之以盡大地。無一處而",
    "X73n1456_023:0627b10": "非樂土。廣之以極十方。無一人而不證真。是則菴即",
    "X73n1456_023:0627b11": "極樂場。人即無量壽。如是。其志之曰長壽。宜矣。否則",
    "X73n1456_023:0627b12": "水土木石。有為四相。代謝遷流。不啻陽燄空花。又何",
    "X73n1456_023:0627b13": "長之有。諸大眾聞說。歡喜作禮而退。遂以此書。",
    "X73n1456_023:0627b14": "重修英德縣堯山天心寺記(并銘)",
    "X73n1456_023:0627b15": "[0627b15] 嶺表僻處東南。與諸&#x7F97;接。周秦貢服不稱。今也。不獨",
    "X73n1456_023:0627b16": "為文憲大雅之風。洋洋中國。即琳宮梵宇。在在稱雄。",
    "X73n1456_023:0627b17": "爰自梁朝。達摩航海。來於西竺。有唐六祖。衣&#x9262;著於",
    "X73n1456_023:0627b18": "曹溪。而禪林道化。為東土宗。斯豈以天地限其道。山",
    "X73n1456_023:0627b19": "川私其氣哉。固在弘之得人。行之以時耳。韶之英德。",
    "X73n1456_023:0627b20": "去曹溪咫尺。府治之西百里許。曰堯山天心寺。&#x8462;亦",
    "X73n1456_023:0627b21": "&#x524F;自前代。豈曹溪之苗裔耶。湮不可攷。 今上議",
    "X73n1456_023:0627b22": " 東宮大禮。先有採珠之令。特遣 乾清宮近侍。御馬",
    "X73n1456_023:0627b23": "監太監李公。至粵督其役。以萬曆戊戌秋七月。至青",
    "X73n1456_023:0627b24": "鸚。未幾復以 兩宮三殿災。方事大工。東西軍興。司",
    "X73n1456_023:0627c01": "農告匱。再下開礦之命。總歸於公。公奉 命唯謹。入",
    "X73n1456_023:0627c02": "海犯風濤。陟山冒虎兕。事上育下。以忠愛為心。安靜",
    "X73n1456_023:0627c03": "無擾。邦人受公之惠。亦已厚矣。己亥秋。行部至英德。",
    "X73n1456_023:0627c04": "深窮礦所。道徑廢寺。公乃愀然。謂父老曰。神者。山川",
    "X73n1456_023:0627c05": "之靈。禍福之宰也。況佛聖為世所尊。梵剎為民之福",
    "X73n1456_023:0627c06": "田。安可荒涼若是乎。遂捐廩金若干。復以疏付土之",
    "X73n1456_023:0627c07": "良民。募眾力以成其功。未幾。而緣果集。鳩工緝梓。首",
    "X73n1456_023:0627c08": "事於是年冬。落成於辛丑秋。風聲響應。百力駢集。殿",
    "X73n1456_023:0627c09": "堂廊廡。山門僧舍。煥然一新。公屬為文。以勒之貞石。",
    "X73n1456_023:0627c10": "用垂不朽。余因感公德意。嘉惠斯民。乃為銘以銘之。",
    "X73n1456_023:0627c11": "銘曰。",
    "X73n1456_023:0627c12": "[0627c12] 天地種靈。山川含英。鬼神來舍。禍福無淫。大哉慈氏。",
    "X73n1456_023:0627c13": "兩足稱尊。含齒戴髮。各稟性真。洋洋道化。雲行八表。",
    "X73n1456_023:0627c14": "有識歸依。如風偃草。顧嶺之東。惟韶之陽。載英之土。",
    "X73n1456_023:0627c15": "天心惟皇。惟皇於何。大哉大覺。釋梵之雄。金口之鐸。",
    "X73n1456_023:0627c16": "琳宮淨土。在在有之。蒼梧之野。實惟建之。歲月遷&#x8B4C;。",
    "X73n1456_023:0627c17": "風薄雨蝕。有形皆化。況茲朽植。像教日頹。孰導迷途。",
    "X73n1456_023:0627c18": "曰惟我公。握天之符。山靈海若。載欣載&#x7287;。過茲窮髮。",
    "X73n1456_023:0627c19": "投誠布金。赤&#x65D8;一立。其應如響。妙麗莊嚴。地平如掌。",
    "X73n1456_023:0627c20": "神欽鬼伏。天人普集。福被河沙。功超百億。鐘聲梵唄。",
    "X73n1456_023:0627c21": "朝昏祝釐。願吾 皇壽。與天地齊。惟公功德。山川共",
    "X73n1456_023:0627c22": "久。帶礪同盟。咸皆額手。",
    "X73n1456_023:0627c23": "忠勇廟&#x7891;記(并銘)",
    "X73n1456_023:0627c24": "[0627c24] &#x7CA4;居嶺表。山海故多盜賊。往往鉅奸大猾。雄據崇山",
    "X73n1456_023:0628a01": "峻嶺。長波巨浸。環紆襟帶。諸島星列。恃為金城天府。",
    "X73n1456_023:0628a02": "從來舊矣。無論倭夷內侵。即此輩跳梁。接踵而發。若",
    "X73n1456_023:0628a03": "吳平曾一本。猖獗於嘉隆閒。橫行海上。黃纛赭衣。竊",
    "X73n1456_023:0628a04": "號靜海。勞我王師。干戈歲無寧日。而海畔蒼生死者。",
    "X73n1456_023:0628a05": "澤若焦矣。及一本就擒。其餘黨。若鄭大漢。林道乾。朱",
    "X73n1456_023:0628a06": "良寶。許俊美。林鳳。紅老輩。各蜂分一隅。更為流毒。時",
    "X73n1456_023:0628a07": "越人吳天賞者。先藉名諸生閒。屢試不售。遂棄舉子",
    "X73n1456_023:0628a08": "業。從史椽。奉部檄為制府記室。司馬殷公。心識其能。",
    "X73n1456_023:0628a09": "因引為參軍。時與籌畫諸巢穴部曲事。每發無遺策。",
    "X73n1456_023:0628a10": "司馬公大奇之。遂力薦之 天子。先後七疏。始報可。",
    "X73n1456_023:0628a11": "部議擢賞於行閒。起為招討將軍。領白鴿寨軍事。而",
    "X73n1456_023:0628a12": "將軍父子兄弟皆在軍旅從事焉。先是以將軍策。大",
    "X73n1456_023:0628a13": "樹赤&#x65D8;。自閩廣一帶環海之涯。嚴守備。設方略。即大",
    "X73n1456_023:0628a14": "將軍下。無論諸將領士卒。皆知將軍能。無不嚮將軍",
    "X73n1456_023:0628a15": "意指者。因而&#x7FA3;盜日就擒。獨道乾乘大艘。逃暹羅。將",
    "X73n1456_023:0628a16": "軍之子汝實。尾其後。追之未獲。所遺者。唯鄭大漢。據",
    "X73n1456_023:0628a17": "柳杜澳。紅老據珠池。未下。仍以實提兵千人。襲紅老。",
    "X73n1456_023:0628a18": "遂斬老。及黨三百餘級。而鄭大漢。則以將軍及弟天",
    "X73n1456_023:0628a19": "祥力當之。大漢者。廣人。魁梧奇偉。身長八尺。勇冠&#x7FA3;",
    "X73n1456_023:0628a20": "盜。卒徒皆精銳梟悍。凡轉戰。無敢當鋒者。將軍以撫",
    "X73n1456_023:0628a21": "民二千人。皆素不識兵者。軍杜澳會戰。天祥賈勇先",
    "X73n1456_023:0628a22": "登。陷陣。遂力戰而死。將軍奮怒一呼。鼓而乘之。大漢",
    "X73n1456_023:0628a23": "遂就擒。餘黨潰散。自是海上瘡痍方瘳。蒼生始可安",
    "X73n1456_023:0628a24": "食矣。司馬公大奇將軍功。而哀祥死。乃具報 天子。",
    "X73n1456_023:0628b01": "上嘉之。下大司馬紀其勛。將敘績焉。時杜澳土人。感",
    "X73n1456_023:0628b02": "祥以死易其生。乃立廟貌。歲時祀之。額曰忠勇。頃以",
    "X73n1456_023:0628b03": "倭奴犯東鄙。連兵數年。將軍子實。猶為兩廣制府參",
    "X73n1456_023:0628b04": "軍。以司馬公命往日本。閒諜之。關白果死。實乃攜碧",
    "X73n1456_023:0628b05": "&#x8E4F;所亡火器歸。諸執事奇之。未及報 命。而朝鮮倭",
    "X73n1456_023:0628b06": "已退。後司馬竟寢之。且以廣海兵。分屬實。以禦倭奴",
    "X73n1456_023:0628b07": "遊盜。而柳杜適其其部。實因感往事。痛叔祥死。而草",
    "X73n1456_023:0628b08": "血未乾。旌旗居然在目。不覺髮上指冠也。蒞事之初。",
    "X73n1456_023:0628b09": "即走余。乞一言以紀其事。余聞土人備談其故事。因",
    "X73n1456_023:0628b10": "嘉實之功。而壯祥之死。乃為銘。以銘之曰。",
    "X73n1456_023:0628b11": "[0628b11] 皇皇上天。福善禍淫。彼桀黠者。胡為有生。桀黠既生。",
    "X73n1456_023:0628b12": "長蛇封彘。噆腦吸膏。日無寧已。於赫 皇威。爰整其",
    "X73n1456_023:0628b13": "旅。桓桓虎將。郊壘是恥。窮獸逃林。猛虎突&#x7287;。驅市而",
    "X73n1456_023:0628b14": "戰。祥用先登。以虎博虎。其力兩當。牙銛爪利。禿者先",
    "X73n1456_023:0628b15": "傷。禿者既傷。亦折其利。遺臭流芳。處死則異。其芳愈",
    "X73n1456_023:0628b16": "流。其榮愈久。廟貌如生。童&#x7287;婺走。童&#x7287;婺走。生氣益",
    "X73n1456_023:0628b17": "靈。歲時伏臘。山傾海吞。餚山醞海。飲之啄之。千秋萬",
    "X73n1456_023:0628b18": "祀。其福無涯。",
    "X73n1456_023:0628b19": "電白苦藤嶺化城菴記",
    "X73n1456_023:0628b20": "[0628b20] 萬曆丙申春二月。予之雷陽。道過電白。西二十五里",
    "X73n1456_023:0628b21": "許。曰苦藤嶺。見茅茨施茶結緣者。余以乍入瘴鄉。炎",
    "X73n1456_023:0628b22": "蒸毒人。心悶力疲。適見津梁。欣然如入化城也。乃解",
    "X73n1456_023:0628b23": "衣盤&#x7934;。熟睡而起。&#x8A3D;其所因。乃善男子易真潭。集善",
    "X73n1456_023:0628b24": "士十餘輩同設。以茲地為羅旁後戶。昔未平時。盜賊",
    "X73n1456_023:0628c01": "出沒。道路阻塞。今雖平。猶為畏途。況當瓊雷喉舌地。",
    "X73n1456_023:0628c02": "行者戒心。下有湯泉滾滾。履如蹈鑊。故藉茶以慰往",
    "X73n1456_023:0628c03": "來。非演法也。且云。期以三年。余誡之曰。慎無以限量",
    "X73n1456_023:0628c04": "心。行難思事。他日將建梵剎於此。為終古清涼地也。",
    "X73n1456_023:0628c05": "秋八月。制府檄回五羊。越二年戊戌。施茶期滿。行者",
    "X73n1456_023:0628c06": "二人。謁余於壘壁。余與授具戒。仍令回其所。隨具疏。",
    "X73n1456_023:0628c07": "令真潭等。募為興建資。不二年。而告成。額曰化城。意",
    "X73n1456_023:0628c08": "取前往寶所。中路以止疲極之意也。今年庚戌。真潭",
    "X73n1456_023:0628c09": "年七十。婚嫁畢。乃禮曹溪。願乞披剃為佛子。余欣然",
    "X73n1456_023:0628c10": "為薙染焉。法名福城。意取善財南詢。參訪知識。為發",
    "X73n1456_023:0628c11": "足地。以蔑戾車。有人能垂老披緇。信根不易見也。以",
    "X73n1456_023:0628c12": "此道場。始終於真潭一人。仍令回菴。專修淨業。禮誦",
    "X73n1456_023:0628c13": "六時。是余南來立一莖草。度一頭陀。將期傳慧燈於",
    "X73n1456_023:0628c14": "炎方。灑甘露於瘴地。作苦海之津梁。濕火宅之乾燄。",
    "X73n1456_023:0628c15": "以衍無窮之利益也。故特具始末。以垂貞石。冀不朽",
    "X73n1456_023:0628c16": "云。",
    "X73n1456_023:0628c17": "法性寺優曇華記(并銘)",
    "X73n1456_023:0628c18": "[0628c18] 萬曆己亥。春王二月朔。余遷&#x7CA4;之四年。先是釋楞伽",
    "X73n1456_023:0628c19": "成。為菩提樹下諸弟子。演法華楞嚴唯識經論。各一",
    "X73n1456_023:0628c20": "&#x5E00;。緇白傾心。翕然嚮風。是時法性寺主。延歐生伯羽。",
    "X73n1456_023:0628c21": "為諸沙彌教授師。具禮。余主盟斯道。時時激揚之。乃",
    "X73n1456_023:0628c22": "立法會於毗盧殿之玄冥所。建會之先二日。余適至。",
    "X73n1456_023:0628c23": "弟子通烔告余曰。庭除涌金蓮華一朵。請師觀之。余",
    "X73n1456_023:0628c24": "見而喜曰。此余所聞者一。而見之者今再矣。斯為法",
    "X73n1456_023:0629a01": "道之應。其華產於蕉本。抽莖而挺生其中。宛若芙蕖。",
    "X73n1456_023:0629a02": "而色若黃金。其葉堅厚倍之。瓣瓣叢簇。含裹香蕊。狀",
    "X73n1456_023:0629a03": "如玉簪。中&#x8657;而體潔。盛甘露漿。吸而飲之。香沃肺腑。",
    "X73n1456_023:0629a04": "&#x8462;世所希見者。如佛所云優曇華。解之曰瑞應。豈是",
    "X73n1456_023:0629a05": "之謂乎。經云。佛現於世閒。譬如優曇華。時乃一出。正",
    "X73n1456_023:0629a06": "猶鱗鳳芝草之生於嘉運耳。昔姚秦時。連理華生於",
    "X73n1456_023:0629a07": "殿庭。占之。謂有西方聖人至。因訪襄陽之道安。安薦",
    "X73n1456_023:0629a08": "羅什。萇遂興鐵甲之師十萬。以呂光為大將。伐龜茲",
    "X73n1456_023:0629a09": "而求什。什至。而秦之佛法自此興。&#x8462;連理華。即俗所",
    "X73n1456_023:0629a10": "稱並頭蓮耳。&#x751E;憶余齠年。初棄家。吾祖西林大師。延",
    "X73n1456_023:0629a11": "守愚先師。住奘師塔院。先是三年。殿庭忽涌金蓮。產",
    "X73n1456_023:0629a12": "於蕉本。觀者日數十萬指。識者謂為法道之瑞。未幾。",
    "X73n1456_023:0629a13": "而迎先師居其院。江南法道之興。果自此始。余法兄",
    "X73n1456_023:0629a14": "雪浪。迄今名播寰中。不忝慈恩之窺基。此余聞此華",
    "X73n1456_023:0629a15": "而徵之者一也。及余年二十五。臥病三月。先於庭前。",
    "X73n1456_023:0629a16": "手植蕉一樹。其葉扶疏。高丈餘。其中抽金蓮華一朵。",
    "X73n1456_023:0629a17": "大倍今之所見者。每侵晨。接甘露盈杯。飲之清涼五",
    "X73n1456_023:0629a18": "內。如是三月不萎。疾竟以瘳。長老咸謂宛如奘師塔",
    "X73n1456_023:0629a19": "院者。余私喜曰。斯豈佛法之兆耶。是年冬。予即棄家",
    "X73n1456_023:0629a20": "從遠遊。以至今日。而今之所見此華者再也。豈無謂",
    "X73n1456_023:0629a21": "耶。且夫鱗鳳芝草。為造化之精英。天地之正氣。鍾之",
    "X73n1456_023:0629a22": "在物。為嘉祥之瑞應。在人為&#x7FA3;生之利見。故如來出",
    "X73n1456_023:0629a23": "世。如優曇華。孔子曰。鳳鳥不至。河不出圖。吾已矣夫。",
    "X73n1456_023:0629a24": "由是觀之。瑞不&#x8657;應。應必有由矣。昔者禪脈東流。其",
    "X73n1456_023:0629b01": "於粵也。跋陀建金剛於法性。智藥種菩提於戒壇。且",
    "X73n1456_023:0629b02": "曰。百六十年。有聖人出。及達摩初至於五羊。盧祖露",
    "X73n1456_023:0629b03": "&#x9834;於風旛。寶林開墓。曹溪衍派。光昭日月。道被寰宇。",
    "X73n1456_023:0629b04": "而此地寥寥。幾千載矣。豈非枝之大者。披其本耶。祖",
    "X73n1456_023:0629b05": "曰。葉落歸根。來時無口。有情來下種。因地果還生。嗚",
    "X73n1456_023:0629b06": "呼。優曇再現。佛日重輝。曹溪涸而復漲。覺華凋而再",
    "X73n1456_023:0629b07": "榮。是有望於今日也。&#x5EFC;記其始末。而為之銘曰。",
    "X73n1456_023:0629b08": "[0629b08] 耿耿景星。燁燁慶雲。瞻彼至人。我心匪寧。鳳兮在郊。",
    "X73n1456_023:0629b09": "鱗兮在野。邈矣至人。我思曷已。彼曇者華。為蓮之瑞。",
    "X73n1456_023:0629b10": "從空湧見。豈曰無謂。閻浮之金。華色如之。甘露之漿。",
    "X73n1456_023:0629b11": "其味若斯。連理於庭。鐵甲於疆。至人實來。斯道孔章。",
    "X73n1456_023:0629b12": "航海越漠。於茲立&#x65D8;。拔者伊何。獵人之隊。&#x65D8;之拔矣。",
    "X73n1456_023:0629b13": "逝之極矣。無往不復。優曇出矣。優曇載出。於窪之隆。",
    "X73n1456_023:0629b14": "我生三見。斯道何窮。",
    "X73n1456_023:0629b15": "重修龍川縣南山淨土寺記",
    "X73n1456_023:0629b16": "[0629b16] 南粵名山多福地。其源自衡岳而下度庾嶺。至韶石。",
    "X73n1456_023:0629b17": "結為曹溪。開禪源一脈。又東千里。經會城而出羅浮。",
    "X73n1456_023:0629b18": "仙蹤聖概。為鉅麗焉。又東數百里。適潮惠之中。曰龍",
    "X73n1456_023:0629b19": "川。古循州也。其治據惠上遊。當甌&#x7CA4;之衝。地接虔漳。",
    "X73n1456_023:0629b20": "崇山峻嶺。獞猺雜處。往多賊巢。民獷&#x7302;而難治。昔之",
    "X73n1456_023:0629b21": "蒞茲土者。鄙視為傳舍。坐瘴煙毒霧中。憂悲眩瞑。將",
    "X73n1456_023:0629b22": "自治之不暇。又何暇治禮義。興教化哉。其俗自漢趙",
    "X73n1456_023:0629b23": "佗歸仁。始知有君。至唐韓公祭鱷。始知有文。其化自",
    "X73n1456_023:0629b24": "六祖傳衣。大顛振錫。始知有佛。是知天地有常經。造",
    "X73n1456_023:0629c01": "化無常準。山川之待人。若形之待心。心真則形化。人",
    "X73n1456_023:0629c02": "傑則地靈。良有以也。若循之山川猶故。吾民俗猶昔",
    "X73n1456_023:0629c03": "人。往時以遷客名。未聞以吏治振者。今孫公之治茲",
    "X73n1456_023:0629c04": "邑。不三年而化成。摩民以義。導蒙以漸。因事以權。置",
    "X73n1456_023:0629c05": "學田。建梅閣。造橋梁。築新城。皆捐俸廩為之。至若修",
    "X73n1456_023:0629c06": "南山佛剎。則皆亡夫人之簪珥奩具。盡捨以作莊嚴。",
    "X73n1456_023:0629c07": "將資淨土。以修冥福。是皆神道設教。即事見心。為苦",
    "X73n1456_023:0629c08": "海之慈航。長夜之慧炬也。其山當邑南面。[山*敖]峰而環",
    "X73n1456_023:0629c09": "大江。山川奇絕。林木蓊&#x9B31;。其寺始於唐。意&#x524F;自大顛",
    "X73n1456_023:0629c10": "禪師法盛時也。後因故址為二賢祠。以祀宋門下侍",
    "X73n1456_023:0629c11": "郎蘇公轍。諫議大夫陳公次升。後為羅姓者踞為墓",
    "X73n1456_023:0629c12": "地。嘉靖己亥。督學吳公復為祠。并宋丞相吳公潛。而",
    "X73n1456_023:0629c13": "祀之。曰三賢。則寺之名幾漸滅矣。公政暇。每出遊其",
    "X73n1456_023:0629c14": "閒。流觀俯仰。素有慨焉。及夫人卒於宦邸。臨訣時神",
    "X73n1456_023:0629c15": "情靜定。端然念佛而逝。超然蓮華中人。公有感。遂傾",
    "X73n1456_023:0629c16": "奩以重新其寺。別祠宇為殿三楹。塑蓮池海會諸佛",
    "X73n1456_023:0629c17": "菩薩。八部諸天像。森羅雲列。莊嚴妙麗。光明燦爍。儼",
    "X73n1456_023:0629c18": "然淨土真境也。其左右配列齋&#x53A8;禪室。靡不具備。延",
    "X73n1456_023:0629c19": "僧某住持。朝參莫禮。鐘梵交音。斯則西方淨土。端在",
    "X73n1456_023:0629c20": "目前。神識往生。不離當處。語曰。境隨心變。地以人靈。",
    "X73n1456_023:0629c21": "以其大墜山河。不出此心之外也。由是觀之。則公之",
    "X73n1456_023:0629c22": "心高揭於山川。夫人之靈常居於淨土。上祝 國釐。",
    "X73n1456_023:0629c23": "下為民福。公之功德。將垂之無窮。豈區區福田利益",
    "X73n1456_023:0629c24": "而已哉。工經始於某年某月。落成於某年某月。舊稱",
    "X73n1456_023:0630a01": "南山。今名淨土。志本因也。公姓孫。諱雲翼。字圖南。金",
    "X73n1456_023:0630a02": "沙人。記之者。白下長干僧德清也。",
    "X73n1456_023:0630a03": "休糧山社記",
    "X73n1456_023:0630a04": "[0630a04] 余昔行&#x811A;時。同妙峰師過平陽之墟。結霍山之陽。遙",
    "X73n1456_023:0630a05": "望&#x7FA3;峰蒼翠。秀&#x39DE;雲漢。煙林蓊&#x9B31;。意必有聖道場者。",
    "X73n1456_023:0630a06": "師曰。此休糧山也。昔有道者。啖柏於此。因以為名。後",
    "X73n1456_023:0630a07": "建梵剎。曰慈雲。予未及登&#x89A7;而過焉。予居五臺。去東",
    "X73n1456_023:0630a08": "海之嶺外。迄今三十七年。居常恍然心目閒也。壬子",
    "X73n1456_023:0630a09": "春。清涼竹林空印師。遣弟子悟慈。持書訊余於瘴鄉。",
    "X73n1456_023:0630a10": "因詢師法道之盛。且云。諸弟子輩久受法利者。皆各",
    "X73n1456_023:0630a11": "散隱居。擇名勝以養道緣。因出師休糧山社約。及本",
    "X73n1456_023:0630a12": "寧李太史序。予讀之喟然嘆曰。嗟乎山川之勝。待人",
    "X73n1456_023:0630a13": "而興。苟非其人。道不&#x8657;行。豈無謂哉。緬惟釋迦降神",
    "X73n1456_023:0630a14": "迦維。應真英傑之士。萃於靈鷲。因緣唱道。祇桓雞園。",
    "X73n1456_023:0630a15": "皆隨緣應化之&#x8FF9;。此&#x8462;法社所由啟也。道法東垂。凡",
    "X73n1456_023:0630a16": "域內名山。在在皆為唱道之所。從古至人。未有不踞",
    "X73n1456_023:0630a17": "勝概。託靈秀。而能永垂法化者。清涼觀國師。&#x524F;演華",
    "X73n1456_023:0630a18": "嚴於五臺。道被寰宇。為有唐七帝之門師。自爾以來。",
    "X73n1456_023:0630a19": "寥寥千載。今空師重開竹林。大弘圓頓之教。十方雲",
    "X73n1456_023:0630a20": "集。萬指圍繞。豈非一代之盛歟。今其徒能以體道為",
    "X73n1456_023:0630a21": "懷。志尚幽棲。心存白業。追休糧之遺事。布法雨於慈",
    "X73n1456_023:0630a22": "雲。集諸緇白勝流。開不二之門。建平等之會。六時蓮",
    "X73n1456_023:0630a23": "漏。一念精修。晝則講演以明宗。夜則安禪以息念。戒",
    "X73n1456_023:0630a24": "奉波離。行遵般若。頓使巖樹庭莎。猿&#x55C1;鶴唳。皆挺法",
    "X73n1456_023:0630b01": "身而宣妙義。向者。幽陰窮寂之鄉。煥為耀古輝今之",
    "X73n1456_023:0630b02": "地。豈非山靈有待於人。道與時行。機緣會合而然耶。",
    "X73n1456_023:0630b03": "抑啖柏之心。不泯於今日也耶。余因昔過其地。觀望",
    "X73n1456_023:0630b04": "其形勝。今居瘴鄉。遙聞斯舉。心地清涼。想見其嘉會。",
    "X73n1456_023:0630b05": "略記廢興之概。以結異世之緣。若夫建立之規。自有",
    "X73n1456_023:0630b06": "主者約法在。",
    "X73n1456_023:0630b07": "重修海會&#x844A;記(并銘)",
    "X73n1456_023:0630b08": "[0630b08] 嶺南與楚接壤。曹溪望南岳。相去千里。皆崇山峻嶺。",
    "X73n1456_023:0630b09": "岡巒盤&#x9B31;。處處多佳山水。自六祖大師。道振嶺表。弟",
    "X73n1456_023:0630b10": "子讓師開法南岳。自是名僧大德。肥遁之所。在在有",
    "X73n1456_023:0630b11": "之。凡經單棲者。久而遂成寶坊福地。為一方觀望。隨",
    "X73n1456_023:0630b12": "地有焉。宜章當兩山之中。近韶石而&#x96B7;衡陽。往來通",
    "X73n1456_023:0630b13": "途所必由。去治五里許。有山名厚培。峰巒奇秀。叢林",
    "X73n1456_023:0630b14": "&#x9B31;茂。居然一勝道場也。近為里人李君業。乃捨為菴。",
    "X73n1456_023:0630b15": "延大用弟子真潤居之。以為十方雲水高流暫息之",
    "X73n1456_023:0630b16": "所。名曰海會。葺始於萬曆己卯。迄今癸卯。又為風雨",
    "X73n1456_023:0630b17": "所薄蝕。潤之徒如堯復重新之。上有佛殿山門各三",
    "X73n1456_023:0630b18": "楹。左右方丈齋&#x53A8;。諸所畢備。有田百畝。可輸糧二石。",
    "X73n1456_023:0630b19": "其&#x754A;可給十餘人。往來雲水。一&#x98E1;一宿。可無外求。斯",
    "X73n1456_023:0630b20": "則猶然一化城也。余居嶺外八年。當道延入曹溪。為",
    "X73n1456_023:0630b21": "六祖大師。執灑埽役。&#x844A;僧如堯謁余。請記。因直記其",
    "X73n1456_023:0630b22": "事。乃為銘以銘之。銘曰。",
    "X73n1456_023:0630b23": "[0630b23] 於維南岳。奠彼荊湘。抽枝發幹。裔彼遐荒。蜿蜒千里。",
    "X73n1456_023:0630b24": "庾嶺高盤。寶林中峙。曹溪水寒。曹溪之水。源從西竺。",
    "X73n1456_023:0630c01": "爰有至人。濯斯道骨。道骨如生。水流不息。散作醍醐。",
    "X73n1456_023:0630c02": "為霖為澤。宜章之陽。厚培之麓。乃涌化城。為斯民福。",
    "X73n1456_023:0630c03": "化城不遠。寶處所近。接彼疲息。齊來歸命。歸命我師。",
    "X73n1456_023:0630c04": "得禮真容。願保斯土。福祉無窮。",
    "X73n1456_023:0630c05": "南雄水西集龍&#x844A;記",
    "X73n1456_023:0630c06": "[0630c06] 庾嶺自衡岳聳幹。東走而下南浦。領江湖而北朝宗。",
    "X73n1456_023:0630c07": "其淩水則背馳而逝。入南海雄府。據上流。綜百&#x7CA4;。搤",
    "X73n1456_023:0630c08": "其咽喉。屏翰中原。實東南都會。挈建瓴而督百川。此",
    "X73n1456_023:0630c09": "其要也。郡城負嶺襟江。兩河合抱。居然雄峙。望大海",
    "X73n1456_023:0630c10": "若空中乾城。&#x9061;流而上者。若登天摩雲。可望而不可",
    "X73n1456_023:0630c11": "即。此其山飛水走。停瀦不滀。則生理不留。故民生遑",
    "X73n1456_023:0630c12": "遑。逐利如逐波浪。求其殷實集儲。以備一歲之不時",
    "X73n1456_023:0630c13": "者。鮮矣。故天地山川。如四時之不並。難得而完固。必",
    "X73n1456_023:0630c14": "賴人以裁成。是以補天之說。非誣也。觀昔之治茲郡",
    "X73n1456_023:0630c15": "者。稍具法眼。則不免乎蒿目之憂。而有輓頹波障百",
    "X73n1456_023:0630c16": "川之志。則必為之假人力以補之。凡有事於此者。則",
    "X73n1456_023:0630c17": "必建廟貌。&#x7AEA;浮屠。設鐘鼓以當之。往往奏捷如聲響。",
    "X73n1456_023:0630c18": "而人竟莫知其故。請試言之。凡物之靈。而變化莫測",
    "X73n1456_023:0630c19": "者為龍。故人君象之。聖人猶龍。而雲行雨施。萬物資",
    "X73n1456_023:0630c20": "焉。至若堪輿家言。九流之不齒也。且曰尋龍而鍼其",
    "X73n1456_023:0630c21": "穴。得則燀赫如燎然。何耶。&#x8462;鍼灸而得其脈。則擅起",
    "X73n1456_023:0630c22": "死回生之功。如人之疾在膏肓者。藥飲不能達。則必",
    "X73n1456_023:0630c23": "以鍼艾而達之。是知截風龍。注地脈。則必建廟貌。&#x7AEA;",
    "X73n1456_023:0630c24": "浮屠。設鐘鼓。猶夫治膏肓以鍼艾也。且而天地一身",
    "X73n1456_023:0631a01": "也。陰陽一氣也。山骨而川脈。夫龍德而隱者也。性燄",
    "X73n1456_023:0631a02": "而莫能制。昔之豢龍者。必有術焉。操其術。則望影而",
    "X73n1456_023:0631a03": "伏。凡術之靈者。必至要。不知者以為神奇。然物有所",
    "X73n1456_023:0631a04": "好。則必有所惡。如人惡濕。鰍惡燥。水火相制。寒暑相",
    "X73n1456_023:0631a05": "劘。固其理也。復何難哉。夫龍好隱而惡顯。畏金鐵而",
    "X73n1456_023:0631a06": "懼鐘鼓。是以身觸則戰。耳觸則震。心觸則伏。故古人",
    "X73n1456_023:0631a07": "降龍者。必以&#x9262;盂錮鐵也。故能馴其性而匿其形。故",
    "X73n1456_023:0631a08": "以聲而隨入之。則化。是可以留掌握。伴形影。而不離",
    "X73n1456_023:0631a09": "此。其祕者無他。得其性也。故地亦以之。嘗竊觀夫雄",
    "X73n1456_023:0631a10": "郡之勢。山水躍如。飛龍也。豈易制哉。故東河上流。則",
    "X73n1456_023:0631a11": "鍼以延祥之塔。此百會也。西河右腋。則鍼以仁和之",
    "X73n1456_023:0631a12": "塔。此腰腧也。至若水西則命門也。菴曰集龍。豈無謂",
    "X73n1456_023:0631a13": "哉。&#x8462;若周身之脈。而綜於命門。包氣海而注精華。最",
    "X73n1456_023:0631a14": "為要者。惜乎規模狹小。而不足以當之。如體大氣薄。",
    "X73n1456_023:0631a15": "疾深而劑微。況復尾閭以洩。豈易捷耶。故昔之幾廢",
    "X73n1456_023:0631a16": "而再振。勢使然也。今夫三峰水口。猶尾閭也。比建塔",
    "X73n1456_023:0631a17": "院以鎮之。如扞門然。噫。斯舉也。非夫具法眼而操降",
    "X73n1456_023:0631a18": "龍之術者。何以與此。此塔之施艾。如塞尾閭。以收命",
    "X73n1456_023:0631a19": "門。實精華而保元氣。實於雄郡生死相關者也。豈特",
    "X73n1456_023:0631a20": "休戚已耶。儻能拓其基址。弘其規模。考伐其鐘鼓。諷",
    "X73n1456_023:0631a21": "誦其經聲。輸精誠以達神明。使龍聞而伏。天聞而悅。",
    "X73n1456_023:0631a22": "人聞而感化。物沾而敷榮。雨暘時若。災祥殄若。福斯",
    "X73n1456_023:0631a23": "民於億兆。祝 皇圖於永固。保斯土於無疆。由是觀",
    "X73n1456_023:0631a24": "之。福之聚。龍之集也。菴名集龍。以龍之集。集於是耳。",
    "X73n1456_023:0631b01": "菴之&#x524F;。其來不可攷。隆慶初。僧真亮苦居之。以誦經",
    "X73n1456_023:0631b02": "貲。置贍僧田若干畝。未幾化去。其徒不能守。予居五",
    "X73n1456_023:0631b03": "羊。門人如鑑。至此憩息。跪誦&#x894D;華經。精苦三年。郡人",
    "X73n1456_023:0631b04": "信禮之。欲行而固留。乃大更新。又三年而功苟完。越",
    "X73n1456_023:0631b05": "癸卯冬。余往曹溪。執役六祖。親過此菴。知不獨為一",
    "X73n1456_023:0631b06": "郡要。且為嶺外雲水衝也。余又將聚雲水。為龍之命",
    "X73n1456_023:0631b07": "脈。山川之靈。得人以參贊之。又溥法雨於恒沙。潤靈",
    "X73n1456_023:0631b08": "根於浩劫。斯其福利。又不獨為一郡一人而設也。周",
    "X73n1456_023:0631b09": "&#x89A7;茲土。旬日而得其概。因茲菴之小。以喻山川之大。",
    "X73n1456_023:0631b10": "直發其蘊。以告未聞。"
}