{
    "X09n0240_055:0093c20": "大方廣佛華嚴經綱要卷第五十五",
    "X09n0240_055:0093c21": "于闐國三藏沙門實叉難陀 譯經",
    "X09n0240_055:0093c22": "清涼山大華嚴寺沙門澄觀 疏義",
    "X09n0240_055:0093c23": "明匡山法雲寺憨山沙門德清提挈",
    "X09n0240_055:0093c24": "[0093c24] 上答前三十句問十行竟。下二十九門答二十九",
    "X09n0240_055:0094a01": "句問十迴向位中行。",
    "X09n0240_055:0094a02": "離世間品第三十八之三",
    "X09n0240_055:0094a03": "[0094a03] 佛子。菩薩摩訶薩於阿耨多羅三藐三菩提有十種",
    "X09n0240_055:0094a04": "如寶住。何等為十。佛子。菩薩摩訶薩悉能往詣無數",
    "X09n0240_055:0094a05": "世界諸如來所。瞻覲頂禮承事供養。是為第一如寶",
    "X09n0240_055:0094a06": "住。於不思議諸如來所聽聞正法。受持憶念不令忘",
    "X09n0240_055:0094a07": "失。分別思惟覺慧增長。如是所作充滿十方。是為第",
    "X09n0240_055:0094a08": "二如寶住。於此剎歿餘處現生。而於佛法無所迷惑。",
    "X09n0240_055:0094a09": "是為第三如寶住。知從一法出一切法。而能各各分",
    "X09n0240_055:0094a10": "別演說。以一切法種種義究竟皆是一義故。是為第",
    "X09n0240_055:0094a11": "四如寶住。知厭離煩惱。知止息煩惱。知防護煩惱。知",
    "X09n0240_055:0094a12": "除斷煩惱。修菩薩行不證實際。究竟到於實際彼岸。",
    "X09n0240_055:0094a13": "方便善巧善學所學。令往昔願行皆得成滿。身不疲",
    "X09n0240_055:0094a14": "倦。是為第五如寶住。知一切眾生心所分別皆無處",
    "X09n0240_055:0094a15": "所。而亦說有種種方處。雖無分別無別造作。為欲調",
    "X09n0240_055:0094a16": "伏一切眾生。而有修行而有所作。是為第六如寶住。",
    "X09n0240_055:0094a17": "知一切法皆同一性。所謂無性。無種種性。無無量性。",
    "X09n0240_055:0094a18": "無可算數性。無可稱量性。無色無相。若一若多皆不",
    "X09n0240_055:0094a19": "可得。而決定了知此是諸佛法。此是菩薩法。此是獨",
    "X09n0240_055:0094a20": "覺法。此是聲聞法。此是凡夫法。此是善法。此是不善",
    "X09n0240_055:0094a21": "法。此是世間法。此是出世間法。此是過失法。此是無",
    "X09n0240_055:0094a22": "過失法。此是有漏法。此是無漏法。乃至此是有為法。",
    "X09n0240_055:0094a23": "此是無為法。是為第七如寶住。菩薩摩訶薩求佛不",
    "X09n0240_055:0094a24": "可得。求菩薩不可得。求法不可得。求眾生不可得。而",
    "X09n0240_055:0094b01": "亦不捨調伏眾生。令於諸法成正覺願。何以故。菩薩",
    "X09n0240_055:0094b02": "摩訶薩善巧觀察知一切眾生分別。知一切眾生境",
    "X09n0240_055:0094b03": "界。方便化導令得涅槃。為欲滿足化眾生願。熾然修",
    "X09n0240_055:0094b04": "行菩薩行故。是為第八如寶住。菩薩摩訶薩知善巧",
    "X09n0240_055:0094b05": "說法。示現涅槃。為度眾生。所有方便一切皆是心想",
    "X09n0240_055:0094b06": "建立。非是顛倒。亦非&#x8657;誑。何以故。菩薩了知一切諸",
    "X09n0240_055:0094b07": "法三世平等。如如不動。實際無住。不見有一眾生已",
    "X09n0240_055:0094b08": "受化今受化當受化。亦自了知無所修行。無有少法",
    "X09n0240_055:0094b09": "若生若滅而可得者。而依於一切法令所願不空。是",
    "X09n0240_055:0094b10": "為第九如寶住。菩薩摩訶薩於不思議無量諸佛。一",
    "X09n0240_055:0094b11": "一佛所聞不可說不可說授記法。名號各異。劫數不",
    "X09n0240_055:0094b12": "同。從於一劫。乃至不可說不可說劫當如是聞。聞已",
    "X09n0240_055:0094b13": "修行不驚不怖不迷不惑。知如來智不思議故。如來",
    "X09n0240_055:0094b14": "授記言無二故。自身行願殊勝力故。隨應受化令成",
    "X09n0240_055:0094b15": "阿耨多羅三藐三菩提。滿等法界一切願故。是為第",
    "X09n0240_055:0094b16": "十如寶住。佛子。是為菩薩摩訶薩於阿耨多羅三藐",
    "X09n0240_055:0094b17": "三菩提十種如寶住。若諸菩薩安住此法。則得諸佛",
    "X09n0240_055:0094b18": "無上大智慧寶。佛子。菩薩摩訶薩發十種如金剛大",
    "X09n0240_055:0094b19": "乘誓願心。何等為十。佛子。菩薩摩訶薩作如是念一",
    "X09n0240_055:0094b20": "切諸法無有邊際不可窮盡。我當以盡三世智普皆",
    "X09n0240_055:0094b21": "覺了無有遺餘。是為第一如金剛大乘誓願心。菩薩",
    "X09n0240_055:0094b22": "摩訶薩又作是念。於一毛端處有無量無邊眾生。何",
    "X09n0240_055:0094b23": "況一切法界。我當皆以無上涅槃而滅度之。是為第",
    "X09n0240_055:0094b24": "二如金剛大乘誓願心。菩薩摩訶薩又作是念。十方",
    "X09n0240_055:0094c01": "世界無量無邊無有齊限不可窮盡。我當以諸佛國",
    "X09n0240_055:0094c02": "土最上莊嚴。莊嚴如是一切世界。所有莊嚴皆悉真",
    "X09n0240_055:0094c03": "實。是為第三如金剛大乘誓願心。菩薩摩訶薩又作",
    "X09n0240_055:0094c04": "是念。一切眾生無量無邊無有齊限不可窮盡。我當",
    "X09n0240_055:0094c05": "以一切善根迴向於彼。無上智光照耀於彼。是為第",
    "X09n0240_055:0094c06": "四如金剛大乘誓願心。菩薩摩訶薩又作是念。一切",
    "X09n0240_055:0094c07": "諸佛無量無邊無有齊限不可窮盡。我當以所種善",
    "X09n0240_055:0094c08": "根迴向供養。悉令周&#x5FA7;無所闕少。然後我當成阿耨",
    "X09n0240_055:0094c09": "多羅三藐三菩提。是為第五如金剛大乘誓願心。佛",
    "X09n0240_055:0094c10": "子。菩薩摩訶薩見一切佛。聞所說法。生大歡喜。不著",
    "X09n0240_055:0094c11": "自身。不著佛身。解如來身非實非&#x8657;。非有非無。非性",
    "X09n0240_055:0094c12": "非無性。非色非無色。非相非無相。非生非滅。實無所",
    "X09n0240_055:0094c13": "有。亦不壞有。何以故。不可以一切性相而取著故。是",
    "X09n0240_055:0094c14": "為第六如金剛大乘誓願心。佛子。菩薩摩訶薩或被",
    "X09n0240_055:0094c15": "眾生訶罵毀呰撾打楚撻。或截手足。或割耳鼻。或挑",
    "X09n0240_055:0094c16": "其目。或級其頭。如是一切皆能忍受。終不因此生恚",
    "X09n0240_055:0094c17": "害心。於不可說不可說無央數劫。修菩薩行攝受眾",
    "X09n0240_055:0094c18": "生恒無廢捨。何以故。菩薩摩訶薩已善觀察一切諸",
    "X09n0240_055:0094c19": "法無有二相。心不動亂。能捨自身忍其苦故。是為第",
    "X09n0240_055:0094c20": "七如金剛大乘誓願心。佛子。菩薩摩訶薩又作是念。",
    "X09n0240_055:0094c21": "未來世劫無量無邊無有齊限不可窮盡。我當盡彼",
    "X09n0240_055:0094c22": "劫於一世界。行菩薩道教化眾生。如一世界。盡法界",
    "X09n0240_055:0094c23": "&#x8657;空界一切世界悉亦如是。而心不驚不怖不畏。何",
    "X09n0240_055:0094c24": "以故。為菩薩道法應如是。為一切眾生而修行故。是",
    "X09n0240_055:0095a01": "為第八如金剛大乘誓願心。佛子。菩薩摩訶薩又作",
    "X09n0240_055:0095a02": "是念。阿耨多羅三藐三菩提以心為本。心若清淨。則",
    "X09n0240_055:0095a03": "能圓滿一切善根。於佛菩提必得自在。欲成阿耨多",
    "X09n0240_055:0095a04": "羅三藐三菩提隨意即成。若欲除斷一切取緣。住一",
    "X09n0240_055:0095a05": "向道。我亦能得而我不斷。為欲究竟佛菩提故。亦不",
    "X09n0240_055:0095a06": "即證無上菩提。何以故。為滿本願。盡一切世界行菩",
    "X09n0240_055:0095a07": "薩行化眾生故。是為第九如金剛大乘誓願心。佛子。",
    "X09n0240_055:0095a08": "菩薩摩訶薩知佛不可得。菩提不可得。菩薩不可得。",
    "X09n0240_055:0095a09": "一切法不可得。眾生不可得。心不可得。行不可得。過",
    "X09n0240_055:0095a10": "去不可得。未來不可得。現在不可得。一切世間不可",
    "X09n0240_055:0095a11": "得。有為無為不可得。菩薩如是寂靜住。甚深住。寂滅",
    "X09n0240_055:0095a12": "住。無諍住。無言住。無二住。無等住。自性住。如理住。解",
    "X09n0240_055:0095a13": "脫住。涅槃住。實際住。而亦不捨一切大願。不捨薩婆",
    "X09n0240_055:0095a14": "若心。不捨菩薩行。不捨教化眾生。不捨諸波羅蜜。不",
    "X09n0240_055:0095a15": "捨調伏眾生。不捨承事諸佛。不捨演說諸法。不捨莊",
    "X09n0240_055:0095a16": "嚴世界。何以故。菩薩摩訶薩發大願故。雖復了達一",
    "X09n0240_055:0095a17": "切法相。大慈悲心轉更增長。無量功德皆具修行。於",
    "X09n0240_055:0095a18": "諸眾生心不捨離。何以故。一切諸法皆無所有。凡夫",
    "X09n0240_055:0095a19": "愚迷不知不覺。我當令彼悉得開悟於諸法性分明",
    "X09n0240_055:0095a20": "照了。何以故。一切諸佛安住寂滅。而以大悲心於諸",
    "X09n0240_055:0095a21": "世間說法教化曾無休息。我今云何而捨大悲。又我",
    "X09n0240_055:0095a22": "先發廣大誓願心。發決定利益一切眾生心。發積集",
    "X09n0240_055:0095a23": "一切善根心。發安住善巧迴向心。發出生甚深智慧",
    "X09n0240_055:0095a24": "心。發含受一切眾生心。發於一切眾生平等心。作真",
    "X09n0240_055:0095b01": "實語不&#x8657;誑語。願與一切眾生無上大法。願不斷一",
    "X09n0240_055:0095b02": "切諸佛種性。今一切眾生未得解脫。未成正覺。未具",
    "X09n0240_055:0095b03": "佛法。大願未滿。云何而欲捨離大悲。是為第十如金",
    "X09n0240_055:0095b04": "剛大乘誓願心。佛子。是為菩薩摩訶薩發十種如金",
    "X09n0240_055:0095b05": "剛大乘誓願心。若諸菩薩安住此法。則得如來金剛",
    "X09n0240_055:0095b06": "性無上大神通智。佛子。菩薩摩訶薩有十種大發起。",
    "X09n0240_055:0095b07": "何等為十。佛子。菩薩摩訶薩作如是念。我當供養恭",
    "X09n0240_055:0095b08": "敬一切諸佛。是為第一大發起。又作是念。我當長養",
    "X09n0240_055:0095b09": "一切菩薩所有善根。是為第二大發起。又作是念。我",
    "X09n0240_055:0095b10": "當於一切如來般涅槃後莊嚴佛塔。以一切華一切",
    "X09n0240_055:0095b11": "鬘一切香一切塗香一切末香一切衣一切蓋一切",
    "X09n0240_055:0095b12": "幢一切旛而供養之。受持守護彼佛正法。是為第三",
    "X09n0240_055:0095b13": "大發起。又作是念。我當教化調伏一切眾生。令得阿",
    "X09n0240_055:0095b14": "耨多羅三藐三菩提。是為第四大發起。又作是念。我",
    "X09n0240_055:0095b15": "當以諸佛國土無上莊嚴而以莊嚴一切世界。是為",
    "X09n0240_055:0095b16": "第五大發起。又作是念。我當發大悲心為一眾生於",
    "X09n0240_055:0095b17": "一切世界一一各盡未來際劫行。菩薩行如為一眾",
    "X09n0240_055:0095b18": "生為一切眾生悉亦如是。皆令得佛無上菩提。乃至",
    "X09n0240_055:0095b19": "不生一念疲懈。是為第六大發起。又作是念。彼諸如",
    "X09n0240_055:0095b20": "來無量無邊。我當於一如來所經不思議劫恭敬供",
    "X09n0240_055:0095b21": "養。如於一如來。於一切如來悉亦如是。是為第七大",
    "X09n0240_055:0095b22": "發起。菩薩摩訶薩又作是念。彼諸如來滅度之後。我",
    "X09n0240_055:0095b23": "當為一一如來所有舍利各起寶塔。其量高廣與不",
    "X09n0240_055:0095b24": "可說諸世界等。造佛形像亦復如是。於不可思議劫。",
    "X09n0240_055:0095c01": "以一切寶幢旛蓋香華衣服而為供養。不生一念厭",
    "X09n0240_055:0095c02": "倦之心。為成就佛法故。為供養諸佛故。為教化眾生",
    "X09n0240_055:0095c03": "故。為護持正法開示演說故。是為第八大發起。菩薩",
    "X09n0240_055:0095c04": "摩訶薩又作是念。我當以此善根成無上菩提。得入",
    "X09n0240_055:0095c05": "一切諸如來地。與一切如來體性平等。是為第九大",
    "X09n0240_055:0095c06": "發起。菩薩摩訶薩復作是念。我當成正覺已。於一切",
    "X09n0240_055:0095c07": "世界不可說劫。演說正法。示現不可思議自在神通。",
    "X09n0240_055:0095c08": "身語及意不生疲倦。不離正法。以佛力所持故。為一",
    "X09n0240_055:0095c09": "切眾生勤行大願故。大慈為首故。大悲究竟故。達無",
    "X09n0240_055:0095c10": "相法故。住真實語故。證一切法皆寂滅故。知一切眾",
    "X09n0240_055:0095c11": "生悉不可得而亦不違諸業所作故。與三世佛同一",
    "X09n0240_055:0095c12": "體故。周&#x5FA7;法界&#x8657;空界故。通達諸法無相故。成就不",
    "X09n0240_055:0095c13": "生不滅故。具足一切佛法故。以大願力調伏眾生。作",
    "X09n0240_055:0095c14": "大佛事無有休息。是為第十大發起。佛子。是為菩薩",
    "X09n0240_055:0095c15": "摩訶薩十種大發起。若諸菩薩安住此法。則不斷菩",
    "X09n0240_055:0095c16": "薩行具足如來無上大智。佛子。菩薩摩訶薩有十種",
    "X09n0240_055:0095c17": "究竟大事。何等為十。所謂恭敬供養一切如來究竟",
    "X09n0240_055:0095c18": "大事。隨所念眾生悉能救護究竟大事。專求一切佛",
    "X09n0240_055:0095c19": "法究竟大事。積集一切善根究竟大事。思惟一切佛",
    "X09n0240_055:0095c20": "法究竟大事。滿足一切誓願究竟大事。成就一切菩",
    "X09n0240_055:0095c21": "薩行究竟大事。奉事一切善知識究竟大事。往詣一",
    "X09n0240_055:0095c22": "切世界諸如來所究竟大事。聞持一切諸佛正法究",
    "X09n0240_055:0095c23": "竟大事。是為十。若諸菩薩安住此法。則得阿耨多羅",
    "X09n0240_055:0095c24": "三藐三菩提大智慧究竟事。佛子。菩薩摩訶薩有十",
    "X09n0240_055:0096a01": "種不壞信。何等為十。所謂於一切佛不壞信。於一切",
    "X09n0240_055:0096a02": "佛法不壞信。於一切聖僧不壞信。於一切菩薩不壞",
    "X09n0240_055:0096a03": "信。於一切善知識不壞信。於一切眾生不壞信。於一",
    "X09n0240_055:0096a04": "切菩薩大願不壞信。於一切菩薩行不壞信。於恭敬",
    "X09n0240_055:0096a05": "供養一切諸佛不壞信。於菩薩巧密方便教化調伏",
    "X09n0240_055:0096a06": "一切眾生不壞信。是為十。若諸菩薩安住此法。則得",
    "X09n0240_055:0096a07": "諸佛無上大智慧不壞信。佛子。菩薩摩訶薩有十種",
    "X09n0240_055:0096a08": "得授記。何等為十。所謂內有甚深解得授記。能隨順",
    "X09n0240_055:0096a09": "起菩薩諸善根得授記。修廣大行得授記。現前得授",
    "X09n0240_055:0096a10": "記。不現前得授記。因自心證菩提得授記。成就忍得",
    "X09n0240_055:0096a11": "授記教化調伏眾生得授記。究竟一切劫數得授記。",
    "X09n0240_055:0096a12": "一切菩薩行自在得授記。是為十。若諸菩薩安住此",
    "X09n0240_055:0096a13": "法。則於一切諸佛所而得授記。佛子。菩薩摩訶薩有",
    "X09n0240_055:0096a14": "十種善根迴向。菩薩由此。能以一切善根悉皆迴向。",
    "X09n0240_055:0096a15": "何等為十。所謂以我善根同善知識願。如是成就莫",
    "X09n0240_055:0096a16": "別成就。以我善根同善知識心。如是成就莫別成就。",
    "X09n0240_055:0096a17": "以我善根同善知識行如是成就莫別成就。以我善",
    "X09n0240_055:0096a18": "根同善知識善根如是成就莫別成就。以我善根同",
    "X09n0240_055:0096a19": "善知識平等如是成就莫別成就。以我善根同善知",
    "X09n0240_055:0096a20": "識念如是成就莫別成就。以我善根同善知識清淨。",
    "X09n0240_055:0096a21": "如是成就莫別成就。以我善根同善知識所住如是",
    "X09n0240_055:0096a22": "成就莫別成就。以我善根同善知識成滿如是成就",
    "X09n0240_055:0096a23": "莫別成就。以我善根同善知識不壞如是成就莫別",
    "X09n0240_055:0096a24": "成就。是為十。若諸菩薩安住此法。則得無上善根迴",
    "X09n0240_055:0096b01": "向。佛子。菩薩摩訶薩有十種得智慧。何等為十。所謂",
    "X09n0240_055:0096b02": "於施自在得智慧。深解一切佛法得智慧。入如來無",
    "X09n0240_055:0096b03": "邊智得智慧。於一切問答中能斷疑得智慧。入於智",
    "X09n0240_055:0096b04": "者義得智慧。深解一切如來於一切佛法中言音善",
    "X09n0240_055:0096b05": "巧得智慧。深解於諸佛所種少善根。必能滿足一切",
    "X09n0240_055:0096b06": "白淨法。獲如來無量智得智慧。成就菩薩不思議住",
    "X09n0240_055:0096b07": "得智慧。於一念中悉能往詣不可說佛剎得智慧。覺",
    "X09n0240_055:0096b08": "一切佛菩提。入一切法界。聞持一切佛所說法。深入",
    "X09n0240_055:0096b09": "一切如來種種莊嚴言音得智慧。是為十。若諸菩薩",
    "X09n0240_055:0096b10": "安住此法。則得一切諸佛無上現證智。佛子。菩薩摩",
    "X09n0240_055:0096b11": "訶薩有十種發無量無邊廣大心。何等為十。所謂於",
    "X09n0240_055:0096b12": "一切諸佛所發無量無邊廣大心。觀一切眾生界發",
    "X09n0240_055:0096b13": "無量無邊廣大心。觀一切剎一切世一切法界發無",
    "X09n0240_055:0096b14": "量無邊廣大心。觀察一切法皆如&#x8657;空發無量無邊",
    "X09n0240_055:0096b15": "廣大心。觀察一切菩薩廣大行發無量無邊廣大心。",
    "X09n0240_055:0096b16": "正念三世一切諸佛發無量無邊廣大心。觀不思議",
    "X09n0240_055:0096b17": "諸業果報。發無量無邊廣大心。嚴淨一切佛剎發無",
    "X09n0240_055:0096b18": "量無邊廣大心。&#x5FA7;入一切諸佛大會發無量無邊廣",
    "X09n0240_055:0096b19": "大心。觀察一切如來妙音發無量無邊廣大心。是為",
    "X09n0240_055:0096b20": "十。若諸菩薩安住此心。則得一切佛法無量無邊廣",
    "X09n0240_055:0096b21": "大智慧海。佛子。菩薩摩訶薩有十種伏藏。何等為十。",
    "X09n0240_055:0096b22": "所謂知一切法是起功德行藏。知一切法是正思惟",
    "X09n0240_055:0096b23": "藏。知一切法是陀羅尼照明藏。知一切法是辯才開",
    "X09n0240_055:0096b24": "演藏。知一切法是不可說善覺真實藏。知一切佛自",
    "X09n0240_055:0096c01": "在神通是觀察示現藏。知一切法是善巧出生平等",
    "X09n0240_055:0096c02": "藏。知一切法是常見一切諸佛藏。知一切不思議劫",
    "X09n0240_055:0096c03": "是善了皆如幻住藏。知一切諸佛菩薩是發生歡喜",
    "X09n0240_055:0096c04": "淨信藏。是為十。若諸菩薩安住此法。則得一切諸佛",
    "X09n0240_055:0096c05": "無上智慧法藏。悉能調伏一切眾生。佛子。菩薩摩訶",
    "X09n0240_055:0096c06": "薩有十種律儀。何等為十。所謂於一切佛法不生誹",
    "X09n0240_055:0096c07": "謗律儀。於一切佛所信樂心不可壞律儀。於一切菩",
    "X09n0240_055:0096c08": "薩所起尊重恭敬律儀。於一切善知識所終不捨愛",
    "X09n0240_055:0096c09": "樂心律儀。於一切聲聞獨覺不生憶念心律儀。遠離",
    "X09n0240_055:0096c10": "一切退菩薩道律儀。不起一切損害眾生心律儀。修",
    "X09n0240_055:0096c11": "一切善根皆令究竟律儀。於一切魔悉能降伏律儀。",
    "X09n0240_055:0096c12": "於一切波羅蜜皆令滿足律儀。是為十。若諸菩薩安",
    "X09n0240_055:0096c13": "住此法。則得無上大智律儀。佛子。菩薩摩訶薩有十",
    "X09n0240_055:0096c14": "種自在。何等為十。所謂命自在。於不可說劫住壽命",
    "X09n0240_055:0096c15": "故。心自在。智慧能入阿僧祗諸三昧故。資具自在。能",
    "X09n0240_055:0096c16": "以無量莊嚴莊嚴一切世界故。業自在。隨時受報故。",
    "X09n0240_055:0096c17": "受生自在。於一切世界示現受生故。解自在。於一切",
    "X09n0240_055:0096c18": "世界見佛充滿故。願自在。隨欲隨時於諸剎中成正",
    "X09n0240_055:0096c19": "覺故。神力自在。示現一切大神變故。法自在。示現無",
    "X09n0240_055:0096c20": "邊諸法門故。智自在。於念念中示現如來十力無畏",
    "X09n0240_055:0096c21": "成正覺故。是為十。若諸菩薩安住此法。則得圓滿一",
    "X09n0240_055:0096c22": "切諸佛諸波羅蜜。智慧神力菩提自在。佛子。菩薩摩",
    "X09n0240_055:0096c23": "訶薩有十種無礙用。何等為十。所謂眾生無礙用。國",
    "X09n0240_055:0096c24": "土無礙用。法無礙用。身無礙用。願無礙用。境界無礙",
    "X09n0240_055:0097a01": "用。智無礙用。神通無礙用。神力無礙用。力無礙用。佛",
    "X09n0240_055:0097a02": "子。云何為菩薩摩訶薩眾生等無礙用。佛子。菩薩摩",
    "X09n0240_055:0097a03": "訶薩有十種眾生無礙用。何者為十。所謂知一切眾",
    "X09n0240_055:0097a04": "生無眾生無礙用。知一切眾生但想所持無礙用。為",
    "X09n0240_055:0097a05": "一切眾生說法未曾失時無礙用。普化現一切眾生",
    "X09n0240_055:0097a06": "界無礙用。置一切眾生於一毛孔中而不迫隘無礙",
    "X09n0240_055:0097a07": "用。為一切眾生示現他方一切世界令其悉見無礙",
    "X09n0240_055:0097a08": "用。為一切眾生示現釋梵護世諸天身無礙用。為一",
    "X09n0240_055:0097a09": "切眾生示現聲聞辟支佛寂靜威儀無礙用。為一切",
    "X09n0240_055:0097a10": "眾生示現菩薩行無礙用。為一切眾生示現諸佛色",
    "X09n0240_055:0097a11": "身相好一切智力成等正覺無礙用。是為十。佛子。菩",
    "X09n0240_055:0097a12": "薩摩訶薩有十種國土無礙用。何等為十。所謂一切",
    "X09n0240_055:0097a13": "剎作一剎無礙用。一切剎入一毛孔無礙用。知一切",
    "X09n0240_055:0097a14": "剎無有盡無礙用。一身結跏坐充滿一切剎無礙用。",
    "X09n0240_055:0097a15": "一身中現一切剎無礙用。震動一切剎不令眾生恐",
    "X09n0240_055:0097a16": "怖無礙用。以一切剎莊嚴具莊嚴一剎無礙用。以一",
    "X09n0240_055:0097a17": "剎莊嚴具莊嚴一切剎無礙用。以一如來一眾會&#x5FA7;",
    "X09n0240_055:0097a18": "一切佛剎示現眾生無礙用。一切小剎中剎大剎廣",
    "X09n0240_055:0097a19": "剎深剎仰剎覆剎側剎正剎&#x5FA7;諸方網無量差別。以",
    "X09n0240_055:0097a20": "此普示一切眾生無礙用。是為十。佛子。菩薩摩訶薩",
    "X09n0240_055:0097a21": "有十種法無礙用。何等為十。所謂知一切法入一法。",
    "X09n0240_055:0097a22": "一法入一切法。而亦不違眾生心解無礙用。從般若",
    "X09n0240_055:0097a23": "波羅蜜出生一切法。為他解說悉令開悟無礙用。知",
    "X09n0240_055:0097a24": "一切法離文字。而令眾生皆得悟入無礙用。知一切",
    "X09n0240_055:0097b01": "法入一相。而能演說無量法相無礙用。知一切法離",
    "X09n0240_055:0097b02": "言說能為他說無邊法門無礙用。於一切法善轉普",
    "X09n0240_055:0097b03": "門字輪無礙用。以一切法入一法門而不相違。於不",
    "X09n0240_055:0097b04": "可說劫說不窮盡無礙用。以一切法悉入佛法。令諸",
    "X09n0240_055:0097b05": "眾生皆得悟解無礙用。知一切法無有邊際無礙用。",
    "X09n0240_055:0097b06": "知一切法無障礙際猶如幻網無量差別。於無量劫",
    "X09n0240_055:0097b07": "為眾生說不可窮盡無礙用。是為十。佛子。菩薩摩訶",
    "X09n0240_055:0097b08": "薩有十種身無礙用。何等為十。所謂以一切眾生身",
    "X09n0240_055:0097b09": "入己身無礙用。以己身入一切眾生身無礙用。一切",
    "X09n0240_055:0097b10": "佛身入一佛身無礙用。一佛身入一切佛身無礙用。",
    "X09n0240_055:0097b11": "一切剎入己身無礙用。以一身充滿一切三世法示",
    "X09n0240_055:0097b12": "現眾生無礙用。於一身示現無邊身入三昧無礙用。",
    "X09n0240_055:0097b13": "於一身示現眾生數等身成正覺無礙用。於一切眾",
    "X09n0240_055:0097b14": "生身現一眾生身。於一眾生身現一切眾生身無礙",
    "X09n0240_055:0097b15": "用。於一切眾生身示現法身。於法身示現一切眾生",
    "X09n0240_055:0097b16": "身無礙用。是為十。佛子。菩薩摩訶薩有十種願無礙",
    "X09n0240_055:0097b17": "用。何等為十。所謂以一切菩薩願作自願無礙用。以",
    "X09n0240_055:0097b18": "一切佛成菩提願力示現自在成正覺無礙用。隨所",
    "X09n0240_055:0097b19": "化眾生。自成阿耨多羅三藐三菩提無礙用。於一切無",
    "X09n0240_055:0097b20": "邊際劫大願不斷無礙用。遠離識身不著智身。以自",
    "X09n0240_055:0097b21": "在願現一切身無礙用。捨棄自身成滿他願無礙用。",
    "X09n0240_055:0097b22": "普教化一切眾生而不捨大願無礙用。於一切劫行",
    "X09n0240_055:0097b23": "菩薩行而大願不斷無礙用。於一毛孔現成正覺以",
    "X09n0240_055:0097b24": "願力故充&#x5FA7;一切諸佛國土。於不可說不可說世界。",
    "X09n0240_055:0097c01": "為一一眾生如是示現無礙用。說一句法&#x5FA7;一切法",
    "X09n0240_055:0097c02": "界。興大正法雲。耀解脫電光。震實法雷音。雨甘露味",
    "X09n0240_055:0097c03": "雨。以大願力充洽一切諸眾生界無礙用。是為十。佛",
    "X09n0240_055:0097c04": "子。菩薩摩訶薩有十種境界無礙用。何等為十。所謂",
    "X09n0240_055:0097c05": "在法界境界而不捨眾生境界無礙用。在佛境界而",
    "X09n0240_055:0097c06": "不捨魔境界無礙用。在涅槃境界而不捨生死境界",
    "X09n0240_055:0097c07": "無礙用。入一切智境界而不斷菩薩種性境界無礙",
    "X09n0240_055:0097c08": "用。住寂靜境界而不捨散亂境界無礙用。住無去無",
    "X09n0240_055:0097c09": "來無戲論無相狀無體性無言說如&#x8657;空境界。而不",
    "X09n0240_055:0097c10": "捨一切眾生戲論境界無礙用。住諸力解脫境界。而",
    "X09n0240_055:0097c11": "不捨一切諸方所境界無礙用。入無眾生際境界。而",
    "X09n0240_055:0097c12": "不捨教化一切眾生無礙用。住禪定解脫神通明智",
    "X09n0240_055:0097c13": "寂靜境界。而於一切世界示現受生無礙用。住如來",
    "X09n0240_055:0097c14": "一切行莊嚴成正覺境界。而現一切聲聞辟支佛寂",
    "X09n0240_055:0097c15": "靜威儀無礙用。是為十。佛子。菩薩摩訶薩有十種智",
    "X09n0240_055:0097c16": "無礙用。何等為十。所謂無盡辯才無礙用。一切總持",
    "X09n0240_055:0097c17": "無有忘失無礙用。能決定知決定說一切眾生諸根",
    "X09n0240_055:0097c18": "無礙用。於一念中以無礙智知一切眾生心之所行",
    "X09n0240_055:0097c19": "無礙用。知一切眾生欲樂隨眠習氣煩惱病。隨應授",
    "X09n0240_055:0097c20": "藥無礙用。一念能入如來十力無礙用。以無礙智知",
    "X09n0240_055:0097c21": "三世一切劫及其中眾生無礙用。於念念中現成正",
    "X09n0240_055:0097c22": "覺。示現眾生無有斷絕無礙用。於一眾生想。知一切",
    "X09n0240_055:0097c23": "眾生業無礙用。於一眾生音解一切眾生語無礙用。",
    "X09n0240_055:0097c24": "是為十。佛子。菩薩摩訶薩有十種神通無礙用。何等",
    "X09n0240_055:0098a01": "為十。所謂於一身示現一切世界身無礙用。於一佛",
    "X09n0240_055:0098a02": "眾會聽受一切佛眾會中所說法無礙用。於一眾生",
    "X09n0240_055:0098a03": "心念中成就不可說無上菩提。開悟一切眾生心無",
    "X09n0240_055:0098a04": "礙用。以一音現一切世界差別言音。令諸眾生各得",
    "X09n0240_055:0098a05": "解了無礙用。一念中現盡前際一切劫所有業果種",
    "X09n0240_055:0098a06": "種差別。令諸眾生悉得知見無礙用。一微塵出現廣",
    "X09n0240_055:0098a07": "大佛剎無量莊嚴無礙用。令一切世界具足莊嚴無",
    "X09n0240_055:0098a08": "礙用。普入一切三世無礙用。放大法光明現一切諸",
    "X09n0240_055:0098a09": "佛菩提眾生行願無礙用。善守護一切天龍夜叉乾",
    "X09n0240_055:0098a10": "闥婆阿修羅迦樓羅緊那羅摩&#x777A;羅伽釋梵護世。聲",
    "X09n0240_055:0098a11": "聞獨覺菩薩。所有如來十力菩薩善根無礙用。是為",
    "X09n0240_055:0098a12": "十。若諸菩薩得此無礙用。則能普入一切佛法。佛子。",
    "X09n0240_055:0098a13": "菩薩摩訶薩有十種神力無礙用。何等為十。所謂以",
    "X09n0240_055:0098a14": "不可說世界置一塵中無礙用。於一塵中現等法界",
    "X09n0240_055:0098a15": "一切佛剎無礙用。以一切大海水置一毛孔周旋往",
    "X09n0240_055:0098a16": "返十方世界。而於眾生無所觸嬈無礙用。以不可說",
    "X09n0240_055:0098a17": "世界內自身中。示現一切神通所作無礙用。以一毛",
    "X09n0240_055:0098a18": "繫不可數金剛圍山。持以遊行一切世界。不令眾生",
    "X09n0240_055:0098a19": "生恐怖心無礙用。以不可說劫作一劫。一劫作不可",
    "X09n0240_055:0098a20": "說劫。於中示現成壞差別。不令眾生心有恐怖無礙",
    "X09n0240_055:0098a21": "用。於一切世界現水火風災種種變壞。而不惱眾生",
    "X09n0240_055:0098a22": "無礙用。一切世界三災壞時悉能護持一切眾生。資",
    "X09n0240_055:0098a23": "生之具不令損缺無礙用。以一手持不思議世界擲",
    "X09n0240_055:0098a24": "不可說世界之外。不令眾生有驚怖想無礙用。說一",
    "X09n0240_055:0098b01": "切剎同於&#x8657;空。令諸眾生悉得悟解無礙用。是為十。",
    "X09n0240_055:0098b02": "佛子。菩薩摩訶薩有十種力無礙用。何等為十。所謂",
    "X09n0240_055:0098b03": "眾生力無礙用。教化調伏不捨離故。剎力無礙用。示",
    "X09n0240_055:0098b04": "現不可說莊嚴而莊嚴故。法力無礙用令一切身入",
    "X09n0240_055:0098b05": "無身故。劫力無礙用修行不斷故。佛力無礙用覺悟",
    "X09n0240_055:0098b06": "睡眠故。行力無礙用攝取一切菩薩行故。如來力無",
    "X09n0240_055:0098b07": "礙用度脫一切眾生故。無師力無礙用自覺一切諸",
    "X09n0240_055:0098b08": "法故。一切智力無礙用以一切智成正覺故。大悲力",
    "X09n0240_055:0098b09": "無礙用不捨一切眾生故。是為十。佛子。如是名為菩",
    "X09n0240_055:0098b10": "薩摩訶薩十種無礙用。若有得此十無礙用者。於阿",
    "X09n0240_055:0098b11": "耨多羅三藐三菩提欲成不成隨意無違。雖成正覺",
    "X09n0240_055:0098b12": "而亦不斷行菩薩行。何以故。菩薩摩訶薩發大誓願",
    "X09n0240_055:0098b13": "入無邊無礙用門善巧示現故。佛子。菩薩摩訶薩有",
    "X09n0240_055:0098b14": "十種遊戲。何等為十。所謂以眾生身作剎身而亦不",
    "X09n0240_055:0098b15": "壞眾生身。是菩薩遊戲。以剎身作眾生身而亦不壞",
    "X09n0240_055:0098b16": "於剎身。是菩薩遊戲。於佛身示現聲聞獨覺身而不",
    "X09n0240_055:0098b17": "損減如來身。是菩薩遊戲。於聲聞獨覺身示現如來",
    "X09n0240_055:0098b18": "身而不增長聲聞獨覺身。是菩薩遊戲。於菩薩行身",
    "X09n0240_055:0098b19": "示現成正覺身而亦不斷菩薩行身。是菩薩遊戲。於",
    "X09n0240_055:0098b20": "成正覺身示現修菩薩行身而亦不減成菩提身。是",
    "X09n0240_055:0098b21": "菩薩遊戲。於涅槃界示現生死身而不著生死。是菩",
    "X09n0240_055:0098b22": "薩遊戲。於生死界示現涅槃亦不究竟入於涅槃。是",
    "X09n0240_055:0098b23": "菩薩遊戲。入於三昧而示現行住坐臥一切業。亦不",
    "X09n0240_055:0098b24": "捨三昧正受。是菩薩遊戲。在一佛所聞法受持其身",
    "X09n0240_055:0098c01": "不動。而以三昧力於不可說諸佛會中各各現身。亦",
    "X09n0240_055:0098c02": "不分身。亦不起定。而聞法受持相續不斷。如是念念",
    "X09n0240_055:0098c03": "於一一三昧身。各出生不可說不可說三昧身。如是",
    "X09n0240_055:0098c04": "次第一切諸劫猶可窮盡。而菩薩三昧身不可窮盡。",
    "X09n0240_055:0098c05": "是菩薩遊戲。是為十。若諸菩薩安住此法。則得如來",
    "X09n0240_055:0098c06": "無上大智遊戲。佛子。菩薩摩訶薩有十種境界。何等",
    "X09n0240_055:0098c07": "為十。所謂示現無邊法界門令眾生得入。是菩薩境",
    "X09n0240_055:0098c08": "界。示現一切世界無量妙莊嚴令眾生得入。是菩薩",
    "X09n0240_055:0098c09": "境界。化往一切眾生界悉方便開悟。是菩薩境界。於",
    "X09n0240_055:0098c10": "如來身出菩薩身。於菩薩身出如來身。是菩薩境界。",
    "X09n0240_055:0098c11": "於&#x8657;空界現世界。於世界現&#x8657;空界。是菩薩境界。於",
    "X09n0240_055:0098c12": "生死界現涅槃界。於涅槃界現生死界。是菩薩境界。",
    "X09n0240_055:0098c13": "於一眾生語言中。出生一切佛法語言。是菩薩境界。",
    "X09n0240_055:0098c14": "以無邊身現作一身。一身作一切差別身。是菩薩境",
    "X09n0240_055:0098c15": "界。以一身充滿一切法界。是菩薩境界。於一念中令",
    "X09n0240_055:0098c16": "一切眾生發菩提心。各現無量身成等正覺。是菩薩",
    "X09n0240_055:0098c17": "境界。是為十。若諸菩薩安住此法。則得如來無上大",
    "X09n0240_055:0098c18": "智慧境界。佛子。菩薩摩訶薩有十種力。何等為十。所",
    "X09n0240_055:0098c19": "謂深心力。不雜一切世情故。增上深心力。不捨一切",
    "X09n0240_055:0098c20": "佛法故。方便力。諸有所作究竟故。智力。了知一切心",
    "X09n0240_055:0098c21": "行故。願力。一切所求令滿故。行力。盡未來際不斷故。",
    "X09n0240_055:0098c22": "乘力。能出生一切乘而不捨大乘故。神變力。於一一",
    "X09n0240_055:0098c23": "毛孔中各各示現一切清淨世界一切如來出興世",
    "X09n0240_055:0098c24": "故。菩提力。令一切眾生發心成佛無斷絕故。轉法輪",
    "X09n0240_055:0099a01": "力。說一句法悉稱一切眾生諸根性欲故。是為十。若",
    "X09n0240_055:0099a02": "諸菩薩安住此法。則得諸佛無上一切智十力。佛子。",
    "X09n0240_055:0099a03": "菩薩摩訶薩有十種無畏。何等為十。佛子。菩薩摩訶",
    "X09n0240_055:0099a04": "薩悉能聞持一切言說。作如是念。設有眾生無量無",
    "X09n0240_055:0099a05": "邊從十方來。以百千大法而問於我。我於彼問不見",
    "X09n0240_055:0099a06": "微少難可答相。以不見故心得無畏。究竟到彼大無",
    "X09n0240_055:0099a07": "畏岸。隨其所問悉能酬對。斷其疑惑無有怯弱。是為",
    "X09n0240_055:0099a08": "菩薩第一無畏。佛子。菩薩摩訶薩得如來灌頂無礙",
    "X09n0240_055:0099a09": "辯才。到於一切文字言音。開示祕密究竟彼岸。作如",
    "X09n0240_055:0099a10": "是念。設有眾生無量無邊從十方來。以無量法而問",
    "X09n0240_055:0099a11": "於我。我於彼問不見微少難可答相。以不見故心得",
    "X09n0240_055:0099a12": "無畏。究竟到彼大無畏岸。隨其所問悉能酬對斷其",
    "X09n0240_055:0099a13": "疑惑無有恐懼。是為菩薩第二無畏。佛子。菩薩摩訶",
    "X09n0240_055:0099a14": "薩知一切法空。離我離我所。無作無作者。無知者。無",
    "X09n0240_055:0099a15": "命者。無養育者。無補伽羅。離蘊界處。永出諸見。心如",
    "X09n0240_055:0099a16": "&#x8657;空。作如是念。不見眾生有微少相能損惱我身語",
    "X09n0240_055:0099a17": "意業。何以故。菩薩遠離我我所故。不見諸法有少性",
    "X09n0240_055:0099a18": "相。以不見故心得無畏。究竟到彼大無畏岸。堅固勇",
    "X09n0240_055:0099a19": "猛不可沮壞。是為菩薩第三無畏。佛子。菩薩摩訶薩",
    "X09n0240_055:0099a20": "佛力所護。佛力所持。住佛威儀。所行真實無有變易。",
    "X09n0240_055:0099a21": "作如是念。我不見有少分威儀令諸眾生生訶責相。",
    "X09n0240_055:0099a22": "以不見故心得無畏。於大眾中安隱說法。是為菩薩",
    "X09n0240_055:0099a23": "第四無畏。佛子。菩薩摩訶薩身語意業皆悉清淨。鮮",
    "X09n0240_055:0099a24": "白柔和遠離眾惡。作如是念。我不自見身語意業而",
    "X09n0240_055:0099b01": "有少分可訶責相。以不見故心得無畏。能令眾生住",
    "X09n0240_055:0099b02": "於佛法。是為菩薩第五無畏。佛子。菩薩摩訶薩金剛",
    "X09n0240_055:0099b03": "力士天龍夜叉乾闥婆阿修羅帝釋梵王四天王等。",
    "X09n0240_055:0099b04": "常隨侍衛。一切如來護念不捨。菩薩摩訶薩作如是",
    "X09n0240_055:0099b05": "念。我不見有眾魔外道有見眾生能來障我行菩薩",
    "X09n0240_055:0099b06": "道少分之相。以不見故心得無畏。究竟到彼大無畏",
    "X09n0240_055:0099b07": "岸。發歡喜心行菩薩行。是為菩薩第六無畏。佛子。菩",
    "X09n0240_055:0099b08": "薩摩訶薩已得成就第一念根。心無忘失佛所悅可。",
    "X09n0240_055:0099b09": "作如是念。如來所說成菩提道文字句法。我不於中",
    "X09n0240_055:0099b10": "見有少分忘失之相。以不見故心得無畏。受持一切",
    "X09n0240_055:0099b11": "如來正法行菩薩行。是為菩薩第七無畏。佛子。菩薩",
    "X09n0240_055:0099b12": "摩訶薩智慧方便悉已通達。菩薩諸力皆得究竟。常",
    "X09n0240_055:0099b13": "勤教化一切眾生。恒以願心繫佛菩提。而為悲愍眾",
    "X09n0240_055:0099b14": "生故。成就眾生故。於煩惱濁世示現受生。種族尊貴",
    "X09n0240_055:0099b15": "眷屬圓滿。所欲從心歡&#x609E;快樂。而作是念。我雖與此",
    "X09n0240_055:0099b16": "眷屬聚會。不見少相而可貪著。廢我修行禪定解脫",
    "X09n0240_055:0099b17": "及諸三昧總持辯才菩薩道法。何以故。菩薩摩訶薩",
    "X09n0240_055:0099b18": "於一切法已得自在到於彼岸。修菩薩行誓不斷絕。",
    "X09n0240_055:0099b19": "不見世間有一境界而能惑亂菩薩道者。以不見故",
    "X09n0240_055:0099b20": "心得無畏。究竟到彼大無畏岸。以大願力。於一切世",
    "X09n0240_055:0099b21": "界示現受生。是為菩薩第八無畏。佛子。菩薩摩訶薩",
    "X09n0240_055:0099b22": "恒不忘失薩婆若心。乘於大乘行菩薩行。以一切智",
    "X09n0240_055:0099b23": "大心勢力。示現一切聲聞獨覺寂靜威儀。作如是念。",
    "X09n0240_055:0099b24": "我不自見當於二乘而取出離少分之相。以不見故",
    "X09n0240_055:0099c01": "心得無畏。到彼無上大無畏岸。普能示現一切乘道。",
    "X09n0240_055:0099c02": "究竟滿足平等大乘。是為菩薩第九無畏。佛子。菩薩",
    "X09n0240_055:0099c03": "摩訶薩成就一切諸白淨法。具足善根圓滿神通。究",
    "X09n0240_055:0099c04": "竟住於諸佛菩提。滿足一切諸菩薩行。於諸佛所受",
    "X09n0240_055:0099c05": "一切智灌頂之記。而常化眾生行菩薩道。作如是念。",
    "X09n0240_055:0099c06": "我不自見有一眾生應可成熟而不能現諸佛自在",
    "X09n0240_055:0099c07": "而成熟相。以不見故心得無畏。究竟到彼大無畏岸。",
    "X09n0240_055:0099c08": "不斷菩薩行。不捨菩薩願。隨所應化一切眾生。現佛",
    "X09n0240_055:0099c09": "境界而化度之。是為菩薩第十無畏。佛子。是為菩薩",
    "X09n0240_055:0099c10": "摩訶薩十種無畏。若諸菩薩安住此法。則得諸佛無",
    "X09n0240_055:0099c11": "上大無畏。而亦不捨菩薩無畏。佛子。菩薩摩訶薩有",
    "X09n0240_055:0099c12": "十種不共法。何等為十。佛子。菩薩摩訶薩不由他教",
    "X09n0240_055:0099c13": "自然修行六波羅蜜。常樂大施不生慳&#x608B;。恒持淨戒",
    "X09n0240_055:0099c14": "無所毀犯。具足忍辱心不動搖。有大精進未曾退轉。",
    "X09n0240_055:0099c15": "善入諸禪永無散亂。巧修智慧悉除惡見。是為第一",
    "X09n0240_055:0099c16": "不由他教隨順波羅蜜道修六度不共法。佛子。菩薩",
    "X09n0240_055:0099c17": "摩訶薩普能攝受一切眾生。所謂以財及法而行惠",
    "X09n0240_055:0099c18": "施。正念現前和顏愛語。其心歡喜示如實義。令得悟",
    "X09n0240_055:0099c19": "解諸佛菩提。無有憎嫌。平等利益。是為第二不由他",
    "X09n0240_055:0099c20": "教順四攝道勤攝眾生不共法。佛子。菩薩摩訶薩善",
    "X09n0240_055:0099c21": "巧迴向。所謂不求果報迴向。順佛菩提迴向。不著一",
    "X09n0240_055:0099c22": "切世間禪定三昧迴向。為利益一切眾生迴向。為不",
    "X09n0240_055:0099c23": "斷如來智慧迴向。是為第三不由他教為諸眾生發",
    "X09n0240_055:0099c24": "起善根求佛智慧不共法。佛子。菩薩摩訶薩到善巧",
    "X09n0240_055:0100a01": "方便究竟彼岸。心恒顧復一切眾生。不厭世俗凡愚",
    "X09n0240_055:0100a02": "境界。不樂二乘出離之道。不著己樂唯勤化度。善能",
    "X09n0240_055:0100a03": "入出禪定解脫。於諸三昧悉得自在。往來生死如遊",
    "X09n0240_055:0100a04": "園觀。未曾暫起疲厭之心。或住魔宮。或為釋天梵王",
    "X09n0240_055:0100a05": "世主。一切生處靡不於中而現其身。或於外道眾中",
    "X09n0240_055:0100a06": "出家。而恒遠離一切邪見。一切世間文詞&#x546A;術字印",
    "X09n0240_055:0100a07": "算數乃至遊戲歌舞之法。悉皆示現無不精巧。或時",
    "X09n0240_055:0100a08": "示作端正婦人智慧才能世中第一。於諸世間出世",
    "X09n0240_055:0100a09": "間法。能問能說。問答斷疑皆得究竟。一切世間出世",
    "X09n0240_055:0100a10": "間事亦悉通達到於彼岸。一切眾生恒來瞻仰。雖現",
    "X09n0240_055:0100a11": "聲聞辟支佛威儀而不失大乘心。雖念念中示成正",
    "X09n0240_055:0100a12": "覺而不斷菩薩行。是為第四不由他教方便善巧究",
    "X09n0240_055:0100a13": "竟彼岸不共法。佛子。菩薩摩訶薩善知權實雙行道",
    "X09n0240_055:0100a14": "智慧自在。到於究竟。所謂住於涅槃而示現生死。知",
    "X09n0240_055:0100a15": "無眾生而勤行教化。究竟寂滅而現起煩惱。住一堅",
    "X09n0240_055:0100a16": "密智慧法身。而普現無量諸眾生身。常入深禪定而",
    "X09n0240_055:0100a17": "示受欲樂。常遠離三界而不捨眾生。常樂法樂而現",
    "X09n0240_055:0100a18": "有婇女歌詠嬉戲。雖以眾相好莊嚴其身。而示受醜",
    "X09n0240_055:0100a19": "陋貧賤之形。常積集眾善無諸過惡。而現生地獄畜",
    "X09n0240_055:0100a20": "生餓鬼。雖已到於佛智彼岸而亦不捨菩薩智身。菩",
    "X09n0240_055:0100a21": "薩摩訶薩成就如是無量智慧。聲聞獨覺尚不能知。",
    "X09n0240_055:0100a22": "何況一切童蒙眾生。是為第五不由他教權實雙行",
    "X09n0240_055:0100a23": "不共法。佛子。菩薩摩訶薩身口意業隨智慧行皆悉",
    "X09n0240_055:0100a24": "清淨。所謂具足大慈永離殺心。乃至具足正解無有",
    "X09n0240_055:0100b01": "邪見。是為第六不由他教身口意業隨智慧行不共",
    "X09n0240_055:0100b02": "法。佛子菩薩摩訶薩具足大悲不捨眾生。代一切眾",
    "X09n0240_055:0100b03": "生而受諸苦。所謂地獄苦。畜生苦。餓鬼苦。為利益故",
    "X09n0240_055:0100b04": "不生勞倦。唯專度脫一切眾生。未曾耽染五欲境界。",
    "X09n0240_055:0100b05": "常為精勤滅除眾苦。是為第七不由他教常起大悲",
    "X09n0240_055:0100b06": "不共法。佛子。菩薩摩訶薩常為眾生之所樂見。梵王",
    "X09n0240_055:0100b07": "帝釋四天王等一切眾生見無厭足。何以故。菩薩摩",
    "X09n0240_055:0100b08": "訶薩久遠世來行業清淨。無有過失。是故眾生見者",
    "X09n0240_055:0100b09": "無厭。是為第八不由他教一切眾生皆悉樂見不共",
    "X09n0240_055:0100b10": "法。佛子。菩薩摩訶薩於薩婆若大誓莊嚴。志樂堅固。",
    "X09n0240_055:0100b11": "雖處凡夫聲聞獨覺險難之處。終不退失一切智心",
    "X09n0240_055:0100b12": "明淨妙寶。佛子。如有寶珠名淨莊嚴。置泥潦中光色",
    "X09n0240_055:0100b13": "不改。能令濁水悉皆澄淨。菩薩摩訶薩亦復如是。雖",
    "X09n0240_055:0100b14": "在凡愚雜濁等處。終不失壞求一切智清淨寶心。而",
    "X09n0240_055:0100b15": "能令彼諸惡眾生遠離妄見煩惱穢濁。得求一切智",
    "X09n0240_055:0100b16": "清淨心寶。是為第九不由他教在眾難處不失一切",
    "X09n0240_055:0100b17": "智心寶不共法。佛子。菩薩摩訶薩成就自覺境界智。",
    "X09n0240_055:0100b18": "無師自悟。究竟自在到於彼岸。離垢法繒以冠其首。",
    "X09n0240_055:0100b19": "而於善友不捨親近。於諸如來常樂尊重。是為第十",
    "X09n0240_055:0100b20": "不由他教得最上法不離善知識不捨尊重佛不共",
    "X09n0240_055:0100b21": "法。佛子。是為菩薩摩訶薩十種不共法。若諸菩薩安",
    "X09n0240_055:0100b22": "住其中。則得如來無上廣大不共法。佛子。菩薩摩訶",
    "X09n0240_055:0100b23": "薩有十種業。何等為十。所謂一切世界業。悉同嚴淨",
    "X09n0240_055:0100b24": "故。一切諸佛業。悉能供養故。一切菩薩業。同種善根",
    "X09n0240_055:0100c01": "故。一切眾生業。悉能教化故。一切未來業。淨未來際",
    "X09n0240_055:0100c02": "攝取故。一切神力業。不離一世界&#x5FA7;至一切世界故。",
    "X09n0240_055:0100c03": "一切光明業。放無量色光明。一一光中有蓮華座。各",
    "X09n0240_055:0100c04": "有菩薩結跏趺坐而顯現故。一切三寶種不斷業。諸",
    "X09n0240_055:0100c05": "佛滅後守護住持諸佛法故。一切變化業。於一切世",
    "X09n0240_055:0100c06": "界說法教化諸眾生故。一切加持業。於一念中隨諸",
    "X09n0240_055:0100c07": "眾生心之所欲皆為示現。令一切願悉成滿故。是為",
    "X09n0240_055:0100c08": "十。若諸菩薩安住此法。則得如來無上廣大業。佛子。",
    "X09n0240_055:0100c09": "菩薩摩訶薩有十種身。何等為十。所謂不來身。於一",
    "X09n0240_055:0100c10": "切世間不受生故。不去身。於一切世間求不得故。不",
    "X09n0240_055:0100c11": "實身一切世間如實得故。不&#x8657;身以如實理示世間",
    "X09n0240_055:0100c12": "故。不盡身盡未來際無斷絕故。堅固身一切眾魔不",
    "X09n0240_055:0100c13": "能壞故。不動身眾魔外道不能動故。具相身示現清",
    "X09n0240_055:0100c14": "淨百福相故。無相身法相究竟悉無相故。普至身與",
    "X09n0240_055:0100c15": "三世佛同一身故。是為十。若諸菩薩安住此法。則得",
    "X09n0240_055:0100c16": "如來無上無盡之身。",
    "X09n0240_055:0100c17": "[0100c17] 大文第四如寶住下二十九門。答二十九句十迴",
    "X09n0240_055:0100c18": "向位中行問。於中初迴向有四門。二三迴向各有",
    "X09n0240_055:0100c19": "二門。四五六七各一門。第八迴向即十無礙十門。",
    "X09n0240_055:0100c20": "九迴向有三門。第十迴向有四門。言迴向者。即將",
    "X09n0240_055:0100c21": "前所修十波羅蜜行。一一迴向三處。謂迴向眾生。",
    "X09n0240_055:0100c22": "以捨眾生則菩薩無修行處。次迴向菩提。以願眾",
    "X09n0240_055:0100c23": "生皆至無上菩提故。三迴向實際。謂若不究竟歸",
    "X09n0240_055:0100c24": "於法界究竟實際。皆未離相。則屬有為。非菩薩稱",
    "X09n0240_055:0101a01": "法界之行故。以眾生無眾生相。即是菩提。菩提無",
    "X09n0240_055:0101a02": "得即歸究竟法界。此乃以願攝行。令行不&#x8657;。有歸",
    "X09n0240_055:0101a03": "趣故。若約行布。則十住入理為空。十行出俗利生",
    "X09n0240_055:0101a04": "為假。此迴向會歸一心為中道。今此圓宗不然。總",
    "X09n0240_055:0101a05": "不離法界體用故。此迴向之大意也。今十位中一",
    "X09n0240_055:0101a06": "一融攝。今初救護眾生離眾生相迴向四門。一如",
    "X09n0240_055:0101a07": "寶心。明所迴善根可貴圓滿。二如金剛大乘心。即",
    "X09n0240_055:0101a08": "大願救護。三普發起。即迴向所為。四究竟大事。即",
    "X09n0240_055:0101a09": "所化成滿。已上四門總明第一迴向。第二不壞信",
    "X09n0240_055:0101a10": "下二門明第二不壞迴向。初門正明不壞。次門授",
    "X09n0240_055:0101a11": "記。即迴向行成。第三十種善根下二門明等一切",
    "X09n0240_055:0101a12": "佛善根迴向中行。初門正明等佛。以佛為真善知",
    "X09n0240_055:0101a13": "識。等者同佛無二故。以悲智二心等同佛故。次門",
    "X09n0240_055:0101a14": "得十種智慧。即迴向行成。第四廣大心一門明至",
    "X09n0240_055:0101a15": "一切處迴向中行。以智慧如海無量無邊。故無不",
    "X09n0240_055:0101a16": "至故。第五十種伏藏一門明無盡功德藏迴向中",
    "X09n0240_055:0101a17": "行。謂於一切法蘊斯十義。故名為藏。惑者不見故",
    "X09n0240_055:0101a18": "名為伏。一切各十。是為無盡功德。第六十種律儀",
    "X09n0240_055:0101a19": "一門即隨順堅固一切善根迴向中行。謂三聚戒。",
    "X09n0240_055:0101a20": "皆順平等法界。故通一切善根。戒根堅固為行本",
    "X09n0240_055:0101a21": "故。故云一切善根皆令究竟。究竟即堅固也。第七",
    "X09n0240_055:0101a22": "十自在一門即平等隨順一切眾生迴向中行。以",
    "X09n0240_055:0101a23": "一一善根皆至究竟堅固之地。故隨順眾生得大",
    "X09n0240_055:0101a24": "自在。第八十無礙用十門明真如相迴向中行。謂",
    "X09n0240_055:0101b01": "一一行。如真如無障礙故。故位果云。住於此位得",
    "X09n0240_055:0101b02": "一切剎平等平等。此十門中。通顯身土自他。若智",
    "X09n0240_055:0101b03": "若境一一融通無障無礙。是其總相。以顯即法界",
    "X09n0240_055:0101b04": "體起大用故。廣有多義。略寄十門以顯無盡。九十",
    "X09n0240_055:0101b05": "種遊戲下三門明無縛無著迴向中行。以無縛無",
    "X09n0240_055:0101b06": "著成就普賢自在智用。初門顯任志行成遊賞自",
    "X09n0240_055:0101b07": "在。謂於十法界自在現身。出入往來遊戲無礙。次",
    "X09n0240_055:0101b08": "門顯於一境界難量不可思議。後門顯用幹能以",
    "X09n0240_055:0101b09": "稱法界智照徹窮源。染淨融通。唯隨智轉。故無縛",
    "X09n0240_055:0101b10": "無脫。十十種無畏下四門明入法界無量迴向中",
    "X09n0240_055:0101b11": "行。由上無縛無著。故普入法界。隨類現身說法。自",
    "X09n0240_055:0101b12": "利利他皆得無畏。所以然者。以得法界聞持故。故",
    "X09n0240_055:0101b13": "得無礙辯才。出入二空。示現威儀。三業清淨。故得",
    "X09n0240_055:0101b14": "十王外護。內具正念。外多方便。具一切智。故所行",
    "X09n0240_055:0101b15": "無畏。以此說法。自利利他。一一所作皆稱法界。故",
    "X09n0240_055:0101b16": "得十不共法。謂不與二乘共。皆依性起。亦不與他",
    "X09n0240_055:0101b17": "共。故權實雙行。故所成德體用具足。以此一一行",
    "X09n0240_055:0101b18": "門皆悉迴向。故成普賢行法無上莊嚴之身。以成",
    "X09n0240_055:0101b19": "迴向之行。已得其體。即依此身謂入地行。故初地",
    "X09n0240_055:0101b20": "即依此身以起行故。"
}