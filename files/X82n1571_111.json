{
    "X82n1571_111:0682c12": "五燈全書卷第一百十一",
    "X82n1571_111:0682c14": "京都聖感禪寺住持(臣)僧　(超永)　編輯",
    "X82n1571_111:0682c15": "京都古華嚴寺住持(臣)僧　(超揆)　較閱　進",
    "X82n1571_111:0682c16": "呈",
    "X82n1571_111:0682c17": "　　曹洞宗",
    "X82n1571_111:0682c18": "　　　青原下三十七世隨錄",
    "X82n1571_111:0682c19": "中州獻公淨真禪師本州崔氏子。顯聖小參。言前薦",
    "X82n1571_111:0682c20": "得。猶在半途。句裏呈機。那堪話會。如擊石火閃電光。",
    "X82n1571_111:0682c21": "點著不來。虗空話墮。更若雕龍繡虎。意下丹青。描摸",
    "X82n1571_111:0682c22": "將來。堪作甚麼。還知石傘峰孤迥迥峭巍巍壁立萬",
    "X82n1571_111:0682c23": "仞麼。若是通方上士。聊聞舉著。不消一顧。便爾追風",
    "X82n1571_111:0682c24": "少覺。佇思白雲萬里。卓拄杖曰。斜陽影裏千條綫。誰",
    "X82n1571_111:0683a01": "識耶溪楊柳新(三宜盂嗣)。",
    "X82n1571_111:0683a02": "婺州白雲鄰木淨時禪師問如何是登高境。師曰。鳥",
    "X82n1571_111:0683a03": "道青霄外。松篁落楚天。曰如何是境中人。師曰。携籃",
    "X82n1571_111:0683a04": "尋野菜。一曲和哩嗹　問如何是溈仰宗。師曰。珊瑚",
    "X82n1571_111:0683a05": "樹上影重重。曰如何是曹洞宗。師曰。夜深玉鳳宿梧",
    "X82n1571_111:0683a06": "桐。曰如何是臨濟宗。師曰。青天霹靂打晴空。曰如何",
    "X82n1571_111:0683a07": "是雲門宗。師曰。波斯擊碎水晶宮。曰如何是法眼宗。",
    "X82n1571_111:0683a08": "師曰。帝珠面面透玲瓏(三宜盂嗣)。",
    "X82n1571_111:0683a09": "東越西遯居士淨超山陰祁氏子。俗名駿佳。家世通",
    "X82n1571_111:0683a10": "顯。父參知彝度公。名儒名宦。而兼通教乘。母王氏。嚴",
    "X82n1571_111:0683a11": "肅有度。訓士與其弟忠敏公世培。互相師友。屢冠黌",
    "X82n1571_111:0683a12": "序。崇禎戊辰中。恩選進士。因連喪父兄。忽悟無常。偶",
    "X82n1571_111:0683a13": "得雲棲宏諸淨土書。如鳥出籠。遂專持佛號。入城市",
    "X82n1571_111:0683a14": "不見有人。舟行數十里。如飯食頃。麥浪懷。策以宗乘",
    "X82n1571_111:0683a15": "事。遂事參究。閱楞嚴。至覺明為咎處。大疑曰。世界未",
    "X82n1571_111:0683a16": "起。眾生未有。此念是誰動耶。質之懷。懷喜曰。子真疑",
    "X82n1571_111:0683a17": "啟矣。勉之。不與說破。辛未結伴坐禪。坐中每覺身界",
    "X82n1571_111:0683a18": "俱空。而未大發明。次年結友度夏。偶午睡。聞磬聲驚",
    "X82n1571_111:0683a19": "覺。見心遍空界。遂打破生死去來之疑。著語曰。咄不",
    "X82n1571_111:0683a20": "妨被汝道著。又有磬聲一擊夢初回。突出虗空破鐵",
    "X82n1571_111:0683a21": "圍之偈。然尚覺空中有物也。冬參天童悟。值悟論格",
    "X82n1571_111:0683a22": "物旨。忽顧士曰。還會麼。便棒。此時胸中如脫去萬斛",
    "X82n1571_111:0683a23": "泥沙。有牛頭搕著馬頭動。折箸攪海魚龍湧之偈。然",
    "X82n1571_111:0683a24": "自知坐在虗寂中。於一念緣起。不能快然。次年入都",
    "X82n1571_111:0683b01": "廷對畢。即焚檄歸隱。每冬必結友枯坐。如是者五六",
    "X82n1571_111:0683b02": "年。戊寅參雲門盂于龍門。度夏坐。冬適盂與旁僧。舉",
    "X82n1571_111:0683b03": "摩訶衍義。忽觸破從前所執。遂述罷戰吟曰。死守寒",
    "X82n1571_111:0683b04": "巖六七秋。常將戎事拄心頭。一朝四海同家也。百戰",
    "X82n1571_111:0683b05": "功勳何處酬。山自青水自幽。鳥啼花放自優悠。不教",
    "X82n1571_111:0683b06": "移動鍼鋒許。處處堯歌樂未休盂乃舉捕魚公案勘",
    "X82n1571_111:0683b07": "之曰。如何是兄欠悟處。士曰。俊臣造甕。商鞅制刑。又",
    "X82n1571_111:0683b08": "舉凌行婆公案。士曰。趙州不打自招。豈可再添蛇足。",
    "X82n1571_111:0683b09": "又問。趙州勘婆意旨如何。士曰。火燒斗尾。有雷無雨。",
    "X82n1571_111:0683b10": "盂曰。未在更道。士曰。自小服甘菊。到老眼不花。盂曰。",
    "X82n1571_111:0683b11": "公之操履精確。見地穩密。偈頌逸格。乃吾宗之重望。",
    "X82n1571_111:0683b12": "遂以如意并偈記之(三宜盂嗣)。",
    "X82n1571_111:0683b13": "杭州法相坦持淨鎰禪師小參。轉功就位。枯木芳叢。",
    "X82n1571_111:0683b14": "轉位就功。泥牛獨角功位齊彰。權挂敝衣。強名作佛。",
    "X82n1571_111:0683b15": "功位齊隱。威音那畔。莫擡頭畢竟。喚甚麼作位。喚甚",
    "X82n1571_111:0683b16": "麼作功聻展兩手曰。參(三宜盂嗣)。",
    "X82n1571_111:0683b17": "越州妙峰指源淨信禪師諸暨陳氏子。上堂。妙高峰",
    "X82n1571_111:0683b18": "頂。向上機。關逼塞虗空。天旋地轉。雪裏梅花。風中竹",
    "X82n1571_111:0683b19": "韻。未離丈室。已示諸人。何必今朝再勞啟口　上堂。",
    "X82n1571_111:0683b20": "韶光輝地。蘭吐幽香。鳥噪梅枝。花飛滿院。大眾還會",
    "X82n1571_111:0683b21": "麼。不會。我今日為汝開方便門。示真實相。喝一喝下",
    "X82n1571_111:0683b22": "座　住天章。上堂。雨過峰巒景致美。山陰道上花放",
    "X82n1571_111:0683b23": "蘂。少年公子步蘭亭。把盞相將看曲水。却憶當時王",
    "X82n1571_111:0683b24": "右軍。不知今日歸何里。茂林修竹空自存。物在人非",
    "X82n1571_111:0683c01": "成故址。喝一喝曰。試看棚頭弄傀儡　上堂。崇山聳",
    "X82n1571_111:0683c02": "秀。四時蒼翠。曲水迂迴。萬派流源。錫杖山響天震地。",
    "X82n1571_111:0683c03": "缽盂峰吐霧吞雲。說甚麼人人鼻孔撩天個個脚跟",
    "X82n1571_111:0683c04": "點地。管教運水搬柴。無非自己風光。開田掘地。盡是",
    "X82n1571_111:0683c05": "當人大用。大眾且道。如何是大用。便下座　問如何",
    "X82n1571_111:0683c06": "是學人本來面目。師曰。者個茶鐘是泥燒成　問妙",
    "X82n1571_111:0683c07": "高峰頂。為何善財尋覓不見師曰昨日山僧在越城",
    "X82n1571_111:0683c08": "　問如何是正位一色。師曰。月沈金殿冷。曰如何是",
    "X82n1571_111:0683c09": "大功一色。師曰。飛鷺入蘆花曰如何是今時一色。師",
    "X82n1571_111:0683c10": "曰。磕著腦門寒(三宜盂嗣)。",
    "X82n1571_111:0683c11": "桐川妙覺三立淨覺禪師宛陵劉氏子。投東星鑑薙",
    "X82n1571_111:0683c12": "髮。年十八南遊。多所參請。因讀楞嚴。知見立知即無",
    "X82n1571_111:0683c13": "明本。嘆曰。古今作破句讀。且受用不盡。我何為滯此",
    "X82n1571_111:0683c14": "耶。遂詣徑山。見語風信。看生從何來話。因見百年三",
    "X82n1571_111:0683c15": "萬六千朝語。打失鼻孔。受具天童。值雲門開法。三江",
    "X82n1571_111:0683c16": "師往謁。機緣相扣。遂得法焉　上堂。峭壁危峰。白雲",
    "X82n1571_111:0683c17": "冉冉。澄潭碧沼。赤日騰騰。竹籟松濤。泉聲鳥語。一幅",
    "X82n1571_111:0683c18": "天然畵圖。任他張僧繇吳道子有筆難描。大眾于此",
    "X82n1571_111:0683c19": "會得。從教蛣蜣蟻子。各逞風流。跛鱉盲龜。多增意氣。",
    "X82n1571_111:0683c20": "何煩拂上座。輕搖唇吻。奮武揚威。雖然日用之中。如",
    "X82n1571_111:0683c21": "何保任。良久揮拂曰。幾陣清風來殿角。一輪明月照",
    "X82n1571_111:0683c22": "樓臺　上堂。妙超情謂。舉無意路。如何若何。漫勞顧",
    "X82n1571_111:0683c23": "佇。山僧未出方丈時。千聖頓難措足。已出方丈後。萬",
    "X82n1571_111:0683c24": "物盡乃增輝。由是奮大機。發大用。使他鈍鳥飛空。困",
    "X82n1571_111:0684a01": "魚出海。會得者。鐵牛吞吐千峰月。不會者。石虎呼回",
    "X82n1571_111:0684a02": "五嶽雲。會與不會。又作麼生。聻。婁頭走狗叟。噹突帝",
    "X82n1571_111:0684a03": "都丁　上堂。掣開金鎖。劈破元關。雲中木馬追風。海",
    "X82n1571_111:0684a04": "底泥牛銜月。諸仁者。花明水秀。雲淡天空。崖石粼粼。",
    "X82n1571_111:0684a05": "琅玕拂拂。何處不是當人捨身命處。為甚麼。被他聲",
    "X82n1571_111:0684a06": "色羅籠。見聞沈溺。百花叢荊棘裏。若能掉臂而過。自",
    "X82n1571_111:0684a07": "然頓忘能所。不假修持。說甚麼磅礡虗空。揮凌八極。",
    "X82n1571_111:0684a08": "豎拂曰。能殺人。能活人　師得法後。愈益弢晦。遠隱",
    "X82n1571_111:0684a09": "桐川東山數年。妙覺寶坊巍然而起。未幾無疾化去",
    "X82n1571_111:0684a10": "(三宜盂嗣)。",
    "X82n1571_111:0684a11": "杭州佛日冰溪淨融禪師錢塘任氏子。上堂。雲漠漠。",
    "X82n1571_111:0684a12": "水瀰瀰。桃花風雨亂鶯啼。石鼓幾聲齊。山寂寂。草離",
    "X82n1571_111:0684a13": "離。峰頭黃鶴一時飛。特地使人疑(三宜盂嗣)。",
    "X82n1571_111:0684a14": "嘉禾東塔為則淨範禪師姑蘇稽氏子。年十五出家。",
    "X82n1571_111:0684a15": "看竹篦話致疑。尋謁弁山音。力究此事。一日出坡正",
    "X82n1571_111:0684a16": "中亭。聞雷震有省。後參雲門盂。一見便問。自遠趨風。",
    "X82n1571_111:0684a17": "乞師一接。盂曰不接。師曰。豈無方便。盂便打。自是屢",
    "X82n1571_111:0684a18": "從參請。盂槩痛詈之。後桃柴踢破脚指。頓悟。述偈曰。",
    "X82n1571_111:0684a19": "石亂青山古路危。禍從今日遇何奇。脚尖鮮血橫流",
    "X82n1571_111:0684a20": "處。不是親遭痛不知。盂見稱賞。由此師資契合。遂與",
    "X82n1571_111:0684a21": "記莂　住後上堂。久雨得晴人盡喜。出門行路脚頭",
    "X82n1571_111:0684a22": "輕。衲僧偏白生煩惱。個個攢眉努眼睛。事則如是。理",
    "X82n1571_111:0684a23": "上又作麼生。顧左右曰。東村王老分明說。一定來年",
    "X82n1571_111:0684a24": "米價平。喝一喝　上堂。今朝仲冬初一日。從天降下",
    "X82n1571_111:0684b01": "真消息。疾風捲起屋上茅。細雨打溼階前石。烏鴉棲",
    "X82n1571_111:0684b02": "殿角。逐隊飛鳴。黃葉墜空庭。隨風狼藉。不知領略是",
    "X82n1571_111:0684b03": "何人。莫教過後重相憶。良久曰。休相憶。風靜黑雲消。",
    "X82n1571_111:0684b04": "紅輪自迸出　上堂。蹋開萬里雲頭。歷盡千家門戶。",
    "X82n1571_111:0684b05": "忽朝戰馬收韁。便乃干戈永息。五蘊浮雲。不吹而散。",
    "X82n1571_111:0684b06": "三途熾焰。不撲而滅。死生去來。無非遊戲。迷悟真妄。",
    "X82n1571_111:0684b07": "悉是假名。所以得此事底。猶如妙趁搏風。猛虎戴角。",
    "X82n1571_111:0684b08": "喫飽飯了。東聒西噪。其或茫然。難把遊絲繫白日。莫",
    "X82n1571_111:0684b09": "教冉冉過青春　上堂。樹密鳥聲和。夜清月色好。神",
    "X82n1571_111:0684b10": "光自不來。面壁空懊惱。諸人如會得。隨意村醪飲一",
    "X82n1571_111:0684b11": "盃。若理會不來。謫仙去後相知少。喝一喝　上堂。薰",
    "X82n1571_111:0684b12": "風殿閣生凉。明月庭墀散彩。畵樓人酌金樽。如何得",
    "X82n1571_111:0684b13": "目前了了分明而見。以手斫額曰。原來相隔不遠",
    "X82n1571_111:0684b14": "　問國師三喚侍者。意旨如何。師曰。年老畏寒要襪著",
    "X82n1571_111:0684b15": "　問寶劒未出匣時如何。師曰。光芒射斗牛。曰出匣",
    "X82n1571_111:0684b16": "後如何。師曰。切菜猶嫌鈍　問和尚未見雲門時如",
    "X82n1571_111:0684b17": "何。師曰。金樽有佳客。曰見後如何。師曰。秋山無故人",
    "X82n1571_111:0684b18": "　問如何是接初機句。師曰。北牖清風透骨凉　問",
    "X82n1571_111:0684b19": "王未登殿時如何。師曰。五朝門外嘶金馬　問如何",
    "X82n1571_111:0684b20": "是向上一路。師曰。秋風吹斷鷺鷥行(三宜盂嗣)。",
    "X82n1571_111:0684b21": "廬山慧日元木淨恒禪師新安汪氏子。小參。道無不",
    "X82n1571_111:0684b22": "在。觸處皆真。眨上眉毛。厓州萬里。孤村紅樹。溢目生",
    "X82n1571_111:0684b23": "光。寒雁悲鳴。霜風括耳。到者裏。直得牛角尖點額。香",
    "X82n1571_111:0684b24": "爐峰起舞。驀地裏打破趙州關。踢破雲門普。說甚麼",
    "X82n1571_111:0684c01": "象骨輥毬。禾山打鼓。山門頭彌勒。呵呵大笑。笑道堂",
    "X82n1571_111:0684c02": "中鐵羅漢。商今確古。總不如陳如尊者如愚若魯",
    "X82n1571_111:0684c03": "　上堂。恁麼告報。且道。別有甚麼長處。雖然。要與人天",
    "X82n1571_111:0684c04": "為師。面前端的是虎。喝一喝　小參。拈拄杖曰。枯藤",
    "X82n1571_111:0684c05": "扶力出人間。惱亂人天眾聖賢。臨濟親遭黃檗屈。韶",
    "X82n1571_111:0684c06": "陽攛向雪峰前。途中得力的。萬峰直上。竿木隨身的。",
    "X82n1571_111:0684c07": "倒用橫拈。垂手時。隨機赴感。明暗處。理事俱全。到者",
    "X82n1571_111:0684c08": "裏。只是一根楖栗。所以道。通身沒些孔竅。為人貴在",
    "X82n1571_111:0684c09": "機先。芭蕉老子奮不定。爭似葛陂公乘時御天。恒上",
    "X82n1571_111:0684c10": "座。不敢妄生節目。以杖左卓曰。具足臨濟三元三要。",
    "X82n1571_111:0684c11": "復右卓曰。回互洞山五位正偏。復連卓曰。發明從上",
    "X82n1571_111:0684c12": "佛祖綱要。擊碎今時儱侗邪禪。眾中還有與拄杖子",
    "X82n1571_111:0684c13": "相見者麼。良久曰。者回如不會。異日更慙惶(三宜盂嗣)。",
    "X82n1571_111:0684c14": "越州天章鄰哲淨彥禪師常州江陰何氏子。髫年看",
    "X82n1571_111:0684c15": "金剛經。至色見聲求處有疑。一日聞孩喚娘聲。有所",
    "X82n1571_111:0684c16": "警發。參天童悟。問那裏來。師曰江陰。悟曰。江陰來底。",
    "X82n1571_111:0684c17": "是個甚麼。師進前叉手面立。悟曰。拖你者死屍底。是",
    "X82n1571_111:0684c18": "甚麼人。師曰。休相鈍置。悟拈棒。師曰。抝折拄杖。和尚",
    "X82n1571_111:0684c19": "拈個甚麼。悟曰。者後生甚知來處。師後出家。納具于",
    "X82n1571_111:0684c20": "天童忞。後參語風信于雲門。曰你識得我麼。師曰。識",
    "X82n1571_111:0684c21": "即識。只是不得名。信曰。清珠兩眼。名也不知。師曰。若",
    "X82n1571_111:0684c22": "不清珠兩眼。則錯認師太也。師病中聞僧誦經。豁然",
    "X82n1571_111:0684c23": "徹底　問南泉斬猫。還有過也無。師曰。棒打石人驚",
    "X82n1571_111:0684c24": "吐舌。池塘水鴨聽雷聲。曰恁麼則無過也。師曰。脚底",
    "X82n1571_111:0685a01": "魚遊千萬頃。又來沿岸捉螺螄。曰祇如趙州戴草鞵。",
    "X82n1571_111:0685a02": "是何意旨。師曰。石上栽花紅朵朵。一枝拈出萬人看",
    "X82n1571_111:0685a03": "　僧參。打○相卓然而立。師豎兩指。僧近前作聽勢。",
    "X82n1571_111:0685a04": "師便打(三宜盂嗣)。",
    "X82n1571_111:0685a05": "海寧水月菴法純淨慎禪師錢塘陳氏子。參雲門盂",
    "X82n1571_111:0685a06": "于顯聖。看誰字。因七堂中聞板聲。乃悟徹。矢口頌曰。",
    "X82n1571_111:0685a07": "誰誰誰。擊碎虗空腦後槌。梅花暗裏傳消息。不萌枝",
    "X82n1571_111:0685a08": "上月如眉　住後上堂。臘盡春回萬象新。一雙孤雁",
    "X82n1571_111:0685a09": "落沙汀。木童敲落天邊月。水底泥牛銜月行。驀豎拂",
    "X82n1571_111:0685a10": "子曰。看看。指月示人。難瞞作者。還會麼。但可自怡悅。",
    "X82n1571_111:0685a11": "那堪持贈君。乃畫○曰。向者裏會得。信受奉行。若還",
    "X82n1571_111:0685a12": "不會。山僧為諸人註解去也。復畫○○下座(三宜盂嗣)。",
    "X82n1571_111:0685a13": "古虞龍田柏子淨地禪師楚黃安蕭氏子。結制上堂。",
    "X82n1571_111:0685a14": "秋林蕭瑟滿烟霞。霜葉紅如二月花。寂寞門庭無理",
    "X82n1571_111:0685a15": "事。碧天空闊數歸鴉。望何極自堪誇。珍重老胡休撒",
    "X82n1571_111:0685a16": "沙。揑定布袋口迸出。眼中花猢猻。切忌亂如麻。伎倆",
    "X82n1571_111:0685a17": "百般都不是。冷灰豆爆有生涯。莫飲曹山酒。休喫趙",
    "X82n1571_111:0685a18": "州茶。撥轉乾坤是作家　上堂。一法不有。萬法無差。",
    "X82n1571_111:0685a19": "真機絕跡。略露些些。閉門造車。出門合轍。乾坤坐斷。",
    "X82n1571_111:0685a20": "徧地霜花。只是風頭太硬。不妨舉似作家。良久以拂",
    "X82n1571_111:0685a21": "子畫○曰。甞使泥牛耕巨海。頻教石女繡鴛鴦　上",
    "X82n1571_111:0685a22": "堂。放白牛無地藏身。掃空林金風獨露。把住關津。却",
    "X82n1571_111:0685a23": "使剡水逆流。拈提向上。直教娥江枯竭。欲知此事。如",
    "X82n1571_111:0685a24": "孝女廟裏邯鄲碑。蘭芎峰頂葛洪井。須知龍田者裏。",
    "X82n1571_111:0685b01": "家風各別。炊無米飯。濟饑餓人。如或不然。更聽山僧",
    "X82n1571_111:0685b02": "五種誡法。一不得虗空打觔斗。二不得死水裏藏身。",
    "X82n1571_111:0685b03": "三不得指鹿為馬。四不得囫圇歲月。五不得背地裏",
    "X82n1571_111:0685b04": "真言。若能如是行得去。方受他真實人供養。且道。真",
    "X82n1571_111:0685b05": "實人復是阿誰。鍾徐丘駱印宿白懷　解制上堂。一",
    "X82n1571_111:0685b06": "向恁麼來。小雪復大雪。今朝恁麼去。大寒逼小寒。來",
    "X82n1571_111:0685b07": "時未甞踏著龍田。山僧性命却在諸人手裏。去時未",
    "X82n1571_111:0685b08": "甞離却龍田。諸人鼻孔却被山僧穿却。且道來即是",
    "X82n1571_111:0685b09": "去即是。來去且置。諸兄弟。祇如九十日中。晝三夜三。",
    "X82n1571_111:0685b10": "摩裙擦褲。又成得個甚麼。泥牛初睡覺。吸盡海山雲",
    "X82n1571_111:0685b11": "　上堂。今時不到。劫外長明。法法現前。塵塵自在。金",
    "X82n1571_111:0685b12": "門無鎖鑰。玉殿禮常存。燦午夜之銀燈。懸中天之杲",
    "X82n1571_111:0685b13": "日。花開枯木葉老。長春鳳舞丹霄。鸞騰碧嶂。野老不",
    "X82n1571_111:0685b14": "知。尊貴。佳人獨掩柴扉。還是誰家屋裏事。良久曰。珍",
    "X82n1571_111:0685b15": "重(三宜盂嗣)。",
    "X82n1571_111:0685b16": "嘉禾天寧休山淨炬禪師無錫華氏子。上堂。對一說。",
    "X82n1571_111:0685b17": "烟雨樓頭好風月。倒一說。無限秋光齊漏洩。銀蟾影",
    "X82n1571_111:0685b18": "裏桂花飄。天香閣上風流客。卓拄杖曰。阿呵呵。識不",
    "X82n1571_111:0685b19": "識。處處撞頭與磕額　中秋小參。秋風陣陣桂飄香。",
    "X82n1571_111:0685b20": "飛雁成行帶夕陽。岸柳金絲穿玉露。西來祖意絕商",
    "X82n1571_111:0685b21": "量。顧左右曰。吾無隱乎爾　師住世六十年。無疾跏",
    "X82n1571_111:0685b22": "趺而逝。塔于杭之賽西湖左首(三宜盂嗣)。",
    "X82n1571_111:0685b23": "湖州清凉三疾淨甫禪師浙之紹興呂氏子。幼時。閱",
    "X82n1571_111:0685b24": "伊洛淵源。便慕心性之理。長遊台山。遇念休靜主。始",
    "X82n1571_111:0685c01": "識宗門中事。看萬法話。年十九。痛母去世。遂依雲門",
    "X82n1571_111:0685c02": "澄剃染。後參天童悟。悟方坐簷下。師從前過。乃以拄",
    "X82n1571_111:0685c03": "杖橫截曰。過即從汝過。只不許跨吾拄杖。師竟跨杖",
    "X82n1571_111:0685c04": "過。悟隨一棒。住半載。心悶口怯。毫無頭緒。次春偶散",
    "X82n1571_111:0685c05": "步園中。聞鳥聲忽覺。昏悶豁開。乃有入春纔七日。不",
    "X82n1571_111:0685c06": "覺柳梢青。策杖南園覓。林中鳥一聲之偈。同步園者",
    "X82n1571_111:0685c07": "金粟乘寶華忍。見其有得意狀。忍撫師背曰。還未曉",
    "X82n1571_111:0685c08": "在。語未竟。即走不顧。後參雲門盂。問古人未跨船舷",
    "X82n1571_111:0685c09": "三十棒。如何免得。師曰。看脚下。隨頌曰。未跨船舷三",
    "X82n1571_111:0685c10": "十棒。免得遭他活埋葬。即刻進單渾不消。青山綠水",
    "X82n1571_111:0685c11": "姿放浪。盂見。自此契合　冬至陞座。朔風凜冽。碧空",
    "X82n1571_111:0685c12": "凍折。水陸不通。鳥道殊絕。今朝數到清明邊。棃花處",
    "X82n1571_111:0685c13": "處飄香雪。大眾。者消息。且道。從何處得來。昨夜三更",
    "X82n1571_111:0685c14": "時分。拄杖子忽然睡去。李供奉闖入夢來。互相酬唱。",
    "X82n1571_111:0685c15": "遂得一首。近體葢咏那。九日不食的碩果。七月來復",
    "X82n1571_111:0685c16": "的初爻。長者從今長。消者自茲消。雖妙得風人之體。",
    "X82n1571_111:0685c17": "也只道得個時節不相饒。却也有比興有推敲。既不",
    "X82n1571_111:0685c18": "犯平頭上尾。又不犯鶴膝蜂腰。雖則內剝外剝。却又",
    "X82n1571_111:0685c19": "單拋雙拋。又典雅。又風騷。拈拄杖曰。今日不免請者。",
    "X82n1571_111:0685c20": "老兄出來。對大眾前。按一宮商。朗吟一遍。擊拄杖曰。",
    "X82n1571_111:0685c21": "何似生。顧大眾曰。你看者上座臉上。有多少笋籜。然",
    "X82n1571_111:0685c22": "雖如是。不見道詩言志。歌永言。聲依永。律和聲。八音",
    "X82n1571_111:0685c23": "克諧。人神以和豫之時。義大矣哉。打噴嚏曰。大吉利",
    "X82n1571_111:0685c24": "市。下座　問如何是佛法大意。師曰。三十劫後。阿那",
    "X82n1571_111:0686a01": "個不說。今朝是三月初三日。曰傾湫倒嶽來時如何。",
    "X82n1571_111:0686a02": "師曰。緩些待我上凳子上立了著　順治庚子臘月",
    "X82n1571_111:0686a03": "二十七日示寂。建塔邑之烏瞻山凝翠菴後(三宜盂嗣)。",
    "X82n1571_111:0686a04": "建州龍山介眉淨傳禪師劒津湖峰張氏子。年十二",
    "X82n1571_111:0686a05": "投慈林落髮。納戒鼓山。依雲門盂于嘉禾。梵受久之。",
    "X82n1571_111:0686a06": "盂以偈記曰。從上不覆藏。我今非漏泄。悠悠一慧燈。",
    "X82n1571_111:0686a07": "勿爾等閒滅。歸嶺別創龍山　上堂。二十年來。方覓",
    "X82n1571_111:0686a08": "得個去處。慶快生平。一僧出問。如何是慶快平生的",
    "X82n1571_111:0686a09": "去處。師曰。一總不相似。便下座　上堂。新春又減五",
    "X82n1571_111:0686a10": "日。桶底依然黑漆好。生涯休打失。滿眼青山如叠出。",
    "X82n1571_111:0686a11": "驀拈杖曰。喚作拄枝則觸。不喚作拄杖則背。畢竟喚",
    "X82n1571_111:0686a12": "作甚麼。擲下杖曰。摩訶般若波羅密　示眾。龍山今",
    "X82n1571_111:0686a13": "日。不量晴。不較雨。豁開戶牖埽清。廊廡無拘無束。無",
    "X82n1571_111:0686a14": "賓無主。一任諸人。安閒步武。切莫觸犯。當頭石虎(三宜",
    "X82n1571_111:0686a15": "盂嗣)。",
    "X82n1571_111:0686a16": "東關天華法聚淨理禪師投東藏落髮受具。戒于弁",
    "X82n1571_111:0686a17": "山音。歷見二十餘員宗匠。末上參雲門。十餘載始獲",
    "X82n1571_111:0686a18": "印證　住後上堂。從上來事會在。而今刻刻共知共",
    "X82n1571_111:0686a19": "證。人人同具同修。獨有者個佛子。出則手攀南辰。入",
    "X82n1571_111:0686a20": "則身藏北斗。三世諸佛。無處窺踪。歷代祖師。那容湊",
    "X82n1571_111:0686a21": "泊。還會麼。良久揮拂曰。昨夜優曇香徧界。今辰雲水",
    "X82n1571_111:0686a22": "盡朝宗　顯聖掃塔。上堂。客路雲門裏。花宮玉笥前。",
    "X82n1571_111:0686a23": "凝情瞻祖父。白鷺下平田。山僧入山。為祖父拜掃。只",
    "X82n1571_111:0686a24": "得客聽主栽。高陞此座。且道。舉揚個甚麼則得。未免",
    "X82n1571_111:0686b01": "將官路當人情去也。驀豎拂曰。大眾看看。者便是靈",
    "X82n1571_111:0686b02": "鷲拈花。頭陀微笑。聖諦不為。階紙不落底。豎拂曰。五",
    "X82n1571_111:0686b03": "乳峰頭沒鏃箭。大地而今盡被穿。只有佛殿脊兩個",
    "X82n1571_111:0686b04": "瓦獸兒。至今却無下落。擊拂曰。門庭接拍。總在者裏。",
    "X82n1571_111:0686b05": "若也不會。請問方丈。便知端的　問如何是曹洞宗。",
    "X82n1571_111:0686b06": "師曰。靜聽鈴語落松風。曰如何是臨濟宗。師曰。晴空",
    "X82n1571_111:0686b07": "霹靂打雷公。曰如何是溈仰宗。師曰。日暈雨兮月暈",
    "X82n1571_111:0686b08": "風。曰如何是雲門宗。師曰。千里孤帆咫尺通。曰如何",
    "X82n1571_111:0686b09": "是法眼宗。師曰。爐峰夕照晚霞紅　問如何是正中",
    "X82n1571_111:0686b10": "偏。師曰。孤峰聳翠白雲間。曰如何是偏中正。師曰。賣",
    "X82n1571_111:0686b11": "油娘子不識秤。曰如何是正中來。師曰。座倚笥峰錦",
    "X82n1571_111:0686b12": "障開。曰如何是兼中至。師曰。龍驤鳳翥逞閒伎。曰如",
    "X82n1571_111:0686b13": "何是兼中到。師曰。霜寒露冷忘歸道(三宜盂嗣)。",
    "X82n1571_111:0686b14": "嘉興津梁菴詹明淨純禪師餘杭人。原籍徽州吳氏",
    "X82n1571_111:0686b15": "子。依三塔梵行剃落。受具于天童悟。令看父母未生",
    "X82n1571_111:0686b16": "前本來面目話。因打翻燈盞。當下釋然。次參雲門盂",
    "X82n1571_111:0686b17": "于梵受。盂問。衲僧行脚事。試道一句看。師曰。青山原",
    "X82n1571_111:0686b18": "不動。白雲任往還。盂曰。那裏學者虗頭來。便打。師便",
    "X82n1571_111:0686b19": "喝。盂曰。千兵易得。一將難求。師掩耳而出。盂頷之。授",
    "X82n1571_111:0686b20": "以衣拂源流偈。曰我有袈裟。價重連城。于獅子座。代",
    "X82n1571_111:0686b21": "佛傳燈　住後上堂。高驅白鳳賽雲飛。一陣風鈴徹",
    "X82n1571_111:0686b22": "四圍。同騐黃龍遊赤水。千層波撼便潛歸。奉塵剎除",
    "X82n1571_111:0686b23": "魔軍。寶劒揮時天地清。入廛垂手化塵淪。指示衣珠",
    "X82n1571_111:0686b24": "無別旨。大家鼓舞和陽春。桃紅柳綠垂枝折。燕語鶯",
    "X82n1571_111:0686c01": "啼話素心。銅頭鐵額堪成對。木馬泥牛吼似雷。莫錯",
    "X82n1571_111:0686c02": "會。張公喫酒李公醉　上堂。法身藏北斗。丹桂映冰",
    "X82n1571_111:0686c03": "輪。運轉施為處。頭頭露本真。說甚麼新豐曲子和覓",
    "X82n1571_111:0686c04": "知音。到者裏。石上栽花。無可用心。若是當家種草。自",
    "X82n1571_111:0686c05": "能透徹古今。良久曰。須委悉莫沉吟。一曲兩曲無人",
    "X82n1571_111:0686c06": "會。雨過夜塘秋水深　上堂。頭上帶霜去。脚下蹋月",
    "X82n1571_111:0686c07": "回。雲鎖山蹙額。風吹水皺眉。木童頻拍板。石女把笙",
    "X82n1571_111:0686c08": "吹。者般清意味。料得少人知。拈拄杖作舞。下座(三宜盂嗣)。",
    "X82n1571_111:0686c10": "五燈全書卷第一百十一"
}