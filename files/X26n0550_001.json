{
    "X26n0550_001:0854b02": "No. 550-A",
    "X26n0550_001:0854b03": " 心經開度說",
    "X26n0550_001:0854b05": "[0854b05] 修心萬行。智慧為先。罔明般若。臨流失筏。故初祖西",
    "X26n0550_001:0854b06": "來。直指人心。見性成佛。以續慧命。五傳而至黃梅。則",
    "X26n0550_001:0854b07": "專指人。受持金剛般若。以般若之所建言。即初祖之",
    "X26n0550_001:0854b08": "所直指。宗教無有二也。但於教之所說到者。用到。為",
    "X26n0550_001:0854b09": "祖心老婆。于宗之所用到者。說到。為佛舌廣長。是以",
    "X26n0550_001:0854b10": "有宗教之殊名耳。慨自古人。分別如來禪。祖師禪。以",
    "X26n0550_001:0854b11": "行縱奪。迷言者流。遂尊奉祖師禪。為極則。如來禪。置",
    "X26n0550_001:0854b12": "之不問。且所奉為祖師禪者。非古之祖師禪。特不過",
    "X26n0550_001:0854b13": "機語新奇。文字別調。較之學語座主。如畫家焉。一畫",
    "X26n0550_001:0854b14": "禽鳥。一畫鬼怪。俱畫也。未嘗離丹青。能別有神伎也。",
    "X26n0550_001:0854b15": "何所詫異。且禽鳥。入素見之。畫之似不似。難以欺人。",
    "X26n0550_001:0854b16": "鬼怪人所罕見。畫之似不似。無所辨謬。故今宗風之",
    "X26n0550_001:0854b17": "衰。尤甚講壇也。望一誇宗禪者。了然於如來禪。正不",
    "X26n0550_001:0854b18": "可得也。設起溈山于今日。則將曰。祖師禪。許汝了也。",
    "X26n0550_001:0854b19": "如來禪。未夢見在。不將又高如來禪。而低祖師禪耶。",
    "X26n0550_001:0854b20": "法門如此。慧命誰寄。慧命無寄。今天誰度。山居無事。",
    "X26n0550_001:0854b21": "間拈大乘經教。以示參徒。蓋以且未說到。何能用到。",
    "X26n0550_001:0854b22": "苟欲說到。非廣長舌語不能。依經指示。聊以借用廣",
    "X26n0550_001:0854b23": "長舌語。進諸人于如來禪。以達祖師禪。亦非肯縱諸",
    "X26n0550_001:0854b24": "人於如來禪。不奪諸人於祖師禪也。若便有人。取此",
    "X26n0550_001:0854c01": "擔荷去。熱棒無情。未放汝在。今經因新發心弟子。名",
    "X26n0550_001:0854c02": "開度者。時在誦持。為之指釋。故即以開度名之。竊取",
    "X26n0550_001:0854c03": "般若。乃六度萬行之首。西乾四七。東震二三。之所傳",
    "X26n0550_001:0854c04": "持實在于此。苟欲開度來學。舍此奚將。本開度聽說。",
    "X26n0550_001:0854c05": "以開度標名。得當焉。[0854c05] 新安沙門羅&#x5CEF;墮道人書",
    "X26n0550_001:0854c08": "No. 550",
    "X26n0550_001:0854c09": "心經開度",
    "X26n0550_001:0854c11": "明新安沙門釋 羅&#x5CEF;弘&#x4E3D; 著",
    "X26n0550_001:0854c12": "[0854c12] 般若波羅蜜多心經",
    "X26n0550_001:0854c13": "[0854c13] 般若。梵語。此云智慧。此二字。是功。是因。波羅蜜多。",
    "X26n0550_001:0854c14": "梵語。此云彼岸到。此三字。是&#x9A10;。是果。有功。即有&#x9A10;。",
    "X26n0550_001:0854c15": "有因。即有果。有智慧。即於彼岸到。蓋以生死此岸。",
    "X26n0550_001:0854c16": "總由無明妄見。無無明。則無生死此岸。即是彼岸",
    "X26n0550_001:0854c17": "到。非別有個彼岸為所到者。以有最初無明。由失",
    "X26n0550_001:0854c18": "本明智慧。迷無。執有。發妄知見。成立生死此岸。故",
    "X26n0550_001:0854c19": "成隔越彼岸。若其不失智慧。何有無明。何有生死",
    "X26n0550_001:0854c20": "此岸。寧不於涅槃彼岸。人人臻到哉。故必以智慧",
    "X26n0550_001:0854c21": "為因。斯有彼岸到之果。是為般若波羅蜜多。重文",
    "X26n0550_001:0854c22": "句義如此。若問何為智慧。則後經文。開示明了。臨",
    "X26n0550_001:0854c23": "文自當剖析。今要言之。照蘊空。無所得。則為智慧。",
    "X26n0550_001:0854c24": "不照蘊空。無所得。則非智慧。則是無明。無明者。無",
    "X26n0550_001:0855a01": "智慧之明也。故不能安忍無得。而迷無見有也。能",
    "X26n0550_001:0855a02": "不有有。則明矣。喻如天無雲。則明朗。戶開&#x7A93;。則光",
    "X26n0550_001:0855a03": "亮。人無著。則通達。皆以能無得明之證。今人念念",
    "X26n0550_001:0855a04": "著有。何以能明哉。故祗是無明眾生。祗是輪迴生",
    "X26n0550_001:0855a05": "死。不能於彼岸臻到也。聞經者。可以悚然醒矣。心",
    "X26n0550_001:0855a06": "之一字。是喻。喻此經於般若部四百卷中。該括終",
    "X26n0550_001:0855a07": "始。為般若全部之宗本。如心在人身中。為百骸萬",
    "X26n0550_001:0855a08": "竅之主宰。人能制心。則能御形。若能通達此經。即",
    "X26n0550_001:0855a09": "通達全部般若。無有異義。故心字喻明之。經字。有",
    "X26n0550_001:0855a10": "貫攝義。如線貫華。攝群花朵。成縵莊嚴。彰佛言教。",
    "X26n0550_001:0855a11": "攝眾法門。成佛修證。又訓常訓法。指佛言教。為終",
    "X26n0550_001:0855a12": "古之常法。所不可違背者。是為加讚諸佛。所有名",
    "X26n0550_001:0855a13": "句文身之辭。用斯解了。則觸目經題。而向後經文。",
    "X26n0550_001:0855a14": "便可思過半矣。",
    "X26n0550_001:0855a15": "[0855a15] 觀自在菩薩。",
    "X26n0550_001:0855a16": "[0855a16] 此因人彰教。為眾生立個榜樣。令之如菩薩。行於",
    "X26n0550_001:0855a17": "甚深般若也。夫般若。為佛果之因。一切菩薩之所",
    "X26n0550_001:0855a18": "通行者。何以獨本此菩薩彰教。以菩薩。本耳根圓",
    "X26n0550_001:0855a19": "通。證性無生。寂滅現前。是無明之所從破。是智慧",
    "X26n0550_001:0855a20": "之所從生。見此菩薩。即見智慧矣。故所獨本。何言",
    "X26n0550_001:0855a21": "之。一切萬法。但有言說。都無實義。迷之不了。循聲",
    "X26n0550_001:0855a22": "流轉。是為無明。悟之能了。聞復翳除。是為智慧。今",
    "X26n0550_001:0855a23": "菩薩。本名觀世音。觀世如音響。何有於攀緣。尋聲",
    "X26n0550_001:0855a24": "救眾苦。豈其迷真實。便此無明破。便此智慧生。故",
    "X26n0550_001:0855b01": "云。此方真教體。清淨在音聞。不本此菩薩。而誰本",
    "X26n0550_001:0855b02": "哉。噫。諸人欲得觀自在麼觀世音去。抑或以觀蘊",
    "X26n0550_001:0855b03": "空。之得心無罣礙。即為觀自在。亦可此則觀自在。",
    "X26n0550_001:0855b04": "即是般若。無有二法。故獨本之以彰教。",
    "X26n0550_001:0855b05": "[0855b05] 行深般若波羅蜜多時。",
    "X26n0550_001:0855b06": "[0855b06] 此本菩薩。因地修心時。出法名也。云深般若者。即",
    "X26n0550_001:0855b07": "色即空觀照。是現前寂滅究竟涅槃。直達佛果之",
    "X26n0550_001:0855b08": "正&#x5FA7;知。非權小乘。淺鮮觀知可及。行者。依於般若。",
    "X26n0550_001:0855b09": "入流忘所。不落有為。不住無為。時者。因地修證。初",
    "X26n0550_001:0855b10": "中後心之時。",
    "X26n0550_001:0855b11": "[0855b11] 照見五蘊皆空。",
    "X26n0550_001:0855b12": "[0855b12] 此實出深般若之觀照也。此照見字。即上行字。然",
    "X26n0550_001:0855b13": "非別照一空。以行般若。但了五蘊。無實體性。不因",
    "X26n0550_001:0855b14": "之出生妄想分別。立能所法。造輪迴因果。是為照",
    "X26n0550_001:0855b15": "空智鏡。是為行於般若。五蘊。色受想行識也。本八",
    "X26n0550_001:0855b16": "識相見二分。立色心二法。於心。分受想行識四者。",
    "X26n0550_001:0855b17": "立五蘊名。以五蓋覆有情。失本性覺妙明。故名蘊。",
    "X26n0550_001:0855b18": "色者。內外根身器界。一切所有形相。受者。內而根",
    "X26n0550_001:0855b19": "身染著。外而器界愛增。想者。內而用心思量。外而",
    "X26n0550_001:0855b20": "依境分別。行者。內而心數生滅。外而相狀變遷。識",
    "X26n0550_001:0855b21": "者。內而主宰覺知。外而影像形色。從心生境言之。",
    "X26n0550_001:0855b22": "則有識。斯有行。有行乃成想。有想以為受。從境生",
    "X26n0550_001:0855b23": "心言之。則受以起想。想以為行。行以現識。四者相",
    "X26n0550_001:0855b24": "為終始。所謂根本潤生無明。即此也。若不有四。即",
    "X26n0550_001:0855c01": "無於色。若無於色。復何有四。此又相見二分之相",
    "X26n0550_001:0855c02": "為終始也。今云皆空。則照見一法妄。而法法皆妄。",
    "X26n0550_001:0855c03": "法法皆妄。實無一法之有出生也。包攝根塵界空。",
    "X26n0550_001:0855c04": "無諸生死法。在內。既無眾生生死法。何有聲聞緣",
    "X26n0550_001:0855c05": "覺二乘法。既無聲聞緣覺二乘法。何有菩薩一乘",
    "X26n0550_001:0855c06": "法。俱包攝在內。故此照見為深般若。當如何觀照。",
    "X26n0550_001:0855c07": "說在後文。",
    "X26n0550_001:0855c08": "[0855c08] 度一切苦厄。",
    "X26n0550_001:0855c09": "[0855c09] 此實出依。般若之於彼岸到也。苦厄。是此岸。度苦",
    "X26n0550_001:0855c10": "厄。是脫離此岸。到乃彼岸。一切。該諸分段變易生",
    "X26n0550_001:0855c11": "死。蓋輪轉凡夫。有分段生死之苦厄。以迷蘊空成",
    "X26n0550_001:0855c12": "立。淺證聖人。怖變易生死之苦厄。以未究竟蘊空",
    "X26n0550_001:0855c13": "成立。今深照蘊空。是乃究竟涅槃。故一切苦厄之",
    "X26n0550_001:0855c14": "皆度。然則今人之不離苦厄者。皆自縛之也。苟能",
    "X26n0550_001:0855c15": "觀照蘊空。且不作二乘之怖畏生死。隨類度生。況",
    "X26n0550_001:0855c16": "作凡夫之住著生死哉。此為發明度苦厄實理。然",
    "X26n0550_001:0855c17": "須知當經所度之苦厄。是菩薩度一切眾生。出於",
    "X26n0550_001:0855c18": "苦厄也。若專作自度苦厄說。則失之。齊此為因人",
    "X26n0550_001:0855c19": "彰法正文。後皆佛為舍利子。發明開示之辭。令了",
    "X26n0550_001:0855c20": "悟於照蘊空。度苦厄之深般若也。",
    "X26n0550_001:0855c21": "[0855c21] 舍利子。",
    "X26n0550_001:0855c22": "[0855c22] 此呼當機弟子名也。舍利。梵語。此云鶖。乃鳥也。此",
    "X26n0550_001:0855c23": "鳥目最明利。尊者母目如之。故以為名。尊者依母",
    "X26n0550_001:0855c24": "立名。故云舍利子。居佛聲聞弟子中。智慧第一。可",
    "X26n0550_001:0856a01": "了悟於深般若者。故特呼而告之。",
    "X26n0550_001:0856a02": "[0856a02] 色不異空空不異色。",
    "X26n0550_001:0856a03": "[0856a03] 此為開示蘊空實理。本自寂滅現前。令不迷於菩",
    "X26n0550_001:0856a04": "薩照蘊空之照見也。一句。指空空色。一句。指色空",
    "X26n0550_001:0856a05": "空。指空空色。令無迷色。指色空空。令無迷空。蓋迷",
    "X26n0550_001:0856a06": "色則失空。迷空則礙色。失有礙之境。即有變遷之",
    "X26n0550_001:0856a07": "心。握照不恒。即是生滅知見。非深般若之圓明照",
    "X26n0550_001:0856a08": "見也。故今兩示不異。令知無色外之空。空外之色。",
    "X26n0550_001:0856a09": "則見皆色皆空。皆空皆色。照無二用。一道涅槃當",
    "X26n0550_001:0856a10": "前顯現矣。而所以不異之旨。示在下二句。臨文釋",
    "X26n0550_001:0856a11": "之。迷色。屬生死凡夫知見。迷空。屬外道二乘知見。",
    "X26n0550_001:0856a12": "入般若堂。都無是事。",
    "X26n0550_001:0856a13": "[0856a13] 色即是空空即是色。",
    "X26n0550_001:0856a14": "[0856a14] 此為開示不異之理。何以不異哉。即是之耳。夫色",
    "X26n0550_001:0856a15": "者。堅固妄想所凝結之根身器界也。四大宛然。山",
    "X26n0550_001:0856a16": "河可見。何以即是空哉。圓覺有言之。我今此身。四",
    "X26n0550_001:0856a17": "大和合。所謂髮毛爪齒皮肉骨筋髓腦垢色。皆歸",
    "X26n0550_001:0856a18": "於地。唾涕濃血津液涎沫痰淚精氣大小便利。皆",
    "X26n0550_001:0856a19": "歸於水。暖氣歸火。動轉歸風。四大各離。今者妄身。",
    "X26n0550_001:0856a20": "當在何處。即知此身。畢竟無體。和合為相。實同幻",
    "X26n0550_001:0856a21": "化。解此經義。便於現前四大身色。直達即空理性。",
    "X26n0550_001:0856a22": "蓋見為身色有者。以有和合之身。故經直示無和",
    "X26n0550_001:0856a23": "合之身。以除迷執。夫諸物和合成體。則不得本物",
    "X26n0550_001:0856a24": "留形。若得本物留形。則便是未始和合。如將青黃",
    "X26n0550_001:0856b01": "紅黑白五色。和合成色。還分得開。青色歸青。黃色",
    "X26n0550_001:0856b02": "歸黃等否。今執四大和合為身。&#x5374;於身中。地大堅",
    "X26n0550_001:0856b03": "相。一一可指歸地大。水大濕相。一一可指歸水大。",
    "X26n0550_001:0856b04": "火大暖相。一一可指歸火大。風大動相。一一可指",
    "X26n0550_001:0856b05": "歸風大。既可各歸。豈不各離。既在各離。於何和合。",
    "X26n0550_001:0856b06": "乃當以知。此身畢竟無體。乃當以知。此身實同幻",
    "X26n0550_001:0856b07": "化。幻化之身。如夢身也。夢中人物。在有非有。若在",
    "X26n0550_001:0856b08": "有有。醒來時。所夢人物。何不現相。若曰。夢生醒滅。",
    "X26n0550_001:0856b09": "滅乃以無。然夢之生。既有生相。現諸人物。則醒之",
    "X26n0550_001:0856b10": "滅。當有滅相。見於枯殘。諸人夢醒時。枯殘人物何",
    "X26n0550_001:0856b11": "在。既無滅相。則是無有生相。無生相身。有生相色",
    "X26n0550_001:0856b12": "乎。色其不即空乎。今人難語此者。蓋是夢人不聞",
    "X26n0550_001:0856b13": "雷音耳。獨怪圭&#x5CEF;。當年讀圓覺此段經句。痛哭流",
    "X26n0550_001:0856b14": "涕。當下知歸。洪覺範謂其證到石頭之所云四大",
    "X26n0550_001:0856b15": "性自復。然何在疏圓覺。失經圓理甚多。即釋四大",
    "X26n0550_001:0856b16": "各離句。亦復不能當前直指。把各離。疏作觀照分",
    "X26n0550_001:0856b17": "析。得非於即空實理。猶麻迷耶。諦思其故。必由當",
    "X26n0550_001:0856b18": "時於經句中。但能達妄。未得證真。若但達妄。而不",
    "X26n0550_001:0856b19": "證真。則未說得四大性自復。亦未說得色即是空。",
    "X26n0550_001:0856b20": "曷不再思。富樓那尊者。當日疑四大之相陵奪。不",
    "X26n0550_001:0856b21": "容圓滿週遍。我今此身。四大週遍。無處不堅。無處",
    "X26n0550_001:0856b22": "不濕。無處不煖。無處不動。曾無相陵奪者。何哉。必",
    "X26n0550_001:0856b23": "其大性。如彼燈光。滿室而不礙室。故一室能容多",
    "X26n0550_001:0856b24": "燈光也。故一身。可四大同週也。更即病人證之。一",
    "X26n0550_001:0856c01": "大受病。失其自性。餘大俱不安。常&#x5190;風而發熱。流",
    "X26n0550_001:0856c02": "涕身痛。蓋乃風大有。而大大各有。便相陵奪也。豈",
    "X26n0550_001:0856c03": "不可知無病之身。諸大之不相陵奪。乃諸大之不",
    "X26n0550_001:0856c04": "有復性歸源也。何此即空之色。當前了然。而人迷",
    "X26n0550_001:0856c05": "迷。執身為有也。噫亦睡之忒煞矣。若夫山河外色",
    "X26n0550_001:0856c06": "之即空。則楞嚴有言之。汝觀地性。麤為四大。細為",
    "X26n0550_001:0856c07": "微塵。至鄰&#x8657;塵。析彼極微。色邊際相。七分所成。更",
    "X26n0550_001:0856c08": "析&#x96A3;&#x8657;。即實空性。言實空性者。非因緣生。析出之",
    "X26n0550_001:0856c09": "空性也。是即空性也。今人觀微塵合相之山河。不",
    "X26n0550_001:0856c10": "觀微塵自性之山河。故見其質礙耳。豈知一微空",
    "X26n0550_001:0856c11": "故。眾微空。眾微空故。一微空。一微空中。無眾微。眾",
    "X26n0550_001:0856c12": "微空中。無一微。山河寂滅。理本如斯。諸人試靜觀",
    "X26n0550_001:0856c13": "默究之。何如。苟能得於色之即是空。而空之即是",
    "X26n0550_001:0856c14": "色。不待言矣。若不解了。於如此之空色。烏乎。能發",
    "X26n0550_001:0856c15": "空色不異之觀照哉。故此二句。是為開示不異之",
    "X26n0550_001:0856c16": "旨。",
    "X26n0550_001:0856c17": "[0856c17] 受想行識亦復如是。",
    "X26n0550_001:0856c18": "[0856c18] 此例心法四蘊如色蘊。令一一解了於蘊空之相",
    "X26n0550_001:0856c19": "即。發不異空蘊之觀照也。受之即是空者。如眼見",
    "X26n0550_001:0856c20": "色。領會色像時。為受。然一眼見眾色。眾色一時領",
    "X26n0550_001:0856c21": "會。若非當領會。即無領會。則此色在受。彼色如何",
    "X26n0550_001:0856c22": "容納。今一眼見眾色。一一皆領會。曾無不領會礙",
    "X26n0550_001:0856c23": "領會者。故知受之即是空也。想之即是空者。一念",
    "X26n0550_001:0856c24": "憶無量事。事事明記。為想。若想不空。則一事在記。",
    "X26n0550_001:0857a01": "餘事誰為緣擬。而乃驢事未去。馬事到來耶。譬如",
    "X26n0550_001:0857a02": "有人作客。久離家鄉。忽然生念。便覺原本家鄉。父",
    "X26n0550_001:0857a03": "子親戚。種種事務。一時現前。苟非想之即是空。能",
    "X26n0550_001:0857a04": "有此融通耶。受想本空。行識可知。以營受想者。為",
    "X26n0550_001:0857a05": "行。主行者。為識。四者異名不異體。達一蘊空。可悟",
    "X26n0550_001:0857a06": "蘊蘊皆空矣。倘欲法說明了。楞嚴有五蘊。六入。十",
    "X26n0550_001:0857a07": "二處。十八界。本如來藏。妙真如性。文可檢。今不引",
    "X26n0550_001:0857a08": "彼文者。以彼為言妄顯真。彰于離義。此當了真無",
    "X26n0550_001:0857a09": "妄。方得即義。雖能離。即能即。然離。得斷妄清淨。即。",
    "X26n0550_001:0857a10": "得證真清淨。不證真。無能斷妄。指修心學人。當指",
    "X26n0550_001:0857a11": "之從即得離。若但說離。彼別作離想。蚤是妄了。如",
    "X26n0550_001:0857a12": "何得永離諸妄。是故。法門修心。寥[宋-木+(羽/木)]其人。大乘般",
    "X26n0550_001:0857a13": "若罕聞于世。當經即色即空之觀照。亦久塵埋。而",
    "X26n0550_001:0857a14": "全即全空。全空全離。全離全覺。全覺全明。全明全",
    "X26n0550_001:0857a15": "妙。在人日用現行中者。總語之而不覺矣。悲夫。",
    "X26n0550_001:0857a16": "[0857a16] 舍利子。",
    "X26n0550_001:0857a17": "[0857a17] 此將開示以真空實相。令不迷相以迷照也。又重",
    "X26n0550_001:0857a18": "呼當機者名。而告之。蓋以眾生。失照之原。由不了",
    "X26n0550_001:0857a19": "達實相清淨。見有諸相發生。發妄攀緣。知見不息。",
    "X26n0550_001:0857a20": "乃失自性般若。顛倒輪迴。迷妄修學。故有凡夫生",
    "X26n0550_001:0857a21": "死。三乘漸次。不入大乘種性。今語之以深般若之",
    "X26n0550_001:0857a22": "照諸法空。令悟大乘修學。若但為說法空。不示以",
    "X26n0550_001:0857a23": "法空實相。彼必有計是諸法空。是諸法空。為何相",
    "X26n0550_001:0857a24": "者。求相不得。又生疑念。不能行深般若。朗照諸法",
    "X26n0550_001:0857b01": "皆空矣。故下空相開示尤為關要。特重呼名而告",
    "X26n0550_001:0857b02": "之。令警心諦聽。聞諸法空相。而了然于諸法空得",
    "X26n0550_001:0857b03": "無迷照也。",
    "X26n0550_001:0857b04": "[0857b04] 是諸法空相不生不滅不垢不淨不增不減。",
    "X26n0550_001:0857b05": "[0857b05] 此直示以真空實相。是諸法者。指所示照之蘊空",
    "X26n0550_001:0857b06": "法也。空相者。諸法空之相也。蓋有真實空。自有真",
    "X26n0550_001:0857b07": "實相。眾生不悟真實空。正以不&#x89A9;真實相。故乃迷",
    "X26n0550_001:0857b08": "明失照。空晦暗中。結暗成色。見有根身器界。種種",
    "X26n0550_001:0857b09": "諸相。不入淨覺。故此指出令曉。不生者。空非作故",
    "X26n0550_001:0857b10": "有。不滅者。空無所壞裂。不垢者。空不受染污。不淨",
    "X26n0550_001:0857b11": "者。空不受潔白。不增者。空無可加尚。不減者。空無",
    "X26n0550_001:0857b12": "可脫離。是故。離因果。離修證。平等遍滿之為真空",
    "X26n0550_001:0857b13": "實相。達斯實相。自能不即色而發照。亦不離色而",
    "X26n0550_001:0857b14": "發照。唯不異空。不異色。而發照矣。蓋以即色為相。",
    "X26n0550_001:0857b15": "實相之相。不生。不垢。不增。于何即色。以離色為相。",
    "X26n0550_001:0857b16": "實相之相。不滅。不淨。不減。如何離色。無可即。無可",
    "X26n0550_001:0857b17": "離。圓明無住。在斯時乎。故此實相開示。正所以成",
    "X26n0550_001:0857b18": "照般若也。若分指。則不生滅。離凡夫因果。不垢淨。",
    "X26n0550_001:0857b19": "離二乘修證。不增減。入性覺圓常。下文開示。本此",
    "X26n0550_001:0857b20": "推明。然此為標指一真下為示離諸妄。知所照之",
    "X26n0550_001:0857b21": "真又知所離之妄。後能依真旋妄。離妄即真。兩不",
    "X26n0550_001:0857b22": "迷於明照也。",
    "X26n0550_001:0857b23": "[0857b23] 是故。",
    "X26n0550_001:0857b24": "[0857b24] 此本上文諸法空相。指示明顯。用廣推言。本覺實",
    "X26n0550_001:0857c01": "相。為大寂滅海。為生佛一源。究竟清淨。離諸妄相。",
    "X26n0550_001:0857c02": "故此承接。是故者。是此不生不滅等。為諸法空相",
    "X26n0550_001:0857c03": "之故。",
    "X26n0550_001:0857c04": "[0857c04] 空中無色無受想行識無眼耳鼻舌身意無色聲香",
    "X26n0550_001:0857c05": "味觸法無眼界乃至無意識界。",
    "X26n0550_001:0857c06": "[0857c06] 此至無智亦無得句。總彰實相。所離之諸妄相法",
    "X26n0550_001:0857c07": "也。空中者。空實相中。此二字。連是故二字。直貫至",
    "X26n0550_001:0857c08": "無智亦無得句。蓋顯空實相中。一切妄相之遠離",
    "X26n0550_001:0857c09": "一切眾生皆本成佛。無不以般若光。住涅槃岸也。",
    "X26n0550_001:0857c10": "今此。為無蘊處界三。凡夫輪迴法。無色受想行識",
    "X26n0550_001:0857c11": "者。實相中。無五蘊法相也。無眼耳等者。實相中。無",
    "X26n0550_001:0857c12": "六根法相也。無色聲等者。實相中。無六塵法相也。",
    "X26n0550_001:0857c13": "六根六塵。又名十二處。若遇多迷色法。少迷心法",
    "X26n0550_001:0857c14": "人。則指此十二處開示之。以眼耳鼻舌身。皆內色。",
    "X26n0550_001:0857c15": "色聲香味觸。皆外色。今分名指出。彼得不迷也。意",
    "X26n0550_001:0857c16": "法兩者。為心法。此則約言心法。以彼少迷故。若遇",
    "X26n0550_001:0857c17": "于心法迷人。則指五蘊開示之。以受想行識。分指",
    "X26n0550_001:0857c18": "心法故。意。意根也。法。外五塵影也。以意根無別有",
    "X26n0550_001:0857c19": "體。依眼耳等五根立相。故所對根之塵。即眼等五",
    "X26n0550_001:0857c20": "家塵。但眼等對別。意根對總。眼等對現在塵。意根",
    "X26n0550_001:0857c21": "對落謝塵。故別立法名。無眼界乃至無意識界者。",
    "X26n0550_001:0857c22": "無十八界法相也。乃至者。包攝色界。眼識界。耳界。",
    "X26n0550_001:0857c23": "聲界。耳識界。鼻界。香界。鼻識界。舌界。味界。舌識界。",
    "X26n0550_001:0857c24": "身界。觸界。身識界。意界。法界。在內。全彰十八界法",
    "X26n0550_001:0858a01": "也。界者。有局限。不能超越之義。眼界者。眼以色為",
    "X26n0550_001:0858a02": "界。眼不能見聲香等故。眼不能越色見故。色界者。",
    "X26n0550_001:0858a03": "色以眼為界。聲香等不能對眼故。色必眼所見故。",
    "X26n0550_001:0858a04": "眼識界者。眼家識。以眼色為界。依根始發識故。眼",
    "X26n0550_001:0858a05": "不能發聲香等識故。耳等界義。俱如之。是所謂盡",
    "X26n0550_001:0858a06": "落名言數量也。為無明妄相法。實相之所都無也。",
    "X26n0550_001:0858a07": "蓋蘊處界諸法。為凡夫輪迴因果。乃生滅因。緣實",
    "X26n0550_001:0858a08": "相不生不滅。何有於此。是故無之。",
    "X26n0550_001:0858a09": "[0858a09] 無無明亦無無明盡乃至無老死亦無老死盡無苦",
    "X26n0550_001:0858a10": "集滅道。",
    "X26n0550_001:0858a11": "[0858a11] 此無因緣覺悟。四諦修證。緣覺聲聞法。無明至老",
    "X26n0550_001:0858a12": "死。為十二流轉門。無明盡。至老死盡。為十二還滅",
    "X26n0550_001:0858a13": "門。蓋於流轉得還滅者。為緣覺觀法。今無流轉。何",
    "X26n0550_001:0858a14": "有還滅。故曰無無明。亦無無明盡。(云云)。是無緣覺",
    "X26n0550_001:0858a15": "法也。乃至者。包舉無明緣行。行緣識。識緣名色。名",
    "X26n0550_001:0858a16": "色緣六入。六入緣觸。觸緣受。受緣愛。愛緣取。取緣",
    "X26n0550_001:0858a17": "有。有緣生。生緣老死。無明滅則行滅。行滅則識滅。",
    "X26n0550_001:0858a18": "識滅則名色滅。名色滅則六入滅。六入滅則觸滅。",
    "X26n0550_001:0858a19": "觸滅則受滅。受滅則愛滅。愛滅則取滅。取滅則有",
    "X26n0550_001:0858a20": "滅。有滅則生滅。生滅則老死滅之辭。無苦集滅道",
    "X26n0550_001:0858a21": "者。無厭苦果斷集因慕滅果修道因之聲聞法。蓋",
    "X26n0550_001:0858a22": "聲聞人。見三界生死。盡是苦果。此苦果。總由諸妄",
    "X26n0550_001:0858a23": "因緣。集燻成種。若無集因。則無苦果。乃慕于滅。而",
    "X26n0550_001:0858a24": "修遠離塵勞妄想之道。此則即於緣覺。所見流轉",
    "X26n0550_001:0858b01": "門之因緣法。立苦集二諦。還滅門之因緣法。立滅",
    "X26n0550_001:0858b02": "道二諦。分門別諦。總為見有垢淨。空實相中。不垢",
    "X26n0550_001:0858b03": "不淨。何所依立。是故無之。",
    "X26n0550_001:0858b04": "[0858b04] 無智亦無得。",
    "X26n0550_001:0858b05": "[0858b05] 此無能所修證。菩薩法也。無智者。無能修。無得者。",
    "X26n0550_001:0858b06": "無所證。蓋有證得。則有增。有修除。則有減。空實相",
    "X26n0550_001:0858b07": "中。生佛平等。圓滿清淨。不增不減。何修何證。是故",
    "X26n0550_001:0858b08": "並諸菩薩。能觀之心。所求之果境。而皆無之。甚哉。",
    "X26n0550_001:0858b09": "般若照觀。非爾炎識之明見門。生滅心數。能所功",
    "X26n0550_001:0858b10": "用。是故初告之色空不異。中道性境。以發照用。中",
    "X26n0550_001:0858b11": "告之真空實相。平等常住。以立照體。後告之究竟",
    "X26n0550_001:0858b12": "清淨。冥絕諸妄。以除照所。庶可獲入性覺。朗圓明",
    "X26n0550_001:0858b13": "照。同諸菩薩之照見諸法皆空。而行深般若也。文",
    "X26n0550_001:0858b14": "齊此止。統前色不異空起。為開示菩薩之所行於",
    "X26n0550_001:0858b15": "般若者。不得作前淺後深。以照空之照。為所起幻",
    "X26n0550_001:0858b16": "智。此無智無得。為除於幻觀也。",
    "X26n0550_001:0858b17": "[0858b17] 以無所得故。",
    "X26n0550_001:0858b18": "[0858b18] 此為開示清淨本覺。為因地心。果地覺之所原本。",
    "X26n0550_001:0858b19": "以究竟始覺。圓滿妙覺者。令之必依般若之彼岸",
    "X26n0550_001:0858b20": "到。乃苦厄度。而不迷因。不違果。於修無修。得證無",
    "X26n0550_001:0858b21": "證也。蓋無所得。為本覺淨性。般若為本覺淨光。非",
    "X26n0550_001:0858b22": "淨性。不發淨光。非淨光。不照淨性。一道之法。相為",
    "X26n0550_001:0858b23": "體用。無自無他者也。故此開示。令知菩薩所行之",
    "X26n0550_001:0858b24": "般若。乃稱性照觀。非因緣生法也。",
    "X26n0550_001:0858c01": "[0858c01] 菩提薩埵依般若波羅蜜多故心無罣礙無罣礙故",
    "X26n0550_001:0858c02": "無有恐怖遠離顛倒夢想究竟涅槃。",
    "X26n0550_001:0858c03": "[0858c03] 此原上句推本。開示菩薩。如性發照。如照解脫成",
    "X26n0550_001:0858c04": "立因修。始覺究竟。菩提。梵語。此云覺。薩埵。梵語。此",
    "X26n0550_001:0858c05": "云有情。乃求佛智度眾生者之名目也。依般若者。",
    "X26n0550_001:0858c06": "依自性淨光也。波羅蜜多者。淨光所照之淨性境",
    "X26n0550_001:0858c07": "也。故心無罣礙者。空照圓妙。不立能所知見分別",
    "X26n0550_001:0858c08": "取捨也。無有恐怖者。無諸分段變易生死。之恐怖",
    "X26n0550_001:0858c09": "諸妄境界也。遠離顛倒夢想者。永斷無明之諸妄",
    "X26n0550_001:0858c10": "知見也。究竟涅槃者。寂滅現前。證圓覺海。不同二",
    "X26n0550_001:0858c11": "乘之有餘&#x7070;斷也。涅槃。梵語。此云寂滅。又云圓寂。",
    "X26n0550_001:0858c12": "謂圓除五住。寂滅永安。乃佛所歸之極果也。合文",
    "X26n0550_001:0858c13": "無罣礙。無恐怖。離倒想。竟涅槃。是所謂度一切苦",
    "X26n0550_001:0858c14": "厄也。",
    "X26n0550_001:0858c15": "[0858c15] 三世諸佛依般若波羅蜜多故得阿耨多羅三藐三",
    "X26n0550_001:0858c16": "菩提。",
    "X26n0550_001:0858c17": "[0858c17] 此原上句推本。開示諸佛。如性圓照。如照明妙。成",
    "X26n0550_001:0858c18": "立果證。妙覺圓滿。阿耨多羅三藐三菩提。梵語阿。",
    "X26n0550_001:0858c19": "此云無。耨多羅。此云上。三。此云正。藐。此云等。菩提",
    "X26n0550_001:0858c20": "此云覺。乃佛果之極稱。此中一故字。及上節兩故",
    "X26n0550_001:0858c21": "字。以無所得句一故字。皆是推本之辭。然無得句",
    "X26n0550_001:0858c22": "一故字。又下三故字之所由本。蓋由清淨性。發清",
    "X26n0550_001:0858c23": "淨光。依清淨光。還照清淨性。乃無照生所。無所生",
    "X26n0550_001:0858c24": "能。故除諸妄境。永斷無明。當前寂滅。為諸菩薩之",
    "X26n0550_001:0859a01": "所修行也。依清淨光。常照清淨性。乃無妄覺明。圓",
    "X26n0550_001:0859a02": "覺&#x5FA7;滿。為諸如來之所果證也。則夫欲該覺果。徹",
    "X26n0550_001:0859a03": "覺因。捨般若波羅蜜多之不修學。於何修學哉。有",
    "X26n0550_001:0859a04": "志佛道者。思之。",
    "X26n0550_001:0859a05": "[0859a05] 故知般若波羅蜜多是大神&#x546A;是大明&#x546A;是無上&#x546A;",
    "X26n0550_001:0859a06": "是無等等&#x546A;。",
    "X26n0550_001:0859a07": "[0859a07] 此本般若波羅蜜多。徹因該果。法本深奧。而推讚",
    "X26n0550_001:0859a08": "之。以令知菩薩所行之深般若波羅蜜多。非對淺",
    "X26n0550_001:0859a09": "為深之深。乃無對無待。不落名言數量之甚深法",
    "X26n0550_001:0859a10": "性以云深也。故知者。於究竟始覺圓滿妙覺之故",
    "X26n0550_001:0859a11": "而知也。是大神&#x546A;者。無量塵勞煩惱。依于般若。剎",
    "X26n0550_001:0859a12": "那頓破。豈淺鮮神力之可能。是大明&#x546A;者。遠劫無",
    "X26n0550_001:0859a13": "明癡暗。依於般若。總成慧用。豈微劣知照之可及。",
    "X26n0550_001:0859a14": "是無上&#x546A;者。般若淨光。蓋聲蓋色。圓裸&#x8657;空。包羅",
    "X26n0550_001:0859a15": "法界。世出世間。更無有物。能加上之。是無等等&#x546A;",
    "X26n0550_001:0859a16": "者。法法清淨。法法般若。隨緣應現。祗此一物。更無",
    "X26n0550_001:0859a17": "他物。何所與等。而等等之耶。故云。上天下地。唯我",
    "X26n0550_001:0859a18": "獨尊。故云。不與萬法為侶。噫。唯我獨往。更莫逢渠。",
    "X26n0550_001:0859a19": "庶可言於般若矣。&#x546A;字。向後經文。訓釋明白。",
    "X26n0550_001:0859a20": "[0859a20] 能除一切苦真實不&#x8657;故說般若波羅蜜多&#x546A;。",
    "X26n0550_001:0859a21": "[0859a21] 此為發明般若波羅蜜多之所為&#x546A;也。先言除苦",
    "X26n0550_001:0859a22": "真實。後言故說&#x546A;者。以一切苦厄。塵勞萬法。俱名",
    "X26n0550_001:0859a23": "言戲論之所成立。今破除塵勞。度苦厄。依于般若。",
    "X26n0550_001:0859a24": "般若非&#x546A;為清淨元音。何以能破除戲論名言哉。",
    "X26n0550_001:0859b01": "正所謂聞復翳根除也。故先告以除苦之真實。後",
    "X26n0550_001:0859b02": "告以故說般若為&#x546A;。故說者。真實除苦之故也。真",
    "X26n0550_001:0859b03": "實不&#x8657;者。言般若。真實能除苦厄。究竟涅槃。非擬",
    "X26n0550_001:0859b04": "空華結空果也。夫般若既為&#x546A;。則亦唯有名言。都",
    "X26n0550_001:0859b05": "無實義。故金剛般若云。知我說法。如筏喻者。法尚",
    "X26n0550_001:0859b06": "應捨。何況非法。圓覺云。修多羅教。如標月指。若復",
    "X26n0550_001:0859b07": "見月。了知所標畢竟非月。若不解此。聞說般若。又",
    "X26n0550_001:0859b08": "執真實。別求法相。更迷亂矣。齊此文正。從初呼名",
    "X26n0550_001:0859b09": "起。發明開示竟。",
    "X26n0550_001:0859b10": "[0859b10] 即說&#x546A;曰。[0859b10] 揭諦揭諦波羅揭諦波羅僧揭諦菩提薩",
    "X26n0550_001:0859b11": "婆訶",
    "X26n0550_001:0859b12": "[0859b12] 此直示般若之&#x546A;也。令末世眾生。緣念於此。則不",
    "X26n0550_001:0859b13": "隨逐世間戲論名言。循聲流轉。則乃圓聞清淨。達",
    "X26n0550_001:0859b14": "耳圓通。遊涅槃路。有斯利益。故即說&#x546A;。故&#x546A;之所",
    "X26n0550_001:0859b15": "以為般若也。存本梵語。無有翻譯。蓋為般若。不落",
    "X26n0550_001:0859b16": "名言義諦。雖有說而未&#x751E;說。即可聞而無所聞也。",
    "X26n0550_001:0859b17": "在前經文。為顯說般若。此為密說般若。諸大乘經。",
    "X26n0550_001:0859b18": "多有顯密雙彰者。同此旨也。噫。此經首本聞思修",
    "X26n0550_001:0859b19": "菩薩。彰法。後有&#x546A;言。存教。今人終日求般若。而迷",
    "X26n0550_001:0859b20": "般若者。迷于何哉。名言圈繢。跳不出耳。願諸有情。",
    "X26n0550_001:0859b21": "急宜知返。"
}