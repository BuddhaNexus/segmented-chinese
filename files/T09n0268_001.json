{
    "T09n0268_001:0254b16": "No. 268 [Nos. 266, 267]",
    "T09n0268_001:0254b17": "佛說廣博嚴淨不退轉輪經卷",
    "T09n0268_001:0254b18": "第一",
    "T09n0268_001:0254b20": "宋涼州沙門智嚴譯",
    "T09n0268_001:0254b21": "[0254b21] 如是我聞：[0254b21] 一時佛在舍衛國祇陀林中給孤",
    "T09n0268_001:0254b22": "獨園精舍，與大比丘眾千二百五十人俱。爾",
    "T09n0268_001:0254b23": "時世尊於夜後分入無垢光三昧，文殊師利",
    "T09n0268_001:0254b24": "法王子於夜後分入遍照三昧，彌勒菩薩摩",
    "T09n0268_001:0254b25": "訶薩於夜後分入遍炬三昧。爾時尊者舍利",
    "T09n0268_001:0254b26": "弗，於夜後分明相出時，佛神力故從自房出",
    "T09n0268_001:0254b27": "詣文殊師利房。爾時尊者舍利弗，欲入文殊",
    "T09n0268_001:0254b28": "師利房時，遙見佛精舍邊有十千蓮花迴旋",
    "T09n0268_001:0254b29": "圍繞，聞大音樂歌頌之聲，彼諸蓮花出大光",
    "T09n0268_001:0254c01": "明，遍照祇洹及舍衛國，乃至三千大千世",
    "T09n0268_001:0254c02": "界。",
    "T09n0268_001:0254c03": "[0254c03] 爾時尊者舍利弗，便不復見文殊師利房，而",
    "T09n0268_001:0254c04": "自見身在文殊師利前立，見文殊師利結加",
    "T09n0268_001:0254c05": "趺坐而入三昧；即便彈指不能令寤，高聲謦",
    "T09n0268_001:0254c06": "咳亦不能寤。爾時尊者舍利弗，見文殊師利",
    "T09n0268_001:0254c07": "如此神力，自見其身處大海水，欲從其所，以",
    "T09n0268_001:0254c08": "神足力，乘虛還詣本所住房，而不能去。",
    "T09n0268_001:0254c09": "[0254c09] 爾時尊者舍利弗，即於文殊師利前結加趺",
    "T09n0268_001:0254c10": "坐，一心瞻仰目不暫眴。時文殊師利與舍利",
    "T09n0268_001:0254c11": "弗東行，過一恒河沙世界到一佛土，其世界",
    "T09n0268_001:0254c12": "名說不退轉音聲，佛號華光開敷遍身如來，",
    "T09n0268_001:0254c13": "即見彼佛身諸毛孔皆出蓮花，其花遍滿一",
    "T09n0268_001:0254c14": "萬由旬，皆出光明遍照三千大千世界，其",
    "T09n0268_001:0254c15": "華開敷有百千葉，金剛為根，光網為莖，阿牟",
    "T09n0268_001:0254c16": "茶馬瑙為鬚，閻浮那提寶為臺；其花臺上",
    "T09n0268_001:0254c17": "有菩薩坐，已於阿耨多羅三藐三菩提不退",
    "T09n0268_001:0254c18": "轉，得陀羅尼具五神通逮得諸忍，以三十二",
    "T09n0268_001:0254c19": "相而自嚴身，身真金色。",
    "T09n0268_001:0254c20": "[0254c20] 爾時華光開敷遍身如來，臍中出一蓮花，光",
    "T09n0268_001:0254c21": "色嚴淨有百千葉，金剛為根，青琉璃為莖，因",
    "T09n0268_001:0254c22": "陀羅網寶為鬚，優勒迦娑羅栴檀寶王為臺，",
    "T09n0268_001:0254c23": "其花明淨塵垢不污，空無坐者。爾時文殊師",
    "T09n0268_001:0254c24": "利，往蓮花臺上結加趺坐，即與花俱上昇虛",
    "T09n0268_001:0254c25": "空乃至有頂，還至佛所右遶三匝頭頂禮敬，",
    "T09n0268_001:0254c26": "還坐花上一心合掌瞻仰世尊。爾時花光開",
    "T09n0268_001:0254c27": "敷遍身如來，知而故問文殊師利：「從何所來？」",
    "T09n0268_001:0254c28": "文殊師利白花光開敷遍身如來言：「我從娑",
    "T09n0268_001:0254c29": "婆世界來。」[0254c29] 爾時彼佛有二侍菩薩摩訶薩，一",
    "T09n0268_001:0255a01": "名美音，二名妙音，已於阿耨多羅三藐三菩",
    "T09n0268_001:0255a02": "提不退轉，從蓮華臺下整衣服右膝著地，一",
    "T09n0268_001:0255a03": "心合掌白佛言：「娑婆世界去此近遠？」爾時花",
    "T09n0268_001:0255a04": "光開敷遍身如來告二菩薩摩訶薩言：「善男",
    "T09n0268_001:0255a05": "子！娑婆世界今在西方，過恒河沙佛土，文",
    "T09n0268_001:0255a06": "殊師利從彼土來。」時二菩薩復白佛言：「娑婆",
    "T09n0268_001:0255a07": "世界現在說法佛名何等？」佛言：「彼佛名釋迦",
    "T09n0268_001:0255a08": "牟尼，今現在說法。」復白佛言：「彼佛世尊為說",
    "T09n0268_001:0255a09": "何法？」佛言：「釋迦牟尼佛說三乘法。」復白佛言：",
    "T09n0268_001:0255a10": "「云何名三乘？」佛言：「三乘者所謂：聲聞乘、辟支",
    "T09n0268_001:0255a11": "佛乘、佛乘。」時二菩薩白佛言：「諸佛說法皆不",
    "T09n0268_001:0255a12": "等耶？」佛言：「諸佛說法皆悉平等。」時二菩薩",
    "T09n0268_001:0255a13": "白佛言：「云何平等？」佛言：「一切諸佛皆說廣博",
    "T09n0268_001:0255a14": "嚴淨不退轉輪法，是故平等。」時二菩薩白佛",
    "T09n0268_001:0255a15": "言：「何故釋迦文佛說三乘法？」佛言：「娑婆世界",
    "T09n0268_001:0255a16": "眾生，心樂小法不堪大乘，諸佛如來以方便",
    "T09n0268_001:0255a17": "力說三乘法；釋迦文佛出五濁世，彼諸眾生",
    "T09n0268_001:0255a18": "不能堪受大乘之法，以方便故分別說三。」時",
    "T09n0268_001:0255a19": "二菩薩白佛言：「釋迦文佛於娑婆世界說法",
    "T09n0268_001:0255a20": "甚難。」佛言：「如是！如是！彼佛說法實為甚難。」[0255a20] 時",
    "T09n0268_001:0255a21": "二菩薩白佛言：「我等今者獲大善利不生彼",
    "T09n0268_001:0255a22": "國。」佛言：「善男子！莫作是言，應速悔過。」時二",
    "T09n0268_001:0255a23": "菩薩白佛言：「世尊！我聞彼國說法甚難，乃無",
    "T09n0268_001:0255a24": "一念樂生彼國。何故悔過？」佛言：「速捨此語，應",
    "T09n0268_001:0255a25": "當悔過。所以者何？若於此土二十億百千那",
    "T09n0268_001:0255a26": "由他劫種諸善根，不如彼佛世界，以一食頃",
    "T09n0268_001:0255a27": "說諸波羅蜜，教一眾生，受三自歸，奉持五戒，",
    "T09n0268_001:0255a28": "遠離聲聞心，如是菩薩所行甚難；何況以出",
    "T09n0268_001:0255a29": "家正法發菩提心而作饒益，如是菩薩倍為",
    "T09n0268_001:0255b01": "甚難功德無量。所以者何？娑婆世界多穢惡",
    "T09n0268_001:0255b02": "故。」時二菩薩白佛言：「娑婆世界有何穢惡？」佛",
    "T09n0268_001:0255b03": "告美音、妙音：「娑婆世界穢惡之事，以我神口",
    "T09n0268_001:0255b04": "盡汝壽量說不可盡。所以者何？彼土眾生煩",
    "T09n0268_001:0255b05": "惱厚重，多行貪欲、瞋恚、愚癡，無量無邊諸不",
    "T09n0268_001:0255b06": "善法，我以佛智乃能具知。」",
    "T09n0268_001:0255b07": "[0255b07] 時二菩薩，即三讚歎：「善哉，善哉！釋迦牟尼！善",
    "T09n0268_001:0255b08": "哉，善哉！釋迦師子！善哉，善哉！釋迦仙王！」作是",
    "T09n0268_001:0255b09": "歎已，一心合掌懺悔：「先來諸不善心，若離貪",
    "T09n0268_001:0255b10": "欲、瞋恚、愚癡，無量無邊諸不善法；若曾發心",
    "T09n0268_001:0255b11": "求聲聞、辟支佛，今悉懺悔。」亦欲明淨求佛智",
    "T09n0268_001:0255b12": "心順解脫心，為得佛智故，為一切眾生故，以",
    "T09n0268_001:0255b13": "無著善根相應心，持七寶花，其花皆出百千",
    "T09n0268_001:0255b14": "光色，有百千葉，金剛為根，因陀羅寶網為",
    "T09n0268_001:0255b15": "鬚，優勒迦娑羅栴檀寶王為臺，以一切諸寶",
    "T09n0268_001:0255b16": "王為莖，其花明淨塵垢不污，可以眼識識，",
    "T09n0268_001:0255b17": "不可以手觸，猶如幻化果報，從三昧正觀生，",
    "T09n0268_001:0255b18": "於虛空中遙散釋迦文佛上；所散之花，於虛",
    "T09n0268_001:0255b19": "空中變成花鬘、華雲、華蓋、寶鬘、寶雲、寶蓋、繒",
    "T09n0268_001:0255b20": "鬘、繒雲、繒蓋，供養釋迦牟尼佛。復以百千種",
    "T09n0268_001:0255b21": "色花鬘、末香、塗香、細末、栴檀，遙散釋迦牟尼",
    "T09n0268_001:0255b22": "佛上而以供養。即於彼處五體投地，頂禮釋",
    "T09n0268_001:0255b23": "迦牟尼佛足，作如是言：「南無釋迦牟尼佛及",
    "T09n0268_001:0255b24": "娑婆世界諸菩薩摩訶薩，發大莊嚴成就大",
    "T09n0268_001:0255b25": "精進力諸先舊者，能持正法有大威力，能利",
    "T09n0268_001:0255b26": "益一切眾生而作照明，正求一乘，能守護三",
    "T09n0268_001:0255b27": "世佛法城塹，不斷佛種住娑婆世界者。」作如",
    "T09n0268_001:0255b28": "是言：「我今應往彼土見釋迦牟尼佛，并諸菩",
    "T09n0268_001:0255b29": "薩摩訶薩及餘眾生。」",
    "T09n0268_001:0255c01": "[0255c01] 爾時花光開敷遍身如來，聞二菩薩作如是",
    "T09n0268_001:0255c02": "言，又籌量觀察深心所行，復以佛法誡&#x52C5;安",
    "T09n0268_001:0255c03": "慰告言：「善男子！汝今欲往娑婆世界，見釋迦",
    "T09n0268_001:0255c04": "牟尼佛，并諸菩薩及餘眾生者，當生尊重心、",
    "T09n0268_001:0255c05": "憐愍心、饒益心。所以者何？彼諸菩薩，於甚深",
    "T09n0268_001:0255c06": "法不生怖畏，亦不誹謗，能奉三世諸佛教戒，",
    "T09n0268_001:0255c07": "以無著心種諸善根，不為果報勤行諸波羅",
    "T09n0268_001:0255c08": "蜜。此諸菩薩摩訶薩等，以本願故生彼佛",
    "T09n0268_001:0255c09": "土，為守護諸佛法城塹故，亦欲遍學一切佛",
    "T09n0268_001:0255c10": "法故。汝等今欲往彼見耶？」[0255c10] 時二菩薩白佛言：",
    "T09n0268_001:0255c11": "「世尊！若承佛神力及三世諸佛威勢護助，願",
    "T09n0268_001:0255c12": "欲往見。」[0255c12] 爾時華光開敷遍身如來告，美音、妙",
    "T09n0268_001:0255c13": "音菩薩摩訶薩：「今欲往者，當與文殊師利法",
    "T09n0268_001:0255c14": "王子俱往。善男子當共汝往。」[0255c14] 爾時美音、妙",
    "T09n0268_001:0255c15": "音菩薩摩訶薩，語文殊師利法王子言：「我今",
    "T09n0268_001:0255c16": "因仁者力，欲往娑婆世界，見釋迦如來并諸",
    "T09n0268_001:0255c17": "菩薩及餘眾生。」[0255c17] 文殊師利言：「善男子！我今欲",
    "T09n0268_001:0255c18": "往十方世界，多供養恭敬尊重讚歎禮拜諸",
    "T09n0268_001:0255c19": "佛，為令一切眾生入佛菩提得佛智故。」[0255c19] 時二",
    "T09n0268_001:0255c20": "菩薩語文殊師利言：「我今亦共仁者至十方",
    "T09n0268_001:0255c21": "世界，多供養恭敬尊重讚歎禮拜諸佛。如仁",
    "T09n0268_001:0255c22": "者為一切眾生入佛菩提得佛智故，我亦隨",
    "T09n0268_001:0255c23": "學。」[0255c23] 爾時文殊師利，頂禮花光開敷遍身如來，",
    "T09n0268_001:0255c24": "右遶三匝尊重恭敬，與彼菩薩并尊者舍利",
    "T09n0268_001:0255c25": "弗，受佛教已一心瞻仰漸漸&#x5374;退，以如幻花",
    "T09n0268_001:0255c26": "而用散佛，以眾花鬘聚、塗香末香聚、諸幢幡",
    "T09n0268_001:0255c27": "蓋聚，皆是先佛威神之力，能生歡喜踊躍欣",
    "T09n0268_001:0255c28": "樂，以供養佛，以供養法，為令眾生得解脫故。",
    "T09n0268_001:0255c29": "供養佛已，猶如壯士屈伸臂頃，於彼佛前忽",
    "T09n0268_001:0256a01": "然不現，在東方恒河沙佛前自然而現，皆悉",
    "T09n0268_001:0256a02": "如上說廣博嚴淨不退轉輪法。[0256a02] 彼佛世界無",
    "T09n0268_001:0256a03": "有女人，亦無聲聞、辟支佛乘，世界莊嚴皆如",
    "T09n0268_001:0256a04": "蓮華開敷遍身如來佛土，菩薩莊嚴充滿其",
    "T09n0268_001:0256a05": "國亦復如是。彼國諸佛臍中皆出一大蓮花，",
    "T09n0268_001:0256a06": "文殊師利而坐其上，恭敬供養現諸神變皆",
    "T09n0268_001:0256a07": "亦如上。南、西、北方、四維、上、下亦復如是，一一",
    "T09n0268_001:0256a08": "方面恒河沙諸佛如來，文殊師利而現其前，",
    "T09n0268_001:0256a09": "彼諸世尊，皆說廣博嚴淨不退轉輪法。亦遣",
    "T09n0268_001:0256a10": "侍者菩薩摩訶薩，此諸菩薩下蓮花臺，一心",
    "T09n0268_001:0256a11": "念佛合掌恭敬諮問彼佛：「云何名三乘？」亦欲",
    "T09n0268_001:0256a12": "因文殊師利威神力往娑婆世界見釋迦牟尼",
    "T09n0268_001:0256a13": "佛聽受法教。文殊師利皆悉安慰，十方世界",
    "T09n0268_001:0256a14": "諸菩薩摩訶薩：「我當共汝至娑婆世界，見釋",
    "T09n0268_001:0256a15": "迦牟尼佛。」如是時間於此娑婆世界閻浮提",
    "T09n0268_001:0256a16": "中夜猶未曉。",
    "T09n0268_001:0256a17": "[0256a17] 爾時尊者阿難從房門孔有光來入，即從床",
    "T09n0268_001:0256a18": "起出自房時，見有光明照祇陀林日猶未出，",
    "T09n0268_001:0256a19": "見祇陀林大水盈滿，其水澄清無諸擾濁，房",
    "T09n0268_001:0256a20": "舍園林悉皆不現便作是念：「今日必說未曾",
    "T09n0268_001:0256a21": "有法，故現斯瑞。」爾時尊者阿難，舉足入水不",
    "T09n0268_001:0256a22": "沒不濕，心生歡喜詣佛精舍，見一萬蓮花迴",
    "T09n0268_001:0256a23": "旋圍遶世尊精舍，聞大音樂歌頌之聲，彼諸",
    "T09n0268_001:0256a24": "蓮花出大光明，照祇陀林及舍衛國，乃至三",
    "T09n0268_001:0256a25": "千大千世界。佛威神故乃令阿難，心生歡",
    "T09n0268_001:0256a26": "喜，右膝著地一心合掌頂禮世尊，如是時間",
    "T09n0268_001:0256a27": "天已明了。[0256a27] 爾時佛精舍邊迴旋蓮華中有一",
    "T09n0268_001:0256a28": "蓮華，忽然而來至祇陀林處中而住。尊者阿",
    "T09n0268_001:0256a29": "難見是事已便作此念：「我今應往為佛世尊",
    "T09n0268_001:0256b01": "敷置法座。所以者何？今有此瑞必說大法。」爾",
    "T09n0268_001:0256b02": "時阿難為佛世尊敷置法座，當爾之時，大地",
    "T09n0268_001:0256b03": "六變震動，乃至十方恒沙世界皆亦震動——動、",
    "T09n0268_001:0256b04": "遍動、等遍動，起、遍起、等遍起，震、遍震、等遍震，",
    "T09n0268_001:0256b05": "搖、遍搖、等遍搖，踊、遍踊、等遍踊，吼、遍吼、等遍",
    "T09n0268_001:0256b06": "吼。是時天雨優&#x9262;羅華、波頭摩花、拘物頭",
    "T09n0268_001:0256b07": "華、分陀利花，如是等花遍滿三千大千世界，",
    "T09n0268_001:0256b08": "華果諸樹自然而現。[0256b08] 時比丘僧欲出祇陀園",
    "T09n0268_001:0256b09": "門而不能出，見祇陀林大水盈滿，其水澄清",
    "T09n0268_001:0256b10": "無諸擾濁，房舍園林悉皆不現，唯見大光遍",
    "T09n0268_001:0256b11": "照祇洹，集在房門而作是言：「今現此瑞必說",
    "T09n0268_001:0256b12": "大法。」",
    "T09n0268_001:0256b13": "[0256b13] 爾時世尊從三昧安祥而起，出自精舍，昇所",
    "T09n0268_001:0256b14": "敷座。當爾之時，釋迦牟尼佛及十方佛放大",
    "T09n0268_001:0256b15": "光網，其光皆有百千種色照明正法，令諸眾",
    "T09n0268_001:0256b16": "生生歡喜故。爾時文殊師利，遊諸佛土皆與",
    "T09n0268_001:0256b17": "二菩薩俱，所經佛土皆悉禮拜供養諸佛尊",
    "T09n0268_001:0256b18": "重讚歎，為眾生故，為得佛智故，為攝眾生受",
    "T09n0268_001:0256b19": "教化故，現不可思議神變之事，隨其所樂而",
    "T09n0268_001:0256b20": "為說法。[0256b20] 時文殊師利法王子，知釋迦牟尼佛",
    "T09n0268_001:0256b21": "已昇法座，與諸菩薩摩訶薩，從地踊出住於",
    "T09n0268_001:0256b22": "佛前，與無量阿僧祇百千萬億那由他菩薩",
    "T09n0268_001:0256b23": "摩訶薩，遶釋迦牟尼佛滿百千匝，持百千萬",
    "T09n0268_001:0256b24": "種種色花。其花有不可思議百千萬葉，皆生",
    "T09n0268_001:0256b25": "歡喜踊躍欣樂以散佛上，所散諸花遍滿三",
    "T09n0268_001:0256b26": "千大千世界。復以優迦娑羅細末栴檀而散",
    "T09n0268_001:0256b27": "佛上，復以種種花香，其香亦有百千種色，",
    "T09n0268_001:0256b28": "常出戒香、忍香、精進香、禪香、慧香、智方便香、",
    "T09n0268_001:0256b29": "神通香、六波羅蜜香、無所著香、具諸道品方便",
    "T09n0268_001:0256c01": "之香，其栴檀香，能生歡喜踊躍欣樂，其香光",
    "T09n0268_001:0256c02": "明，皆是十方諸佛神力之所守護，為供養釋",
    "T09n0268_001:0256c03": "迦牟尼佛故，發大精進、勇猛精進、超勝精進、",
    "T09n0268_001:0256c04": "堅固精進、無等等精進，供養釋迦牟尼佛。[0256c04] 爾",
    "T09n0268_001:0256c05": "時文殊師利與諸菩薩摩訶薩，便莊嚴此土，",
    "T09n0268_001:0256c06": "化作八楞摩尼寶樹八觚分明；亦有種種寶",
    "T09n0268_001:0256c07": "樹莊嚴，寶蓋幢幡以摩尼寶網，及諸鈴網而",
    "T09n0268_001:0256c08": "嚴飾之；變此大地成摩尼寶，於其地上造諸",
    "T09n0268_001:0256c09": "堂閣，&#x7A93;牖都欄妙寶牆壁；大小諸河，泉源花",
    "T09n0268_001:0256c10": "池，優&#x9262;羅花、波頭摩花、芬陀利花、摩尼寶花，",
    "T09n0268_001:0256c11": "充滿其中；以甘露水，其水八味流注池中；有",
    "T09n0268_001:0256c12": "種種鳥遊集其上；作是變現為令眾生心歡",
    "T09n0268_001:0256c13": "喜故，為得佛智故，發大堪忍故，發菩薩心",
    "T09n0268_001:0256c14": "故，現如是等無量神變。是諸佛力，亦是文殊",
    "T09n0268_001:0256c15": "師利法王子力，亦是釋迦牟尼佛本願之力。",
    "T09n0268_001:0256c16": "爾時文殊師利及諸菩薩摩訶薩，作是神變",
    "T09n0268_001:0256c17": "已住於佛前。",
    "T09n0268_001:0256c18": "[0256c18] 爾時世尊放從法生光，遍照文殊師利及諸",
    "T09n0268_001:0256c19": "菩薩摩訶薩身。為令坐故，佛便微笑身出蓮",
    "T09n0268_001:0256c20": "華，其花有百千種色出，無量百千不可思議",
    "T09n0268_001:0256c21": "光，金剛為根，因陀羅寶為鬚，優勒迦娑羅栴",
    "T09n0268_001:0256c22": "檀寶王為臺，在虛空中。諸菩薩摩訶薩，於其",
    "T09n0268_001:0256c23": "華上結加趺坐。釋迦牟尼佛，於自臍中放",
    "T09n0268_001:0256c24": "一光明，其光名曰照諸眾生最勝金剛王，即",
    "T09n0268_001:0256c25": "此光中有億那由他蓮花，其花亦出若干種",
    "T09n0268_001:0256c26": "色，其色寂靜無量無邊過於日光，清淨香潔",
    "T09n0268_001:0256c27": "遍照十方。其蓮花中自然變成微妙花帳，而",
    "T09n0268_001:0256c28": "是花帳諸佛所護，從法性生安隱寂靜，順解",
    "T09n0268_001:0256c29": "脫門空、無相、無作，不生不滅相應，踰過三世",
    "T09n0268_001:0257a01": "平等眼所見。文殊師利安坐花帳身相顯現，",
    "T09n0268_001:0257a02": "一心合掌正念觀佛，所謂佛能通達一切諸",
    "T09n0268_001:0257a03": "法，能生金剛三昧，於一切法無所得三昧。",
    "T09n0268_001:0257a04": "[0257a04] 爾時世尊，知文殊師利及十方諸佛所使",
    "T09n0268_001:0257a05": "菩薩摩訶薩，樂求法者專向一乘，已於先佛",
    "T09n0268_001:0257a06": "種諸善根，為文殊師利之所守護無怯弱心，",
    "T09n0268_001:0257a07": "勤修精進求佛菩提，如是等眾安隱坐已。",
    "T09n0268_001:0257a08": "爾時世尊告阿難：「汝往遍告祇陀林中諸比",
    "T09n0268_001:0257a09": "丘、比丘尼、優婆塞、優婆夷，使集聽法。」[0257a09] 時尊者",
    "T09n0268_001:0257a10": "阿難詣諸比丘房而告之言：「諸大德！世尊今",
    "T09n0268_001:0257a11": "&#x52C5;汝等來集聽法。」諸比丘言：「大德阿難！我等",
    "T09n0268_001:0257a12": "先見此瑞，不能得往。」阿難言：「以何事故而不",
    "T09n0268_001:0257a13": "能往？」諸比丘言：「我等見祇陀林中大水盈滿，",
    "T09n0268_001:0257a14": "其水澄清無諸擾濁，大光遍照，房舍園林悉",
    "T09n0268_001:0257a15": "不復現，以是事故不能得往。」[0257a15] 時尊者阿難，還",
    "T09n0268_001:0257a16": "至佛所白佛言：「彼諸比丘不能得來。所以者",
    "T09n0268_001:0257a17": "何？彼作是言：『我等見是祇陀林中大水盈滿，",
    "T09n0268_001:0257a18": "其水澄清無諸擾濁，大光遍照，房舍園林悉",
    "T09n0268_001:0257a19": "不復現，以是事故不能得來。』」[0257a19] 佛告阿難：「彼諸",
    "T09n0268_001:0257a20": "比丘，於非水中而作水想，不但於非水中而",
    "T09n0268_001:0257a21": "作水想，亦於非色中而作色想，非受、想、行、識",
    "T09n0268_001:0257a22": "中作受、想、行、識想，非堅信作堅信想，非堅法",
    "T09n0268_001:0257a23": "作堅法想，非八人作八人想，非須陀洹果作",
    "T09n0268_001:0257a24": "須陀洹果想，非斯陀含果作斯陀含果想，非",
    "T09n0268_001:0257a25": "阿那含果作阿那含果想，非阿羅漢果作阿",
    "T09n0268_001:0257a26": "羅漢果想，非聲聞乘作聲聞乘想，非辟支佛",
    "T09n0268_001:0257a27": "乘作辟支佛乘想。阿難！汝往重告諸比丘、比",
    "T09n0268_001:0257a28": "丘尼、優婆塞、優婆夷來集聽法，此法皆是汝",
    "T09n0268_001:0257a29": "等昔所未聞。」[0257a29] 時尊者阿難，復往諸比丘所而",
    "T09n0268_001:0257b01": "告之言：「諸大德！世尊告&#x52C5;汝等來集聽法。」",
    "T09n0268_001:0257b02": "如是音聲遍舍衛國，諸比丘、比丘尼、優婆塞、",
    "T09n0268_001:0257b03": "優婆夷普聞此聲。時尊者阿難，知四部眾聞",
    "T09n0268_001:0257b04": "此語已，還至佛所而白佛言：「我以遍告四眾",
    "T09n0268_001:0257b05": "來集聽法。」",
    "T09n0268_001:0257b06": "[0257b06] 爾時世尊告大目揵連：「汝速往詣三千大千",
    "T09n0268_001:0257b07": "世界，遍告諸菩薩摩訶薩發大莊嚴者，及諸",
    "T09n0268_001:0257b08": "比丘、比丘尼、優婆塞、優婆夷，天、龍、夜叉、揵闥",
    "T09n0268_001:0257b09": "婆、阿修羅、迦樓羅、緊那羅、摩&#x777A;羅伽、人與非人，",
    "T09n0268_001:0257b10": "敬信佛法僧久種善根者，集祇陀林聽受正",
    "T09n0268_001:0257b11": "法；此法汝等昔所未聞，天人、阿修羅及餘世",
    "T09n0268_001:0257b12": "間所不能轉，唯於先佛所久種善根，樂求大",
    "T09n0268_001:0257b13": "乘、最勝乘、第一乘、無上乘、無等等乘菩薩摩",
    "T09n0268_001:0257b14": "訶薩，發大莊嚴勤行此法者能受能轉。」[0257b14] 時尊",
    "T09n0268_001:0257b15": "者大目揵連受佛教已，即於佛前忽然不現，",
    "T09n0268_001:0257b16": "猶如壯士屈伸臂頃，遍至三千大千世界，菩",
    "T09n0268_001:0257b17": "薩摩訶薩，比丘、比丘尼、優婆塞、優婆夷，天、龍、",
    "T09n0268_001:0257b18": "夜叉、揵闥婆、阿修羅、迦樓羅、緊那羅、摩&#x777A;羅伽、",
    "T09n0268_001:0257b19": "人與非人，敬佛、法、僧久種善根者，而告之",
    "T09n0268_001:0257b20": "言：「世尊告&#x52C5;！汝等來集聽法。」爾時大目揵",
    "T09n0268_001:0257b21": "連，承佛威力及己神足，還至佛所白佛言：",
    "T09n0268_001:0257b22": "「諸聽法眾皆悉已集。」爾時四眾普來集會，縱",
    "T09n0268_001:0257b23": "廣一千由旬；在上諸天及餘眾生，住虛空中",
    "T09n0268_001:0257b24": "者，縱廣五千由旬。",
    "T09n0268_001:0257b25": "[0257b25] 爾時文殊師利法王子白佛言：「世尊！今此四",
    "T09n0268_001:0257b26": "眾諸來集者，一心合掌頂禮如來，供養恭敬，",
    "T09n0268_001:0257b27": "世尊威德未敢就坐，唯願世尊，垂哀聽坐。」[0257b27] 爾",
    "T09n0268_001:0257b28": "時世尊，熙怡微笑，是時有無量閻浮那提金",
    "T09n0268_001:0257b29": "色蓮花，從地踊出，各百千葉，尸利迦寶為根，",
    "T09n0268_001:0257c01": "因陀羅尼寶為鬚，赤真珠為臺，七寶為莖，大",
    "T09n0268_001:0257c02": "如車輪；諸來會者，在於佛前皆坐其上。與文",
    "T09n0268_001:0257c03": "殊師利諸來菩薩摩訶薩，三十二相而自莊",
    "T09n0268_001:0257c04": "嚴身真金色，入於三昧身出光明。爾時文殊",
    "T09n0268_001:0257c05": "師利，及諸菩薩摩訶薩，諸來四眾，蓮花臺上",
    "T09n0268_001:0257c06": "曲躬恭敬，一心合掌瞻仰世尊。時文殊師利",
    "T09n0268_001:0257c07": "白佛言：「世尊！今此四眾虛空諸天皆已坐定，",
    "T09n0268_001:0257c08": "唯願如來等正覺，說廣博嚴淨不退轉輪法，",
    "T09n0268_001:0257c09": "今此會眾比丘、比丘尼、優婆塞、優婆夷、百千",
    "T09n0268_001:0257c10": "諸天，皆生須陀洹果想、斯陀含果想、阿那含",
    "T09n0268_001:0257c11": "果想、阿羅漢果想、聲聞乘想、辟支佛乘想。唯",
    "T09n0268_001:0257c12": "願世尊，為除此眾如是諸想，以何因緣，世",
    "T09n0268_001:0257c13": "尊說須陀洹果、斯陀含果、阿那含果、阿羅漢",
    "T09n0268_001:0257c14": "果、聲聞乘、辟支佛乘？」世尊默然。[0257c14] 時尊者舍利",
    "T09n0268_001:0257c15": "弗白佛言：「世尊！我夜後分明相出時，從自房",
    "T09n0268_001:0257c16": "出詣文殊師利房，欲入房時遙見佛精舍邊，",
    "T09n0268_001:0257c17": "有十千蓮花迴旋圍遶，聞大音樂歌頌之聲，",
    "T09n0268_001:0257c18": "彼諸蓮花出大光明，照祇陀林及舍衛國，乃",
    "T09n0268_001:0257c19": "至三千大千世界，如是之相是何先瑞？」[0257c19] 佛告",
    "T09n0268_001:0257c20": "舍利弗：「此是文殊師利所請法瑞。」[0257c20] 爾時阿難",
    "T09n0268_001:0257c21": "白佛言：「世尊！我夜後分房門孔中有光來入，",
    "T09n0268_001:0257c22": "即從床起出自房時，見有光明照祇陀林猶",
    "T09n0268_001:0257c23": "如日出，見祇陀林大水盈滿，其水澄清無諸",
    "T09n0268_001:0257c24": "擾濁，房舍園林悉皆不現，如是之相是何先",
    "T09n0268_001:0257c25": "瑞？」[0257c25] 爾時世尊告阿難言：「此是文殊師利所請",
    "T09n0268_001:0257c26": "廣博嚴淨不退轉輪法瑞。」[0257c26] 爾時世尊即為阿",
    "T09n0268_001:0257c27": "難，而說偈言：",
    "T09n0268_001:0257c28": "「佛乘無有上，  清淨無濁穢；",
    "T09n0268_001:0257c29": " 文殊無畏者，  今問如此事。",
    "T09n0268_001:0258a01": " 是乘無分別，  無漏無戲論；",
    "T09n0268_001:0258a02": " 文殊無畏者，  今問如此事。",
    "T09n0268_001:0258a03": " 此乘無所有，  畢竟無所生；",
    "T09n0268_001:0258a04": " 是處不可著，  文殊今已問。",
    "T09n0268_001:0258a05": " 是中終不說，  出生於諸果；",
    "T09n0268_001:0258a06": " 諸佛導世者，  說此微密語。",
    "T09n0268_001:0258a07": " 菩提無音聲，  亦無來去相；",
    "T09n0268_001:0258a08": " 文殊無畏者，  今問如此事。",
    "T09n0268_001:0258a09": " 雖說諸音聲，  其性不可得；",
    "T09n0268_001:0258a10": " 文殊所問法，  無音聲文字。",
    "T09n0268_001:0258a11": " 音聲猶如風，  無性無住處；",
    "T09n0268_001:0258a12": " 文殊所問法，  遠離諸音聲。",
    "T09n0268_001:0258a13": " 阿難今善聽，  文殊所問法；",
    "T09n0268_001:0258a14": " 諸佛微密語，  宣說菩提空。",
    "T09n0268_001:0258a15": " 諸佛菩提法，  皆悉空寂相；",
    "T09n0268_001:0258a16": " 無有諸方所，  亦無有住處。",
    "T09n0268_001:0258a17": " 菩提如虛空，  無生亦無滅；",
    "T09n0268_001:0258a18": " 亦無來去相，  唯佛能顯示。",
    "T09n0268_001:0258a19": " 猶如虛空中，  無有諸相貌；",
    "T09n0268_001:0258a20": " 文殊今問此，  妙淨菩提法。",
    "T09n0268_001:0258a21": " 去來今諸佛，  等說此菩提；",
    "T09n0268_001:0258a22": " 非是可見法，  亦無能見者。",
    "T09n0268_001:0258a23": " 如此法性相，  以音聲顯現；",
    "T09n0268_001:0258a24": " 法界與菩提，  二俱不相見。",
    "T09n0268_001:0258a25": " 淨檀波羅蜜，  尸羅亦復然；",
    "T09n0268_001:0258a26": " 能淨忍辱者，  顯現佛菩提。",
    "T09n0268_001:0258a27": " 能淨於精進，  禪定亦復然；",
    "T09n0268_001:0258a28": " 淨慧淨智者，  能顯見菩提。",
    "T09n0268_001:0258a29": " 能淨於方便，  到神通彼岸；",
    "T09n0268_001:0258b01": " 無依無猗者，  以聲說菩提。",
    "T09n0268_001:0258b02": " 我說三乘法，  諸果差別名；",
    "T09n0268_001:0258b03": " 隨其所樂聞，  分別而為說。",
    "T09n0268_001:0258b04": " 五濁世眾生，  其心多怯弱；",
    "T09n0268_001:0258b05": " 畏佛智慧故，  不趣佛菩提。",
    "T09n0268_001:0258b06": " 成就第四果，  名曰阿羅漢；",
    "T09n0268_001:0258b07": " 從聲得悟者，  是名為聲聞。",
    "T09n0268_001:0258b08": " 我說縛解相，  因緣各差別，",
    "T09n0268_001:0258b09": " 曉了此諸緣，  能現見諸法；",
    "T09n0268_001:0258b10": " 便名阿羅漢，  亦號辟支佛，",
    "T09n0268_001:0258b11": " 通達無生法，  是名為菩薩。",
    "T09n0268_001:0258b12": " 空三昧無作，  無相無所有；",
    "T09n0268_001:0258b13": " 從此解脫門，  能入於涅槃。",
    "T09n0268_001:0258b14": " 於前中後際，  終不生染著；",
    "T09n0268_001:0258b15": " 已離於方所，  是故名無為。",
    "T09n0268_001:0258b16": " 阿難汝當知，  文殊問甚深；",
    "T09n0268_001:0258b17": " 能解微密語，  不分別諸果。",
    "T09n0268_001:0258b18": " 文殊住一乘，  不分別諸法；",
    "T09n0268_001:0258b19": " 以是故問佛，  諸果相所以？",
    "T09n0268_001:0258b20": " 三世皆平等，  空寂無性相；",
    "T09n0268_001:0258b21": " 遠離語音聲，  不分別菩提。",
    "T09n0268_001:0258b22": " 文殊所教化，  諸來大菩薩；",
    "T09n0268_001:0258b23": " 二十恒河沙，  其數不減少。",
    "T09n0268_001:0258b24": " 今來詣我所，  欲聞菩薩行；",
    "T09n0268_001:0258b25": " 亦欲聽三乘，  種種差別相。",
    "T09n0268_001:0258b26": " 文殊無畏者，  為除彼疑心；",
    "T09n0268_001:0258b27": " 是故今問我，  果相及乘相。",
    "T09n0268_001:0258b28": " 此是佛威神，  亦是本願力；",
    "T09n0268_001:0258b29": " 為拔苦眾生，  分別說三乘。",
    "T09n0268_001:0258c01": " 文殊無畏者，  慇懃勸請我；",
    "T09n0268_001:0258c02": " 唯願大法王，  說菩薩所行。",
    "T09n0268_001:0258c03": " 百千億諸天，  供養佛世尊；",
    "T09n0268_001:0258c04": " 皆著諸果相，  願除此疑心。",
    "T09n0268_001:0258c05": " 今此四部眾，  比丘等來集；",
    "T09n0268_001:0258c06": " 著諸果音聲，  不解微密語。",
    "T09n0268_001:0258c07": " 為除彼疑故，  文殊今問我；",
    "T09n0268_001:0258c08": " 以是眾因緣，  諸菩薩來集。」◎"
}