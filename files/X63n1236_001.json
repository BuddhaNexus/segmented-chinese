{
    "X63n1236_001:0196a03": " 重編曹洞五位序",
    "X63n1236_001:0196a05": "傳付守澄上主雪岑",
    "X63n1236_001:0196a06": "詳夫石頭一派源乎曹溪。浸潤四世至于洞山。其流",
    "X63n1236_001:0196a07": "始大。盈科洋溢而有條不紊。自大師謝世。世五傳而",
    "X63n1236_001:0196a08": "到于大陽。機法未融斯道寂寥。賴慈濟塔開。異苗間",
    "X63n1236_001:0196a09": "出。激濁淮舒。以結懸絲之寄。流芳襄郢。能迴既倒之",
    "X63n1236_001:0196a10": "瀾。及其大漸童嶺渦漩四明。流乾盪坤坱軋無限焉。",
    "X63n1236_001:0196a11": "則其前後波及海東者特彼餘沫耳。是以宗徒尠有",
    "X63n1236_001:0196a12": "得其醇全者。然有新羅金藏靈岩清虗雲住嶽須彌",
    "X63n1236_001:0196a13": "儼無為微燕口慧虗鳳湛大嶺清院臥龍海龍瑞岩",
    "X63n1236_001:0196a14": "洎岩。比現於典。二十許員尊宿是醇乎醇者也。各自",
    "X63n1236_001:0196a15": "問津津會。返魯魯變。故得正中妙叶行于青丘者。其",
    "X63n1236_001:0196a16": "來尚矣。迨后昆洞陳其五。膠柱刻舟。使一味澆漓之",
    "X63n1236_001:0196a17": "甚。人或面之。以莖草禪謂涉意想置之閫外。或溟涬",
    "X63n1236_001:0196a18": "然望涯而退。噫廣陵散幾乎絕矣。豈不曰兩刃交鋒",
    "X63n1236_001:0196a19": "電火難追。動成窠臼差落顧佇。何甞誤人落意思血",
    "X63n1236_001:0196a20": "指汗顏哉。恚婦謗沈無香。故人飲乳成毒。斯有徵矣。",
    "X63n1236_001:0196a21": "且觀价之垂範固難擬議。雪峯是一千五百人善知",
    "X63n1236_001:0196a22": "識。九嚼屠門而染指雲居。是妙光幻有東土七生大",
    "X63n1236_001:0196a23": "宗師再投爐韛以請槌。況其獰焉者乎。匠民云亡。操",
    "X63n1236_001:0196a24": "斧失措。海印沈輝。按指不妙。苟一月之未窺。則三舟",
    "X63n1236_001:0196b01": "領略有執指之迷。一源之不復。則九流扶疎有殊致",
    "X63n1236_001:0196b02": "之惑。致之不一。指之不忘。良導之憂也。斯曹山所以",
    "X63n1236_001:0196b03": "種種指注而不辭也。霞以編之輝以釋之。此錄之所",
    "X63n1236_001:0196b04": "以行也。而辭語糾纏。尋究稍難。比有普法禪師老謙",
    "X63n1236_001:0196b05": "得宋本重刊。又拾曹洞之遺文并疎山末山二家語",
    "X63n1236_001:0196b06": "訣排為下篇。[怡台+(糒米)]其不甚詳過。致多乖謬。為失不淺。甞",
    "X63n1236_001:0196b07": "自介懷。曾謁曹溪小融和尚語及曹洞家世。和尚亦",
    "X63n1236_001:0196b08": "以此云慨然流嘆者再三。然未暇一二諮稟。噬臍無",
    "X63n1236_001:0196b09": "及矣。心竊自謂遇幸因緣心須改正。值世多難未償",
    "X63n1236_001:0196b10": "素志。越丙辰夏寄錫輪山吉祥菴。因有餘閑乃將舊",
    "X63n1236_001:0196b11": "本三家語句務便檢閱。錯綜其辭。隨門夾入。依舊離",
    "X63n1236_001:0196b12": "為二冊。以備童蒙之求。同袍之上人素觀之懼藁本",
    "X63n1236_001:0196b13": "之或泯。切有刀梓之請。予曰。嘉矣。庶憑法水之清。一",
    "X63n1236_001:0196b14": "洗障[蒺矢+生]之茂。子其圖之。凡揀云者曹山語也。釋云者",
    "X63n1236_001:0196b15": "輝語也。二文前後詳略不同者。取詳去略。兩通者俱",
    "X63n1236_001:0196b16": "存之。但文有前却豈涉胸臆。至於闕注不釋處。補以",
    "X63n1236_001:0196b17": "短聞。如支敏度首楞合文。杜亢凱麟經夾傳。豈喪彫",
    "X63n1236_001:0196b18": "文。實全半璧。摸影厥蹤涓塵足壑。庶幾尋流得源掬",
    "X63n1236_001:0196b19": "海識川。新豐老人免其墮地爾。",
    "X63n1236_001:0196b20": "中統元秊實沈臈八遺鳳笑軒晦然序",
    "X63n1236_001:0196c06": " 洞山五位顯訣并先曹山揀出語要序",
    "X63n1236_001:0196c08": "門人後曹山了悟大師　慧霞　述",
    "X63n1236_001:0196c09": "西祖持來花。一真而截名相。南華圓去果。五葉以散",
    "X63n1236_001:0196c10": "師承。迨及新豐。宏提綱要。圓融一句。分列五門。洎曹",
    "X63n1236_001:0196c11": "山大師乃新豐嫡嗣。將明五位。頌出五篇。兼舉一例",
    "X63n1236_001:0196c12": "之言。以顯五門之旨。一者正位為之主。二者偏位為",
    "X63n1236_001:0196c13": "之賓。三者正中却偏是恁麼來而顯位。四者偏位却",
    "X63n1236_001:0196c14": "正是恁麼去以明宗。五者相兼帶來不涉有無頓亡",
    "X63n1236_001:0196c15": "賓主。不偏不正至妙至玄。或當頭而來。寧從語默。或",
    "X63n1236_001:0196c16": "正面而去。豈在言詮。如藥山帶刀。布衲洗佛。逈絕教",
    "X63n1236_001:0196c17": "中之則。卓然格外之機。誠出常途。全超異路。永言宗",
    "X63n1236_001:0196c18": "旨。此位最玄。其有借位明功。備功明位。從緣辨正。體",
    "X63n1236_001:0196c19": "妙知歸。廼至玄談咸標位次。因披旨要。敢有序題矣。",
    "X63n1236_001:0197a03": " 重集洞山偏正五位曹山揀語(并)序",
    "X63n1236_001:0197a05": "門人　廣輝　述",
    "X63n1236_001:0197a06": "敘曰。甚奇世尊。於無言說法能以言說建立一切法。",
    "X63n1236_001:0197a07": "此是至人說教方便之門。後代師承高山仰止也。",
    "X63n1236_001:0197a08": "偏正五位者。洞山大師之所作也。大師法界醫王。宗",
    "X63n1236_001:0197a09": "門化生。凡有一言一句皆為入髓入神。略開方便之",
    "X63n1236_001:0197a10": "門。爰制偏正之位。其言約其理深。天不高。海不濶。若",
    "X63n1236_001:0197a11": "不曾參祖室。誰能測彼津涯。次有曹山大師者。新室",
    "X63n1236_001:0197a12": "之人也。早通真理。復遇明師。親授其文密傳其旨。不",
    "X63n1236_001:0197a13": "欲墜於師道。見示學徒。上智之人一隅易曉。中庸之",
    "X63n1236_001:0197a14": "士三復難明。於是制頌排章若獲神珠出海。隨文解",
    "X63n1236_001:0197a15": "釋如窺明鏡照人。盖謂父作之子助成其事也。於是",
    "X63n1236_001:0197a16": "決釋之者旦夕不同。飽去飢來控門非一。揀出由其",
    "X63n1236_001:0197a17": "先後。言詞從此重繁。若知樞要之門。易通徑直之路。",
    "X63n1236_001:0197a18": "未達綱宗之趣。長迷言句之中。廣輝南北尋參二十",
    "X63n1236_001:0197a19": "餘載。每因師友仰訪真宗。忽披偏正之文。稍識先賢",
    "X63n1236_001:0197a20": "之迹。實是玄門話柄。堪為暗室燈光。然以明匠對機",
    "X63n1236_001:0197a21": "省言施設。凡將提昌略舉一隅。在於耆學之徒足知",
    "X63n1236_001:0197a22": "樞要。或有晚生之子莫曉旨歸。具錄諸宗續申管見。",
    "X63n1236_001:0197a23": "久參作者明[日*夕]道人。或有差當請垂匠手。云爾。",
    "X63n1236_001:0197b02": "重編曹洞五位顯訣",
    "X63n1236_001:0197b04": "五位顯訣凡例",
    "X63n1236_001:0197b06": "卷上",
    "X63n1236_001:0197b07": "洞山五位顯訣(揀釋補○附六借)",
    "X63n1236_001:0197b08": "卷中",
    "X63n1236_001:0197b09": "天童四借頌逐位頌",
    "X63n1236_001:0197b10": "汾陽五位答問(并)頌(是至下閑居士曹洞贊附例)",
    "X63n1236_001:0197b11": "慈明和尚頌大陽楷五位答問",
    "X63n1236_001:0197b12": "道吾真五位答問則之禪師五位頌",
    "X63n1236_001:0197b13": "天童覺五位頌妙喜示眾",
    "X63n1236_001:0197b14": "元真長老揀五位五位寶篋論",
    "X63n1236_001:0197b15": "卷下",
    "X63n1236_001:0197b16": "洞山三句(附百文三句)",
    "X63n1236_001:0197b17": "寶鏡三昧汾陽廣智歌",
    "X63n1236_001:0197b18": "心聞賁曹洞宗派頌閑閑居士曹洞贊",
    "X63n1236_001:0197b19": "曹山三種墮四種異類",
    "X63n1236_001:0197b20": "凡例終",
    "X63n1236_001:0197c03": "重編曹洞五位卷上",
    "X63n1236_001:0197c05": "門人　後曹山　慧霞　編",
    "X63n1236_001:0197c06": "門人　廣輝　釋",
    "X63n1236_001:0197c07": "後學　晦然　補",
    "X63n1236_001:0197c08": "洞山五位顯訣",
    "X63n1236_001:0197c09": "補曰。善卿云。价初住新豐。晚遷洞山。大駕其道。立",
    "X63n1236_001:0197c10": "偏正五位。為當時首唱。今此亦云洞山顯訣。則五",
    "X63n1236_001:0197c11": "位之設始自洞山。是天下之通論也。是以寶鏡三",
    "X63n1236_001:0197c12": "昧歌與玄中銘．雪子吟．綱宗三偈等。詞語多相同。",
    "X63n1236_001:0197c13": "皆出於悟本無疑矣。而僧寶傳云。曹山欲辭洞山。",
    "X63n1236_001:0197c14": "山云。三更當來。授汝曲折。至中夜授章先雲岩所",
    "X63n1236_001:0197c15": "付寶鏡三昧．五位顯訣．三滲漏。又贊曰。寶鏡三昧。",
    "X63n1236_001:0197c16": "其詞要妙。雲岩以授洞山。疑藥山所作也。先德懼",
    "X63n1236_001:0197c17": "屬流布。多珍秘之。但五位偈三滲漏之語。見於禪",
    "X63n1236_001:0197c18": "書。據此則三昧顯訣逐位頌三漏等文。皆似出於",
    "X63n1236_001:0197c19": "藥山。與此不同。以何為正。今以管豹窺之。寶鏡顯",
    "X63n1236_001:0197c20": "訣三漏之旨。雖皆稟於藥嶠。至於着文設位流布",
    "X63n1236_001:0197c21": "叢林。則創自洞山。故天下稱洞山五位。又親承克",
    "X63n1236_001:0197c22": "家曹山父子皆云洞山顯訣。此為明證。何必惑於",
    "X63n1236_001:0197c23": "後來之說乎。但祖上秘之。慮成路布。洞山大開戶",
    "X63n1236_001:0197c24": "牗。無嫌底法遂乃立名定位施設不疑耳。故云顯",
    "X63n1236_001:0198a01": "訣。意可知矣。或云寶鏡三昧是藥山之作。餘皆洞",
    "X63n1236_001:0198a02": "山相承而述。父基子構其殆庶幾。然藥山門下有",
    "X63n1236_001:0198a03": "二宗途。道吾下至於石霜末山(即九峰也)而去。多以君",
    "X63n1236_001:0198a04": "臣父子用之。雲岩下至於曹洞父子而來。多以偏",
    "X63n1236_001:0198a05": "正用之而兼含君父。若使寶鏡三昧藥山已有正",
    "X63n1236_001:0198a06": "偏回互三五之說者。秘於智而不傳。獨私於晟。使",
    "X63n1236_001:0198a07": "家風乃爾不同。何哉。又洞山不合得首唱之名。是",
    "X63n1236_001:0198a08": "可疑也。然則寶鏡之作闕疑可也。至於顯訣三滲",
    "X63n1236_001:0198a09": "漏則悟本之囑。耽章彰彰矣。寶傳中含胡為文。致",
    "X63n1236_001:0198a10": "生疑豫。惜矣。",
    "X63n1236_001:0198a11": "正位却偏。就偏辨得。是圓兩意。",
    "X63n1236_001:0198a12": "曹山揀云。正位却偏者。為不對物。雖不對。物却具。",
    "X63n1236_001:0198a13": "　輝釋云。却具者。具用也。　別時揀云。正中無用",
    "X63n1236_001:0198a14": "為偏。全用為圓。是兩意。問。如何是全。云。不顧者。得",
    "X63n1236_001:0198a15": "底人也。此正位不明來也。若佛出世也恁麼。若佛",
    "X63n1236_001:0198a16": "不出世也恁麼。所以千聖萬聖皆歸正位承當。",
    "X63n1236_001:0198a17": "　釋云。不顧者。此明具圓用也。又就偏辨得是圓兩",
    "X63n1236_001:0198a18": "意者。偏中辨得正位。故云全。就偏辨得其正位。故",
    "X63n1236_001:0198a19": "云圓。偏正一一位具兩意。偏正雙圓體用俱全。故",
    "X63n1236_001:0198a20": "云兩意。凡有涉緣言句。呼為用也。　又別揀云。夫",
    "X63n1236_001:0198a21": "先師所明偏正與兼帶等。用先師本意。不為明功",
    "X63n1236_001:0198a22": "進修之位兼涉教句。直是格外玄談要絕妙旨。祇",
    "X63n1236_001:0198a23": "明從上物體現前。冥叶古聖之道。今見諸學士詮",
    "X63n1236_001:0198a24": "揀先師意度。似有誤彰。不免聊為敘其差當。媿在",
    "X63n1236_001:0198b01": "不混其功。於中或有借位明功。借功明位。緣緒多",
    "X63n1236_001:0198b02": "端。功在臨時。看語來勢。不負來機。妙在佳致爾。",
    "X63n1236_001:0198b03": "　補曰。甞閱廣弘明集。講肆諸釋氏皆稱學士。如云",
    "X63n1236_001:0198b04": "今學士如林。又妙玄云。學士光統(云云)。借功借位",
    "X63n1236_001:0198b05": "等。釋文見下。　揀云。正中偏却具此一位。第一不",
    "X63n1236_001:0198b06": "得動着。　釋云。洞山到田畔。有師僧插田。有一僧",
    "X63n1236_001:0198b07": "倒插。山問。闍棃因什麼倒插。對云。心中活在。師不",
    "X63n1236_001:0198b08": "言歸院。翌日眾僧普請出。次日先出候問昨日倒",
    "X63n1236_001:0198b09": "插田僧出來。其僧末後出門。山問。闍棃昨日東園",
    "X63n1236_001:0198b10": "斫竹者誰。其僧罔測云不知。山云闍棃什麼處人。",
    "X63n1236_001:0198b11": "云鄧州人。山云老僧行脚時曾往過來。　又偽山",
    "X63n1236_001:0198b12": "大眾作田次。山出門擬往作田處。恰遇仰山從田",
    "X63n1236_001:0198b13": "中上來。山問田中多少人。仰山便插鍬子側立。山",
    "X63n1236_001:0198b14": "云今日南山多有人刈茅。此等語例不常用也。子",
    "X63n1236_001:0198b15": "細詳之。　揀云。如學士揀獨脫物外起眾聖之前",
    "X63n1236_001:0198b16": "云。是正位却圓。其實屈正位也。此例語是古人道。",
    "X63n1236_001:0198b17": "過跡尚存。猶未得語中無語。此復呼為非正位也。",
    "X63n1236_001:0198b18": "為語中有語。故此可呼為有病兼帶。不得呼為相",
    "X63n1236_001:0198b19": "兼帶來耳。　釋云。此是曹山貶真和尚之語。若非",
    "X63n1236_001:0198b20": "深契玄樞。誰敢辨其邪正。一字褒貶。萬古明規。獨",
    "X63n1236_001:0198b21": "脫物外語者。來從肇法師論云。理為神御。獨朗眾",
    "X63n1236_001:0198b22": "聖之前。百丈云。我有語獨脫物外。起於眾聖之前。",
    "X63n1236_001:0198b23": "雲岩因舉此語云。我道獨脫物外。豈眾聖之前。此",
    "X63n1236_001:0198b24": "是雲岩助明提舉之語。所以起豈兩字各有來由。",
    "X63n1236_001:0198c01": "玄學之徒須知的意。　補曰。正位之名。非局於洞",
    "X63n1236_001:0198c02": "上。元自乘教。如維摩經云。若聲聽人未入正位食",
    "X63n1236_001:0198c03": "此飯者。得入正位然後乃消。已入正位食此飯者。",
    "X63n1236_001:0198c04": "得心解脫然後乃消。　華嚴離世間品云。菩薩摩",
    "X63n1236_001:0198c05": "訶薩以一切空為所住處。善巧觀察故。以無相為",
    "X63n1236_001:0198c06": "所住處。不出正位故(云云)。起信論云。此體用熏習",
    "X63n1236_001:0198c07": "有二種(云云)。釋論云。一者未入正位。二者已入正",
    "X63n1236_001:0198c08": "位。云何為未入正位者。謂十信凡夫一切二乘三",
    "X63n1236_001:0198c09": "賢菩薩。未得正體智。不證如理故如本。一者未相",
    "X63n1236_001:0198c10": "應。謂凡夫二乘初發意菩薩等。以意識熏習。依信",
    "X63n1236_001:0198c11": "力故而修行。未得無分別心與體相應故。未得自",
    "X63n1236_001:0198c12": "在業修行與用相應故。云何為已入正位。謂十地",
    "X63n1236_001:0198c13": "菩薩。內得正體智。外得後得智。一分智用與如來",
    "X63n1236_001:0198c14": "等。唯本熏習力自然修行。增長真如。能滅無明故",
    "X63n1236_001:0198c15": "如本。二者已相應。謂法身菩薩得無分別心。與諸",
    "X63n1236_001:0198c16": "佛智用相應。唯依法力自然修行。熏習真如。亦滅",
    "X63n1236_001:0198c17": "無明。故岩頭大師云。一個力在轉處。猶如氷上葫",
    "X63n1236_001:0198c18": "蘆子。等閑蕩蕩地。按着便轉。若是正位中來。不合",
    "X63n1236_001:0198c19": "着規摸餖飣伊。喚作恁麼時一物不思。亦云正句。",
    "X63n1236_001:0198c20": "湛湛地亦云孤峰。亦云頂王。",
    "X63n1236_001:0198c21": "偏位雖偏。亦圓兩意。緣中辨得。是有語中無語。",
    "X63n1236_001:0198c22": "揀云。為用處不立的。不立的則真。不常用也　釋",
    "X63n1236_001:0198c23": "云。偏位雖偏亦圓兩意者。為緣中辨得。是有語中",
    "X63n1236_001:0198c24": "無語也。為用處不立的。不立的則真。不可常用也。",
    "X63n1236_001:0199a01": "偏正雙現故云圓兩意也。又緣中辨得。是有語中",
    "X63n1236_001:0199a02": "無語也者。謂涉緣明妙。借句現體。又用處不立的",
    "X63n1236_001:0199a03": "者。雖就用中。明為語中不傷。　又揀云。偏位雖偏",
    "X63n1236_001:0199a04": "亦圓者。用中無物不觸是兩意。雖就用中明。為語",
    "X63n1236_001:0199a05": "中不傷。此乃竟日道如不道。一般又云。偏位却圓。",
    "X63n1236_001:0199a06": "亦具緣中不觸。　釋云。用中無物不觸兩意者。賓",
    "X63n1236_001:0199a07": "主兩意不觸也。洞山問僧儞名什麼。僧云請和尚",
    "X63n1236_001:0199a08": "安名。師却稱良价。僧無對。雲居代云。恁麼則無出",
    "X63n1236_001:0199a09": "頭處。又云恁麼則總被和尚占却也。又看上[病丙+生]來",
    "X63n1236_001:0199a10": "禮拜洞山。洞山云來作什麼。[病丙+生]云不為和尚來。山",
    "X63n1236_001:0199a11": "云。若禮尊者。某甲則偏坐。曹山云。若禮尊者者。此",
    "X63n1236_001:0199a12": "明正面而去。某甲則偏坐者。此具兩意。一識渠知",
    "X63n1236_001:0199a13": "有。二識渠不當頭。云如何不當頭。云不為和尚來",
    "X63n1236_001:0199a14": "是也。",
    "X63n1236_001:0199a15": "或有正位中來者。是無語中有語。",
    "X63n1236_001:0199a16": "揀云。正中來者不兼緣。如藥山云。我有一句子。未",
    "X63n1236_001:0199a17": "曾向人說。道吾云相隨來也。此是他妙會得。如湖",
    "X63n1236_001:0199a18": "南觀察使語。此例甚多。事須合出。不得混尊卑呼",
    "X63n1236_001:0199a19": "為無語中有語。又我有一句子未曾向人說。此問",
    "X63n1236_001:0199a20": "答家須就出不得乘角。乘角則不知有故。",
    "X63n1236_001:0199a21": "釋云。雲岩問道吾。藥山最後云。我有一句子未曾",
    "X63n1236_001:0199a22": "向人說。如何吾云相隨來。又有人問雲居。相隨來",
    "X63n1236_001:0199a23": "者意如何。答說了也。如湖南觀察使語者。百顏和",
    "X63n1236_001:0199a24": "尚問洞山從甚處來。山云湖南來。顏曰觀察使姓",
    "X63n1236_001:0199b01": "什麼(此問正位中事)。　山云不得姓。顏曰名什麼。山云不",
    "X63n1236_001:0199b02": "得名。顏曰還理務也無(此問偏中事)。　山云他自有郎",
    "X63n1236_001:0199b03": "幙在。顏曰還出入否。山云不出入。顏曰豈不出入。",
    "X63n1236_001:0199b04": "山拂袖出去。來日參退。百顏自下僧堂前。問夜來",
    "X63n1236_001:0199b05": "新到在什麼處。山稱名良价。顏曰夜來賺進一轉",
    "X63n1236_001:0199b06": "語。直得一夜坐臥不安。請闍棃堂頭喫茶去。來茶",
    "X63n1236_001:0199b07": "罷。顏曰。請闍梨別為老僧下一轉語。山云請師舉。",
    "X63n1236_001:0199b08": "顏舉前語云不出入。山云太尊貴生。顏喜曰。三十",
    "X63n1236_001:0199b09": "年住山。今日方遇一人同道。闍梨若在當山過夏。",
    "X63n1236_001:0199b10": "老僧足可依栖。此例甚多。事須合出不得混尊卑",
    "X63n1236_001:0199b11": "呼為無語中有語也。　又揀云。句句無語。不立尊",
    "X63n1236_001:0199b12": "貴。不落左右。故云正中來也。正位來明正位不涉",
    "X63n1236_001:0199b13": "緣。文引語例者。如黑豆未生芽時作麼生。又如云",
    "X63n1236_001:0199b14": "有一人無出入息。又云未具胞胎時還有言句也",
    "X63n1236_001:0199b15": "無。十方諸佛出身處也。此例喚作無語中有語。",
    "X63n1236_001:0199b16": "　釋云。王侍郎問三平。黑豆未生芽時作麼生。平云",
    "X63n1236_001:0199b17": "諸佛亦不知。一句子未曾向人說前已明也。有一",
    "X63n1236_001:0199b18": "人無出入息者。道吾問石霜云。有一人無出入息",
    "X63n1236_001:0199b19": "速道將來。霜云不道。吾云因何不道。霜云不將來。",
    "X63n1236_001:0199b20": "又問魯祖。出息不依眾緣。入息不居陰界而住。此",
    "X63n1236_001:0199b21": "意如何。云有一人無出入息。　又南泉云。未具胞",
    "X63n1236_001:0199b22": "胎時還有語也無。此是南泉提起之語也。有人舉",
    "X63n1236_001:0199b23": "問雪峰。峰云道有道無則喫三十棒。又問松慶。慶",
    "X63n1236_001:0199b24": "云從他自道。又舉問曹山。山云有。云請。和尚傍瞥",
    "X63n1236_001:0199c01": "云將什麼物聞。云聾者還聞也無。云聾者若得聽",
    "X63n1236_001:0199c02": "則具耳目。云什麼人得聞。云未具胞胎者。此例亦",
    "X63n1236_001:0199c03": "多喚作無語中有語也。又洞山云。今時學者欲得",
    "X63n1236_001:0199c04": "學。直須躰取佛向上人始得。如今學者只知有十",
    "X63n1236_001:0199c05": "方諸佛。且不知有十方諸佛出身處。空知有佛不",
    "X63n1236_001:0199c06": "得成佛。有人問投子。如何是諸佛出身處。子云惡",
    "X63n1236_001:0199c07": "人。又有老宿云。諸佛謾我道。又云幾向闍梨道。",
    "X63n1236_001:0199c08": "　又揀云。又有借事正位中來者。此一位答家須向",
    "X63n1236_001:0199c09": "偏位中明其躰物。不得入正位明也。此一句要知",
    "X63n1236_001:0199c10": "先師問新羅僧。未過海時在什麼處。無對自代云。",
    "X63n1236_001:0199c11": "祇今過海也在什麼處。又如先師代慎徵長老出",
    "X63n1236_001:0199c12": "柱杖語云。如今出也。有人辨得麼。此例雖緣中認",
    "X63n1236_001:0199c13": "得。不同向去辨不得。恐后人收落功勛。將為向上",
    "X63n1236_001:0199c14": "事。　釋云。兩僧在一處手把柱杖。一僧指云這個",
    "X63n1236_001:0199c15": "柱杖出何處。一僧云雪地出。洞山不肯。自代云。如",
    "X63n1236_001:0199c16": "今出。有人辨得麼。　又揀云。諸學士云。問祖師意。",
    "X63n1236_001:0199c17": "答揀待特牛生兒則向汝道。云此是正位中來。此",
    "X63n1236_001:0199c18": "一例語切不得呼為正位中來。可云玄學路中問",
    "X63n1236_001:0199c19": "答俱然也。別是一路。又不得呼為相兼帶。為顯明",
    "X63n1236_001:0199c20": "故。縱賓主回互。祇得呼為有病兼帶。　釋云。顯明",
    "X63n1236_001:0199c21": "者。語中當明故也。藥山云。我有一句子。待特牛生",
    "X63n1236_001:0199c22": "兒則為儞說。有一僧黑處立云。特牛生兒了。只是",
    "X63n1236_001:0199c23": "和尚不說。雲岩舉似洞山。山云。此僧却見道理。只",
    "X63n1236_001:0199c24": "是不肯和尚。偈曰。無角特牛生得兒。纔生頭角被",
    "X63n1236_001:0200a01": "人欺。絕縫室內直須養。莫使常流造次窺。真和尚",
    "X63n1236_001:0200a02": "將却特牛語取入正位中來。",
    "X63n1236_001:0200a03": "或有偏位中來者。是有語中無語。",
    "X63n1236_001:0200a04": "揀云。偏位中來者則兼緣。如云。即今往來底。喚作",
    "X63n1236_001:0200a05": "什麼即得。無對。洞山自代云。不得不得。此例亦多。",
    "X63n1236_001:0200a06": "呼為有語中無語也。　釋云。洞山問僧。三人同行。",
    "X63n1236_001:0200a07": "一人解語。一人不解語。郍個一人是什麼。對云。此",
    "X63n1236_001:0200a08": "豈不是辨得主客也。云是也。云如何是客。云語與",
    "X63n1236_001:0200a09": "不語俱是客。又云。如人解弄珠。不觸手不落地。即",
    "X63n1236_001:0200a10": "今往來底喚作什麼即得。無對。洞山自代云。不得",
    "X63n1236_001:0200a11": "不得。此問家涉緣來。答家不觸正位而去也。有人",
    "X63n1236_001:0200a12": "問老宿。不得不得意作麼生。宿云試斷看。又云落",
    "X63n1236_001:0200a13": "在什麼處。此例亦多。呼為有語中無語也。又揀云。",
    "X63n1236_001:0200a14": "語從四大聲色中來。不立處所是非。故云緣中辨",
    "X63n1236_001:0200a15": "得是偏位中來也。引語例者。云如什麼物恁麼來。",
    "X63n1236_001:0200a16": "亦云光境俱忘復是何物。亦云定慧等學明見佛",
    "X63n1236_001:0200a17": "性。此例亦多。喚作有語中無語。　釋云。六祖問讓",
    "X63n1236_001:0200a18": "和尚什麼處來。云嵩山安和尚處來。祖云什麼物",
    "X63n1236_001:0200a19": "恁麼來。云說似一物即不中。祖云還假修證否。云。",
    "X63n1236_001:0200a20": "修證即不無。不敢污染。祖云。如是如是。汝善護持。",
    "X63n1236_001:0200a21": "又光境俱忘。此是盤山語。　又黃檗從鹽官領三",
    "X63n1236_001:0200a22": "百眾到南泉。每為三百人說法次。南泉便到說法",
    "X63n1236_001:0200a23": "處云。借此道場還許一問否。檗云便請。泉問。定慧",
    "X63n1236_001:0200a24": "等學明見佛性。此理如何。云十二時中不依倚一",
    "X63n1236_001:0200b01": "物。泉云莫是長老見處麼。云不敢。泉云將水價即",
    "X63n1236_001:0200b02": "且置。草鞋錢教什麼人還。有僧舉似洞山。山云責",
    "X63n1236_001:0200b03": "狀了喫棒。雪峰依仰山。山舉南泉問定慧等學明",
    "X63n1236_001:0200b04": "見佛性此理如何。云有一人不肯。泉云漿水價即",
    "X63n1236_001:0200b05": "且置草鞋錢教什麼人還。若據南泉意者。掘抗賺",
    "X63n1236_001:0200b06": "虎不同諸家商量。黃檗格外宗師氣宇如王。未必",
    "X63n1236_001:0200b07": "道不依倚一物。然自古相傳如此耳。又揀云。偏位",
    "X63n1236_001:0200b08": "來明偏位涉緣。緣性無體。皆同正位。　釋云。緣性無",
    "X63n1236_001:0200b09": "體者。言緣性無別體。故云正體也。又凡有涉緣。緣",
    "X63n1236_001:0200b10": "所明者皆歸正位。故云同正位也。　又揀云。偏位",
    "X63n1236_001:0200b11": "中來者。就物明體。如云什麼物恁麼來。　又光境",
    "X63n1236_001:0200b12": "俱忘復是何物。此一例語寄功明位。亦是予舊舉",
    "X63n1236_001:0200b13": "例。什麼物恁麼來此一例語。雖緣中認得。不同向",
    "X63n1236_001:0200b14": "去。又定慧等學明見佛性此理如何。此一例語亦",
    "X63n1236_001:0200b15": "予初舉例語。又如光境俱忘為是教中之則。不同",
    "X63n1236_001:0200b16": "玄學只要於他教。則出宗門中玄學外事也。　釋",
    "X63n1236_001:0200b17": "云。此是曾山高判也。未知南泉密意如何也。　補",
    "X63n1236_001:0200b18": "云。按輝本從又如光境至不同玄學等十六餘字",
    "X63n1236_001:0200b19": "落失不舉。故但云未知南泉意若何。　又揀云。祇",
    "X63n1236_001:0200b20": "如出息不依眾緣。入息不居薀界而住。此語全是",
    "X63n1236_001:0200b21": "功。不同緣中認得。亦是余舊舉例。主家抽入正位",
    "X63n1236_001:0200b22": "云。有一人無出入息。令渠知有正位。　釋云。南天",
    "X63n1236_001:0200b23": "竺國王請諸名德設齋轉經次。諸德總轉經。唯有",
    "X63n1236_001:0200b24": "般若多羅不轉。嘿然而坐。王問尊者何故不轉經。",
    "X63n1236_001:0200c01": "云。出息不依眾緣。入息不居陰界而住。非但如是",
    "X63n1236_001:0200c02": "經。百千萬億卷。　又揀云。更有挾功極則淨潔位。",
    "X63n1236_001:0200c03": "亦得呼為偏位中來。此難辨。須揀得出。　釋云。挾",
    "X63n1236_001:0200c04": "功極則淨潔位者。問洞山身命急切處如何。云莫",
    "X63n1236_001:0200c05": "雜種。云將何奉獻。云將虗空奉獻。云虗空與非空",
    "X63n1236_001:0200c06": "將來不相似。云道相似也得道不相似也得。云如",
    "X63n1236_001:0200c07": "何是相似。云目前。云如何是不相似。云目前不是。",
    "X63n1236_001:0200c08": "此例語是也。　又揀云。如學士揀僧問洞山如何",
    "X63n1236_001:0200c09": "是玄旨。山云如死人舌。又問十二時中將何奉獻。",
    "X63n1236_001:0200c10": "云無物。云是偏位中來。此二例語不得呼為偏位",
    "X63n1236_001:0200c11": "中來。須各揀。若是玄旨一例語。可同於祖師意。如",
    "X63n1236_001:0200c12": "十二時中將何奉獻。云無物。此一例語可同於功",
    "X63n1236_001:0200c13": "勛也。此二例語並不得呼為偏位及兼帶也。前已",
    "X63n1236_001:0200c14": "明破了。是借功明位。借位明功同於此也。　釋云。",
    "X63n1236_001:0200c15": "真和尚却將死人舌語收入偏位。甚有道理。曹山",
    "X63n1236_001:0200c16": "揀貶應有別意。有人舉問曹山。如何是死人舌。答",
    "X63n1236_001:0200c17": "云待我鼻頭。又舉問老宿。宿云道什麼。",
    "X63n1236_001:0200c18": "或有相兼帶來者。這裡不說有語無語語。這裡直須",
    "X63n1236_001:0200c19": "正面而去。這裡不得不圓轉。事須圓轉。",
    "X63n1236_001:0200c20": "揀云。相兼帶來者。為語勢不偏不正。不有不無。如",
    "X63n1236_001:0200c21": "全不全。似虧不虧。唯得正面而去也。去則不立的。",
    "X63n1236_001:0200c22": "不立的則至妙之言境不圓。常情之事也。如先師",
    "X63n1236_001:0200c23": "代文殊喫茶話云。惜取這個看得麼。亦如翠微云",
    "X63n1236_001:0200c24": "每日噇什麼。　釋云。越州無著禪師到五臺山巡",
    "X63n1236_001:0201a01": "遊次。忽見一寺樓閣莊嚴。便入其寺。得遇文殊禮",
    "X63n1236_001:0201a02": "拜。文殊留無著喫茶次。文殊提起琉璃椀子云。彼",
    "X63n1236_001:0201a03": "中還有這個也無。著云無。殊云。既無。尋常將什麼",
    "X63n1236_001:0201a04": "喫茶。著無對。洞山代云。莫道有。莫道無。但展兩手",
    "X63n1236_001:0201a05": "云惜取這個看得麼。翠徵設羅漢次。有人問。今日",
    "X63n1236_001:0201a06": "供養羅漢。羅漢來也。還來也無。微云是儞每日噇",
    "X63n1236_001:0201a07": "什麼。圓轉者。言護其正位也。",
    "X63n1236_001:0201a08": "然在途之語總是病。",
    "X63n1236_001:0201a09": "釋云。涉緣明事不圓轉。不盖覆。總是病也。不在途",
    "X63n1236_001:0201a10": "之語故云圓轉語。例者陸亘大夫在溟州時(補曰。傳燈",
    "X63n1236_001:0201a11": "作宣州。恐此錄誤矣。盖宣冥溟三寫之訛)。　出迎南泉入城門次。大夫",
    "X63n1236_001:0201a12": "指雍門云。諸人總道雍門。和尚喚作什麼。南泉云",
    "X63n1236_001:0201a13": "恐辱大夫風化。又問忽然賊來時作麼生。泉云老",
    "X63n1236_001:0201a14": "僧罪過。　又雲居問洞山。如何是西來的的意。山",
    "X63n1236_001:0201a15": "云。闍梨已後將把茅盖頭。忽有人問闍梨。向他作",
    "X63n1236_001:0201a16": "麼生道。對云某甲罪過。就中此語例者。圓轉中妙",
    "X63n1236_001:0201a17": "妙圓轉也。",
    "X63n1236_001:0201a18": "夫當人先須辨得語句正面而去。有語是恁麼來。無",
    "X63n1236_001:0201a19": "語是恁麼去。",
    "X63n1236_001:0201a20": "釋云。有語是恁麼來者。為對機故。無語是恁麼去",
    "X63n1236_001:0201a21": "者。令歸正位故。然主客回互用也。",
    "X63n1236_001:0201a22": "作家中不無言語。不涉有語無語。這個喚作兼帶語。",
    "X63n1236_001:0201a23": "兼帶語全無的的也。",
    "X63n1236_001:0201a24": "釋云。圓轉不觸之語也。　揀云。相兼帶來者。不落",
    "X63n1236_001:0201b01": "有語無語。如藥山帶刀語。此是兼帶語。臨時看語",
    "X63n1236_001:0201b02": "來勢。或當頭正面而去。或異中虗此。若不妙會則",
    "X63n1236_001:0201b03": "千里萬里也。　釋云。藥山帶刀行次。其刀鳴。道吾",
    "X63n1236_001:0201b04": "問和尚背後底是什麼物。藥山抽刀驀口斫。有人",
    "X63n1236_001:0201b05": "問老宿。驀口斫意作麼生。云不敢向這裡出頭。又",
    "X63n1236_001:0201b06": "南泉到湖南禮拜東寺。寺問從何處來。泉云從江",
    "X63n1236_001:0201b07": "西來。云還將得馬大師真來否。泉云祇這是。云背",
    "X63n1236_001:0201b08": "後底[口*爾]。南泉禮拜。有人舉問招慶。慶云大似不知。",
    "X63n1236_001:0201b09": "此是兼帶語。臨時看語來勢。　又正面而去者。僧",
    "X63n1236_001:0201b10": "問洞山。學人擬見和尚本來師。如何得見。山云年",
    "X63n1236_001:0201b11": "涯相似則無阻矣。無對。雲居代云。恁麼則不見和",
    "X63n1236_001:0201b12": "尚本來師。問南泉三身中郍個最尊。云。三隻骰子",
    "X63n1236_001:0201b13": "擲下。失劫一個。又陸亘大夫問南泉。弟子六合來。",
    "X63n1236_001:0201b14": "彼中還更有身在也無。泉云。留取這個語。分明舉",
    "X63n1236_001:0201b15": "似后代作家。　又異中虗此者。洞山云頭長三尺",
    "X63n1236_001:0201b16": "語。又烏兒白如雪語例。有人問茱萸。如何是沙門",
    "X63n1236_001:0201b17": "行。萸云行則不無。認覺則乖。僧舉似洞山。山云何",
    "X63n1236_001:0201b18": "不問是什麼行。其僧持此語却問茱萸是什麼行。",
    "X63n1236_001:0201b19": "萸云佛行佛行。僧却舉似洞山。山云。若不因闍梨。",
    "X63n1236_001:0201b20": "不識這個老兄。僧却問洞山如何是沙門行。山云",
    "X63n1236_001:0201b21": "自少養得一個兒。頭長三尺。項短二寸。直至如今",
    "X63n1236_001:0201b22": "不奈何。僧舉問曹山此義如何。山云闍梨自道看。",
    "X63n1236_001:0201b23": "云莫不稱斷事否。山喚某甲。僧應喏。山云。適來問",
    "X63n1236_001:0201b24": "什麼事。將尺寸來向這裡看。僧無對。又云百事及",
    "X63n1236_001:0201c01": "一切事總受說。唯有沙門不受說。佛尚不自知。合",
    "X63n1236_001:0201c02": "作麼生說。又云天上人間測度不得。又問石霜。洞",
    "X63n1236_001:0201c03": "山道。自少養得一個兒。頭長三尺。項短二寸。直至",
    "X63n1236_001:0201c04": "如今不奈何。此意如何。霜云大無明即是。云如何",
    "X63n1236_001:0201c05": "是大無明。霜却指傍邊狗云。看有什麼近處。又問",
    "X63n1236_001:0201c06": "雲居。如何是頭長三尺項短二寸。居云。從小至大。",
    "X63n1236_001:0201c07": "從大至小。不小不大。恁麼時作麼生。又問如何是",
    "X63n1236_001:0201c08": "頭長三尺。居云日給難忘。云如何是項短二寸。居",
    "X63n1236_001:0201c09": "云不奈何。云如何是自少養得。居云知有。云如何",
    "X63n1236_001:0201c10": "是頭長三尺。居云過於今時。云如何是直至如今",
    "X63n1236_001:0201c11": "不奈何。居云闍梨還奈何得麼。此是先輩先宿遺",
    "X63n1236_001:0201c12": "言。豈不通此事。總是圓轉不觸之語也。虗此者。不",
    "X63n1236_001:0201c13": "觸之言也。偈曰。頭長項短是誰顏。問著全人敢面",
    "X63n1236_001:0201c14": "看。從此懷慚長掩戶。不將消息到人間。又道吾在",
    "X63n1236_001:0201c15": "樂山時遊山歸來。藥山問什麼處去來。吾云遊山",
    "X63n1236_001:0201c16": "去來。山云不離此室速道將來。吾云。山上烏兒頭",
    "X63n1236_001:0201c17": "似雪。澗下游魚忙不徹。此等語例直須子細。不得",
    "X63n1236_001:0201c18": "造次。近代學士臆斷者多。競生異見。有人斷云。沙",
    "X63n1236_001:0201c19": "門行者稱斷邊語。頭長三尺項短二寸者不稱斷",
    "X63n1236_001:0201c20": "語。所以就沙門邊拈起向上事。此是曲會。未達根",
    "X63n1236_001:0201c21": "源。所以辨之。　又揀云。引相兼帶來語例者。如文",
    "X63n1236_001:0201c22": "殊喫茶語。及這個人如今什麼處去也。雲岩云作",
    "X63n1236_001:0201c23": "麼作麼。又云即今作麼生。此例甚多。釋曰。喫茶語",
    "X63n1236_001:0201c24": "前已明。　又雲岩共洞山鋤薑地次。岩就先德事。",
    "X63n1236_001:0202a01": "洞山問。此人什麼處去也。岩良久云作麼作麼。洞",
    "X63n1236_001:0202a02": "山云大遲生也。又問雲居。佛未出。祖未傳時如何。",
    "X63n1236_001:0202a03": "云即今作麼生。又揀云。相兼帶來。不涉偏正二途。",
    "X63n1236_001:0202a04": "此一位奇絕。妙旨難辨。號為兼帶。皆為明這個一",
    "X63n1236_001:0202a05": "段事。況復偏正不同。　又揀云。夫相兼帶來者。直",
    "X63n1236_001:0202a06": "須似文殊喫茶語。及先師答雲岩鉏薑語。并安和",
    "X63n1236_001:0202a07": "尚法堂語。及藥山淳布衲洗佛語。於中最妙兼帶",
    "X63n1236_001:0202a08": "無過此也(舊本欠此也二字)。　藥山答道吾帶刀語。及百",
    "X63n1236_001:0202a09": "丈下堂大眾欲散未散時問云是什麼。藥山遙聞",
    "X63n1236_001:0202a10": "此語云在也(一作此)。　便道暗頭兼帶。借功明物借",
    "X63n1236_001:0202a11": "物明功。借過明功借功明過等來。若是藥山與新",
    "X63n1236_001:0202a12": "豐并前諸德。所出超過。入正位。是玄談奇特句已。",
    "X63n1236_001:0202a13": "次到小小得力者。則抽入正位。此例語常用也。吾",
    "X63n1236_001:0202a14": "緣住持多結。不及子細。略明少分許。汝等諸人不",
    "X63n1236_001:0202a15": "須容易輕慢。若更有疑滯。旋當決了。直須勵力修",
    "X63n1236_001:0202a16": "行。令未來際不斷。此事不得慢洩。或值純朴者是",
    "X63n1236_001:0202a17": "奇器。亦不可隱耳。　釋云。喫茶語。鉏薑語。帶刀語。",
    "X63n1236_001:0202a18": "前已明了。有人問西院安和尚。好個法堂。合著什",
    "X63n1236_001:0202a19": "麼功德。安云作麼作麼。又澄(一作遵)　布衲在藥山",
    "X63n1236_001:0202a20": "洗佛次。有僧問作什麼。衲云洗佛。又問。只洗得這",
    "X63n1236_001:0202a21": "個。還洗得那個也無。云把來把來。無對。舉問招慶。",
    "X63n1236_001:0202a22": "慶代云。與麼則邪法難扶。又有老宿代云。在也。",
    "X63n1236_001:0202a23": "　又藥山問眾。近來有海兄信否。云有。山云近前來。",
    "X63n1236_001:0202a24": "有僧從百丈來者皆近前來。山問。海兄一日十二",
    "X63n1236_001:0202b01": "時中為說什麼法。云三句外省去。六句外會取。亦",
    "X63n1236_001:0202b02": "云未得玄鑑者。但依了義教。有相親分。山云。三千",
    "X63n1236_001:0202b03": "里外且喜勿交涉。復有僧報云。近有曇晟長老二",
    "X63n1236_001:0202b04": "十年在百丈為侍者。師遂喚近前來。問海兄尋常",
    "X63n1236_001:0202b05": "說什麼法。晟云三句外省去。六句外會取。山又云",
    "X63n1236_001:0202b06": "三千里外且喜勿交涉。山又問更有什麼言句。晟",
    "X63n1236_001:0202b07": "云。和尚說法了。大眾下堂出門次。驀喚眾云是什",
    "X63n1236_001:0202b08": "麼。眾無對。山云何不早道。在此時。晟言下大悟。山",
    "X63n1236_001:0202b09": "又云。因汝識得百丈也。　暗頭兼帶語者。　忠國",
    "X63n1236_001:0202b10": "師驀喚侍者。侍者來立。國師低頭。侍者立多時出",
    "X63n1236_001:0202b11": "去。國師喚侍者。如是三度了。云。將謂我辜負汝。汝",
    "X63n1236_001:0202b12": "却辜負我。百丈舉問趙州。國師三喚侍者。意作麼",
    "X63n1236_001:0202b13": "生。州云。如人暗裡書字。字雖不成。文彩已彰。又問",
    "X63n1236_001:0202b14": "曹山。國師三喚侍者。意作麼生。曹山云。侍者第二",
    "X63n1236_001:0202b15": "遍回來云。某甲不信和尚喚。又百丈接一座主。主",
    "X63n1236_001:0202b16": "在師邊久立。去出門外時。師便喚座主。主應喏却",
    "X63n1236_001:0202b17": "來侍立良久。丈喚如是三度。座主罔測便去。有人",
    "X63n1236_001:0202b18": "問藥山。某甲有疑。山云且去且去。後令院主打鐘。",
    "X63n1236_001:0202b19": "眾僧上來立次。山云。適來有個闍梨道某甲有疑。",
    "X63n1236_001:0202b20": "喚來。眾僧推出。山便撮胸拽向兩步。然後與一推。",
    "X63n1236_001:0202b21": "向後云師。僧散去。又問曹山。清歲(或本作稅又銳)孤貧。請",
    "X63n1236_001:0202b22": "師接濟。山云近前來。其僧近前。山云泉州白家三",
    "X63n1236_001:0202b23": "盞酒。喫後猶道未甞盃。此等語亦多。難可盡舉。尋",
    "X63n1236_001:0202b24": "思古人語路。",
    "X63n1236_001:0202c01": "○借物明功者　溈山云。有句無句。如藤倚樹。雲",
    "X63n1236_001:0202c02": "岩無對。却舉似道吾。吾特上來問。溈山見說。師有",
    "X63n1236_001:0202c03": "此語是否。山云是也。吾云請師舉。溈山問道吾。吾",
    "X63n1236_001:0202c04": "云樹倒藤枯時作麼生。山云此人較些子。又夾山",
    "X63n1236_001:0202c05": "云倒樹無根則不活。舉問寂住。住云不許用功。此",
    "X63n1236_001:0202c06": "例非一。",
    "X63n1236_001:0202c07": "○借功明物者　洞山游田次。朗上座指牛云。遮",
    "X63n1236_001:0202c08": "個須得看。恐喫稻去。山云若是好牛不喫稻。又問",
    "X63n1236_001:0202c09": "返本還源時如何。山云。如一片雪從天降下。若絲",
    "X63n1236_001:0202c10": "髮大物。掛著則終不到地。此例語子細看尋。",
    "X63n1236_001:0202c11": "○借過明功者　僧問洞山。暫時不在如同死人",
    "X63n1236_001:0202c12": "如何。山云好埋却。又云[自/宛]也。又云命絕也。又洞山",
    "X63n1236_001:0202c13": "云。知有底人解入地獄。不知有底人門外走過。此",
    "X63n1236_001:0202c14": "例甚多。就過明功也。",
    "X63n1236_001:0202c15": "○借功明過者　問苕溪。如何是修行路。溪云好",
    "X63n1236_001:0202c16": "個阿師莫客作。南泉問陸亘大夫。十二時中作麼",
    "X63n1236_001:0202c17": "生。夫云寸絲不掛。泉云猶是階下漢。夫云弟子恁",
    "X63n1236_001:0202c18": "麼道過在什麼處。泉云。還知道有道之君不納有",
    "X63n1236_001:0202c19": "智之臣。此例甚多。一一證之。",
    "X63n1236_001:0202c20": "○借位明功者　有問藥山。請和尚喫藥食。山云",
    "X63n1236_001:0202c21": "不喫。云為什麼不喫。山云消他底不得。云還有能",
    "X63n1236_001:0202c22": "消得底也無。山云有。云是什麼人。山云不抱優婆",
    "X63n1236_001:0202c23": "夷者。云和尚為什麼消他底不得。山拈起針線卷",
    "X63n1236_001:0202c24": "子云爭奈者個何(補曰。學論優婆夷者。取處塵不染之意。言隨染大悲大行)。",
    "X63n1236_001:0203a01": "又僧問曹山。眉與目還相識也無。山云不相識。云",
    "X63n1236_001:0203a02": "為什麼不相識。山云為同在一處。云恁麼則不分",
    "X63n1236_001:0203a03": "也。山云。眉且不是目。目且不是眉。云如何是目。山",
    "X63n1236_001:0203a04": "云端的去。云如何是眉。山云曹山却疑。云和尚為",
    "X63n1236_001:0203a05": "什麼却疑。山云。若不疑。則端的去。此例就本位明",
    "X63n1236_001:0203a06": "功也。",
    "X63n1236_001:0203a07": "○借功明位者　洞山問雲岩。擬寫和尚真得也",
    "X63n1236_001:0203a08": "無。岩云幾得成。山云尋常寫真得七八。岩云猶是",
    "X63n1236_001:0203a09": "失在。山云不失時如何。岩云直得十成。山云古人",
    "X63n1236_001:0203a10": "道直得十成不似時如何。岩云他無成數。又洞山",
    "X63n1236_001:0203a11": "勘僧云。心法雙忘性即真。第幾座。僧云第二座。山",
    "X63n1236_001:0203a12": "云因什麼不與他第一座。無對。有一人代云。非心",
    "X63n1236_001:0203a13": "非法。山云心法雙亡即是非法。何更如是道。無對。",
    "X63n1236_001:0203a14": "山自代云。真不得座。又問曹山。教云一句能吞百",
    "X63n1236_001:0203a15": "千萬義。如何是一句。山云針劄不入。此例亦多。細",
    "X63n1236_001:0203a16": "詳之。",
    "X63n1236_001:0203a18": "重編曹洞五位卷上"
}