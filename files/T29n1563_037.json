{
    "T29n1563_037:0958b02": "阿毘達磨藏顯宗論卷第三十七",
    "T29n1563_037:0958b04": "尊者眾賢造",
    "T29n1563_037:0958b05": "三藏法師玄奘奉　詔譯",
    "T29n1563_037:0958b06": "辯智品第八之三",
    "T29n1563_037:0958b07": "已說如來不共功德。共功德今當辯。頌曰。",
    "T29n1563_037:0958b08": "　復有餘佛法　　共餘聖異生",
    "T29n1563_037:0958b09": "　謂無諍願智　　無礙解等德",
    "T29n1563_037:0958b10": "論曰。世尊復有無量功德。與餘聖者及異生",
    "T29n1563_037:0958b11": "共。謂無諍願智無礙解通靜慮無色等至等",
    "T29n1563_037:0958b12": "持無量解脫勝處遍處等。隨其所應。謂前三",
    "T29n1563_037:0958b13": "門唯共餘聖。通靜慮等亦共異生。雖佛身中",
    "T29n1563_037:0958b14": "一切功德行相清淨殊勝自在與聲聞等功德",
    "T29n1563_037:0958b15": "有殊。然依類同。說名為共。且共餘聖三功德",
    "T29n1563_037:0958b16": "中。無諍云何。頌曰。",
    "T29n1563_037:0958b17": "　無諍世俗智　　後靜慮不動",
    "T29n1563_037:0958b18": "　三洲緣未生　　欲界有事惑",
    "T29n1563_037:0958b19": "論曰。有阿羅漢憶昔多生。受雜類身發自他",
    "T29n1563_037:0958b20": "惑。由斯相續受非愛果。便作是念。有煩惱",
    "T29n1563_037:0958b21": "身緣之起惑。尚招苦果。況離煩惱具勝德身。",
    "T29n1563_037:0958b22": "思已發生如是相智。由此方便令他有情不",
    "T29n1563_037:0958b23": "緣己身生貪瞋等。此智但以俗智為性。緣他",
    "T29n1563_037:0958b24": "未來修斷惑故。非無漏智此行相轉。若無諍",
    "T29n1563_037:0958b25": "體是智所攝。如何說習無諍等持。此不相違。",
    "T29n1563_037:0958b26": "一相應品。有多功德。隨說一故。如一山中有",
    "T29n1563_037:0958b27": "種種物。隨舉一種以標山名。理應無諍。是",
    "T29n1563_037:0958b28": "智所攝。護他相續當來惑生。巧便為先事方",
    "T29n1563_037:0958b29": "成故。然一切諍總有三種。蘊言煩惱。有差",
    "T29n1563_037:0958c01": "別故。蘊諍謂死。言諍謂鬪。煩惱諍謂百八煩",
    "T29n1563_037:0958c02": "惱。由此俗智力。能止息煩惱諍。故得無諍",
    "T29n1563_037:0958c03": "名。此智但依第四靜慮。違苦因故。第四靜",
    "T29n1563_037:0958c04": "慮樂通行中最為勝故。不動應果能起非餘。",
    "T29n1563_037:0958c05": "餘尚不能自防起惑。況能止息他身煩惱。此",
    "T29n1563_037:0958c06": "唯依止三洲人身。非北及餘。性猛利故。緣",
    "T29n1563_037:0958c07": "欲未起有事惑生。勿令他惑緣我生故。諸無",
    "T29n1563_037:0958c08": "事惑不可遮防。內起隨應總緣境故。已辯無",
    "T29n1563_037:0958c09": "諍。願智云何。頌曰。",
    "T29n1563_037:0958c10": "　願智能遍緣　　餘如無諍說",
    "T29n1563_037:0958c11": "論曰。以願為先引妙智起。如願而了。故名",
    "T29n1563_037:0958c12": "願智。此智自性地種姓身與無諍同。但所",
    "T29n1563_037:0958c13": "緣別。以一切法為所緣故。如何願智能知未",
    "T29n1563_037:0958c14": "來。審觀過現而比知故。如觀稼穡有盛有微。",
    "T29n1563_037:0958c15": "比知其田有良有薄。若爾何故立願智名。有",
    "T29n1563_037:0958c16": "學異生亦能知故。不爾所知定不定故。而",
    "T29n1563_037:0958c17": "聞傳說諸大聲聞記未來事有不定者。非起",
    "T29n1563_037:0958c18": "願智有此謬知。餘俗智觀所記別故。或彼",
    "T29n1563_037:0958c19": "所記無不定失但觀於始不觀終故。如先降",
    "T29n1563_037:0958c20": "雨未至地間。為羅怙羅之所承棄。先所懷",
    "T29n1563_037:0958c21": "孕其實是男。彼於後時轉形成女。王舍城",
    "T29n1563_037:0958c22": "鬼初戰得勝。後為廣嚴諸鬼摧伏。人欲相",
    "T29n1563_037:0958c23": "伐鬼先戰故。或實願智方見未來。然加行",
    "T29n1563_037:0958c24": "時先起比智。觀過現世准度未來。引願智",
    "T29n1563_037:0958c25": "生方能真見。即由此故能知無色。謂先觀彼",
    "T29n1563_037:0958c26": "因行等流。有比智生引真願智。或觀欲色死",
    "T29n1563_037:0958c27": "生時心。比度而知所生從處。引生願智方",
    "T29n1563_037:0958c28": "能實知。或比智知亦無有失。以證比智所緣",
    "T29n1563_037:0958c29": "必同。若比不知如何能證。是則願智應不",
    "T29n1563_037:0959a01": "可言力能遍緣三界三世。不時解脫諸阿羅",
    "T29n1563_037:0959a02": "漢。欲於彼境正了知時。先作要期。願我知",
    "T29n1563_037:0959a03": "彼。後入邊際第四靜慮。以為加行。從此無間",
    "T29n1563_037:0959a04": "如先願力引正智起。於所期境皆如實知。邊",
    "T29n1563_037:0959a05": "際定言。如後當釋。此願智力能知過去。與",
    "T29n1563_037:0959a06": "宿住智差別云何。願智通知自相共相。諸宿",
    "T29n1563_037:0959a07": "住智知共非餘。知共相中亦有差別。願智明",
    "T29n1563_037:0959a08": "了。宿住不然。於現所緣對他心智。辯差別相",
    "T29n1563_037:0959a09": "如理應思。已辯願智。無礙解云何。頌曰。",
    "T29n1563_037:0959a10": "　無礙解有四　　謂法義詞辯",
    "T29n1563_037:0959a11": "　名義言說道　　無退智為性",
    "T29n1563_037:0959a12": "　法詞唯俗智　　五二地為依",
    "T29n1563_037:0959a13": "　義十六辯九　　皆依一切地",
    "T29n1563_037:0959a14": "　但得必具四　　餘如無諍說",
    "T29n1563_037:0959a15": "論曰。諸無礙解總說有四。一法無礙解。二義",
    "T29n1563_037:0959a16": "無礙解。三詞無礙解。四辯無礙解。此四總",
    "T29n1563_037:0959a17": "說如其次第。以緣名義言及說道。不可退轉",
    "T29n1563_037:0959a18": "智為自性。謂無退智緣能詮法名句文身立",
    "T29n1563_037:0959a19": "為第一。趣所詮義。說之為名。即是表召法自",
    "T29n1563_037:0959a20": "性義辯所詮義。說之為句。即是辯了法差別",
    "T29n1563_037:0959a21": "義。不待義聲獨能為覺生所依託。說之為文。",
    "T29n1563_037:0959a22": "即是迦遮吒多波等。理應有覺不待義聲。此",
    "T29n1563_037:0959a23": "覺不應無所緣境。此所緣境說之為文。文謂",
    "T29n1563_037:0959a24": "不能親目於義。但與名句為詮義依。此三能",
    "T29n1563_037:0959a25": "持諸所詮義及軌生解。故名為法。即三自性。",
    "T29n1563_037:0959a26": "說之為身。自性體身名差別故。三與聲義極",
    "T29n1563_037:0959a27": "相隣雜。為境生覺別相難知。故說身言顯有",
    "T29n1563_037:0959a28": "別體。若無退智緣一切法。所有勝義立為第",
    "T29n1563_037:0959a29": "二義。即諸法自相共相。雖名身等亦是義攝。",
    "T29n1563_037:0959b01": "而非勝義有多想故。謂有如義有不如義。有",
    "T29n1563_037:0959b02": "有義有無義。有依假轉有依實轉。了此無",
    "T29n1563_037:0959b03": "間。或於後時諸所度量。名為勝義。為欲顯",
    "T29n1563_037:0959b04": "示義無礙解。所緣之境非語及名。故此所緣",
    "T29n1563_037:0959b05": "說為勝義。謂此但取依語起名。名所顯義非",
    "T29n1563_037:0959b06": "取汎爾。心之所行說名為義。若無退智緣諸",
    "T29n1563_037:0959b07": "方域。俗聖言詞立為第三。即能了知世語",
    "T29n1563_037:0959b08": "典語。於諸方域種種差別。若無退智緣應正",
    "T29n1563_037:0959b09": "理無滯礙說。及緣自在定慧二道立為第四。",
    "T29n1563_037:0959b10": "即於文義能正宣揚無滯言詞。說名為辯。",
    "T29n1563_037:0959b11": "及諸所有已得功德。不由加行任運現前自",
    "T29n1563_037:0959b12": "在功能。亦名為辯。此能起辯立以辯名。了",
    "T29n1563_037:0959b13": "辯及因智。名辯無礙解。即前所說能正宣揚",
    "T29n1563_037:0959b14": "善應物機不違勝義。所有言說名應正理。即",
    "T29n1563_037:0959b15": "前所說無滯言詞。不待處時及有情等。辯",
    "T29n1563_037:0959b16": "析自在名無滯礙。即上所言已得功德。不由",
    "T29n1563_037:0959b17": "加行任運現前。名為自在。定慧二道又能",
    "T29n1563_037:0959b18": "所詮相符會智名初二無礙解。謂達此名屬",
    "T29n1563_037:0959b19": "如是義。及達此義有如是名。名能所詮相符",
    "T29n1563_037:0959b20": "會智達時作等加行言詞。名第三無礙解。",
    "T29n1563_037:0959b21": "達所樂言說及自在道因。名第四無礙解。",
    "T29n1563_037:0959b22": "又色等六所知謂義。即此善等有為無為色",
    "T29n1563_037:0959b23": "非色等差別謂法。即詮此二言說謂詞。三智",
    "T29n1563_037:0959b24": "即前三無礙解。即緣三種無罣礙智。名第四",
    "T29n1563_037:0959b25": "無礙解。又達世俗勝義二諦。名初二無礙解。",
    "T29n1563_037:0959b26": "此即行者自利圓德。能善宣說如是二諦。名",
    "T29n1563_037:0959b27": "第三無礙解。於此善巧問答難通。名第四無",
    "T29n1563_037:0959b28": "礙解。此即行者利他圓德。有說愚癡猶豫散",
    "T29n1563_037:0959b29": "亂。是於宣辯有滯礙因。由解脫此三。得現",
    "T29n1563_037:0959c01": "法樂住。及由此故利他行成。此智名為辯無",
    "T29n1563_037:0959c02": "礙解。若得如是定能宣說。符會正理無滯",
    "T29n1563_037:0959c03": "言詞。及得現前自在功德。又於名等勝義",
    "T29n1563_037:0959c04": "言詞。無滯說中各得善巧。如次建立四無礙",
    "T29n1563_037:0959c05": "解。前三善巧說名為因。由境不同故有差別。",
    "T29n1563_037:0959c06": "第四名果能說無滯。又由四分利他事成。謂",
    "T29n1563_037:0959c07": "巧於文了達於義。妙閑聲韻定慧自在。故無",
    "T29n1563_037:0959c08": "礙解建立有四。此即總說無礙解體。兼顯四",
    "T29n1563_037:0959c09": "種所緣差別。契經略舉此數及名。諸對法中",
    "T29n1563_037:0959c10": "廣顯其相。又經列此先義後法。諸對法中",
    "T29n1563_037:0959c11": "先法後義。此為顯示二智生時。或義因名或",
    "T29n1563_037:0959c12": "名因義。故經與論作差別說。謂聽法者先分",
    "T29n1563_037:0959c13": "別名。既正知名次尋其義。正知義已欲為他",
    "T29n1563_037:0959c14": "說。次必應求無滯說智。依此次第故名在先。",
    "T29n1563_037:0959c15": "然此四中義智最勝。餘是助伴。故義在先。",
    "T29n1563_037:0959c16": "謂於義中若正了達。次應方便尋究其名。既",
    "T29n1563_037:0959c17": "已知名欲為他說。次應於說求巧便智。是故",
    "T29n1563_037:0959c18": "此四次第如是。辯無礙解若緣說時。何異第",
    "T29n1563_037:0959c19": "三詞無礙解。第三了達訓釋言詞。如有變",
    "T29n1563_037:0959c20": "礙。故名色等。此達應理無滯礙說。有說詞",
    "T29n1563_037:0959c21": "詮諸法自性。辯能顯示諸法差別。有說於法",
    "T29n1563_037:0959c22": "直說名詞。展轉無滯分折名辯。緣此二種",
    "T29n1563_037:0959c23": "三四有別。四中法詞俗智為性。非無漏智。",
    "T29n1563_037:0959c24": "緣名身等及世言詞事境界故。法無礙解通",
    "T29n1563_037:0959c25": "依五地。謂依欲界。四本靜慮上地中無名身",
    "T29n1563_037:0959c26": "等故。彼不別緣下名等故。詞無礙解唯依二",
    "T29n1563_037:0959c27": "地。謂依欲界初本靜慮。上諸地中無尋伺故。",
    "T29n1563_037:0959c28": "彼地必無自語言故。此因非理。所以者何。",
    "T29n1563_037:0959c29": "非發語智名無礙解。勿無礙解定中無故。",
    "T29n1563_037:0960a01": "由此不應作如是說。無尋伺故上地中無。無",
    "T29n1563_037:0960a02": "斯過失。因義異故。何謂因義。謂此意言。尋伺",
    "T29n1563_037:0960a03": "二法能發語故。相不寂靜自性麁動。上無此",
    "T29n1563_037:0960a04": "故寂靜微細。詞無礙解緣外言詞。亦不寂",
    "T29n1563_037:0960a05": "靜麁動類攝。是故此解上地中無。初靜慮中",
    "T29n1563_037:0960a06": "亦有尋伺。故於定內亦有此解。由此極成但",
    "T29n1563_037:0960a07": "依二地義無礙解十六智性。謂若諸法皆名",
    "T29n1563_037:0960a08": "為義。則十智性。若唯涅槃名為義者。則六",
    "T29n1563_037:0960a09": "智性。謂俗法類滅盡無生。辯無礙解九智為",
    "T29n1563_037:0960a10": "性。謂唯除滅緣說道故。此二通依一切地起。",
    "T29n1563_037:0960a11": "謂依欲界乃至有頂。辯無礙解於說道中許",
    "T29n1563_037:0960a12": "隨緣一皆得起故。通依諸地。亦無有失。然",
    "T29n1563_037:0960a13": "於其中但緣說者。唯依二地與第三同。有說",
    "T29n1563_037:0960a14": "盡無生非無礙解攝。以無礙解是見性故。彼",
    "T29n1563_037:0960a15": "說第二或四或八。第四唯七。准上應知。此四",
    "T29n1563_037:0960a16": "應知。如四聖種。隨得一種必具得四。非不具",
    "T29n1563_037:0960a17": "四可名為得。隨欲現起或具不具。有餘師言。",
    "T29n1563_037:0960a18": "有不具得無理得一必令得四。有說此四無",
    "T29n1563_037:0960a19": "礙解生。如次串習算計佛語。聲明因明為",
    "T29n1563_037:0960a20": "前加行。若於四處未得善巧。必不能生無礙",
    "T29n1563_037:0960a21": "解故理實一切無礙解生。唯學佛語能為加",
    "T29n1563_037:0960a22": "行要待前生久。習名等四種善巧。今乃能修。",
    "T29n1563_037:0960a23": "無礙解名釋有多義。謂於彼彼境領悟無礙。",
    "T29n1563_037:0960a24": "名無礙解。或於彼彼境決斷無礙。名無礙",
    "T29n1563_037:0960a25": "解。或於彼彼境正說無礙。名無礙解。有餘",
    "T29n1563_037:0960a26": "師說。於境現前無顛倒智。名無礙解。此四依",
    "T29n1563_037:0960a27": "地自性所緣與無諍別。前來已辯種性依身",
    "T29n1563_037:0960a28": "如無諍說。謂不動種性依三洲人身。如是所",
    "T29n1563_037:0960a29": "說無諍智等。頌曰。",
    "T29n1563_037:0960b01": "　六依邊際得　　邊際六後定",
    "T29n1563_037:0960b02": "　遍順至究竟　　佛餘加行得",
    "T29n1563_037:0960b03": "論曰。無諍願智四無礙解。六種皆依邊際定",
    "T29n1563_037:0960b04": "得。邊際定力所引發故。邊際靜慮體有六種。",
    "T29n1563_037:0960b05": "前六除詞餘五少分。及除此外復更有餘加",
    "T29n1563_037:0960b06": "行所得。上品靜慮名邊際定。故成六種詞",
    "T29n1563_037:0960b07": "無礙解。雖依彼得而體非彼靜慮所攝。邊際",
    "T29n1563_037:0960b08": "名但依第四靜慮故。此一切地遍所隨順故。",
    "T29n1563_037:0960b09": "增至究竟故得邊際名。由此不應亦通餘地。",
    "T29n1563_037:0960b10": "云何此名遍所隨順。謂正修學此靜慮時。從",
    "T29n1563_037:0960b11": "初靜慮次第順入。乃至有頂。復從有頂次第",
    "T29n1563_037:0960b12": "逆入。至初靜慮。從初靜慮次第順入。展轉乃",
    "T29n1563_037:0960b13": "至第四靜慮。名一切地遍所隨順。云何此名",
    "T29n1563_037:0960b14": "增至究竟。謂專修習第四靜慮。從下至中從",
    "T29n1563_037:0960b15": "中至上。如是三品復各分三。上上品生名至",
    "T29n1563_037:0960b16": "究竟。如是靜慮得邊際名。此中三乘非無差",
    "T29n1563_037:0960b17": "別。而各於自得究竟名。此中邊名顯無越義",
    "T29n1563_037:0960b18": "餘無越此。故名為邊際言。為顯類義極義。",
    "T29n1563_037:0960b19": "如說四際及實際言。如是二言顯此靜慮是",
    "T29n1563_037:0960b20": "最勝類定中最極。殊勝功德多此引生。樂通",
    "T29n1563_037:0960b21": "行中此最勝故。如是所說無諍智等。除佛餘",
    "T29n1563_037:0960b22": "聖唯加行得。非離染得。非皆得故。唯佛於此",
    "T29n1563_037:0960b23": "亦離染得。諸佛功德初盡智時。由離染故一",
    "T29n1563_037:0960b24": "切頓得。後時隨欲能引現前。不由加行。以佛",
    "T29n1563_037:0960b25": "世尊於一切法自在轉故。已辯前三唯共餘",
    "T29n1563_037:0960b26": "聖德於亦共凡德且應辯通。頌曰。",
    "T29n1563_037:0960b27": "　通六謂神境　　天眼耳他心",
    "T29n1563_037:0960b28": "　宿住漏盡通　　解脫道慧攝",
    "T29n1563_037:0960b29": "　四俗他心五　　漏盡通如力",
    "T29n1563_037:0960c01": "　五依四靜慮　　自下地為境",
    "T29n1563_037:0960c02": "　聲聞麟喻佛　　二三千無數",
    "T29n1563_037:0960c03": "　未曾由加行　　曾修離染得",
    "T29n1563_037:0960c04": "　三身一餘三　　一法後法四",
    "T29n1563_037:0960c05": "　天眼耳無記　　餘四通唯善",
    "T29n1563_037:0960c06": "論曰。通有六種。一神境智證通。二天眼智證",
    "T29n1563_037:0960c07": "通。三天耳智證通。四他心智證通。五宿住",
    "T29n1563_037:0960c08": "隨念智證通。六漏盡智證通。雖六通中第六",
    "T29n1563_037:0960c09": "唯聖。然其前五異生亦得依總相說亦共異",
    "T29n1563_037:0960c10": "生。如是六通解脫道攝。慧為自性。如沙門",
    "T29n1563_037:0960c11": "果。解脫道言顯出障義。勝進道中亦容有故。",
    "T29n1563_037:0960c12": "如是通慧無間道無。此位定遮他心智故。勿",
    "T29n1563_037:0960c13": "阿羅漢捨無間道即名亦捨漏盡通故。除他",
    "T29n1563_037:0960c14": "心漏盡。餘四俗智攝。他心通五智攝。謂法",
    "T29n1563_037:0960c15": "類道世俗他心漏盡通如力說。謂或六或十",
    "T29n1563_037:0960c16": "智。由此已顯漏盡智通。依一切地緣一切境。",
    "T29n1563_037:0960c17": "前之五通依四靜慮。不依無色近分中間。彼",
    "T29n1563_037:0960c18": "無五通所依定故。要攝支定是五通依。非漏",
    "T29n1563_037:0960c19": "盡通亦不依彼。諸地皆能緣漏盡故。不待觀",
    "T29n1563_037:0960c20": "色為加行故。前三通境無色不能緣。由此三",
    "T29n1563_037:0960c21": "通但別緣色故。修他心通色為門故。修宿住",
    "T29n1563_037:0960c22": "通漸次憶念。分位差別方得成滿。於加行中",
    "T29n1563_037:0960c23": "必觀色故。依無色地無如是能。若爾中間及",
    "T29n1563_037:0960c24": "五近分。亦容緣色應有五通。不爾由前所說",
    "T29n1563_037:0960c25": "因故。謂攝支定是五通依。若不攝支等持",
    "T29n1563_037:0960c26": "劣故。又彼止觀隨一減故。若爾何緣有漏盡",
    "T29n1563_037:0960c27": "通。樂苦遲速地。皆能盡漏故。五是別修殊",
    "T29n1563_037:0960c28": "勝功德。要殊勝地方能發起。修神境等前",
    "T29n1563_037:0960c29": "三通時。思輕光聲以為加行。成已自在隨",
    "T29n1563_037:0961a01": "所欲為。諸有欲修他心通者。先審觀己身心",
    "T29n1563_037:0961a02": "二相。前後變異展轉相隨。後復審觀他身心",
    "T29n1563_037:0961a03": "相。由此加行漸次得成。成已不觀自心諸色",
    "T29n1563_037:0961a04": "於他心等能如實知。諸有欲修宿住通者。先",
    "T29n1563_037:0961a05": "自審察次前滅心。漸復逆觀此生分位。前前",
    "T29n1563_037:0961a06": "差別至結生心。乃至能憶知中有前一念名自",
    "T29n1563_037:0961a07": "宿住。加行已成為憶念他加行亦爾。此通初",
    "T29n1563_037:0961a08": "起。唯次第知。慣習成時。亦能超憶諸所憶事。",
    "T29n1563_037:0961a09": "要曾領受憶淨居者。昔曾聞故。從無色歿來",
    "T29n1563_037:0961a10": "生此者。依他相續初起此通。所餘亦依自相",
    "T29n1563_037:0961a11": "續起。如是五通境唯自下。且如神境隨依何",
    "T29n1563_037:0961a12": "地。於自下地行化自在。於上不然勢力劣故。",
    "T29n1563_037:0961a13": "餘四亦爾。隨其所應。是故無能取無色界。他",
    "T29n1563_037:0961a14": "心宿住為二通境。即此五通於世界境。作用",
    "T29n1563_037:0961a15": "廣陜諸聖不同。謂大聲聞麟喻大覺。不極作",
    "T29n1563_037:0961a16": "意如次能於一二三千諸世界境。起行化等",
    "T29n1563_037:0961a17": "自在作用。若極作意。如次能於二千三千無",
    "T29n1563_037:0961a18": "數世界如是五通。若有殊勝勢用猛利從無",
    "T29n1563_037:0961a19": "始來曾未得者。由加行得。若曾串習無勝勢",
    "T29n1563_037:0961a20": "用及彼種類。由離染得。若起現前皆由加行。",
    "T29n1563_037:0961a21": "佛於一切皆離染得。隨欲現前不由加行。三",
    "T29n1563_037:0961a22": "乘聖者後有異生。通得曾得未曾得者。所餘",
    "T29n1563_037:0961a23": "異生唯得曾得。約四念住辯六通者。約境約",
    "T29n1563_037:0961a24": "體二義有殊。有說二通即天眼耳。所餘四種",
    "T29n1563_037:0961a25": "以慧為性。彼說眼耳通是身念住境。餘四皆",
    "T29n1563_037:0961a26": "是法念住境。然實六種皆慧為性。經說皆能",
    "T29n1563_037:0961a27": "了達境故。由此皆是法念住境。若約體辯。",
    "T29n1563_037:0961a28": "則六通中前三唯身。但緣色故。謂神境通緣",
    "T29n1563_037:0961a29": "外四處。天眼緣色。天耳緣聲。若爾何緣說",
    "T29n1563_037:0961b01": "死生智。知有情類由現身中成身語意諸惡",
    "T29n1563_037:0961b02": "行等。非天眼通。能知此事有別勝智。是通",
    "T29n1563_037:0961b03": "眷屬依聖身起。能如是知。是天眼通力所引",
    "T29n1563_037:0961b04": "故。與通合立死生智名。他心智通三念住攝。",
    "T29n1563_037:0961b05": "謂受心法緣心等故。宿住智通法念住攝。雖",
    "T29n1563_037:0961b06": "契經說念曾領受苦樂等事。是憶前生苦樂",
    "T29n1563_037:0961b07": "等受。所領眾具即是雜緣。法念住攝漏盡如",
    "T29n1563_037:0961b08": "力或法或四。若約善等分別六通。有餘師言。",
    "T29n1563_037:0961b09": "六皆是善。而實眼耳唯無記性。餘之四通一",
    "T29n1563_037:0961b10": "向是善。經主於此作是釋言。天眼耳通無記",
    "T29n1563_037:0961b11": "性攝。是眼耳識相應慧故。此釋不然。六通",
    "T29n1563_037:0961b12": "皆是解脫道攝。眼耳二識是解脫道。理不成",
    "T29n1563_037:0961b13": "故。應作是說。四靜慮中有定相應勝無記慧。",
    "T29n1563_037:0961b14": "能引自地勝大種果。此慧現前便引自地天",
    "T29n1563_037:0961b15": "眼天耳令現在前。為所依根發眼耳識。故",
    "T29n1563_037:0961b16": "眼耳二識相應慧非通。但可說言是通所引。",
    "T29n1563_037:0961b17": "如契經說無學三明。彼於六通以何為性。頌",
    "T29n1563_037:0961b18": "曰。",
    "T29n1563_037:0961b19": "　第五二六明　　治三際愚故",
    "T29n1563_037:0961b20": "　後真二假說　　學有闇非明",
    "T29n1563_037:0961b21": "論曰。有三明者。一宿住智證明。二死生智",
    "T29n1563_037:0961b22": "證明。三漏盡智證明。如其次第以無學位攝。",
    "T29n1563_037:0961b23": "第五二六通為其自性。六中三種獨名明者。",
    "T29n1563_037:0961b24": "如次對治三際愚故。謂宿住通治前際愚。死",
    "T29n1563_037:0961b25": "生智通治後際愚。漏盡智通治中際愚。是故",
    "T29n1563_037:0961b26": "此三獨摽明號。又宿住通憶念前際自他苦",
    "T29n1563_037:0961b27": "事。死生智通觀察後際他身苦事。由此厭背",
    "T29n1563_037:0961b28": "生死眾苦。起漏盡通觀涅槃樂。故唯三種偏",
    "T29n1563_037:0961b29": "立為明。又此三通如次能捨常斷有見。故立",
    "T29n1563_037:0961c01": "為明。又此能除有有情法三種愚故。偏立為",
    "T29n1563_037:0961c02": "明。有餘師言。宿住能見過去諸蘊。展轉相",
    "T29n1563_037:0961c03": "因次第傳來都無作者。由此能引空解脫門。",
    "T29n1563_037:0961c04": "死生能觀有情生死。下上旋轉猶如灌輪。故",
    "T29n1563_037:0961c05": "不希求三有果報。由此能引無願解脫門。厭",
    "T29n1563_037:0961c06": "離為門諦無相法。故起漏盡無相解脫門。是",
    "T29n1563_037:0961c07": "故三通獨摽明號。此三皆名無學明者。俱在",
    "T29n1563_037:0961c08": "無學身中起故。於中最後容有是真通無漏",
    "T29n1563_037:0961c09": "故。餘二假說體唯非學非無學故。由此最後",
    "T29n1563_037:0961c10": "得無學名。自性相續皆無學故。前之二種得",
    "T29n1563_037:0961c11": "無學名。但由相續不由自性。如施設論作",
    "T29n1563_037:0961c12": "如是言。有等持相應。無覆無記慧。不由善",
    "T29n1563_037:0961c13": "故。及無漏故。得立聖名。由聖身中此可得故。",
    "T29n1563_037:0961c14": "說名為聖。此亦應爾。故名無學。有學身中有",
    "T29n1563_037:0961c15": "愚闇故。雖有前二不立為明。雖有暫時伏",
    "T29n1563_037:0961c16": "滅愚闇後還被蔽。不可立明。要闇永無。方",
    "T29n1563_037:0961c17": "名明故。契經中說。示導有三。彼於六通以何",
    "T29n1563_037:0961c18": "為性。頌曰。",
    "T29n1563_037:0961c19": "　第一四六導　　教誡導為尊",
    "T29n1563_037:0961c20": "　定由通所成　　引利樂果故",
    "T29n1563_037:0961c21": "論曰。三示導者。一神變示導。二記心示導。三",
    "T29n1563_037:0961c22": "教誡示導。如其次第以六通中第一四六為",
    "T29n1563_037:0961c23": "其自性。唯此三種引所化生。令初發心最為",
    "T29n1563_037:0961c24": "勝故。能示能導立示導名。三示導中教誡最",
    "T29n1563_037:0961c25": "勝。定由通所成故。定引利樂果故。謂前二",
    "T29n1563_037:0961c26": "導呪等亦能。不但由通故非決定。如有呪術",
    "T29n1563_037:0961c27": "名健馱梨。持此便能騰空自在。或有藥草具",
    "T29n1563_037:0961c28": "勝功能。若服若持飛行自在。復有呪術名伊",
    "T29n1563_037:0961c29": "剎尼。持此便能知他心念。或由觀相聽彼",
    "T29n1563_037:0962a01": "言音。亦能了知他心所念。教誡示導除漏盡",
    "T29n1563_037:0962a02": "通。餘不能為。故是決定。或前二導外道亦能。",
    "T29n1563_037:0962a03": "第三不然。故名決定又前二導。有但令他暫",
    "T29n1563_037:0962a04": "時迴心。不能引得畢竟利益及安樂果。教誡",
    "T29n1563_037:0962a05": "示導。亦定令他引當利益及安樂果。以能如",
    "T29n1563_037:0962a06": "實方便說故。由此教誡最勝非餘。神境二言",
    "T29n1563_037:0962a07": "為目何義。頌曰。",
    "T29n1563_037:0962a08": "　神體謂等持　　境二謂行化",
    "T29n1563_037:0962a09": "　行三意勢佛　　運身勝解通",
    "T29n1563_037:0962a10": "　化二謂欲色　　四二外處性",
    "T29n1563_037:0962a11": "　此各有二種　　謂似自他身",
    "T29n1563_037:0962a12": "論曰。神名所目唯勝等持。由此能為神變事",
    "T29n1563_037:0962a13": "故。而契經說。神果名神。意為舉麁以顯細故。",
    "T29n1563_037:0962a14": "又顯勝等持是彼近因故。然神變事體實非",
    "T29n1563_037:0962a15": "神。諸神變事說名為境此有二種。謂行及",
    "T29n1563_037:0962a16": "化行復三種。一者運身。謂乘空行猶如飛鳥。",
    "T29n1563_037:0962a17": "二者勝解。謂極遠方作近思惟。便能速至。若",
    "T29n1563_037:0962a18": "於極遠色究竟天作近思惟。即便能至。本無",
    "T29n1563_037:0962a19": "來去。何謂速行。此實亦行。但由近解行極速",
    "T29n1563_037:0962a20": "故。得勝解名。或世尊言。靜慮境界不思議故。",
    "T29n1563_037:0962a21": "唯佛能了。三者意勢。謂極遠方舉心緣時。身",
    "T29n1563_037:0962a22": "即能至。此勢如意。得意勢名。如心取境頓至",
    "T29n1563_037:0962a23": "色究竟故。於此三中意勢唯佛。運身勝解亦",
    "T29n1563_037:0962a24": "通餘乘。謂我世尊神通迅速。隨方遠近舉心",
    "T29n1563_037:0962a25": "即至。由此世尊作如是說。諸佛境界不可思",
    "T29n1563_037:0962a26": "議。如日舒光。蘊流亦爾。能頓至遠。故說為行",
    "T29n1563_037:0962a27": "若謂不然。此沒彼出中間即斷。行義應無。",
    "T29n1563_037:0962a28": "或佛威神不思議故。舉心即至不可測量。故",
    "T29n1563_037:0962a29": "意勢行唯世尊有。勝解兼餘聖。運身并異生。",
    "T29n1563_037:0962b01": "化復二種。謂欲色界。若欲界化外四處除聲",
    "T29n1563_037:0962b02": "若色界化唯二謂色觸以色界中無香味故。",
    "T29n1563_037:0962b03": "此二界化各有二種。謂屬自身他身別故。身",
    "T29n1563_037:0962b04": "在欲界化有四種。在色亦然。故總成八。雖生",
    "T29n1563_037:0962b05": "在色作欲界化。而無色界成香味失。化作自",
    "T29n1563_037:0962b06": "身唯二處故有說亦化四。如衣等不成。非神",
    "T29n1563_037:0962b07": "境通能起化事。要此通果諸能化心。此能化",
    "T29n1563_037:0962b08": "心有幾何相。頌曰。",
    "T29n1563_037:0962b09": "　能化心十四　　定果二至五",
    "T29n1563_037:0962b10": "　如所依定得　　從淨自生二",
    "T29n1563_037:0962b11": "　化事由自地　　語通由自下",
    "T29n1563_037:0962b12": "　化身與化主　　語必俱非佛",
    "T29n1563_037:0962b13": "　先立願留身　　後起餘心語",
    "T29n1563_037:0962b14": "　有死留堅體　　餘說無留義",
    "T29n1563_037:0962b15": "　初多心一化　　成滿此相違",
    "T29n1563_037:0962b16": "　修得無記攝　　餘得通三性",
    "T29n1563_037:0962b17": "論曰。能變化心總有十四。謂依根本四靜慮",
    "T29n1563_037:0962b18": "生。初靜慮生唯有二種。一欲界攝。二初靜",
    "T29n1563_037:0962b19": "慮。第二第三第四靜慮如其次第有三四五。",
    "T29n1563_037:0962b20": "無上依下。下地劣故。上下地繫一靜慮果所",
    "T29n1563_037:0962b21": "依行等地有勝劣。一地繫上下靜慮果地。雖",
    "T29n1563_037:0962b22": "等所依行勝劣下繫上果下果上繫如次地劣",
    "T29n1563_037:0962b23": "勝所依行勝劣。如得靜慮化心亦然。果與所",
    "T29n1563_037:0962b24": "依俱時得故。然得靜慮總有三時。離染受生",
    "T29n1563_037:0962b25": "加行異故。謂離下染得上靜慮時。亦得此",
    "T29n1563_037:0962b26": "定所引化心果。從上地歿生色界時及由加",
    "T29n1563_037:0962b27": "行起勝功德。但有新得所依靜慮。亦兼得彼",
    "T29n1563_037:0962b28": "所引化心。依欲界身得阿羅漢。及練根位得",
    "T29n1563_037:0962b29": "應果時。十四化心一時總得。乃至身在第四",
    "T29n1563_037:0962c01": "靜慮。得阿羅漢得五化心。無從化心直出觀",
    "T29n1563_037:0962c02": "義。此從淨定及自類生。能無間生自類淨定。",
    "T29n1563_037:0962c03": "故唯從二生二非餘。唯自地化心。起自地化",
    "T29n1563_037:0962c04": "事。化所發語由自下心。謂欲初定化唯自地",
    "T29n1563_037:0962c05": "心語上化起語自初定心彼地自無起表心",
    "T29n1563_037:0962c06": "故。若生欲界第二定等。化事轉時如何起",
    "T29n1563_037:0962c07": "表。非威儀路工巧處心依異界身而可現起",
    "T29n1563_037:0962c08": "彼必依止自界身故。此無有過。引彼界攝。",
    "T29n1563_037:0962c09": "大種現前為所依故。謂引色界大種現前。與",
    "T29n1563_037:0962c10": "欲界身密合而住。依之起彼能發表心無定",
    "T29n1563_037:0962c11": "地表心依散地身過。或起依定能發表心如",
    "T29n1563_037:0962c12": "依定生天眼耳識。若一化主起多化身。要化",
    "T29n1563_037:0962c13": "主語時諸化身方語言音詮表一切皆同。故",
    "T29n1563_037:0962c14": "有伽他作如是說。",
    "T29n1563_037:0962c15": "　一化主語時　　諸所化皆語",
    "T29n1563_037:0962c16": "　一化主若默　　諸所化亦然",
    "T29n1563_037:0962c17": "此但說餘。佛則不爾。諸佛定力最自在故。與",
    "T29n1563_037:0962c18": "所化語容不俱時。言音所詮亦容有別。若上",
    "T29n1563_037:0962c19": "三地所化語時。初定表心現前發者此心起",
    "T29n1563_037:0962c20": "位已出化心。應無化身化如何語。由先願力",
    "T29n1563_037:0962c21": "留所化身。後起餘心發語表業。故無化語闕",
    "T29n1563_037:0962c22": "所依過。非唯化主命現在時。能留化身令久",
    "T29n1563_037:0962c23": "時住。亦有令住至命終後。即如尊者大迦葉",
    "T29n1563_037:0962c24": "波。留骨瑣身至慈尊世。唯堅實體可得久留。",
    "T29n1563_037:0962c25": "異此飲光應留肉等。有餘師說。願力留身。必",
    "T29n1563_037:0962c26": "無有能令至死後。聖大迦葉留骨瑣身。由諸",
    "T29n1563_037:0962c27": "天神持令久住。初習業者由多化心要附所",
    "T29n1563_037:0962c28": "依起一化事習成滿者。由一化心能不附所",
    "T29n1563_037:0962c29": "依起眾多化事。總有二類能變化心。一修所",
    "T29n1563_037:0963a01": "成。二生得等。所起化果亦如彼說。修所成化",
    "T29n1563_037:0963a02": "攝處如前。不能化為有情身故。生所得等。於",
    "T29n1563_037:0963a03": "欲界中化為九處色界化七。依不離根言化",
    "T29n1563_037:0963a04": "九等。理實無有能化作根修果無心餘化容",
    "T29n1563_037:0963a05": "有修果起表。由化主心餘容自心起身語表",
    "T29n1563_037:0963a06": "修果飲食。若為資身必在化主身中消化。若",
    "T29n1563_037:0963a07": "為餘事吞金石等。或即住彼化事身中。或隨",
    "T29n1563_037:0963a08": "所宜置在別處。餘化飲食。隨住所依。修果化",
    "T29n1563_037:0963a09": "心。唯無記性。餘通三性。謂善惡等如天龍等。",
    "T29n1563_037:0963a10": "能變化心。彼亦能為自他身化。天眼耳言。為",
    "T29n1563_037:0963a11": "目何義。為目慧體。為目色根。若慧不應名天",
    "T29n1563_037:0963a12": "眼耳。若色根者。不應名通。此前已說。前何所",
    "T29n1563_037:0963a13": "說。謂說根本四靜慮中有定相應。勝無記慧",
    "T29n1563_037:0963a14": "名為天眼。及天耳通。此所引生勝大種果。名",
    "T29n1563_037:0963a15": "天眼耳。其體是何。頌曰。",
    "T29n1563_037:0963a16": "　天眼耳謂根　　即定地淨色",
    "T29n1563_037:0963a17": "　恒同分無缺　　取障細遠等",
    "T29n1563_037:0963a18": "論曰。此體即是天眼耳根。謂緣聲光為加行",
    "T29n1563_037:0963a19": "故。依四靜慮於眼耳邊引起彼地微妙大種所",
    "T29n1563_037:0963a20": "造淨色眼耳二根。見色聞聲名天眼耳。如是",
    "T29n1563_037:0963a21": "眼耳何故名天。體即是天定地攝故。極清淨",
    "T29n1563_037:0963a22": "故。立以天名。由此經言。天眼耳者。無有皮肉",
    "T29n1563_037:0963a23": "筋纏血塗。唯妙大種所造淨色。然天眼耳種",
    "T29n1563_037:0963a24": "類有三。一修得天。即如前說。二者生得。謂生",
    "T29n1563_037:0963a25": "天中。三者似天。謂生餘趣。由勝業等之所引",
    "T29n1563_037:0963a26": "生能遠見聞似天眼耳。如藏臣寶。菩薩輪王",
    "T29n1563_037:0963a27": "諸龍鬼神及中有等修得眼耳。過現當生恒",
    "T29n1563_037:0963a28": "是同分。以至現在必與識俱能見聞故。處所",
    "T29n1563_037:0963a29": "必具無醫無缺。如生色界。一切有情能隨",
    "T29n1563_037:0963b01": "所應取被障隔極細遠等諸方色聲。故於此",
    "T29n1563_037:0963b02": "中有如是頌曰。",
    "T29n1563_037:0963b03": "　肉眼於諸方　　被障細遠色",
    "T29n1563_037:0963b04": "　無能見功用　　天眼見無遺",
    "T29n1563_037:0963b05": "前說化心修餘得異神境等五各有異耶。亦",
    "T29n1563_037:0963b06": "有云何。頌曰。",
    "T29n1563_037:0963b07": "　神境五修生　　呪藥業成故",
    "T29n1563_037:0963b08": "　他心修生呪　　又加占相成",
    "T29n1563_037:0963b09": "　三修生業成　　除修皆三性",
    "T29n1563_037:0963b10": "　人唯無生得　　地獄初能知",
    "T29n1563_037:0963b11": "論曰。神境智類總有五種。一修得。二生得。三",
    "T29n1563_037:0963b12": "呪成。四藥成。五業成。曼馱多王及中有等諸",
    "T29n1563_037:0963b13": "神境智。是業成攝。有餘師說。神境有四。即前",
    "T29n1563_037:0963b14": "作三變化為一。言變化者。如契經言。分一",
    "T29n1563_037:0963b15": "為多。乃至廣說。他心智類總有四種。前三如",
    "T29n1563_037:0963b16": "上。加占相成。餘三各三。謂修生業。除修所",
    "T29n1563_037:0963b17": "得。皆通善等。非定果故。不得通名。人中都無",
    "T29n1563_037:0963b18": "生所得者。餘皆容有隨其所應。本性生念業",
    "T29n1563_037:0963b19": "所成攝。人由先業能憶過去。於地獄趣初受",
    "T29n1563_037:0963b20": "生時。唯以生得他心宿住。知他心等及過去",
    "T29n1563_037:0963b21": "生。苦受逼已更無知義。彼憶過去以何證知",
    "T29n1563_037:0963b22": "如契經言。彼自憶念。我等過去曾聞他說諸",
    "T29n1563_037:0963b23": "欲過失而不厭離。故於今時受斯劇苦。彼唯",
    "T29n1563_037:0963b24": "能憶次前一生。餘趣隨應恒有知義。傍生知",
    "T29n1563_037:0963b25": "過去如螺聲狗等鬼知過去。如有頌言。",
    "T29n1563_037:0963b26": "　我昔集眾財　　以法或非法",
    "T29n1563_037:0963b27": "　他今受富樂　　我獨受貧苦",
    "T29n1563_037:0963b28": "天知過去。如有頌曰。",
    "T29n1563_037:0963b29": "　我施逝多林　　蒙大法王住",
    "T29n1563_037:0963c01": "　賢聖僧受用　　故我心歡喜",
    "T29n1563_037:0963c02": "又契經說。諸生天者。初生必起三種念言。我",
    "T29n1563_037:0963c03": "從何歿。今生何處。乘何業故來生此間。故知",
    "T29n1563_037:0963c04": "諸天能憶過去。",
    "T29n1563_037:0963c05": "說一切有部顯宗論卷第三十七"
}