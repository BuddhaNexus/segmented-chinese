{
    "T53n2122_098:1005a02": "法苑珠林卷第九十八",
    "T53n2122_098:1005a04": "西明寺沙門釋道世撰",
    "T53n2122_098:1005a05": "法滅篇第九十八(此有九部)",
    "T53n2122_098:1005a06": "述意部五濁部時節部度女部",
    "T53n2122_098:1005a07": "佛&#x9262;部訛替部破戒部諍訟部",
    "T53n2122_098:1005a08": "損法部",
    "T53n2122_098:1005a09": "述意部第一",
    "T53n2122_098:1005a10": "[1005a10] 竊惟。正像推移教流末代。人有邪正法有訛",
    "T53n2122_098:1005a11": "替。或憑真以搆偽。或飾虛以亂真。假託之",
    "T53n2122_098:1005a12": "文辭意淺雜。玉石朱紫無所逃形。復由世",
    "T53n2122_098:1005a13": "漸澆浮人心改變。妄想居懷專崇業禍。增長",
    "T53n2122_098:1005a14": "三毒彌招四惡。所以無明巨夜。了無思旦",
    "T53n2122_098:1005a15": "之心。欣慕六塵。不覺五刀隨後。名利既侵",
    "T53n2122_098:1005a16": "我人逾盛。致使凶黨之徒。輕舉邪風。淳正",
    "T53n2122_098:1005a17": "之輩。時遭讒佞。所以教流震旦六百餘年。",
    "T53n2122_098:1005a18": "惡王虐治三被殘屏。禍不旋踵畢顧前良。殃",
    "T53n2122_098:1005a19": "咎已刑取笑天下。嗚呼來業深可痛歟。良由",
    "T53n2122_098:1005a20": "寡學所纏故得師心獨斷。法隨潛隱災患集",
    "T53n2122_098:1005a21": "身。若元披圖八藏。綜文義之成明。尋繹九",
    "T53n2122_098:1005a22": "識。達情智之迷解者。則五翳有除昏之期。三",
    "T53n2122_098:1005a23": "明有逾光之日也。",
    "T53n2122_098:1005a24": "五濁部第二",
    "T53n2122_098:1005a25": "[1005a25] 如地持論云。所謂五濁者。一曰命濁。二曰",
    "T53n2122_098:1005a26": "眾生濁。三曰煩惱濁。四曰見濁。五曰劫濁",
    "T53n2122_098:1005a27": "謂今世短壽人極百歲。是名命濁。",
    "T53n2122_098:1005a28": "[1005a28] 若諸眾生不識父母。不識沙門婆羅門。及宗",
    "T53n2122_098:1005a29": "族尊長。不修義理。不作所作。不畏今世後",
    "T53n2122_098:1005b01": "世惡業果報。不修慧施。不作功德。不修齋",
    "T53n2122_098:1005b02": "法。不持禁戒。是名眾生濁。",
    "T53n2122_098:1005b03": "[1005b03] 若此眾生增非法貪刀劍布施器仗布施諍訟",
    "T53n2122_098:1005b04": "&#x9B2A;亂諂曲虛誑妄語攝受邪法。及餘惡不善",
    "T53n2122_098:1005b05": "法生。是名煩惱濁。",
    "T53n2122_098:1005b06": "[1005b06] 若於今世法壞法沒。像法漸起邪法轉生。是",
    "T53n2122_098:1005b07": "名見濁。",
    "T53n2122_098:1005b08": "[1005b08] 若飢饉劫起。疾病劫起。刀兵劫起。是名劫",
    "T53n2122_098:1005b09": "濁。",
    "T53n2122_098:1005b10": "[1005b10] 又俱舍論云。何者為五濁。一命濁。二劫濁。三",
    "T53n2122_098:1005b11": "惑濁。四見濁。五眾生濁。下劫將來命等五濁。",
    "T53n2122_098:1005b12": "最&#x9E81;最下已成滓故。說名為濁。由前二濁次",
    "T53n2122_098:1005b13": "第損減壽命及損減樂具。復由二濁損減助",
    "T53n2122_098:1005b14": "善。何以故。因此二濁。有諸眾生多習欲塵樂",
    "T53n2122_098:1005b15": "行及自苦行。能損在家出家助善。由後一濁",
    "T53n2122_098:1005b16": "損減自身量色無病力。智念正勤不動。此",
    "T53n2122_098:1005b17": "德壞故。",
    "T53n2122_098:1005b18": "[1005b18] 又持人菩薩經云。如來今興在五濁世。何謂",
    "T53n2122_098:1005b19": "五濁。一人多弊惡不識義理。二六十二疑邪",
    "T53n2122_098:1005b20": "見強盛不受道教。三人多愛欲塵勞興隆不",
    "T53n2122_098:1005b21": "知去就。四人壽命短。往古世時。八萬四千",
    "T53n2122_098:1005b22": "歲以為甚損。今壽百歲或長或短。五小劫轉",
    "T53n2122_098:1005b23": "盡三災當起無不被害。若有在此五濁惡世",
    "T53n2122_098:1005b24": "能信樂佛正真慧。是為甚難。",
    "T53n2122_098:1005b25": "[1005b25] 又依順正理論云。此五濁但為次第顯五衰",
    "T53n2122_098:1005b26": "相。極增盛時。何等名為五種衰相。一壽命",
    "T53n2122_098:1005b27": "衰損。時極短故。二資具衰損。少光澤故。三",
    "T53n2122_098:1005b28": "善品衰損。欣惡行故。四寂靜衰損。展轉相",
    "T53n2122_098:1005b29": "違成諠諍故。五自體衰損。非出世間功德器",
    "T53n2122_098:1005c01": "故。為欲次第顯此五種衰損不同。故分五",
    "T53n2122_098:1005c02": "濁。",
    "T53n2122_098:1005c03": "[1005c03] 又薩遮尼乾子經云。佛告文殊師利。諸佛如",
    "T53n2122_098:1005c04": "來有十二種勝妙功德。猶如醍醐於諸味中",
    "T53n2122_098:1005c05": "最為勝上。清淨第一能淨一切諸佛國土。如",
    "T53n2122_098:1005c06": "來於中成阿耨菩提。何等十二。一示現劫濁。",
    "T53n2122_098:1005c07": "二示現時濁。三示現眾生濁。四示現煩惱濁。",
    "T53n2122_098:1005c08": "五示現命濁。六示現三乘差別濁。七示現不",
    "T53n2122_098:1005c09": "淨佛國土濁。八示現難化眾生濁。九示現說",
    "T53n2122_098:1005c10": "種種煩惱濁。十示現外道亂濁。十一示現魔",
    "T53n2122_098:1005c11": "濁。十二示現魔業濁。善男子。一切諸佛國土",
    "T53n2122_098:1005c12": "皆是出世功德莊嚴具足清淨。無有諸濁如",
    "T53n2122_098:1005c13": "此過者。皆是諸佛方便力。為利眾生。汝等應",
    "T53n2122_098:1005c14": "知。",
    "T53n2122_098:1005c15": "[1005c15] 又大五濁經云。佛涅槃後當有五亂。一者當",
    "T53n2122_098:1005c16": "來比丘從白衣學法。世之一亂。二者白衣上",
    "T53n2122_098:1005c17": "坐比丘處下。世之二亂。三者比丘說法不行",
    "T53n2122_098:1005c18": "承受。白衣說法以為無上。世之三亂。四者",
    "T53n2122_098:1005c19": "魔家比丘自生現在。於世間以為真道諦。佛",
    "T53n2122_098:1005c20": "法正典自為不明。詐偽為信。世之四亂。五",
    "T53n2122_098:1005c21": "者當來比丘畜養妻子奴僕治生。但共諍訟",
    "T53n2122_098:1005c22": "不承佛教。世之五亂。今時屢見無識白衣。",
    "T53n2122_098:1005c23": "觸事不閑。詐為知法。房室不捨然為師範。",
    "T53n2122_098:1005c24": "愚癡俗人以用指南。虛棄功夫終勤無益。未",
    "T53n2122_098:1005c25": "來生世猶不免獄。故智度論云。有其盲人。自",
    "T53n2122_098:1005c26": "不見道妄言見道。引他五百盲人。並墮糞坑。",
    "T53n2122_098:1005c27": "自處長津焉能救溺。",
    "T53n2122_098:1005c28": "時節部第三",
    "T53n2122_098:1005c29": "[1005c29] 如阿難七夢經云。阿難。有七種夢來問於佛。",
    "T53n2122_098:1006a01": "一夢陂池火焰連天。二夢日月沒星宿亦",
    "T53n2122_098:1006a02": "沒。三夢出家比丘轉在於不淨坑塹之中。在",
    "T53n2122_098:1006a03": "家白衣登頭而出。四夢群&#x732A;來觝突栴檀林",
    "T53n2122_098:1006a04": "壞之。五夢頭戴須彌山不以為重。六夢大",
    "T53n2122_098:1006a05": "象棄出小象。七夢師子王名華薩。頭上有七",
    "T53n2122_098:1006a06": "豪毛在地而死。一切禽獸見故&#x6091;畏。後見",
    "T53n2122_098:1006a07": "身中蟲出然後食之。以此惡夢來問於佛。佛",
    "T53n2122_098:1006a08": "告阿難。汝所夢者。皆為當來五濁惡世。不",
    "T53n2122_098:1006a09": "損汝也。何為憂色。第一夢陂池火焰連天",
    "T53n2122_098:1006a10": "者。當來比丘善心轉少惡逆熾盛。共相殺害",
    "T53n2122_098:1006a11": "不可稱計。第二夢日月沒星宿亦沒者。佛泥",
    "T53n2122_098:1006a12": "洹後一切聲聞。隨佛泥洹不在世間。眾生眼",
    "T53n2122_098:1006a13": "滅。第三夢出家比丘轉在於不淨坑塹之中",
    "T53n2122_098:1006a14": "在家白衣登頭出者。當來比丘壞毒嫉&#x59AC;至",
    "T53n2122_098:1006a15": "相殺害。道士斬頭白衣親之。死入地獄。白",
    "T53n2122_098:1006a16": "衣精進死生天上。第四夢者群&#x732A;來觝突栴",
    "T53n2122_098:1006a17": "檀林壞之者。當來白衣來入塔寺。誹謗眾",
    "T53n2122_098:1006a18": "僧求其長短。破塔害僧。第五夢者。頭戴須彌",
    "T53n2122_098:1006a19": "山不以為重者。佛泥洹後。阿難當為千阿",
    "T53n2122_098:1006a20": "羅漢出經之師。一句不忘。受悟亦多。不以",
    "T53n2122_098:1006a21": "為重。第六夢大象棄小象者。將來邪見熾盛",
    "T53n2122_098:1006a22": "壞我佛法。有德之人皆隱不現。第七夢師",
    "T53n2122_098:1006a23": "子死者。佛泥洹後一千四百七十歲。四部諸",
    "T53n2122_098:1006a24": "弟子修德之心。一切惡魔不得嬈亂。七豪",
    "T53n2122_098:1006a25": "者此是七百年後事。",
    "T53n2122_098:1006a26": "[1006a26] 又摩耶經云。摩耶問阿難言。汝於往昔已來",
    "T53n2122_098:1006a27": "聞世尊說。如來正法幾時當滅。阿難垂淚而",
    "T53n2122_098:1006a28": "便答言我於往昔曾聞世尊說於當來法滅之",
    "T53n2122_098:1006a29": "後事。云佛涅槃後摩訶迦葉云阿難結集法",
    "T53n2122_098:1006b01": "藏。事悉畢已。摩訶迦葉於狼&#x8FF9;山中入滅盡",
    "T53n2122_098:1006b02": "定。我亦當得果證。次第隨後入般涅槃。當",
    "T53n2122_098:1006b03": "以正法付囑憂波掬多。憂波掬多善說法",
    "T53n2122_098:1006b04": "要。如富樓那。廣說度人。又復勸化阿輸迦",
    "T53n2122_098:1006b05": "王。令於佛法堅固正信。以舍利廣起八萬四",
    "T53n2122_098:1006b06": "千諸塔。更經二百歲已。有尸羅難陀比丘。善",
    "T53n2122_098:1006b07": "說法要。於閻浮提度十二億人。三百歲已有",
    "T53n2122_098:1006b08": "青蓮華眼比丘。善說法要度得半億人。四百",
    "T53n2122_098:1006b09": "歲已。有牛口比丘。善說法要度得二萬人。",
    "T53n2122_098:1006b10": "五百歲已有寶天比丘。善說法要度得二萬",
    "T53n2122_098:1006b11": "人。八部眾生發阿耨菩提心。正法於此便就",
    "T53n2122_098:1006b12": "滅盡。六百歲已九十六種外道等。邪見競興",
    "T53n2122_098:1006b13": "破滅佛法。有一比丘。名曰馬鳴。善說法要。",
    "T53n2122_098:1006b14": "降伏一切諸外道輩。七百歲已有一比丘。名",
    "T53n2122_098:1006b15": "曰龍樹。善說法要。滅邪見幢。然正法燈。八",
    "T53n2122_098:1006b16": "百歲後。諸比丘等。樂好衣服。縱逸嬉戲。百",
    "T53n2122_098:1006b17": "千萬人中有一兩得道果者。九百歲已奴為",
    "T53n2122_098:1006b18": "比丘。婢為比丘尼。一千歲已。諸比丘等聞",
    "T53n2122_098:1006b19": "不淨觀阿那波那。瞋恚不欲。無量比丘。若",
    "T53n2122_098:1006b20": "一若兩。思惟正受。千一百歲已。諸比丘等。",
    "T53n2122_098:1006b21": "如世俗人媒嫁行媒。於大眾中毀謗毘尼。千",
    "T53n2122_098:1006b22": "二百歲已。是諸比丘及比丘尼。作非梵行。若",
    "T53n2122_098:1006b23": "有子息。男為比丘。女為比丘尼。千三百歲已。",
    "T53n2122_098:1006b24": "袈裟變白不受染色。千四百歲已時諸四眾",
    "T53n2122_098:1006b25": "猶如獵師。樂好殺生。貪賣三寶物。千五百",
    "T53n2122_098:1006b26": "歲已。俱睒彌國有三藏比丘。善說法要。從",
    "T53n2122_098:1006b27": "於十五日布薩已時。羅漢比丘昇於高座說",
    "T53n2122_098:1006b28": "清淨戒。云此所應作。此不應作。彼三藏比",
    "T53n2122_098:1006b29": "丘弟子答羅漢言。汝今身口不清淨。云何而",
    "T53n2122_098:1006c01": "乃說是&#x9E81;言。羅漢答言。我久清淨身口意業",
    "T53n2122_098:1006c02": "無諸過患。三藏弟子聞此語已。倍更怨忿。即",
    "T53n2122_098:1006c03": "於座上殺彼羅漢。時羅漢弟子而作是言。我",
    "T53n2122_098:1006c04": "師所說合於法理。云何汝等殺我和上。即以",
    "T53n2122_098:1006c05": "利刀殺彼三藏。天龍八部莫不憂惱。惡魔波",
    "T53n2122_098:1006c06": "旬及外道眾。踊躍歡喜。競破塔寺。殺害比",
    "T53n2122_098:1006c07": "丘。一切經藏皆悉流移至鳩尸那。阿耨達",
    "T53n2122_098:1006c08": "龍王悉持入海。於是佛法而滅盡也。時摩訶",
    "T53n2122_098:1006c09": "摩耶聞此語已。號哭懊惱。即向阿難。而說",
    "T53n2122_098:1006c10": "偈言。",
    "T53n2122_098:1006c11": " 一切皆歸滅  無有常安者",
    "T53n2122_098:1006c12": " 須彌及海水  劫盡亦消竭",
    "T53n2122_098:1006c13": " 世間諸豪強  會必還衰朽",
    "T53n2122_098:1006c14": " 我子於往昔  勤苦集眾行",
    "T53n2122_098:1006c15": " 故得成正覺  為眾說法藏",
    "T53n2122_098:1006c16": " 如何於爾時  皆悉潛沒盡",
    "T53n2122_098:1006c17": "度女部第四",
    "T53n2122_098:1006c18": "[1006c18] 如善見論云。中度女人出家。正法唯得五",
    "T53n2122_098:1006c19": "百歲住。由世尊制比丘尼行八敬教。正法還",
    "T53n2122_098:1006c20": "得千年。問千年已正法為都滅耶。答不都滅。",
    "T53n2122_098:1006c21": "於千年中得三達智。復千年中得愛盡羅漢",
    "T53n2122_098:1006c22": "無三達智。復千年中得阿那含。復千年中得",
    "T53n2122_098:1006c23": "斯陀含。復千年中得須陀洹。總得一萬年。初",
    "T53n2122_098:1006c24": "五千歲得道。後五千歲學而不得道。於萬",
    "T53n2122_098:1006c25": "歲後一切經書文字滅盡。但現剃頭袈裟法",
    "T53n2122_098:1006c26": "服而已。",
    "T53n2122_098:1006c27": "[1006c27] 又毘尼母經云。尊者迦葉。責阿難為女人求",
    "T53n2122_098:1006c28": "出家中。彼有十事謫阿難。一者若女人不出",
    "T53n2122_098:1006c29": "家者。諸檀越等常應各各器盛食在道側[跍*月]跪",
    "T53n2122_098:1007a01": "授與沙門。二者若女人不出家者。諸檀越",
    "T53n2122_098:1007a02": "等常應與衣服臥具。逆於道中求沙門受用。",
    "T53n2122_098:1007a03": "三者若女人不出家者。諸檀越等常應乘象",
    "T53n2122_098:1007a04": "馬車乘在於道側。以五體投地求沙門蹈而",
    "T53n2122_098:1007a05": "過。四者若女人不出家者。諸檀越輩常應在",
    "T53n2122_098:1007a06": "於路中。以髮布地求沙門蹈而過。五者若女",
    "T53n2122_098:1007a07": "人不出家者。諸檀越輩常應恭心請諸沙門",
    "T53n2122_098:1007a08": "到舍供養。六者若女人不出家者。諸檀越輩",
    "T53n2122_098:1007a09": "見諸沙門。常應恭心淨掃其地脫體上衣布",
    "T53n2122_098:1007a10": "地令沙門坐。七者若女人不出家者。諸檀越",
    "T53n2122_098:1007a11": "輩常應脫體上衣拂比丘足上塵。八者若女",
    "T53n2122_098:1007a12": "人不出家者。諸檀越輩常應舒髮拂比丘足",
    "T53n2122_098:1007a13": "上塵。九者若女人不出家者。沙門威德過於",
    "T53n2122_098:1007a14": "日月。況諸外道豈能正視於沙門首。十者若",
    "T53n2122_098:1007a15": "女人不出家者。佛之正法應住千年。今減",
    "T53n2122_098:1007a16": "五百年。一百年中得堅固解脫。一百年中得",
    "T53n2122_098:1007a17": "堅固定。一百年中得堅固持戒。一百年中得",
    "T53n2122_098:1007a18": "堅固多聞。一百年中得堅固布施。初百歲中",
    "T53n2122_098:1007a19": "有解脫堅固法。",
    "T53n2122_098:1007a20": " 安住於此中  悉能達解義",
    "T53n2122_098:1007a21": " 第二百歲中  復有堅固定",
    "T53n2122_098:1007a22": " 第三百歲中  持戒亦不毀",
    "T53n2122_098:1007a23": " 第四百歲中  有能多聞者",
    "T53n2122_098:1007a24": " 第五百歲中  復有能布施",
    "T53n2122_098:1007a25": " 從是如來法  念念中漸減",
    "T53n2122_098:1007a26": " 如車輪轉已  隨轉時有盡",
    "T53n2122_098:1007a27": " 正法所以隱  阿難之愆咎",
    "T53n2122_098:1007a28": " 為女人出家  勤請調御師",
    "T53n2122_098:1007a29": " 正法應住世  滿足於千年",
    "T53n2122_098:1007b01": " 五百已損減  餘者悉如本",
    "T53n2122_098:1007b02": " 是故五百歲  五百興於世",
    "T53n2122_098:1007b03": " 解脫定持戒  多聞及布施",
    "T53n2122_098:1007b04": "佛&#x9262;部第五",
    "T53n2122_098:1007b05": "[1007b05] 如蓮華面經云。佛告阿難。於未來世。罽賓",
    "T53n2122_098:1007b06": "國土。當作大法之會。有金毘羅等五天子。滅",
    "T53n2122_098:1007b07": "度之後有富蘭那外道弟子名蓮華面。聰明",
    "T53n2122_098:1007b08": "智慧。身如金色。此大癡人。已曾供養四阿",
    "T53n2122_098:1007b09": "羅漢。當供養時作如是誓願。我未來世破",
    "T53n2122_098:1007b10": "壞佛法。以其供養阿羅漢故。世世受於端正",
    "T53n2122_098:1007b11": "之身。於最後身生國王家。身為國王。名寐",
    "T53n2122_098:1007b12": "吱曷羅俱邏。而滅我法。此大癡人。破碎我",
    "T53n2122_098:1007b13": "&#x9262;。既破&#x9262;已生於阿鼻大地獄中。此大癡人",
    "T53n2122_098:1007b14": "命終之後。有七天子。次第捨身生罽賓國。",
    "T53n2122_098:1007b15": "復更建立如來正法。大設供養。阿難。以破&#x9262;",
    "T53n2122_098:1007b16": "故。我諸弟子。漸污淨戒樂作不善。智慧之",
    "T53n2122_098:1007b17": "人悉皆滅度。有諸國王不依王法。其國人民",
    "T53n2122_098:1007b18": "多行十不善業。以惡業故。此閻浮提五種失",
    "T53n2122_098:1007b19": "味。所謂蘇油鹽石蜜漿。故佛破&#x9262;。當至",
    "T53n2122_098:1007b20": "北方。爾時北方諸眾生等。見佛破&#x9262;大設供",
    "T53n2122_098:1007b21": "養。大發三乘心者以眾生善根力感故。我",
    "T53n2122_098:1007b22": "此破&#x9262;自然還復如本不異。於後不久我&#x9262;",
    "T53n2122_098:1007b23": "即於閻浮提沒。現娑伽龍王宮中。當沒之時。",
    "T53n2122_098:1007b24": "此閻浮提七日七夜皆大黑暗。日月威光悉",
    "T53n2122_098:1007b25": "不復現。地大震動。天人等眾皆大號哭。淚",
    "T53n2122_098:1007b26": "下如雨。初沒之時。如來法律亦沒不現。爾",
    "T53n2122_098:1007b27": "時魔王見法律滅。心大歡喜。以教眾生。廣",
    "T53n2122_098:1007b28": "作惡故。生身陷入阿鼻地獄。爾時娑伽羅龍",
    "T53n2122_098:1007b29": "王。見&#x9262;供養。至于七日。禮拜右繞。有發三",
    "T53n2122_098:1007c01": "乘心者。如是我&#x9262;於龍宮沒。四天王宮出。至",
    "T53n2122_098:1007c02": "于七日大設供養。各發三乘心。過七日已。",
    "T53n2122_098:1007c03": "於四天王宮沒三十三天宮出。佛母摩耶夫",
    "T53n2122_098:1007c04": "人。見佛&#x9262;已憂愁苦惱。如箭入心。難可堪",
    "T53n2122_098:1007c05": "忍。宛轉于地。猶如圜木。作如是言。如來涅",
    "T53n2122_098:1007c06": "槃。一何疾哉。修伽陀滅。何其太速。世間眼",
    "T53n2122_098:1007c07": "滅。佛樹傾倒。佛須彌山崩。佛燈亦滅。法泉",
    "T53n2122_098:1007c08": "枯竭。無常魔日萎佛蓮華。爾時夫人以手捧",
    "T53n2122_098:1007c09": "&#x9262;告於天眾。此是我釋迦如來常受用&#x9262;。今",
    "T53n2122_098:1007c10": "來至此。爾時帝釋七日七夜大設供養。各",
    "T53n2122_098:1007c11": "發三乘心者。過七日已。於三十三天沒炎摩",
    "T53n2122_098:1007c12": "天中出。爾時炎摩天王見佛&#x9262;已。七日七夜",
    "T53n2122_098:1007c13": "種種供養。有發三乘心者。過七日已。於炎",
    "T53n2122_098:1007c14": "摩天沒兜率陀天出。爾時兜率天王見佛&#x9262;",
    "T53n2122_098:1007c15": "已。七日七夜種種供養。過七日已。於兜率",
    "T53n2122_098:1007c16": "天沒化樂天出。爾時化樂天王見佛&#x9262;已。七",
    "T53n2122_098:1007c17": "日七夜種種供養。有發三乘心者。爾時天王",
    "T53n2122_098:1007c18": "以手捧&#x9262;。而說偈言(以前諸天各說偈歎以文繁故不具錄出)。",
    "T53n2122_098:1007c19": " 希有大導師  悲愍於眾生",
    "T53n2122_098:1007c20": " 為利眾生故  使&#x9262;來於此",
    "T53n2122_098:1007c21": "[1007c21] 佛告阿難。此閻浮提及餘十方。所有佛&#x9262;。及",
    "T53n2122_098:1007c22": "佛舍利。皆在娑伽羅龍王宮中。如是我&#x9262;及",
    "T53n2122_098:1007c23": "我舍利。於未來世於此地沒。直過八萬由旬",
    "T53n2122_098:1007c24": "住金剛際。未來之世諸眾生等。壽命八萬四",
    "T53n2122_098:1007c25": "千歲時。彌勒如來其聲猶如大梵天鼓迦陵",
    "T53n2122_098:1007c26": "伽音。爾時我&#x9262;及我舍利。從金剛際出至閻",
    "T53n2122_098:1007c27": "浮提彌勒佛所住虛空中。放五色光。所謂青",
    "T53n2122_098:1007c28": "黃赤白頗梨雜色。彼五色光復至其餘一切",
    "T53n2122_098:1007c29": "天處。到彼天已。於其光中。出聲說偈。",
    "T53n2122_098:1008a01": " 一切行無常  一切法無我",
    "T53n2122_098:1008a02": " 及寂滅涅槃  此三是法印",
    "T53n2122_098:1008a03": "[1008a03] 其光復至一切地獄。亦說此偈。所放光明復",
    "T53n2122_098:1008a04": "至十方世界。於其光中亦說此偈。佛告阿難。",
    "T53n2122_098:1008a05": "如明我&#x9262;及我舍利。所放光明。十方世界作",
    "T53n2122_098:1008a06": "佛事已。還至本處。於虛空中成大光明雲蓋",
    "T53n2122_098:1008a07": "而住。舍利及&#x9262;現此神通時。八十百億眾生",
    "T53n2122_098:1008a08": "得阿羅漢果。千億眾生剃髮出家信心清淨。",
    "T53n2122_098:1008a09": "一萬眾生發阿耨菩提心皆不退轉。彌勒以",
    "T53n2122_098:1008a10": "手捧&#x9262;及佛舍利。告諸天人一切大眾。汝等",
    "T53n2122_098:1008a11": "當知。此&#x9262;舍利。乃是釋迦牟尼如來雄猛大",
    "T53n2122_098:1008a12": "士。能令無量百千那由他億諸眾生等住涅",
    "T53n2122_098:1008a13": "槃城。出優曇華百千億倍。&#x9262;及舍利故來至",
    "T53n2122_098:1008a14": "此。爾時彌勒佛為我此&#x9262;及我舍利。起四寶",
    "T53n2122_098:1008a15": "塔。以舍利&#x9262;置此塔中。大設供養恭敬禮拜。",
    "T53n2122_098:1008a16": "依道宣律師住持感應云。問天人持&#x9262;因緣。",
    "T53n2122_098:1008a17": "天人答曰。如來成道已至第三十八年。於祇",
    "T53n2122_098:1008a18": "桓精舍重閣講堂上。佛告文殊師利菩薩。汝",
    "T53n2122_098:1008a19": "往戒壇所鳴鍾。召十方天龍及比丘諸大菩",
    "T53n2122_098:1008a20": "薩眾等。普集祇桓。文殊依教召集皆來祇",
    "T53n2122_098:1008a21": "桓。世尊以神通力化祇桓精舍如妙樂國。",
    "T53n2122_098:1008a22": "眉間放光遍照十方。地皆六種震動。有百億",
    "T53n2122_098:1008a23": "釋迦同來集會。十億妙光佛亦集祇桓。世",
    "T53n2122_098:1008a24": "尊跏趺坐入金剛三昧。地又大動。從三昧起",
    "T53n2122_098:1008a25": "出大音聲。普告三千界一切諸來大眾。我初",
    "T53n2122_098:1008a26": "踰城至瓶沙王國。入山修道。天魔迷我。道",
    "T53n2122_098:1008a27": "路山神示我道處。即語我言。我曾於往古迦",
    "T53n2122_098:1008a28": "葉佛般涅槃時。留一故瓦&#x9262;囑我護持。待如",
    "T53n2122_098:1008a29": "來下生令我付世尊。世尊成道先須受我此",
    "T53n2122_098:1008b01": "&#x9262;。次及四天王&#x9262;。我語山神。若得成佛當",
    "T53n2122_098:1008b02": "如汝言。我後入河澡浴受二女乳糜時。爾時",
    "T53n2122_098:1008b03": "山神即奉我&#x9262;。我時受用。將盛乳糜食。地",
    "T53n2122_098:1008b04": "便六種震動。我持此&#x9262;來經三十八年。未曾",
    "T53n2122_098:1008b05": "有損失。我入王舍城受彼國王請。我既食",
    "T53n2122_098:1008b06": "訖。即命羅&#x777A;將我&#x9262;。還於彼龍池洗。羅",
    "T53n2122_098:1008b07": "&#x777A;洗&#x9262;損破為五片。我即以鉛錫綴彼破&#x9262;。",
    "T53n2122_098:1008b08": "此非羅&#x777A;過失。欲表示未來世諸惡。比丘比",
    "T53n2122_098:1008b09": "丘尼等輕毀法器。於初五百年分我毘尼藏",
    "T53n2122_098:1008b10": "遂有五部。分我修多羅為十八部。至正法",
    "T53n2122_098:1008b11": "滅盡。分我三藏。復為五百部。彼無智比丘",
    "T53n2122_098:1008b12": "本無慈心。不發弘誓救度眾生。但起諍論增",
    "T53n2122_098:1008b13": "我慢幢速滅正法。至于千歲正法皆滅。諸惡",
    "T53n2122_098:1008b14": "比丘滿閻浮提及餘天下。不持禁戒。諸惡比",
    "T53n2122_098:1008b15": "丘尼猶如婬女不行八敬。將我應量之器游",
    "T53n2122_098:1008b16": "行酒肆。或入婬舍貯酒盛肉。痛哉苦哉。法",
    "T53n2122_098:1008b17": "豈不滅也。",
    "T53n2122_098:1008b18": "[1008b18] 爾時諸比丘同聲白佛言。我於今朝入城乞",
    "T53n2122_098:1008b19": "食。還所居方各洗應量器。同時皆破。各分",
    "T53n2122_098:1008b20": "五段。方欲問佛。向聞世尊已說未來表法將",
    "T53n2122_098:1008b21": "滅心生大&#x6091;。",
    "T53n2122_098:1008b22": "[1008b22] 爾時世尊告諸比丘。我留菩薩僧。合有八十",
    "T53n2122_098:1008b23": "億人不取涅槃。後惡世中護持聖教。各以通",
    "T53n2122_098:1008b24": "力化惡比丘令敬佛&#x9262;。",
    "T53n2122_098:1008b25": "[1008b25] 爾時世尊即從坐起。往至戒壇所。從北面升",
    "T53n2122_098:1008b26": "壇。諸比丘奉&#x9262;。世尊自受。又告羅&#x777A;。將我",
    "T53n2122_098:1008b27": "破&#x9262;來。佛受&#x9262;已。即擲于空。上至有頂。如",
    "T53n2122_098:1008b28": "是次第。同名牟尼各擲相次。猶如貫珠。上",
    "T53n2122_098:1008b29": "至色界頂已。次第還下。直至戒壇。百億諸來",
    "T53n2122_098:1008c01": "佛亦命侍者取&#x9262;。各施牟尼佛。共相住持。",
    "T53n2122_098:1008c02": "使來世惡僧尼等令生慚愧。世尊受已還擲",
    "T53n2122_098:1008c03": "上界。相次重疊還至壇所。爾時世尊化彼破",
    "T53n2122_098:1008c04": "瓦&#x9262;。狀如諸天金幢。放大光明照十方國。",
    "T53n2122_098:1008c05": "[1008c05] 又佛在世時告天帝釋言。汝施我真珠并天",
    "T53n2122_098:1008c06": "工匠。又告天魔。汝施我七寶。又告娑竭龍",
    "T53n2122_098:1008c07": "王。汝施我摩尼珠。帝釋天龍等即奉珠寶。於",
    "T53n2122_098:1008c08": "三七日中並集戒壇所造作珠塔。用七寶莊。",
    "T53n2122_098:1008c09": "上安摩尼珠。以佛神力故。於三七日中一時",
    "T53n2122_098:1008c10": "皆成。合得八百億真珠七寶塔。以盛如來瓦",
    "T53n2122_098:1008c11": "&#x9262;。爾時魔王白佛言。我自造珠塔用盛世尊",
    "T53n2122_098:1008c12": "&#x9262;。我雖是天魔敬順佛語。故於未來世不令",
    "T53n2122_098:1008c13": "惡人損壞聖教。化惡比丘令生慚愧。佛即聽",
    "T53n2122_098:1008c14": "許。純用摩尼以盛一大塔。高四十由旬。以",
    "T53n2122_098:1008c15": "盛佛&#x9262;。世尊涅槃時付囑魔王造塔。令付帝",
    "T53n2122_098:1008c16": "釋及四天王并大魔王。汝自守護。我涅槃後",
    "T53n2122_098:1008c17": "正法滅盡已。將我&#x9262;塔安置戒壇南。十二年",
    "T53n2122_098:1008c18": "中住。汝等四天王日夜常自供養。守護勿令",
    "T53n2122_098:1008c19": "損失。過十二年已。將付娑竭龍王。安置彼",
    "T53n2122_098:1008c20": "宮中毘尼大藏所。又&#x52C5;龍王當造十六塔為",
    "T53n2122_098:1008c21": "&#x9262;塔眷屬。還經十二年後付囑帝釋四天王。",
    "T53n2122_098:1008c22": "將往須彌頂。帝釋歡喜園中金砂池南住。佛",
    "T53n2122_098:1008c23": "告揵闥婆王八部神等。汝於四十年中。作天",
    "T53n2122_098:1008c24": "音樂供養寶塔。為彼惡世中持戒弟子。守護",
    "T53n2122_098:1008c25": "應器如護眼睛。",
    "T53n2122_098:1008c26": "[1008c26] 佛告帝釋四天王等。汝於須彌山金剛窟中。",
    "T53n2122_098:1008c27": "取彼黃砂石多造石&#x9262;。置新塔中。大小形量",
    "T53n2122_098:1008c28": "如我破&#x9262;。皆作五綴形安置彼塔中。汝等守",
    "T53n2122_098:1008c29": "護勿令損失。後經一百年。至阿育王造塔竟。",
    "T53n2122_098:1009a01": "汝將我塔遍大千國至十億家。或縱廣萬里",
    "T53n2122_098:1009a02": "當安兩&#x9262;塔。於彼國土中周覓名山古聖住",
    "T53n2122_098:1009a03": "處。於彼安置。又告北方天王。汝至楞伽山",
    "T53n2122_098:1009a04": "採取牛頭栴檀香。於日三時中當至彼塔所。",
    "T53n2122_098:1009a05": "燒香供養勿令斷絕。我令自在天安置諸&#x9262;",
    "T53n2122_098:1009a06": "塔。又遣四天王及揵闥婆王。燒香奏樂常為",
    "T53n2122_098:1009a07": "供養。汝等天人龍神等未解我意。此為未來",
    "T53n2122_098:1009a08": "非法比丘比丘尼。令其改惡生善故。使安",
    "T53n2122_098:1009a09": "置如是。",
    "T53n2122_098:1009a10": "訛替部第六",
    "T53n2122_098:1009a11": "[1009a11] 如付法藏經云。阿難比丘化諸眾生皆令度",
    "T53n2122_098:1009a12": "脫。最後至一竹林之中。聞有比丘誦法句經",
    "T53n2122_098:1009a13": "偈云。",
    "T53n2122_098:1009a14": " 若人生百歲  不見水潦涸",
    "T53n2122_098:1009a15": " 不如生一日  而得&#x89A9;見之",
    "T53n2122_098:1009a16": "[1009a16] 阿難聞已慘然而歎。世間眼滅何其速哉。煩",
    "T53n2122_098:1009a17": "惱諸惡如何便起。違反聖教自生妄想。此非",
    "T53n2122_098:1009a18": "佛語不可修行。汝今當知二人謗佛。一雖多",
    "T53n2122_098:1009a19": "聞而生邪見。二不解深義顛倒妄說。有此二",
    "T53n2122_098:1009a20": "法為自毀傷。不能令人離三惡道。汝今諦聽",
    "T53n2122_098:1009a21": "我演佛偈。",
    "T53n2122_098:1009a22": " 若人生百歲  不解生滅法",
    "T53n2122_098:1009a23": " 不如生一日  而得解了之",
    "T53n2122_098:1009a24": "[1009a24] 爾時比丘。即向其師說阿難語。師告之曰。阿",
    "T53n2122_098:1009a25": "難老朽智慧衰劣。言多錯謬不可信矣。汝今",
    "T53n2122_098:1009a26": "但當如前而誦。阿難後時聞彼比丘在竹林",
    "T53n2122_098:1009a27": "下猶誦前偈。即問其意。答言。尊者。吾師告",
    "T53n2122_098:1009a28": "我。阿難老朽言多虛妄。汝今但當依前誦習。",
    "T53n2122_098:1009a29": "阿難思惟。彼輕我言。或受餘教。即入三昧",
    "T53n2122_098:1009b01": "推求勝德。不見有人能迴彼意。便作是言。異",
    "T53n2122_098:1009b02": "哉無常甚大雄猛散壞。如是無量賢聖令諸",
    "T53n2122_098:1009b03": "世間皆悉空曠。常處黑暗&#x6091;畏中行。邪見",
    "T53n2122_098:1009b04": "熾盛不善增長。誹謗如來斷絕正教。永當沈",
    "T53n2122_098:1009b05": "沒生死大河。開惡趣門閉人天路。於無量劫",
    "T53n2122_098:1009b06": "受諸苦惱。我於今日宜入涅槃。",
    "T53n2122_098:1009b07": "[1009b07] 又新婆沙論問。齊何當言正法住。答。若時行",
    "T53n2122_098:1009b08": "法者住。齊何當言正法滅。答。若時行法者滅。",
    "T53n2122_098:1009b09": "問。何故復作此論。答。為欲分別契經義故。",
    "T53n2122_098:1009b10": "如契經說。迦葉波當知。如來所覺所說法毘",
    "T53n2122_098:1009b11": "柰耶。非地界水界火界風界所能滅沒。然有",
    "T53n2122_098:1009b12": "一類補特伽羅。當出於世。惡欲惡行成就惡",
    "T53n2122_098:1009b13": "法。非法說法。法說非法。非毘柰耶說毘柰耶。",
    "T53n2122_098:1009b14": "於毘柰耶說非毘柰耶。彼能滅我三無數劫",
    "T53n2122_098:1009b15": "所集正法令無有餘。契經雖作是說而不分",
    "T53n2122_098:1009b16": "別。齊何當言正法住。齊何當言正法滅。彼",
    "T53n2122_098:1009b17": "經是此論所依根本。彼所不分別者。今應分",
    "T53n2122_098:1009b18": "別。故作斯論。此中有二種正法。一世俗正法。",
    "T53n2122_098:1009b19": "二勝義正法。世俗正法。謂名句文身。即素怛",
    "T53n2122_098:1009b20": "纜毘柰耶阿毘達磨。勝義正法。謂聖道即無",
    "T53n2122_098:1009b21": "漏根力覺支道支。行法者亦有二種。一持教",
    "T53n2122_098:1009b22": "法。二持證法。持教法者。謂讀誦解說素怛纜",
    "T53n2122_098:1009b23": "等。持證法者。謂能修證無漏聖道。若持教",
    "T53n2122_098:1009b24": "者相續不滅。能令世俗正法久住。若持證者",
    "T53n2122_098:1009b25": "相續不滅。能令勝義正法久住。彼若滅時正",
    "T53n2122_098:1009b26": "法則滅。故契經說。我之正法不依墻壁柱等",
    "T53n2122_098:1009b27": "而住。但依行法有情相續而住。問何故世尊",
    "T53n2122_098:1009b28": "不決定說法住時分耶。答欲顯正法隨行法",
    "T53n2122_098:1009b29": "者住久近故。謂行法者。若行正法常如佛",
    "T53n2122_098:1009c01": "在世時及如來滅度未久時者。則佛正法常",
    "T53n2122_098:1009c02": "住於世無有滅沒。若無如是行正法者。則彼",
    "T53n2122_098:1009c03": "正法速疾滅沒。若度女人出家不令行八尊",
    "T53n2122_098:1009c04": "重法者。則佛正法應減五百歲住。由佛令彼",
    "T53n2122_098:1009c05": "行八尊重法故。正法住世還滿千年。",
    "T53n2122_098:1009c06": "[1009c06] 又迦旃延說法滅盡偈云。",
    "T53n2122_098:1009c07": " 尊者迦旃延  體道修律護",
    "T53n2122_098:1009c08": " 見諸卒暴者  以偈開法路",
    "T53n2122_098:1009c09": " 正法垂欲沒  人年裁壽百",
    "T53n2122_098:1009c10": " 正法之光明  在世不久沒",
    "T53n2122_098:1009c11": " 正法已滅盡  比丘眾迷惑",
    "T53n2122_098:1009c12": " 當捨諸經法  聖覺之所講",
    "T53n2122_098:1009c13": " 釋置經義理  更互相求短",
    "T53n2122_098:1009c14": " 吾身所聞傳  獨步無儔伴",
    "T53n2122_098:1009c15": " 持中以著下  舉下著於中",
    "T53n2122_098:1009c16": " 不復識次第  所說貴不窮",
    "T53n2122_098:1009c17": " 證據設乖謬  反說無本末",
    "T53n2122_098:1009c18": " 聞受皆浮漫  講論無清話",
    "T53n2122_098:1009c19": " 各各共諍訟  用生毒害心",
    "T53n2122_098:1009c20": " 貪得利供養  隨俗共浮沈",
    "T53n2122_098:1009c21": " 喜樂於憒擾  不慕處靜默",
    "T53n2122_098:1009c22": " 展轉相侵欺  以自養妻息",
    "T53n2122_098:1009c23": " 或時有比丘  客從遠方來",
    "T53n2122_098:1009c24": " 寺主先自安  閑居乃聽之",
    "T53n2122_098:1009c25": " 見遠方比丘  顏色不悅和",
    "T53n2122_098:1009c26": " 得其捨之去  於心乃為快",
    "T53n2122_098:1009c27": " 常念瞋恚惡  憍慢為自大",
    "T53n2122_098:1009c28": " 所求無厭足  恣意隨塵穢",
    "T53n2122_098:1009c29": " 毒事相續行  不欲誦受經",
    "T53n2122_098:1010a01": " 終日笑歌舞  冥暮寢不醒",
    "T53n2122_098:1010a02": " 斯等共聚會  言不及經理",
    "T53n2122_098:1010a03": " 但說縣官賊  流俗行來事",
    "T53n2122_098:1010a04": " 假使有學者  眾人所供養",
    "T53n2122_098:1010a05": " 羨者求出家  言學比丘法",
    "T53n2122_098:1010a06": " 所行不如教  自從利養起",
    "T53n2122_098:1010a07": " 其年既幼少  多畜眾弟子",
    "T53n2122_098:1010a08": " 其心懷諍亂  不能究所學",
    "T53n2122_098:1010a09": " 莫能謹慎戒  墮落於邪見",
    "T53n2122_098:1010a10": " 苟且無羞恥  不能修慎行",
    "T53n2122_098:1010a11": " 亦不樂法會  汲汲著利養",
    "T53n2122_098:1010a12": " 適共&#x9B2A;諍已  遂乃結讎怨",
    "T53n2122_098:1010a13": " 諸魔及官屬  用斯得人便",
    "T53n2122_098:1010a14": " 諸天龍鬼神  來欲聽經教",
    "T53n2122_098:1010a15": " 傾企遲聞戒  但更聞諍訟",
    "T53n2122_098:1010a16": " 諸天人懷恨  不可比丘行",
    "T53n2122_098:1010a17": " 行來共講言  佛法欲滅盡",
    "T53n2122_098:1010a18": " 吾等捨天樂  故來欲受法",
    "T53n2122_098:1010a19": " 不得聞正法  不如棄之去",
    "T53n2122_098:1010a20": " 其有尊鬼神  心樂佛法者",
    "T53n2122_098:1010a21": " 不念諸比丘  不復行擁護",
    "T53n2122_098:1010a22": " 於時弊鬼神  凶暴行毒害",
    "T53n2122_098:1010a23": " 取比丘精氣  令命無有餘",
    "T53n2122_098:1010a24": " 偷狗無羞慚  懈怠懷毒意",
    "T53n2122_098:1010a25": " 斯等將來世  反當見敬事",
    "T53n2122_098:1010a26": " 有仁賢比丘  具足知廉恥",
    "T53n2122_098:1010a27": " 於彼失法時  乃更不見侍",
    "T53n2122_098:1010a28": " 譬如師子王  處在林樹間",
    "T53n2122_098:1010a29": " 豺狼及犬狐  不敢食其肉",
    "T53n2122_098:1010b01": " 命過身出蟲  還自噉其肉",
    "T53n2122_098:1010b02": " 晝夜共噉食  毀滅其形體",
    "T53n2122_098:1010b03": " 正法在於世  終不自沒盡",
    "T53n2122_098:1010b04": " 因緣像法故  正法則滅盡",
    "T53n2122_098:1010b05": " 譬如海中船  貪重故沈沒",
    "T53n2122_098:1010b06": " 佛法斯亦然  利養故滅盡",
    "T53n2122_098:1010b07": " 諸比丘遭患  如人喪二親",
    "T53n2122_098:1010b08": " 今日最末世  佛正法滅盡",
    "T53n2122_098:1010b09": " 從今日以往  無復說經典",
    "T53n2122_098:1010b10": " 法律及禁戒  當何從聞聽",
    "T53n2122_098:1010b11": " 諸天樹木鬼  曠野屠神明",
    "T53n2122_098:1010b12": " 悲感心憂惱  宛轉不自寧",
    "T53n2122_098:1010b13": " 法燈為已沒  正學已毀滅",
    "T53n2122_098:1010b14": " 今世最崩頹  法鼓不復鳴",
    "T53n2122_098:1010b15": " 諸魔設歡喜  聚會相慶賀",
    "T53n2122_098:1010b16": " 舉手而讚言  今是佛末世",
    "T53n2122_098:1010b17": " 知後將來世  當有是患難",
    "T53n2122_098:1010b18": " 益當加精進  勉力求度脫",
    "T53n2122_098:1010b19": "破戒部第七",
    "T53n2122_098:1010b20": "[1010b20] 如蓮華面經。佛告阿難。我今當說未來之時。",
    "T53n2122_098:1010b21": "有諸破戒比丘。身著袈裟游行城邑。往來聚",
    "T53n2122_098:1010b22": "落住親里家。彼非比丘。又非白衣。畜養婦",
    "T53n2122_098:1010b23": "妾產育男女。復有比丘。往婬女家。婬比丘",
    "T53n2122_098:1010b24": "尼。貯畜金銀。造作生業。以自活命。復有通",
    "T53n2122_098:1010b25": "致使驛以自活命。復有專行醫藥以自活命。",
    "T53n2122_098:1010b26": "復有圍碁六博以自活命。復有為他卜筮以",
    "T53n2122_098:1010b27": "自活命。復有為他誦&#x546A;驅遣鬼神多取財物",
    "T53n2122_098:1010b28": "以自活命。復有專行殺生以自活命。復有",
    "T53n2122_098:1010b29": "私自費用佛法僧物以自活命。復有內實犯",
    "T53n2122_098:1010c01": "戒外示護持受人信施。復有祕&#x608B;僧物不與",
    "T53n2122_098:1010c02": "客僧。復有&#x608B;惜僧房床座不與客僧。復有比",
    "T53n2122_098:1010c03": "丘實非羅漢而詐稱羅漢。欲令人知多受供",
    "T53n2122_098:1010c04": "養但為活命不為修道。復有興利商賈以自",
    "T53n2122_098:1010c05": "養活。復有專行盜偷以自養活。復有畜養雜",
    "T53n2122_098:1010c06": "畜乃至賣買以自養活。復有販賣奴婢以自",
    "T53n2122_098:1010c07": "養活。復有屠殺牛羊以自養活。復有受募入",
    "T53n2122_098:1010c08": "陣征戰討伐多殺眾人以求勳賞。復有專行",
    "T53n2122_098:1010c09": "劫奪攻破城邑及與聚落以自活命。如是無",
    "T53n2122_098:1010c10": "量地獄因緣。捨命之後皆墮地獄。譬如師",
    "T53n2122_098:1010c11": "子身肉所有眾生不敢食彼。唯師子身自生",
    "T53n2122_098:1010c12": "諸蟲還自噉食師子之肉。佛告阿難。我之",
    "T53n2122_098:1010c13": "佛法非餘能壞。是我法中諸惡比丘。猶如毒",
    "T53n2122_098:1010c14": "刺。破我三阿僧祇劫積行勤苦所集佛法。爾",
    "T53n2122_098:1010c15": "時阿難見此事已。心大&#x6091;畏身毛皆&#x7AEA;。即",
    "T53n2122_098:1010c16": "白佛言。如來速入涅槃。今正是時。何用見",
    "T53n2122_098:1010c17": "此未來之世如是惡事。佛言。阿難。未來之",
    "T53n2122_098:1010c18": "世多有在家白衣得生天上。多有出家之人",
    "T53n2122_098:1010c19": "墮於地獄餓鬼畜生。善惡之業終不敗亡。我",
    "T53n2122_098:1010c20": "於過去曾作商人。入於大海。活多人故手殺",
    "T53n2122_098:1010c21": "一人。以是業緣乃至成佛。猶尚身受金槍",
    "T53n2122_098:1010c22": "之報。",
    "T53n2122_098:1010c23": "[1010c23] 又當來變經云。爾時世尊告諸比丘。將來之",
    "T53n2122_098:1010c24": "世當有比丘。因有一法不從法化。令法毀滅",
    "T53n2122_098:1010c25": "不得長益。何謂為一。謂不護禁戒。不能守",
    "T53n2122_098:1010c26": "心。不修智慧。放逸其意。唯求善名。不順道",
    "T53n2122_098:1010c27": "教。不肯勤慕度世之業。是為一事令法毀",
    "T53n2122_098:1010c28": "滅。復有二事令法毀滅。何謂為二。一不護",
    "T53n2122_098:1010c29": "禁戒。不攝其心。不修智慧。畜妻養子放心",
    "T53n2122_098:1011a01": "恣意。賈作治生以共相活。二伴黨相著。憎",
    "T53n2122_098:1011a02": "奉法者。欲令陷墮。故為言義。謂之諛諂。私",
    "T53n2122_098:1011a03": "記惡行外揚清白。是為二事令法毀滅。復有",
    "T53n2122_098:1011a04": "三事令法毀滅。何謂為三。一既不護禁戒。",
    "T53n2122_098:1011a05": "不能攝心。不修智慧。二自讀文字不諦句讀。",
    "T53n2122_098:1011a06": "以上著下。以下著上。頭尾顛倒不能解了",
    "T53n2122_098:1011a07": "義之所歸自以為是。三明者呵之不從其教。",
    "T53n2122_098:1011a08": "反懷瞋恨謂相嫉姤。議識者少多不別理。咸",
    "T53n2122_098:1011a09": "云為是。是為三事令法毀滅。復有四事令法",
    "T53n2122_098:1011a10": "毀滅。何謂為四。一將來比丘捨空閑處修道",
    "T53n2122_098:1011a11": "之業。二喜游人間憒鬧之中行來。比丘談言",
    "T53n2122_098:1011a12": "求好袈裟五色之服。三高望遠視以為奇雅。",
    "T53n2122_098:1011a13": "自以高德無能及者。雜碎之智比日月之明",
    "T53n2122_098:1011a14": "而已。四不攝三事。不護根門。行婦女間宣",
    "T53n2122_098:1011a15": "文飾詞。多言合偶以動人心。使清變濁。身",
    "T53n2122_098:1011a16": "行荒亂。正法廢遲。是為四事令法毀滅。若",
    "T53n2122_098:1011a17": "有比丘欲諦學道。棄捐綺飾。不求名聞。質",
    "T53n2122_098:1011a18": "朴守真。宣傳正經。佛之雅典。深法之化。不",
    "T53n2122_098:1011a19": "用多言。案本說經。不捨正句。希言屢中不",
    "T53n2122_098:1011a20": "失佛意。&#x9E81;衣趣食。得美不甘。得&#x9E81;不惡。衣",
    "T53n2122_098:1011a21": "食好醜。隨施者意。守諸根門。不違佛教。勤",
    "T53n2122_098:1011a22": "修佛法猶救頭然。雖不值佛出世。出家為道",
    "T53n2122_098:1011a23": "學不唐捐。平其本心愍念一切。",
    "T53n2122_098:1011a24": "[1011a24] 又十誦律云。正法滅於像法時有五非法。一",
    "T53n2122_098:1011a25": "比丘小得心止便謂已得聖法。二白衣生天",
    "T53n2122_098:1011a26": "出家墮地獄。三有人捨世間業出家破戒。四",
    "T53n2122_098:1011a27": "破戒人多人佐助持戒者無人佐助。五乃至",
    "T53n2122_098:1011a28": "羅漢亦被罵辱。更有五&#x6091;畏未來有應知。一",
    "T53n2122_098:1011a29": "自身不修身戒心慧。復度他出家。亦不能令",
    "T53n2122_098:1011b01": "他修身戒心慧。二畜沙彌。三與他依止。四",
    "T53n2122_098:1011b02": "如是人與淨人沙彌近住不知三相掘。地斬",
    "T53n2122_098:1011b03": "草用水溉灌。五雖誦持三藏前後雜亂。◎",
    "T53n2122_098:1011b04": "◎諍訟部第八",
    "T53n2122_098:1011b05": "[1011b05] 如雜阿含經云。佛言。此摩偷羅國。將來之",
    "T53n2122_098:1011b06": "世。我之正法千歲不滅。過千歲後有非法出。",
    "T53n2122_098:1011b07": "閻浮提中惡風暴雨多諸災患。人民飢饉觸",
    "T53n2122_098:1011b08": "物磨滅。飲食失味珍寶沈沒。西方有王名",
    "T53n2122_098:1011b09": "&#x9262;羅婆。北方有王名耶婆那。南方有王名非",
    "T53n2122_098:1011b10": "釋迦。東方有王名兒沙羅。此之四王皆多眷",
    "T53n2122_098:1011b11": "屬。殺害比丘破壞塔寺。四方盡亂。時諸比",
    "T53n2122_098:1011b12": "丘來集中國。拘睒彌國。王名摩因陀羅西那。",
    "T53n2122_098:1011b13": "生子手似血塗。身似甲冑。有大勇力。又五",
    "T53n2122_098:1011b14": "百大臣同日生子。皆血手冑身。時拘睒彌國",
    "T53n2122_098:1011b15": "一日雨血。王見惡相。即大恐&#x6091;。請問相師。",
    "T53n2122_098:1011b16": "相師答王。今生子當王閻浮提多殺害人。即",
    "T53n2122_098:1011b17": "因為名難當。年漸長大四惡王從四方來。王",
    "T53n2122_098:1011b18": "大憂&#x6091;。有天神告言。大王。且立難當為王。",
    "T53n2122_098:1011b19": "足能降伏彼四惡王。便依神言。捨位與子。",
    "T53n2122_098:1011b20": "以髻中明珠冠其子首。迨五百大臣香水灌",
    "T53n2122_098:1011b21": "頂令往征伐。諸臣之子。身被甲冑從王俱征。",
    "T53n2122_098:1011b22": "與四惡王共戰殺之都盡。王閻浮提治在拘",
    "T53n2122_098:1011b23": "睒彌國。後有三藏羅漢出現。為王說法。王",
    "T53n2122_098:1011b24": "聞法已憂惱即止。於佛法中大生敬信。而發",
    "T53n2122_098:1011b25": "聲唱言。自今以後我施諸比丘無恐畏事。適",
    "T53n2122_098:1011b26": "意為樂。而問比丘言。前四惡王毀滅佛法有",
    "T53n2122_098:1011b27": "幾年歲。諸比丘答云。經十二年。王心念言",
    "T53n2122_098:1011b28": "作師子吼。我當十二年中供養五眾種種豐",
    "T53n2122_098:1011b29": "足。供施之日天當降雨。香澤之雨遍閻浮提。",
    "T53n2122_098:1011c01": "一切實種皆得增長。後經不久。三藏門徒",
    "T53n2122_098:1011c02": "弟子。共諸比丘不和。有惡比丘遂殺阿羅漢",
    "T53n2122_098:1011c03": "及三藏法師。心生懊惱。諸邪見輩競破塔廟",
    "T53n2122_098:1011c04": "及害比丘從是佛法索然頓滅。爾時人天聞",
    "T53n2122_098:1011c05": "佛所說莫不揮淚。",
    "T53n2122_098:1011c06": "[1011c06] 又法滅盡經云。佛告阿難。吾般泥洹欲滅",
    "T53n2122_098:1011c07": "時。五逆濁世魔道興盛。諸魔沙門壞亂吾道。",
    "T53n2122_098:1011c08": "著俗衣裳。樂好袈裟五色之服。飲酒噉肉。",
    "T53n2122_098:1011c09": "殺生貪味無有慈心。更相憎嫉。時有菩薩精",
    "T53n2122_098:1011c10": "進修德者。眾魔比丘咸共嫉之。誹謗揚惡。",
    "T53n2122_098:1011c11": "擯黜驅遣不令得住。自此於後不修道德。寺",
    "T53n2122_098:1011c12": "廟空荒不復修理。展轉毀壞。但貪財物。積",
    "T53n2122_098:1011c13": "聚不散。不作福田。販賣奴婢。耕田種殖。",
    "T53n2122_098:1011c14": "焚燒山林。傷害眾生。無有慈心。奴為比丘。",
    "T53n2122_098:1011c15": "婢為比丘尼。無有道德。婬嫉濁亂。男女不",
    "T53n2122_098:1011c16": "別。令道薄淡。皆由斯輩。或避縣官依倚五",
    "T53n2122_098:1011c17": "道。求作比丘不修戒律。月半月盡。雖名誦",
    "T53n2122_098:1011c18": "戒。厭倦懈怠不欲聽聞。不樂讀誦經律。設",
    "T53n2122_098:1011c19": "有讀者不識字句。為強言是不諮明者。貢高",
    "T53n2122_098:1011c20": "求名虛無雅步。以為榮貴望人供養。諸魔比",
    "T53n2122_098:1011c21": "丘命終死後。精神當墮無擇地獄五逆罪中。",
    "T53n2122_098:1011c22": "餓鬼畜生靡不更歷。於無邊河沙劫受罪竟。",
    "T53n2122_098:1011c23": "乃出生在邊國無三寶處。法欲滅時。女人精",
    "T53n2122_098:1011c24": "勤常作功德。男子懈怠不用法語。眼見沙",
    "T53n2122_098:1011c25": "門如視糞土。無有信心。法輪彌沒。當爾之",
    "T53n2122_098:1011c26": "時諸天泣淚。水旱不調五穀不熟。災疫流行",
    "T53n2122_098:1011c27": "死亡者眾。人民勤苦縣官侵剋。不循道理皆",
    "T53n2122_098:1011c28": "思樂亂。惡人轉多善者甚少。日月轉促人命",
    "T53n2122_098:1011c29": "轉短。菩薩比丘眾魔驅逐不預眾會。菩薩入",
    "T53n2122_098:1012a01": "山福德之處。淡泊自守以為傾快。壽命延長",
    "T53n2122_098:1012a02": "諸天衛護。一切十二部經尋復化滅。不見文",
    "T53n2122_098:1012a03": "字。沙門袈裟自然變白。聖王去後吾法滅",
    "T53n2122_098:1012a04": "盡。譬如油燈臨欲滅時。光更猛盛。於是便",
    "T53n2122_098:1012a05": "滅。吾法盡時亦如燈滅。自此之後難可&#x89BC;縷。",
    "T53n2122_098:1012a06": "如是久後。彌勒當下世間作佛。天下大平。",
    "T53n2122_098:1012a07": "毒氣消除。雨潤和適。五穀滋茂。草木榮敷。",
    "T53n2122_098:1012a08": "大人長八丈。皆壽八萬四千歲。眾生得度不",
    "T53n2122_098:1012a09": "可稱計。",
    "T53n2122_098:1012a10": "損法部第九",
    "T53n2122_098:1012a11": "[1012a11] 如仁王經云。後五濁世比丘比丘尼四部弟",
    "T53n2122_098:1012a12": "子。天龍八部一切神王。國王大臣大子王",
    "T53n2122_098:1012a13": "子。自恃高貴滅破吾法。明作制法。制我弟",
    "T53n2122_098:1012a14": "子比丘比丘尼不聽。造作佛像形佛塔形。立",
    "T53n2122_098:1012a15": "統官制眾安籍記僧。比丘地立。白衣高坐。",
    "T53n2122_098:1012a16": "兵奴為比丘受別請法。知識比丘共為一心。",
    "T53n2122_098:1012a17": "親善比丘為作齋會。求福如外道法。都非吾",
    "T53n2122_098:1012a18": "法。當知爾時正法將滅不久。大王。法末世",
    "T53n2122_098:1012a19": "時。有諸比丘四部弟子國王大臣。各作非法",
    "T53n2122_098:1012a20": "之行。橫與佛法眾僧作大法制。作諸罪過非",
    "T53n2122_098:1012a21": "法非律繫縛比丘。如獄囚法。當爾之時法滅",
    "T53n2122_098:1012a22": "不久。大王。我滅度後未來世中四部弟子。諸",
    "T53n2122_098:1012a23": "小國王大子王子。乃是住持護三寶者。轉",
    "T53n2122_098:1012a24": "更滅破三寶。如師子身中蟲自食師子肉。非",
    "T53n2122_098:1012a25": "外道也。各壞我佛法得大罪過。正教衰薄民",
    "T53n2122_098:1012a26": "無正行。以漸為惡其壽日減。至若干百歲。",
    "T53n2122_098:1012a27": "人壞佛教。無復孝子。六親不和。天神不祐。",
    "T53n2122_098:1012a28": "疾疫惡鬼日來侵害。災怪首尾連禍從衡。死",
    "T53n2122_098:1012a29": "入地獄餓鬼畜生。若出為人。兵奴果報。如",
    "T53n2122_098:1012b01": "響如影。如人夜書火滅字存。三界果報亦復",
    "T53n2122_098:1012b02": "如是。大王。未來世中一切國王太子王子四",
    "T53n2122_098:1012b03": "部弟子。橫與佛弟子書記制戒。如白衣法。",
    "T53n2122_098:1012b04": "如兵奴法。若我弟子比丘比丘尼立籍。為官",
    "T53n2122_098:1012b05": "所使。都非我弟子。是兵奴法。立統官攝僧。",
    "T53n2122_098:1012b06": "典主僧籍。大小僧統共相攝縛。如獄因法兵",
    "T53n2122_098:1012b07": "奴之法。當爾之時佛法不久。",
    "T53n2122_098:1012b08": "[1012b08] 又舍利弗問經云。佛告舍利弗。我尋泥洹。",
    "T53n2122_098:1012b09": "大迦葉等當共分別為比丘比丘尼作大依",
    "T53n2122_098:1012b10": "止。如我不異。迦葉傳付阿難。阿難復付末",
    "T53n2122_098:1012b11": "田地。末田地復付舍那婆私。舍那婆私傳付",
    "T53n2122_098:1012b12": "優波笈多。優波笈多後孔雀輸柯王世弘經",
    "T53n2122_098:1012b13": "律。其孫名曰弗沙蜜多羅。嗣正王位。顧問",
    "T53n2122_098:1012b14": "群臣。云何令我名事不滅時有臣言。唯有二",
    "T53n2122_098:1012b15": "事。何等為二。猶如先王造八萬四千塔。捨",
    "T53n2122_098:1012b16": "傾國物供養三寶。此其一也。若其不爾。便",
    "T53n2122_098:1012b17": "應反之。毀塔滅法殘害息心四眾。此其二也。",
    "T53n2122_098:1012b18": "名雖好惡俱不朽也。王曰。我無威德以及",
    "T53n2122_098:1012b19": "先王。當建次業以成名。行即御四兵攻&#x9DC4;雀",
    "T53n2122_098:1012b20": "寺。寺有二石師子。號吼動地。王大驚&#x6091;退",
    "T53n2122_098:1012b21": "走入城。人民看者嗟泣盈路。王益忿怒自不",
    "T53n2122_098:1012b22": "敢入。驅逼兵將。詐行死害。蹴令勤與。呼攝",
    "T53n2122_098:1012b23": "七眾。一切集會。問曰。壞塔好。壞房好。僉",
    "T53n2122_098:1012b24": "曰。願皆勿壞。如不得已壞房可耳。王大忿勵",
    "T53n2122_098:1012b25": "曰。云何不可。因遂害之。無問少長。血流成",
    "T53n2122_098:1012b26": "川。壞諸塔寺八百餘所。諸清信士舉聲號",
    "T53n2122_098:1012b27": "噭。悲哭懊惱。王取囚繫加其鞭罰。五百羅",
    "T53n2122_098:1012b28": "漢登南山獲免。山谷隱嶮軍甲不能至。王恐",
    "T53n2122_098:1012b29": "不濟賞募諸國。若得一首即賞金錢三千。時",
    "T53n2122_098:1012c01": "有君徒&#x9262;歎阿羅漢。乃佛所囑累流通。一",
    "T53n2122_098:1012c02": "人化作無量人。捉無量比丘比丘尼頭。處處",
    "T53n2122_098:1012c03": "受金。王諸庫藏一切空竭。王益忿怒。君徒",
    "T53n2122_098:1012c04": "&#x9262;歎阿羅漢。現身入滅盡定。王自加害。定力",
    "T53n2122_098:1012c05": "所持。初無傷損。次燒經臺。火始就然&#x98B7;焰",
    "T53n2122_098:1012c06": "及經。彌勒菩薩以神通力。接我經律上兜率",
    "T53n2122_098:1012c07": "天。次至身齒塔。塔神曰。有蟲行神先索我",
    "T53n2122_098:1012c08": "女。我薄不與。今誓令護法。以女與之。使王",
    "T53n2122_098:1012c09": "心伏。蟲行神喜手捧大山。用以壓王及四部",
    "T53n2122_098:1012c10": "兵眾。一時皆死。王家子孫於斯頓盡。其後",
    "T53n2122_098:1012c11": "有王性甚良善。彌勒菩薩化作三百童子。下",
    "T53n2122_098:1012c12": "於人間以求佛道。從五百羅漢諮受法教。國",
    "T53n2122_098:1012c13": "土男女復共出家。還復滋繁。羅漢上天接取",
    "T53n2122_098:1012c14": "經律。還於人間。時有比丘。名曰總聞。諮諸",
    "T53n2122_098:1012c15": "羅漢。及與國王分我經律。多立臺館。為求",
    "T53n2122_098:1012c16": "學來難。王玄策行傳云。摩伽陀國菩提寺",
    "T53n2122_098:1012c17": "主。達磨師問漢&#x52C5;使。知此佛法盛行。達磨師",
    "T53n2122_098:1012c18": "云。佛法當今盛在四方也。昔有迦羯王。夢",
    "T53n2122_098:1012c19": "大海水中心濁四邊清。請迦葉佛解云。後釋",
    "T53n2122_098:1012c20": "迦末代佛法。中天竺無。所以中濁也。總向",
    "T53n2122_098:1012c21": "四方。所以四邊清也。",
    "T53n2122_098:1012c22": "[1012c22] 述曰。自佛法東流已來。震旦已三度為諸惡",
    "T53n2122_098:1012c23": "王廢損佛法。第一赫運勃勃號為夏國。被破",
    "T53n2122_098:1012c24": "長安遇僧皆殺。第二魏太武用崔皓言夷滅",
    "T53n2122_098:1012c25": "三寶。後悔皓加五刑。第三周武帝。但令還",
    "T53n2122_098:1012c26": "俗。此之三君為滅佛法。皆不得久。身患癩",
    "T53n2122_098:1012c27": "瘡。死入地獄。有人暴死見入地獄受大極苦。",
    "T53n2122_098:1012c28": "具如別傳。唐臨冥報記述。",
    "T53n2122_098:1012c29": "[1012c29] 頌曰。",
    "T53n2122_098:1013a01": " 聖&#x8FF9;隱顯  隨人廢興  至誠即感",
    "T53n2122_098:1013a02": " 匪信難矜  冀存敬學  教被真宗",
    "T53n2122_098:1013a03": " 迷斯厥理  寧解困窮◎"
}