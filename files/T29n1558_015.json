{
    "T29n1558_015:0077c15": "阿毘達磨俱舍論卷第十五",
    "T29n1558_015:0077c17": "尊者世親造",
    "T29n1558_015:0077c18": "三藏法師玄奘奉 詔譯",
    "T29n1558_015:0077c19": "分別業品第四之三",
    "T29n1558_015:0077c20": "[0077c20] 此別解脫靜慮無漏三種律儀。從彼得一亦",
    "T29n1558_015:0077c21": "餘二不。不爾。云何。頌曰。",
    "T29n1558_015:0077c22": " 從一切二現  得欲界律儀",
    "T29n1558_015:0077c23": " 從根本恒時  得靜慮無漏",
    "T29n1558_015:0077c24": "[0077c24] 論曰。欲界律儀。謂別解脫。此從一切根本",
    "T29n1558_015:0077c25": "業道及從加行後起而得。從二得者。謂",
    "T29n1558_015:0077c26": "從二類。即情非情性罪遮罪。從現得者。",
    "T29n1558_015:0077c27": "謂從現世蘊處界得。非從去來。由此律儀",
    "T29n1558_015:0077c28": "有情處轉。去來非是有情處故。若得靜慮",
    "T29n1558_015:0077c29": "無漏律儀。應知但從根本業道。尚不從彼",
    "T29n1558_015:0078a01": "加行後起得此律儀況從遮罪。從恒時者。",
    "T29n1558_015:0078a02": "謂從過去現在未來蘊處界得。由此差別",
    "T29n1558_015:0078a03": "應作四句。有蘊處界從彼唯得別解律儀",
    "T29n1558_015:0078a04": "非餘二等。第一句者。謂從現世加行後起",
    "T29n1558_015:0078a05": "及諸遮罪。第二句者。謂從去來根本業道。第",
    "T29n1558_015:0078a06": "三句者。謂從現世根本業道。第四句者。謂",
    "T29n1558_015:0078a07": "從去來加行後起。非於正得善律儀時可",
    "T29n1558_015:0078a08": "有現世惡業道等。是故應言從現處得。理",
    "T29n1558_015:0078a09": "應但說防護未來。定不應言防護過現。",
    "T29n1558_015:0078a10": "諸有獲得律不律儀。從一切有情支因有",
    "T29n1558_015:0078a11": "異不。此定有異相云何。頌曰。",
    "T29n1558_015:0078a12": " 律從諸有情  支因說不定",
    "T29n1558_015:0078a13": " 不律從一切  有情支非因",
    "T29n1558_015:0078a14": "[0078a14] 論曰。律儀定從一切有情得。無少分理。支",
    "T29n1558_015:0078a15": "因說不定。支不定者。有從一切得謂苾芻",
    "T29n1558_015:0078a16": "律儀。有從四支得謂所餘律儀。唯根本業",
    "T29n1558_015:0078a17": "道名律儀支故。因不定者。謂或有義從一",
    "T29n1558_015:0078a18": "切因。或約餘義唯許從一。從一切者。謂",
    "T29n1558_015:0078a19": "從無貪瞋癡。必俱起故。唯從一者。謂從下",
    "T29n1558_015:0078a20": "中上心。不俱起故。此中且就後三因說。或",
    "T29n1558_015:0078a21": "有一類住律儀者。於一切有情得律儀。非",
    "T29n1558_015:0078a22": "一切支非一切因。謂以下心或中或上。受",
    "T29n1558_015:0078a23": "近事勤策戒。或有一類住律儀者。於一切",
    "T29n1558_015:0078a24": "有情得律儀。由一切支非一切因。謂以下",
    "T29n1558_015:0078a25": "心或中或上。受苾芻戒。或有一類住律儀",
    "T29n1558_015:0078a26": "者。於一切有情得律儀。由一切支及一切",
    "T29n1558_015:0078a27": "因。謂以三心受近事勤策苾芻戒。或有一",
    "T29n1558_015:0078a28": "類住律儀者。於一切有情得律儀。由一切",
    "T29n1558_015:0078a29": "因非一切支。謂以三心受近事近住勤策",
    "T29n1558_015:0078b01": "戒。無有不遍。於諸有情得律儀者。以於",
    "T29n1558_015:0078b02": "一切諸有情所住善意樂方得律儀。異則",
    "T29n1558_015:0078b03": "不然。以惡意樂不全息故。若人不作五種",
    "T29n1558_015:0078b04": "定限方可受得別解律儀。謂有情支處時緣",
    "T29n1558_015:0078b05": "定。有情定者。念我唯於某類有情當離殺",
    "T29n1558_015:0078b06": "等。言支定者。念我唯於某律儀支當持",
    "T29n1558_015:0078b07": "不犯。言處定者。念我唯住某類方域當",
    "T29n1558_015:0078b08": "離殺等。言時定者。念我唯於一月等時能",
    "T29n1558_015:0078b09": "離殺等。言緣定者。念我唯除&#x9B2A;戰等緣能",
    "T29n1558_015:0078b10": "離殺等。如是受者不得律儀。但得律儀相",
    "T29n1558_015:0078b11": "似妙行。於非所能境如何得律儀。由普於",
    "T29n1558_015:0078b12": "有情發起增上不損命意樂故得律儀。毘",
    "T29n1558_015:0078b13": "婆沙師有作是說。若謂一向於所能境方",
    "T29n1558_015:0078b14": "可受得別解律儀。則此律儀應有增減。以",
    "T29n1558_015:0078b15": "所能境與非所能二類有情有轉易故。如",
    "T29n1558_015:0078b16": "是便有別解律儀離得捨緣有得捨過。彼",
    "T29n1558_015:0078b17": "說不然。如生草等先無後起或起已枯於彼",
    "T29n1558_015:0078b18": "律儀無增無減。能不能境所得律儀。境轉易",
    "T29n1558_015:0078b19": "時例亦應爾。彼言不爾。所以者何。以諸有",
    "T29n1558_015:0078b20": "情前後性等草等前後性不同故。若爾有情",
    "T29n1558_015:0078b21": "般涅槃已。如前性類今時既無。於彼律儀",
    "T29n1558_015:0078b22": "如何無減。故如是釋於理不然。前所說因",
    "T29n1558_015:0078b23": "於理為善。若爾前佛及所度生已涅槃者。後",
    "T29n1558_015:0078b24": "佛於彼既不發得別解律儀。如何尸羅無",
    "T29n1558_015:0078b25": "減前過。以一切佛別解律儀皆從一切有情",
    "T29n1558_015:0078b26": "處得。設彼有情今猶在者。後佛從彼亦得",
    "T29n1558_015:0078b27": "律儀。故後尸羅無減前過。已說從彼得諸",
    "T29n1558_015:0078b28": "律儀。得不律儀定從一切有情業道。無少",
    "T29n1558_015:0078b29": "分境及不具支不律儀者。此定無有由一切",
    "T29n1558_015:0078c01": "因。下品等心無俱起故。若有一類由下品",
    "T29n1558_015:0078c02": "心得不律儀。後於異時由上品心斷眾生",
    "T29n1558_015:0078c03": "命。彼但成就下不律儀。亦成殺生上品表",
    "T29n1558_015:0078c04": "等。中品上品例此應知。此中何名不律儀",
    "T29n1558_015:0078c05": "者。謂諸屠羊屠&#x9DC4;屠&#x732A;捕鳥捕魚。獵獸劫盜",
    "T29n1558_015:0078c06": "魁膾典獄。縛龍煮狗及罝弶等。等言類顯王",
    "T29n1558_015:0078c07": "典刑罰及餘聽察斷罪等人。但恒有害心",
    "T29n1558_015:0078c08": "名不律儀者。由彼一類住不律儀。或有不",
    "T29n1558_015:0078c09": "律儀名不律儀者。言屠羊者。謂為活命",
    "T29n1558_015:0078c10": "要期盡壽恒欲害羊。餘隨所應當知亦",
    "T29n1558_015:0078c11": "爾。遍於有情界得諸律儀其理可爾。由",
    "T29n1558_015:0078c12": "普欲利樂勝阿世耶而受得故。非屠羊等",
    "T29n1558_015:0078c13": "不律儀人於己至親有損害意。乃至為救",
    "T29n1558_015:0078c14": "自身命緣亦不欲殺。如何可說普於一切",
    "T29n1558_015:0078c15": "得不律儀。由彼至親若為羊等於彼亦可",
    "T29n1558_015:0078c16": "有損害心。既知至親現非羊等。如何於彼",
    "T29n1558_015:0078c17": "可有害心。又聖必無作羊等理。如何於彼",
    "T29n1558_015:0078c18": "得不律儀。若觀未來羊等自體。於現相續",
    "T29n1558_015:0078c19": "得不律儀。是則羊等於未來世亦有至親",
    "T29n1558_015:0078c20": "及聖自體。於彼決定無損害心。是則應觀",
    "T29n1558_015:0078c21": "未來自體。不於現在得不律儀。於羊等現",
    "T29n1558_015:0078c22": "身既有害意。如何不於彼得不律儀。於母",
    "T29n1558_015:0078c23": "等現身既無害意。如何亦於彼得不律儀。",
    "T29n1558_015:0078c24": "於等事中應求異理。又屠羊等不律儀人。",
    "T29n1558_015:0078c25": "於一生中不與不取。於己妻妾住知足",
    "T29n1558_015:0078c26": "心。&#x7602;不能言無語四過。如何彼亦得具支",
    "T29n1558_015:0078c27": "不律儀。彼遍損善阿世耶故。雖&#x7602;不言而",
    "T29n1558_015:0078c28": "身表語所欲說義故得具支。若爾彼人或",
    "T29n1558_015:0078c29": "時先受二三學處。後但受殺。於餘不損善",
    "T29n1558_015:0079a01": "阿世耶。如何具發七支惡戒。毘婆沙者作如",
    "T29n1558_015:0079a02": "是言。必無缺支及餘一分可得名住不律",
    "T29n1558_015:0079a03": "儀人。經部諸師作如是說。隨所期限支具",
    "T29n1558_015:0079a04": "不具及全分一分皆得不律儀。律儀亦然。唯",
    "T29n1558_015:0079a05": "除八戒。由隨彼量善惡尸羅性相相違互",
    "T29n1558_015:0079a06": "相遮故。已說從彼得不律儀。得不律儀及",
    "T29n1558_015:0079a07": "餘無表。如何方便未說當說。頌曰。",
    "T29n1558_015:0079a08": " 諸得不律儀  由作及誓受",
    "T29n1558_015:0079a09": " 得所餘無表  由田受重行",
    "T29n1558_015:0079a10": "[0079a10] 論曰。諸不律儀由二因得。一者生在不律",
    "T29n1558_015:0079a11": "儀家。由初現行殺等加行。二者雖復生在",
    "T29n1558_015:0079a12": "餘家。由初要期受殺等事。謂我當作如是",
    "T29n1558_015:0079a13": "事業。以求財物養活自身。當於爾時便發",
    "T29n1558_015:0079a14": "惡戒。得餘無表由三種因。一者由田。謂於",
    "T29n1558_015:0079a15": "如是諸福田所施園林等。彼善無表初施便",
    "T29n1558_015:0079a16": "生。如說有依諸福業事。二者由受。謂自誓",
    "T29n1558_015:0079a17": "言。若未禮佛不先食等。或作誓限。於齋",
    "T29n1558_015:0079a18": "日月半月及年常施食施。三由重行。謂起",
    "T29n1558_015:0079a19": "如是殷重作意行善行惡。由此三因起",
    "T29n1558_015:0079a20": "餘無表。如是已說得律儀等。捨律儀等未",
    "T29n1558_015:0079a21": "說當說。具云何捨別解律儀。頌曰。",
    "T29n1558_015:0079a22": " 捨別解調伏  由故捨命終",
    "T29n1558_015:0079a23": " 及二形俱生  斷善根夜盡",
    "T29n1558_015:0079a24": " 有說由犯重  餘說由法滅",
    "T29n1558_015:0079a25": " 伽濕彌羅說  犯二如負財",
    "T29n1558_015:0079a26": "[0079a26] 論曰。言調伏者意顯律儀。由此能令根調",
    "T29n1558_015:0079a27": "伏故。唯除近住所餘七種別解律儀。由四",
    "T29n1558_015:0079a28": "緣捨。一由意樂對有解人發有表業捨",
    "T29n1558_015:0079a29": "學處故。二由棄捨眾同分故。三由二形俱",
    "T29n1558_015:0079b01": "時生故。四由所因善根斷故。捨近住戒由",
    "T29n1558_015:0079b02": "前四緣及由夜盡。是故總說別解律儀由五",
    "T29n1558_015:0079b03": "緣捨。何緣捨戒由此五緣。與受相違表業",
    "T29n1558_015:0079b04": "生故。所依捨故。所依變故。所因斷故。過期",
    "T29n1558_015:0079b05": "限故。有餘部說。於四極重感墮罪中。若隨",
    "T29n1558_015:0079b06": "犯一亦捨勤策苾芻律儀。有餘部言。由正",
    "T29n1558_015:0079b07": "法滅亦能令捨別解律儀。以法滅時一切",
    "T29n1558_015:0079b08": "學處結界羯磨皆止息故。迦濕彌羅國毘婆",
    "T29n1558_015:0079b09": "沙師言。犯根本罪時不捨出家戒。所以然",
    "T29n1558_015:0079b10": "者。非犯一邊一切律儀應遍捨故。非犯",
    "T29n1558_015:0079b11": "餘罪有斷尸羅。然有二名。謂持犯戒。如有",
    "T29n1558_015:0079b12": "財者負他債時名為富人及負債者。若於",
    "T29n1558_015:0079b13": "所犯發露悔除名具尸羅。不名犯戒。如還",
    "T29n1558_015:0079b14": "債已但名富人。若爾何緣薄伽梵說犯四",
    "T29n1558_015:0079b15": "重者不名苾芻。不名沙門非釋迦子。破",
    "T29n1558_015:0079b16": "苾芻體害沙門性。壞滅墮落立他勝名。依",
    "T29n1558_015:0079b17": "勝義苾芻密意作是說。此言兇勃。兇勃者",
    "T29n1558_015:0079b18": "何。謂於世尊了義所說以別義釋令成不",
    "T29n1558_015:0079b19": "了。與多煩惱者為犯重罪緣。寧知此言是",
    "T29n1558_015:0079b20": "了義說。由律自釋有四苾芻。一名想苾芻。",
    "T29n1558_015:0079b21": "二自稱苾芻。三乞&#x5303;苾芻。四破惑苾芻。此義",
    "T29n1558_015:0079b22": "中言非苾芻者。謂非白四羯磨受具足戒",
    "T29n1558_015:0079b23": "苾芻。非此苾芻先是勝義。後由犯重成非",
    "T29n1558_015:0079b24": "苾芻。故知此言是了義說。然彼所說。非犯",
    "T29n1558_015:0079b25": "一邊一切律儀應遍捨者。彼言便是徵詰",
    "T29n1558_015:0079b26": "大師。大師此中立如是喻。如多羅樹若被",
    "T29n1558_015:0079b27": "斷頭必不復能生長廣大。諸苾芻等犯重",
    "T29n1558_015:0079b28": "亦然。大師此中喻顯何義。意顯於戒隨犯",
    "T29n1558_015:0079b29": "一邊根本重罪。令餘所受必不復能生長廣",
    "T29n1558_015:0079c01": "大。謂彼毀犯諸重罪時。違越苾芻根本行",
    "T29n1558_015:0079c02": "故。與極猛利無慚無愧共相應故。行根既斷。",
    "T29n1558_015:0079c03": "理應遍捨一切律儀。又犯重人世尊不許",
    "T29n1558_015:0079c04": "食僧祇食下至一摶。踐毘訶羅一足跟",
    "T29n1558_015:0079c05": "地。擯出一切苾芻事業。大師依彼說如是",
    "T29n1558_015:0079c06": "言。應速拔除稻禾稗莠。應速簡棄腐朽棟",
    "T29n1558_015:0079c07": "梁。應速簸颺種中&#x7A45;秕。如是應速驅擯眾",
    "T29n1558_015:0079c08": "中實非苾芻稱苾芻者。彼苾芻體其相如",
    "T29n1558_015:0079c09": "何。隨相是何體必應有。以世尊說准他",
    "T29n1558_015:0079c10": "當知有四沙門。更無第五。所言四者。一勝",
    "T29n1558_015:0079c11": "道沙門。二示道沙門。三命道沙門。四污道沙",
    "T29n1558_015:0079c12": "門。雖有此說而彼唯有餘沙門相故名沙",
    "T29n1558_015:0079c13": "門。如被燒材假鸚鵡[此/束]涸池敗種火輪死人。",
    "T29n1558_015:0079c14": "若犯重人非苾芻者。則應無有授學苾芻。",
    "T29n1558_015:0079c15": "不說犯重人皆成他勝罪。但成他勝罪。定",
    "T29n1558_015:0079c16": "說非苾芻。謂或有人相續殊勝。雖犯極重",
    "T29n1558_015:0079c17": "戒而非他勝罪。由彼無有一念覆心。法主",
    "T29n1558_015:0079c18": "世尊制立如是。若犯他勝便非苾芻。何不",
    "T29n1558_015:0079c19": "重令出家受戒。由彼相續已為極重無慚",
    "T29n1558_015:0079c20": "愧懷。無力能發出家律儀。如蕉種故。非",
    "T29n1558_015:0079c21": "觀彼有苾芻律儀故。不重令出家受戒。所",
    "T29n1558_015:0079c22": "以然者。設彼後時謂是苾芻更捨所學亦",
    "T29n1558_015:0079c23": "不許彼重出家故。於此無義苦救何為。若",
    "T29n1558_015:0079c24": "如是人猶有苾芻性。應自歸禮如是類苾",
    "T29n1558_015:0079c25": "芻。正法滅時雖無一切結界羯磨及毘奈耶。",
    "T29n1558_015:0079c26": "未得律儀無新得理。而先得者無有捨義。",
    "T29n1558_015:0079c27": "靜慮無漏二律儀等。云何當捨。頌曰。",
    "T29n1558_015:0079c28": " 捨定生善法  由易地退等",
    "T29n1558_015:0079c29": " 捨聖由得果  練根及退失",
    "T29n1558_015:0080a01": "[0080a01] 論曰。諸靜慮地所繫善法由二緣捨。一由易",
    "T29n1558_015:0080a02": "地。謂從下地生上地時。或上地沒來生下",
    "T29n1558_015:0080a03": "地。二由得退。謂從已獲勝定功德還退失",
    "T29n1558_015:0080a04": "時。等言為顯捨眾同分亦捨少分殊勝善",
    "T29n1558_015:0080a05": "根。如色界中所有善法由易地退捨。無色界",
    "T29n1558_015:0080a06": "亦然。唯無律儀與色界異。無漏善法由三",
    "T29n1558_015:0080a07": "緣捨。一由得果謂得果時捨前向道及果道",
    "T29n1558_015:0080a08": "故。二由練根。謂練根位由得利道捨鈍道",
    "T29n1558_015:0080a09": "故。三由退失。謂得退時退失果道勝果道故。",
    "T29n1558_015:0080a10": "如是已說捨諸律儀。不律儀云何捨。頌曰。",
    "T29n1558_015:0080a11": " 捨惡戒由死  得戒二形生",
    "T29n1558_015:0080a12": "[0080a12] 論曰。諸不律儀由三緣捨。一者由死捨所",
    "T29n1558_015:0080a13": "依故。二由得戒。謂若受得別解律儀。或由",
    "T29n1558_015:0080a14": "獲得靜慮律儀惡戒便捨。由因緣力得律",
    "T29n1558_015:0080a15": "儀時。諸不律儀一切皆斷。以善惡戒其性相",
    "T29n1558_015:0080a16": "違。善戒於中勢力強故。三由相續二形俱",
    "T29n1558_015:0080a17": "生。以於爾時所依變故。住惡戒者。雖或",
    "T29n1558_015:0080a18": "有時起不作思捨刀網等。若不受得諸善",
    "T29n1558_015:0080a19": "律儀。諸不律儀無容棄捨。譬如雖避發病",
    "T29n1558_015:0080a20": "因緣。不服良藥病終難愈。不律儀者。受近",
    "T29n1558_015:0080a21": "住戒至夜盡位捨律儀時。為得不律儀。為",
    "T29n1558_015:0080a22": "名處中者。有餘師說。得不律儀。惡阿世耶",
    "T29n1558_015:0080a23": "非永捨故。如停熱鐵赤滅青生。有餘師言。",
    "T29n1558_015:0080a24": "若不更作無緣令彼得不律儀。以不律儀",
    "T29n1558_015:0080a25": "依表得故。處中無表捨復云何。頌曰。",
    "T29n1558_015:0080a26": " 捨中由受勢  作事壽根斷",
    "T29n1558_015:0080a27": "[0080a27] 論曰。處中無表捨由六緣。一由受心斷壞",
    "T29n1558_015:0080a28": "故捨。謂捨所受。作是念言。我從今時棄",
    "T29n1558_015:0080a29": "先所受。二由勢力斷壞故捨。謂由淨信煩",
    "T29n1558_015:0080b01": "惱勢力所引無表。彼二限勢若斷壞時無表",
    "T29n1558_015:0080b02": "便捨。如所放箭及陶家輪。弦等勢力盡時便",
    "T29n1558_015:0080b03": "止。三由作業斷壞故捨。謂如所受後更不",
    "T29n1558_015:0080b04": "作。四由事物斷壞故捨。事物者何。謂所捨",
    "T29n1558_015:0080b05": "施寺舍敷具制多園林。及所施為罝網等",
    "T29n1558_015:0080b06": "事。五由壽命斷壞故捨。謂所依止有轉易",
    "T29n1558_015:0080b07": "故。六由善根斷壞故捨。謂起加行斷善根",
    "T29n1558_015:0080b08": "時。便捨善根所引無表。欲非色善及餘一切",
    "T29n1558_015:0080b09": "非色染法捨。復云何。頌曰。",
    "T29n1558_015:0080b10": " 捨欲非色善  由根斷上生",
    "T29n1558_015:0080b11": " 由對治道生  捨諸非色染",
    "T29n1558_015:0080b12": "[0080b12] 論曰。欲界一切非色善法捨由二緣。一斷善",
    "T29n1558_015:0080b13": "根。二生上界。三界一切非色染法捨由一緣。",
    "T29n1558_015:0080b14": "謂彼但由對治道起。若此品類能斷道生。當",
    "T29n1558_015:0080b15": "捨此中所有煩惱及彼助伴。非餘方便。善",
    "T29n1558_015:0080b16": "惡律儀何有情有。頌曰。",
    "T29n1558_015:0080b17": " 惡戒人除北  二黃門二形",
    "T29n1558_015:0080b18": " 律儀亦在天  唯人具三種",
    "T29n1558_015:0080b19": " 生欲天色界  有靜慮律儀",
    "T29n1558_015:0080b20": " 無漏并無色  除中定無想",
    "T29n1558_015:0080b21": "[0080b21] 論曰。唯於人趣有不律儀。然除北洲唯三",
    "T29n1558_015:0080b22": "方有。於三洲內。復除扇搋及半擇迦具二",
    "T29n1558_015:0080b23": "形者。律儀亦爾。謂於人中除前所除。并天",
    "T29n1558_015:0080b24": "亦有。故於二趣容有律儀。復以何緣知",
    "T29n1558_015:0080b25": "扇搋等所有相續非律儀依。由經律中有誠",
    "T29n1558_015:0080b26": "證故。謂契經說。佛告大名。諸有在家白衣",
    "T29n1558_015:0080b27": "男子男根成就。歸佛法僧起殷淨心。發誠",
    "T29n1558_015:0080b28": "諦語自稱我是鄔波索迦。願尊憶持慈悲護",
    "T29n1558_015:0080b29": "念。齊是名曰鄔波索迦。毘奈耶中亦作是",
    "T29n1558_015:0080c01": "說。汝應除棄此色類人。故知律儀非彼類",
    "T29n1558_015:0080c02": "有。復由何理彼無律儀。由二所依所起煩",
    "T29n1558_015:0080c03": "惱於一相續俱增上故。於正思擇無堪能",
    "T29n1558_015:0080c04": "故。無有極重慚愧心故。若爾何故無不律",
    "T29n1558_015:0080c05": "儀。彼於惡中心不定故。又若是處有善律",
    "T29n1558_015:0080c06": "儀。則惡律儀於彼亦有。由此二種相翻立",
    "T29n1558_015:0080c07": "故。北俱盧人無受及定。及無造惡勝阿世耶。",
    "T29n1558_015:0080c08": "是故彼無善戒惡戒。猛利慚愧惡趣中無。故",
    "T29n1558_015:0080c09": "律不律儀於彼亦非有。與勝慚愧相應相",
    "T29n1558_015:0080c10": "違。方有律儀不律儀故。又扇搋等如&#x918E;鹵",
    "T29n1558_015:0080c11": "田故不能生善戒惡戒。世間現見諸&#x918E;鹵",
    "T29n1558_015:0080c12": "田。不能滋生嘉苗穢草。若爾何故契經中",
    "T29n1558_015:0080c13": "言有卵生龍半月八日。每從宮出來至人",
    "T29n1558_015:0080c14": "間。求受八支近住齋戒。此得妙行。非得律",
    "T29n1558_015:0080c15": "儀。是故律儀唯人天有。然唯人具三種律儀。",
    "T29n1558_015:0080c16": "謂別解脫靜慮無漏。若生欲天及生色界。",
    "T29n1558_015:0080c17": "皆容得有靜慮律儀。生無色界彼必非有。",
    "T29n1558_015:0080c18": "無漏律儀亦在無色。謂若生在欲界天中及",
    "T29n1558_015:0080c19": "生色界中。除中定無想皆容得有無漏律",
    "T29n1558_015:0080c20": "儀。生無色中唯得成就以無色故必不現",
    "T29n1558_015:0080c21": "起。因辯諸業性相不同。當釋經中所摽諸",
    "T29n1558_015:0080c22": "業。且經中說。業有三種。善惡無記。其相云",
    "T29n1558_015:0080c23": "何。頌曰。",
    "T29n1558_015:0080c24": " 安不安非業  名善惡無記",
    "T29n1558_015:0080c25": "[0080c25] 論曰。如是名為善等業相。謂安隱業說名為",
    "T29n1558_015:0080c26": "善。能得可愛異熟涅槃。暫永二時濟眾苦",
    "T29n1558_015:0080c27": "故。不安隱業名為不善。由此能招非愛異",
    "T29n1558_015:0080c28": "熟。與前安隱性相違故。非前二業立無記",
    "T29n1558_015:0080c29": "名。不可記為善不善故。又經中說。業有三",
    "T29n1558_015:0081a01": "種。福非福等。其相云何。頌曰。",
    "T29n1558_015:0081a02": " 福非福不動  欲善業名福",
    "T29n1558_015:0081a03": " 不善名非福  上界善不動",
    "T29n1558_015:0081a04": " 約自地處所  業果無動故",
    "T29n1558_015:0081a05": "[0081a05] 論曰。欲界善業說名為福。招可愛果益有",
    "T29n1558_015:0081a06": "情故。諸不善業說名非福。招非愛果損有",
    "T29n1558_015:0081a07": "情故。上二界善說名不動。豈不世尊說下",
    "T29n1558_015:0081a08": "三定皆名有動。聖說此中有尋伺等名為",
    "T29n1558_015:0081a09": "動故。由下三定有尋伺等災患未息故立",
    "T29n1558_015:0081a10": "動名。不動經中據能感得不動異熟說名",
    "T29n1558_015:0081a11": "不動。如何有動定招無動異熟。雖此定中",
    "T29n1558_015:0081a12": "有災患動。而業對果非如欲界有動轉故",
    "T29n1558_015:0081a13": "立不動名。謂欲界中餘趣處業。由別緣力",
    "T29n1558_015:0081a14": "異趣處受。以或有業能感外內財位形量色",
    "T29n1558_015:0081a15": "力樂等。於天等中此業應熟。由別緣力所",
    "T29n1558_015:0081a16": "引轉故。於人等中此業便熟。色無色界餘",
    "T29n1558_015:0081a17": "地處業。無容轉令異地處受。業果處定立",
    "T29n1558_015:0081a18": "不動名。又經中說。業有三種。順樂受等。其",
    "T29n1558_015:0081a19": "相云何。頌曰。",
    "T29n1558_015:0081a20": " 順樂苦非二  善至三順樂",
    "T29n1558_015:0081a21": " 諸不善順苦  上善順非二",
    "T29n1558_015:0081a22": " 餘說下亦有  由中招異熟",
    "T29n1558_015:0081a23": " 又許此三業  非前後熟故",
    "T29n1558_015:0081a24": " 順受總有五  謂自性相應",
    "T29n1558_015:0081a25": " 及所緣異熟  現前差別故",
    "T29n1558_015:0081a26": "[0081a26] 論曰。諸善業中始從欲界至第三靜慮名",
    "T29n1558_015:0081a27": "順樂受業。以諸樂受唯至此故。諸不善業名",
    "T29n1558_015:0081a28": "順苦受。過三靜慮上地諸善業。說名為順",
    "T29n1558_015:0081a29": "不苦不樂受。此上都無苦樂受故。非此諸",
    "T29n1558_015:0081b01": "業唯感受果。應知亦感彼受資糧。受及資",
    "T29n1558_015:0081b02": "糧此中名受。有餘師說。下諸地中亦有第三",
    "T29n1558_015:0081b03": "順非二業。由中定業招異熟故。若異此者。",
    "T29n1558_015:0081b04": "中間定業應無異熟。或應無業。以無苦樂",
    "T29n1558_015:0081b05": "異熟果故。有餘師說。此業能感根本地中",
    "T29n1558_015:0081b06": "樂根異熟。有說。此業不感受果。二說俱與",
    "T29n1558_015:0081b07": "本論相違。故本論言。頗有業感心受異熟",
    "T29n1558_015:0081b08": "非身耶。曰有。謂善無尋業。又本論說。頗有",
    "T29n1558_015:0081b09": "三業非前非後受異熟耶。曰有。謂順樂受業",
    "T29n1558_015:0081b10": "色。順苦受業心心所法。順不苦不樂受業心",
    "T29n1558_015:0081b11": "不相應行。乃至廣說。由此證知下地亦有順",
    "T29n1558_015:0081b12": "非二業。非離欲界有此三業俱時熟故。此",
    "T29n1558_015:0081b13": "業為善為不善耶。是善而劣。若爾便與所",
    "T29n1558_015:0081b14": "說相違。謂善至三名順樂受。得可愛果名",
    "T29n1558_015:0081b15": "為善業。應知彼據多分為言。此業與受體",
    "T29n1558_015:0081b16": "性既殊。如何說為順樂受等。業與樂受體",
    "T29n1558_015:0081b17": "性雖殊。而能為因利益樂受。或復此業是",
    "T29n1558_015:0081b18": "樂所受。彼樂如何能受於業。樂是此業異熟",
    "T29n1558_015:0081b19": "果故。或復彼樂是業所受。由此能受樂異",
    "T29n1558_015:0081b20": "熟故。如順浴散。此亦應然。是故名為順樂",
    "T29n1558_015:0081b21": "受業。順餘二業應知亦爾。總說順受略有",
    "T29n1558_015:0081b22": "五種。一自性順受。謂一切受。如契經說。受",
    "T29n1558_015:0081b23": "樂受時如實了知受於樂受。乃至廣說。二",
    "T29n1558_015:0081b24": "相應順受。謂一切觸。如契經說。順樂受觸。",
    "T29n1558_015:0081b25": "乃至廣說。三所緣順受。謂一切境。如契經",
    "T29n1558_015:0081b26": "說。眼見色已。唯受於色不受色貪。乃至廣",
    "T29n1558_015:0081b27": "說。由色等是受所緣故。四異熟順受。謂感",
    "T29n1558_015:0081b28": "異熟業。如契經說。順現受業。乃至廣說。五",
    "T29n1558_015:0081b29": "現前順受。謂正現行受。如契經言。受樂受",
    "T29n1558_015:0081c01": "時二受便滅。乃至廣說。非此樂受現在前時",
    "T29n1558_015:0081c02": "有餘受能受此樂受。但據樂受自體現前",
    "T29n1558_015:0081c03": "即說名為受於樂受。此中但說異熟順受。",
    "T29n1558_015:0081c04": "由業能招受異熟故。雖業與受體性有殊。",
    "T29n1558_015:0081c05": "而得名為順樂受等。如是三業有定不定。",
    "T29n1558_015:0081c06": "其相云何。頌曰。",
    "T29n1558_015:0081c07": " 此有定不定  定三順現等",
    "T29n1558_015:0081c08": " 或說業有五  餘師說四句",
    "T29n1558_015:0081c09": "[0081c09] 論曰。此上所說順樂受等。應知各有定不定",
    "T29n1558_015:0081c10": "異。非定受故立不定名。定復有三。一順現",
    "T29n1558_015:0081c11": "法受。二順次生受。三順後次受。此三定業并",
    "T29n1558_015:0081c12": "前不定總成四種。或有欲令不定受業復",
    "T29n1558_015:0081c13": "有二種。謂於異熟有定不定。并定業三合",
    "T29n1558_015:0081c14": "成五種順現法受者。謂此生造即此生熟。順",
    "T29n1558_015:0081c15": "次生受者。謂此生造第二生熟。順後次受者。",
    "T29n1558_015:0081c16": "謂此生造從第三生後次第熟。有餘師說。順",
    "T29n1558_015:0081c17": "現法受業。餘生亦得熟。隨初熟位建立業",
    "T29n1558_015:0081c18": "名為順現等。勿強力業異熟果少。毘婆沙",
    "T29n1558_015:0081c19": "師不許此義。以或有業果近非勝。或有相",
    "T29n1558_015:0081c20": "違。譬如外種經三半月葵便結實。要經六",
    "T29n1558_015:0081c21": "月麥方結實。譬喻者說業有四句。一者有",
    "T29n1558_015:0081c22": "業於時分定異熟不定。謂順現等三非定",
    "T29n1558_015:0081c23": "得異熟。二者有業於異熟定時分不定。謂",
    "T29n1558_015:0081c24": "不定業定得異熟。三者有業於二俱定。謂",
    "T29n1558_015:0081c25": "順現等定得異熟。四者有業於二俱不定。",
    "T29n1558_015:0081c26": "謂不定業非定得異熟。彼說諸業總成八",
    "T29n1558_015:0081c27": "種。謂順現受有定不定。乃至不定亦有二",
    "T29n1558_015:0081c28": "種。於此所說業差別中。頌曰。",
    "T29n1558_015:0081c29": " 四善容俱作  引同分唯三",
    "T29n1558_015:0082a01": " 諸處造四種  地獄善除現",
    "T29n1558_015:0082a02": " 堅於離染地  異生不造生",
    "T29n1558_015:0082a03": " 聖不造生後  并欲有頂退",
    "T29n1558_015:0082a04": "[0082a04] 論曰。順現法受等三業唯定并不定為四。是",
    "T29n1558_015:0082a05": "說為善。此中唯顯時定不定。釋經所說四",
    "T29n1558_015:0082a06": "業相故。頗有四業俱時作耶。容有。云何。",
    "T29n1558_015:0082a07": "遣三使已自行邪欲俱時究竟。幾業能引",
    "T29n1558_015:0082a08": "眾同分耶。能引唯三。除順現受。現身同分",
    "T29n1558_015:0082a09": "先業引故。何界何趣能造幾業。諸界諸趣",
    "T29n1558_015:0082a10": "或善或惡。隨其所應皆容造四。總開如是",
    "T29n1558_015:0082a11": "若就別遮。於地獄中善除順現。無愛果故",
    "T29n1558_015:0082a12": "餘皆得造。不退姓名堅。彼於離染地。若異",
    "T29n1558_015:0082a13": "生類除順生受可造餘三。聖者雙除順生",
    "T29n1558_015:0082a14": "順後可造餘二。異生不退無次更生。後還",
    "T29n1558_015:0082a15": "生下。不退聖者必無還生下諸地故。隨所",
    "T29n1558_015:0082a16": "生地容造順現受。造不定業一切處無遮。",
    "T29n1558_015:0082a17": "然諸聖者若於欲界及有頂處已得離染。",
    "T29n1558_015:0082a18": "雖有退墮而亦不造順生後業。從彼退者",
    "T29n1558_015:0082a19": "必退果故。諸退果已必不命終。如後當辯。",
    "T29n1558_015:0082a20": "住中有位亦造業耶。亦造。云何。頌曰。",
    "T29n1558_015:0082a21": " 欲中有能造  二十二種業",
    "T29n1558_015:0082a22": " 皆順現受攝  類同分一故",
    "T29n1558_015:0082a23": "[0082a23] 論曰。於欲界中住中有位。容有能造二十",
    "T29n1558_015:0082a24": "二業。謂中有位及處胎中。出胎以後各有",
    "T29n1558_015:0082a25": "五位。胎中五者。一羯剌藍。二頞部曇。三閉",
    "T29n1558_015:0082a26": "尸。四鍵南。五&#x9262;羅奢佉。胎外五者。一嬰孩。",
    "T29n1558_015:0082a27": "二童子。三少年。四中年。五老年。住中有位",
    "T29n1558_015:0082a28": "能造中有乃至老年定不定業。應知如是",
    "T29n1558_015:0082a29": "中有所造十一種定業。皆順現受攝。由類同",
    "T29n1558_015:0082b01": "分無差別故。謂此中有位與自類十位。一",
    "T29n1558_015:0082b02": "眾同分一業引故。由此不別說順中有受",
    "T29n1558_015:0082b03": "業。即順生等業所引故。諸定受業其相云何。",
    "T29n1558_015:0082b04": "頌曰。",
    "T29n1558_015:0082b05": " 由重惑淨心  及是恒所造",
    "T29n1558_015:0082b06": " 於功德田起  害父母業定",
    "T29n1558_015:0082b07": "[0082b07] 論曰。若所造業。由重煩惱或淳淨心。或常所",
    "T29n1558_015:0082b08": "作。或於增上功德田起。功德田者。謂佛法",
    "T29n1558_015:0082b09": "僧。或勝補特伽羅。謂得勝果勝定。於此田",
    "T29n1558_015:0082b10": "所雖無重惑及淳淨心亦非常行。若善不",
    "T29n1558_015:0082b11": "善所起諸業。或於父母隨輕重心行損害",
    "T29n1558_015:0082b12": "事。如是一切皆定業攝。餘非定受。現法果",
    "T29n1558_015:0082b13": "業其相云何。頌曰。",
    "T29n1558_015:0082b14": " 由田意殊勝  及定招異熟",
    "T29n1558_015:0082b15": " 得永離地業  定招現法果",
    "T29n1558_015:0082b16": "[0082b16] 論曰。由田勝者。聞有苾芻於僧眾中作",
    "T29n1558_015:0082b17": "女人語。彼於現世轉作女人。此等傳聞其",
    "T29n1558_015:0082b18": "類非一。由意勝者。聞有黃門救脫諸牛",
    "T29n1558_015:0082b19": "黃門事故。彼於現世轉作丈夫。此等傳聞",
    "T29n1558_015:0082b20": "事亦非一。或生此地永離此地染。於此地",
    "T29n1558_015:0082b21": "中諸善不善業。於異熟定位不定者。此業必",
    "T29n1558_015:0082b22": "能招現法果。若有餘位順定受業。彼必定",
    "T29n1558_015:0082b23": "無永離染義。必於餘位受異熟果。若於異",
    "T29n1558_015:0082b24": "熟亦不定者。永離染故不受異熟。何田起",
    "T29n1558_015:0082b25": "業定即受耶。頌曰。",
    "T29n1558_015:0082b26": " 於佛上首僧  及滅定無諍",
    "T29n1558_015:0082b27": " 慈見修道出  損益業即受",
    "T29n1558_015:0082b28": "[0082b28] 論曰。於如是類功德田中為善惡業定即",
    "T29n1558_015:0082b29": "受果。功德田者。謂佛上首僧。約補特伽羅",
    "T29n1558_015:0082c01": "差別有五。一從滅定出。謂此定中得心",
    "T29n1558_015:0082c02": "寂靜。此定寂靜似涅槃故。若從此定初起",
    "T29n1558_015:0082c03": "心時。如入涅槃還復出者。二從無諍出。",
    "T29n1558_015:0082c04": "謂此定中有緣無量有情為境。增上利益",
    "T29n1558_015:0082c05": "意樂隨逐。出此定時。有為無量最勝功德",
    "T29n1558_015:0082c06": "所熏修身相續而轉。三從慈定出。謂此定",
    "T29n1558_015:0082c07": "中有緣無量有情為境。增上安樂意樂隨",
    "T29n1558_015:0082c08": "逐。出此定時。有為無量最勝功德所熏修",
    "T29n1558_015:0082c09": "身相續而轉。四從見道出。謂此道中永斷",
    "T29n1558_015:0082c10": "一切見所斷惑得勝轉依。從此出時淨身續",
    "T29n1558_015:0082c11": "起。五從修道出。謂此道中永斷一切修所",
    "T29n1558_015:0082c12": "斷惑得勝轉依。從此出時淨身續起。故說",
    "T29n1558_015:0082c13": "此五名功德田。若有於中為損益業。此業",
    "T29n1558_015:0082c14": "必定能招即果。若從餘定餘果出時。由前",
    "T29n1558_015:0082c15": "所修定非殊勝修所斷惑未畢竟盡故彼相",
    "T29n1558_015:0082c16": "續非勝福田。異熟果中受最為勝。今應思",
    "T29n1558_015:0082c17": "擇。於諸業中頗有唯招心受異熟。或招身",
    "T29n1558_015:0082c18": "受非心受耶。亦有。云何。頌曰。",
    "T29n1558_015:0082c19": " 諸善無尋業  許唯感心受",
    "T29n1558_015:0082c20": " 惡唯感身受  是感受業異",
    "T29n1558_015:0082c21": "[0082c21] 論曰。善無尋業。謂從中定乃至有頂所有善",
    "T29n1558_015:0082c22": "業。於中能招受異熟者。應知但感心受非",
    "T29n1558_015:0082c23": "身。身受必與尋伺俱故。諸不善業能感受",
    "T29n1558_015:0082c24": "者。應知但感身受非心。以不善因苦受",
    "T29n1558_015:0082c25": "為果心俱苦受。決定名憂憂非異熟。如前",
    "T29n1558_015:0082c26": "已辯。有情心狂何識因處。頌曰。",
    "T29n1558_015:0082c27": " 心狂唯意識  由業異熟生",
    "T29n1558_015:0082c28": " 及怖害違憂  除北洲在欲",
    "T29n1558_015:0082c29": "[0082c29] 論曰。有情心狂唯在意識。若在五識必無",
    "T29n1558_015:0083a01": "心狂。以五識身無分別故。由五因故有情",
    "T29n1558_015:0083a02": "心狂。一由有情業異熟起。謂由彼用藥物",
    "T29n1558_015:0083a03": "&#x546A;術令他心狂。或復令他飲非所欲若毒若",
    "T29n1558_015:0083a04": "酒。或現威嚴怖禽獸等。或放猛火焚燒山",
    "T29n1558_015:0083a05": "澤。或作坑&#x7A7D;陷墜眾生。或餘事業令他失",
    "T29n1558_015:0083a06": "念。由此業因於當來世感別異熟能令心",
    "T29n1558_015:0083a07": "狂。二由驚怖。謂非人等現可怖形來相逼",
    "T29n1558_015:0083a08": "迫。有情見已遂致心狂。三由傷害。謂因事",
    "T29n1558_015:0083a09": "業惱非人等由彼瞋故傷其支節遂致",
    "T29n1558_015:0083a10": "心狂。四由乖違。謂由身內風熱痰界互相違",
    "T29n1558_015:0083a11": "反大種乖適故致心狂。五由愁憂。謂因喪",
    "T29n1558_015:0083a12": "失親愛等事。愁毒纏懷心遂發狂。如婆",
    "T29n1558_015:0083a13": "私等。若在意識方有心狂。復許心狂業異",
    "T29n1558_015:0083a14": "熟起。如何心受非異熟耶。不說心狂是業",
    "T29n1558_015:0083a15": "異熟。但言是業異熟所生。謂惡業因感不平",
    "T29n1558_015:0083a16": "等異熟大種。依此大種心便失念。故說為",
    "T29n1558_015:0083a17": "狂。如是心狂對於心亂應作四句。謂有",
    "T29n1558_015:0083a18": "心狂而非心亂。乃至廣說。狂非亂者。謂諸",
    "T29n1558_015:0083a19": "狂者不染污心。亂非狂者。謂不狂者諸染污",
    "T29n1558_015:0083a20": "心。狂亦亂者。謂諸狂者諸染污心。非狂亂",
    "T29n1558_015:0083a21": "者。謂不狂者不染污心。除北俱盧所餘欲",
    "T29n1558_015:0083a22": "界。諸有情類容有心狂。謂欲天心尚有狂",
    "T29n1558_015:0083a23": "者。況人惡趣得離心狂。地獄恒狂。多苦逼",
    "T29n1558_015:0083a24": "故。謂諸地獄恒為種種異類苦具傷害末",
    "T29n1558_015:0083a25": "摩猛利難忍。苦受所逼尚不自識。況了是",
    "T29n1558_015:0083a26": "非。故地獄中怨心傷歎。猖狂馳叫世傳有文。",
    "T29n1558_015:0083a27": "欲界聖中唯除諸佛。大種乖適容有心狂。",
    "T29n1558_015:0083a28": "無異熟生。若有定業必應先受後方得聖。",
    "T29n1558_015:0083a29": "若非定業。由得聖故。能令無果亦無驚",
    "T29n1558_015:0083b01": "怖。超五畏故。亦無傷害以諸聖者無非",
    "T29n1558_015:0083b02": "人等憎嫌事故。亦無愁憂證法性故。又經",
    "T29n1558_015:0083b03": "中說。業有三種。謂曲穢濁。其相云何。頌曰。",
    "T29n1558_015:0083b04": " 說曲穢濁業  依諂瞋貪生",
    "T29n1558_015:0083b05": "[0083b05] 論曰。身語意三各有三種。謂曲穢濁。如其",
    "T29n1558_015:0083b06": "次第應知依諂瞋貪所生。謂依諂生身語",
    "T29n1558_015:0083b07": "意業名為曲業。諂曲類故。若依瞋生身語",
    "T29n1558_015:0083b08": "意業名為穢業。瞋穢類故。若依貪生身語意",
    "T29n1558_015:0083b09": "業名為濁業。貪濁類故。"
}