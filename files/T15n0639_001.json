{
    "T15n0639_001:0549a03": "月燈三昧經卷第一",
    "T15n0639_001:0549a05": "高齊天竺三藏那連提耶舍譯",
    "T15n0639_001:0549a06": "如是我聞：一時婆伽婆住王舍城耆闍崛山，",
    "T15n0639_001:0549a07": "與大比丘眾百千人俱；菩薩八十那由他，皆",
    "T15n0639_001:0549a08": "一生補處，阿氏多菩薩摩訶薩而為上首；四",
    "T15n0639_001:0549a09": "天王、釋天王、娑婆世界主大梵天王，及餘增",
    "T15n0639_001:0549a10": "上福德諸天、增上威勢阿修羅王、龍王、夜叉、",
    "T15n0639_001:0549a11": "乾闥婆、緊陀羅、摩睺羅伽、人非人等；前後圍",
    "T15n0639_001:0549a12": "遶，瞻仰如來。時此眾中有菩薩名月光童",
    "T15n0639_001:0549a13": "子——已於過去供養諸佛，殖眾善根，自識宿",
    "T15n0639_001:0549a14": "命，信樂大乘、安住大乘、大悲相應——從坐而起，",
    "T15n0639_001:0549a15": "偏袒右肩，右膝著地而白佛言：「世尊！我今於",
    "T15n0639_001:0549a16": "佛欲有所問，惟願聽許，除我疑結。」佛言：「童",
    "T15n0639_001:0549a17": "子！隨汝所樂，於彼彼問當為汝說，令得歡喜。",
    "T15n0639_001:0549a18": "我一切智、一切知見，於一切法有力、無畏而",
    "T15n0639_001:0549a19": "得自在，與無障礙解脫知見相應。童子！如來",
    "T15n0639_001:0549a20": "無所不知、無所不見、無所不證、無不選擇，覺",
    "T15n0639_001:0549a21": "知無量無邊世界。童子！諸佛、世尊於彼彼問",
    "T15n0639_001:0549a22": "悉能隨答，皆令心喜。」爾時，童子以偈問曰：",
    "T15n0639_001:0549a23": "「諸佛行於何等行，　　能為世親作光明？",
    "T15n0639_001:0549a24": "　能得不可思議智？　　惟願救護解說之。",
    "T15n0639_001:0549a25": "　何行得斯說法上，　　人中牛王天敬奉，",
    "T15n0639_001:0549a26": "　不可稱量最上智？　　惟願為我善分別。",
    "T15n0639_001:0549a27": "　我以深信故諮問，　　真實無有諂曲心，",
    "T15n0639_001:0549a28": "　餘更無能證知我，　　唯是人尊所照見。",
    "T15n0639_001:0549a29": "　我有廣大勝樂心，　　釋種師子知我行，",
    "T15n0639_001:0549b01": "　我心不為語言故，　　唯願為我說助道。",
    "T15n0639_001:0549b02": "　何法能將諸佛來，　　而得增長無邊智，",
    "T15n0639_001:0549b03": "　於一切法到彼者？　　唯願為我善宣說。",
    "T15n0639_001:0549b04": "　願說長養我行法，　　令得修成明利智，",
    "T15n0639_001:0549b05": "　深心持戒不毀犯，　　遠離一切諸怖畏。",
    "T15n0639_001:0549b06": "　云何於戒而不棄？　　云何於慧而不減？",
    "T15n0639_001:0549b07": "　云何安住阿蘭若？　　云何而得增智慧？",
    "T15n0639_001:0549b08": "　云何能入勝妙法，　　樂護禁戒無悔恨？",
    "T15n0639_001:0549b09": "　云何於戒而不缺？　　云何能知有為性？",
    "T15n0639_001:0549b10": "　云何得斯三業淨，　　無染穢心趣佛道？",
    "T15n0639_001:0549b11": "　云何能得身業淨？　　云何能除口、意惡？",
    "T15n0639_001:0549b12": "　云何得離雜染心？　　唯願世尊隨問說。」",
    "T15n0639_001:0549b13": "爾時，佛告月光童子：「菩薩摩訶薩若與一法",
    "T15n0639_001:0549b14": "相應，速得阿耨多羅三藐三菩提，如是諸法",
    "T15n0639_001:0549b15": "悉皆剋獲。云何一法？若菩薩摩訶薩於眾生",
    "T15n0639_001:0549b16": "所起平等心、救護心、無礙心、無毒心，是為",
    "T15n0639_001:0549b17": "一法相應，速成阿耨多羅三藐三菩提，能獲",
    "T15n0639_001:0549b18": "如是功德之利。」爾時，世尊而說偈言：",
    "T15n0639_001:0549b19": "「若有受持是一法，　　能順菩薩正修行，",
    "T15n0639_001:0549b20": "　因此一法功德故，　　速得成於無上道。",
    "T15n0639_001:0549b21": "　於一切處心無礙，　　勇猛菩薩所能行，",
    "T15n0639_001:0549b22": "　初不起於憎、愛想，　　如是則獲妙功德。",
    "T15n0639_001:0549b23": "　若能如是修等心，　　則得證於平等果；",
    "T15n0639_001:0549b24": "　如是法行俱平等，　　則得足下安平相。",
    "T15n0639_001:0549b25": "　修於平等離瞋心，　　能除一切煩惱覆，",
    "T15n0639_001:0549b26": "　以是因緣足下平，　　故獲足下蓮花色。",
    "T15n0639_001:0549b27": "　彼能獨顯於十方，　　福德光明遍佛土，",
    "T15n0639_001:0549b28": "　既得登於寂滅地，　　調伏無量諸眾生。",
    "T15n0639_001:0549b29": "「童子！菩薩摩訶薩於一切眾生起平等心、救",
    "T15n0639_001:0549c01": "護心、無礙心、無毒心，為世間眼，證得三昧，",
    "T15n0639_001:0549c02": "名為諸法體性平等無戲論三昧。從彼三昧",
    "T15n0639_001:0549c03": "成就十法。何者為十？一、身戒，二、口戒，三、意",
    "T15n0639_001:0549c04": "戒，四、業清淨，五、渡諸因緣，六、悟解諸陰，七、",
    "T15n0639_001:0549c05": "得界平等，八、除諸入相，九、斷滅諸愛，十、證於",
    "T15n0639_001:0549c06": "無生。「復有十法：一、入諸法性，二、顯示諸因，三、",
    "T15n0639_001:0549c07": "不壞於果，四、現見諸法，五、修集於道，六、與",
    "T15n0639_001:0549c08": "佛俱生，七、智慧明利，八、入諸眾生樂欲之智，",
    "T15n0639_001:0549c09": "九、得於法智，十、入無礙辯智。「復有十法：一、善",
    "T15n0639_001:0549c10": "知文字智，二、已渡諸事，三、得音聲智，四、於界",
    "T15n0639_001:0549c11": "平等，五、得界平等心生踊悅，六、得於喜分，七、",
    "T15n0639_001:0549c12": "得不曲心，八、威儀調伏，九、得質直心，十、色無",
    "T15n0639_001:0549c13": "瞋變。「復有十法：一、面常怡悅，二、言詞和",
    "T15n0639_001:0549c14": "雅，三、恒先慰問，四、常不懈怠，五、恭敬尊長，六、",
    "T15n0639_001:0549c15": "供養尊長，七、生處知足，八、修善無厭，九、邪命",
    "T15n0639_001:0549c16": "清淨，十、安住阿蘭若。「復有十法：一、地地安住",
    "T15n0639_001:0549c17": "智，二、正念不忘，三、得陰方便智，四、界方便智，",
    "T15n0639_001:0549c18": "五、入方便智，六、證諸神通，七、滅諸煩惱，八、斷",
    "T15n0639_001:0549c19": "除習氣，九、心常勇猛，十、住不淨觀。「復有十法：",
    "T15n0639_001:0549c20": "一、知犯方便，二、滅諸有流，三、斷諸結使，四、已",
    "T15n0639_001:0549c21": "渡諸有，五、善識宿命，六、於業果無疑，七、於法",
    "T15n0639_001:0549c22": "思惟，八、求於多聞，九、得於利智，十、得調伏地。",
    "T15n0639_001:0549c23": "「復有十法：一、不恃持戒，二、不妄想分別，三、無",
    "T15n0639_001:0549c24": "有輕躁，四、住不退相，五、出生善法，六、厭離惡",
    "T15n0639_001:0549c25": "法，七、不行煩惱，八、不捨於學，九、分別諸禪，",
    "T15n0639_001:0549c26": "十、得一切眾生樂欲之智。「復有十法：一、善分",
    "T15n0639_001:0549c27": "別生處，二、得於盡智，三、善知語言智，四、棄捨",
    "T15n0639_001:0549c28": "俗緣，五、厭離三界，六、不起下心，七、不著諸",
    "T15n0639_001:0549c29": "法，八、攝受正法，九、守護正法，十、知律方便。「復",
    "T15n0639_001:0550a01": "有十法：一、滅諸諍，二、不相違，三、不鬪訟，四、忍",
    "T15n0639_001:0550a02": "平等，五、得忍地，六、自攝於忍，七、善擇諸法，八、",
    "T15n0639_001:0550a03": "心樂具戒，九、決定方便善於問答，十、善分別",
    "T15n0639_001:0550a04": "句義智。「復有十法：一、於法出生方便智，二、善",
    "T15n0639_001:0550a05": "知義非義出生智，三、前際智，四、後際智，五、現",
    "T15n0639_001:0550a06": "在智，六、三世平等智，七、善解三輪智，八、心安",
    "T15n0639_001:0550a07": "住，九、身安住，十、善護威儀。「復有十法：一、不壞",
    "T15n0639_001:0550a08": "威儀，二、分別威儀，三、威儀端雅，四、善解說",
    "T15n0639_001:0550a09": "誼，五、得世智，六、好施不慳，七、恒舒施手，八、",
    "T15n0639_001:0550a10": "常施不絕，九、無物不施，十、有慚。「復有十法：一、",
    "T15n0639_001:0550a11": "有愧，二、棄捨惡心，三、不捨頭陀，四、於信無爽，",
    "T15n0639_001:0550a12": "五、常行喜行，六、捨所坐處施諸尊長，七、捨於",
    "T15n0639_001:0550a13": "憍慢，八、善攝於心，九、善知心相應，十、善知心",
    "T15n0639_001:0550a14": "起。「復有十法：一、善知義智，二、善知法智，三、",
    "T15n0639_001:0550a15": "遠離無知，四、善入微細心，五、識心自性，六、",
    "T15n0639_001:0550a16": "善知法去來方便，七、善知一切語言智，八、善",
    "T15n0639_001:0550a17": "得詞無礙差別，九、得義決定方便智，十、棄捨",
    "T15n0639_001:0550a18": "非義。「復有十法：一、親近善人，二、與之同事，三、",
    "T15n0639_001:0550a19": "聽受其教，四、遠離惡人，五、修禪起通，六、不著",
    "T15n0639_001:0550a20": "禪味，七、遊戲神通，八、得於世智，九、遠離施設",
    "T15n0639_001:0550a21": "假名，十、不厭有為。「復有十法：一、得利不忻，二、",
    "T15n0639_001:0550a22": "逢衰不慼，三、稱而不悅，四、譏而不憂，五、譽之",
    "T15n0639_001:0550a23": "不增，六、毀之不減，七、不苦，八、不樂，九、不親在",
    "T15n0639_001:0550a24": "家，十、不在僧眾。「復有十法：一、捨不恭敬，二、行",
    "T15n0639_001:0550a25": "於恭敬，三、禮儀具足，四、捨無禮儀，五、不污俗",
    "T15n0639_001:0550a26": "家，六、守護佛法，七、宴默少言，八、言行不麁，九、",
    "T15n0639_001:0550a27": "與彼言談善能方便，十、降伏諸怨。「復有十法：",
    "T15n0639_001:0550a28": "一、善知時節，二、於諸凡夫不可知想，三、於諸",
    "T15n0639_001:0550a29": "貧賤不起輕心，四、有乞即施，五、於諸貧者任",
    "T15n0639_001:0550b01": "乞不障，六、於諸破戒不起嫌心，七、念欲救彼，",
    "T15n0639_001:0550b02": "八、善知所作，九、攝受正法，十、捨於財食。「復有",
    "T15n0639_001:0550b03": "十法：一、不營積聚，二、讚歎持戒，三、訶責犯戒，",
    "T15n0639_001:0550b04": "四、敬奉持戒無有諂心，五、一切所有悉皆能施，",
    "T15n0639_001:0550b05": "六、誠心勸請，七、如說而行，八、承事智人，九、於",
    "T15n0639_001:0550b06": "諸法決定深樂修行，十、得譬喻智。「復有十法：",
    "T15n0639_001:0550b07": "一、於前際方便，二、修善為首，三、有諸方便，四、",
    "T15n0639_001:0550b08": "斷除諸相，五、棄捨諸想，六、善知事相，七、能演",
    "T15n0639_001:0550b09": "諸經，八、於諸違順善得方便，九、於諦決定，十、",
    "T15n0639_001:0550b10": "證於解脫。「復有十法：一、所言真直，二、顯自性",
    "T15n0639_001:0550b11": "智，三、言說無疑，四、繫想於空，五、修於無相，六、",
    "T15n0639_001:0550b12": "知無願性，七、得四無畏，八、於戒堅固，九、入正",
    "T15n0639_001:0550b13": "具足，十、得於智慧。「復有十法：一、繫想一緣，二、",
    "T15n0639_001:0550b14": "少結親知，三、不起濁心，四、棄捨諸見，五、得陀",
    "T15n0639_001:0550b15": "羅尼，六、得智，七、得明，八、安住，九、住持，十、正",
    "T15n0639_001:0550b16": "勤。「童子！是名菩薩摩訶薩從彼諸法體性平",
    "T15n0639_001:0550b17": "等無戲論三昧成就如是諸功德利。「童子！如",
    "T15n0639_001:0550b18": "是三昧名為因、名為相應、名為教、名為門、名",
    "T15n0639_001:0550b19": "為作、名為道行、名為無疑、名為師導、名為",
    "T15n0639_001:0550b20": "行順忍、名為忍地、名為除去不忍、名為智地、",
    "T15n0639_001:0550b21": "名為遠離無知、名為建立於智、名為方便地、",
    "T15n0639_001:0550b22": "名為菩薩遊行、名為親近勝丈夫、名為遠離",
    "T15n0639_001:0550b23": "惡丈夫、名為如來所說佛地、名為智者隨喜、",
    "T15n0639_001:0550b24": "名為愚者所棄、名為聲聞難知、名為非外道",
    "T15n0639_001:0550b25": "地、名為如來所攝、名為十力所知、名為諸天",
    "T15n0639_001:0550b26": "供養、名為梵王禮拜、名為帝釋隨後行、名為",
    "T15n0639_001:0550b27": "龍神曲躬、名為夜叉隨喜、名為緊陀羅所讚、",
    "T15n0639_001:0550b28": "名為摩睺羅伽歎美、名為菩薩所修、名為智",
    "T15n0639_001:0550b29": "者所求、名為得無上道物、名為非財食施、名",
    "T15n0639_001:0550c01": "為除諸眾生煩惱病藥、名為智藏、名為無",
    "T15n0639_001:0550c02": "盡辯才、名為出生諸教、名為除諸痛苦、名",
    "T15n0639_001:0550c03": "為知三界、名為渡筏、名為渡四流船、名",
    "T15n0639_001:0550c04": "為出生名譽、名為讚顯如來、名為如來利益、",
    "T15n0639_001:0550c05": "名為光讚十力、名為出生菩薩道德、名為",
    "T15n0639_001:0550c06": "慈滅恚怒、名為悲除惱害、名為歡喜寂靜",
    "T15n0639_001:0550c07": "於心、名為捨所悲人、名為穌息大乘人、名",
    "T15n0639_001:0550c08": "為能師子吼、名為佛道、名為一切法印、名為",
    "T15n0639_001:0550c09": "引導一切智、名為菩薩遊戲園苑、名為散壞",
    "T15n0639_001:0550c10": "魔軍、名為善逝衢術、名為成諸吉義、名為",
    "T15n0639_001:0550c11": "防捍讎敵、名為以法降怨、名為真實無畏、",
    "T15n0639_001:0550c12": "名為如實不妄求力、名為十八不共法根本、",
    "T15n0639_001:0550c13": "名為莊嚴法身、名為諸行威勢、名為莊嚴佛",
    "T15n0639_001:0550c14": "慧、名為棄諸愛著、名為悅佛長子、名為滿",
    "T15n0639_001:0550c15": "足佛智、名為非辟支佛地、名為清淨心、名",
    "T15n0639_001:0550c16": "為清淨身、名為成就解脫、名為無諸雜欲、",
    "T15n0639_001:0550c17": "名為無諸雜恚、名為非愚癡地、名為阿含智、",
    "T15n0639_001:0550c18": "名為能起諸術、名為除諸無明、名為滿足解",
    "T15n0639_001:0550c19": "脫、名為踊悅禪人、名為須見者眼、名為遊戲",
    "T15n0639_001:0550c20": "神通、名為能現神足、名為聞持陀羅尼、名為",
    "T15n0639_001:0550c21": "念持不忘、名為諸佛所加、名為導師方便、名",
    "T15n0639_001:0550c22": "為微細難知無相應者、名為捨於文字、名為",
    "T15n0639_001:0550c23": "深知義智、名為知見智、名為分別智、名為不",
    "T15n0639_001:0550c24": "可言說智、名為能調非智、名為質直者智、名",
    "T15n0639_001:0550c25": "為少欲者智、名為攝持精進、名為能持不忘、",
    "T15n0639_001:0550c26": "名為能銷諸苦、名為諸法無生、名為一言演",
    "T15n0639_001:0550c27": "說能知所有生滅諸趣，是名一切法體性平",
    "T15n0639_001:0550c28": "等無戲論三昧。」說是法門時，會中有八十那",
    "T15n0639_001:0550c29": "由他人天得無生法忍、九十二那由他人天",
    "T15n0639_001:0551a01": "得隨音聲忍、七十六那由他人天得於順忍、",
    "T15n0639_001:0551a02": "六萬人天遠塵離垢得法眼淨、一千比丘盡",
    "T15n0639_001:0551a03": "諸有漏心得解脫、二百五十比丘尼盡諸有",
    "T15n0639_001:0551a04": "漏心得解脫、五百優婆塞得阿那含果、八百",
    "T15n0639_001:0551a05": "優婆夷得斯陀含果。是時三千大千世界六",
    "T15n0639_001:0551a06": "種震動——所謂：動、遍動、等遍動，踊、遍踊、等遍",
    "T15n0639_001:0551a07": "踊，起、遍起、等遍起，吼、遍吼、等遍吼，震、遍震、等",
    "T15n0639_001:0551a08": "遍震，覺、遍覺、等遍覺——東踊西沒、西踊東沒、南",
    "T15n0639_001:0551a09": "踊北沒、北踊南沒、中踊邊沒、邊踊中沒。以法",
    "T15n0639_001:0551a10": "力故，忽然而起未曾有光，悉能暉照幽冥邊",
    "T15n0639_001:0551a11": "遠，乃至阿鼻地獄無不大明。是時世界鐵圍",
    "T15n0639_001:0551a12": "之間，黑闇眾生更相瞻覩，咸各驚言：「何忽在",
    "T15n0639_001:0551a13": "此有斯人輩？」爾時，世尊而說偈言：",
    "T15n0639_001:0551a14": "「我念往劫六億佛，　　本生皆在耆闍山，",
    "T15n0639_001:0551a15": "　我於過去求道時，　　從彼諸尊聞斯定。",
    "T15n0639_001:0551a16": "　時彼六億最後佛，　　為世間親作光明，",
    "T15n0639_001:0551a17": "　號曰娑羅樹王佛，　　我從彼尊問是定。",
    "T15n0639_001:0551a18": "　我時生在剎利種，　　於諸王中最尊勝，",
    "T15n0639_001:0551a19": "　有子滿於五百數，　　具足一切諸伎能。",
    "T15n0639_001:0551a20": "　我時為彼無上尊，　　建立伽藍滿一億，",
    "T15n0639_001:0551a21": "　純用勝妙大栴檀，　　糅以金、銀及眾寶。",
    "T15n0639_001:0551a22": "　我時為王人愛樂，　　號曰毘沙謨達王，",
    "T15n0639_001:0551a23": "　為佛廣設諸供養，　　滿足萬八百億歲。",
    "T15n0639_001:0551a24": "　彼時最勝兩足尊，　　號曰娑羅樹王者，",
    "T15n0639_001:0551a25": "　於其七億六千年，　　住壽世間弘道化。",
    "T15n0639_001:0551a26": "　有八十億諸聲聞，　　三明、六通常在定，",
    "T15n0639_001:0551a27": "　住於漏盡最後身，　　如是聖眾無譏毀。",
    "T15n0639_001:0551a28": "　我備種種勝供具，　　供養渡諸惡趣者，",
    "T15n0639_001:0551a29": "　為欲利益諸人天，　　是以求於此三昧。",
    "T15n0639_001:0551b01": "　我與妻子俱出家，　　持彼佛教無與比，",
    "T15n0639_001:0551b02": "　於千四萬億歲中，　　我常諮問是三昧。",
    "T15n0639_001:0551b03": "　八萬那由偈稱讚、　　異異偈頌八億兆，",
    "T15n0639_001:0551b04": "　彼佛以此為他說，　　惟論此定之一品。",
    "T15n0639_001:0551b05": "　頭、目、手、足、并妻子，　　種種珍寶及飲食，",
    "T15n0639_001:0551b06": "　一切財貨無不捨，　　為求如是三昧故。",
    "T15n0639_001:0551b07": "　念昔百億諸如來，　　復有恒河沙數佛，",
    "T15n0639_001:0551b08": "　是等皆住耆闍山，　　宣說如是勝寂定。",
    "T15n0639_001:0551b09": "　皆同釋迦一名號，　　佛子同字羅睺羅，",
    "T15n0639_001:0551b10": "　給侍同名為歡喜，　　王城同號迦毘羅。",
    "T15n0639_001:0551b11": "　最第一雙世知者，　　同名目連、舍利弗，",
    "T15n0639_001:0551b12": "　世界同名為娑婆，　　彼佛俱出濁惡世。",
    "T15n0639_001:0551b13": "　我以諸供奉人尊，　　為欲行於菩提行；",
    "T15n0639_001:0551b14": "　諸供養具皆奉上，　　為欲誦持此定故。",
    "T15n0639_001:0551b15": "　發修勝行得此定，　　得斯定行無量種，",
    "T15n0639_001:0551b16": "　安住一切德行者，　　得是三昧則不難；",
    "T15n0639_001:0551b17": "　不著諸味離躁擾，　　不涉世俗無嫉妬，",
    "T15n0639_001:0551b18": "　安住大悲離瞋恚，　　得是三昧則不難；",
    "T15n0639_001:0551b19": "　遠俗不悕於世利，　　邪命清淨無煩惱，",
    "T15n0639_001:0551b20": "　於戒皎然無所畏，　　得是三昧則不難；",
    "T15n0639_001:0551b21": "　勇猛精進常不息，　　愛樂閑寂行頭陀，",
    "T15n0639_001:0551b22": "　安住無我妙法忍，　　得是三昧則不難；",
    "T15n0639_001:0551b23": "　善調伏心無戲論，　　安住威儀諸行等，",
    "T15n0639_001:0551b24": "　樂行捨施無慳悋，　　得是三昧則不難。",
    "T15n0639_001:0551b25": "　如來所有諸相好、　　及以十八不共法、",
    "T15n0639_001:0551b26": "　力、無畏等得不難，　　以能受持此定故。",
    "T15n0639_001:0551b27": "　佛眼所見諸眾生，　　假使一時俱成佛，",
    "T15n0639_001:0551b28": "　彼佛一一各壽命，　　千萬億數難思劫，",
    "T15n0639_001:0551b29": "　彼佛各有無量頭，　　猶如大海諸沙數，",
    "T15n0639_001:0551c01": "　一頭各有無量舌，　　其數亦如大海沙，",
    "T15n0639_001:0551c02": "　彼一一舌各稱揚，　　持定一偈之功德，",
    "T15n0639_001:0551c03": "　說其少分不能盡，　　何況書寫及受持？",
    "T15n0639_001:0551c04": "　若有順定頭陀德，　　天、修羅、鬼所愛護，",
    "T15n0639_001:0551c05": "　為諸王等常順從，　　受持難見寂定故。",
    "T15n0639_001:0551c06": "　彼有無邊無礙辯，　　宣說無量百千經，",
    "T15n0639_001:0551c07": "　於一切時常不斷，　　以持此經聞持藏。",
    "T15n0639_001:0551c08": "　若欲得見彌陀佛、　　及彼安樂世界等，",
    "T15n0639_001:0551c09": "　後大怖畏惡世時，　　應當聞持是三昧。",
    "T15n0639_001:0551c10": "　我今於汝有付囑，　　我人中尊自勸汝，",
    "T15n0639_001:0551c11": "　我涅槃後末世時，　　應當聞持是三昧。",
    "T15n0639_001:0551c12": "　十方所有一切佛，　　過去世中及現在，",
    "T15n0639_001:0551c13": "　彼佛皆學是三昧，　　得到無為佛菩提。",
    "T15n0639_001:0551c14": "「童子！以是義故，若有菩薩摩訶薩欲於如來",
    "T15n0639_001:0551c15": "真實功德開示、辯說義味名號無有窮盡，一",
    "T15n0639_001:0551c16": "切所說為佛所記，汝今應當讀誦、受持、為他",
    "T15n0639_001:0551c17": "廣說如是三昧。「童子！何者如來實德名號？若",
    "T15n0639_001:0551c18": "菩薩摩訶薩住阿蘭若樹下空閑，靜默獨坐",
    "T15n0639_001:0551c19": "當如是學，謂如來、應供、正遍知、明行足、善逝、",
    "T15n0639_001:0551c20": "世間解、無上士、調御丈夫、天人師、佛、世尊，積集",
    "T15n0639_001:0551c21": "如來勝妙功德，修諸善根而不壞失，以大忍",
    "T15n0639_001:0551c22": "力得諸相花及隨形好而自莊嚴，可愛色中",
    "T15n0639_001:0551c23": "最為增上。覩者無厭，敬信愛樂，於諸智慧無",
    "T15n0639_001:0551c24": "能奪者，不可壞力化諸眾生，為菩薩之父、為",
    "T15n0639_001:0551c25": "賢聖之王、為向涅槃導師，無邊智慧、無量辯",
    "T15n0639_001:0551c26": "才。梵音清雅，言聲辯暢，相好希奇，有目瞻仰，",
    "T15n0639_001:0551c27": "隨所觀處欲捨不能。得無比身，不為欲染、不",
    "T15n0639_001:0551c28": "為色染，過無色界，遠離諸苦、棄捨諸法。解脫",
    "T15n0639_001:0551c29": "諸界非入相應，斷除諸結盡諸渴愛，渡於四",
    "T15n0639_001:0552a01": "流滿足智慧，安處涅槃住於實際。「童子！此顯",
    "T15n0639_001:0552a02": "如來真實功德，是名菩薩摩訶薩住彼三昧",
    "T15n0639_001:0552a03": "能獲如來真實功德，開說名義無有窮盡，一",
    "T15n0639_001:0552a04": "切所說諸佛所記。」爾時，世尊而說偈言：",
    "T15n0639_001:0552a05": "「於無量數千劫中，　　不能說盡如來德，",
    "T15n0639_001:0552a06": "　久集一切妙善根，　　為求如是勝定故；",
    "T15n0639_001:0552a07": "　莊嚴美女姝妙身，　　最上希奇可樂色，",
    "T15n0639_001:0552a08": "　我本決施無悔心，　　為求如是勝定故；",
    "T15n0639_001:0552a09": "　捨所重財及僮僕、　　摩尼大寶與金銀，",
    "T15n0639_001:0552a10": "　以勝上心而施彼，　　為求如是三昧故；",
    "T15n0639_001:0552a11": "　以摩尼寶珠、瓔珞、　　天冠臂印及金繩，",
    "T15n0639_001:0552a12": "　昔曾奉施諸尊師，　　為求如是勝定故。",
    "T15n0639_001:0552a13": "　諸妙香花無量果，　　皆是犍陀婆師香，",
    "T15n0639_001:0552a14": "　我以此花散佛塔，　　增上淳至勝妙心。",
    "T15n0639_001:0552a15": "　我以無量諸法施，　　歡喜開導諸眾生，",
    "T15n0639_001:0552a16": "　於諸名聞及利養，　　我初不起如是心：",
    "T15n0639_001:0552a17": "『我本集於頭陀德。』　　獨在樹下默無言，",
    "T15n0639_001:0552a18": "　無量慈悲愍眾生，　　為求無上菩提果。",
    "T15n0639_001:0552a19": "　共住同戒無違諍，　　愛語常流潤澤音，",
    "T15n0639_001:0552a20": "　言詞柔軟人樂聞，　　一切見之無厭捨。",
    "T15n0639_001:0552a21": "　住於他舍離家慳，　　無量億生不嫉妬，",
    "T15n0639_001:0552a22": "　歡喜常自行乞食，　　於諸請召皆棄捨。",
    "T15n0639_001:0552a23": "　若有多聞能受持，　　於此三昧四句偈，",
    "T15n0639_001:0552a24": "　如是便為供養我，　　以勝上心而尊敬。",
    "T15n0639_001:0552a25": "　我昔行於種種施，　　長夜於戒而不犯，",
    "T15n0639_001:0552a26": "　以無量種供養佛，　　為求如是寂定故。",
    "T15n0639_001:0552a27": "　我於無量世界中，　　滿中摩尼而廣施，",
    "T15n0639_001:0552a28": "　聞是三昧持一偈，　　此福過彼不可量。",
    "T15n0639_001:0552a29": "　一切所有種種花，　　及諸妙香甚希有，",
    "T15n0639_001:0552b01": "　供養一切諸如來，　　樂修善根無量劫。",
    "T15n0639_001:0552b02": "　世間所有諸伎樂、　　勝妙飲食及寶衣，",
    "T15n0639_001:0552b03": "　無量劫中增上心，　　常以供養諸十力。",
    "T15n0639_001:0552b04": "　若人興於菩提願，　　當獲無上大法王；",
    "T15n0639_001:0552b05": "　若人於此三昧經，　　聞說一偈福過彼。",
    "T15n0639_001:0552b06": "　於恒河中所有沙，　　爾所劫數說其利，",
    "T15n0639_001:0552b07": "　敷演彼德不能盡，　　以持無量福定故。",
    "T15n0639_001:0552b08": "「童子！以是義故，菩薩摩訶薩於是三昧應當",
    "T15n0639_001:0552b09": "至心受持、讀誦、為他演說、分別顯示，廣化眾",
    "T15n0639_001:0552b10": "生修是三昧。」爾時，世尊即說偈言：",
    "T15n0639_001:0552b11": "「於彼佛所聞如是，　　無上勝妙之利益，",
    "T15n0639_001:0552b12": "　是故我今為汝說，　　諸佛所說勝三昧。",
    "T15n0639_001:0552b13": "　七億三千萬佛所，　　我於過去曾供養，",
    "T15n0639_001:0552b14": "　彼諸一切如來等，　　亦說如是修多羅。",
    "T15n0639_001:0552b15": "　由此能入大悲心，　　是故顯說此三昧，",
    "T15n0639_001:0552b16": "　若有習學多聞者，　　得如來智則不難。",
    "T15n0639_001:0552b17": "　若能於彼末世時，　　世間導師滅度後，",
    "T15n0639_001:0552b18": "　有諸毀法惡比丘，　　於彼多聞不悕樂。",
    "T15n0639_001:0552b19": "　雖說戒法而得活，　　自於戒法不樂行；",
    "T15n0639_001:0552b20": "　雖說禪定而得活，　　自於禪定不樂行；",
    "T15n0639_001:0552b21": "　雖說智慧而得活，　　自於智慧不樂行；",
    "T15n0639_001:0552b22": "　雖說解脫而得活，　　自於解脫不樂行；",
    "T15n0639_001:0552b23": "　雖說知見而得活，　　自於知見不樂行。",
    "T15n0639_001:0552b24": "　如人口說：『栴檀香，　　於諸香中最為上。』",
    "T15n0639_001:0552b25": "　有人問彼說香者：　　『汝所說香自有不？』",
    "T15n0639_001:0552b26": "　答云：『我實不聞香，　　但由說香而得活。』",
    "T15n0639_001:0552b27": "　於佛滅後末惡世，　　有不應式諸比丘，",
    "T15n0639_001:0552b28": "　雖說戒法而得活，　　不能自行於戒法；",
    "T15n0639_001:0552b29": "　於佛滅後末惡世，　　有不應式諸比丘，",
    "T15n0639_001:0552c01": "　雖說定法而得活，　　不能自行於定法；",
    "T15n0639_001:0552c02": "　於佛滅後末惡世，　　有不應式諸比丘，",
    "T15n0639_001:0552c03": "　雖說慧法而得活，　　不能自行於慧法；",
    "T15n0639_001:0552c04": "　於佛滅後末惡世，　　有不應式諸比丘，",
    "T15n0639_001:0552c05": "　雖說解脫而得活，　　不能自行解脫法；",
    "T15n0639_001:0552c06": "　於佛滅後末惡世，　　有不應式諸比丘，",
    "T15n0639_001:0552c07": "　雖說知見而得活，　　不能自行知見法。",
    "T15n0639_001:0552c08": "　譬如貧賤為他欺，　　後時富貴人所敬，",
    "T15n0639_001:0552c09": "　人、天、龍、鬼、鳩槃荼，　　終不供養無定者。",
    "T15n0639_001:0552c10": "　若得三昧微妙地，　　智者便得廣智藏，",
    "T15n0639_001:0552c11": "　為彼人天之所敬，　　能以上施施眾生。",
    "T15n0639_001:0552c12": "　我聞如是之利益，　　最為勝上佛所演，",
    "T15n0639_001:0552c13": "　親屬、資財皆悉捨，　　為欲聞說是三昧。」",
    "T15n0639_001:0552c14": "　月光童子心歡喜，　　合掌向佛說是言：",
    "T15n0639_001:0552c15": "「我於佛仙滅度後，　　當護持此佛勝法。",
    "T15n0639_001:0552c16": "　於自身命能棄捨、　　及諸世間種種樂，",
    "T15n0639_001:0552c17": "　於後惡世怖畏時，　　當護持是勝妙定。",
    "T15n0639_001:0552c18": "　我見世間無量苦，　　興大悲心而欲拔，",
    "T15n0639_001:0552c19": "　於彼復起大慈心，　　而為說此勝三昧。」",
    "T15n0639_001:0552c20": "　眾中五百人咸起，　　亦願護持是三昧。",
    "T15n0639_001:0552c21": "　童子於彼為上首，　　亦共持此勝三昧。",
    "T15n0639_001:0552c22": "爾時，月光童子白佛言：「世尊！所言三昧，何者",
    "T15n0639_001:0552c23": "是也？」佛言：「童子！諦聽諦聽，當為汝說。謂：一、",
    "T15n0639_001:0552c24": "能寂滅於心，二、無所起，三、無和合智，四、棄捨",
    "T15n0639_001:0552c25": "重擔，五、得如來智，六、成佛威力，七、治其欲著，",
    "T15n0639_001:0552c26": "八、滅除瞋恚，九、斷離愚癡，十、住心相應，十一、",
    "T15n0639_001:0552c27": "捨不住心，十二、樂欲善法，十三、欲奪有為，十",
    "T15n0639_001:0552c28": "四、安住正信，十五、夜常覺悟，十六、不捨禪",
    "T15n0639_001:0552c29": "定，十七、增已生善，十八、於生不樂，十九、不造",
    "T15n0639_001:0553a01": "諸業，二十、不計內入，二十一、不計外入，二十",
    "T15n0639_001:0553a02": "二、不讚自身，二十三、不毀他人，二十四、不",
    "T15n0639_001:0553a03": "在俗家，二十五、戒行淳熟，二十六、無能輕",
    "T15n0639_001:0553a04": "欺，二十七、有大福德，二十八、自知，二十九、不",
    "T15n0639_001:0553a05": "輕躁，三十、安住威儀，三十一、捨麁惡言，三十",
    "T15n0639_001:0553a06": "二、無怒恚心，三十三、救護於彼，三十四、護善",
    "T15n0639_001:0553a07": "知識，三十五、護持密語，三十六、於諸眾生不",
    "T15n0639_001:0553a08": "起害心，三十七、不惱持戒，三十八、恒柔軟語，",
    "T15n0639_001:0553a09": "三十九、不依三界，四十、於一切智而得順忍。」",
    "T15n0639_001:0553a10": "爾時，世尊而說偈言：",
    "T15n0639_001:0553a11": "「我已開於甘露門、　　我已說諸法自性、",
    "T15n0639_001:0553a12": "　我已示於生死過、　　我已開顯涅槃利，",
    "T15n0639_001:0553a13": "　我已教離惡知識、　　常當親近善知識、",
    "T15n0639_001:0553a14": "　離諸憒眾住寂靜、　　常修慈心而不絕、",
    "T15n0639_001:0553a15": "　於清淨戒常護持、　　歡喜樂於頭陀行，",
    "T15n0639_001:0553a16": "　若能常習於捨慧，　　得是三昧則不難。",
    "T15n0639_001:0553a17": "　此能得於寂滅地，　　終不墮在聲聞地，",
    "T15n0639_001:0553a18": "　必當證於佛智慧，　　剋獲諸佛無量德。",
    "T15n0639_001:0553a19": "　見諸眾生有智器，　　為說佛慧以示之，",
    "T15n0639_001:0553a20": "　若能發求無上智，　　得是三昧則不難。",
    "T15n0639_001:0553a21": "　若為食起嫉妬心，　　當觀食已無有淨，",
    "T15n0639_001:0553a22": "　用功無量乃得成，　　若深觀此能得定。",
    "T15n0639_001:0553a23": "　無物能將此定來，　　必由淨戒之所起，",
    "T15n0639_001:0553a24": "　諸法體性常寂然，　　凡夫無智不能會。",
    "T15n0639_001:0553a25": "　若能心住於寂定，　　是人一切常有佛，",
    "T15n0639_001:0553a26": "　人尊恒見諸眾生，　　常修如是寂滅定。",
    "T15n0639_001:0553a27": "　念佛相好及德行，　　能使諸根不亂動，",
    "T15n0639_001:0553a28": "　心無迷惑與法合，　　得聞得智如大海。",
    "T15n0639_001:0553a29": "　智者住於此三昧，　　攝念行於經行所，",
    "T15n0639_001:0553b01": "　能見千億諸如來，　　亦值無量恒沙佛。",
    "T15n0639_001:0553b02": "　若人心有迷惑者，　　於佛法中取限量，",
    "T15n0639_001:0553b03": "　於無量中無有量，　　如來諸德不思議。",
    "T15n0639_001:0553b04": "　一切世間無與比，　　何況而能有過者？",
    "T15n0639_001:0553b05": "　諸智諸德皆相應，　　於此不疑定成佛。",
    "T15n0639_001:0553b06": "　得如來身紫金色，　　一切端妙為世親，",
    "T15n0639_001:0553b07": "　緣於如是心安住，　　乃名得定之菩薩。",
    "T15n0639_001:0553b08": "　此緣佛相是有作，　　能除一切有相想，",
    "T15n0639_001:0553b09": "　然後安住於無相，　　乃能達於諸法空。",
    "T15n0639_001:0553b10": "　能得安住於法身，　　知一切有而無有，",
    "T15n0639_001:0553b11": "　無有之相修習已，　　然後觀佛非色身。",
    "T15n0639_001:0553b12": "　我今為汝善說之，　　彼彼趣於如是處，",
    "T15n0639_001:0553b13": "　所謂覺知諸緣事，　　無量思量常不斷。",
    "T15n0639_001:0553b14": "　若有能生如是心：　　『念佛相好及智慧。』",
    "T15n0639_001:0553b15": "　彼人能修如是念，　　一心趣向無退轉，",
    "T15n0639_001:0553b16": "　若行、若坐、若經行，　　於諸佛智無疑惑。",
    "T15n0639_001:0553b17": "　得無疑已作是願：　　『令我得佛三界尊。』",
    "T15n0639_001:0553b18": "　必當得見諸如來，　　入佛法中能選擇。",
    "T15n0639_001:0553b19": "　於此三昧而起已，　　稽首禮於十方佛，",
    "T15n0639_001:0553b20": "　身、口及意皆清淨，　　讚歎諸佛常不斷，",
    "T15n0639_001:0553b21": "　常修如是念佛相，　　日夜恒見諸如來。",
    "T15n0639_001:0553b22": "　若遇垂死最重疾，　　痛惱逼迫極無聊，",
    "T15n0639_001:0553b23": "　念佛三昧常不捨，　　不令苦切奪此心。",
    "T15n0639_001:0553b24": "　彼人自解是法故，　　則知一切諸法空，",
    "T15n0639_001:0553b25": "　以住如是諸教門，　　於菩薩行不厭惡。",
    "T15n0639_001:0553b26": "　得聞如是利益已，　　求於如來無等智，",
    "T15n0639_001:0553b27": "　於後不生追悔心，　　最上菩提難得故。",
    "T15n0639_001:0553b28": "　我今為汝無量說，　　汝於此法若不行，",
    "T15n0639_001:0553b29": "　如人雖持良妙藥，　　於自身病不能治。",
    "T15n0639_001:0553c01": "　是故應當知選擇，　　所謂求於勝三昧，",
    "T15n0639_001:0553c02": "　戒、聞、布施常修習，　　得是三昧則不難。」",
    "T15n0639_001:0553c03": "月燈三昧經卷第一"
}