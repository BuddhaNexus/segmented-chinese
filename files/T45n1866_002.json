{
    "T45n1866_002:0484c03": "華嚴一乘教義分齊章卷第二",
    "T45n1866_002:0484c05": "唐大薦福寺沙門法藏述",
    "T45n1866_002:0484c06": "[0484c06] 第九明諸教所詮差別者。略舉十門。義差",
    "T45n1866_002:0484c07": "別故。顯彼能詮差別非一。餘如別說。一所",
    "T45n1866_002:0484c08": "依心識。二明佛種性。三行位分齊。四修行時",
    "T45n1866_002:0484c09": "分。五修行依身。六斷惑分齊。七二乘迴心。",
    "T45n1866_002:0484c10": "八佛果義相。九攝化境界。十佛身開合。第一",
    "T45n1866_002:0484c11": "心識差別者。如小乘但有六識。義分心意",
    "T45n1866_002:0484c12": "識。如小乘論說。於阿賴耶識但得其名。",
    "T45n1866_002:0484c13": "如增一經說。若依始教。於阿賴耶識。但",
    "T45n1866_002:0484c14": "得一分生滅之義。以於真理未能融通。但",
    "T45n1866_002:0484c15": "說凝然不作諸法。故就緣起生滅事中建",
    "T45n1866_002:0484c16": "立賴耶。從業等種辨體而生。異熟報識為",
    "T45n1866_002:0484c17": "諸法依。方便漸漸引向真理。故說熏等悉",
    "T45n1866_002:0484c18": "皆即空。如解深密經云。若菩薩於內於外",
    "T45n1866_002:0484c19": "不見藏住。不見熏習。不見阿賴耶。不",
    "T45n1866_002:0484c20": "見阿賴耶識。不見阿陀那。不見阿陀那",
    "T45n1866_002:0484c21": "識。若能如是知者是名菩薩菩薩。如來齊",
    "T45n1866_002:0484c22": "此建立一切心意識祕密善巧。瑜伽中亦同",
    "T45n1866_002:0484c23": "此說。解云。既齊此不見等處。立為心意",
    "T45n1866_002:0484c24": "等善巧故。是故所立賴耶生滅等相皆是密",
    "T45n1866_002:0484c25": "意。不令如言而取故。會歸真也。若依終",
    "T45n1866_002:0485a01": "教。於此賴耶識。得理事融通二分義。故",
    "T45n1866_002:0485a02": "論但云不生不滅與生滅和合非一非異。",
    "T45n1866_002:0485a03": "名阿梨耶識。以許真如隨熏和合成此本",
    "T45n1866_002:0485a04": "識。不同前教業等種生故。楞伽云。如來",
    "T45n1866_002:0485a05": "藏為無始惡習所熏名為藏識。又云。如來",
    "T45n1866_002:0485a06": "藏受苦樂。與因俱若生若滅。又云。如來藏",
    "T45n1866_002:0485a07": "名阿賴耶識。而與無明七識俱。又起信云。",
    "T45n1866_002:0485a08": "自性清淨心。因無明風動成染心等。如是",
    "T45n1866_002:0485a09": "非一。問真如既言常法。云何得說隨熏",
    "T45n1866_002:0485a10": "起滅。既許起滅。如何復說為凝然常。答既",
    "T45n1866_002:0485a11": "言真如常故。非如言所謂常也。何者聖",
    "T45n1866_002:0485a12": "說真如為凝然者。此是隨緣作諸法時。不",
    "T45n1866_002:0485a13": "失自體。故說為常。是即不異無常之常",
    "T45n1866_002:0485a14": "名不思議常。非謂不作諸法如情所謂之",
    "T45n1866_002:0485a15": "凝然也。故勝鬘中云。不染而染者。明隨",
    "T45n1866_002:0485a16": "緣作諸法也。染而不染者。明隨緣時不失",
    "T45n1866_002:0485a17": "自性。由初義故俗諦得成。由後義故真諦",
    "T45n1866_002:0485a18": "復立。如是真俗但有二義無有二體。相融",
    "T45n1866_002:0485a19": "無礙離諸情執。是故論云。智障極盲闇謂真",
    "T45n1866_002:0485a20": "俗別執。此之謂也。此真如二義。同前始教",
    "T45n1866_002:0485a21": "中約法相差別門故。但說一分凝然義也。此",
    "T45n1866_002:0485a22": "終教中。約體相鎔融門故。說二分無二之",
    "T45n1866_002:0485a23": "義。此義廣如起信義記中說。又如十地經",
    "T45n1866_002:0485a24": "云。三界虛妄唯一心作。攝論等約始教義",
    "T45n1866_002:0485a25": "釋。諸賴耶識等也。十地論約終教釋。為第",
    "T45n1866_002:0485a26": "一義真心也。又如達磨經頌攝論等釋云。",
    "T45n1866_002:0485a27": "此界等者。界謂因義。即種子識。如是等。寶",
    "T45n1866_002:0485a28": "性論約終教釋云。此性者即如來藏性。依",
    "T45n1866_002:0485a29": "此有諸趣等者。如勝鬘經說。依如來藏有",
    "T45n1866_002:0485b01": "生死。依如來藏有涅槃等。乃至廣說。是故",
    "T45n1866_002:0485b02": "當知二門別也。若依頓教。即一切法唯一真",
    "T45n1866_002:0485b03": "如心。差別相盡離言絕慮不可說也。如維",
    "T45n1866_002:0485b04": "摩經中三十二菩薩所說不二法門者。是前",
    "T45n1866_002:0485b05": "終教中染淨鎔融無二之義。淨名所顯離言",
    "T45n1866_002:0485b06": "不二是此門也。以其一切染淨相盡無有二",
    "T45n1866_002:0485b07": "法可以融會故。不可說為不二也。若依圓",
    "T45n1866_002:0485b08": "教。即約性海圓明法界緣起無礙自在一即",
    "T45n1866_002:0485b09": "一切一切即一主伴圓融。故說十心以顯無",
    "T45n1866_002:0485b10": "盡。如離世間品及第九地說。又唯一法界性",
    "T45n1866_002:0485b11": "起心亦具十德。如性起品說。此等據別教",
    "T45n1866_002:0485b12": "言。若約同教。即攝前諸教所說心識何以",
    "T45n1866_002:0485b13": "故。是此方便故。從此而流故。餘可準之。問",
    "T45n1866_002:0485b14": "云何一心約就諸教。得有如是差別義耶。",
    "T45n1866_002:0485b15": "答此有二義。一約法通收。二約機分齊。初",
    "T45n1866_002:0485b16": "義者。由此甚深緣起一心具五義門。是故聖",
    "T45n1866_002:0485b17": "者隨以一門攝化眾生。一攝義從名門。如",
    "T45n1866_002:0485b18": "小乘教說。二攝理從事門。如始教說。三理",
    "T45n1866_002:0485b19": "事無礙門。如終教說。四事盡理顯門。如頓",
    "T45n1866_002:0485b20": "教說。五性海具德門。如圓教說。是即不動",
    "T45n1866_002:0485b21": "本而常末。不壞末而恒本。故五義相融唯",
    "T45n1866_002:0485b22": "一心轉也。二約機明得法分齊者。或有得",
    "T45n1866_002:0485b23": "名而不得義。如小乘教。或有得名得一",
    "T45n1866_002:0485b24": "分義。如始教。或有得名得具分義。如終",
    "T45n1866_002:0485b25": "教。或有得義而不存名。如頓教。或有名",
    "T45n1866_002:0485b26": "義俱無盡。如圓教。其餘義門如唯識章說。",
    "T45n1866_002:0485b27": "第二明種性差別者。若依小乘種性有六",
    "T45n1866_002:0485b28": "種。謂退．思．護．住．昇進．不動。不動性中有",
    "T45n1866_002:0485b29": "三品。上者佛種性。中者獨覺性。下者聲聞性。",
    "T45n1866_002:0485c01": "如舍利弗等。雖於此中說佛一人有佛種",
    "T45n1866_002:0485c02": "性。然非是彼大菩提性以於佛功德不說",
    "T45n1866_002:0485c03": "盡未來際起大用等故。是故當知於此教",
    "T45n1866_002:0485c04": "中除佛一人餘一切眾生。皆不說有大菩",
    "T45n1866_002:0485c05": "提性。餘義如小乘論說。若依三乘教種",
    "T45n1866_002:0485c06": "性差別略有三說。一約始教。即就有為無",
    "T45n1866_002:0485c07": "常法中立種性故。即不能遍一切有情。",
    "T45n1866_002:0485c08": "故五種性中即有一分無性眾生。故顯揚論",
    "T45n1866_002:0485c09": "云。云何種性差別五種道理。謂一切界差別",
    "T45n1866_002:0485c10": "可得故。乃至云。唯現在世非般涅槃法。不",
    "T45n1866_002:0485c11": "應理故。乃至廣說。是故當知由法爾故。無",
    "T45n1866_002:0485c12": "始時來一切有情有五種性。第五種性無有",
    "T45n1866_002:0485c13": "出世功德因故。永不滅度。由是道理。諸佛",
    "T45n1866_002:0485c14": "利樂有情功德無有斷盡。其有種性者。瑜",
    "T45n1866_002:0485c15": "伽論云。種性略有二種。一本性住。二習所成。",
    "T45n1866_002:0485c16": "本性住者。謂諸菩薩六處殊勝有如是相。",
    "T45n1866_002:0485c17": "從無始世。展轉傳來法爾所得。習所成者。謂",
    "T45n1866_002:0485c18": "先串習善根所得。此中本性。即內六處中意",
    "T45n1866_002:0485c19": "處為殊勝。即攝賴耶識中本覺解性為性",
    "T45n1866_002:0485c20": "種性。故梁攝論云。聞熏習與阿賴耶識中",
    "T45n1866_002:0485c21": "解性和合。一切聖人以此為因。然瑜伽既",
    "T45n1866_002:0485c22": "云具種性者方能發心。即知具性習二法。",
    "T45n1866_002:0485c23": "成一種性。是故此二緣起不二。隨闕一不",
    "T45n1866_002:0485c24": "成。亦不可說性為先習為後。但可。位至",
    "T45n1866_002:0485c25": "堪任已去。方可約本說有性種約修說",
    "T45n1866_002:0485c26": "為習種。然有二義而無二事。如上攝論",
    "T45n1866_002:0485c27": "云。二義和合為一因故得知也。問此二種",
    "T45n1866_002:0485c28": "性與仁王及本業經中六種性內習種性種。",
    "T45n1866_002:0485c29": "有何差別耶。答彼經大都約位而說。以",
    "T45n1866_002:0486a01": "初習為習種性。久習積成為性種性故。",
    "T45n1866_002:0486a02": "說習種在十住性種在十行。三賢之前。但",
    "T45n1866_002:0486a03": "名善趣不名種性。瑜伽中。久習名習種。",
    "T45n1866_002:0486a04": "約本為性種。而此二種非初非中後。是故",
    "T45n1866_002:0486a05": "經說習故成性。論中說為依性起習。良以",
    "T45n1866_002:0486a06": "此二互成緣起無二相故。經論互說義方備",
    "T45n1866_002:0486a07": "足。又經說種性在發心後。論中種性在發",
    "T45n1866_002:0486a08": "心前。何以爾者。以其至得位時功能方顯。",
    "T45n1866_002:0486a09": "是故經說在三賢位中。然彼功能必有所",
    "T45n1866_002:0486a10": "依。是故論中說在位前。要由功能顯方可",
    "T45n1866_002:0486a11": "說有故。經不違論。要由有性方起功能",
    "T45n1866_002:0486a12": "故。論不違經。亦是互舉義意融通。問又以",
    "T45n1866_002:0486a13": "何義。知種性至堪任位耶。答以論說種",
    "T45n1866_002:0486a14": "性必具性習。既已有習必已修行。若已修行",
    "T45n1866_002:0486a15": "必至堪任。若不從愚夫至堪任已來中",
    "T45n1866_002:0486a16": "間修此串習行者。更何位修也。以於愚位",
    "T45n1866_002:0486a17": "未修習故。得位已去具第二住故。是故當",
    "T45n1866_002:0486a18": "知從愚位未修串習行。至彼堪任串習",
    "T45n1866_002:0486a19": "方成故得性習通融以為種性。問若要待",
    "T45n1866_002:0486a20": "習方說性者。愚位未習。豈無性種。如其無",
    "T45n1866_002:0486a21": "者後不應有。先無後有非性種故。如其有",
    "T45n1866_002:0486a22": "者無習有性。不應理故。論不說故。答此二",
    "T45n1866_002:0486a23": "既為緣起。故無習時亦無彼性。由此亦立",
    "T45n1866_002:0486a24": "無性有情。先無後有非性種者。此亦不然。",
    "T45n1866_002:0486a25": "以習成處定先有性。愚位未習故不說性。",
    "T45n1866_002:0486a26": "後起習已不名無習。是故習成後說有性。",
    "T45n1866_002:0486a27": "隨於諸乘串習何行。爾時即說本有彼",
    "T45n1866_002:0486a28": "性問若爾此即唯是一不定性。如何得有",
    "T45n1866_002:0486a29": "五種性差別耶。答即由此義安立五性",
    "T45n1866_002:0486b01": "何者。謂修六度串習行已。位到堪任成菩",
    "T45n1866_002:0486b02": "薩種性。若習小行到於忍位成聲聞性。故",
    "T45n1866_002:0486b03": "智論云。煖頂忍等名為性地。善戒經云。若",
    "T45n1866_002:0486b04": "得世第一法是名第二位。故知前三善根",
    "T45n1866_002:0486b05": "屬種性位。若依俱舍論。得順解脫分善根",
    "T45n1866_002:0486b06": "位方說有性。故彼論云。順解脫分者。謂定",
    "T45n1866_002:0486b07": "能感涅槃果善。此善生已令彼有情名為",
    "T45n1866_002:0486b08": "身中有涅槃法。獨覺準知。由此即立三乘",
    "T45n1866_002:0486b09": "種性。若於三行隨一修行未至本位。爾時",
    "T45n1866_002:0486b10": "立為不定種性。若於三行全未修行。爾時",
    "T45n1866_002:0486b11": "立為無有種性。由此當知。諸乘種性皆就",
    "T45n1866_002:0486b12": "習說。問若愚位無習。即無性者。後縱起習",
    "T45n1866_002:0486b13": "何得為有。答有習非是無習位故。是故有",
    "T45n1866_002:0486b14": "習常恒有。無習自恒無。既不以無習而作",
    "T45n1866_002:0486b15": "習。亦不以無性而為性。以分位差別故。",
    "T45n1866_002:0486b16": "如涅槃經云。三種人中畢竟死者。喻一闡",
    "T45n1866_002:0486b17": "提無佛性也。善男子。一闡提輩若遇善友諸",
    "T45n1866_002:0486b18": "佛菩薩。聞說深法及以不遇。俱不得離",
    "T45n1866_002:0486b19": "一闡提心。何以故。斷善根故。一闡提輩亦",
    "T45n1866_002:0486b20": "得阿耨多羅三藐三菩提心。所以者何。若",
    "T45n1866_002:0486b21": "能發菩提之心。即不復名一闡提性也。",
    "T45n1866_002:0486b22": "善男子。以何緣故說一闡提得阿耨多羅",
    "T45n1866_002:0486b23": "三藐三菩提。一闡提輩實不得阿耨多羅三",
    "T45n1866_002:0486b24": "藐三菩提。如命盡者等。乃至廣說。當知此",
    "T45n1866_002:0486b25": "中就位前後有無恒定不相由也。二約終",
    "T45n1866_002:0486b26": "教。即就真如性中。立種性故。則遍一切眾",
    "T45n1866_002:0486b27": "生。皆悉有性故。智論云。白石有銀性。黃石",
    "T45n1866_002:0486b28": "有金性。水是濕性火是熱性。一切眾生有涅",
    "T45n1866_002:0486b29": "槃性。以一切妄識無不可歸自真性故。",
    "T45n1866_002:0486c01": "如經說言。眾生亦爾。悉皆有心。凡有心者",
    "T45n1866_002:0486c02": "定當得成阿耨多羅三藐三菩提。以是義",
    "T45n1866_002:0486c03": "故。我常宣說一切眾生皆有佛性。問如有",
    "T45n1866_002:0486c04": "難云。若諸有心悉得菩提者。佛亦有心亦",
    "T45n1866_002:0486c05": "應當得。若言佛雖有心更非當得。是即",
    "T45n1866_002:0486c06": "無性眾生雖有是心亦非當得。答經中已",
    "T45n1866_002:0486c07": "自揀濫故。但云眾生有心不云佛矣。以",
    "T45n1866_002:0486c08": "處處受生名為眾生故不同佛也。問若並",
    "T45n1866_002:0486c09": "有性。如何建立五種性中無性者耶。答論自",
    "T45n1866_002:0486c10": "有釋故寶性論云。一向說闡提無涅槃性",
    "T45n1866_002:0486c11": "不入涅槃者。此義云何。為欲示顯謗大乘",
    "T45n1866_002:0486c12": "因故。此明何義。為欲迴轉誹謗大乘心。",
    "T45n1866_002:0486c13": "依無量時故作是說。以彼實有清淨佛",
    "T45n1866_002:0486c14": "性故。又佛性論云。問曰。若爾云何佛說眾",
    "T45n1866_002:0486c15": "生不住於性永無般涅槃耶。答曰。若曾",
    "T45n1866_002:0486c16": "背大乘者。此法是一闡提因。為令眾生捨",
    "T45n1866_002:0486c17": "此法故。若墮闡提因。於長夜時輪轉不",
    "T45n1866_002:0486c18": "息。以是義故經作是說。若依道理。一切",
    "T45n1866_002:0486c19": "眾生皆悉本有清淨佛性。若不得般涅槃",
    "T45n1866_002:0486c20": "者。無有是處。是故佛性決定本有。離有離",
    "T45n1866_002:0486c21": "無故。解云。又此論前文廣破無性。乃至末",
    "T45n1866_002:0486c22": "文云。三者失同外道有本定有。無本定無。",
    "T45n1866_002:0486c23": "有不可滅。無不可生。此等過失。由汝邪執",
    "T45n1866_002:0486c24": "無性義生。乃至廣說。問前始教中。決定說",
    "T45n1866_002:0486c25": "有無性眾生。此終教中並皆有性。云何會",
    "T45n1866_002:0486c26": "通。答亦論自有釋。故佛性論第二卷云。何故",
    "T45n1866_002:0486c27": "復有。經說闡提眾生決定無有般涅槃性。",
    "T45n1866_002:0486c28": "若爾二經便自相違。如何會二說一了一",
    "T45n1866_002:0486c29": "不了。故不相違。解云。若小乘中但佛一人",
    "T45n1866_002:0487a01": "有佛性。餘一切人皆不說有。若三乘始教",
    "T45n1866_002:0487a02": "中。以漸異小乘故。說多人有。猶未全異",
    "T45n1866_002:0487a03": "彼故。許一分無性。是故論中判為權施不",
    "T45n1866_002:0487a04": "了說也。問若依終教。一切眾生皆當作佛。",
    "T45n1866_002:0487a05": "即眾生雖多亦有終盡。若如是者。最後成",
    "T45n1866_002:0487a06": "佛即無所化。所化無故利他行闕。利他行",
    "T45n1866_002:0487a07": "闕成佛不應道理。又令諸佛利他功德有",
    "T45n1866_002:0487a08": "斷盡故。如其一切盡當作佛。而言眾生終",
    "T45n1866_002:0487a09": "無盡者。即有自語相違過失。以無終盡",
    "T45n1866_002:0487a10": "者永不成佛故。又如一佛度無量人。於眾",
    "T45n1866_002:0487a11": "生界有損已不。若有漸損必有終盡。有",
    "T45n1866_002:0487a12": "損無盡不應理故。若無損者即無滅度。",
    "T45n1866_002:0487a13": "有滅無損不應理故。依如是等道理。佛地",
    "T45n1866_002:0487a14": "論等。由此建立無性有情。離上諸過失。此",
    "T45n1866_002:0487a15": "義云何。答若謂眾生由有性故並令成佛。",
    "T45n1866_002:0487a16": "說有盡者。是即便於眾生界中起於減",
    "T45n1866_002:0487a17": "見。眾生界既減佛界必增。故於佛界便起",
    "T45n1866_002:0487a18": "增見。如是增減非是正見。是故不增減。",
    "T45n1866_002:0487a19": "經云舍利弗大邪見者。所謂見眾生界增。見",
    "T45n1866_002:0487a20": "眾生界減。乃至廣說。設避此見故。立此一",
    "T45n1866_002:0487a21": "分無性有情。為不增減者。彼終不能離",
    "T45n1866_002:0487a22": "增減見。何以故。以彼見於諸有性者並成",
    "T45n1866_002:0487a23": "佛故。即便起於斷見減見。諸無性者不成",
    "T45n1866_002:0487a24": "佛故。即便起於常見增見。以彼不了眾",
    "T45n1866_002:0487a25": "生界故。是故經云。一切愚癡凡夫。不如實",
    "T45n1866_002:0487a26": "知一法界故。不能實見一法界故。起邪",
    "T45n1866_002:0487a27": "見心謂眾生界增眾生界減。又文殊般若經",
    "T45n1866_002:0487a28": "云。假使一佛住世。若一劫若過一劫。如一",
    "T45n1866_002:0487a29": "佛世界。復有無量無邊恒河沙諸佛。如是一",
    "T45n1866_002:0487b01": "一佛。若一劫若過一劫。晝夜說法心無暫",
    "T45n1866_002:0487b02": "息。各各度於無量河沙眾生皆入涅槃。而",
    "T45n1866_002:0487b03": "眾生界亦不增減。乃至十方諸佛世界亦復",
    "T45n1866_002:0487b04": "如是。一一諸佛說法教化。各度無量河沙",
    "T45n1866_002:0487b05": "眾生皆入涅槃。於眾生界亦不增不減。何",
    "T45n1866_002:0487b06": "以故。眾生定相不可得故。義言說眾生界",
    "T45n1866_002:0487b07": "猶如虛空。假使無量勝神通之者。各無量",
    "T45n1866_002:0487b08": "劫飛行虛空。求空邊際終不可盡。非以",
    "T45n1866_002:0487b09": "不盡不名遊行。非以遊行令其得際。",
    "T45n1866_002:0487b10": "當知此中道理亦爾。非以當得令其有終。",
    "T45n1866_002:0487b11": "非以無終說有無得。是故諸難無不通",
    "T45n1866_002:0487b12": "也。又為成諸佛利他功德無斷盡故。立",
    "T45n1866_002:0487b13": "一分無性眾生者。是即令彼諸佛但有變",
    "T45n1866_002:0487b14": "化利他功德。亦即斷彼隨他受用諸功德也。",
    "T45n1866_002:0487b15": "以無菩薩證諸地故。又化他中。亦但有",
    "T45n1866_002:0487b16": "&#x9E81;斷滅彼細。以無一人得二乘無漏故。",
    "T45n1866_002:0487b17": "又今已後諸佛。無有一佛得說三乘等教。",
    "T45n1866_002:0487b18": "以無得聖機故。即斷諸佛同體大悲也。又",
    "T45n1866_002:0487b19": "若定意謂悉有性故必皆有盡。恐最後佛",
    "T45n1866_002:0487b20": "闕利他行故。立一分定無性者。然彼後佛",
    "T45n1866_002:0487b21": "終於利他行不圓滿。以其所化無一有情",
    "T45n1866_002:0487b22": "得聖果故。但佛菩薩二利之中利他為最。",
    "T45n1866_002:0487b23": "何有不令一人得聖果而於自身得成",
    "T45n1866_002:0487b24": "佛耶。又本皆發弘誓願云。令諸眾生悉得",
    "T45n1866_002:0487b25": "菩提。是故令得故本願不虛。而眾生界不",
    "T45n1866_002:0487b26": "可盡故本願不斷。若不爾者違本願故。行",
    "T45n1866_002:0487b27": "願虛故。虛行成佛不應理故。是故雖欲",
    "T45n1866_002:0487b28": "避上諸失建立無性。不謂彼過還墮此",
    "T45n1866_002:0487b29": "宗。是故無性非為究竟了義也。問夫論種",
    "T45n1866_002:0487c01": "性必是有為。如何此教約真如為種性",
    "T45n1866_002:0487c02": "耶。答以真如隨緣與染和合成本識時。即",
    "T45n1866_002:0487c03": "彼真中有本覺無漏內熏眾生為返流因。",
    "T45n1866_002:0487c04": "得為有種性。梁攝論說為黎耶中解性。起",
    "T45n1866_002:0487c05": "信論中。說黎耶二義中本覺是也。又彼",
    "T45n1866_002:0487c06": "論中如來藏具足無漏。常熏眾生為淨法",
    "T45n1866_002:0487c07": "因。又寶性論云。及彼真如性者。彼本云如",
    "T45n1866_002:0487c08": "六根聚經說。六根如是從無始來。究竟諸",
    "T45n1866_002:0487c09": "法為體故。解云。以真如通一切法。今揀",
    "T45n1866_002:0487c10": "去非情故。故約六處眾生數中。取彼畢竟",
    "T45n1866_002:0487c11": "真如理。以為性種性也。此與瑜伽所說名",
    "T45n1866_002:0487c12": "同。但彼約始教。以理從事&#x9E81;相而說故。約",
    "T45n1866_002:0487c13": "事中明種性故也。地持云。種性&#x9E81;相我",
    "T45n1866_002:0487c14": "已略說。此之謂也。寶性論中。約此終教。以",
    "T45n1866_002:0487c15": "事從理深細而說故。就真如明性種性。是",
    "T45n1866_002:0487c16": "故佛性論云。自性清淨心名為道諦。又涅槃",
    "T45n1866_002:0487c17": "經云。佛性者名第一義空。第一義空名為智",
    "T45n1866_002:0487c18": "慧。此等並就本覺性智說為性種。其習種",
    "T45n1866_002:0487c19": "亦從真如所成故。攝論云。多聞熏習。從最",
    "T45n1866_002:0487c20": "清淨法界所流等。又起信論中。以真如",
    "T45n1866_002:0487c21": "體相二大為內熏因。真如用大為外熏緣。",
    "T45n1866_002:0487c22": "以與無明染法合故。是故三大內外說熏。",
    "T45n1866_002:0487c23": "以熏力故無明盡時冥合不二。唯一真如也。",
    "T45n1866_002:0487c24": "三約頓教明者。唯一真如離言說相名為",
    "T45n1866_002:0487c25": "種性。而亦不分性習之異。以一切法由無",
    "T45n1866_002:0487c26": "二相故。是故諸法無行經云。云何是事名為",
    "T45n1866_002:0487c27": "種性。文殊師利。一切眾生皆是一相。畢竟不",
    "T45n1866_002:0487c28": "生離諸名字。一異不可得故。是名種性。以",
    "T45n1866_002:0487c29": "此準之。上來約三乘說竟。第三約一乘",
    "T45n1866_002:0488a01": "有二說。一攝前諸教所明種性。並皆具足",
    "T45n1866_002:0488a02": "主伴成宗。以同教故攝方便故。二據別教",
    "T45n1866_002:0488a03": "種性甚深因果無二。通依及正盡三世間。",
    "T45n1866_002:0488a04": "該收一切理事解行等諸法門。本來滿足已",
    "T45n1866_002:0488a05": "成就訖。故大經云。菩薩種性甚深廣大。與法",
    "T45n1866_002:0488a06": "界虛空等。此之謂也。若隨門顯現。即五位",
    "T45n1866_002:0488a07": "之中位位內六決定義等。名為種性。亦即此",
    "T45n1866_002:0488a08": "法名為果相。以因果同體唯一性故。廣如",
    "T45n1866_002:0488a09": "經說。餘可準知。問云何種性。約諸教差別",
    "T45n1866_002:0488a10": "不同耶。答此亦有二義。一約法辨隱顯相",
    "T45n1866_002:0488a11": "收。二約機明得法分齊。初義者。由此種性",
    "T45n1866_002:0488a12": "緣起無礙具五義門。是故諸教各述一門隨",
    "T45n1866_002:0488a13": "機攝化。義不相違。何者為五。一是隨執非",
    "T45n1866_002:0488a14": "有門。如小乘說。二隨事虧盈門。如始教說。",
    "T45n1866_002:0488a15": "三隨理遍情門。如終教說。四絕相離言門。",
    "T45n1866_002:0488a16": "如頓教說。五性備眾德門。如圓教說。義雖",
    "T45n1866_002:0488a17": "有五。然種性圓通隨攝遍收。隱顯齊致也。",
    "T45n1866_002:0488a18": "二明得法分齊者。或一切皆無。唯除佛一",
    "T45n1866_002:0488a19": "人。如小乘說。或一切皆有。唯除草木等。如",
    "T45n1866_002:0488a20": "終教說。或亦有亦無。如始教說。以許一分",
    "T45n1866_002:0488a21": "無性故。或非有非無。如頓教說。以離相",
    "T45n1866_002:0488a22": "故。或具前四。如一乘方便處說。或即因",
    "T45n1866_002:0488a23": "具果通三世間。如圓教說。餘可準知。◎",
    "T45n1866_002:0488a24": "[0488a24] ◎第三行位差別者。於諸教中皆以三義略",
    "T45n1866_002:0488a25": "示。一明位相。二明不退。三明行相。初者依",
    "T45n1866_002:0488a26": "小乘有四位。謂方便．見修．及究竟也。又",
    "T45n1866_002:0488a27": "說小乘十二住以為究竟。及說三界九地十",
    "T45n1866_002:0488a28": "一地等。廣如小論說。二不退者。此中修行",
    "T45n1866_002:0488a29": "至忍位。得不退故也。其行相亦如彼諸論",
    "T45n1866_002:0488b01": "說。問何故小乘行位等相不廣顯耶。答此中",
    "T45n1866_002:0488b02": "意者。以義差別顯教不同。而小乘異大乘。",
    "T45n1866_002:0488b03": "理無疑故不待說也。若依初教。亦以三義",
    "T45n1866_002:0488b04": "顯。初位相者此中有二。一為引愚法二乘",
    "T45n1866_002:0488b05": "令迴心故。施設迴心教。亦但有見修等四",
    "T45n1866_002:0488b06": "位及九地等名同小乘。或立五位。謂見道",
    "T45n1866_002:0488b07": "前七方便內。分前三種為資糧位。以遠力",
    "T45n1866_002:0488b08": "便故。後四善根為加行位。是近方便故。餘",
    "T45n1866_002:0488b09": "名同前。又亦說為乾慧等十地。第九名菩",
    "T45n1866_002:0488b10": "薩地。第十名佛地者。欲引二乘望上不",
    "T45n1866_002:0488b11": "足。漸次修行至佛果故。又彼佛界不在",
    "T45n1866_002:0488b12": "十地外。同在地中者。以引彼故方便同",
    "T45n1866_002:0488b13": "彼。以二乘人於現身上得聖果故。不在",
    "T45n1866_002:0488b14": "後也。又此位相及行相等。廣如瑜伽聲聞",
    "T45n1866_002:0488b15": "決擇及雜集論說。問何故瑜伽等所明聲聞",
    "T45n1866_002:0488b16": "行位相。而不同彼毘曇等耶。答不同相者。",
    "T45n1866_002:0488b17": "有二義意。一為顯小乘人愚於諸法不了",
    "T45n1866_002:0488b18": "說故。二為方便漸漸引向大乘故耳。是故",
    "T45n1866_002:0488b19": "所明行位等法。皆悉方便順向大說故不同",
    "T45n1866_002:0488b20": "也。此既非是愚法小乘。又非菩薩。即知是",
    "T45n1866_002:0488b21": "彼三乘教中聲聞乘也。二為直進人。顯位",
    "T45n1866_002:0488b22": "相者。彼說菩薩十地差別。又以十地說為",
    "T45n1866_002:0488b23": "見修。及通地前以為大乘十二住義。何以",
    "T45n1866_002:0488b24": "故。為影似小乘故。又彼地前有四十心。以",
    "T45n1866_002:0488b25": "彼十信亦成位故。此亦為似小乘道前四方",
    "T45n1866_002:0488b26": "便故。是故梁攝論云。如須陀洹道前有四",
    "T45n1866_002:0488b27": "位。謂&#x7157;頂忍世第一法。菩薩地前四位亦如",
    "T45n1866_002:0488b28": "是。謂十信．十解．十行．十迴向。又亦為似迴",
    "T45n1866_002:0488b29": "心教故。以信等四位為資糧位。十迴向後。",
    "T45n1866_002:0488c01": "別立四善根為加行位。見等同前。問何故",
    "T45n1866_002:0488c02": "此教所立名數。多分影似小乘等耶。答為",
    "T45n1866_002:0488c03": "隨方便影似引彼。有勝方便故。若全異彼",
    "T45n1866_002:0488c04": "難信受故。若全同彼不名引故。問若引二",
    "T45n1866_002:0488c05": "乘何須似彼。如為直進何假似彼小",
    "T45n1866_002:0488c06": "耶。答有二意故亦稍似小。一以始教中直",
    "T45n1866_002:0488c07": "進之人機&#x9E81;淺故。不能盡受大乘深法。是",
    "T45n1866_002:0488c08": "故所示位等法相亦似小乘。而義理仍別。二",
    "T45n1866_002:0488c09": "凡以大乘似小乘說者。皆通二義。一為",
    "T45n1866_002:0488c10": "引小。二為淺機。是故說此為始教也。即",
    "T45n1866_002:0488c11": "如何義等者。如瑜伽說。云何已成就補特伽",
    "T45n1866_002:0488c12": "羅相。謂諸聲聞先已串習諸善法故。若時",
    "T45n1866_002:0488c13": "安住下品成熟。爾時便有下品欲樂下品",
    "T45n1866_002:0488c14": "加行。猶往惡趣。非於現法證沙門果。非",
    "T45n1866_002:0488c15": "於現法得般涅槃。若時安住中品成熟。爾",
    "T45n1866_002:0488c16": "時便有中品欲樂中品加行。不往惡趣。於",
    "T45n1866_002:0488c17": "現法中。證沙門果。非於現法得般涅槃。若",
    "T45n1866_002:0488c18": "時安住上品成熟。爾時便有上品欲樂上",
    "T45n1866_002:0488c19": "品加行。不往惡趣。於現法中證沙門果。即",
    "T45n1866_002:0488c20": "於現法得般涅槃。如說聲聞獨覺亦爾。何",
    "T45n1866_002:0488c21": "以故。道與聲聞種性同故。乃至廣說。於菩",
    "T45n1866_002:0488c22": "薩位為似二乘。亦立如是三種成就。故彼",
    "T45n1866_002:0488c23": "論云。若諸菩薩住勝解行地名下品成就。",
    "T45n1866_002:0488c24": "住淨勝意樂地名中品成熟。住墮決定究",
    "T45n1866_002:0488c25": "竟地名上品成就。若菩薩住下品成熟。猶",
    "T45n1866_002:0488c26": "往惡趣。此盡第一無數大劫。乃至廣說。餘",
    "T45n1866_002:0488c27": "二大劫配二成就。如是等文類例非一。皆",
    "T45n1866_002:0488c28": "具上意可準而知。二不退位者。依佛性",
    "T45n1866_002:0488c29": "論。聲聞至苦忍。緣覺至世第一法。菩薩至",
    "T45n1866_002:0489a01": "十迴向。方皆不退也。當知此中聲聞緣覺非",
    "T45n1866_002:0489a02": "是愚法。是故皆是此始教中三乘人也。亦",
    "T45n1866_002:0489a03": "可菩薩地前總說為退。以其猶墮諸惡趣",
    "T45n1866_002:0489a04": "故。如瑜伽云。若諸菩薩住勝解行地。猶往",
    "T45n1866_002:0489a05": "惡趣故。此盡第一無數大劫。如是等也。三",
    "T45n1866_002:0489a06": "明位中行相差別者如瑜伽云。勝解行住菩",
    "T45n1866_002:0489a07": "薩轉時。何行何相。或時具足聰慧。於其諸",
    "T45n1866_002:0489a08": "法能受能持。於其義理堪能悟入。或於一",
    "T45n1866_002:0489a09": "時不能如是。或於一時具足憶念。或於",
    "T45n1866_002:0489a10": "一時成於妄類。於諸眾生未能了知調伏",
    "T45n1866_002:0489a11": "方便。於自佛法。亦未了知如實引發善巧",
    "T45n1866_002:0489a12": "方便。為他說法教授教誡勉勵而轉。勉勵轉",
    "T45n1866_002:0489a13": "故。不能如實知。或時虛棄。如闇射。或中",
    "T45n1866_002:0489a14": "或不中。隨欲成故。或於一時於大菩提。",
    "T45n1866_002:0489a15": "已發心而後退捨。由內意樂故欲令自樂。",
    "T45n1866_002:0489a16": "由思擇故欲令他樂。或於一時。聞說甚",
    "T45n1866_002:0489a17": "深廣大法教。而生驚怖猶預疑惑。如是等",
    "T45n1866_002:0489a18": "類名勝解行住。解云。此是十二住中。第二住",
    "T45n1866_002:0489a19": "行相其第一種性住行相更劣。及地上行相",
    "T45n1866_002:0489a20": "皆如彼說。若依終教。亦說菩薩十地差別。",
    "T45n1866_002:0489a21": "亦不以見修等名說。又於地前但有三賢。",
    "T45n1866_002:0489a22": "以信但是行非是位故。未得不退故。本業",
    "T45n1866_002:0489a23": "經云未上住前有此十心。不云位也。又",
    "T45n1866_002:0489a24": "云。始從凡夫地值佛菩薩。正教法中起一",
    "T45n1866_002:0489a25": "念信發菩提心。是人爾時名為住前信相菩",
    "T45n1866_002:0489a26": "薩。亦名假名菩薩名字菩薩。其人略修行",
    "T45n1866_002:0489a27": "十心。謂信進等。廣如彼說。又仁王經云。習",
    "T45n1866_002:0489a28": "忍已前。行十善菩薩有進有退。猶如輕",
    "T45n1866_002:0489a29": "毛隨風東西等。在此修行經十千劫。入十",
    "T45n1866_002:0489b01": "住位。方得不退故。十住初即不退墮下二",
    "T45n1866_002:0489b02": "乘地。況諸惡趣及凡地耶。設本業經。說十住",
    "T45n1866_002:0489b03": "第六心有退者。起信論中。釋彼文為示現",
    "T45n1866_002:0489b04": "退也。為慢緩者策勵其心故。而實菩薩入",
    "T45n1866_002:0489b05": "發心住。即得不退也。其行相者。起信論說。",
    "T45n1866_002:0489b06": "三賢初位中少分得見法身。能於十方世",
    "T45n1866_002:0489b07": "界。八相成道利益眾生。又以願力受身自",
    "T45n1866_002:0489b08": "在。亦非業繫。又依三昧亦得少分見於",
    "T45n1866_002:0489b09": "報身佛。其所修行皆順真性。謂知法性體",
    "T45n1866_002:0489b10": "無慳貪。隨順修行檀波羅蜜等。廣如彼說。",
    "T45n1866_002:0489b11": "又梁攝論中。十信名凡夫菩薩。十解名聖人",
    "T45n1866_002:0489b12": "菩薩等。其地上行位倍前準知。是故當知",
    "T45n1866_002:0489b13": "此中行位。與前始教淺深之相差別顯矣。問",
    "T45n1866_002:0489b14": "此教豈不通引二乘。何故行位不似小乘",
    "T45n1866_002:0489b15": "說耶。答此後諸教並皆深勝。所引二乘亦",
    "T45n1866_002:0489b16": "是純熟高勝機故。不假似彼也。若依頓教。",
    "T45n1866_002:0489b17": "一切行位皆不可說。以離相故。一念不生",
    "T45n1866_002:0489b18": "即是佛故。若見行位差別等相。即是顛",
    "T45n1866_002:0489b19": "倒故。若寄言顯者。如楞伽云。初地即八地。",
    "T45n1866_002:0489b20": "乃至云無所有何次等。又思益經云。若人",
    "T45n1866_002:0489b21": "聞是諸法正性。勤行精進如說修行。不從",
    "T45n1866_002:0489b22": "一地至一地。若不從一地至一地。是人不",
    "T45n1866_002:0489b23": "住生死涅槃。如是等也。若依圓教者有",
    "T45n1866_002:0489b24": "二義。一攝前諸教所明行位。以是此方便",
    "T45n1866_002:0489b25": "故。二據別教有其三義。一約寄位顯。謂始",
    "T45n1866_002:0489b26": "從十信乃至佛地六位不同。隨得一位",
    "T45n1866_002:0489b27": "得一切位。何以故。由以六相收故。主伴",
    "T45n1866_002:0489b28": "故。相入故。相即故。圓融故。經云。在於一地",
    "T45n1866_002:0489b29": "普攝一切諸地功德。是故經中十信滿心勝",
    "T45n1866_002:0489c01": "進分上得一切位及佛地者。是其事也。又",
    "T45n1866_002:0489c02": "以諸位及佛地等相即等故。即因果無二始",
    "T45n1866_002:0489c03": "終無礙。於一一位上即是菩薩即是佛者。是",
    "T45n1866_002:0489c04": "此義也。二約報明位相者。但有三生。一",
    "T45n1866_002:0489c05": "成見聞位。謂見聞此無盡法門。成金剛種",
    "T45n1866_002:0489c06": "子等。如性起品說。二成解行位。謂兜率",
    "T45n1866_002:0489c07": "天子等。從惡道出已。一生即得離垢三昧",
    "T45n1866_002:0489c08": "前。得十地無生法忍及十眼十耳等境界。廣",
    "T45n1866_002:0489c09": "如小相品說。又如善財始從十信乃至十",
    "T45n1866_002:0489c10": "地。於善友所一生一身上皆悉具足如是",
    "T45n1866_002:0489c11": "普賢諸行位者。亦是此義也。三證果海位。謂",
    "T45n1866_002:0489c12": "如彌勒告善財言。我當來成正覺時汝當",
    "T45n1866_002:0489c13": "見我。如是等。當知此約因果前後分二",
    "T45n1866_002:0489c14": "位故。是故前位但是因。圓果在後位故。說",
    "T45n1866_002:0489c15": "當見我也。三約行明位即唯有二。謂自分",
    "T45n1866_002:0489c16": "勝進。此門通前諸位解行及以得法分齊",
    "T45n1866_002:0489c17": "處說。如普莊嚴童子等也。其身在於世界",
    "T45n1866_002:0489c18": "性等上處住。當是白淨寶網轉輪王位。得",
    "T45n1866_002:0489c19": "普見肉眼。見十佛剎微塵數世界海等。若",
    "T45n1866_002:0489c20": "三乘肉眼。即不如此故。智論云。肉眼唯見",
    "T45n1866_002:0489c21": "三千世界內事。若見三千世界外者。何用",
    "T45n1866_002:0489c22": "天眼為。故知不同也。又彼能於一念中。化",
    "T45n1866_002:0489c23": "不可說不可說眾生。一時皆至離垢三昧前。",
    "T45n1866_002:0489c24": "餘念念中皆亦如是。其福分感一定光頗",
    "T45n1866_002:0489c25": "璃鏡。照十佛剎微塵數世界等。當知此",
    "T45n1866_002:0489c26": "是前三生中。解行位內之行相也。以約因",
    "T45n1866_002:0489c27": "門示故。若約信滿得位已去。所起行用皆",
    "T45n1866_002:0489c28": "遍法界。如經能以一手覆大千界等。手",
    "T45n1866_002:0489c29": "出供具與虛空法界等。一時供養無盡諸",
    "T45n1866_002:0490a01": "佛。作大佛事饒益眾生不可說也。廣如",
    "T45n1866_002:0490a02": "信位經文說。又云。不離一世界。不起一坐",
    "T45n1866_002:0490a03": "處。而能現一切無量身所行等。又於一念",
    "T45n1866_002:0490a04": "中。十方世界一時成佛轉法輪等。乃至廣",
    "T45n1866_002:0490a05": "說。是故當知。與彼三乘分齊全別。何以故。",
    "T45n1866_002:0490a06": "以三乘行位是約信解阿含門中作如是",
    "T45n1866_002:0490a07": "說也。問前終教中不退際上。亦得如是八",
    "T45n1866_002:0490a08": "相等用。與此何別。答彼於此位示成佛時。",
    "T45n1866_002:0490a09": "於後諸位皆不自在。以未得故。但是當位",
    "T45n1866_002:0490a10": "暫起化故。此即不爾。於初位中起此用",
    "T45n1866_002:0490a11": "時。於後諸位並同時起。皆以得故。是實行",
    "T45n1866_002:0490a12": "故。該六位故。問義既不同。何故一種同是",
    "T45n1866_002:0490a13": "信滿勝進分上起此用耶。答為欲方便顯",
    "T45n1866_002:0490a14": "此一乘信滿成佛令易信受故。於彼教先",
    "T45n1866_002:0490a15": "作此說。問既一位中有一切位。及信滿心",
    "T45n1866_002:0490a16": "即得佛者。何須更說後諸位耶。答說後諸",
    "T45n1866_002:0490a17": "位即是初中之一切也。如初後亦爾。問若初",
    "T45n1866_002:0490a18": "即具後得初。即得後者亦可後亦具初。既",
    "T45n1866_002:0490a19": "不得後應亦不得初耶。答實爾。但以得",
    "T45n1866_002:0490a20": "初無不得後故。是故無有未得後而不",
    "T45n1866_002:0490a21": "得初也。問若爾云何說得諸位階降次第。",
    "T45n1866_002:0490a22": "答以此經中安立諸位有二善巧。一約相",
    "T45n1866_002:0490a23": "就門分位前後。寄同三乘引彼方便是同",
    "T45n1866_002:0490a24": "教也。二約體就法前後相入。圓融自在異",
    "T45n1866_002:0490a25": "彼三乘。是別教也。但以不移門而恒相即",
    "T45n1866_002:0490a26": "不壞即而恒前後。是故二義融通不相違",
    "T45n1866_002:0490a27": "也。問若爾是初門即一切者。何不說信位",
    "T45n1866_002:0490a28": "初心即得。而說滿心等耶。答若自別教。即",
    "T45n1866_002:0490a29": "不依位成。今寄三乘終教位說。以彼教中",
    "T45n1866_002:0490b01": "信滿不退方得入位。今即寄彼得入位處。",
    "T45n1866_002:0490b02": "一時得此一切前後諸位行相。是故不於信",
    "T45n1866_002:0490b03": "初心說。以未得不退未成位相。但是行",
    "T45n1866_002:0490b04": "故。問若爾應言住位成佛。何名信滿。答",
    "T45n1866_002:0490b05": "由信成故。是故是行佛非位佛也。餘義準",
    "T45n1866_002:0490b06": "之。第四修行時分者。若依小乘自有三",
    "T45n1866_002:0490b07": "人。下根者。謂諸聲聞中。極疾三生得阿羅",
    "T45n1866_002:0490b08": "漢果。謂於一生種解脫分。第二生隨順決",
    "T45n1866_002:0490b09": "擇分。第三生漏盡得果。極遲經六十劫。中",
    "T45n1866_002:0490b10": "根者。謂獨覺人極疾四生得果。極遲經百",
    "T45n1866_002:0490b11": "劫。上根者。謂佛定滿三僧祇劫。此中劫數。",
    "T45n1866_002:0490b12": "取水火等一劫為一數。十箇合一為第二",
    "T45n1866_002:0490b13": "數。如是展轉至第六十。為一阿僧祇。依此",
    "T45n1866_002:0490b14": "以數三阿僧祇也。問何故下根返經時",
    "T45n1866_002:0490b15": "少。而上根等乃多時耶。答能於多時修鍊",
    "T45n1866_002:0490b16": "根行等。以為難故。是故多也。又依婆沙",
    "T45n1866_002:0490b17": "等。菩薩成佛有二身。一法身二生身。法身",
    "T45n1866_002:0490b18": "者。謂戒定慧等五分。修此法身具有四時。",
    "T45n1866_002:0490b19": "一三阿僧祇劫。修有漏四波羅蜜時。二於",
    "T45n1866_002:0490b20": "百劫修相好業時。三出家苦行修禪定時。",
    "T45n1866_002:0490b21": "四菩提樹下成正覺時。生身者。但百劫修",
    "T45n1866_002:0490b22": "相好業。於最後身伽耶城淨飯王家受生報",
    "T45n1866_002:0490b23": "身。於摩伽陀國而登覺道。餘如彼說。若依",
    "T45n1866_002:0490b24": "始教。修行成佛定經三僧祇。但此劫數不",
    "T45n1866_002:0490b25": "同小乘。何者。此取水火等大劫。數至百",
    "T45n1866_002:0490b26": "千。數此復至百千為一俱胝。名第一數。",
    "T45n1866_002:0490b27": "數此俱胝復至俱胝為第二數。如是次",
    "T45n1866_002:0490b28": "第以所數等數。至第一百名一阿僧祇。",
    "T45n1866_002:0490b29": "此即十大劫數中第一數也。依此數滿三",
    "T45n1866_002:0490c01": "阿僧祇。仍此教中。就釋迦身以分此義。如",
    "T45n1866_002:0490c02": "優婆塞戒經云。我於往昔寶頂佛所滿足第",
    "T45n1866_002:0490c03": "一阿僧祇劫。然燈佛所滿足第二阿僧祇",
    "T45n1866_002:0490c04": "劫。迦葉佛所滿足第三阿僧祇劫。我於往",
    "T45n1866_002:0490c05": "昔釋迦佛所。始發阿耨菩提心。又依本業",
    "T45n1866_002:0490c06": "經。又有百劫修相好業。但是變化非實修",
    "T45n1866_002:0490c07": "也。又以一偈歎弗沙佛已。即迢九劫。",
    "T45n1866_002:0490c08": "但九十一劫即成佛也。問三無數劫修諸實",
    "T45n1866_002:0490c09": "行。應成報身。何故乃就化身說耶。答由此",
    "T45n1866_002:0490c10": "始教就下機故。有二乘故。此身是彼所知",
    "T45n1866_002:0490c11": "見故。是權教故。作是說也。若依終教說有",
    "T45n1866_002:0490c12": "二義。一定三阿僧祇。約一方化儀故。又",
    "T45n1866_002:0490c13": "此教中修實行故成實報身。不約化說。故",
    "T45n1866_002:0490c14": "法華云。我實成佛已來。經於無量無邊百",
    "T45n1866_002:0490c15": "千萬億阿僧祇劫。又經云。我於然燈佛所",
    "T45n1866_002:0490c16": "得授記等。皆以方便分別故也。又亦無",
    "T45n1866_002:0490c17": "百劫修相好業等。何以故。以小乘中偏修",
    "T45n1866_002:0490c18": "智分不修福分。是故臨成佛時。更於百劫",
    "T45n1866_002:0490c19": "別修彼業。始教中引彼亦同彼說。仍是化",
    "T45n1866_002:0490c20": "也。此終教中論其實行。從初發意即福慧",
    "T45n1866_002:0490c21": "雙修。故成佛時無別修也。二不定修三阿",
    "T45n1866_002:0490c22": "僧祇。此有二義。一通餘雜類世界故。如",
    "T45n1866_002:0490c23": "勝天王經說。二據佛功德無限量故。如寶",
    "T45n1866_002:0490c24": "雲經云。善男子。菩薩不能思議如來境界。",
    "T45n1866_002:0490c25": "如來境界不可思量。但為淺近眾生。說三",
    "T45n1866_002:0490c26": "僧祇修習所得。菩薩而實發心已來不",
    "T45n1866_002:0491a01": "可計數。解云。此中不可計數者。是不可計",
    "T45n1866_002:0491a02": "數阿僧祇劫。非但三也。問何故前教定三僧",
    "T45n1866_002:0491a03": "祇此教有定不定耶。答前教生故。此教熟",
    "T45n1866_002:0491a04": "故。方便漸漸勸彼三乘向一乘故。作此",
    "T45n1866_002:0491a05": "說也。若依頓教。一切時分皆不可說。但一",
    "T45n1866_002:0491a06": "念不生即是佛故。一念者即無念也。時者即",
    "T45n1866_002:0491a07": "無時也。餘可準思。若依圓教。一切時分悉",
    "T45n1866_002:0491a08": "皆不定。何以故。謂諸劫相入故。相即故。該",
    "T45n1866_002:0491a09": "通一切因陀羅等諸世界故仍各隨處。或一",
    "T45n1866_002:0491a10": "念或無量劫等。不違時法也。餘準而思",
    "T45n1866_002:0491a11": "之。◎第五修行所依身者。若依小乘。但有",
    "T45n1866_002:0491a12": "分段身至究竟位佛亦同然。是實非化。若",
    "T45n1866_002:0491a13": "始教中。為迴心聲聞。亦說分段至究竟",
    "T45n1866_002:0491a14": "位。佛身亦爾。然此是化非實也。若依直",
    "T45n1866_002:0491a15": "進中有二說。一謂寄位。顯十地之中功",
    "T45n1866_002:0491a16": "用無功用&#x9E81;細二位差別相故。即說七地",
    "T45n1866_002:0491a17": "已還有分段。八地已上有變易。二就實",
    "T45n1866_002:0491a18": "報。即說分段至金剛已還。以十地中煩惱",
    "T45n1866_002:0491a19": "障種未永斷。故留至金剛故。既有惑障何",
    "T45n1866_002:0491a20": "得不受分段之身。故十地經云。第十地已",
    "T45n1866_002:0491a21": "還有中陰者。是此義也。問八地已上一切",
    "T45n1866_002:0491a22": "菩薩。於煩惱障永伏不行。以無漏智果恒",
    "T45n1866_002:0491a23": "相續故。如阿羅漢。既無現行惑。何得更",
    "T45n1866_002:0491a24": "受分段之身耶。答若是凡夫。即以現惑潤",
    "T45n1866_002:0491a25": "業受生。聖人不爾。但留惑種用以受生。",
    "T45n1866_002:0491a26": "故雜集論云。一切聖人皆以隨眠力故結生",
    "T45n1866_002:0491a27": "相續。又梁攝論云。異凡夫故永伏上心。異",
    "T45n1866_002:0491a28": "二乘故留彼種子。解云。聖人受生非現潤。",
    "T45n1866_002:0491a29": "彼復留種子。如何不受分段身耶。若言",
    "T45n1866_002:0491b01": "八地已上以智障為緣受變易者。所留",
    "T45n1866_002:0491b02": "惑種即便無用。何不於此第八地初永害",
    "T45n1866_002:0491b03": "一切煩惱種耶。彼既不爾此云何然。若約",
    "T45n1866_002:0491b04": "迴向菩提聲聞已斷煩惱者。彼即可以所",
    "T45n1866_002:0491b05": "知障受變易身。通諸位也。問若爾何故聖",
    "T45n1866_002:0491b06": "教說八地已上唯有所知障為依止故受",
    "T45n1866_002:0491b07": "變易身。答此等為欲寄對二乘顯其優劣",
    "T45n1866_002:0491b08": "故。經作此說。然此寄對依諸聖教。約位不",
    "T45n1866_002:0491b09": "同略辨十門。一說羅漢即同於佛。更不分",
    "T45n1866_002:0491b10": "位。如律中說。佛度五人已。即云通佛有",
    "T45n1866_002:0491b11": "六然羅漢出於世間。又同坐等。當知此約",
    "T45n1866_002:0491b12": "小乘教說。二亦於佛地分出羅漢。如對",
    "T45n1866_002:0491b13": "法論說。得菩提時頓斷煩惱障及所知障。",
    "T45n1866_002:0491b14": "頓成羅漢及如來故。此中雖約煩惱盡邊",
    "T45n1866_002:0491b15": "名阿羅漢。而亦為生諸聲聞中心勝欲樂",
    "T45n1866_002:0491b16": "故。寄於佛果以分大小也。三第十地名",
    "T45n1866_002:0491b17": "阿羅漢佛地超過故。非彼也。如涅槃經中",
    "T45n1866_002:0491b18": "說四依。云阿羅漢者。住第十地。此寄因",
    "T45n1866_002:0491b19": "異果以分大小也。此上二門。約始教中",
    "T45n1866_002:0491b20": "迴二乘教說。四七地已還寄同羅漢。八",
    "T45n1866_002:0491b21": "地。已去寄菩薩位。如仁王經云。遠行菩",
    "T45n1866_002:0491b22": "薩伏三界習因果業滅。唯後身位中。住",
    "T45n1866_002:0491b23": "第七地阿羅漢位。此寄因中自在未自在位。",
    "T45n1866_002:0491b24": "以分大小也。此約始教直進中說。此中既",
    "T45n1866_002:0491b25": "寄聲聞至七地故。煩惱障及分段身俱至",
    "T45n1866_002:0491b26": "此位。八地已去寄此菩薩。行位勝前。是",
    "T45n1866_002:0491b27": "故唯有彼所知障及變易身。五初二三地寄",
    "T45n1866_002:0491b28": "同世間。以得世間四禪等故。四地寄是須",
    "T45n1866_002:0491b29": "陀洹等。以得道品故。此初出世故。五地",
    "T45n1866_002:0491c01": "寄此聲聞羅漢。以得四諦法故。六地寄",
    "T45n1866_002:0491c02": "此辟支佛。以得十二緣生法故。七地已",
    "T45n1866_002:0491c03": "去寄此菩薩。以得無生法忍故。此如本",
    "T45n1866_002:0491c04": "業經說。上來唯約三乘教說。以未分出一",
    "T45n1866_002:0491c05": "乘法故。六世間二乘同前至六地。第七地",
    "T45n1866_002:0491c06": "寄三乘菩薩以未自在故。八地已去寄一",
    "T45n1866_002:0491c07": "乘法。以得自在故。如梁攝論等說。此約一",
    "T45n1866_002:0491c08": "乘三乘等分相而說。七於初地之中。已過",
    "T45n1866_002:0491c09": "世間及二乘故。如地論等說。此約三乘中",
    "T45n1866_002:0491c10": "比證分齊說。八地前三賢位已過二乘地。",
    "T45n1866_002:0491c11": "如起信論說。又仁王經說。習種性中有十",
    "T45n1866_002:0491c12": "種心。已超過二乘一切善地。此約終教不",
    "T45n1866_002:0491c13": "退說。九信滿心後。即過一切小乘三乘等。",
    "T45n1866_002:0491c14": "如賢首品說。此約一乘說。十初在凡夫",
    "T45n1866_002:0491c15": "地。創發心時即過二乘。如智論說。羅漢比",
    "T45n1866_002:0491c16": "丘知沙彌發心推在前等。此通一乘及三",
    "T45n1866_002:0491c17": "乘說。由有如是寄對法門故。諸說前後",
    "T45n1866_002:0491c18": "準此而知。◎"
}