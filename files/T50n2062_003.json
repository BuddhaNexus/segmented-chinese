{
    "T50n2062_003:0908a21": "大明高僧傳卷第三",
    "T50n2062_003:0908a23": "皇明天台山慈雲禪寺",
    "T50n2062_003:0908a24": "沙門釋 如惺 撰",
    "T50n2062_003:0908a25": "解義第二之三(正傳一十四人附見十四人)",
    "T50n2062_003:0908a26": "蘇州嘉定淨信寺沙門釋祖&#x511E;傳一(石室英竹屋淨)",
    "T50n2062_003:0908a27": "[0908a27] 釋祖&#x511E;字日章別號用拙。蘇州常熟張氏子。",
    "T50n2062_003:0908a28": "祝髮後東游四明。時我庵無公住延慶。石室",
    "T50n2062_003:0908a29": "瑛公居育王。皆待以忘年。後嗣法于竹屋",
    "T50n2062_003:0908b01": "淨法師。出世永定教寺。繼遷崑山廣孝嘉定",
    "T50n2062_003:0908b02": "淨信。而主教吳下垂五十年。洪武初預選",
    "T50n2062_003:0908b03": "高行。有  旨就天界寺說法  上數召",
    "T50n2062_003:0908b04": "入  禁中。奏對稱允加賜慈忍法師之號。",
    "T50n2062_003:0908b05": "後賜歸故里終焉。",
    "T50n2062_003:0908b06": "寧波普陀寺沙門釋行丕傳二",
    "T50n2062_003:0908b07": "[0908b07] 釋行丕字大基。寧波鄞縣人也。宗說兼通行",
    "T50n2062_003:0908b08": "解相應。蔚為時之名僧。初由天台佛隴。昇",
    "T50n2062_003:0908b09": "主寶陀。匡眾說法恢復產業而振興叢席。",
    "T50n2062_003:0908b10": "洪武庚戌春正明部使者[章*(干/貝)]州劉君承直與",
    "T50n2062_003:0908b11": "師抱杖西東遊。使者曰。此清淨境也。蓋為",
    "T50n2062_003:0908b12": "亭。師乃建清淨境亭于寺之南嶺上。從三十",
    "T50n2062_003:0908b13": "尺衡如之。左倚山右入潮。音洞學士宋景",
    "T50n2062_003:0908b14": "濂為記。",
    "T50n2062_003:0908b15": "松江興聖寺沙門釋原真傳三",
    "T50n2062_003:0908b16": "[0908b16] 釋原真號用藏。松江上海朱氏子也。出家受",
    "T50n2062_003:0908b17": "具興聖寺傳天台教觀。戒行高潔博極群",
    "T50n2062_003:0908b18": "書。精修法華彌陀懺法。暇則書法華諸經。",
    "T50n2062_003:0908b19": "隨緣演說禪坐達旦。洪武乙丑微疾。索浴",
    "T50n2062_003:0908b20": "書偈告眾曰。四十二年。無作無修。有生",
    "T50n2062_003:0908b21": "有滅。大海一漚。真歸無歸。心空淨遊。趺坐",
    "T50n2062_003:0908b22": "泊然而終。",
    "T50n2062_003:0908b23": "杭州上天竺寺沙門釋慧日傳四(&#x6822;子庭)",
    "T50n2062_003:0908b24": "[0908b24] 釋慧日號東溟。天台賈氏子。即宋相賈似道",
    "T50n2062_003:0908b25": "之諸孫。及似道責戍師尚幼。志求出家依",
    "T50n2062_003:0908b26": "縣之廣嚴寺平山和尚。數年落髮受具戒。年",
    "T50n2062_003:0908b27": "二十二聞&#x6822;子庭講台教於赤城師趨座下。",
    "T50n2062_003:0908b28": "未幾能領大義。子庭歎曰。投丸於峻&#x5742;不",
    "T50n2062_003:0908b29": "足以喻其機之疾也。吾道藉子其大昌乎。",
    "T50n2062_003:0908c01": "自是師之學沈浸醲郁而名重一時矣。一旦",
    "T50n2062_003:0908c02": "假寐。恍見竹橫地下竹上凝者白粥粲然。",
    "T50n2062_003:0908c03": "師臥地食之。既覺言于子庭。庭為解曰。竹",
    "T50n2062_003:0908c04": "與粥同音。子得就地而食。殆非緣在上下",
    "T50n2062_003:0908c05": "天竺乎。於是渡錢塘謁竹屋淨法師于上",
    "T50n2062_003:0908c06": "竺。所處房頗卑濕。乃作詩風之。竹屋見詩",
    "T50n2062_003:0908c07": "謂眾曰。此子不凡。異日當主茲山。不可",
    "T50n2062_003:0908c08": "以小年易之也。故乃遇如賓友。無何命典",
    "T50n2062_003:0908c09": "客寮尋掌僧籍。竹屋化去時湛堂澄公繼其",
    "T50n2062_003:0908c10": "席。器師延居後堂。年餘出主吳山聖水。元",
    "T50n2062_003:0908c11": "至正四年住薦福。歷三[禾*冀]下天竺災。元臣高",
    "T50n2062_003:0908c12": "納麟請師新之。寺宇告成王溍為之記。四",
    "T50n2062_003:0908c13": "年遷上竺。師知緣在夙夜罔怠。凡寺中所",
    "T50n2062_003:0908c14": "制一重緝之。元順帝聞特賜慈光妙應普濟",
    "T50n2062_003:0908c15": "之號。併金襴衣以徵之。十六年退隱于會",
    "T50n2062_003:0908c16": "稽巖壑間。人無識者。元相達識帖穆爾遣",
    "T50n2062_003:0908c17": "使。物色得之力請還山。凡兩住上竺二十",
    "T50n2062_003:0908c18": "五年。至我  皇明太祖洪武二年  詔",
    "T50n2062_003:0908c19": "赴蔣山佛會。命禮部給饌。明日召見奉天",
    "T50n2062_003:0908c20": "殿。百僚咸集僧若魚貫。惟師臘最高朱顏白",
    "T50n2062_003:0908c21": "眉班居前列  上親問昇濟沈冥之道。",
    "T50n2062_003:0908c22": "師備奏稱旨 太祖顧謂僧眾曰。邇來學",
    "T50n2062_003:0908c23": "佛者惟飽餐優游沈薶歲月。如金剛楞伽心",
    "T50n2062_003:0908c24": "經皆攝心之要與。何不研窮其義。今有不",
    "T50n2062_003:0908c25": "通者當質諸白眉法師。自後召見  太",
    "T50n2062_003:0908c26": "祖但以白眉呼之而不名也。&#x751E;與別&#x5CEF;同",
    "T50n2062_003:0908c27": "法師金碧&#x5CEF;禪師輩賜食禁中。因奏瓦棺寺",
    "T50n2062_003:0908c28": "乃隋智者大師釋法華之所不可從廢",
    "T50n2062_003:0908c29": "  太祖命就天界別建室廬以存其跡。詔即",
    "T50n2062_003:0909a01": "開山說法。五年孟春復於鍾山建水陸大",
    "T50n2062_003:0909a02": "齊。命師說毘尼戒  太祖親率百僚臨",
    "T50n2062_003:0909a03": "聽。事竣辭歸上竺。謝院事日修彌陀懺以",
    "T50n2062_003:0909a04": "臻淨業。十二年秋七月一夕夢。青蓮花生方",
    "T50n2062_003:0909a05": "池中芬芳襲人。寤告眾曰。吾生淨土之祥",
    "T50n2062_003:0909a06": "見矣。於人間世殆不遠乎。後四日趺坐合",
    "T50n2062_003:0909a07": "爪而寂。世壽八十九。僧臘七十三。越十日",
    "T50n2062_003:0909a08": "奉全身藏于寺之西&#x5CEF;妙應塔院。師生軀幹",
    "T50n2062_003:0909a09": "脩偉。眉長寸餘。目睛閃閃射人。而人無老",
    "T50n2062_003:0909a10": "少見師入城。咸呼曰。我白眉和尚來也。爭",
    "T50n2062_003:0909a11": "持香花以散其上。師面嚴冷言不妄發。&#x751E;",
    "T50n2062_003:0909a12": "對王公大臣未出一軟媚語。至於誘引後",
    "T50n2062_003:0909a13": "學其辭色溫如春曦。故人多悅從其學。嗣",
    "T50n2062_003:0909a14": "法有思濟行樞允鑑允忠良謹普智文會元",
    "T50n2062_003:0909a15": "秀景梵等若干人。",
    "T50n2062_003:0909a16": "杭州集慶寺沙門釋土璋傳五(天心瑩絕宗繼)",
    "T50n2062_003:0909a17": "[0909a17] 釋士璋字原璞。郡之海寧王氏子也。生即伏",
    "T50n2062_003:0909a18": "犀貫頂。目炯炯黑如點漆。幼即羶葷弗御。",
    "T50n2062_003:0909a19": "父母或陰試之輒嘔不止。喜讀佛書。&#x96A3;有",
    "T50n2062_003:0909a20": "寺僧。請其父曰。此釋氏種也。盍乞師我。父",
    "T50n2062_003:0909a21": "怒曰。吾兒如芬陀花。非若倫也。遂捨入傳",
    "T50n2062_003:0909a22": "法寺受五戒。時翰林侍制柳貫&#x751E;憩寺舍。愛",
    "T50n2062_003:0909a23": "師乃授以經史。親為敷繹奧義。師聞迎刃",
    "T50n2062_003:0909a24": "即解。年十九薙髮為大僧。我菴無法師主上",
    "T50n2062_003:0909a25": "天竺。師將擔簦趨侍。忽夢遊寶所。有大菩",
    "T50n2062_003:0909a26": "薩教其胡跪作禮口宣懺文。覺而思之乃",
    "T50n2062_003:0909a27": "普賢淨行品偈文。果見我庵刮目視之。凡",
    "T50n2062_003:0909a28": "天台教觀一家章義以次授師。而志慮專一",
    "T50n2062_003:0909a29": "力學無怠至忘寢食。我庵陰鑒其勤常以",
    "T50n2062_003:0909b01": "遠大期之。時有天心瑩素亢不服人。故世",
    "T50n2062_003:0909b02": "稱義虎。亦豔師行約共燈火。日與磨切詰",
    "T50n2062_003:0909b03": "難極於毫芒。眾曰雙璧。久之我庵化去。東",
    "T50n2062_003:0909b04": "溟日公補其席陶冶學者。選師為開科。命",
    "T50n2062_003:0909b05": "知賓客繼領懺摩事。元至正十三年受命",
    "T50n2062_003:0909b06": "住持棲真。而寺與南竺演福二剎相&#x96A3;。時",
    "T50n2062_003:0909b07": "有大用才絕宗繼二老居之。師尤以學未",
    "T50n2062_003:0909b08": "足日往扣焉。凡教觀之奧偏圓本跡之微一",
    "T50n2062_003:0909b09": "一無不條柝。所以&#x751E;對眾歎曰。佛法教藏",
    "T50n2062_003:0909b10": "渺如&#x70DF;海。固非獨善所能究盡。使吾自畫",
    "T50n2062_003:0909b11": "而不進。其能免於孤陋之誚乎。二十年移",
    "T50n2062_003:0909b12": "主旌德。元季天下兵戈大亂。人咸計自藏。",
    "T50n2062_003:0909b13": "師獨專心寺事。不以世難自易厥志。其彰",
    "T50n2062_003:0909b14": "善癉惡風彩為之改觀。日納淨眾講演經",
    "T50n2062_003:0909b15": "疏。時無虛晷。至我  皇明洪武集慶虛",
    "T50n2062_003:0909b16": "席。郡守李公請就提唱教乘。未幾中書被",
    "T50n2062_003:0909b17": "旨。俾浙之東西五府名剎住持咸集京師。",
    "T50n2062_003:0909b18": "共甓天界立善世院。以統僧眾同監董其",
    "T50n2062_003:0909b19": "役。諸方耆德皆莫知所為。師獨出方略具",
    "T50n2062_003:0909b20": "有條敘。時十萬之眾咸倣法之。是年六月既",
    "T50n2062_003:0909b21": "望預知時至。召弟子囑以後事。至十七日",
    "T50n2062_003:0909b22": "安然坐蛻。壽四十六。臘二十八。闍維其弟子",
    "T50n2062_003:0909b23": "圓覺一印昇元克勤等函其骨。建塔于龍井",
    "T50n2062_003:0909b24": "辯才法師塔南。師之器局瀟灑論議慷慨據",
    "T50n2062_003:0909b25": "直道而不&#x72E5;流俗。每徵諸剎而樹徒植黨",
    "T50n2062_003:0909b26": "者皆為怨府。師乃誓不薙畜弟子。學者謁欲",
    "T50n2062_003:0909b27": "依附。必勵言拒之。不妄錄一人。",
    "T50n2062_003:0909b28": "杭州演福寺沙門釋如&#x7398;傳六",
    "T50n2062_003:0909b29": "[0909b29] 釋如&#x7398;字具菴別號太璞。得法于文明海慧",
    "T50n2062_003:0909c01": "繼絕宗公。師學冠群英才逸三教。非但十",
    "T50n2062_003:0909c02": "乘三觀九經七史。凡世間所有名言祕典無",
    "T50n2062_003:0909c03": "不博綜。我  太祖高皇帝賜旨命住天",
    "T50n2062_003:0909c04": "界。日與諸耆德闡揚教乘以備召問。命同",
    "T50n2062_003:0909c05": "宗泐訂釋心經楞伽金剛。奉  旨頒行",
    "T50n2062_003:0909c06": "天下。",
    "T50n2062_003:0909c07": "紹興寶林寺沙門釋大同傳七(春谷。古懷肇。繼江恩。晦機天岸",
    "T50n2062_003:0909c08": "濟。古林茂)",
    "T50n2062_003:0909c09": "[0909c09] 釋大同字一雲。別&#x5CEF;其別號也。越之上虞王",
    "T50n2062_003:0909c10": "氏子。父友樵母陳氏。&#x59D9;師十月父晝坐堂",
    "T50n2062_003:0909c11": "上。忽見龐眉異僧振錫而入。父起揖曰。和",
    "T50n2062_003:0909c12": "尚何來。曰崑崙山。竟排闥趨內急追。聞房",
    "T50n2062_003:0909c13": "中兒啼聲。父笑曰。吾兒得非再來者乎。師",
    "T50n2062_003:0909c14": "幼俊爽讀書輒會玄奧。初習辭章翩翩大",
    "T50n2062_003:0909c15": "有可觀。於是父以纘承家學屬之。母獨",
    "T50n2062_003:0909c16": "歎曰。是子般若種也。詎俾纏溺塵勞乎。遂",
    "T50n2062_003:0909c17": "命入會稽崇勝寺薙髮。聞春谷法師講清",
    "T50n2062_003:0909c18": "涼宗旨郡之景德。往依之盡得其傳。又謁",
    "T50n2062_003:0909c19": "古懷肇公精四法界觀。因春谷移主寶林。",
    "T50n2062_003:0909c20": "乃謂師曰。子之學精且博矣。恐滯心於&#x9E81;",
    "T50n2062_003:0909c21": "執。但益多聞縛於知見。誠非見性之本。宜",
    "T50n2062_003:0909c22": "潛修而滌之。庶為吾宗之幸。於是命出錢",
    "T50n2062_003:0909c23": "塘見晦機&#x7188;禪師。見其揮麈之間師之夙",
    "T50n2062_003:0909c24": "習見聞一時蕩絕。惟存孤明耿耿自照。如",
    "T50n2062_003:0909c25": "是者閱六寒暑。晦機深嘉其志。又聞天目",
    "T50n2062_003:0909c26": "中&#x5CEF;法道之盛往參。便有終焉之意。中峰一",
    "T50n2062_003:0909c27": "日召而勉曰。賢首一宗日遠而日微矣。子之",
    "T50n2062_003:0909c28": "器量足以張之。毋久滯此。特書偈讚清涼",
    "T50n2062_003:0909c29": "像付以遣之。師大喜曰。吾今始知萬法本",
    "T50n2062_003:0910a01": "乎一心。不識孰為禪又孰為教也。還寶林",
    "T50n2062_003:0910a02": "復侍春谷且告中&#x5CEF;之意。谷隨命分座講",
    "T50n2062_003:0910a03": "雜華經。時宋故官徐天祐王易簡相與崇獎",
    "T50n2062_003:0910a04": "聲光煥著。郡守范公某憐春谷臘高。欲風",
    "T50n2062_003:0910a05": "之讓席。乃設伊蒲親與師言。師毅然動容",
    "T50n2062_003:0910a06": "曰。其所貴乎道者在師弟之分耳。分明可",
    "T50n2062_003:0910a07": "以垂訓後學。苟乘其耄而攘其位。豈人之",
    "T50n2062_003:0910a08": "所為哉。明公固愛我。使我陷於名義。實傷",
    "T50n2062_003:0910a09": "之也。范不覺避席謝曰。吾師誠非常人。豈",
    "T50n2062_003:0910a10": "吾所能知也。元延祐初出主蕭山淨土寺。",
    "T50n2062_003:0910a11": "次遷景德。至元被命住嘉禾之東塔。隨改",
    "T50n2062_003:0910a12": "寶林。然寶林本清涼國師肄業之地。人咸榮",
    "T50n2062_003:0910a13": "師。師亦高臥不赴。於是郡邑交疏延請再",
    "T50n2062_003:0910a14": "至。始投袂而起。乃倣終南草堂故事。闢幽",
    "T50n2062_003:0910a15": "舍招徠俊乂。故天下學者莫不擔簦躡[尸@憍]",
    "T50n2062_003:0910a16": "集其輪下。至正初賜佛心慈濟妙辯之號併",
    "T50n2062_003:0910a17": "金襴僧伽衣。元臣忠介泰不華守越苦旱。力",
    "T50n2062_003:0910a18": "請師禱。師爇臂香於玄度塔下雨即大澍。",
    "T50n2062_003:0910a19": "元季天下大亂寺災。師奮然謀復新之。至",
    "T50n2062_003:0910a20": "我  太祖高皇帝御極設無遮大會於鍾",
    "T50n2062_003:0910a21": "山。召師入見武樓。師時年八十免拜跪。次",
    "T50n2062_003:0910a22": "日賜宴禁中。事竣賜內庫白金數鎰并珍",
    "T50n2062_003:0910a23": "物榮其歸。師生神宇超邁伏犀貫頂。身修偉",
    "T50n2062_003:0910a24": "玉立而美談吐。如坐王公貴人有排難教",
    "T50n2062_003:0910a25": "門者。則法輪滾滾。理或不直。雖斧鑕在前",
    "T50n2062_003:0910a26": "亦不少挫其氣。有以危法加之弗少顧。",
    "T50n2062_003:0910a27": "惟誦華嚴經為常課。而已不移日其人自",
    "T50n2062_003:0910a28": "斃。師每扶植他宗毫無猜忌。如斷江恩少",
    "T50n2062_003:0910a29": "林之學者乃薦之主天衣。天岸濟台教之徒",
    "T50n2062_003:0910b01": "也。挽之住圓通。師遊閩。時古林茂主福建",
    "T50n2062_003:0910b02": "之保寧。而馭下過嚴。楚僧無賴者將愬之",
    "T50n2062_003:0910b03": "於公府。師偶遇旅邸。乃設豐食從容餉之",
    "T50n2062_003:0910b04": "謂曰。吾固不識古林。聞其為禪林名德。若",
    "T50n2062_003:0910b05": "輩將不利之。君子以若輩為何如人。不",
    "T50n2062_003:0910b06": "若且止。否則恐自罹大咎。事遂寢。師性至",
    "T50n2062_003:0910b07": "孝恨蚤喪父。每至忌日必流涕不已。養",
    "T50n2062_003:0910b08": "母純至。非惟順色涼溫而已。必使心餐道",
    "T50n2062_003:0910b09": "味。及亡蒸&#x751E;無闕。且求名儒撰行實樹",
    "T50n2062_003:0910b10": "石於墓側。師持律甚嚴一&#x9262;外無長物。惟有",
    "T50n2062_003:0910b11": "書史五千餘卷。洪武二年十二月內示微疾。",
    "T50n2062_003:0910b12": "次年季春十日登座說法。辭眾歸方丈端",
    "T50n2062_003:0910b13": "坐而化。世壽八十二。僧臘六十有五。闍維徵",
    "T50n2062_003:0910b14": "異甚多。建塔于竹山。所著有天柱稿寶林",
    "T50n2062_003:0910b15": "類編各若干卷。嗣法弟子妙心之大衍&#x81EF;亭",
    "T50n2062_003:0910b16": "之善現高麗之若蘭景德之仁靜姜山之明善",
    "T50n2062_003:0910b17": "延壽之師顗南塔之國琛福城之大慧景福之",
    "T50n2062_003:0910b18": "性澄妙相之道&#x511E;法雲之道悅淨土之梵翱寶",
    "T50n2062_003:0910b19": "林之日益等。",
    "T50n2062_003:0910b20": "松江上海安國寺沙門釋紹宗傳八(靜庵鎮)",
    "T50n2062_003:0910b21": "[0910b21] 釋紹宗別號遂初。上海陳氏子。年十三父母",
    "T50n2062_003:0910b22": "捨入里之安國寺。得法於靜庵鎮法師。天資",
    "T50n2062_003:0910b23": "&#x9834;悟戒行精嚴。初出說法於杭之長慶寺。大",
    "T50n2062_003:0910b24": "展玄風緇素嚮化。次遷吳興慈感寺。時金",
    "T50n2062_003:0910b25": "陵長干守仁法師延居第一座。一眾傾伏。洪",
    "T50n2062_003:0910b26": "武癸酉應召有事廬山。奏對稱  旨賜",
    "T50n2062_003:0910b27": "金縷僧伽黎。擢右講經。無何陞右善世。丁",
    "T50n2062_003:0910b28": "丑正月五日示微疾端坐而化  上聞&#x52C5;",
    "T50n2062_003:0910b29": "遣中使致祭。荼毘日送者數千人徒眾奉",
    "T50n2062_003:0910c01": "收舍利遺骨塔于安國寺。",
    "T50n2062_003:0910c02": "松江普照寺沙門釋居敬傳九(東源)",
    "T50n2062_003:0910c03": "[0910c03] 釋居敬字心淵別號蘭雪。學通內外善屬文",
    "T50n2062_003:0910c04": "精嚴律部。禮金陵大報恩寺一雨和尚職",
    "T50n2062_003:0910c05": "知客。後參杭州集慶寺東源法師。於懺摩",
    "T50n2062_003:0910c06": "堂居第一座。從而講周易。永樂初奉。",
    "T50n2062_003:0910c07": "[0910c07] 詔校大藏經預修會典。已而住持上海廣",
    "T50n2062_003:0910c08": "福講寺。遷松江普照大開法席一十三載。",
    "T50n2062_003:0910c09": "建大雄殿海月堂三解脫門。廊廡重軒精舍",
    "T50n2062_003:0910c10": "香積煥然新之。七眾瞻仰道風大扇。",
    "T50n2062_003:0910c11": "杭州龍井寺沙門釋普智傳十",
    "T50n2062_003:0910c12": "[0910c12] 釋普智字無儗別號一枝叟。浙江臨平&#x7987;氏",
    "T50n2062_003:0910c13": "子。出家於錢塘龍井寺。依東溟日法師授",
    "T50n2062_003:0910c14": "天台性具之學。優於講說。歷四大道場門",
    "T50n2062_003:0910c15": "風大振。晚年開演於松江延慶寺。遂為終",
    "T50n2062_003:0910c16": "老專修淨業寒暑不輟。永樂戊子正月二",
    "T50n2062_003:0910c17": "日微疾。會眾端坐面西念佛而逝。&#x751E;集註",
    "T50n2062_003:0910c18": "阿彌陀經一卷。",
    "T50n2062_003:0910c19": "蘇州延慶寺沙門釋善啟傳十一",
    "T50n2062_003:0910c20": "[0910c20] 釋善啟字東白別號曉菴。姑蘇長洲楊氏子。",
    "T50n2062_003:0910c21": "世為宦族。甫能言即通釋典如舊熟。父母",
    "T50n2062_003:0910c22": "異之。知是法器捨入永茂院出家。無幾薙",
    "T50n2062_003:0910c23": "染受具。屏跡龍山研窮大藏。百氏諸史無",
    "T50n2062_003:0910c24": "不精究。永樂戊子出世郡之延慶寺。明年",
    "T50n2062_003:0910c25": "應召纂修永樂大典併校大藏經。賜金縷",
    "T50n2062_003:0910c26": "僧伽黎。一時名人若沈民望王汝玉錢原溥",
    "T50n2062_003:0910c27": "輩皆為方外交。或辯儒釋之異。師曰。無論",
    "T50n2062_003:0910c28": "聖人理同且各為其教。又曰。東魯垂道西竺",
    "T50n2062_003:0910c29": "見性皆莫先於厚本。故吾儕雖離父母而",
    "T50n2062_003:0911a01": "養生送死率皆從厚。與兄弟極友愛。正統",
    "T50n2062_003:0911a02": "癸亥示寂。塔於龍山。",
    "T50n2062_003:0911a03": "廣西橫州壽佛寺沙門釋應能傳十二",
    "T50n2062_003:0911a04": "[0911a04] 釋應能偽姓楊氏。實建文君也  太祖之",
    "T50n2062_003:0911a05": "嫡孫懿文太子之長子封皇太孫。諱允炆。生",
    "T50n2062_003:0911a06": "時頂顱頗偏  太祖撫之曰半邊月兒。及",
    "T50n2062_003:0911a07": "讀書甚聰&#x9834;。一夕懿文太子與侍  太祖",
    "T50n2062_003:0911a08": "命詠新月詩。太子吟云昨日嚴陵失釣&#x920E;。誰",
    "T50n2062_003:0911a09": "人移上碧雲頭。雖然未得團圓相。也有清",
    "T50n2062_003:0911a10": "光遍九洲。太孫吟云。誰將玉指甲。搯作天",
    "T50n2062_003:0911a11": "上痕。影落江湖裏。蛟龍不敢吞  太祖覽",
    "T50n2062_003:0911a12": "之不悅。蓋未得團圓影落江湖皆非吉",
    "T50n2062_003:0911a13": "兆。洪武三十一年  太祖大漸。乃授以一",
    "T50n2062_003:0911a14": "小篋。封鑰甚密。戒於急難方開。是年五月",
    "T50n2062_003:0911a15": "十六日即位。年二十有三。明年改元建文。",
    "T50n2062_003:0911a16": "召方孝孺為翰林侍講。直文淵閣日講周",
    "T50n2062_003:0911a17": "官禮。變更  太祖舊制。於是諸王多不",
    "T50n2062_003:0911a18": "遜服。乃曲加恩禮。侍讀太常卿黃子澄兵部",
    "T50n2062_003:0911a19": "尚書齊泰議削諸王之權謀者先燕。命侍",
    "T50n2062_003:0911a20": "郎張昺都指揮使謝貴察燕動靜。遂逼燕",
    "T50n2062_003:0911a21": "起靖難師。南討黃齊。建文四年六月十三日",
    "T50n2062_003:0911a22": "破金川門  帝縱火焚宮。啟  太祖",
    "T50n2062_003:0911a23": "遺篋視之。得楊應能度牒剃刀袈裟緇服。遂",
    "T50n2062_003:0911a24": "削髮自御溝出遁雲遊四方。自湖湘入蜀。",
    "T50n2062_003:0911a25": "雲南復閩入廣西橫州南門壽佛寺。居十五",
    "T50n2062_003:0911a26": "年。陞座演法歸者甚眾。所至成大法席。人",
    "T50n2062_003:0911a27": "不知是帝也。復往南寧居一蕭寺。衲子雲",
    "T50n2062_003:0911a28": "集師為隨緣開示。一眾歡然。久之至思恩",
    "T50n2062_003:0911a29": "州。立于當道值知州出。從者呵之。師言。我",
    "T50n2062_003:0911b01": "是建文皇帝也。自滇歷閩至此。今老矣。欲",
    "T50n2062_003:0911b02": "送骸骨歸帝鄉。巡按御史聞於朝賜號老",
    "T50n2062_003:0911b03": "佛。命驛送至京師。乃賦詩云。流落江湖四",
    "T50n2062_003:0911b04": "十秋。歸來不覺雪盈頭。乾坤有恨家何在。",
    "T50n2062_003:0911b05": "江漢無情水自流。長樂宮中雲影暗。昭陽殿",
    "T50n2062_003:0911b06": "裏雨聲愁。新蒲細柳年年綠。野老吞聲哭未",
    "T50n2062_003:0911b07": "休。及至京  朝廷未審虛實。以太監",
    "T50n2062_003:0911b08": "吳亮曾經侍膳。使審之。師見亮即呼曰。汝",
    "T50n2062_003:0911b09": "非吳亮耶。曰不是。師曰。我昔御便殿。曾",
    "T50n2062_003:0911b10": "棄片肉於地。汝伏地餂食之。何得忘也。亮",
    "T50n2062_003:0911b11": "稽首大慟。已而取入西內供養。竟卒於宮",
    "T50n2062_003:0911b12": "中  系曰。建文君既繼大統之二。應與",
    "T50n2062_003:0911b13": "賢佐之臣兢兢格守  太祖之成法而補",
    "T50n2062_003:0911b14": "其未逮。則  文皇帝亦安于藩邸矣。烏",
    "T50n2062_003:0911b15": "有靖難兵破金川門哉。為其一旦誤用方",
    "T50n2062_003:0911b16": "黃輩。講周官行井田。變更舊制威逼親",
    "T50n2062_003:0911b17": "王  文皇烏能坐視大寶隳於侏儒而束",
    "T50n2062_003:0911b18": "手待縛耶。今數百年國家之鼎盛天下之治",
    "T50n2062_003:0911b19": "平者誠賴靖難之一旅耳。建文事弇山集深",
    "T50n2062_003:0911b20": "言其既罹難必無出家之理。既出家必無",
    "T50n2062_003:0911b21": "還宮之事。楊應能牒是冒之也。斯據國朝",
    "T50n2062_003:0911b22": "典故皇明通載及憲章錄思恩誌等說錄之。",
    "T50n2062_003:0911b23": "固於僧傳是不可缺。君子詳焉。",
    "T50n2062_003:0911b24": "隰州石室寺沙門釋圓鏡傳十三",
    "T50n2062_003:0911b25": "[0911b25] 釋圓鏡汾州臨縣人。早歲出家游心賢首講",
    "T50n2062_003:0911b26": "肆。得悟諸經密旨。常遊平陽府隰州妙樓",
    "T50n2062_003:0911b27": "山石室寺。隨緣為眾說法。一日至北門瓦",
    "T50n2062_003:0911b28": "&#x7A91;坡。土鑿搆一菴。如龕燕默其中。忽囑其",
    "T50n2062_003:0911b29": "徒曰吾將歸矣。眾請其期。曰來日耳。晨興",
    "T50n2062_003:0911c01": "沐浴更三衣。焚香趺坐說偈而逝。",
    "T50n2062_003:0911c02": "蘇州華山沙門釋祖住傳十四(大章)",
    "T50n2062_003:0911c03": "[0911c03] 釋祖住字幻依麓亭其號也。丹徒人。姓楊氏。",
    "T50n2062_003:0911c04": "母朱氏夢。梵比丘入其室。覺而誕師。少沈",
    "T50n2062_003:0911c05": "密不貪世緣。喜作佛事。年十三父母捨入",
    "T50n2062_003:0911c06": "龍蟠山。依朝陽和尚受法華華嚴諸大部",
    "T50n2062_003:0911c07": "經。十七薙染十九受具。通曉諸經大義。自謂。",
    "T50n2062_003:0911c08": "覺識所依非關真際。遂擔簦游少室。依大",
    "T50n2062_003:0911c09": "章和尚五載復至伏牛依高安十二夏。先",
    "T50n2062_003:0911c10": "後所得二師印可。次游都下謁松秀二法",
    "T50n2062_003:0911c11": "師。盡得清涼宗旨。淮安胡給事延住&#x9262;池",
    "T50n2062_003:0911c12": "山。造大藏經作水陸無遮會。至南京訪無",
    "T50n2062_003:0911c13": "極法師居第二座。犍槌之暇即入眾作務。",
    "T50n2062_003:0911c14": "事竣往京口萬壽寺演華嚴大鈔。至入法",
    "T50n2062_003:0911c15": "界品地震天雨甘露寶華。時無極率徒與",
    "T50n2062_003:0911c16": "焉。妙&#x5CEF;承印二禪衲亦居座下。自是道價",
    "T50n2062_003:0911c17": "&#x6B1D;跂叢林傾挹。師智崇禮卑如常不輕。提獎",
    "T50n2062_003:0911c18": "唱誘孜孜不倦。所至皆成寶坊。師演四十",
    "T50n2062_003:0911c19": "八願時。有異人頂白冠。冠有蛇。四足來",
    "T50n2062_003:0911c20": "聽說法。人怪問之。對曰。吾乃法冠而乃境",
    "T50n2062_003:0911c21": "觀。忽不見。萬曆甲申憩錫蘇之蓮華&#x5CEF;下。",
    "T50n2062_003:0911c22": "建精舍居之。丁亥九月忽示疾。語眾曰。二",
    "T50n2062_003:0911c23": "十二日不作離散。便可再展華嚴。但老僧",
    "T50n2062_003:0911c24": "不得曲&#x72E5;人情。至日晨起沐浴。跏趺說偈",
    "T50n2062_003:0911c25": "曰。虛空無面目。無位強安排。話頭不話頭。",
    "T50n2062_003:0911c26": "處處是如來。又曰。今年六十六。不知做甚",
    "T50n2062_003:0911c27": "麼。咦諸人著眼。看這箇消息。佛祖到來也。",
    "T50n2062_003:0911c28": "用他不著。言訖而逝。異香積時不散。奉全",
    "T50n2062_003:0911c29": "身三日。顏色自若生。荼毘斂遺骨塔於蓮",
    "T50n2062_003:0912a01": "華&#x5CEF;之陰。壽六十有六臘五十有四。王世貞",
    "T50n2062_003:0912a02": "作銘。"
}