{
    "T26n1543_030:0910a22": "阿毘曇八犍度論卷第三十",
    "T26n1543_030:0910a24": "迦旃延子造",
    "T26n1543_030:0910a25": "符秦罽賓三藏僧伽提婆",
    "T26n1543_030:0910a26": "共竺佛念譯",
    "T26n1543_030:0910a27": "◎見犍度想跋渠第三",
    "T26n1543_030:0910a28": "十想：無常想、無常苦想、苦無我想、不淨想、觀",
    "T26n1543_030:0910a29": "食想、一切世間不可樂想、死想、斷想、無婬想、",
    "T26n1543_030:0910b01": "盡想。諸法無常想生，彼法無常想相應耶？設",
    "T26n1543_030:0910b02": "諸法無常想相應，彼法無常想生耶？乃至盡",
    "T26n1543_030:0910b03": "想亦如是。諸法無常想生，彼法無常想一緣",
    "T26n1543_030:0910b04": "耶？設諸法無常想一緣，彼法無常想生耶？乃",
    "T26n1543_030:0910b05": "至盡想亦如是。頗法智分別不斷不修不作",
    "T26n1543_030:0910b06": "證耶？頗法智分別不斷不修作證耶？頗法智",
    "T26n1543_030:0910b07": "分別不斷修作證耶？頗法智分別斷修作證",
    "T26n1543_030:0910b08": "耶？頗法智分別斷不修作證耶？頗法智分別",
    "T26n1543_030:0910b09": "斷不修不作證耶？頗法無緣緣因無緣緣法",
    "T26n1543_030:0910b10": "緣俱生？有有像非不有非不有像，餘色餘痛",
    "T26n1543_030:0910b11": "餘想餘識餘彼相應法，彼法於彼法當言因",
    "T26n1543_030:0910b12": "耶、當言緣耶？復次當言緣、當言非因耶？彼法",
    "T26n1543_030:0910b13": "當言善耶、不善耶、無記耶？彼法幾使所使、幾",
    "T26n1543_030:0910b14": "結繫？若法心俱生非不用心，如是心生，彼",
    "T26n1543_030:0910b15": "法亦然耶？如心盡，彼法亦然耶？如彼得心，彼",
    "T26n1543_030:0910b16": "法亦然耶？如彼棄心，彼法亦然耶？如彼心受",
    "T26n1543_030:0910b17": "報，彼法亦然耶？見相應痛幾使所使？見不相",
    "T26n1543_030:0910b18": "應痛幾使所使？疑相應痛幾使所使？疑不相",
    "T26n1543_030:0910b19": "應痛幾使所使？因道緣生攝幾持幾入幾陰？",
    "T26n1543_030:0910b20": "眼更等生想痛除心相應法，耳更等生想痛",
    "T26n1543_030:0910b21": "除心不相應法，諸餘法攝幾持幾入幾陰？鼻",
    "T26n1543_030:0910b22": "舌身更等生想痛除心相應法，意更等生想",
    "T26n1543_030:0910b23": "痛除心不相應法，諸餘法攝幾持幾入幾陰？",
    "T26n1543_030:0910b24": "此章義願具演說。",
    "T26n1543_030:0910b25": "十想：無常想、無常苦想、苦無我想、不淨想、觀",
    "T26n1543_030:0910b26": "食想、一切世間不可樂想、死想、斷想、無婬想、盡",
    "T26n1543_030:0910b27": "想。諸法無常想生，彼法無常想相應耶？答曰：",
    "T26n1543_030:0910b28": "或法無常想生彼法非無常想相應。云何法",
    "T26n1543_030:0910b29": "無常想生彼法非無常想相應？答曰：猶如無",
    "T26n1543_030:0910c01": "常想在前必盡、諸餘想在前必生，彼想諸相",
    "T26n1543_030:0910c02": "應法，是謂法無常想生彼法非無常想相應。",
    "T26n1543_030:0910c03": "云何法無常想相應彼法非無常想生？答曰：",
    "T26n1543_030:0910c04": "猶如餘想在前必盡、無常想在前必生，彼想",
    "T26n1543_030:0910c05": "諸相應法，是謂法無常想相應彼法非無常",
    "T26n1543_030:0910c06": "想生。云何法無常想生彼法無常想相應？答",
    "T26n1543_030:0910c07": "曰：猶如無常想在前必盡、無常想在前必生，",
    "T26n1543_030:0910c08": "彼想諸相應法，是謂法無常想生彼法無常",
    "T26n1543_030:0910c09": "想相應也。云何法非無常想生彼法非無常",
    "T26n1543_030:0910c10": "想相應？答曰：猶如餘想在前必盡、猶如餘想",
    "T26n1543_030:0910c11": "在前必生，彼想諸相應法，是謂法非無常想",
    "T26n1543_030:0910c12": "生彼法非無常想相應。乃至盡想亦如是。諸",
    "T26n1543_030:0910c13": "法無常想生，彼法無常想一緣耶？答曰：或法",
    "T26n1543_030:0910c14": "無常想生彼法非無常想一緣也。云何法無",
    "T26n1543_030:0910c15": "常想生彼法非無常想一緣耶？答曰：猶如",
    "T26n1543_030:0910c16": "無常想在前必盡、猶如餘想在前必生，彼有",
    "T26n1543_030:0910c17": "餘緣，是謂法無常想生彼法非無常想一緣",
    "T26n1543_030:0910c18": "也。云何法無常想一緣彼法非無常想生？答",
    "T26n1543_030:0910c19": "曰：猶如餘想在前必盡、無常想在前必生，彼",
    "T26n1543_030:0910c20": "有此緣，是謂法無常想一緣彼法非無常想",
    "T26n1543_030:0910c21": "生也。云何法無常想生彼法無常想一緣耶？",
    "T26n1543_030:0910c22": "答曰：猶如無常想在前必盡、無常想在前必",
    "T26n1543_030:0910c23": "生，彼有此緣，是謂法無常想生彼法無常想",
    "T26n1543_030:0910c24": "一緣也。云何法非無常想生彼法非無常想",
    "T26n1543_030:0910c25": "一緣耶？答曰：猶如餘想在前必盡、猶如餘想",
    "T26n1543_030:0910c26": "在前必生，彼有餘緣，是謂法非無常想生彼",
    "T26n1543_030:0910c27": "法非無常想一緣。乃至盡想亦如是。頗法智",
    "T26n1543_030:0910c28": "分別不斷不修不作證耶？答曰：有，虛空、非數",
    "T26n1543_030:0910c29": "緣盡也。頗法智分別不斷不修作證耶？答",
    "T26n1543_030:0911a01": "曰：有，數緣盡。頗法智分別不斷修作證耶？",
    "T26n1543_030:0911a02": "答曰：有，無漏有為法也。頗法智分別斷修作",
    "T26n1543_030:0911a03": "證耶？答曰：有，善有漏法也。頗法智分別斷",
    "T26n1543_030:0911a04": "不修作證耶？答曰：有，天眼、天耳也。頗法智",
    "T26n1543_030:0911a05": "分別斷不修不作證耶？答曰：有，除天眼、天耳",
    "T26n1543_030:0911a06": "也，諸餘無記有為法若不善法也。頗法無緣",
    "T26n1543_030:0911a07": "緣因無緣緣法緣俱生耶？答曰：有，諸五識身",
    "T26n1543_030:0911a08": "俱相應，諸意識身俱相應，色、無為、心不相應",
    "T26n1543_030:0911a09": "行，緣彼法諸得生老無常，是謂法無緣緣因",
    "T26n1543_030:0911a10": "無緣緣法緣俱生。有有像有彼法非無彼法，",
    "T26n1543_030:0911a11": "是故有有像非不有非不有像。然有彼法非",
    "T26n1543_030:0911a12": "不有彼法，是故非不有非不有像。餘色彼",
    "T26n1543_030:0911a13": "法非色，餘痛彼法非痛，餘想彼法非想，餘識",
    "T26n1543_030:0911a14": "彼法非識，餘彼相應法彼法非相應，是故餘",
    "T26n1543_030:0911a15": "不相應法，彼法於彼法，當言因、當言緣耶？或",
    "T26n1543_030:0911a16": "當言緣。當言非因耶？答曰：前生後生，當言因、",
    "T26n1543_030:0911a17": "當言緣；後生前生，當言緣、不當言因。彼法當",
    "T26n1543_030:0911a18": "言善耶、不善耶、當言無記耶？答曰：彼法善中",
    "T26n1543_030:0911a19": "當言善，不善中當言不善，無記中當言無記。",
    "T26n1543_030:0911a20": "彼法幾使所使？答曰：三界有漏緣。幾結繫？答",
    "T26n1543_030:0911a21": "曰：九。諸法心俱生非不用心，如彼心生，彼法",
    "T26n1543_030:0911a22": "亦然耶？答曰：先心生，後彼法也。如彼心盡，彼",
    "T26n1543_030:0911a23": "法亦然耶？答曰：先心盡，後彼法也。如彼得心，",
    "T26n1543_030:0911a24": "彼法亦然耶？答曰：先得心，後彼法也。如彼",
    "T26n1543_030:0911a25": "棄心，彼法亦然耶？答曰：先棄法，後棄彼心也。",
    "T26n1543_030:0911a26": "如彼心受報，彼法亦然耶？答曰：或是或非。",
    "T26n1543_030:0911a27": "見相應痛幾使所使耶？答曰：有漏緣，亦見",
    "T26n1543_030:0911a28": "無漏緣，若彼相應無明也。見不相應痛幾使",
    "T26n1543_030:0911a29": "所使？答曰：除見無漏緣，若彼相應無明，諸餘",
    "T26n1543_030:0911b01": "一切。疑相應痛幾使所使？答曰：見諦斷有漏",
    "T26n1543_030:0911b02": "緣，亦疑無漏緣若彼相應無明也。疑不相應",
    "T26n1543_030:0911b03": "痛幾使所使？答曰：除疑無漏緣若彼相應無",
    "T26n1543_030:0911b04": "明，諸餘一切見諦斷也。因道緣生攝十八持、",
    "T26n1543_030:0911b05": "十二入、五陰也。眼更等生想痛除心相應法，",
    "T26n1543_030:0911b06": "耳更等生想痛除心不相應法，諸餘法攝十",
    "T26n1543_030:0911b07": "八持、十二入、五陰。鼻舌身更等生想痛除心",
    "T26n1543_030:0911b08": "相應法，意更等生想痛除心不相應法，諸餘",
    "T26n1543_030:0911b09": "法攝十八持、十二入、五陰也。",
    "T26n1543_030:0911b10": "阿毘曇想品第四十一竟(梵本一百四首盧，秦一千六百二十",
    "T26n1543_030:0911b11": "二言)。◎",
    "T26n1543_030:0911b12": "◎阿毘曇見犍度智時跋渠第四",
    "T26n1543_030:0911b13": "諸聚智時，彼聚斷耶？設聚斷，彼聚智耶？諸聚",
    "T26n1543_030:0911b14": "厭，彼聚無欲耶？設聚無欲，彼聚厭耶？諸聚厭，",
    "T26n1543_030:0911b15": "彼聚修厭耶？設聚修厭，彼聚厭耶？諸聚無欲，",
    "T26n1543_030:0911b16": "彼聚修厭耶？設聚修厭，彼聚無欲耶？若法諸",
    "T26n1543_030:0911b17": "法因或時法，彼法不當言因耶？若法諸法次",
    "T26n1543_030:0911b18": "第、緣、增上或時彼法，彼法不當言次第、緣、增",
    "T26n1543_030:0911b19": "上耶？諸意更，彼一切三等更？設三等更，彼一",
    "T26n1543_030:0911b20": "切意更耶？諸慢，彼作慢耶？設作慢，彼慢耶？諸",
    "T26n1543_030:0911b21": "慢，心增上？設心增上，彼慢耶？諸行非護耶？",
    "T26n1543_030:0911b22": "設非護，彼行耶？諸行彼護耶？設護，彼行耶？若",
    "T26n1543_030:0911b23": "聚不得，不成就彼聚耶？設聚不成就，不得彼",
    "T26n1543_030:0911b24": "聚耶？諸聚得，成就彼聚耶？設聚成就，得彼",
    "T26n1543_030:0911b25": "聚耶？除苦聖諦及法入，諸餘法攝幾持幾入",
    "T26n1543_030:0911b26": "幾陰耶？習亦如是。除盡聖諦及法入，諸餘",
    "T26n1543_030:0911b27": "法攝幾持幾入幾陰？道亦如是。除色法及法",
    "T26n1543_030:0911b28": "入，諸餘法攝幾持幾入幾陰？無色可見不可",
    "T26n1543_030:0911b29": "見、有對無對、有漏無漏、有為無為、過去未來",
    "T26n1543_030:0911c01": "現在、善不善無記、欲界繫色無色界繫、學無",
    "T26n1543_030:0911c02": "學非學非無學、見諦斷思惟斷除無斷法及",
    "T26n1543_030:0911c03": "法入，諸餘法攝幾持幾入幾陰？除起法及諸",
    "T26n1543_030:0911c04": "法必不生，諸餘法攝幾持幾入幾陰？未生色",
    "T26n1543_030:0911c05": "無色、可見不可見、有對無對、有漏無漏、有為",
    "T26n1543_030:0911c06": "無為、過去未來現在、善不善無記、欲界繫色",
    "T26n1543_030:0911c07": "無色界繫、學無學非學非無學、見諦斷思惟",
    "T26n1543_030:0911c08": "斷除不斷法及諸法必不生，諸餘法攝幾持",
    "T26n1543_030:0911c09": "幾入幾陰？頗一持一入一陰攝一切法耶？此",
    "T26n1543_030:0911c10": "章義願具演說。",
    "T26n1543_030:0911c11": "諸聚智，彼聚斷耶？答曰：或聚智彼聚不斷。云",
    "T26n1543_030:0911c12": "何聚智彼聚不斷？答曰：以苦智習盡道智不",
    "T26n1543_030:0911c13": "除垢，是謂聚智彼聚不斷。云何聚斷彼聚不",
    "T26n1543_030:0911c14": "智？答曰：以苦忍習忍盡忍道忍斷垢，是謂聚",
    "T26n1543_030:0911c15": "斷彼聚不智。云何聚智彼聚斷耶？答曰：以苦",
    "T26n1543_030:0911c16": "智習盡道智斷垢，是謂聚智彼聚斷。云何聚",
    "T26n1543_030:0911c17": "不智彼聚不斷？答曰：以苦忍習盡道忍不斷",
    "T26n1543_030:0911c18": "垢，是謂聚不智彼聚不斷。諸聚厭，彼聚無欲",
    "T26n1543_030:0911c19": "耶？答曰：或聚厭彼聚非無欲。云何聚厭彼聚",
    "T26n1543_030:0911c20": "非無欲？答曰：以苦忍習忍、以苦智習智不斷",
    "T26n1543_030:0911c21": "垢，是謂聚厭彼聚非無欲。云何聚無欲彼聚",
    "T26n1543_030:0911c22": "非厭？答曰：以盡忍道忍、以盡智道智斷垢，是",
    "T26n1543_030:0911c23": "謂聚無欲彼聚非厭。云何聚厭彼聚無欲耶？",
    "T26n1543_030:0911c24": "答曰：以苦忍習忍、以苦智習智斷垢，是謂聚",
    "T26n1543_030:0911c25": "厭彼聚無欲也。云何聚非厭彼聚非無欲？答",
    "T26n1543_030:0911c26": "曰：以盡忍道忍、以盡智道智不斷垢，是謂",
    "T26n1543_030:0911c27": "聚非厭彼聚非無欲。諸聚厭，彼聚修厭耶？答",
    "T26n1543_030:0911c28": "曰：如是，諸聚厭彼聚修厭也。頗聚修厭彼",
    "T26n1543_030:0911c29": "聚非厭耶？答曰：有，以盡智道智斷垢也。諸",
    "T26n1543_030:0912a01": "聚無欲，彼聚修厭耶？答曰：或聚無欲彼聚非",
    "T26n1543_030:0912a02": "修厭。云何聚無欲彼聚非修厭？答曰：以盡忍",
    "T26n1543_030:0912a03": "道忍斷垢，是謂聚無欲彼聚非修厭。云何聚",
    "T26n1543_030:0912a04": "修厭彼聚非無欲耶？答曰：以苦忍習忍、以苦",
    "T26n1543_030:0912a05": "智習智不斷垢，是謂聚修厭彼聚非無欲。云",
    "T26n1543_030:0912a06": "何聚無欲彼聚彼修厭？答曰：以苦忍習忍、以",
    "T26n1543_030:0912a07": "苦智習盡道智斷垢，是謂聚無欲彼聚修",
    "T26n1543_030:0912a08": "厭。云何聚非無欲彼聚非修厭？答曰：以盡忍",
    "T26n1543_030:0912a09": "道忍不斷垢，是謂聚非無欲彼聚非修厭。若",
    "T26n1543_030:0912a10": "法諸法因或時彼法，彼法不當言因？答曰：無。",
    "T26n1543_030:0912a11": "若法諸法次第或時彼法，彼法不當言次第？",
    "T26n1543_030:0912a12": "答曰：若彼法未生也。若法諸法緣增上或",
    "T26n1543_030:0912a13": "時彼法，彼法不當言緣增上耶？答曰：無。諸意",
    "T26n1543_030:0912a14": "更，彼一切三等更耶？答曰：如是，諸意更彼一",
    "T26n1543_030:0912a15": "切三等更。頗三等更，彼非意更耶？答曰：有，",
    "T26n1543_030:0912a16": "五識身相應更。世尊亦說：比丘！有意持、法持、",
    "T26n1543_030:0912a17": "有無明持。無明痛更觸有得耶、無得耶、有無",
    "T26n1543_030:0912a18": "得耶？諸慢彼一切自己耶？答曰：如是，諸",
    "T26n1543_030:0912a19": "慢彼一切自己也。頗自己非慢耶？答曰？有，",
    "T26n1543_030:0912a20": "見。世尊亦說：比丘！我是自己，於我比丘是自",
    "T26n1543_030:0912a21": "己。諸慢彼增上盛耶？答曰：如是，諸慢彼增",
    "T26n1543_030:0912a22": "上盛也。頗增上盛非慢耶？答曰：有，除慢，",
    "T26n1543_030:0912a23": "諸餘垢現在前。世尊亦說：比丘！若增上者是",
    "T26n1543_030:0912a24": "魔所繫，不增上者是解脫波旬也。諸行彼",
    "T26n1543_030:0912a25": "非護耶？答曰：或行彼非不護。云何行彼非不",
    "T26n1543_030:0912a26": "護？答曰：身護口護，是謂行彼非不護。云何非",
    "T26n1543_030:0912a27": "護彼非行？答曰：根非護，是謂非護彼非行。",
    "T26n1543_030:0912a28": "云何行非護？答曰：身非護口非護，是謂行非",
    "T26n1543_030:0912a29": "護。云何非行彼非不護？答曰：根護，是謂非行",
    "T26n1543_030:0912b01": "彼非不護。諸行彼護耶？答曰：或行彼非護。云",
    "T26n1543_030:0912b02": "何行彼非護？答曰：身不護口不護，是謂行彼",
    "T26n1543_030:0912b03": "非護。云何護彼非行？答曰：根護，是謂護彼非",
    "T26n1543_030:0912b04": "行。云何行彼護？答曰：身護口護，是謂行彼",
    "T26n1543_030:0912b05": "護。云何非行彼非護？答曰：根非護，是謂非行",
    "T26n1543_030:0912b06": "彼非護。若聚不得，不成就彼聚耶？答曰：如是，",
    "T26n1543_030:0912b07": "若聚不得不成就彼聚。頗聚不成就，彼聚非不",
    "T26n1543_030:0912b08": "得？答曰：有，若聚得便失也。若聚得，彼聚成",
    "T26n1543_030:0912b09": "就耶？答曰：如是，若聚成就彼得聚也。頗聚得，",
    "T26n1543_030:0912b10": "彼聚非成就耶？答曰：有，若聚得便失也。除",
    "T26n1543_030:0912b11": "苦聖諦及法入，諸餘法攝二、持(意識)一、入一",
    "T26n1543_030:0912b12": "陰。習亦如是。除盡聖諦及法入，諸餘法攝十",
    "T26n1543_030:0912b13": "七、持十一、入二陰。道亦如是。除色法及法入，",
    "T26n1543_030:0912b14": "諸餘法攝七、持一、入(意也)一陰。除無色法及法",
    "T26n1543_030:0912b15": "入，諸餘法攝十、持十、入一陰。除可見法及法",
    "T26n1543_030:0912b16": "入，諸餘法攝十六、持十、入二陰。除不可見法及",
    "T26n1543_030:0912b17": "法入，諸餘法攝一、持一、入一陰。除有對法及",
    "T26n1543_030:0912b18": "法入，諸餘法攝七、持(意識竟)一、入一陰。除無對",
    "T26n1543_030:0912b19": "法及法入，諸餘法攝十、持十、入一陰。除有漏",
    "T26n1543_030:0912b20": "法及法入，諸餘法攝二、持一、入一陰。除無漏",
    "T26n1543_030:0912b21": "法及法入，諸餘法攝十七、持十一、入二陰。除",
    "T26n1543_030:0912b22": "有為法及法入，除一切法無聚空論，除無為",
    "T26n1543_030:0912b23": "法及法入，諸餘法攝十七、持十一、入二陰(色識)。",
    "T26n1543_030:0912b24": "除過去現在法及法入，諸餘法攝十七、持十",
    "T26n1543_030:0912b25": "一、入二陰。除未來法及法入，諸餘法攝十七、",
    "T26n1543_030:0912b26": "持十一、入二陰。除善不善法及法入，諸餘法",
    "T26n1543_030:0912b27": "攝十七、持十一、入二陰。除無記法及法入，諸",
    "T26n1543_030:0912b28": "餘法攝九、持三、入二陰。除欲界繫法及法入，",
    "T26n1543_030:0912b29": "諸餘法攝十三、持九、入二陰。除色無色界繫",
    "T26n1543_030:0912c01": "法、學無學法及法入，諸餘法攝十七、持十一、",
    "T26n1543_030:0912c02": "入二陰。除非學非無學法及法入，諸餘法攝",
    "T26n1543_030:0912c03": "二、持一、入一陰。除見諦斷法、無斷法及法入，",
    "T26n1543_030:0912c04": "諸餘法攝十七、持十一、入二陰。除思惟斷法",
    "T26n1543_030:0912c05": "及法入，諸餘法攝二、持一、入一陰。除起法及",
    "T26n1543_030:0912c06": "諸法必不起，諸餘法攝十八、持十二、入五陰。除",
    "T26n1543_030:0912c07": "未生法及諸法必不生，除一切法無聚空論，",
    "T26n1543_030:0912c08": "除色法及諸法必不生，諸餘法攝八、持二、入",
    "T26n1543_030:0912c09": "四陰。除無色法及諸法必不生，諸餘法攝十",
    "T26n1543_030:0912c10": "一、持十一、入一陰。除可見法及諸法必不生，",
    "T26n1543_030:0912c11": "諸餘法攝十七、持十一、入五陰。除不可見法",
    "T26n1543_030:0912c12": "及諸法必不生，諸餘法攝一、持一、入一陰。除",
    "T26n1543_030:0912c13": "有對法及諸法必不生，諸餘法攝八、持二、入",
    "T26n1543_030:0912c14": "五陰。除無對法及諸法必不生，諸餘法攝十、",
    "T26n1543_030:0912c15": "持十、入一陰。除有漏法及諸法必不生，諸餘",
    "T26n1543_030:0912c16": "法攝三、持二、入五陰。除無漏法及諸法必不",
    "T26n1543_030:0912c17": "生，諸餘法攝十八、持十二、入五陰。除有為法",
    "T26n1543_030:0912c18": "及諸法必不生，除一切法無聚空論，除無為",
    "T26n1543_030:0912c19": "法及諸法必不生，諸餘法攝十八、持十二、入",
    "T26n1543_030:0912c20": "五陰。除過去現在法及諸法必不生，諸餘法",
    "T26n1543_030:0912c21": "攝十八、持十二、入五陰。除未來法及諸法必",
    "T26n1543_030:0912c22": "不生，除一切法無聚空論，除善不善法及諸",
    "T26n1543_030:0912c23": "法必不生，諸餘法攝十八、持十二、入五陰。除",
    "T26n1543_030:0912c24": "無記法及諸法必不生，諸餘法攝十、持四、入",
    "T26n1543_030:0912c25": "五陰。除欲界繫法及諸法必不生，諸餘法攝",
    "T26n1543_030:0912c26": "十四、持十、入五陰。除色無色界繫法、學無學",
    "T26n1543_030:0912c27": "法及諸法必不生，諸餘法攝十八、持十二、入",
    "T26n1543_030:0912c28": "五陰。除非學非無學法及諸法必不生，諸餘",
    "T26n1543_030:0912c29": "法攝三、持二、入五陰。除見諦斷法、無斷法及",
    "T26n1543_030:0913a01": "諸法必不生，諸餘法攝十八、持十二、入五陰。",
    "T26n1543_030:0913a02": "除思惟所斷法及諸法必不生，諸餘法攝三、",
    "T26n1543_030:0913a03": "持二、入五陰。頗有一持一入一陰攝一切法",
    "T26n1543_030:0913a04": "耶？答曰：有，一持法攝一入意入、一陰色陰",
    "T26n1543_030:0913a05": "也。",
    "T26n1543_030:0913a06": "阿毘曇智跋渠第四竟(梵本一百七十八首盧，秦二千三百四十",
    "T26n1543_030:0913a07": "一言)。",
    "T26n1543_030:0913a08": "阿毘曇見犍度見跋渠第五",
    "T26n1543_030:0913a09": "　邪見斷垢淨，　　無因無智見，",
    "T26n1543_030:0913a10": "　智力無精進，　　作七士身因；",
    "T26n1543_030:0913a11": "　四本緣豪無，　　無因自亦他，",
    "T26n1543_030:0913a12": "　我作作無因，　　此彼我六見；",
    "T26n1543_030:0913a13": "　欲樂及諸禪，　　空有無非風，",
    "T26n1543_030:0913a14": "　我作亦有慢，　　若得若當得，",
    "T26n1543_030:0913a15": "　故說是見品。",
    "T26n1543_030:0913a16": "所謂此見，無施無福無說，此邪見，習諦斷。無",
    "T26n1543_030:0913a17": "善惡行果報，此邪見，苦諦斷也。無今世後世",
    "T26n1543_030:0913a18": "無父無母，此邪見，習諦斷也。無世阿羅漢樂",
    "T26n1543_030:0913a19": "法，此邪見，道諦斷也。無等法，此邪見，盡諦",
    "T26n1543_030:0913a20": "斷也。無趣得諸今世後世自智作證成就遊，",
    "T26n1543_030:0913a21": "此邪見，道諦斷也。所謂此見，於此命活，餘處",
    "T26n1543_030:0913a22": "斷壞無有死。此邊見攝斷滅見，苦諦斷也。所",
    "T26n1543_030:0913a23": "謂此見，四大人身，彼若命終時，彼當爾時地",
    "T26n1543_030:0913a24": "即屬地、身水即屬水、身火即屬火、身風即屬",
    "T26n1543_030:0913a25": "風、身空五人持屍往棄塚間跡現根歸虛",
    "T26n1543_030:0913a26": "空。此邊見攝有常見，苦諦斷也。所謂此見，",
    "T26n1543_030:0913a27": "骨白鴿色，我變為灰若火我緣。此非見，是邪",
    "T26n1543_030:0913a28": "智。若有漏行我緣，此邪見，習諦斷也；若無",
    "T26n1543_030:0913a29": "漏行我見，此邪見，道諦斷也。所謂此見貪",
    "T26n1543_030:0913b01": "者歎施、智者歎受；誹謗智法，此邪見，道諦斷",
    "T26n1543_030:0913b02": "也。所謂此見，彼空妄語；此愚，非智。諸作是說，",
    "T26n1543_030:0913b03": "有於此命活、餘處斷壞曾無有死。此愚邊見",
    "T26n1543_030:0913b04": "攝有常見，苦諦斷也。所謂此見，無因無緣",
    "T26n1543_030:0913b05": "眾生有垢。無因無緣眾生有垢，此邪見，習諦",
    "T26n1543_030:0913b06": "斷也。所謂此見，無因無緣眾生淨。無因無",
    "T26n1543_030:0913b07": "緣眾生淨，此邪見，道諦斷也。所謂此見，無因",
    "T26n1543_030:0913b08": "無緣眾生無智無見。無因無緣眾生無",
    "T26n1543_030:0913b09": "智無見，此邪見，習諦斷也。所謂此見，無",
    "T26n1543_030:0913b10": "因無緣眾生智見。無因無緣眾生智見，此",
    "T26n1543_030:0913b11": "邪見，道諦斷也。所謂此見，無力無精進、無力",
    "T26n1543_030:0913b12": "精進、無自作無他作無士作、非自作非他作",
    "T26n1543_030:0913b13": "非士作、士力士精進士方便、一切眾生一切",
    "T26n1543_030:0913b14": "蟲一切神、無力無自在無精進無方便有行",
    "T26n1543_030:0913b15": "報、無因無緣眾生受苦樂。於六六生若誹謗",
    "T26n1543_030:0913b16": "有漏力精進，此邪見，習諦斷也；若誹謗無漏",
    "T26n1543_030:0913b17": "力精進，此邪見，道諦斷也。所謂此見，造教造、",
    "T26n1543_030:0913b18": "斷教斷、煮教煮、愁煩椎胸呻吟志亂、害眾生、",
    "T26n1543_030:0913b19": "不與取、婬邪行、妄語飲酒、穿牆壞藏偷金婬",
    "T26n1543_030:0913b20": "他妻、害村害城害眾生，作如是者此非惡；以",
    "T26n1543_030:0913b21": "刀以輪此地上所有諸蟲，彼一切一日之中",
    "T26n1543_030:0913b22": "斷截撾捶作一肉聚，彼無有惡無因緣惡報；",
    "T26n1543_030:0913b23": "於恒水左施福說法、於恒水右斷截撾打來，",
    "T26n1543_030:0913b24": "彼無福無惡；施與戒完具歡喜說錢財，彼因",
    "T26n1543_030:0913b25": "緣無福、彼因緣無福報；此邪見，習諦斷也。",
    "T26n1543_030:0913b26": "所謂此見七士身不作作不化化、實住聚常",
    "T26n1543_030:0913b27": "住、彼立非移動各不相干，若福若惡福惡、若",
    "T26n1543_030:0913b28": "苦若樂苦樂。彼何者？所謂地身、水身、火身、風",
    "T26n1543_030:0913b29": "身、苦、樂、命七，是謂七士身不作作不化化",
    "T26n1543_030:0913c01": "實住聚常住彼立不移動各不相干，若福若",
    "T26n1543_030:0913c02": "惡福惡，若樂若苦樂苦，若士樂士苦不豫世",
    "T26n1543_030:0913c03": "事，七身中間乃得過去亦不害命，彼無作是",
    "T26n1543_030:0913c04": "說若害若殺不到命終而到命終；此邊見有",
    "T26n1543_030:0913c05": "常見攝，苦諦斷也。所謂此見，因四百千生",
    "T26n1543_030:0913c06": "門，六十百千大劫，六百三行行半行，六十二",
    "T26n1543_030:0913c07": "跡向，六十二塵持，六十二中劫，百二十根，百",
    "T26n1543_030:0913c08": "三十六大地獄，四十九百千梵志家，四十九",
    "T26n1543_030:0913c09": "百千裸形村，四十九百千龍國，於中入六",
    "T26n1543_030:0913c10": "六生八士地，七想行七無想行，七尼犍子",
    "T26n1543_030:0913c11": "行，七阿須倫七非阿須倫，七天七恚七人七",
    "T26n1543_030:0913c12": "非人，七泉七百泉，七嶮七百嶮，七山七百山，",
    "T26n1543_030:0913c13": "七夢七百夢，是謂八十四百千大劫，若愚若",
    "T26n1543_030:0913c14": "智往來經歷盡其苦際。彼無有作是說，我以",
    "T26n1543_030:0913c15": "此戒果淨行，不行熟行、當熟已熟、當倍已倍",
    "T26n1543_030:0913c16": "二倍，苦樂已進無退。譬如縷丸執縷放走，如",
    "T26n1543_030:0913c17": "是八十四百千大劫，若愚若智往來經歷盡",
    "T26n1543_030:0913c18": "其苦際，無作作緣。此戒盜，苦諦斷也。所謂此",
    "T26n1543_030:0913c19": "見，諸此人所更，彼一切本所作因無作作緣。",
    "T26n1543_030:0913c20": "此戒盜，苦諦斷也。所謂此見，此人所更，彼一",
    "T26n1543_030:0913c21": "切富者化因無作作緣。此戒盜，苦諦斷也。所",
    "T26n1543_030:0913c22": "謂此見，此人所更，彼一切無因無緣。此邪見，",
    "T26n1543_030:0913c23": "習諦斷也。所謂此見，我作苦樂無作作緣。此",
    "T26n1543_030:0913c24": "戒盜，苦諦斷也。所謂此見，他作苦樂無作作",
    "T26n1543_030:0913c25": "緣。此戒盜，苦諦斷也。所謂此見，我作他作",
    "T26n1543_030:0914a01": "苦樂無作作緣。此戒盜，苦諦斷也。所謂此見，",
    "T26n1543_030:0914a02": "非自作非他作、非我作非教他作，無因無緣",
    "T26n1543_030:0914a03": "眾生苦樂所更。此邪見，習諦斷也。所謂此見，",
    "T26n1543_030:0914a04": "彼是我、彼是世、我是彼常法非變易法。此邊",
    "T26n1543_030:0914a05": "見有常見攝，苦諦斷也。所謂此見，實有此我。",
    "T26n1543_030:0914a06": "此邊見有常見攝，苦諦斷也。所謂此見，實無",
    "T26n1543_030:0914a07": "此我。此邊見斷滅見攝，苦諦斷也。所謂此見，",
    "T26n1543_030:0914a08": "我觀我眼，色我住。此身見，苦諦斷也。所謂此",
    "T26n1543_030:0914a09": "見，我觀非我眼，我住色眾具因。此身見，苦諦",
    "T26n1543_030:0914a10": "斷也。所謂此見，無我見我，色我住眼眾具因。",
    "T26n1543_030:0914a11": "此身見，苦諦斷也。所謂此見，此是我，若語若",
    "T26n1543_030:0914a12": "覺作教作生等生，於彼彼作善惡行受報。此",
    "T26n1543_030:0914a13": "邊見有常見攝，苦諦斷也。所謂此見，彼淨脫",
    "T26n1543_030:0914a14": "出，若五欲樂娛樂以穢法盜為最。此見盜，苦",
    "T26n1543_030:0914a15": "諦斷也。所謂此見，彼淨脫出，若解脫欲乃至",
    "T26n1543_030:0914a16": "第四禪成就遊無作作緣。此戒盜，苦諦斷",
    "T26n1543_030:0914a17": "也。所謂此見，我豪依空見起增慢、我相似依",
    "T26n1543_030:0914a18": "空見起慢、我卑依空見起小慢、有勝我者依",
    "T26n1543_030:0914a19": "見起小慢、有似我者依見起慢、有卑我者依",
    "T26n1543_030:0914a20": "見起增慢、無豪我者依見起增慢、無似我者",
    "T26n1543_030:0914a21": "依見起增慢、無卑我者依見起小慢，所謂此",
    "T26n1543_030:0914a22": "見無風無雨無射、懷妊不孕、河不流、火不然、",
    "T26n1543_030:0914a23": "日月不出不沒、垢淨無住處。此邊見斷滅見",
    "T26n1543_030:0914a24": "攝，苦諦斷也。所謂此見。",
    "T26n1543_030:0914a25": "　我造眾生，　　他亦有造；　　一一無有見，",
    "T26n1543_030:0914a26": "　不觀此是箭。",
    "T26n1543_030:0914a27": "依我造眾生者，我作我造我化，故曰我造眾",
    "T26n1543_030:0914a28": "生。他亦有造者，他作他造他化，故曰他亦",
    "T26n1543_030:0914a29": "有造。一一無有見者，一一非一切箭者，見",
    "T26n1543_030:0914b01": "彼不看不視不覺，故曰一一無有見。不觀此",
    "T26n1543_030:0914b02": "是箭，當觀此箭緣。若觸於生受，我作彼非",
    "T26n1543_030:0914b03": "有，他作彼非有。當觀此箭緣者，此箭謂之",
    "T26n1543_030:0914b04": "見。此箭緣別生別老別病別死，視此見箭",
    "T26n1543_030:0914b05": "視覺也，故曰觀箭緣。若觸於生受者，生謂之",
    "T26n1543_030:0914b06": "依，學於彼此見染著觸，故曰若觸於生受",
    "T26n1543_030:0914b07": "也。我作彼非有者，彼非有我作我造我化，故",
    "T26n1543_030:0914b08": "曰我作彼非有。他作彼非有者，彼非有他",
    "T26n1543_030:0914b09": "作他造他化，故曰他作彼非有。慢住此眾",
    "T26n1543_030:0914b10": "生，慢取慢縛見，逆生死不過。慢住此眾生者，",
    "T26n1543_030:0914b11": "七慢彼住屬成就，故曰慢住此眾生。慢取者，",
    "T26n1543_030:0914b12": "彼取重取恒取，故曰慢取。慢縛者，彼縛重縛",
    "T26n1543_030:0914b13": "恒縛，故曰慢縛。見逆者，斷滅見有常見俱逆，",
    "T26n1543_030:0914b14": "有常見斷滅見俱逆，故曰見逆。生死不過者，",
    "T26n1543_030:0914b15": "無窮彼不越不等越，故曰生死不過。",
    "T26n1543_030:0914b16": "　若得若當得，　　二塵雜俱散，　　異學戒　　諸學，",
    "T26n1543_030:0914b17": "　諸持戒諸活，　　諸梵活諸養全。",
    "T26n1543_030:0914b18": "若得若當得者，已得持陰入，故曰若得。若當",
    "T26n1543_030:0914b19": "得者，不得持陰入必當得，故曰若當得。二塵",
    "T26n1543_030:0914b20": "雜俱散者，二塵欲瞋恚愚癡，彼散雲多散，故",
    "T26n1543_030:0914b21": "曰二塵雜俱散。異學戒者，學彼從彼，故曰異",
    "T26n1543_030:0914b22": "學戒。諸學者，諸眾生如是見如是語，彼淨脫",
    "T26n1543_030:0914b23": "出；諸學象頸馬脊車弓地鉤強諸輦出入，故",
    "T26n1543_030:0914b24": "曰諸學也。諸持戒者，諸眾生如是見如是語，",
    "T26n1543_030:0914b25": "彼淨脫出，若持牛戒守狗戒鹿戒象戒禿梟",
    "T26n1543_030:0914b26": "戒裸形戒，故曰諸持戒也。諸活者，諸眾生如",
    "T26n1543_030:0914b27": "是見如是語，彼多活久活，若洗人泉、不人泉、",
    "T26n1543_030:0914b28": "上人泉、恒門三藕泉，故曰活。諸梵活者，諸",
    "T26n1543_030:0914b29": "眾生如是見如是語，彼淨脫出，諸兩兩梵行",
    "T26n1543_030:0914c01": "改往等愛，故曰諸梵活。諸養全者，諸眾生",
    "T26n1543_030:0914c02": "如是見如是語，彼淨脫出，若事火日月星",
    "T26n1543_030:0914c03": "宿藥嚴飾宮，故曰諸養全。此一邊無作作緣，",
    "T26n1543_030:0914c04": "此戒盜，苦諦斷也。諸眾生如是見如是語，好",
    "T26n1543_030:0914c05": "欲淨欲食欲充根欲欲中無事，此二邊以穢",
    "T26n1543_030:0914c06": "法盜為最。此見盜，苦諦斷。此二邊不知，戒盜",
    "T26n1543_030:0914c07": "見盜。如實不知如實不見彼取彼受彼走，見",
    "T26n1543_030:0914c08": "起眼成見。彼眼成者，謂之佛世尊彼見取時",
    "T26n1543_030:0914c09": "受時走時見起，故曰眼成見。彼此二邊知戒",
    "T26n1543_030:0914c10": "盜見盜，如實知如實見不取彼不受彼不走，",
    "T26n1543_030:0914c11": "彼見不起眼成見。彼眼成者，謂之佛世尊彼",
    "T26n1543_030:0914c12": "見不取時不受時不走時不起時，故曰眼成",
    "T26n1543_030:0914c13": "見。彼此非染非穢非愚，彼不欲淨解脫出，彼",
    "T26n1543_030:0914c14": "不復輪轉。輪轉謂無量生死，彼非不盡非有",
    "T26n1543_030:0914c15": "餘故，故曰不復輪轉。此邊我說苦苦者五盛",
    "T26n1543_030:0914c16": "陰，彼此邊後邊最後邊，故曰此邊我說苦",
    "T26n1543_030:0914c17": "也。",
    "T26n1543_030:0914c18": "見品第四十三竟(梵本二百七十六首盧，秦三千三百七言)。",
    "T26n1543_030:0914c19": "阿毘曇見犍度中偈跋渠第六",
    "T26n1543_030:0914c20": "見婆羅門二、母盡灑若負一、不信三十六、惡",
    "T26n1543_030:0914c21": "見無望沫講堂墮皮。",
    "T26n1543_030:0914c22": "　視者視時視，　　不視時亦視，",
    "T26n1543_030:0914c23": "　不視者亦視，　　不視視亦視。",
    "T26n1543_030:0914c24": "視者視時視。視謂之諸已見苦習盡道，視時",
    "T26n1543_030:0914c25": "視謂之諸餘見苦習盡道。彼亦見此見苦習盡",
    "T26n1543_030:0914c26": "道，故曰視者視時視。不視時亦視者，謂之",
    "T26n1543_030:0914c27": "諸餘不見苦習盡道。彼視此不見苦習盡道，",
    "T26n1543_030:0914c28": "故曰不視時亦視。不視者亦視，不視謂之不",
    "T26n1543_030:0914c29": "見苦習盡道，視謂之諸見苦習盡道，故曰不",
    "T26n1543_030:0915a01": "視者亦視。不視視亦視，彼見苦習盡道，此不",
    "T26n1543_030:0915a02": "見苦習盡道，故曰不視視亦視(見竟)。",
    "T26n1543_030:0915a03": "　不應捶婆羅門，　　亦不放婆羅門，",
    "T26n1543_030:0915a04": "　不是捶婆羅門，　　亦不是放婆羅門。",
    "T26n1543_030:0915a05": "不應捶婆羅門者，婆羅門者謂之阿羅漢。彼",
    "T26n1543_030:0915a06": "不捶若手若石若刀若杖，故曰不應捶婆羅",
    "T26n1543_030:0915a07": "門。亦不放婆羅門者，彼阿羅漢不放不敬，",
    "T26n1543_030:0915a08": "衣食臥具病瘦醫藥，故曰亦不放婆羅門。不",
    "T26n1543_030:0915a09": "是捶婆羅門者，彼不是弊醜，諸捶阿羅漢若",
    "T26n1543_030:0915a10": "手若石若刀若杖，故曰不是捶婆羅門。亦不",
    "T26n1543_030:0915a11": "是放婆羅門者，彼不是弊醜，諸放阿羅漢",
    "T26n1543_030:0915a12": "不敬衣食臥具病瘦醫藥，故曰亦不是放婆",
    "T26n1543_030:0915a13": "羅門(二竟)。",
    "T26n1543_030:0915a14": "　捐捨於父母，　　亦王及二學，",
    "T26n1543_030:0915a15": "　捨邦土翼從，　　無礙過梵志。",
    "T26n1543_030:0915a16": "捐捨於父母者，母謂之愛生故也。如說：愛為",
    "T26n1543_030:0915a17": "生士，彼心馳走，人因生死，彼苦大畏。父謂之",
    "T26n1543_030:0915a18": "有漏行，有彼當捨離斷。故曰捐捨於父母也。",
    "T26n1543_030:0915a19": "亦王及二學者，王謂之有漏心意識，如說：六",
    "T26n1543_030:0915a20": "增上王，染著諸塵，非染無污，染謂之愚。二學",
    "T26n1543_030:0915a21": "謂之戒盜見盜。故曰亦王及二學也。捨邦",
    "T26n1543_030:0915a22": "土翼從者，邦土謂之垢。翼從謂之彼相應",
    "T26n1543_030:0915a23": "有覺有觀，彼當捨離斷，故曰捨邦土翼從。無",
    "T26n1543_030:0915a24": "礙過梵志者，三礙貪欲瞋恚愚癡，彼盡於欲",
    "T26n1543_030:0915a25": "界中過出要、色無色界過出要。梵志者於此",
    "T26n1543_030:0915a26": "見盡要，故曰無礙過梵志也(三竟)。",
    "T26n1543_030:0915a27": "　捐捨於父母，　　亦王及二學，",
    "T26n1543_030:0915a28": "　已害於五虎，　　彼謂之清淨。",
    "T26n1543_030:0915a29": "捐捨於父母者，母謂之愛生故也。如說：",
    "T26n1543_030:0915b01": "「愛為生士，　　彼心馳走，　　人因生死，",
    "T26n1543_030:0915b02": "　彼苦大畏。」",
    "T26n1543_030:0915b03": "父謂之有漏行，有彼當捨離斷。故曰捐捨於",
    "T26n1543_030:0915b04": "父母也。",
    "T26n1543_030:0915b05": "亦王及二學者，王謂之有漏心意識，如說：",
    "T26n1543_030:0915b06": "「六增上王，　　染著諸塵，　　非染無污，",
    "T26n1543_030:0915b07": "　染謂之愚。」",
    "T26n1543_030:0915b08": "二學謂之戒盜見盜。故曰亦王及二學也。已",
    "T26n1543_030:0915b09": "害於五虎者，世尊現瞋恚，如彼虎兇惡無",
    "T26n1543_030:0915b10": "慈。如是瞋恚纏眾生兇惡無慈，彼世尊現當",
    "T26n1543_030:0915b11": "盡。云何五？答曰：數為五。五蓋中五、五下分",
    "T26n1543_030:0915b12": "結中五，彼當捨離斷，故曰已害於五虎也。彼",
    "T26n1543_030:0915b13": "謂之清淨者，盡欲清淨，瞋恚愚癡已盡謂之",
    "T26n1543_030:0915b14": "清淨，彼故謂之清淨也(四竟)。",
    "T26n1543_030:0915b15": "　若已盡不生，　　已盡不將隨，",
    "T26n1543_030:0915b16": "　彼佛無量行，　　無迹何迹將。",
    "T26n1543_030:0915b17": "若已盡不生者，結盡無餘謂之盡，或生或不",
    "T26n1543_030:0915b18": "生。誰生？答曰：若彼結盡退，此生。誰不生？答",
    "T26n1543_030:0915b19": "曰：若彼結盡不退，此不生。故曰若已盡不生",
    "T26n1543_030:0915b20": "也。已盡不將隨者，此結不盡有餘，以二事將",
    "T26n1543_030:0915b21": "隨，於現法中樂色聲香味細滑，若身壞有苦",
    "T26n1543_030:0915b22": "生。彼盡無餘不將隨，故曰已盡不將隨也。彼",
    "T26n1543_030:0915b23": "佛無量行者，云何佛？答曰：如彼如來無餘智",
    "T26n1543_030:0915b24": "見明覺思惟，已得度成就謂之佛。二邊有著",
    "T26n1543_030:0915b25": "常斷，此非佛世尊行也。四意止無量無邊無",
    "T26n1543_030:0915b26": "限，此佛世尊行。故曰彼佛無量行也。無迹何",
    "T26n1543_030:0915b27": "迹將者，迹謂之垢。彼垢無一可將，若染若穢",
    "T26n1543_030:0915b28": "若愚，故曰無迹何迹將(五竟)。",
    "T26n1543_030:0915b29": "　若叢染枝灑，　　無愛可將隨，",
    "T26n1543_030:0915c01": "　彼佛無量行，　　無迹何迹將？",
    "T26n1543_030:0915c02": "若叢染枝灑者，叢謂之愛。如說：比丘我今當",
    "T26n1543_030:0915c03": "說愛叢水枝灑，若彼諸眾生覆隱沒蔭蓋纏。",
    "T26n1543_030:0915c04": "云何灑？答曰：此愛不盡有餘灑，若生五趣過",
    "T26n1543_030:0915c05": "去未來現在也。彼盡無餘不灑，故曰若叢染",
    "T26n1543_030:0915c06": "枝灑也。無愛可將隨者，愛盡無餘也。此愛不",
    "T26n1543_030:0915c07": "盡有餘，二事將隨，於現法中樂色聲香味細",
    "T26n1543_030:0915c08": "滑法，若身壞有苦生。彼盡無餘不將隨，故曰",
    "T26n1543_030:0915c09": "無愛可將隨也。彼佛無量行者，云何佛？答",
    "T26n1543_030:0915c10": "曰：若彼如來無餘智見明覺思惟，已得度成",
    "T26n1543_030:0915c11": "就謂之佛。二邊斷滅有常，彼非佛世尊行也；",
    "T26n1543_030:0915c12": "四意止無邊無限無量，此佛世尊行。故曰彼",
    "T26n1543_030:0915c13": "佛無量行也。無迹何迹將者，迹謂之垢。彼垢",
    "T26n1543_030:0915c14": "無一可將，若染若穢若愚，故曰無迹何迹將",
    "T26n1543_030:0915c15": "(六竟)。",
    "T26n1543_030:0915c16": "　已截繩束高，　　亦意等相依，",
    "T26n1543_030:0915c17": "　覺為已度塹，　　彼是世梵志。",
    "T26n1543_030:0915c18": "已截繩束高者，世尊現高慢繩愛，譬如車載",
    "T26n1543_030:0915c19": "現高繩繫。如是眾生高慢愛繫，彼世尊現當",
    "T26n1543_030:0915c20": "滅，故曰已截繩束高。亦意等相依者，三意欲",
    "T26n1543_030:0915c21": "瞋恚愚癡也，等相依謂之彼相應覺觀，故曰",
    "T26n1543_030:0915c22": "亦意等相依也。覺為已度塹者，佛世尊現當",
    "T26n1543_030:0915c23": "斷無明，如說：云何比丘已度岸？答曰：無明塹",
    "T26n1543_030:0915c24": "盡無餘。故曰覺為已度塹也。彼是世梵志者，",
    "T26n1543_030:0915c25": "梵志現已滅惡法，故曰彼是世梵志也(七竟)。",
    "T26n1543_030:0915c26": "　一本二展轉，　　三垢五彌廣，",
    "T26n1543_030:0915c27": "　諸海十二轉，　　文尼度沃焦。",
    "T26n1543_030:0915c28": "一本二展轉者，世尊現無明是本。如說：",
    "T26n1543_030:0915c29": "「諸餘惡趣，　　今世後世，　　彼無明本，",
    "T26n1543_030:0916a01": "　慳貪等生。」",
    "T26n1543_030:0916a02": "二展轉謂之名色，故曰一本二展轉也。三垢",
    "T26n1543_030:0916a03": "五彌廣者，三垢貪婬瞋恚愚癡，五彌廣也",
    "T26n1543_030:0916a04": "謂之五趣地獄畜生餓鬼天人，故曰三垢五",
    "T26n1543_030:0916a05": "彌廣也。諸海十二轉者，世尊現海六入是海",
    "T26n1543_030:0916a06": "也。如說：海海，比丘！愚凡人說語，此非聖典",
    "T26n1543_030:0916a07": "海。大水處大水聚數眼入為海波，色迴使若",
    "T26n1543_030:0916a08": "忍彼色使不度眼海，俱迴使俱神俱羅剎",
    "T26n1543_030:0916a09": "耳鼻舌身意入海。彼法迴使若忍彼法使，彼",
    "T26n1543_030:0916a10": "不度意海俱迴使俱神俱羅剎。十二轉者謂",
    "T26n1543_030:0916a11": "之十二入。若眼色中迴色眼中迴，乃至意法",
    "T26n1543_030:0916a12": "中迴法意中迴，故曰諸海十二轉也。文尼度",
    "T26n1543_030:0916a13": "沃焦，沃焦者無限生死。彼無學、文尼已度。學",
    "T26n1543_030:0916a14": "文尼方度，故曰文尼度沃焦(八竟)。",
    "T26n1543_030:0916a15": "　不信不往知，　　若那羅斷際，",
    "T26n1543_030:0916a16": "　害婬捨離婬，　　彼是無上士。",
    "T26n1543_030:0916a17": "不信不往知者，世尊弟子已實見四諦，謂之",
    "T26n1543_030:0916a18": "不信。何故？答曰：彼不信餘，若佛若法若僧若",
    "T26n1543_030:0916a19": "苦習盡道也。不往知者謂之泥洹。如說：有",
    "T26n1543_030:0916a20": "比丘不生不往不有無為，於此長久遠，不得",
    "T26n1543_030:0916a21": "今得因道因迹，故曰不信不往知也。若那",
    "T26n1543_030:0916a22": "羅斷際者，彼斷一切三界際。若那羅者名也。",
    "T26n1543_030:0916a23": "如說：眾生謂之那羅，磨[少/兔]舍、三磨納婆、四",
    "T26n1543_030:0916a24": "富樓沙、五福伽羅、六祁披、七禪豆(八人名字也)。故",
    "T26n1543_030:0916a25": "曰若那羅斷際也。害婬捨離婬者，害婬",
    "T26n1543_030:0916a26": "現形盡，捨離婬現命婬盡，故曰害婬捨",
    "T26n1543_030:0916a27": "離婬也。彼是無上士者，彼第一士大士妙士",
    "T26n1543_030:0916a28": "高士無上士，故曰彼是無上士(九竟)。",
    "T26n1543_030:0916a29": "　諸三十六水，　　意流有倍，　　順流二見，",
    "T26n1543_030:0916b01": "　由婬覺出。",
    "T26n1543_030:0916b02": "諸三十六水者，水謂之三十六愛種也，故曰",
    "T26n1543_030:0916b03": "諸三十六水也。意流有倍者，意生意首意",
    "T26n1543_030:0916b04": "所縛著，倍者極增上滿，故曰意流有倍。順",
    "T26n1543_030:0916b05": "流二見者，二見謂之斷滅見、有常見，彼流至",
    "T26n1543_030:0916b06": "地獄畜生餓鬼，故曰順流二見。由婬覺出者，",
    "T26n1543_030:0916b07": "三覺欲覺瞋恚覺害覺，欲生欲首欲所縛著，",
    "T26n1543_030:0916b08": "故曰由婬覺出也(十竟)。",
    "T26n1543_030:0916b09": "　棄身惡行，　　及口惡行，　　棄意惡行，",
    "T26n1543_030:0916b10": "　諸穢雜想。",
    "T26n1543_030:0916b11": "棄身惡行者，現滅身三惡行，故曰棄身惡行",
    "T26n1543_030:0916b12": "也。及口惡行者，現滅口四惡行，故曰及口",
    "T26n1543_030:0916b13": "惡行也。棄意惡行者，現滅意三惡行也，故",
    "T26n1543_030:0916b14": "曰棄意惡行也。諸穢雜想者，若知諸餘雜想",
    "T26n1543_030:0916b15": "亦當滅，故曰諸穢雜想(十一也)。",
    "T26n1543_030:0916b16": "如鬘童子見見有足、聞聞足、知知足、識識足",
    "T26n1543_030:0916b17": "如非此。如非此者如非彼。如非彼者如非下",
    "T26n1543_030:0916b18": "非上非兩中間，此是苦邊。或鬘童子見見有",
    "T26n1543_030:0916b19": "足或無。誰有？答曰：若眼見色不起垢，是謂有。",
    "T26n1543_030:0916b20": "誰無？答曰：若眼見色起垢，是謂無。聞聞足、",
    "T26n1543_030:0916b21": "知知足、識識足亦如是。如彼鬘童子見見有",
    "T26n1543_030:0916b22": "足、聞聞足、知知足、識識足如非此，若染若穢",
    "T26n1543_030:0916b23": "若愚若非此。若染若穢若愚者如是非彼取",
    "T26n1543_030:0916b24": "縛。若如非彼取縛者。如是如非下，欲界非",
    "T26n1543_030:0916b25": "上、無色界非兩中間。色界此是苦邊苦，謂",
    "T26n1543_030:0916b26": "之五盛陰。彼是邊後邊最後邊，故曰此是",
    "T26n1543_030:0916b27": "苦邊(十二竟)。",
    "T26n1543_030:0916b28": "磨舍(一)、兜舍(二)、僧貰磨(三)、薩披多羅毘比",
    "T26n1543_030:0916b29": "栗多(四)，此是苦邊。",
    "T26n1543_030:0916c01": "磨舍者，不悕望。若欲若恚若愚，故曰磨舍",
    "T26n1543_030:0916c02": "也。兜舍者，喜佛道喜善說法，順聖憎別苦",
    "T26n1543_030:0916c03": "習盡道，色無常痛想行識無常，故曰兜舍也。",
    "T26n1543_030:0916c04": "僧貰磨者，欲生制息之、瞋恚愚癡生制息之，",
    "T26n1543_030:0916c05": "故曰僧貰磨也。薩披多羅毘比栗多者(曇蜜羅國",
    "T26n1543_030:0916c06": "語也)，一切欲界心脫離、一切色無色界心脫離，",
    "T26n1543_030:0916c07": "故曰薩披多羅毘比栗多也。此是苦邊者，苦",
    "T26n1543_030:0916c08": "謂之五盛陰。彼是邊後邊最後邊，故曰此是",
    "T26n1543_030:0916c09": "苦邊也(十三竟)。",
    "T26n1543_030:0916c10": "　知身如聚沫，　　覺法如野馬，",
    "T26n1543_030:0916c11": "　斷魔華小華，　　不往見死王。",
    "T26n1543_030:0916c12": "知身如聚沫者，如彼沫聚無力羸虛空不堅，",
    "T26n1543_030:0916c13": "五盛陰如是無力羸虛空不堅，故曰知身如",
    "T26n1543_030:0916c14": "聚沫也。覺法如野馬，如野馬者，從日光出不",
    "T26n1543_030:0916c15": "久彈指頃不住、本無忽有設有便盡，五盛陰",
    "T26n1543_030:0916c16": "如是斯須彈指頃不住、本無忽有設有便盡，",
    "T26n1543_030:0916c17": "故曰覺法如野馬也。斷魔華小華者，四魔：陰",
    "T26n1543_030:0916c18": "魔、垢魔、死魔、自在天子，世尊為彼現見諦斷",
    "T26n1543_030:0916c19": "華垢盡、小華思惟斷，故曰斷魔華小華也。不",
    "T26n1543_030:0916c20": "往見死王者，如是見諦思惟斷結已盡無餘，",
    "T26n1543_030:0916c21": "自在天子不隨意自恣，故曰不往見死王也",
    "T26n1543_030:0916c22": "(十四竟)。",
    "T26n1543_030:0916c23": "　守堂若彼此，　　諸覺喜足我，",
    "T26n1543_030:0916c24": "　知世間興衰，　　善心盡解脫。",
    "T26n1543_030:0916c25": "守堂若彼此者，三講堂空無願無相，諸緣內",
    "T26n1543_030:0917a01": "生外緣，故曰守堂若彼此也。諸覺喜足我者，",
    "T26n1543_030:0917a02": "覺謂之智達，聰明智慧成，喜於佛道善說法，",
    "T26n1543_030:0917a03": "順聖僧別苦習盡道，色無常痛想行識無常",
    "T26n1543_030:0917a04": "想妙，我具身口意行成就，故曰諸覺喜足我",
    "T26n1543_030:0917a05": "也。知世間興衰者，世間謂之五盛陰。諸比丘",
    "T26n1543_030:0917a06": "遊觀興衰，如此色、如此色習、如此色盡，如此",
    "T26n1543_030:0917a07": "痛想行識，此識習、此識盡，故曰知世間興衰",
    "T26n1543_030:0917a08": "也。善心盡解脫者，彼思義思法思善思妙，一",
    "T26n1543_030:0917a09": "切有道沒，生脫當脫已脫，故曰善心盡解脫",
    "T26n1543_030:0917a10": "(十五竟)。",
    "T26n1543_030:0917a11": "　脫若墮已墮，　　貪餮復來還，",
    "T26n1543_030:0917a12": "　已逮安隱處，　　樂往至樂所。",
    "T26n1543_030:0917a13": "脫若墮已墮者，脫謂欲界也。已墮謂生色界，",
    "T26n1543_030:0917a14": "若墮謂辦色界中五陰也，故曰脫若墮已",
    "T26n1543_030:0917a15": "墮也。貪餮復來還者，有世間道垢盡聖智未",
    "T26n1543_030:0917a16": "生，彼自身娛樂自身恃怙，復墮地獄畜生餓",
    "T26n1543_030:0917a17": "鬼，故曰貪餮復來還也。已逮安隱處，已逮",
    "T26n1543_030:0917a18": "者謂佛佛弟子，安隱者謂之泥洹彼娛",
    "T26n1543_030:0917a19": "樂，故曰已逮安隱處也。樂往至樂所者，彼道",
    "T26n1543_030:0917a20": "樂至泥洹，故曰樂往至樂所也(十六竟)。",
    "T26n1543_030:0917a21": "　若無根無皮，　　葉無況有枝，",
    "T26n1543_030:0917a22": "　彼猛縛解脫，　　誰堪能誹謗？",
    "T26n1543_030:0917a23": "若無根無皮者，世尊現無明根，如說：",
    "T26n1543_030:0917a24": "諸此惡趣，今世後世，彼無明本，慳貪等生。",
    "T26n1543_030:0917a25": "皮者四識住，彼不盡有餘不欲不忍，故曰若",
    "T26n1543_030:0917a26": "無根無皮也。葉無況有枝者，世尊現葉我慢，",
    "T26n1543_030:0917a27": "如說：云何比丘燒葉？答曰：我慢。盡無餘枝者，",
    "T26n1543_030:0917a28": "愛。如說：比丘我今當說愛叢水枝灑，於此",
    "T26n1543_030:0917a29": "眾生覆隱況陰蓋纏，故曰葉無況有枝也。",
    "T26n1543_030:0917b01": "彼猛縛解脫者，猛謂佛弟子猛勇，智慧成就",
    "T26n1543_030:0917b02": "猛勝除惡法三縛，欲瞋恚愚癡彼脫已脫當",
    "T26n1543_030:0917b03": "脫，故曰彼猛縛解脫也。誰堪能誹謗者，彼人",
    "T26n1543_030:0917b04": "當稱譽不可毀訾也，若毀訾者受罪多。如",
    "T26n1543_030:0917b05": "說若毀便譽、若譽便毀，口招禍殃不覺樂。",
    "T26n1543_030:0917b06": "故曰：",
    "T26n1543_030:0917b07": "「若無根無皮，葉無況有枝。彼猛縛解脫，誰堪",
    "T26n1543_030:0917b08": "能誹謗？」",
    "T26n1543_030:0917b09": "偈品第四十四竟(梵本二百一十首盧，秦三千九百五十七言)。",
    "T26n1543_030:0917b10": "見犍度第八盡。",
    "T26n1543_030:0917b11": "八犍度共四十四品。",
    "T26n1543_030:0917b12": "阿毘曇八揵度論卷第三十"
}