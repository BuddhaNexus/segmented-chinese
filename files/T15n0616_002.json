{
    "T15n0616_002:0292c06": "禪法要解卷下",
    "T15n0616_002:0292c08": "姚秦三藏鳩摩羅什等",
    "T15n0616_002:0292c09": "於長安逍遙園譯",
    "T15n0616_002:0292c10": "若行者欲求虛空定，當作是念：「色是種種",
    "T15n0616_002:0292c11": "眾苦具，如鞭杖割截殺害飢寒老病苦等，皆",
    "T15n0616_002:0292c12": "由色故。」思惟如是則捨離色得虛空處。問曰：",
    "T15n0616_002:0292c13": "行者今以色為身，云何便得捨離？答曰：諸煩",
    "T15n0616_002:0292c14": "惱是色因緣，又能繫色，是煩惱滅故則名離",
    "T15n0616_002:0292c15": "色。復次習行破色虛空觀法則得離色。復次",
    "T15n0616_002:0292c16": "如佛所說，比丘觀第四禪五陰，如病如癰如",
    "T15n0616_002:0292c17": "瘡如刺，無常苦空無我，如此等觀則離第四",
    "T15n0616_002:0292c18": "禪五陰，以餘陰隨色故但言離色。所以者",
    "T15n0616_002:0292c19": "何？色究竟盡故。復次行者觀色，分分破裂則",
    "T15n0616_002:0292c20": "無有色，如身有分，頭足肩臂等各各異分則",
    "T15n0616_002:0292c21": "無有身；如頭眼耳鼻舌口鬚髮骨肉等分",
    "T15n0616_002:0292c22": "分令異，則無有頭；如眼者四大四塵身根眼",
    "T15n0616_002:0292c23": "根十事和合白黑等，肉團名為眼，各各分別",
    "T15n0616_002:0292c24": "則無有眼，地等諸分各亦如是。問曰：眼根四",
    "T15n0616_002:0292c25": "大所造，不可定色，云何分別？答曰：四大及",
    "T15n0616_002:0292c26": "四大造淨色和合故名為眼，若除是色則無",
    "T15n0616_002:0292c27": "有眼。又此淨色雖不可見，以有對故有分，有",
    "T15n0616_002:0292c28": "分故無眼。復次能見色者，是名為眼；若除四",
    "T15n0616_002:0292c29": "大及四大造色則無眼。若無眼能見色者，耳",
    "T15n0616_002:0293a01": "亦應為眼。若眼是色法，一切色法有處有分",
    "T15n0616_002:0293a02": "故，應可分別，若可分別則為多眼。若言四大",
    "T15n0616_002:0293a03": "所造眾微塵為眼者，不應一眼；若都非眼亦",
    "T15n0616_002:0293a04": "無一眼。若言微塵為眼者，是亦不然。何以故？",
    "T15n0616_002:0293a05": "若微塵有色則有十方，不名為微塵；若非色",
    "T15n0616_002:0293a06": "者則不名為眼。復次微塵體定有四分：色、香、",
    "T15n0616_002:0293a07": "味、觸，是眼非四事。何以故？眼是內入攝，四",
    "T15n0616_002:0293a08": "為外入攝，以是故不得以諸微塵為眼。如佛",
    "T15n0616_002:0293a09": "說眾事和合見色假名為眼，無有定實；耳鼻",
    "T15n0616_002:0293a10": "舌皮肉骨等亦如是破。是為破內身相。外色",
    "T15n0616_002:0293a11": "宮殿財物妻子等，亦皆如是分別破。如佛告",
    "T15n0616_002:0293a12": "羅陀：「從今日當破散色、壞裂色，令無有色。」能",
    "T15n0616_002:0293a13": "如是分別，是名離色。復次如佛說，若比丘欲",
    "T15n0616_002:0293a14": "離色，度一切色相，滅一切對相，不念一切異",
    "T15n0616_002:0293a15": "相，入無量虛空處。度一切色相者，是可見色；",
    "T15n0616_002:0293a16": "滅一切對相者，是有對不可見色；不念一切",
    "T15n0616_002:0293a17": "異相者，不可見無對色。復次度一切色相者，",
    "T15n0616_002:0293a18": "青黃赤白紅紫等種種色相；滅有對者，聲香",
    "T15n0616_002:0293a19": "味觸等；不念一切異相者，大小長短方圓遠",
    "T15n0616_002:0293a20": "近等。如是離一切色相，得入虛空處。復次行",
    "T15n0616_002:0293a21": "者繫心身內虛空，所謂口鼻咽喉、眼耳胸腹",
    "T15n0616_002:0293a22": "等，既知色為眾惱，空為無患，是故心樂虛空，",
    "T15n0616_002:0293a23": "若心在色攝令在空，心轉柔軟，令身中虛空",
    "T15n0616_002:0293a24": "漸漸廣大，自見色身如藕根孔，習之轉利，見",
    "T15n0616_002:0293a25": "身盡空無復有色。外色亦爾。內外虛空同為",
    "T15n0616_002:0293a26": "一空，是時心緣虛空無量無邊，便離色想安",
    "T15n0616_002:0293a27": "隱快樂，如鳥在瓶瓶破得出，翱翔虛空無所",
    "T15n0616_002:0293a28": "觸礙，是名初無色定。行者如虛空中受想行",
    "T15n0616_002:0293a29": "識，如病如癰如瘡如刺，無常苦空無我，更求",
    "T15n0616_002:0293b01": "妙定則離空緣。所以者何？知是心所想虛空",
    "T15n0616_002:0293b02": "欺誑虛妄，先無今有已有還無。既知其患，是",
    "T15n0616_002:0293b03": "虛空從識而有，謂識為真。但觀於識捨於空",
    "T15n0616_002:0293b04": "緣，習於識觀時，漸見識相相續而生，如流",
    "T15n0616_002:0293b05": "水燈焰，未來現在過去識，識相續無邊無量。",
    "T15n0616_002:0293b06": "問曰：何以故佛說識處無邊無量？答曰：識能",
    "T15n0616_002:0293b07": "遠緣故無邊，無邊法緣故無邊。復次先緣虛",
    "T15n0616_002:0293b08": "空無邊，若破無邊虛空，識應無邊，行者心柔",
    "T15n0616_002:0293b09": "軟故能令識大乃至無邊，是名無邊識處。問",
    "T15n0616_002:0293b10": "曰：是識處具有四陰，何以故但說識處？答",
    "T15n0616_002:0293b11": "曰：一切內法識為其主，諸心數法皆隨屬",
    "T15n0616_002:0293b12": "識，若說識者則說餘事。復次欲界中色陰為",
    "T15n0616_002:0293b13": "主，色界中受陰為主，虛空處、識處識陰為主，",
    "T15n0616_002:0293b14": "無所有處想陰為主，非想非非想處行陰為",
    "T15n0616_002:0293b15": "主。復次三法：身、心、心數法。欲界、色界以身為",
    "T15n0616_002:0293b16": "主，心隨身故，若無身已心力獨用。心有二分：",
    "T15n0616_002:0293b17": "一分緣空、一分自緣，是故應有二處：空處、識",
    "T15n0616_002:0293b18": "處。但初破色故虛空受名，破虛空故獨識為",
    "T15n0616_002:0293b19": "名。心數法亦有二分：一分想、一分行，是故",
    "T15n0616_002:0293b20": "亦應有二處：想無所有處、行非想非非想處。",
    "T15n0616_002:0293b21": "復次緣識故得離虛空處，以是故雖有餘陰，",
    "T15n0616_002:0293b22": "但識受名。",
    "T15n0616_002:0293b23": "行者得識處已，更求妙定，觀識為患，如上說。",
    "T15n0616_002:0293b24": "復次觀識如幻虛誑屬諸因緣而不自在，有緣",
    "T15n0616_002:0293b25": "則生、無緣則滅，識不住情亦不住緣亦不住",
    "T15n0616_002:0293b26": "中間，非有住處非無住處，識相如是。世尊說",
    "T15n0616_002:0293b27": "言：「識如幻也。」行者如是思惟已，得離識處。復",
    "T15n0616_002:0293b28": "次行者作是念，如五欲虛誑，色亦如是；如色",
    "T15n0616_002:0293b29": "虛誑，虛空亦爾；虛空虛誑，識相亦爾。是皆虛",
    "T15n0616_002:0293c01": "誑，而眾生惑著即謂諸法，空無所有是安隱",
    "T15n0616_002:0293c02": "處，作是念已即入無所有處。問曰：虛空處、無",
    "T15n0616_002:0293c03": "所有處，有何差別？答曰：前者心想虛空為緣，",
    "T15n0616_002:0293c04": "此中心想無所有為緣，是為差別。行者入無",
    "T15n0616_002:0293c05": "所有處已，利根者覺是中猶有受想行識厭",
    "T15n0616_002:0293c06": "患，如先說；鈍根者則不能覺。復次離無所有",
    "T15n0616_002:0293c07": "處因緣有三見：有見、無見、非有見非無見。有",
    "T15n0616_002:0293c08": "見，從欲界乃至識處；無見，即是無所有處；非",
    "T15n0616_002:0293c09": "有非無見，非想非非想處。是無見應當捨離。",
    "T15n0616_002:0293c10": "何以故？非想非非想雖細尚應捨離，何況",
    "T15n0616_002:0293c11": "無所有處，作是念已離無所有處。問曰：如",
    "T15n0616_002:0293c12": "佛法中亦有空無所有，若是為實，云何言邪",
    "T15n0616_002:0293c13": "見應當捨離？答曰：佛法中為用破著故，說不",
    "T15n0616_002:0293c14": "以為實；無所有處謂為是實，邪見愛著故。是",
    "T15n0616_002:0293c15": "中眾生受定果報已，隨業因緣復受諸報，以",
    "T15n0616_002:0293c16": "是故應捨。名雖相似，其實各異。復次行者作",
    "T15n0616_002:0293c17": "是念：「一切想地皆麁可患，如病如癰如瘡如",
    "T15n0616_002:0293c18": "箭，無想地則是癡處，今寂滅微妙第一處，所",
    "T15n0616_002:0293c19": "謂非想非無想處。」如是觀已，則離無所有處",
    "T15n0616_002:0293c20": "想地，即入非有想非無想處。問曰：是中為有",
    "T15n0616_002:0293c21": "想為無想？答曰：是中有想。問曰：若有想者，",
    "T15n0616_002:0293c22": "何以但下七地名為想定耶？答曰：此地中想",
    "T15n0616_002:0293c23": "微細不利，想用不了故不名為想。行者心謂",
    "T15n0616_002:0293c24": "是處非有想非無想，是故佛隨其本名，說是",
    "T15n0616_002:0293c25": "名非有想非無想處。鈍根者不覺是中有四",
    "T15n0616_002:0293c26": "陰，便謂涅槃安隱之處，生增上慢，壽八萬劫",
    "T15n0616_002:0293c27": "已還墮諸趣。是中四陰雖微深妙，利根者則",
    "T15n0616_002:0293c28": "能覺知，覺知已患厭作是念：「此亦和合作法，",
    "T15n0616_002:0293c29": "因緣生法虛誑不實，如病如癰如瘡如箭，無",
    "T15n0616_002:0294a01": "常苦空無我，亦是後生因緣，應當捨離，以其",
    "T15n0616_002:0294a02": "患故當學四諦。」問曰：捨餘地時，何以不言學",
    "T15n0616_002:0294a03": "四諦？答曰：前以說如病如癰如瘡如箭，無常",
    "T15n0616_002:0294a04": "苦空無我，便為略說四諦，但未廣說。復次",
    "T15n0616_002:0294a05": "餘地無遮無難，凡夫有漏道亦能過故。而此",
    "T15n0616_002:0294a06": "世間之頂，唯有聖人學無漏道乃能得過。譬",
    "T15n0616_002:0294a07": "如繩繫鳥脚，初雖得去繩盡攝還。凡夫人亦",
    "T15n0616_002:0294a08": "如是，雖過餘地，魔王不以為驚；若過有頂之",
    "T15n0616_002:0294a09": "地，魔王大驚如繩斷鳥去。以是故，離餘地時",
    "T15n0616_002:0294a10": "不說四諦。有頂地是三界之要門，欲出要門",
    "T15n0616_002:0294a11": "當學四諦。問曰：云何為四諦？答曰：苦諦、集諦、",
    "T15n0616_002:0294a12": "滅諦、道諦。苦有二種：一者身苦，二者心苦。集",
    "T15n0616_002:0294a13": "亦二種：一者使，二者惱纏。滅亦二種：一者有",
    "T15n0616_002:0294a14": "餘涅槃，二者無餘涅槃。道亦二種：一者定，二",
    "T15n0616_002:0294a15": "者慧。復次苦諦有二種：一者苦諦，二者苦聖",
    "T15n0616_002:0294a16": "諦。苦諦者惱相故，所謂五受陰名為苦諦。苦",
    "T15n0616_002:0294a17": "聖諦者，以知見故修道，是名苦聖諦。集諦有",
    "T15n0616_002:0294a18": "二種。一者集諦，二者集聖諦。集諦者出生相，",
    "T15n0616_002:0294a19": "所謂愛等諦煩惱名為集諦。集聖諦者，以斷",
    "T15n0616_002:0294a20": "故修道，是為集聖諦。滅諦有二種：一者滅諦，",
    "T15n0616_002:0294a21": "二者滅聖諦。滅諦者寂滅相，所謂四沙門果，",
    "T15n0616_002:0294a22": "是名滅諦。滅聖諦者，以證故行道，是為滅聖",
    "T15n0616_002:0294a23": "諦。道諦有二種：一者道諦，二者道聖諦。道諦",
    "T15n0616_002:0294a24": "者出到相，所謂八正道，是名為道諦。道聖",
    "T15n0616_002:0294a25": "諦者，以修故行道，是為道聖諦。復次諦有",
    "T15n0616_002:0294a26": "二種：總相、別相。總相苦者，五受陰；別相苦者，",
    "T15n0616_002:0294a27": "廣分別色陰受想行識陰。總相集者，能生後",
    "T15n0616_002:0294a28": "身受；別相集者，廣分別愛等諸煩惱及有漏",
    "T15n0616_002:0294a29": "業五受陰因緣。總相滅者，能生後身愛盡；別",
    "T15n0616_002:0294b01": "相滅者，廣分別八十九種盡。總相道者，八",
    "T15n0616_002:0294b02": "聖道；別相道者，廣分別從苦法忍乃至無學",
    "T15n0616_002:0294b03": "道。若不通達四諦者，則輪轉五道，往來生",
    "T15n0616_002:0294b04": "死無休息時。以是因緣故，行者應念老病死",
    "T15n0616_002:0294b05": "等一切苦惱皆由有身，譬如一切草木皆從",
    "T15n0616_002:0294b06": "地出。如經中說，十方眾生所以有身，皆為",
    "T15n0616_002:0294b07": "受苦故生。譬如毒食，若好若醜皆為殺人；若",
    "T15n0616_002:0294b08": "無身心者，死苦則無所寄。如惡風摧折大",
    "T15n0616_002:0294b09": "樹，若無樹者則無所壞。如是略說身心受苦",
    "T15n0616_002:0294b10": "之本，如虛空風之本，木是火之本，地是水",
    "T15n0616_002:0294b11": "之本，身是苦之本。復次如地常是堅相，水",
    "T15n0616_002:0294b12": "常為濕相，火常為熱相，風常為動相，身心",
    "T15n0616_002:0294b13": "常為苦相。所以者何？以有身故，則老病死飢",
    "T15n0616_002:0294b14": "渴寒熱風雨等苦常隨逐之；以有心故，憂愁",
    "T15n0616_002:0294b15": "怖畏瞋惱嫉妬等苦常隨逐之。若知現在身",
    "T15n0616_002:0294b16": "苦，過去苦亦爾，如現在過去身苦，未來亦爾。",
    "T15n0616_002:0294b17": "譬如見今穀種生穀，比知過去未來亦皆如",
    "T15n0616_002:0294b18": "是。又如現在火熱相，比知過去未來火亦熱。",
    "T15n0616_002:0294b19": "如是若無身心，前則無苦、今亦無苦、後亦無",
    "T15n0616_002:0294b20": "苦。當知三世苦痛皆從身心而有，是故應觀",
    "T15n0616_002:0294b21": "苦諦。如是心生厭患，是苦因緣，唯從愛等諸",
    "T15n0616_002:0294b22": "煩惱生，非天非時非自然亦非無因緣，若離",
    "T15n0616_002:0294b23": "煩惱則不有生。當知世間皆從愛等煩惱生，",
    "T15n0616_002:0294b24": "如人造事皆欲以為先，以是故諸煩惱是苦",
    "T15n0616_002:0294b25": "因緣。復次由愛水故受身，若無愛水則不受",
    "T15n0616_002:0294b26": "身，如乾土不能著壁，以水和之則有所著。",
    "T15n0616_002:0294b27": "復次因諸煩惱是故受身種種不同，如多欲",
    "T15n0616_002:0294b28": "者受多欲形，多瞋恚者受多瞋恚形，多癡者",
    "T15n0616_002:0294b29": "受多癡形，煩惱薄者受薄煩惱形，見今果報",
    "T15n0616_002:0294c01": "異故，知昔因緣各別，來世隨煩惱受身差別",
    "T15n0616_002:0294c02": "亦如是隨業受身。若不為瞋恚則不受毒",
    "T15n0616_002:0294c03": "蛇形，一切餘形亦如是。以是故當知愛等諸",
    "T15n0616_002:0294c04": "煩惱一切苦因緣，苦因緣盡故則苦盡涅槃，",
    "T15n0616_002:0294c05": "涅槃名離欲，斷諸煩惱常不變異，是中無生",
    "T15n0616_002:0294c06": "無老無病無死，無愛別離苦怨憎會苦，常樂",
    "T15n0616_002:0294c07": "不退。行者得涅槃滅度時都無所去，名為寂",
    "T15n0616_002:0294c08": "滅。譬如然燈，膏盡則滅不至諸方，是名滅諦。",
    "T15n0616_002:0294c09": "得涅槃方便道，定分有三種，慧分有二種，戒",
    "T15n0616_002:0294c10": "分有三種，住是戒中修行定慧。所謂於四諦",
    "T15n0616_002:0294c11": "中慧能決了，是名正見；隨正見覺法發起，是",
    "T15n0616_002:0294c12": "為正思惟。是名慧分二種。正定、正念、正精進，",
    "T15n0616_002:0294c13": "是名定分三種。正語、正業、正命，是名戒分三",
    "T15n0616_002:0294c14": "種。住淨戒故，諸煩惱芽不令增長，勢力衰",
    "T15n0616_002:0294c15": "薄，如非時種芽不增長，諸煩惱力來，定分",
    "T15n0616_002:0294c16": "能遮，如大山堰水，水不能破壞。譬如呪術",
    "T15n0616_002:0294c17": "能禁毒蛇，雖復有毒不能害人，定分亦如是。",
    "T15n0616_002:0294c18": "慧能拔諸煩惱根本，如夏水暴漲，岸上諸樹",
    "T15n0616_002:0294c19": "無不漂拔；行此三分八道真直正路，能滅苦",
    "T15n0616_002:0294c20": "因，畢竟安隱常樂無為。若方便初習其門則",
    "T15n0616_002:0294c21": "有十事：一者心專正，種種外事來壞不能移",
    "T15n0616_002:0294c22": "轉，如四邊風起山不傾動。二者質直，聞師說",
    "T15n0616_002:0294c23": "法不見長短，心無增減隨教無疑，譬如入稠",
    "T15n0616_002:0294c24": "林採木直者易出曲者難出，如是三界稠林，",
    "T15n0616_002:0294c25": "直者易出、曲者難出，佛法中唯直是用、曲者",
    "T15n0616_002:0294c26": "遺棄。三者慚媿，是第一上服最妙莊嚴，慚",
    "T15n0616_002:0294c27": "媿為鉤制諸惡心，有慚有媿真為是人，若",
    "T15n0616_002:0294c28": "無慚媿畜生無異。四者不放逸，一切善法之",
    "T15n0616_002:0294c29": "根本，如世間放逸失諸利事，行者放逸失涅",
    "T15n0616_002:0295a01": "槃利，當知放逸如怨如賊，心常遠離，當知不",
    "T15n0616_002:0295a02": "放逸如君父師長，應遵承不捨。五者遠離，因",
    "T15n0616_002:0295a03": "此遠離成不放逸，若近五欲諸情開發，先常",
    "T15n0616_002:0295a04": "身離聚落，次心遠離不念世事。六者少欲，資",
    "T15n0616_002:0295a05": "生之物心不多求，多求故則墮眾惱。七者知",
    "T15n0616_002:0295a06": "足，有人雖復少欲，樂著好物則敗道心，是故",
    "T15n0616_002:0295a07": "智者趣足而已。八者心不繫著，若弟子檀越",
    "T15n0616_002:0295a08": "知識親里，若問訊迎送多營多事，如是等者",
    "T15n0616_002:0295a09": "毀敗道故不應繫著。九者不樂世樂，若歌舞",
    "T15n0616_002:0295a10": "伎樂，良時好日選擇吉凶，一切世事悉不喜",
    "T15n0616_002:0295a11": "樂。十者忍辱，行者求道時，當忍十事：一蚊",
    "T15n0616_002:0295a12": "虻侵害，二蛇蚖毒螫，三者毒獸，四者",
    "T15n0616_002:0295a13": "罵詈誹謗，五者打擲加害，六者病痛，七飢，",
    "T15n0616_002:0295a14": "八渴，九寒，十熱，如是惱事，行者忍之莫令",
    "T15n0616_002:0295a15": "有勝，常勝此事。復次如人識知病相，知病因",
    "T15n0616_002:0295a16": "緣，知除病藥，得看病人，隨意所須不久當",
    "T15n0616_002:0295a17": "差。行者如是，知實苦相，知苦因緣，知苦盡",
    "T15n0616_002:0295a18": "道，知得善師同學，如是不久得安隱寂滅。問",
    "T15n0616_002:0295a19": "曰：以得非想非非想處入深禪定，唯有上地",
    "T15n0616_002:0295a20": "結使微薄，心已柔軟，不應種種因緣種種譬",
    "T15n0616_002:0295a21": "喻觀是四諦，似若不信？答曰：非但為有頂者",
    "T15n0616_002:0295a22": "說，總為一切有頂之人，但觀無色界四陰無",
    "T15n0616_002:0295a23": "常苦空無我，如病如瘡如箭入心，無常苦空",
    "T15n0616_002:0295a24": "無我，皆是因緣虛誑作法，觀涅槃上妙安",
    "T15n0616_002:0295a25": "隱快樂，非為作法真實不虛，滅三毒三衰，身",
    "T15n0616_002:0295a26": "心苦滅，常呵四陰及其因緣，則名苦諦集諦，",
    "T15n0616_002:0295a27": "讚歎涅槃及涅槃道，是名盡諦道諦。行者",
    "T15n0616_002:0295a28": "得四禪、四無色定，心已柔軟，若求五神通，",
    "T15n0616_002:0295a29": "依第四禪則易得，若依初禪二禪三禪雖復",
    "T15n0616_002:0295b01": "可得，求之甚難得亦不固。所以者何？初禪",
    "T15n0616_002:0295b02": "覺觀亂定故，二禪喜多故，三禪樂多故，與定",
    "T15n0616_002:0295b03": "相違，四如意分皆是定相，唯第四禪無苦無",
    "T15n0616_002:0295b04": "樂無憂無喜，無出入息，諸聖所住快樂安隱，",
    "T15n0616_002:0295b05": "是故行者當依第四禪修四如意分。所謂欲",
    "T15n0616_002:0295b06": "定行法成就如意，精進定、心定、思惟定行法",
    "T15n0616_002:0295b07": "成就如意，依是住者無事不得。問曰：云何欲",
    "T15n0616_002:0295b08": "定行法成就如意？答曰：欲名欲於所求之事，",
    "T15n0616_002:0295b09": "定名一心無有增減，行法名信念巧慧喜樂",
    "T15n0616_002:0295b10": "等助成欲定，因欲為主，得定故名為欲定；精",
    "T15n0616_002:0295b11": "進定、心定、思惟定亦如是。行者觀欲莫令有",
    "T15n0616_002:0295b12": "增有減，莫令內多攝、外多散，柔軟平等調和",
    "T15n0616_002:0295b13": "堪用，猶如彈琴調其緩急，隨作何曲。精進、",
    "T15n0616_002:0295b14": "心、思惟亦爾，如行者學飛，欲飛是名欲；攝諸",
    "T15n0616_002:0295b15": "散心集助行法，是名精進心；能舉身離身心",
    "T15n0616_002:0295b16": "麁重睡掉等，心則輕便，以心輕故能舉其身，",
    "T15n0616_002:0295b17": "是名心；籌量欲精進心多少，能舉身未能壞",
    "T15n0616_002:0295b18": "內外諸色味，是名思惟。依四如意分，能具",
    "T15n0616_002:0295b19": "足一切功德，何況五通！問曰：五神通何者先",
    "T15n0616_002:0295b20": "生？答曰：隨所樂者為先。問曰：若爾者，何以變",
    "T15n0616_002:0295b21": "化神通在初？答曰：五神通多為眾生。所以者",
    "T15n0616_002:0295b22": "何？如慧解脫阿羅漢，既得阿羅漢作是念",
    "T15n0616_002:0295b23": "言：「有眾生多鈍根者，不信道事輕慢佛法，我",
    "T15n0616_002:0295b24": "得難事漏盡神通，如何不起神通教化眾生",
    "T15n0616_002:0295b25": "而令墮罪？又佛大悲利益眾生，我為弟子，應",
    "T15n0616_002:0295b26": "以神通助益眾生。然諸眾生多以現事而得",
    "T15n0616_002:0295b27": "利益，神變感動貴賤大眾無不傾伏，餘通無",
    "T15n0616_002:0295b28": "有是者。」以是故變化神通在初。問曰：天身火",
    "T15n0616_002:0295b29": "大多故身有光明，亦能昇虛疾去；鬼神風大",
    "T15n0616_002:0295c01": "多故身則輕疾，無所觸礙；龍身水多故心念",
    "T15n0616_002:0295c02": "生水，亦能變動；人身地大多故輕動相少，云",
    "T15n0616_002:0295c03": "何能飛？答曰：以人身地種輕動相少故，求學",
    "T15n0616_002:0295c04": "神通，如天如神何用通為？如地雖重，以水力",
    "T15n0616_002:0295c05": "故地則為動，如是心力故能舉其身。譬如獼",
    "T15n0616_002:0295c06": "猴從高墜落而不傷身，人墮則傷，以獼猴心",
    "T15n0616_002:0295c07": "力輕疾強故無損；當知身通如是，心力強故。",
    "T15n0616_002:0295c08": "又如人能浮，雖在深水而不沈沒，心方便力",
    "T15n0616_002:0295c09": "故能持其身；以是故當知，人身雖重，心力強",
    "T15n0616_002:0295c10": "故身飛虛空。問曰：如是可信云何當學？答曰：",
    "T15n0616_002:0295c11": "若行者住於第四禪，依四如意分，一心攝念",
    "T15n0616_002:0295c12": "觀身處處虛空如藕根孔，取身輕疾相，習之",
    "T15n0616_002:0295c13": "不已，身與心合，如鐵與火合，滅身麁重相，但",
    "T15n0616_002:0295c14": "有輕疾身；與欲、精進、思惟及助行法合，欲等",
    "T15n0616_002:0295c15": "善行力故，身則隨逐如火在鐵輕軟中用。又",
    "T15n0616_002:0295c16": "復色界四大造色，在此身中與身和合，令身",
    "T15n0616_002:0295c17": "輕便隨意能去。如人服藥，令心了了身則輕",
    "T15n0616_002:0295c18": "便。譬如色界四大造色明淨，在此身故眼則",
    "T15n0616_002:0295c19": "明淨。如人學跳，習之轉工絕於餘人，如鳥子",
    "T15n0616_002:0295c20": "學飛漸漸轉遠；身通如是，初得之時，或一丈",
    "T15n0616_002:0295c21": "二丈，漸能遠飛。是變化神通有四種：一者",
    "T15n0616_002:0295c22": "身飛虛空如鳥飛行，二者遠能令近，三者此",
    "T15n0616_002:0295c23": "滅彼出，四者猶如意疾，彈指之頃有六十念，",
    "T15n0616_002:0295c24": "一念中間能越無量阿僧祇恒河沙國土，隨",
    "T15n0616_002:0295c25": "念即至。用是神通身得自在，一身能為多身，",
    "T15n0616_002:0295c26": "多身能為一身，大能為小、小能為大，重若須",
    "T15n0616_002:0295c27": "彌、輕如鴻毛，如是等所作如意。復次，菩薩得",
    "T15n0616_002:0295c28": "是身通，一念之頃度恒河沙國土，然眾生見",
    "T15n0616_002:0295c29": "菩薩到彼，而菩薩不動於本處，於彼說法教",
    "T15n0616_002:0296a01": "化，此亦不廢。或有天人著常顛倒，可以神通",
    "T15n0616_002:0296a02": "度者，現燒三千大千國土，而眾生見三千大",
    "T15n0616_002:0296a03": "千國土焚燒破壞，而國土無損。有眾生心生",
    "T15n0616_002:0296a04": "憍慢，現作手執金剛杵，從金剛中出火，見者",
    "T15n0616_002:0296a05": "怖畏歸伏禮敬。有人樂著轉輪聖王身，即現",
    "T15n0616_002:0296a06": "轉輪聖王而為說法，或現釋提桓因、或現魔",
    "T15n0616_002:0296a07": "王、或現聲聞辟支佛、或現佛身，隨所樂身而",
    "T15n0616_002:0296a08": "為說法。菩薩或復在虛空中結加趺坐，從身",
    "T15n0616_002:0296a09": "四邊悉放種種光明而為說法。或時眾生樂雜",
    "T15n0616_002:0296a10": "色莊嚴，即為現三千大千國土七寶莊嚴幢",
    "T15n0616_002:0296a11": "幡華蓋百種伎樂，處中說法。或令三千大千",
    "T15n0616_002:0296a12": "國土為一海水，青蓮紅華覆蓋水上，於上說",
    "T15n0616_002:0296a13": "法。或坐須彌山上，以梵音聲說法，普聞諸國。",
    "T15n0616_002:0296a14": "或時眾生不見其形，但聞說法之聲。或作乾",
    "T15n0616_002:0296a15": "闥婆身，伎樂音聲令其心悅，然後說法。或現",
    "T15n0616_002:0296a16": "龍王雷電霹靂，而以說法。如是種種因緣方",
    "T15n0616_002:0296a17": "便，而現神變開引眾生。問曰：是神通變化諸",
    "T15n0616_002:0296a18": "物，云何而不虛妄？答曰：行者先知諸法虛誑",
    "T15n0616_002:0296a19": "如幻如化，譬如調泥隨意所作，如福德之人",
    "T15n0616_002:0296a20": "尚能夏有雪、冬生華、河不流，又如仙人瞋怒",
    "T15n0616_002:0296a21": "令虎狼師子變為石身，何況神通定力而不",
    "T15n0616_002:0296a22": "變物？復次一切物中各有氣分，取其分相神",
    "T15n0616_002:0296a23": "力廣之，餘者隱沒。如經說，有比丘神力心得",
    "T15n0616_002:0296a24": "自在，見有大木欲令為地即皆是地。所以者",
    "T15n0616_002:0296a25": "何？木有地分故。若水火風亦如是。若作金銀",
    "T15n0616_002:0296a26": "種種寶物，隨意悉作。何以故？木有淨分故。問",
    "T15n0616_002:0296a27": "曰：物變如是，化無本末，其事云何？答曰：有言",
    "T15n0616_002:0296a28": "虛空中四大所造微塵，化心力故令諸微塵",
    "T15n0616_002:0296a29": "合成化人。譬如人死，或生天上或生地獄，罪",
    "T15n0616_002:0296b01": "福因緣故，和合微塵為化亦如是等是物",
    "T15n0616_002:0296b02": "變化神通相。若行者欲求天耳，亦以第四禪",
    "T15n0616_002:0296b03": "為本，修四如意分，如上所說，調柔其心，屬念",
    "T15n0616_002:0296b04": "大眾音聲，取種種聲相，所聞之聲常當想念，",
    "T15n0616_002:0296b05": "若心餘緣攝之令還，常當一心修念，即於耳",
    "T15n0616_002:0296b06": "中得色界四大所造清淨之色，是名修習天",
    "T15n0616_002:0296b07": "耳。以是天耳，聞十方無量國土音聲，所謂天",
    "T15n0616_002:0296b08": "聲、人聲、龍聲、阿修羅聲、乾闥婆聲、栴陀",
    "T15n0616_002:0296b09": "羅聲、摩睺勒聲，及畜生、餓鬼之聲，地獄苦",
    "T15n0616_002:0296b10": "痛麁細大小音聲等，皆悉聽聞。菩薩定心轉",
    "T15n0616_002:0296b11": "深，乃聞十方諸佛音聲，從佛聞法而不取相，",
    "T15n0616_002:0296b12": "以法為真法為最上，而依深義不依於語。云",
    "T15n0616_002:0296b13": "何深義？所謂知諸法空、無相、無作，不生邪見。",
    "T15n0616_002:0296b14": "於義亦不得義，不可得中亦無得相，是依深",
    "T15n0616_002:0296b15": "義不依語言。復次行者依了義經不依非了",
    "T15n0616_002:0296b16": "義經。了義經者，若能依義，一切諸經皆是了",
    "T15n0616_002:0296b17": "義，義畢竟空不可說相故。是以諸經皆是了",
    "T15n0616_002:0296b18": "義。若不依義，是人於諸經皆不了義。所以者",
    "T15n0616_002:0296b19": "何？以無深智，隨逐音聲故。是音聲實相亦入",
    "T15n0616_002:0296b20": "深義，俱不可說，是名分別了義經不非了義",
    "T15n0616_002:0296b21": "經。復次行者依智而不依識。何以故？行者知",
    "T15n0616_002:0296b22": "是識相，從因緣和合生，無有自性，無色無",
    "T15n0616_002:0296b23": "對不可見，無知無識虛誑如幻。如是知識相，",
    "T15n0616_002:0296b24": "識即為智，是故依智而不依識。行者雖復生",
    "T15n0616_002:0296b25": "識，若識若智而不生著，知識如相，識即為智",
    "T15n0616_002:0296b26": "相，以是智相為眾生說。復次行者依法不依",
    "T15n0616_002:0296b27": "人。何以故？若佛法中實有人者，無有清淨得",
    "T15n0616_002:0296b28": "解脫者，而一切法無我無人，但隨俗故說有",
    "T15n0616_002:0296b29": "人有我，以是故行者依法不依人。所謂法者",
    "T15n0616_002:0296c01": "諸法之性，法性者無生性，是無生性者畢竟",
    "T15n0616_002:0296c02": "空，是畢竟空者不可說者是。何以故？以語說",
    "T15n0616_002:0296c03": "法，法中無語、語中無法，語則是無語相，一切",
    "T15n0616_002:0296c04": "語言非語言相，以是故經說，無示無說是名",
    "T15n0616_002:0296c05": "佛法。行者以天耳聞諸佛法，若人若法不生",
    "T15n0616_002:0296c06": "著見，若分別二相非為佛法，若無二相則是",
    "T15n0616_002:0296c07": "佛法。行者依止天耳力故，聞甚深之法，以教",
    "T15n0616_002:0296c08": "化眾生，是名天耳神通。若行者欲得他心智，",
    "T15n0616_002:0296c09": "先自觀心，取心生相、住相、滅相，亦知心垢相",
    "T15n0616_002:0296c10": "淨相、定相亂相等，復觀心所緣垢淨近遠多",
    "T15n0616_002:0296c11": "少等。自取內外心相已然，緣觀眾生色，取欲",
    "T15n0616_002:0296c12": "相心、瞋相心、慢相心、慳相心、嫉相心、憂相",
    "T15n0616_002:0296c13": "心、畏相心、語言音聲種種所作相心等，作是",
    "T15n0616_002:0296c14": "念：「佛如我心，生時住時滅時，彼亦如是。」自",
    "T15n0616_002:0296c15": "知心所緣，他亦如是。我心有如是色相語言",
    "T15n0616_002:0296c16": "所作相，他亦如是。常修學心相，如是習已得",
    "T15n0616_002:0296c17": "他心通，是時但緣他心、心數法，如明眼者觀",
    "T15n0616_002:0296c18": "淨水中魚，有大小好醜悉皆見之；雖有水覆，",
    "T15n0616_002:0296c19": "以水淨故不以為礙。行者如是，知他心通力",
    "T15n0616_002:0296c20": "故，眾生雖身覆心而能見之，既得心通，或時",
    "T15n0616_002:0296c21": "在大眾說法，先知其心，知是眾生以何深心、",
    "T15n0616_002:0296c22": "行何法、何因緣、有何相、喜何事，知自心清淨",
    "T15n0616_002:0296c23": "故，知眾生心亦可清淨。如淨鏡中隨所有色，",
    "T15n0616_002:0296c24": "若長若短方圓麁細等，如本相現不增不減。",
    "T15n0616_002:0296c25": "所以者何？鏡清淨故。鏡雖不分別而顯其相。",
    "T15n0616_002:0296c26": "行者亦如是，自心清淨故，諸法無一定相，常",
    "T15n0616_002:0296c27": "清淨故。眾生心心數法皆悉知之，若眾中多",
    "T15n0616_002:0296c28": "婬欲者，即知其心，為說離婬欲法，恚癡亦如",
    "T15n0616_002:0296c29": "是。何以故？心實相無染無瞋無癡。若眾中求",
    "T15n0616_002:0297a01": "聲聞乘者，亦知其心而為說法；雖為說法，知",
    "T15n0616_002:0297a02": "法性亦無有小。求辟支佛道者，亦知其心而",
    "T15n0616_002:0297a03": "為說法；雖為說法，知法性亦無有中。若求大",
    "T15n0616_002:0297a04": "乘者，亦知其心而為說法；雖為說法，知法性",
    "T15n0616_002:0297a05": "亦無有大。行者如是，等隨眾生心而為說法，",
    "T15n0616_002:0297a06": "亦不分別心相；雖分別三乘說法，而不壞法",
    "T15n0616_002:0297a07": "性；不壞法性故悉知一切眾生心所行。雖自",
    "T15n0616_002:0297a08": "用心知他心，於彼此心無逆無順，亦知一切",
    "T15n0616_002:0297a09": "眾生心心相續如水流。如知心性，法性亦如",
    "T15n0616_002:0297a10": "是，以他心智知眾生心而為說法，則不害",
    "T15n0616_002:0297a11": "也，是名知他心智神通。",
    "T15n0616_002:0297a12": "若行者欲知宿命，先自覺知今所經事、向所",
    "T15n0616_002:0297a13": "經事，轉至昨夜、昨日、前日，如是一月，從今歲",
    "T15n0616_002:0297a14": "乃至孩童，譬如行道，到所至處思惟憶念所",
    "T15n0616_002:0297a15": "經遊處。如是習已，善修定力故，憶念生時、",
    "T15n0616_002:0297a16": "處胎時，知某處死、此胎生，知是一世二世三",
    "T15n0616_002:0297a17": "世乃至百世千萬無量億世。以宿命智，自知",
    "T15n0616_002:0297a18": "己身及他恒河沙劫所經由事，悉皆念知。以",
    "T15n0616_002:0297a19": "宿命事教化眾生，作如是言：「我某處，如是姓",
    "T15n0616_002:0297a20": "字、如是生、如是壽命、所經苦樂。」亦說彼所經",
    "T15n0616_002:0297a21": "之事。行者以宿命力故，知是眾生先世罪",
    "T15n0616_002:0297a22": "福因緣，所謂種聲聞因緣、辟支佛因緣、佛因",
    "T15n0616_002:0297a23": "緣，隨其因緣而為說法。復次行者宿命智力",
    "T15n0616_002:0297a24": "故，自知從諸佛種善根不迴向阿耨多羅三",
    "T15n0616_002:0297a25": "藐三菩提，今當迴向阿耨多羅三藐三菩提。",
    "T15n0616_002:0297a26": "行者亦知過去諸法滅時無所去，知未來世",
    "T15n0616_002:0297a27": "諸法生時無所從來。雖知過去世無始，不生",
    "T15n0616_002:0297a28": "無始見；雖觀未來世眾生滅入涅槃，亦不生",
    "T15n0616_002:0297a29": "邊見。行者念宿命時，增益諸善根，及滅無量",
    "T15n0616_002:0297b01": "世罪因緣。何以故？知一切法無新相、無故相。",
    "T15n0616_002:0297b02": "得如是智慧已，觀一切有為法及所經生死苦",
    "T15n0616_002:0297b03": "樂，如夢中所見，以是故於生死中心不生厭，",
    "T15n0616_002:0297b04": "於一切眾生而起悲心，知一切法皆是作相，",
    "T15n0616_002:0297b05": "作是念：「如我千萬億無量劫往來生死，皆為",
    "T15n0616_002:0297b06": "虛妄非實；一切眾生來往生死皆亦如是。若",
    "T15n0616_002:0297b07": "無四大四陰者，是則為實，四大四陰亦畢竟",
    "T15n0616_002:0297b08": "不生。」復次行者以宿命智憶念，曾為轉輪聖",
    "T15n0616_002:0297b09": "王，所受之樂無常磨滅，釋提桓因樂亦無常",
    "T15n0616_002:0297b10": "磨滅，有諸國土清淨莊嚴，及諸菩薩諸佛上",
    "T15n0616_002:0297b11": "妙之色，轉於法輪皆悉無常，何況餘事？念",
    "T15n0616_002:0297b12": "如是已心厭遠離。行者依宿命智入無常空，",
    "T15n0616_002:0297b13": "觀一切諸法皆空無常，而眾生顛倒故著。為",
    "T15n0616_002:0297b14": "是眾生故而生悲心，行是悲心，漸漸得成大",
    "T15n0616_002:0297b15": "悲。得大悲已，十方諸佛念是菩薩、讚歎其德，",
    "T15n0616_002:0297b16": "是名宿命神通。",
    "T15n0616_002:0297b17": "若行者欲求天眼者，初取明光相，所謂燈火",
    "T15n0616_002:0297b18": "明珠、日月星宿等。取是明相已，若晝日則閉",
    "T15n0616_002:0297b19": "目，夜則無在念上明相如眼所見。常修習明",
    "T15n0616_002:0297b20": "念，繫心在明不令他念，若去攝還心得一處。",
    "T15n0616_002:0297b21": "是時色界四大所造清淨之色在此眼中，是",
    "T15n0616_002:0297b22": "名天眼，以天四大造故，名為天眼，又諸賢聖",
    "T15n0616_002:0297b23": "清淨眼故，名為天眼。行者得是天眼已，諸山",
    "T15n0616_002:0297b24": "樹木、鐵圍、須彌及諸國土，都無障蔽、以無礙",
    "T15n0616_002:0297b25": "眼，能見十方無量阿僧祇諸佛及莊嚴國土。",
    "T15n0616_002:0297b26": "爾時行者能知一切佛為一佛，又見一佛為一",
    "T15n0616_002:0297b27": "切佛，以法性不壞故。如見佛相，自見身相",
    "T15n0616_002:0297b28": "亦如是。自身相淨故，一切法相亦如是。如見",
    "T15n0616_002:0297b29": "佛清淨。弟子亦爾，無有二相。及十方無量國",
    "T15n0616_002:0297c01": "土眾生，若地獄、畜生、餓鬼、人、天，除無色者，生",
    "T15n0616_002:0297c02": "死好醜皆悉見之，皆知十方六道眾生業因",
    "T15n0616_002:0297c03": "緣及果報：是眾生以善業因緣故生天人中，",
    "T15n0616_002:0297c04": "是眾生以不善業因緣故生三惡道中。行者",
    "T15n0616_002:0297c05": "於天眼中得智慧力故，雖見眾生不生眾生",
    "T15n0616_002:0297c06": "想，一切法無眾生想故；雖見業及果報相",
    "T15n0616_002:0297c07": "續，亦入一切法無業無果報中。雖天眼見一",
    "T15n0616_002:0297c08": "切色，以智慧力故亦不取色相，是色悉皆空",
    "T15n0616_002:0297c09": "故。復次若障若不障、近遠上下，無不悉見。行",
    "T15n0616_002:0297c10": "者見色界諸天清淨微形者，而彼不見，乃至",
    "T15n0616_002:0297c11": "大天亦復不見，如是等種種神通義，如摩訶",
    "T15n0616_002:0297c12": "衍神通義中廣說。",
    "T15n0616_002:0297c13": "禪法要解卷下"
}