{
    "T25n1517_002:0903c14": "佛母般若波羅蜜多圓集要義釋",
    "T25n1517_002:0903c15": "論卷第二",
    "T25n1517_002:0903c17": "三寶尊菩薩造",
    "T25n1517_002:0903c18": "大域龍菩薩造本論",
    "T25n1517_002:0903c19": "西天譯經三藏朝奉大夫試光",
    "T25n1517_002:0903c20": "祿卿傳法大師賜紫沙門臣",
    "T25n1517_002:0903c21": "施護等奉 詔譯",
    "T25n1517_002:0903c22": "[0903c22] 復說後空，如彼頌言：",
    "T25n1517_002:0903c23": "「彼我等見斷，  大士畢竟作，",
    "T25n1517_002:0903c24": " 而彼人無我，  佛一切處說。」",
    "T25n1517_002:0903c25": "[0903c25] 此言「我等見」者，即說我等見斷。「我」者謂遍計",
    "T25n1517_002:0903c26": "所執、所有蘊等。「等」者，等攝人及眾生、壽者此",
    "T25n1517_002:0903c27": "中行相等，謂所等是我所有等，釋義應知。「見」",
    "T25n1517_002:0903c28": "者謂取著之見。此中總意，於我等境界中，彼",
    "T25n1517_002:0903c29": "我等見斷；斷者壞義，作者謂畢竟作故。問：何",
    "T25n1517_002:0904a01": "人作邪？答言：菩薩。又問：若菩薩者，何故言",
    "T25n1517_002:0904a02": "大士？答：大士者即大有情，此大有情普遍",
    "T25n1517_002:0904a03": "輪迴相續而作此，即是菩薩。若此中如是，復",
    "T25n1517_002:0904a04": "何所說？所以頌言「而彼人無我，佛一切處說」，",
    "T25n1517_002:0904a05": "謂佛於一切處如是決定說人無我。如是等",
    "T25n1517_002:0904a06": "說無性空竟。復說後空，如彼頌言：",
    "T25n1517_002:0904a07": "「一切法不生，  此所說亦然；",
    "T25n1517_002:0904a08": " 宣說法無我，  一切處實說。」",
    "T25n1517_002:0904a09": "[0904a09] 此言「一切法不生」等者，「一切」者普盡義，「法」即",
    "T25n1517_002:0904a10": "是色等法。一切即法，釋義應知，彼一切法悉",
    "T25n1517_002:0904a11": "不生故。此言「不生」者，即止其生。此中意者，即",
    "T25n1517_002:0904a12": "本來不生性，非如彼相聚集所得有其實性。",
    "T25n1517_002:0904a13": "頌言「此所說亦然」者，「此」謂如是，「說」者表示，「義",
    "T25n1517_002:0904a14": "亦然」者，亦復說故。頌言「宣說法無我」者，「法」謂",
    "T25n1517_002:0904a15": "色等諸法，「無我」即無自性。問：若爾，將何表示？",
    "T25n1517_002:0904a16": "頌自答言「一切處實說」。「一切處」者即遍一切",
    "T25n1517_002:0904a17": "種，「實」謂真實，即法無我真如。「說」謂了知，了知",
    "T25n1517_002:0904a18": "者遮防為義，此說真如遮餘法故。又問：何人",
    "T25n1517_002:0904a19": "實說邪？答謂佛世尊。如是等說，不同外道所",
    "T25n1517_002:0904a20": "說空故。如是等說無性自性空竟。復次後說",
    "T25n1517_002:0904a21": "二種空義，如彼頌言：",
    "T25n1517_002:0904a22": "「有罪及無罪，  不增亦不減；",
    "T25n1517_002:0904a23": " 諸有為無為，  所有諸善止。」",
    "T25n1517_002:0904a24": "[0904a24] 此言「有罪及無罪」等者，「罪」謂過失，過隨罪轉",
    "T25n1517_002:0904a25": "故名有罪，離罪及過即名無罪。若罪無罪所",
    "T25n1517_002:0904a26": "有諸法，不增亦不減。此言「不增」者，雖有所得",
    "T25n1517_002:0904a27": "而無增長。「亦不減」者，謂得無盡法出生無減。",
    "T25n1517_002:0904a28": "是故菩薩如實，知彼無盡法故。所言「有為」者，",
    "T25n1517_002:0904a29": "謂諸有所作故名有為。行相云何？謂即因緣",
    "T25n1517_002:0904b01": "所生諸行。「無為」者，簡非有為行相。云何謂擇",
    "T25n1517_002:0904b02": "滅等？頌言「所有諸善」者。問：而彼有為無為所",
    "T25n1517_002:0904b03": "有諸善，復云何說？答：此中當知，有為諸善、無",
    "T25n1517_002:0904b04": "為諸善，若如次修、若不如次修，悉得無增減。",
    "T25n1517_002:0904b05": "此中意者，但於勝義諦中無實取法。所言「止」",
    "T25n1517_002:0904b06": "者，止謂止遣，止彼所有無相之言。如是等說",
    "T25n1517_002:0904b07": "有為空無為空竟。復說後空，如彼頌言：",
    "T25n1517_002:0904b08": "「諸善空性中，  彼出亦無盡；",
    "T25n1517_002:0904b09": " 此遍計分別，  彼普攝為空。」",
    "T25n1517_002:0904b10": "[0904b10] 此言「諸善空性」等者，「諸善」者即諸善法，謂空",
    "T25n1517_002:0904b11": "性中有諸善法而非無性。何以故？頌言「彼出",
    "T25n1517_002:0904b12": "亦無盡」。「彼」謂於彼聲中含諸善法故。「出」謂出",
    "T25n1517_002:0904b13": "生。「亦」者相續說義。此中總意，由諸善法如理",
    "T25n1517_002:0904b14": "出生性無盡故，彼即無減，諸菩薩事亦不間",
    "T25n1517_002:0904b15": "斷。頌言「此遍計分別」者，謂智者應當如實了",
    "T25n1517_002:0904b16": "知。如是所說遣遍計性。頌言「彼普攝為空」者，",
    "T25n1517_002:0904b17": "「普」謂普盡，「攝」謂總攝，謂此《八千頌般若經》中",
    "T25n1517_002:0904b18": "分別廣說諸空種類，此中如是相續所說，普",
    "T25n1517_002:0904b19": "遍圓集而總攝故，故名普攝。如是此中總攝",
    "T25n1517_002:0904b20": "空故。問：如是空行相，此云何和合？答：此所說",
    "T25n1517_002:0904b21": "空但遣遍計所執法相，此如是言即畢竟義。",
    "T25n1517_002:0904b22": "於是言中理自和合，總集如是所說空已，後",
    "T25n1517_002:0904b23": "復無空語義可說。復次當知，此中如是所說",
    "T25n1517_002:0904b24": "諸空，但為止遣有情取著分別，非說實性。何",
    "T25n1517_002:0904b25": "以故？而彼實性中說二種空故，所謂人空、一",
    "T25n1517_002:0904b26": "切法空。如是等說無散空竟。問：何名無散？答：",
    "T25n1517_002:0904b27": "「散」謂離散，此散不散故名無散。無散體者，謂",
    "T25n1517_002:0904b28": "諸菩薩所有善法，乃至無餘依涅槃界中，彼",
    "T25n1517_002:0904b29": "亦不散、彼亦無盡，故名無散。如是總說十六",
    "T25n1517_002:0904c01": "空竟。",
    "T25n1517_002:0904c02": "[0904c02] 如《辯中邊論》慈氏菩薩說如是義、顯明開示，",
    "T25n1517_002:0904c03": "故彼頌言：",
    "T25n1517_002:0904c04": "「內外受彼身，  安住物皆空，",
    "T25n1517_002:0904c05": " 彼等智如見，  所有義彼空。",
    "T25n1517_002:0904c06": " 獲得二種善，  常利益有情，",
    "T25n1517_002:0904c07": " 處生死作利，  彼善法無盡。",
    "T25n1517_002:0904c08": " 種性等清淨，  獲得諸相好，",
    "T25n1517_002:0904c09": " 清淨諸佛法，  菩薩亦成就。",
    "T25n1517_002:0904c10": " 人及一切法，  此中無性空，",
    "T25n1517_002:0904c11": " 無性中有性，  彼性亦復空。」",
    "T25n1517_002:0904c12": "[0904c12] 復次此中今說除遣十種分別散亂法，當知",
    "T25n1517_002:0904c13": "此即起修行相。問：何等是彼十種分別散亂？",
    "T25n1517_002:0904c14": "復云何止？所以頌言：",
    "T25n1517_002:0904c15": "「十種心散亂，  心散亂異處；",
    "T25n1517_002:0904c16": " 愚不得相應，  無二智不成。」",
    "T25n1517_002:0904c17": "[0904c17] 此言「十種心散亂」等者，謂新發意菩薩等有",
    "T25n1517_002:0904c18": "十種分別散亂，所謂無相分別散亂、有相分",
    "T25n1517_002:0904c19": "別散亂、俱相分別散亂、毀謗分別散亂、一性",
    "T25n1517_002:0904c20": "分別散亂、種種性分別散亂、自性分別散亂、",
    "T25n1517_002:0904c21": "差別分別散亂、如名於義分別散亂、如義",
    "T25n1517_002:0904c22": "於名分別散亂。此如是等十種分別，令心",
    "T25n1517_002:0904c23": "散亂，此心心所散亂。「異處散亂」者，謂散異",
    "T25n1517_002:0904c24": "動亂故名散亂。所言「異處」者，謂別異處有分",
    "T25n1517_002:0904c25": "位等，動亂所引，是故彼心不得相應。問：何人",
    "T25n1517_002:0904c26": "不得相應邪？頌自答言「愚不得相應」。「愚」即",
    "T25n1517_002:0904c27": "愚夫。異生愚者，謂若損若益及真實法悉不",
    "T25n1517_002:0904c28": "知故。問：不得何法相應？頌自答言「無二智」。「無",
    "T25n1517_002:0904c29": "二」者，無有二相名為無二。不著二之智名無",
    "T25n1517_002:0905a01": "二智。「成就」者，所謂成辦，即決定成辦。此中如",
    "T25n1517_002:0905a02": "是所有理義，如頌。所言「不成」者，謂諸愚夫異",
    "T25n1517_002:0905a03": "生心有散亂，於彼色聲香味觸等諸境中心",
    "T25n1517_002:0905a04": "生取著，是故於彼清淨妙智不得成就，即不",
    "T25n1517_002:0905a05": "相應。問：若無二智不相應者，此中復說何義？",
    "T25n1517_002:0905a06": "所以頌言：",
    "T25n1517_002:0905a07": "「彼止息互相，  為能所對治；",
    "T25n1517_002:0905a08": " 於般若教中，  彼圓集所說。」",
    "T25n1517_002:0905a09": "[0905a09] 此言「彼止息」等者，「彼」者即彼十種分別散亂。",
    "T25n1517_002:0905a10": "「止息」謂止遣。問：何處止耶？頌自答言「般若教",
    "T25n1517_002:0905a11": "中」，謂十萬頌般若波羅蜜多等教中，一切皆",
    "T25n1517_002:0905a12": "說如是止言。問：止彼何法？頌自答言「互相為",
    "T25n1517_002:0905a13": "能所對治」。「互相」者，此彼更互義。「能所對治」者，",
    "T25n1517_002:0905a14": "謂有相無相互為能所對治行相。云何謂如",
    "T25n1517_002:0905a15": "所有有相為能對治？即無相為所對治。若無",
    "T25n1517_002:0905a16": "相為能對治，即有相為所對治。此如是等是",
    "T25n1517_002:0905a17": "為行相。問：彼般若教中當如何說？頌自答言",
    "T25n1517_002:0905a18": "「彼圓集所說」，謂此佛母般若波羅蜜多教中，",
    "T25n1517_002:0905a19": "如是圓集總聚要略，攝此十種分別散亂。「說」",
    "T25n1517_002:0905a20": "謂言說。此如是說，是即如來如是最上真實",
    "T25n1517_002:0905a21": "了知，圓集普攝，於佛母般若波羅蜜多中如",
    "T25n1517_002:0905a22": "是宣說。問：所說云何？是故頌言：",
    "T25n1517_002:0905a23": "「若有菩薩有，  此無相分別；",
    "T25n1517_002:0905a24": " 散亂止息師，  說彼世俗蘊。」",
    "T25n1517_002:0905a25": "[0905a25] 此言「菩薩有此無相分別」等者，菩提及薩埵",
    "T25n1517_002:0905a26": "是即菩提薩埵。「有」謂不無。此如是說，謂即有",
    "T25n1517_002:0905a27": "此無相分別。「無相分別」者，謂色無相分別，彼",
    "T25n1517_002:0905a28": "如是散亂即癡所作性。問：有此散亂，其復云",
    "T25n1517_002:0905a29": "何？頌答言「止息」。問：何人能止邪？頌答言「師」。",
    "T25n1517_002:0905b01": "「師」者謂如來大師，善能調伏諸煩惱冤，又能",
    "T25n1517_002:0905b02": "救度惡趣等怖，故名為師。頌言「說彼世俗蘊」",
    "T25n1517_002:0905b03": "者，「世俗」謂世間，其世俗蘊謂色受等。說彼蘊",
    "T25n1517_002:0905b04": "者，謂令了知有此蘊故，除遣無相分別散亂。",
    "T25n1517_002:0905b05": "如是所說意者，世尊悲愍新發意菩薩等，是",
    "T25n1517_002:0905b06": "故為說世俗諸蘊，使令了知為除斷見，止彼",
    "T25n1517_002:0905b07": "無相分別非說實性。此八千頌般若波羅蜜",
    "T25n1517_002:0905b08": "多教中說如是義，即諸般若波羅蜜多本母",
    "T25n1517_002:0905b09": "義理相應。復次頌言：",
    "T25n1517_002:0905b10": "「此八千頌等，  從初語次第，",
    "T25n1517_002:0905b11": " 至了畢皆止，  說無相分別。」",
    "T25n1517_002:0905b12": "[0905b12] 此言「八千頌等」者，「此」者如是義，如是八千頌、",
    "T25n1517_002:0905b13": "本母所說故。「等」者，等攝十萬頌。所言「從初語",
    "T25n1517_002:0905b14": "次第」者，即初語所成，謂從經初所起語言。行",
    "T25n1517_002:0905b15": "相云何？如經言「須菩提！隨汝樂說諸菩薩摩",
    "T25n1517_002:0905b16": "訶薩般若波羅蜜多，應當發起如菩薩摩訶",
    "T25n1517_002:0905b17": "薩般若波羅蜜多出生等」。頌言「至了畢皆止」",
    "T25n1517_002:0905b18": "者，謂從經初乃至經末，於中所說悉周竟故。",
    "T25n1517_002:0905b19": "頌言「皆止」者，「止」謂止遣，即於其中止彼無相",
    "T25n1517_002:0905b20": "分別毀謗之言。頌言「說無相分別」者，謂色無",
    "T25n1517_002:0905b21": "相分別，以彼分別色無相故而墮於空，以斷",
    "T25n1517_002:0905b22": "有色故。所言「說」者其義云何？「說」謂依法而說。",
    "T25n1517_002:0905b23": "此依法說，說事相故。行相云何？謂由初語言",
    "T25n1517_002:0905b24": "而為發起，乃至了畢，其中所說多種語言，於",
    "T25n1517_002:0905b25": "彼言中成立別異發起行相，謂諸菩薩及帝",
    "T25n1517_002:0905b26": "釋天主上首等。此如是等，當知皆是止其斷",
    "T25n1517_002:0905b27": "見。問：若此等所說語言分位有所發起者，復",
    "T25n1517_002:0905b28": "有何等道理依法而說，遣除無相分別毀謗",
    "T25n1517_002:0905b29": "之言？故頌破言：",
    "T25n1517_002:0905c01": "「因言不如是，  此唯說事相；",
    "T25n1517_002:0905c02": " 梵網等經中，  知一切如理。」",
    "T25n1517_002:0905c03": "[0905c03] 此云「因言不如是」等者，「因」者道理義。「不如是」",
    "T25n1517_002:0905c04": "者，此道理言，非成就言。何所以邪？頌自釋",
    "T25n1517_002:0905c05": "言「此唯說事相」。「事」者謂有所作事、有所修事。",
    "T25n1517_002:0905c06": "「說」謂言說。此中如是義，唯說事相故。若爾，即",
    "T25n1517_002:0905c07": "今和合道理義不成就，云何能令諸有智者",
    "T25n1517_002:0905c08": "於中觀察生歡喜邪？故頌通言「梵網等經中，",
    "T25n1517_002:0905c09": "知一切如理」。此中云何？即《梵網》等所有諸經。",
    "T25n1517_002:0905c10": "且言「等」者，等攝《雲輪》等經，彼諸經中皆如理",
    "T25n1517_002:0905c11": "說。何人所說？謂佛世尊，於一切處依如實理",
    "T25n1517_002:0905c12": "自如是說，如是說者自義成就。所言「知」者，「知」",
    "T25n1517_002:0905c13": "謂了知，了知此說如理如量。若如是說真實",
    "T25n1517_002:0905c14": "語義，是決定義。此復云何？若如前言道理說",
    "T25n1517_002:0905c15": "者，雖能除遣無相分別，彼有相分別旋即生",
    "T25n1517_002:0905c16": "起，是故今當如應開示彼相違門。如其頌言：",
    "T25n1517_002:0905c17": "「菩薩我不見，  而此等廣大，",
    "T25n1517_002:0905c18": " 世尊此止遣，  有相分別亂。」",
    "T25n1517_002:0905c19": "[0905c19] 此言「菩薩我不見，而此等廣大」者，謂由最初",
    "T25n1517_002:0905c20": "起遍計性，於菩薩相而生取著；彼所取相於",
    "T25n1517_002:0905c21": "實性中，我不可見亦不可得。「我」者己義。「此等",
    "T25n1517_002:0905c22": "廣大」者，「廣大」即包廣義。此菩薩者其義廣大，",
    "T25n1517_002:0905c23": "是故菩薩我不可見亦不可得，般若波羅蜜",
    "T25n1517_002:0905c24": "多亦不可見不可得。如是等所說，為令止遣",
    "T25n1517_002:0905c25": "有相分別散亂。頌言「有相分別亂」者，「相」謂色",
    "T25n1517_002:0905c26": "等相。「亂」即動亂。「分別」者，謂於色等相中有所",
    "T25n1517_002:0905c27": "分別，於不如義中取著如義性。此如是等疑",
    "T25n1517_002:0905c28": "惑動亂，於勝義諦中無有實性。問：何人止遣",
    "T25n1517_002:0905c29": "邪？頌自答言「世尊此止遣」。問：何所止邪？所",
    "T25n1517_002:0906a01": "以頌言：",
    "T25n1517_002:0906a02": "「若不見彼名，  境界行亦然；",
    "T25n1517_002:0906a03": " 彼蘊一切處，  皆不見菩薩。」",
    "T25n1517_002:0906a04": "[0906a04] 此言「若不見彼名」等者，「若」謂若有。「不見」即不",
    "T25n1517_002:0906a05": "可得。問：何法不見邪？答：此菩薩名而不可",
    "T25n1517_002:0906a06": "見。若說如是名，彼說不可得，且止此說。頌言",
    "T25n1517_002:0906a07": "「境界」者，如實當知非唯菩薩名不可得，諸境",
    "T25n1517_002:0906a08": "界等亦不可得。「境界」者，謂所行境界，是諸菩",
    "T25n1517_002:0906a09": "薩所行般若波羅蜜多如是道相。「行亦然」者，",
    "T25n1517_002:0906a10": "「行」謂普遍諸行，即所修所行，而此諸行亦不",
    "T25n1517_002:0906a11": "可得。所言「彼蘊一切處」者，「蘊」謂色受等。「一切",
    "T25n1517_002:0906a12": "處」者，謂遍一切處及一切種。此中意者，如實",
    "T25n1517_002:0906a13": "當知以清淨妙慧於是一切處求菩薩相了",
    "T25n1517_002:0906a14": "不可得。以是因故菩薩不可見，是故頌言「皆",
    "T25n1517_002:0906a15": "不見菩薩」。此中如是所說意者，但遣愚者，於",
    "T25n1517_002:0906a16": "佛世尊無染智中執有實名及境界等，彼不",
    "T25n1517_002:0906a17": "可得、非正了知。而菩薩相於圓成實性中亦",
    "T25n1517_002:0906a18": "不可捨離，若取捨離相者，彼無相分別還復",
    "T25n1517_002:0906a19": "生起。此義略說，故有問言：若今如是於實性",
    "T25n1517_002:0906a20": "中無菩薩者，豈非前言有相違邪？頌自通",
    "T25n1517_002:0906a21": "言：",
    "T25n1517_002:0906a22": "「此止遣遍計，  普攝此所說；",
    "T25n1517_002:0906a23": " 乘一切智因，  慧分別諸相。」",
    "T25n1517_002:0906a24": "[0906a24] 此言「止遣遍計」等者，「遍計」者，謂諸有情所起",
    "T25n1517_002:0906a25": "顛倒之見。行相云何？謂於蘊處界中執有實",
    "T25n1517_002:0906a26": "性。今止彼故，不於清淨妙智中而有所止。頌",
    "T25n1517_002:0906a27": "言「普攝此所說」者，「此」者如是義。「普攝說」者即",
    "T25n1517_002:0906a28": "作者普攝而說。此普攝說是勝意樂，當知此",
    "T25n1517_002:0906a29": "等般若波羅蜜多義如是普攝而說是為決",
    "T25n1517_002:0906b01": "定，即彼如是獲得究竟。問：以何義故而作此",
    "T25n1517_002:0906b02": "說？頌自答言「乘一切智因」，此如是義如理顯",
    "T25n1517_002:0906b03": "示。「乘」謂乘馭。「一切」者普盡義。「智因」者以了別",
    "T25n1517_002:0906b04": "智而為因故。問：何人乘馭邪？頌答言「慧」。「慧」",
    "T25n1517_002:0906b05": "者大慧，即是佛故。問：何所說邪？頌自答言「分",
    "T25n1517_002:0906b06": "別諸相」。「相」者所謂普集作用故名為相，是相",
    "T25n1517_002:0906b07": "無對礙。問：是何等相？頌言「分別」，即分別顯示",
    "T25n1517_002:0906b08": "諸行相故，非說實性。此如是等所說之義，如",
    "T25n1517_002:0906b09": "實觀察，乃至無有極微塵量外義自性可得",
    "T25n1517_002:0906b10": "成立，是故世尊乘彼智聚開示分別所有一切",
    "T25n1517_002:0906b11": "作用行相。問：得何義故乃能如是？所以頌言：",
    "T25n1517_002:0906b12": "「般若波羅蜜，  說三種依止，",
    "T25n1517_002:0906b13": " 謂遍計、依他，  及圓成實性。」",
    "T25n1517_002:0906b14": "[0906b14] 此言「般若波羅蜜」等者，當知般若波羅蜜多有",
    "T25n1517_002:0906b15": "二種法：一者勝上；二者所行。勝上者，謂離煩",
    "T25n1517_002:0906b16": "惱、所知二障之智。所行者，謂名、句、文言說之",
    "T25n1517_002:0906b17": "相。彼勝上者，即般若波羅蜜多自性所說。",
    "T25n1517_002:0906b18": "彼所行者，即說法言義，是自性作用。問：其所",
    "T25n1517_002:0906b19": "作用，此中云何？頌自答言「說三種依止」。三種",
    "T25n1517_002:0906b20": "依止者，此復云何？如頌所言，謂遍計、依他及",
    "T25n1517_002:0906b21": "圓成實性。「遍計」者，謂諸愚夫於無二清淨智",
    "T25n1517_002:0906b22": "中，遍計諸相執著對礙，此說名為遍計性。「依",
    "T25n1517_002:0906b23": "他性」者，謂無二智自性安住，無明種子二有",
    "T25n1517_002:0906b24": "對礙，而彼無明依他起故，此即說為依他起",
    "T25n1517_002:0906b25": "性。「圓成實性」者，謂即無二之智即是圓成實",
    "T25n1517_002:0906b26": "性。問云：何說為三種依止？所以頌言：",
    "T25n1517_002:0906b27": "「無此等說句，  一切遍計止，",
    "T25n1517_002:0906b28": " 幻喻等見邊，  此說依他性。」",
    "T25n1517_002:0906b29": "[0906b29] 此言「無此等說句，一切遍計止」等者。「無」謂無",
    "T25n1517_002:0906c01": "所有。此「句」者，謂如是等諸所說句。「等」謂等其",
    "T25n1517_002:0906c02": "說法者，彼止言無。問：此中行相其復云何？故",
    "T25n1517_002:0906c03": "頌答言「一切遍計止」。「一切」者即普盡義。「遍計」",
    "T25n1517_002:0906c04": "者謂虛妄巧異執著造作。「止」謂止遣。此如是",
    "T25n1517_002:0906c05": "等所說意者，謂若有聞一切說者說止遣言，",
    "T25n1517_002:0906c06": "智者應當畢竟了知，一切皆是止遣遍計有",
    "T25n1517_002:0906c07": "相執著。頌言「幻喻等見邊，此說依他性」等者，",
    "T25n1517_002:0906c08": "「幻」謂帝網。「等」者等攝乾闥婆城等諸幻法。幻",
    "T25n1517_002:0906c09": "者，由他假法有所成故。今取彼幻喻此法故，",
    "T25n1517_002:0906c10": "乃名幻喻。「見邊」者，謂由彼喻，曉如是法，故名",
    "T25n1517_002:0906c11": "見邊。此中意者，謂若有聞說幻喻等諸見邊",
    "T25n1517_002:0906c12": "義，智者當知此即是說依他起性。此中當知，",
    "T25n1517_002:0906c13": "由彼幻等已見邊故，是故世尊有所宣說。問：",
    "T25n1517_002:0906c14": "彼依他自性云何了知？圓成自性云何說事？",
    "T25n1517_002:0906c15": "所以頌言：",
    "T25n1517_002:0906c16": "「有四種清淨，  說圓成實性；",
    "T25n1517_002:0906c17": " 般若波羅蜜，  佛無別異說。」",
    "T25n1517_002:0906c18": "[0906c18] 此言「有四種清淨，說圓成實性」等者，「說」謂表",
    "T25n1517_002:0906c19": "示，謂以四種清淨表示所有圓成自性。「四種」",
    "T25n1517_002:0906c20": "者，即有四種類。「清淨」者無染義，謂由得彼四",
    "T25n1517_002:0906c21": "種淨故乃名清淨。"
}