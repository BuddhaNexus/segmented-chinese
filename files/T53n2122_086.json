{
    "T53n2122_086:0912b02": "法苑珠林卷第八十六",
    "T53n2122_086:0912b04": "西明寺沙門釋道世撰",
    "T53n2122_086:0912b05": "◎懺悔篇第八十六(此有六部)",
    "T53n2122_086:0912b06": "述意部引證部違順部會意部",
    "T53n2122_086:0912b07": "儀式部洗懺部",
    "T53n2122_086:0912b08": "述意部第一",
    "T53n2122_086:0912b09": "[0912b09] 敬惟。佛日潛暉正像浸訛。人情嶮異世序",
    "T53n2122_086:0912b10": "澆漓。仰別大師千有七百。眾生頑瞽善根",
    "T53n2122_086:0912b11": "羸薄。正法既衰邪見增長。內無勝解。常為",
    "T53n2122_086:0912b12": "五蓋自縈。外失良緣。致使四魔得便。故放",
    "T53n2122_086:0912b13": "縱三毒馳騁六塵。日夜攀緣無非搆禍。招釁",
    "T53n2122_086:0912b14": "之咎積罪尤多。今既覺寤盡誠懺悔。然懺",
    "T53n2122_086:0912b15": "悔之儀。須憑聖教。教有大小。罪有輕重。",
    "T53n2122_086:0912b16": "通塞不同。開遮有異。是故第一廣引聖教明",
    "T53n2122_086:0912b17": "懺成不。如七眾之人。曾經受得五八十具",
    "T53n2122_086:0912b18": "三聚等戒。若犯小乘初四重戒不覆藏者。依",
    "T53n2122_086:0912b19": "律開許。盡形學悔。不限時節。若覆藏者。縱",
    "T53n2122_086:0912b20": "有懺悔依律不許。第二篇已下隨犯輕重。覆",
    "T53n2122_086:0912b21": "與不覆。但識名種。依律得除。具存大教。非",
    "T53n2122_086:0912b22": "此所明。若犯大乘三聚等戒。除謗方等邪見",
    "T53n2122_086:0912b23": "重緣業思極重戒體不全。縱有好心懺犯大",
    "T53n2122_086:0912b24": "難。必須懇意用心徹到。犯餘輕者。懺悔可",
    "T53n2122_086:0912b25": "通。令依方等佛名經等。無問在家出家。大",
    "T53n2122_086:0912b26": "小乘戒若有犯者。不牒名種。所以開懺。惟",
    "T53n2122_086:0912b27": "此懺悔為除罪障。冀免業非。欣慕清昇。遠",
    "T53n2122_086:0912b28": "求大聖。思極大事。不可容易。自非具閑聖",
    "T53n2122_086:0912b29": "教。無宜得滅。知罪真妄。染淨虛融。心境開",
    "T53n2122_086:0912c01": "合。常須作意不起攀緣。罪方伏除也。",
    "T53n2122_086:0912c02": "引證部第二",
    "T53n2122_086:0912c03": "[0912c03] 如最妙初教經說。佛告舍利弗。我憶往昔。",
    "T53n2122_086:0912c04": "有一比丘。名曰欣慶。犯四重禁。來至僧中。",
    "T53n2122_086:0912c05": "九十九夜懺悔自責。罪業即滅戒根即生。如",
    "T53n2122_086:0912c06": "初受戒時無有異也。如人移樹餘處得生。彌",
    "T53n2122_086:0912c07": "更滋長乃得成樹。破戒懺悔亦復如是。爾時",
    "T53n2122_086:0912c08": "破戒比丘。自知犯罪。心生慚愧。轉加苦行。",
    "T53n2122_086:0912c09": "乃經七年。道成羅漢。說是品時。五百破戒比",
    "T53n2122_086:0912c10": "丘。以慚愧故戒根還復。",
    "T53n2122_086:0912c11": "[0912c11] 又大莊嚴經論云。若人學問雖復毀行。以學",
    "T53n2122_086:0912c12": "問力能尋復迴。以是義故應勤學問。我昔",
    "T53n2122_086:0912c13": "曾聞。有一多聞比丘住阿練若處。時有寡婦",
    "T53n2122_086:0912c14": "數數往來此比丘所。聽其說法。于時學問比",
    "T53n2122_086:0912c15": "丘。於此寡婦心生染著。以染著故所有善法",
    "T53n2122_086:0912c16": "漸漸劣弱。為凡夫心。結使所使與此婦女",
    "T53n2122_086:0912c17": "共為言要。婦女言。汝今若能罷道還俗。我當",
    "T53n2122_086:0912c18": "相從。彼時比丘即便罷道。既罷道已不能堪",
    "T53n2122_086:0912c19": "任世間苦惱。身體羸瘦不解生業。未知少作",
    "T53n2122_086:0912c20": "而大得財。即自思惟。我於今者作何方計得",
    "T53n2122_086:0912c21": "生活耶。復作是念。唯客殺羊用功極輕兼得",
    "T53n2122_086:0912c22": "少利。作是念已求覓是處。以凡夫心易朽",
    "T53n2122_086:0912c23": "敗故造作斯業。還與屠兒共為親友。於賣",
    "T53n2122_086:0912c24": "肉時有一相識乞食道人。於道路上遇值得",
    "T53n2122_086:0912c25": "見。見已便識。頭髮蓬亂著青色衣。身上有",
    "T53n2122_086:0912c26": "血猶如閻羅羅剎。所執肉秤悉為血污。見",
    "T53n2122_086:0912c27": "其秤肉欲賣與人。比丘見已即長歎息。作",
    "T53n2122_086:0912c28": "是思惟。佛語真實。凡夫之心輕躁不停。極",
    "T53n2122_086:0912c29": "易迴轉。先見此人勤修學問護持禁戒。何意",
    "T53n2122_086:0913a01": "今日忽為此事。作是念已即說偈言。",
    "T53n2122_086:0913a02": " 汝若不調馬  放逸造眾惡",
    "T53n2122_086:0913a03": " 云何離慚愧  捨棄調伏法",
    "T53n2122_086:0913a04": " 威儀及進止  為人所樂見",
    "T53n2122_086:0913a05": " 飛鳥及走獸  &#x89A9;之不驚畏",
    "T53n2122_086:0913a06": " 行恐傷蟻子  慈哀憐眾生",
    "T53n2122_086:0913a07": " 如是悲愍心  今為安所在",
    "T53n2122_086:0913a08": "[0913a08] 凡夫之人其心不定。若得見諦是名沙門婆",
    "T53n2122_086:0913a09": "羅門。復說偈云。",
    "T53n2122_086:0913a10": " 勇悍而自稱  謂己真沙門",
    "T53n2122_086:0913a11": " 為此不調心  忽作斯大惡",
    "T53n2122_086:0913a12": "[0913a12] 說是偈已。尋即思惟。我今作何方便。令其",
    "T53n2122_086:0913a13": "開寤。如佛言曰。若教人時。先當令其觀於",
    "T53n2122_086:0913a14": "四諦。今當為說作業根本。作是念已而語",
    "T53n2122_086:0913a15": "之言。汝於今者極善稱量。時賣肉者作是念",
    "T53n2122_086:0913a16": "言。汝比丘既不買肉。何故語我極善稱量。",
    "T53n2122_086:0913a17": "作是念已。即說偈言。",
    "T53n2122_086:0913a18": " 此必有悲愍  而來見濟拔",
    "T53n2122_086:0913a19": " 如斯之比丘  久離市易法",
    "T53n2122_086:0913a20": " 見吾為惡業  故來欲救度",
    "T53n2122_086:0913a21": " 實是賢聖人  為我作利益",
    "T53n2122_086:0913a22": "[0913a22] 說是偈已。尋憶昔者為比丘時造作諸行。念",
    "T53n2122_086:0913a23": "先所誦經。名曰苦聚欲過欲味。思惟是已。即",
    "T53n2122_086:0913a24": "以肉秤遠投于地。於生死中深生厭患。語彼",
    "T53n2122_086:0913a25": "比丘。大德大德。而說偈言。",
    "T53n2122_086:0913a26": " 欲味及欲過  何者為最多",
    "T53n2122_086:0913a27": " 我以慚愧[革*玄]  捉持智慧秤",
    "T53n2122_086:0913a28": " 思量如此事  心已得通達",
    "T53n2122_086:0913a29": " 不見其有利  鈍者欲衰患",
    "T53n2122_086:0913b01": " 以是故我今  宜應捨離欲",
    "T53n2122_086:0913b02": " 往詣於增坊  復還求出家",
    "T53n2122_086:0913b03": "[0913b03] 時罷道比丘說此偈已。即捨惡業出家精勤。",
    "T53n2122_086:0913b04": "得阿羅漢果。以此文證。破戒犯重。迴心學道。",
    "T53n2122_086:0913b05": "勤修則出。雖復依理要須專精。起勇猛心不",
    "T53n2122_086:0913b06": "惜身命。常須自省勿起邪念。立大誓願不限",
    "T53n2122_086:0913b07": "劫數。盡於未來盡欲度脫。等眾生界拔苦與",
    "T53n2122_086:0913b08": "樂。知心妄動遠離前境。新業不起舊結伏除。",
    "T53n2122_086:0913b09": "縱有重過即能輕微。業惡雖重不如善心。故",
    "T53n2122_086:0913b10": "涅槃經云。譬如[疊*毛]華雖有千斤終不能敵真",
    "T53n2122_086:0913b11": "金一兩。如殑伽河中投一升鹽水無鹹味",
    "T53n2122_086:0913b12": "飲者不覺。喻能觀心強即滅重罪。",
    "T53n2122_086:0913b13": "[0913b13] 又虛空藏經云。若優婆塞優婆夷等。破五戒",
    "T53n2122_086:0913b14": "犯八戒齋。出家比丘比丘尼沙彌沙彌尼式",
    "T53n2122_086:0913b15": "叉摩那犯四重禁。在家菩薩毀六重禁。如是",
    "T53n2122_086:0913b16": "愚人。世尊先於毘尼中決定驅擯。如大石",
    "T53n2122_086:0913b17": "破。今於此經。說大悲虛空藏能救諸苦及說",
    "T53n2122_086:0913b18": "&#x546A;以除罪咎。設有此人。云何為證。佛告優",
    "T53n2122_086:0913b19": "波離。有三十五佛教救世大悲。汝當敬禮。爾",
    "T53n2122_086:0913b20": "時當著慚愧衣。如眼生瘡深生&#x803B;愧。如癩",
    "T53n2122_086:0913b21": "病人隨良醫教。汝亦如是。應生慚愧。既慚",
    "T53n2122_086:0913b22": "愧已。一日乃至七日。禮十方佛。稱三十五",
    "T53n2122_086:0913b23": "佛名。別稱大悲虛空藏菩薩名。澡浴身體。燒",
    "T53n2122_086:0913b24": "眾名香。堅黑沈水。明星出時。長跪合掌悲",
    "T53n2122_086:0913b25": "泣雨淚。稱虛空藏名。白言。大德。大悲菩薩。",
    "T53n2122_086:0913b26": "愍念我故為我現身。爾時當起是想。是虛",
    "T53n2122_086:0913b27": "空藏菩薩頂上有如意珠。其如意珠紫金色。",
    "T53n2122_086:0913b28": "若見如意珠即見天冠。此天冠中有三十五",
    "T53n2122_086:0913b29": "像現。如意珠中十方佛像現。虛空藏菩薩身",
    "T53n2122_086:0913c01": "長二十由旬。若現大身與觀世音等。此菩",
    "T53n2122_086:0913c02": "薩結跏趺坐。手捉如意珠王。其如意珠演說",
    "T53n2122_086:0913c03": "眾法音。與毘尼合。若此菩薩憐愍眾生。作",
    "T53n2122_086:0913c04": "比丘像及一切像。若於夢中。若坐禪時。以",
    "T53n2122_086:0913c05": "摩尼珠印印彼臂。印文上有除罪字。得此字",
    "T53n2122_086:0913c06": "已。還入僧中。如本說戒。若優婆塞得此字",
    "T53n2122_086:0913c07": "者。不障出家。設不得此字。便於空中有聲",
    "T53n2122_086:0913c08": "唱言。罪滅罪滅。若無空聲使知毘尼者夢見",
    "T53n2122_086:0913c09": "虛空藏。告言。毘尼菩薩。某甲比丘。某甲優",
    "T53n2122_086:0913c10": "婆塞。更令懺悔。一日乃至七日。禮三十五",
    "T53n2122_086:0913c11": "佛虛空藏菩薩力故。汝罪輕微。知法者復教",
    "T53n2122_086:0913c12": "令塗治圊廁。經八百日。日日告言。汝作不",
    "T53n2122_086:0913c13": "淨事。汝今一心塗一切圊廁。莫令人知。塗",
    "T53n2122_086:0913c14": "已澡浴。禮三十五佛。稱虛空藏。向十二部",
    "T53n2122_086:0913c15": "經五體投地。說汝過惡。如是懺悔復經三七",
    "T53n2122_086:0913c16": "日。爾時智者。應集親厚於佛像前稱三十五",
    "T53n2122_086:0913c17": "佛名稱虛空藏名。文殊師利賢劫菩薩為其",
    "T53n2122_086:0913c18": "作證。更白羯磨如前受戒。此人苦行力故罪",
    "T53n2122_086:0913c19": "報永除。不障三種菩薩業。佛告優波離。汝持",
    "T53n2122_086:0913c20": "是觀虛空藏法。為未來世無愧慚眾生多犯",
    "T53n2122_086:0913c21": "惡者。廣分別說。說是語時。虛空藏結跏趺",
    "T53n2122_086:0913c22": "坐放金色光。如意珠中現三十五佛已。白佛",
    "T53n2122_086:0913c23": "言。世尊。我此如意珠寶說首楞嚴坐是故眾",
    "T53n2122_086:0913c24": "生見此珠者。得如意自在。爾時世尊&#x52C5;優波",
    "T53n2122_086:0913c25": "離。汝持此經不得多眾廣說但為一人持毘",
    "T53n2122_086:0913c26": "尼者。為未來世無眼眾生作眼目故。慎莫忘",
    "T53n2122_086:0913c27": "失。時優波離聞佛所說歡喜奉行。",
    "T53n2122_086:0913c28": "[0913c28] 又依佛名經云。爾時佛告舍利弗。若善男子",
    "T53n2122_086:0913c29": "善女人求阿耨菩提者。當先懺悔一切諸罪。",
    "T53n2122_086:0914a01": "若比丘犯四重。比丘尼犯八重戒。式叉摩那",
    "T53n2122_086:0914a02": "沙彌沙彌尼犯出家根本。若優婆塞犯優婆",
    "T53n2122_086:0914a03": "夷重戒。若優婆夷犯優婆塞重戒。乞懺悔者。",
    "T53n2122_086:0914a04": "當淨洗浴著新淨衣不食葷辛。當在靜處修",
    "T53n2122_086:0914a05": "治室內。以好華幡莊嚴道場。香泥塗地。懸",
    "T53n2122_086:0914a06": "四十九枚幡。莊嚴佛座。安置佛像。燒種種",
    "T53n2122_086:0914a07": "香。散種種華。興大慈悲。願苦眾生未度者",
    "T53n2122_086:0914a08": "令度。於一切眾生下心如僮僕心。若比丘犯",
    "T53n2122_086:0914a09": "四重禁。如是晝夜四十九日。當對八清淨僧",
    "T53n2122_086:0914a10": "發露所犯罪。七日一對發露。至心殷重悔昔",
    "T53n2122_086:0914a11": "所作。一心歸命十方諸佛。稱名禮拜。隨力隨",
    "T53n2122_086:0914a12": "分。如是志心滿四十九日。罪必除滅。是人",
    "T53n2122_086:0914a13": "得清淨。時當有相現。若於覺中。若於夢中。",
    "T53n2122_086:0914a14": "十方諸佛與其記別。或見菩薩與其記別。將",
    "T53n2122_086:0914a15": "詣道場共為己伴。或與摩頂永滅罪相。或自",
    "T53n2122_086:0914a16": "見身入大會中處在眾次。或見現身處眾說",
    "T53n2122_086:0914a17": "法。或見法師淨行沙門將詣道場示其諸佛。",
    "T53n2122_086:0914a18": "舍利弗。若比丘懺悔罪時。若見如是相者。當",
    "T53n2122_086:0914a19": "知是人罪垢得滅。除不志心。若比丘尼懺悔",
    "T53n2122_086:0914a20": "八重罪者。當如比丘法滿足四十九日當得",
    "T53n2122_086:0914a21": "清淨除不志心。若優婆塞優婆夷懺悔重戒。",
    "T53n2122_086:0914a22": "應當志心恭敬三寶。若見沙門。恭敬禮拜生",
    "T53n2122_086:0914a23": "難遭想。當請詣道場設種種供養。當請一比",
    "T53n2122_086:0914a24": "丘心敬重者就其發露所犯諸罪志心懺悔。",
    "T53n2122_086:0914a25": "一心歸命十方諸佛稱名禮拜。如是滿足七",
    "T53n2122_086:0914a26": "日必得清淨。除不志心。舍利弗。若比丘比",
    "T53n2122_086:0914a27": "丘尼優婆塞優婆夷。欲懺悔諸罪。當洗浴著",
    "T53n2122_086:0914a28": "新淨衣修治室內。敷好高座安置佛像。懸四",
    "T53n2122_086:0914a29": "十九枚幡。種種華香供養。誦此三十五佛",
    "T53n2122_086:0914b01": "名。日夜六時懺悔滿二十五日。滅四重八重",
    "T53n2122_086:0914b02": "等罪。式叉摩那沙彌沙彌尼亦如是。",
    "T53n2122_086:0914b03": "[0914b03] 又大方等陀羅尼經云。爾時文殊師利白佛",
    "T53n2122_086:0914b04": "言。世尊。若有比丘。世尊去世後毀四重禁。",
    "T53n2122_086:0914b05": "比丘尼毀八重禁。若菩薩。若沙彌沙彌尼優",
    "T53n2122_086:0914b06": "婆塞優婆夷。若毀如是一一諸戒。當云何滅",
    "T53n2122_086:0914b07": "如是等過。佛言。快哉文殊。乃能請問如是",
    "T53n2122_086:0914b08": "等事。汝慈悲勝故能發是問。汝若不發是問。",
    "T53n2122_086:0914b09": "我終不說彼惡。汝今諦聽。當為汝說。若我去",
    "T53n2122_086:0914b10": "世後。若有惡律儀比丘毀四重禁。默受供養",
    "T53n2122_086:0914b11": "而不改悔。當知是比丘必受地獄苦而無疑",
    "T53n2122_086:0914b12": "也。我今當出良藥救彼比丘。汝今諦聽。當為",
    "T53n2122_086:0914b13": "汝說。",
    "T53n2122_086:0914b14": "[0914b14] 離婆離婆諦(一)仇呵仇呵帝(二)陀羅離帝(三)尼",
    "T53n2122_086:0914b15": "呵羅帝(四)毘摩離帝(五)莎呵(六)",
    "T53n2122_086:0914b16": "[0914b16] 文殊師利。此陀羅尼是過去七佛所宣。如",
    "T53n2122_086:0914b17": "是七七亦不可計數。亦不可計說。此陀羅",
    "T53n2122_086:0914b18": "尼救攝眾生。現在十方不可計不可數七佛。",
    "T53n2122_086:0914b19": "亦讀誦此陀羅尼救攝眾生。末世惡律儀比",
    "T53n2122_086:0914b20": "丘令其堅固住清淨地。若有比丘毀四重禁。",
    "T53n2122_086:0914b21": "志心憶念此陀羅尼。誦千四百遍已。乃一",
    "T53n2122_086:0914b22": "懺悔。請一比丘以為證人。自陳其罪向形像",
    "T53n2122_086:0914b23": "前。八十七日懺悔已。是諸戒根若不還生。終",
    "T53n2122_086:0914b24": "無是處。若不堅固阿耨菩提心。亦無是處。",
    "T53n2122_086:0914b25": "又文殊師利。云何當知得清淨戒。善男子。",
    "T53n2122_086:0914b26": "若其夢中見有師長手摩其頭。若父母婆羅",
    "T53n2122_086:0914b27": "門耆舊有德人。若與飲食衣服臥具湯藥。當",
    "T53n2122_086:0914b28": "知是人住清淨戒。見如是一相者。應向師",
    "T53n2122_086:0914b29": "說如法。除滅如是罪咎。若比丘尼毀八重禁",
    "T53n2122_086:0914c01": "者。若欲除滅八重禁者。先請一比丘了知內",
    "T53n2122_086:0914c02": "外律者。陳其罪咎。向彼比丘。彼比丘應如",
    "T53n2122_086:0914c03": "法而教此內外律所說。",
    "T53n2122_086:0914c04": "[0914c04] 阿&#x96B7;離婆其羅帝(一)羅帝婆(二)摩羅帝(三)呵",
    "T53n2122_086:0914c05": "摩羅帝(四)莎呵(五)",
    "T53n2122_086:0914c06": "[0914c06] 善男子。此陀羅尼若有讀誦受持如法修行。",
    "T53n2122_086:0914c07": "九十七日。誦四十九遍。乃一懺悔。隨師應",
    "T53n2122_086:0914c08": "行。是諸惡業若不除滅。終無是處。若於夢",
    "T53n2122_086:0914c09": "中見如上事。當知彼尼住清淨地具清淨戒。",
    "T53n2122_086:0914c10": "若有沙彌沙彌尼優婆塞優婆夷毀諸禁戒",
    "T53n2122_086:0914c11": "者。亦應請一比丘了知內外律者。向形像前。",
    "T53n2122_086:0914c12": "若尊經般若前。自陳其過。向此比丘說。此",
    "T53n2122_086:0914c13": "比丘應教淨律之法所說。",
    "T53n2122_086:0914c14": "[0914c14] 伊伽羅帝(一)慕伽羅帝(二)阿帝摩羅帝(三)郁伽",
    "T53n2122_086:0914c15": "羅帝(四)婆羅帝婆(五)座羅伽竭帝(六)座羅竭",
    "T53n2122_086:0914c16": "帝(七)豆羅奢竭帝(八)毘奢竭帝(九)離婆竭帝(十)",
    "T53n2122_086:0914c17": "婆羅&#x96B7;阿&#x96B7;(十一)其羅&#x96B7;阿&#x96B7;(十二)持羅&#x96B7;阿",
    "T53n2122_086:0914c18": "&#x96B7;(十三)其蘭&#x96B7;阿&#x96B7;(十四)提蘭&#x96B7;阿&#x96B7;(十五)毘",
    "T53n2122_086:0914c19": "羅&#x96B7;阿&#x96B7;(十六)莎呵(十七)",
    "T53n2122_086:0914c20": "[0914c20] 善男子。我為慈愍一切眾生故說此陀羅尼。",
    "T53n2122_086:0914c21": "若有下劣沙彌沙彌尼優婆塞優婆夷。亦讀",
    "T53n2122_086:0914c22": "誦修行此陀羅尼。誦四百遍乃一懺悔。如是",
    "T53n2122_086:0914c23": "次第四十七日。當懺悔時應自陳過。令其耳",
    "T53n2122_086:0914c24": "聞如上所說。夢中得見一一事者。當知是沙",
    "T53n2122_086:0914c25": "彌等住清淨地具清淨戒。佛告文殊師利。如",
    "T53n2122_086:0914c26": "汝所念。行者應修五事。持諸戒境界。所謂",
    "T53n2122_086:0914c27": "不犯陀羅尼義。不謗方等經。不見他過。不",
    "T53n2122_086:0914c28": "毀大乘。不毀小乘。不離善友。常說眾生妙",
    "T53n2122_086:0914c29": "行復有五事。不談上界所見。亦不談所行好",
    "T53n2122_086:0915a01": "醜之事。亦應日三時塗地。亦應日誦一遍日",
    "T53n2122_086:0915a02": "一懺悔。如是五事。是行者業不犯戒。復有",
    "T53n2122_086:0915a03": "五事。若有比丘行此法者。及與白衣不得祭",
    "T53n2122_086:0915a04": "祠鬼神。亦復不得輕於鬼神。亦復不得破鬼",
    "T53n2122_086:0915a05": "神廟。假使有人祭祠鬼神亦不得輕。亦不得",
    "T53n2122_086:0915a06": "與彼人往來。如是五事是行者業護戒境。復",
    "T53n2122_086:0915a07": "有五事。不得與謗方等經家往來。不得與破",
    "T53n2122_086:0915a08": "戒比丘往來。不得與破五戒優婆塞往來。不",
    "T53n2122_086:0915a09": "得與獵師家往來。不得與常說比丘過人往",
    "T53n2122_086:0915a10": "來。復有五事。不得與腦皮家往來。不得與藍",
    "T53n2122_086:0915a11": "染家往來。不得與養蠶家往來。不得與壓油",
    "T53n2122_086:0915a12": "家往來。不得與掘鼠藏家往來。復有五事。不",
    "T53n2122_086:0915a13": "得與劫人家往來。不得與偷人家往來。不",
    "T53n2122_086:0915a14": "得與燒僧坊家往來。不得與偷僧祇物人往",
    "T53n2122_086:0915a15": "來。不得與乃至偷一比丘物人往來。復有五",
    "T53n2122_086:0915a16": "事。不得與畜&#x732A;羊雞犬家往來。不得與觀星",
    "T53n2122_086:0915a17": "宿家往來。不得與婬女家往來。不得與寡婦",
    "T53n2122_086:0915a18": "家往來。不得與酤酒家往來。如是七種五",
    "T53n2122_086:0915a19": "事是行者業護境界。◎",
    "T53n2122_086:0915a20": "◎違順部第三",
    "T53n2122_086:0915a21": "[0915a21] 夫四重五逆佛海死屍。小乘經律譬同斬首。",
    "T53n2122_086:0915a22": "既律無開緣懺不復本。依大乘經許其洗蕩。",
    "T53n2122_086:0915a23": "如&#x546A;枯木還生華果。雖許此懺須立大心順",
    "T53n2122_086:0915a24": "教奉行如死還活。大士大行義不唐捐。身",
    "T53n2122_086:0915a25": "戒心慧志常修習。既慚且愧精勵形心。心想",
    "T53n2122_086:0915a26": "尚虛罪豈定性。今欲科約行業條例順違。善",
    "T53n2122_086:0915a27": "惡罪福具兼二種。先就惡業以論違順。違",
    "T53n2122_086:0915a28": "於涅槃順於生死。辯此違順略顯十心。有罪",
    "T53n2122_086:0915a29": "行者。須識業相量事而行矣。",
    "T53n2122_086:0915b01": "[0915b01] 一者無明顛倒煩惱醉惑。觸境生著昏暗不",
    "T53n2122_086:0915b02": "醒。所以造罪。",
    "T53n2122_086:0915b03": "[0915b03] 二者內既癡醉外為惡友所迷。隨順非法惡",
    "T53n2122_086:0915b04": "心轉熾。所以造罪。",
    "T53n2122_086:0915b05": "[0915b05] 三者內外緣具自破己善亦破他善。於諸善",
    "T53n2122_086:0915b06": "事無隨喜心。所以造罪。",
    "T53n2122_086:0915b07": "[0915b07] 四者既不修善惟惡是從。縱恣三業無惡不",
    "T53n2122_086:0915b08": "為。所以造罪。",
    "T53n2122_086:0915b09": "[0915b09] 五者所造惡事。雖未廣多。而惡心周普。奪",
    "T53n2122_086:0915b10": "一切樂與一切苦。所以造罪。",
    "T53n2122_086:0915b11": "[0915b11] 六者惡念相續晝夜不斷。心純念惡初無停",
    "T53n2122_086:0915b12": "息。所以造罪。",
    "T53n2122_086:0915b13": "[0915b13] 七者隱覆瑕疵藏諱罪過。內懷姦詐外現賢",
    "T53n2122_086:0915b14": "善。所以造罪。",
    "T53n2122_086:0915b15": "[0915b15] 八者身色強健謂我常存。增狀作罪不畏惡",
    "T53n2122_086:0915b16": "道。所以造罪。",
    "T53n2122_086:0915b17": "[0915b17] 九者頑癡凶佷魯扈抵突。無慚無愧片無羞",
    "T53n2122_086:0915b18": "&#x803B;。所以造罪。",
    "T53n2122_086:0915b19": "[0915b19] 十者撥無因果不信善根。斷諸善根。作一闡",
    "T53n2122_086:0915b20": "提。不可救療。所以造罪。",
    "T53n2122_086:0915b21": "[0915b21] 如上十心無明為本。增加不已極至闡提。順",
    "T53n2122_086:0915b22": "入生死從暗入暗。織作結業無解脫期。是名",
    "T53n2122_086:0915b23": "無明違順心也。既識生死罪惡之人。遇佛大",
    "T53n2122_086:0915b24": "慈加攝哀念。立改過法開解脫門。令我善根",
    "T53n2122_086:0915b25": "重得生長。如王登位宥罪緩刑。將行懺除修",
    "T53n2122_086:0915b26": "善改惡。善中違順亦具十心。常須運想對治",
    "T53n2122_086:0915b27": "前罪。從後立儀一一觀破。此正悔過立行本",
    "T53n2122_086:0915b28": "基也。",
    "T53n2122_086:0915b29": "[0915b29] 一者正信因果不迷不謬。為善獲福。為惡得",
    "T53n2122_086:0915c01": "罪。雖無作者果報不失。雖念念滅業不敗亡。",
    "T53n2122_086:0915c02": "信為道源。智為能入。既智且信眾善根本。",
    "T53n2122_086:0915c03": "用此正信。翻破不信一闡提心。由備此心方",
    "T53n2122_086:0915c04": "能起懺。",
    "T53n2122_086:0915c05": "[0915c05] 二者悔罪要方慚愧為本。我慚此罪不復人",
    "T53n2122_086:0915c06": "流。愧我此罪不蒙天護。是為白法。亦是三",
    "T53n2122_086:0915c07": "乘行人第一義天。出世白法。是為懺愧翻",
    "T53n2122_086:0915c08": "破無愧之黑法也。要具此心方能行懺後條",
    "T53n2122_086:0915c09": "例耳。",
    "T53n2122_086:0915c10": "[0915c10] 三者&#x6091;畏無常命如水沫。一息不還隨業",
    "T53n2122_086:0915c11": "流轉。覺無常已食息無閑。是為無常翻破保",
    "T53n2122_086:0915c12": "常不畏惡道心也。",
    "T53n2122_086:0915c13": "[0915c13] 四者發露向他說罪輕重。以露罪故罪即焦",
    "T53n2122_086:0915c14": "枯。如露樹根枝葉彫落。是為發露翻破覆藏",
    "T53n2122_086:0915c15": "現淨心也。",
    "T53n2122_086:0915c16": "[0915c16] 五者斷相續心畢竟捨惡。剋決雄猛猶若剛",
    "T53n2122_086:0915c17": "刀。是為決定要期斷惡翻破惡念相續心也。",
    "T53n2122_086:0915c18": "[0915c18] 六者發菩提心。普拔一切苦。普與一切樂。此",
    "T53n2122_086:0915c19": "心弘廣無所不遍。是為大乘菩提之心翻破",
    "T53n2122_086:0915c20": "遍惡心也。",
    "T53n2122_086:0915c21": "[0915c21] 七者修功補過勤策三業精進不休。是為修",
    "T53n2122_086:0915c22": "功立德翻破不修三業無辜起惡心也。",
    "T53n2122_086:0915c23": "[0915c23] 八者守護正法不念外道邪師破壞佛法。誓",
    "T53n2122_086:0915c24": "欲光顯令久住也。是為守護翻破滅一切善",
    "T53n2122_086:0915c25": "事心也。",
    "T53n2122_086:0915c26": "[0915c26] 九者念十方佛無量功德神通智慧。欲加護",
    "T53n2122_086:0915c27": "我慈哀我苦賜我除罪清淨良藥。是為翻破",
    "T53n2122_086:0915c28": "念惡知識心也。",
    "T53n2122_086:0915c29": "[0915c29] 十者觀罪性空。罪從心生。心若可得罪不可",
    "T53n2122_086:0916a01": "無。我心自空。空云何有。善心亦然。罪福無",
    "T53n2122_086:0916a02": "主。非內非外。亦無中間。不常自有。但有名",
    "T53n2122_086:0916a03": "字。名之為心。但有名字。名為罪福。如是名",
    "T53n2122_086:0916a04": "字。名字即空。還源反本畢竟清淨。是為觀",
    "T53n2122_086:0916a05": "罪性空翻破無明顛倒執著心也。若無明滅",
    "T53n2122_086:0916a06": "故諸行滅。諸行滅故生死滅。是為十二因緣",
    "T53n2122_086:0916a07": "大樹壞。亦名苦集子果兩縛脫。亦名道滅二",
    "T53n2122_086:0916a08": "諦顯。是為方等觀慧日月照明眾生遇此重",
    "T53n2122_086:0916a09": "恩故得見十方佛也。此標大慈具說如經。",
    "T53n2122_086:0916a10": "會意部第四",
    "T53n2122_086:0916a11": "[0916a11] 問經說懺悔能滅罪業。云何唯說觀理智心",
    "T53n2122_086:0916a12": "能滅諸業。釋言。懺悔有二。一是迷心依事",
    "T53n2122_086:0916a13": "懺悔。謂佛像前行道禮敬發願。要期斷除事",
    "T53n2122_086:0916a14": "惡。二是智心依理懺悔。謂觀身心斷除結使。",
    "T53n2122_086:0916a15": "但所造業有輕有重。若論輕業事懺亦滅。若",
    "T53n2122_086:0916a16": "論重業有可轉者。亦能轉重令輕。謂三塗",
    "T53n2122_086:0916a17": "業人中輕受。故十住婆沙論云。我言。懺悔罪",
    "T53n2122_086:0916a18": "則輕薄。於少時受。故知事懺轉重令輕。牽報",
    "T53n2122_086:0916a19": "不定。由不斷結故。有漏力微。不盡故業。後",
    "T53n2122_086:0916a20": "必受報。非全不定。今故偏說。觀理斷結。無",
    "T53n2122_086:0916a21": "惑潤業。業不牽生。隨所斷處。故業永盡。於",
    "T53n2122_086:0916a22": "現造業亦不招生。則於過現所造善惡。方是",
    "T53n2122_086:0916a23": "究竟牽報不定。今據此義。是以偏說。故諸",
    "T53n2122_086:0916a24": "智者。欲斷過現三塗重業。即學觀理永免",
    "T53n2122_086:0916a25": "惡道。是故初果名為觝債。故攝論云。若無苦",
    "T53n2122_086:0916a26": "下無明諸行不生。若行已生無修道。無明諸",
    "T53n2122_086:0916a27": "行不熟。何以故。須陀洹人不造感生報業故。",
    "T53n2122_086:0916a28": "阿那含人不受下界生報。又優婆塞戒經云。",
    "T53n2122_086:0916a29": "若人具有欲界諸業得阿那含果。能轉後業",
    "T53n2122_086:0916b01": "現在受之。羅漢亦爾。故知觀理是真懺悔。故",
    "T53n2122_086:0916b02": "華嚴經偈云。",
    "T53n2122_086:0916b03": " 一切業障海  皆由妄想生",
    "T53n2122_086:0916b04": " 若欲懺悔者  當求真實相",
    "T53n2122_086:0916b05": "[0916b05] 又大寶積經云。百千萬劫久習結業。以一實",
    "T53n2122_086:0916b06": "觀即皆消滅。又諸法無行經云。若菩薩能見",
    "T53n2122_086:0916b07": "一切眾生性即涅槃性。則能畢竟滅業障罪。",
    "T53n2122_086:0916b08": "故又普賢菩薩經云。觀心無心。從顛倒相",
    "T53n2122_086:0916b09": "起。如此相心從妄想起。如空中風無依止處。",
    "T53n2122_086:0916b10": "故知善惡取性作相由未寤理。非無妄業。後",
    "T53n2122_086:0916b11": "若寤理前業即滅。無法可住。故不招生。如",
    "T53n2122_086:0916b12": "正觀理時。當思諸障本唯空寂。常與諸佛",
    "T53n2122_086:0916b13": "同一真性。洹沙萬德法界無殊。但無明障厚",
    "T53n2122_086:0916b14": "不能&#x89A9;見。以不見故常於佛前破戒違道。十",
    "T53n2122_086:0916b15": "惡五逆無過不為。猶如一堂筵及凡聖在堂",
    "T53n2122_086:0916b16": "供養。有多盲人。以無目故遂於眾前具造諸",
    "T53n2122_086:0916b17": "惡。時有智人愍之不已。遂語盲人曰。此堂",
    "T53n2122_086:0916b18": "具有凡聖僧眾。汝云何對之公然造惡。盲人",
    "T53n2122_086:0916b19": "聞已慚愧&#x6091;畏。謝過無地。遂即申意告白",
    "T53n2122_086:0916b20": "僧眾曰。弟子某甲敬白合堂師等。弟子無",
    "T53n2122_086:0916b21": "福少來失明。雖與師等同在一堂不能&#x89A9;見。",
    "T53n2122_086:0916b22": "以不見故遂於師前無過不為。今因善友開",
    "T53n2122_086:0916b23": "導。始知有師。慚愧&#x6091;畏不可具陳。弟子",
    "T53n2122_086:0916b24": "今從合堂師等求哀懺悔。唯願師等受弟子",
    "T53n2122_086:0916b25": "歸誠懺悔。然此盲人雖自無眼不見僧眾。然",
    "T53n2122_086:0916b26": "知僧眾先皆見已受其懺悔。我等亦然。昔造",
    "T53n2122_086:0916b27": "罪時常在佛前。今欲悔過。了知諸佛悉皆",
    "T53n2122_086:0916b28": "見已。但一切諸佛三達靈智五眼明照。知",
    "T53n2122_086:0916b29": "無不盡。莫問遠近。內外明闇如掌觀珠。隨",
    "T53n2122_086:0916c01": "機赴感不差時也。",
    "T53n2122_086:0916c02": "[0916c02] 又知罪緣無有自性。但以妄想因緣。虛受是",
    "T53n2122_086:0916c03": "苦。故維摩經云。心垢故眾生垢。心淨故眾",
    "T53n2122_086:0916c04": "生淨。妄想是垢。無妄想是淨。罪性不在內",
    "T53n2122_086:0916c05": "不在外不在中間。心亦不在內不在外不在",
    "T53n2122_086:0916c06": "中間。如其心然。罪垢亦然。如是&#x5374;推罪性",
    "T53n2122_086:0916c07": "皆空。發智慧火了無明闇。無始已來所造諸",
    "T53n2122_086:0916c08": "惡。猶如闇室。懺悔正解。狀若明燈。明燈",
    "T53n2122_086:0916c09": "一照昏闇皆除。不以闇來無始能推燈也。明",
    "T53n2122_086:0916c10": "闇解惑爾來無始。迷因謬果具造諸非。事",
    "T53n2122_086:0916c11": "等如闇。今欲悔除。依佛性力發正見火。事",
    "T53n2122_086:0916c12": "等明燈。燈起闇除。解生惑喪。義無不滅也。",
    "T53n2122_086:0916c13": "亦如霜雪待日而除。亦如病疾待良藥除。亦",
    "T53n2122_086:0916c14": "如迷方待寤而正。亦如惡類眾薪悔如。豆",
    "T53n2122_086:0916c15": "火須臾殄滅。是故涅槃經云。譬如[疊*毛]華千",
    "T53n2122_086:0916c16": "斤不如真金一兩。造罪雖多不如少善。既對",
    "T53n2122_086:0916c17": "佛造愆。還同盲人向僧懺悔。罪無自性。從緣",
    "T53n2122_086:0916c18": "而滅。故業報差別經偈云。",
    "T53n2122_086:0916c19": " 若人造重罪  作已深自責",
    "T53n2122_086:0916c20": " 懺悔更不造  能拔根本業",
    "T53n2122_086:0916c21": "[0916c21] 既知真偽即知所緣罪業。從事而生。惑情障",
    "T53n2122_086:0916c22": "解。迷而不覺。故有斯罪。如雲覆日如闇冥",
    "T53n2122_086:0916c23": "室。今之寤心緣理而生。解興惑喪。如光滅",
    "T53n2122_086:0916c24": "暗。前心雖起重罪。後念觀理。妄心即滅妄境",
    "T53n2122_086:0916c25": "不生。久熏不已業種自亡。故未曾有經云。前",
    "T53n2122_086:0916c26": "心作惡如雲覆日。後心起善如炬消暗。又大",
    "T53n2122_086:0916c27": "集經云。如百年垢衣可於一日澣令鮮淨。如",
    "T53n2122_086:0916c28": "是百千劫中所集諸不善業。以佛法力故善",
    "T53n2122_086:0916c29": "順思惟。可於一日一時盡能消滅也。",
    "T53n2122_086:0917a01": "儀式部第五",
    "T53n2122_086:0917a02": "[0917a02] 此之一門行者欲懺。要對三寶勝緣境前。偏",
    "T53n2122_086:0917a03": "袒露膞脫去巾履。女人不勞袒髆具服威儀。",
    "T53n2122_086:0917a04": "合掌恭敬。請一大德耆年宿邁自心敬者。先",
    "T53n2122_086:0917a05": "當奉請十方三寶以為良緣。故人述偈云。",
    "T53n2122_086:0917a06": " 歸命十方一切佛  頂禮無邊淨覺海",
    "T53n2122_086:0917a07": " 亦禮妙法不思議  真如自性清淨藏",
    "T53n2122_086:0917a08": " 住於極愛一子地  得道得果諸聖人",
    "T53n2122_086:0917a09": " 我以身口清淨意  咸各歸命稽首禮",
    "T53n2122_086:0917a10": "[0917a10] 然後請懺悔主云。",
    "T53n2122_086:0917a11": "[0917a11] 大德一心念。我弟子某甲。今請大德為懺悔",
    "T53n2122_086:0917a12": "阿闍梨。願大德為我作懺悔阿闍梨。我依大",
    "T53n2122_086:0917a13": "德故得懺悔。慈愍故(一遍亦得三遍彌善)。",
    "T53n2122_086:0917a14": "[0917a14] 第二懺悔師先教識前罪性輕重。具如初意。",
    "T53n2122_086:0917a15": "依論懺悔總有四種。一更相易脫懺。是凡夫",
    "T53n2122_086:0917a16": "下品懺法。二永斷相續懺。是上品凡夫懺法。",
    "T53n2122_086:0917a17": "三焦業懺。是賢人懺法。四滅業懺。是聖人懺",
    "T53n2122_086:0917a18": "法。前二是事中懺敵對而除。未能滅業且伏",
    "T53n2122_086:0917a19": "而不起。由不依理觀未入聖位。雖得免非未",
    "T53n2122_086:0917a20": "來不入惡道。然此業性常在以熏成種。故如",
    "T53n2122_086:0917a21": "人斫樹但去枝條其根仍在。後二懺悔要須",
    "T53n2122_086:0917a22": "緣空寤理心境虛融。常須作意見諦漸修。然",
    "T53n2122_086:0917a23": "後得滅。今且依第二凡夫永斷相續懺。令業",
    "T53n2122_086:0917a24": "伏不行。常依善友發大誓願。臨命終時亦得",
    "T53n2122_086:0917a25": "隨願往生十方淨土永離三惡。以住娑婆恐",
    "T53n2122_086:0917a26": "心怯弱不能堅固。意欲退者。當以五法佐助",
    "T53n2122_086:0917a27": "得不悔果。一信。二慚。三愧。四善知識。五宗",
    "T53n2122_086:0917a28": "敬戒。一信者為道源功德母。一切善法因之",
    "T53n2122_086:0917a29": "而生。二慚者。自不作罪。三愧者。不教他作",
    "T53n2122_086:0917b01": "罪。又慚者。內自羞人。愧者。羞天。有慚愧故",
    "T53n2122_086:0917b02": "則能恭敬父母師長一切凡聖。善知識者",
    "T53n2122_086:0917b03": "是全梵行。戒者是汝大師故。三寶是凡聖",
    "T53n2122_086:0917b04": "所依。故須歸敬。戒師臨時種種開誘令發大",
    "T53n2122_086:0917b05": "心永斷後犯。臨時誡勗不可預述。",
    "T53n2122_086:0917b06": "洗懺部第六",
    "T53n2122_086:0917b07": "[0917b07] 如舍利弗悔過經云。佛言。若有善男子善女",
    "T53n2122_086:0917b08": "人。欲求阿羅漢道。欲求辟支佛道。欲求佛",
    "T53n2122_086:0917b09": "道者。欲知去來之事者。常以平旦日中日入",
    "T53n2122_086:0917b10": "人定夜半雞鳴時。澡漱正衣服。叉手拜十",
    "T53n2122_086:0917b11": "方佛。自在所向。當悔過言。",
    "T53n2122_086:0917b12": "[0917b12] 某等宿命從無數劫以來。所犯過惡。至今世",
    "T53n2122_086:0917b13": "所犯婬&#x59B7;。所犯瞋怒。所犯愚癡。不知佛時。",
    "T53n2122_086:0917b14": "不知法時。不知比丘僧時。不知善惡時。若",
    "T53n2122_086:0917b15": "身有犯過。若口犯過。若心犯過。若意欲害",
    "T53n2122_086:0917b16": "佛。嫉惡經道。若&#x9B2A;比丘僧。若殺阿羅漢。若",
    "T53n2122_086:0917b17": "自殺父母。若犯身三口四意三。自殺生。教人",
    "T53n2122_086:0917b18": "殺生。見人殺生代其喜。身自行盜。教人行盜。",
    "T53n2122_086:0917b19": "見人行盜代其喜。身自欺人。教人欺人。見人",
    "T53n2122_086:0917b20": "欺人代其喜。身自兩舌。教人兩舌。見人兩",
    "T53n2122_086:0917b21": "舌代其喜。身自罵詈。教人罵詈。見人罵詈",
    "T53n2122_086:0917b22": "代其喜。身自妄言。教人妄言。見人妄言代",
    "T53n2122_086:0917b23": "其喜。身自嫉&#x59AC;。教人嫉&#x59AC;。見人嫉&#x59AC;代其",
    "T53n2122_086:0917b24": "喜。身自貪餮。教人貪餮。見人貪餮代其喜。",
    "T53n2122_086:0917b25": "身自不信。教人不信。見人不信代其喜。不",
    "T53n2122_086:0917b26": "信作善得善作惡得惡。見人作惡代其喜。身",
    "T53n2122_086:0917b27": "自盜佛寺中財物。若比丘僧財物。教人行",
    "T53n2122_086:0917b28": "盜。見人行盜代其喜。身自輕稱小斗短尺欺",
    "T53n2122_086:0917b29": "人。以重稱大斗長尺侵人。見人侵人代其",
    "T53n2122_086:0917c01": "喜。身自故作賊。教人作賊。見人作賊代其",
    "T53n2122_086:0917c02": "喜。身自惡逆。教人惡逆。見人惡逆代其喜。身",
    "T53n2122_086:0917c03": "諸所更以來生五處者。在泥犁中時。在禽獸",
    "T53n2122_086:0917c04": "中時。在薜荔中時。在人中時。在天中時。身在",
    "T53n2122_086:0917c05": "此五逆中生時。所犯過惡。不孝父母。不孝",
    "T53n2122_086:0917c06": "於師。不敬於善友。不敬於善沙門道人。不",
    "T53n2122_086:0917c07": "敬長老。輕易父母。輕易於師父。輕易求阿羅",
    "T53n2122_086:0917c08": "漢道者。輕易求辟支佛道者。若誹謗嫉&#x59AC;之。",
    "T53n2122_086:0917c09": "見佛道言非。見惡道言是。見正言不正。見不",
    "T53n2122_086:0917c10": "正言正。某等諸所作過惡。願從十方諸佛求",
    "T53n2122_086:0917c11": "哀悔過。令某等今世不犯此過殃。令某等後",
    "T53n2122_086:0917c12": "世亦不被此過殃。所以從十方諸佛求哀者。",
    "T53n2122_086:0917c13": "何佛能洞視徹聽。不敢於佛前欺。某等有",
    "T53n2122_086:0917c14": "過惡不敢覆藏。從今以後皆不敢復犯。",
    "T53n2122_086:0917c15": "[0917c15] 佛語舍利弗。若有善男子善女人。意不欲入",
    "T53n2122_086:0917c16": "三塗者。諸所作過皆當悔過。不當覆藏。不",
    "T53n2122_086:0917c17": "欲生邊地無三寶處。皆當悔過。不當覆藏。乃",
    "T53n2122_086:0917c18": "至欲得三乘道果者。皆當悔過。不當覆藏。",
    "T53n2122_086:0917c19": "佛語舍利弗。若使天下男子女人。皆得阿羅",
    "T53n2122_086:0917c20": "漢及辟支佛。若有人供養天下阿羅漢辟支",
    "T53n2122_086:0917c21": "佛滿千。不如持悔過經於晝夜各三過讀一",
    "T53n2122_086:0917c22": "日其得福勝供養天下阿羅漢辟支佛。百倍",
    "T53n2122_086:0917c23": "千倍萬倍億倍。又依普賢觀經云。懺悔六根",
    "T53n2122_086:0917c24": "本意。由業障故。不淨六根。具造十惡。處處",
    "T53n2122_086:0917c25": "貪著。遍六情根。此六根業枝條華葉。悉滿",
    "T53n2122_086:0917c26": "三界一切生處。增長無明。今欲懺悔。廣請",
    "T53n2122_086:0917c27": "諸佛菩薩。讀誦大乘志心徹倒。發願求破",
    "T53n2122_086:0917c28": "壞身心一切惡業。念念之中得見普賢十方",
    "T53n2122_086:0917c29": "諸佛。故說偈云。",
    "T53n2122_086:0918a01": " 若有眼根惡  業障說不淨",
    "T53n2122_086:0918a02": " 但當誦大乘  思念第一義",
    "T53n2122_086:0918a03": " 是名懺悔眼  盡諸不善業",
    "T53n2122_086:0918a04": " 耳根聞亂聲  壞亂和合義",
    "T53n2122_086:0918a05": " 由是起狂亂  猶如癡&#x7328;猴",
    "T53n2122_086:0918a06": " 但當誦大乘  觀法空無相",
    "T53n2122_086:0918a07": " 永離一切惡  天耳聞十方",
    "T53n2122_086:0918a08": " 鼻根著諸香  隨染起諸觸",
    "T53n2122_086:0918a09": " 如此狂惑鼻  隨染生諸塵",
    "T53n2122_086:0918a10": " 若誦大乘經  觀法如實際",
    "T53n2122_086:0918a11": " 永離諸惡業  後世不復生",
    "T53n2122_086:0918a12": " 舌根起五種  惡口不善業",
    "T53n2122_086:0918a13": " 若欲自調順  應勤修慈心",
    "T53n2122_086:0918a14": " 思法真寂義  無諸分別相",
    "T53n2122_086:0918a15": " 心根如&#x7328;猴  無有暫停時",
    "T53n2122_086:0918a16": " 若欲折伏者  當誦大乘經",
    "T53n2122_086:0918a17": " 念佛大覺身  力無畏所成",
    "T53n2122_086:0918a18": " 身為機關主  如塵隨風轉",
    "T53n2122_086:0918a19": " 六賊游戲中  自在無罣礙",
    "T53n2122_086:0918a20": " 若欲滅此惡  永離諸塵勞",
    "T53n2122_086:0918a21": " 當處涅槃城  安樂心澹怕",
    "T53n2122_086:0918a22": " 但當誦大乘  念諸菩薩母",
    "T53n2122_086:0918a23": " 無量勝方便  從思實相得",
    "T53n2122_086:0918a24": " 如此等六法  名為六情根",
    "T53n2122_086:0918a25": " 一切業障海  皆從妄相生",
    "T53n2122_086:0918a26": " 若欲懺悔者  端坐念實相",
    "T53n2122_086:0918a27": " 眾罪如霜露  慧日能消除",
    "T53n2122_086:0918a28": " 是故應志心  懺悔六情根",
    "T53n2122_086:0918a29": "[0918a29] 述曰。余自勤力檢討一切經論。雖復教人總",
    "T53n2122_086:0918b01": "懺罪法。然文多散落不可具錄。將前二經懺",
    "T53n2122_086:0918b02": "文稍略。所以偏引出之。竊尋眾生無始至今",
    "T53n2122_086:0918b03": "造過極多。名數塵沙。若依前懺。又恐洗蕩不",
    "T53n2122_086:0918b04": "可周淨。今此已下更依隋代曇遷靈裕二法",
    "T53n2122_086:0918b05": "師。總懺十惡。冀望周悉。雖是凡夫所撰。然",
    "T53n2122_086:0918b06": "文義皆採拾地持經論聖意。而纘集之。依之",
    "T53n2122_086:0918b07": "修行皆合佛意。古今諸德懺文甚多。比校周",
    "T53n2122_086:0918b08": "悉未能逾下二文也。",
    "T53n2122_086:0918b09": "[0918b09] 十惡懺文(曇遷法師撰文)。",
    "T53n2122_086:0918b10": "[0918b10] 弟子某甲。普為一切法界眾生。發露無始已",
    "T53n2122_086:0918b11": "來所作罪業。或殺害君親及真人羅漢。兵戈",
    "T53n2122_086:0918b12": "征討鋒刃殺戮。游獵禽獸網捕蟲魚。或經作",
    "T53n2122_086:0918b13": "惡王刑罰差濫。乃至含靈稟性蠢動。凡諸",
    "T53n2122_086:0918b14": "生類殘害殺傷。及猛獸鷙鳥遞相噉食。或盜",
    "T53n2122_086:0918b15": "佛物法物僧物及他財寶。居官因事納貨受",
    "T53n2122_086:0918b16": "財。或非己室家外行婬穢。莫簡親屬不避僧",
    "T53n2122_086:0918b17": "尼。橫起愛憎妄相&#x59AC;忌。或虛詐妄語誑惑",
    "T53n2122_086:0918b18": "君親。不知不見言知言見。憑託鬼神詭誑世",
    "T53n2122_086:0918b19": "俗。或讒諂兩舌&#x9B2A;亂二邊。將此惡言向彼陳",
    "T53n2122_086:0918b20": "說。持彼惡語復向此論。阻隔君臣離間骨",
    "T53n2122_086:0918b21": "肉。一切和合由其破壞。或出言&#x9E81;獷毀訾",
    "T53n2122_086:0918b22": "他人。呵叱任情罵詈在口。或不以正言。乃",
    "T53n2122_086:0918b23": "為綺語。說善為惡。以臭為香。名長為短。說",
    "T53n2122_086:0918b24": "白為黑。謬言詭語調弄於人。或志在貪味。求",
    "T53n2122_086:0918b25": "取不節。性多瞋忿。恚怒自纏。或不識正理迷",
    "T53n2122_086:0918b26": "惑邪見。謗佛法僧說無因果。不信修善受人",
    "T53n2122_086:0918b27": "天樂。不信為惡受地獄苦。或謂此身無因而",
    "T53n2122_086:0918b28": "得。或謂未來斷無因果。毀壞塔寺焚燒經",
    "T53n2122_086:0918b29": "典。融刮佛像以取金銅。污穢伽藍違越禁戒。",
    "T53n2122_086:0918c01": "或飲酒噉肉及食五辛。愚癡邪見無惡不造。",
    "T53n2122_086:0918c02": "凡此所陳十種惡業。自作教他。見作隨喜。從",
    "T53n2122_086:0918c03": "無始已來定有斯罪。以罪因緣能令眾生墮",
    "T53n2122_086:0918c04": "於地獄畜生餓鬼。若生人間短命多病。常處",
    "T53n2122_086:0918c05": "卑賤。及以貧窮。共人有財不得自在。婦不",
    "T53n2122_086:0918c06": "良謹。二妻相諍。多被謗毀。為人誑惑。所有",
    "T53n2122_086:0918c07": "眷屬弊惡破壞。不值好語常聞惡聲。凡所陳",
    "T53n2122_086:0918c08": "說常有諍訟。假說真言人不信受。吐發音",
    "T53n2122_086:0918c09": "辭又不辯正。貪財無厭所求不獲。常為他",
    "T53n2122_086:0918c10": "人伺其長短。不善知識共相惱害。常生邪",
    "T53n2122_086:0918c11": "見之家。常懷諂曲之心。無始已來十不善業。",
    "T53n2122_086:0918c12": "皆從煩惱邪見而生。令依佛性正見力故。發",
    "T53n2122_086:0918c13": "露懺悔。皆得除滅。譬如明珠投之濁水以珠",
    "T53n2122_086:0918c14": "威德水即澄清。佛性威德亦復如是。投諸眾",
    "T53n2122_086:0918c15": "生四重五逆煩惱濁水皆即澄清。弟子某甲",
    "T53n2122_086:0918c16": "及一切法界眾生。自從今身乃至成佛。願",
    "T53n2122_086:0918c17": "更不造此等諸罪。歸命敬禮常住三寶。懺悔",
    "T53n2122_086:0918c18": "已訖次禮懺功德發願說偈云。",
    "T53n2122_086:0918c19": " 願於未來世  見無量壽佛",
    "T53n2122_086:0918c20": " 無邊功德身  我及餘信者",
    "T53n2122_086:0918c21": " 既見彼佛已  願得離垢眼",
    "T53n2122_086:0918c22": " 成無上菩提  普及於含識",
    "T53n2122_086:0918c23": "[0918c23] 總懺十惡偈文(靈裕法師撰文)",
    "T53n2122_086:0918c24": " 自惟我生死  過去無初際",
    "T53n2122_086:0918c25": " 乃至於今生  相續不斷絕",
    "T53n2122_086:0918c26": " 愚癡暗覆故  三毒火常然",
    "T53n2122_086:0918c27": " 雖有身與心  而不能自寤",
    "T53n2122_086:0918c28": " 徒蒙一切佛  放智慧日光",
    "T53n2122_086:0918c29": " 照我二種身  亦未之知覺",
    "T53n2122_086:0919a01": " 懷惑生諸趣  無類而不更",
    "T53n2122_086:0919a02": " 諦思此因緣  誰非己眷屬",
    "T53n2122_086:0919a03": " 又念諸眾生  元同一心海",
    "T53n2122_086:0919a04": " 因妄想識浪  幻起諸趣身",
    "T53n2122_086:0919a05": " 是身無種種  與我同如性",
    "T53n2122_086:0919a06": " 因於失念故  彼我分別生",
    "T53n2122_086:0919a07": " 由之起愛憎  常共相&#x9B2A;諍",
    "T53n2122_086:0919a08": " 日夜懷嫌恨  思念相報及",
    "T53n2122_086:0919a09": " 遂於眾生中  無一不傷害",
    "T53n2122_086:0919a10": " 貪奪於資生  非分起染欲",
    "T53n2122_086:0919a11": " 虛誑無實語  惡口不擇言",
    "T53n2122_086:0919a12": " 兩舌相破壞  綺語調弄人",
    "T53n2122_086:0919a13": " 貪海無厭足  瞋火然復然",
    "T53n2122_086:0919a14": " 邪見背正教  諂曲無誠信",
    "T53n2122_086:0919a15": " 違犯諸如來  一切清淨戒",
    "T53n2122_086:0919a16": " 嫌恨與愛憎  無心而不有",
    "T53n2122_086:0919a17": " 是罪若不懺  長夜熏自心",
    "T53n2122_086:0919a18": " 積熏而不已  變成地獄處",
    "T53n2122_086:0919a19": " 及與諸苦具  諸佛於爾時",
    "T53n2122_086:0919a20": " 皆悉不能救  唯除自發露",
    "T53n2122_086:0919a21": " 所造諸愆咎  應佛菩薩心",
    "T53n2122_086:0919a22": " 隨順本淨性  無始時無明",
    "T53n2122_086:0919a23": " 自此漸微薄  是故懷慚愧",
    "T53n2122_086:0919a24": " 深心悔諸罪  願佛放慈光",
    "T53n2122_086:0919a25": " 照及苦眾生  所有煩惱聚",
    "T53n2122_086:0919a26": " 皆令悉消滅  自性清淨心",
    "T53n2122_086:0919a27": " 從此至究竟  平等真法界",
    "T53n2122_086:0919a28": " 於今得圓滿  (下有六行偈長安延興寺玄琬律師撰)",
    "T53n2122_086:0919a29": " 傷己無始隨自心  順入欲流墮洄澓",
    "T53n2122_086:0919b01": " 於中孤獨無救護  具造無邊百種苦",
    "T53n2122_086:0919b02": " 所受諸苦時報定  諸佛威神不能救",
    "T53n2122_086:0919b03": " 困逼事窮苦對至  方乃有此一念寤",
    "T53n2122_086:0919b04": " 以其無明曀膜厚  三毒之火常熾然",
    "T53n2122_086:0919b05": " 意欲遠離不能離  如&#x7655;已熟待破時",
    "T53n2122_086:0919b06": " 唯願諸佛放慈光  時復照及極苦者",
    "T53n2122_086:0919b07": " 往昔所造三業罪  及今現起一切惡",
    "T53n2122_086:0919b08": " 未來應生諸煩惱  頂禮懺悔願滅除",
    "T53n2122_086:0919b09": "[0919b09] 頌曰。",
    "T53n2122_086:0919b10": " 五體悔前朝  三屈懺中夕",
    "T53n2122_086:0919b11": " 鳴椎誡旭旦  哀我苦勞役",
    "T53n2122_086:0919b12": " 引目寓金言  悲傷塵垢積",
    "T53n2122_086:0919b13": " 咄哉形非我  嗟往常沈溺",
    "T53n2122_086:0919b14": " 踟&#x8E70;歧路危  揮手謝中析",
    "T53n2122_086:0919b15": " 洗滌歸誠懺  皎潔凌雲釋",
    "T53n2122_086:0919b16": " 蕭索業苦離  昇陟隨緣益",
    "T53n2122_086:0919b17": " 雖未齊高蹤  且免幽途歷",
    "T53n2122_086:0919b18": "感應緣(略引三驗)",
    "T53n2122_086:0919b19": "晉沙門慧達梁沙門法寵唐沙門德美",
    "T53n2122_086:0919b20": "[0919b20] 晉沙門慧達。姓劉名薩荷。西河離石人也。",
    "T53n2122_086:0919b21": "未出家時長於軍旅。不聞佛法。尚武好畋",
    "T53n2122_086:0919b22": "獵。年三十一暴病而死。體尚溫柔。家未殮。",
    "T53n2122_086:0919b23": "至七日而蘇。說云。將盡之時。見有兩人執縛",
    "T53n2122_086:0919b24": "將去。向西北行。路轉高稍得平衢。兩邊列",
    "T53n2122_086:0919b25": "樹。見有一人執弓帶劍當衢而立。指語兩人",
    "T53n2122_086:0919b26": "將荷西行。見屋舍甚多白壁赤柱。荷入一家。",
    "T53n2122_086:0919b27": "有女子美容服。荷就乞食。空中聲言。勿與",
    "T53n2122_086:0919b28": "之也。有人從地踊出。執鐵杵將欲擊之。荷",
    "T53n2122_086:0919b29": "遽走歷入十許家皆然。遂無所得。復西北行",
    "T53n2122_086:0919c01": "見一嫗乘車。與荷一卷書。荷受之。西至一家。",
    "T53n2122_086:0919c02": "館宇華整。有嫗坐于戶外。口中虎牙。屋內床",
    "T53n2122_086:0919c03": "帳光麗。竹席青几。復有女子處之。問荷得",
    "T53n2122_086:0919c04": "書來不。荷以書卷與之。女取餘書比之。俄見",
    "T53n2122_086:0919c05": "兩沙門。謂荷汝識我不。荷答不識。沙門曰。",
    "T53n2122_086:0919c06": "今宜歸命釋迦文佛。荷如言發念。因隨沙門",
    "T53n2122_086:0919c07": "俱行。遙見一城。類長安城。而色甚黑。蓋鐵",
    "T53n2122_086:0919c08": "城也。見人身甚長大。膚黑如漆。頭髮曳地。",
    "T53n2122_086:0919c09": "沙門曰。地獄中鬼也。其處甚寒。有&#x6C37;如席。",
    "T53n2122_086:0919c10": "飛散著人頭頭斷。著&#x811A;&#x811A;斷。二沙門云。此",
    "T53n2122_086:0919c11": "寒&#x6C37;獄也。荷便自識宿命知兩沙門。往維",
    "T53n2122_086:0919c12": "衛佛時並其師也。作沙彌時。以犯俗罪不得",
    "T53n2122_086:0919c13": "受戒。世雖有佛竟不得見。從再得人身。一",
    "T53n2122_086:0919c14": "生羌中。今生晉中。又見從伯在此獄裏。謂荷",
    "T53n2122_086:0919c15": "曰。昔在鄴時不知事佛。見人灌像聊試學之。",
    "T53n2122_086:0919c16": "而不肯還直。今故受罪。猶有灌福幸得生天。",
    "T53n2122_086:0919c17": "次見刀山地獄。次第經歷觀見甚多。獄獄異",
    "T53n2122_086:0919c18": "城不相雜廁。人數如沙。不可稱計。楚毒科",
    "T53n2122_086:0919c19": "法。略與經說相符。自荷履踐地獄。示有光",
    "T53n2122_086:0919c20": "景。俄而忽見金色。暉明皎然。見人長二丈",
    "T53n2122_086:0919c21": "許。相好嚴華體黃金色。左右&#x7ADD;曰。觀世大",
    "T53n2122_086:0919c22": "士也。皆起迎禮。有二沙門。形質相類。&#x7ADD;行",
    "T53n2122_086:0919c23": "而東。荷作禮畢。菩薩具為說法可千餘言。",
    "T53n2122_086:0919c24": "末云。凡為亡人設福。若父母兄弟。爰至七",
    "T53n2122_086:0919c25": "世姻媾親戚朋友路人。或在精舍。或在家中。",
    "T53n2122_086:0919c26": "亡者受苦即得免脫。七月望日沙門受臘。此",
    "T53n2122_086:0919c27": "時設供彌為勝也。若割器物以充供養。器",
    "T53n2122_086:0919c28": "器摽題言。為某人親奉上三寶。福施彌多其",
    "T53n2122_086:0919c29": "慶逾速。沙門白衣見身為過及宿世之罪種",
    "T53n2122_086:0920a01": "種惡業。能於眾中盡自發露。不失事條勤誠",
    "T53n2122_086:0920a02": "懺悔者。罪即消滅。如其弱顏羞慚恥於大眾",
    "T53n2122_086:0920a03": "露其過者。可在屏處。默自記說。不失事者。",
    "T53n2122_086:0920a04": "罪亦降滅。若有所遺漏非故隱蔽。雖不獲",
    "T53n2122_086:0920a05": "免受報稍輕。若不能悔無慚愧心。此名執過",
    "T53n2122_086:0920a06": "不返。命終之後剋墜地獄。又他造塔及與堂",
    "T53n2122_086:0920a07": "殿。雖復一土一木若染若碧。率誠供助。獲",
    "T53n2122_086:0920a08": "福甚多。若見塔殿。或有草穢。不加耘除。蹈",
    "T53n2122_086:0920a09": "之而行。禮拜功德隨即盡矣。又曰。經者尊",
    "T53n2122_086:0920a10": "典化導之津。波羅蜜經功德最勝。首楞嚴亦",
    "T53n2122_086:0920a11": "其次也。若有善人讀誦經處。其地皆為金剛。",
    "T53n2122_086:0920a12": "但肉眼眾生不能見耳。能勤諷持不墮地獄。",
    "T53n2122_086:0920a13": "波若定本及如來&#x9262;。後當東至漢地。能立",
    "T53n2122_086:0920a14": "一善於此經&#x9262;。受報生天倍得功德。所說甚",
    "T53n2122_086:0920a15": "廣。略要載之。荷臨辭去。謂曰。汝應歷劫",
    "T53n2122_086:0920a16": "備受罪報。以嘗聞經法生歡喜心。今當見受",
    "T53n2122_086:0920a17": "輕報一過便免。汝得濟活可作沙門。雒陽臨",
    "T53n2122_086:0920a18": "淄建業鄮陰成都五處。並有阿育王塔。又",
    "T53n2122_086:0920a19": "吳中兩石像。育王所使鬼神造也。頗得真相。",
    "T53n2122_086:0920a20": "能往禮者不墮地獄。語已東行。荷作禮而",
    "T53n2122_086:0920a21": "別。出南大道。廣百餘步。道上行者不可稱",
    "T53n2122_086:0920a22": "計。道邊有高座。高數十丈。有沙門坐之。左",
    "T53n2122_086:0920a23": "右僧眾列倚甚多。有人執筆北面而立。謂",
    "T53n2122_086:0920a24": "荷曰。在襄陽時何故殺鹿。跪答曰。他人射",
    "T53n2122_086:0920a25": "鹿我加創耳。又不噉肉何緣受報。時即見襄",
    "T53n2122_086:0920a26": "陽殺鹿之地。草樹山澗忽然滿目。所乘黑馬",
    "T53n2122_086:0920a27": "並皆能言。悉證荷殺鹿年月時日。荷懼然無",
    "T53n2122_086:0920a28": "對。須臾有人以叉叉之投鑊湯中。自視四體",
    "T53n2122_086:0920a29": "潰然爛碎。有風吹身聚小岸邊。忽焉不覺",
    "T53n2122_086:0920b01": "還復全形。執筆者復問。汝又射雉。亦嘗殺",
    "T53n2122_086:0920b02": "雁。言已又投鑊湯。如前爛法。受此報已乃",
    "T53n2122_086:0920b03": "遣荷去。入一大城。有人居焉。謂荷曰。汝受",
    "T53n2122_086:0920b04": "輕報又得還生。是福力所扶。而今以後復",
    "T53n2122_086:0920b05": "作罪不。乃遣人送荷。遙見故身意不欲還。",
    "T53n2122_086:0920b06": "送人推引。久久乃附形而得蘇活。奉法精勤。",
    "T53n2122_086:0920b07": "遂即出家。字曰慧達。太元末尚在京師。後往",
    "T53n2122_086:0920b08": "許昌。不知所終(右此一驗出冥祥記)。",
    "T53n2122_086:0920b09": "[0920b09] 梁楊都宣武寺沙門法寵。姓馮。南陽冠軍人",
    "T53n2122_086:0920b10": "也。年三十八。正勝寺法願道人。善通樊許",
    "T53n2122_086:0920b11": "之術。謂寵曰。君年滿當死。無可避處。唯祈",
    "T53n2122_086:0920b12": "誠諸佛懺悔先愆排脫。或可冀耳。寵因引鏡",
    "T53n2122_086:0920b13": "驗之。見面有黑氣。於是貨賣衣&#x9262;資餘併市",
    "T53n2122_086:0920b14": "香供。飛舟東逝。直至海鹽。居在光興閑房禮",
    "T53n2122_086:0920b15": "懺。杜絕人物。晝忘食息。夜不解衣。迄至",
    "T53n2122_086:0920b16": "四十歲暮之夕。忽覺兩耳腫痛。彌生&#x6091;懼。",
    "T53n2122_086:0920b17": "其夜懺達四更。聞戶外有人言曰。君死業已",
    "T53n2122_086:0920b18": "盡。遽即開戶都無所見。明晨借問。僉言。黑",
    "T53n2122_086:0920b19": "氣都除兩耳。乃是生骨。斯實由懺蕩之殷故",
    "T53n2122_086:0920b20": "使延壽也。以普通五年三月十六日。卒于所",
    "T53n2122_086:0920b21": "住。春秋七十有四(右此一驗出梁高僧傳)。",
    "T53n2122_086:0920b22": "[0920b22] 唐京師會昌寺釋德美。姓王。清河臨清縣人。",
    "T53n2122_086:0920b23": "年在童稚天然樂善。口有所演常歌讚唄。擁",
    "T53n2122_086:0920b24": "塵聚戲必先為塔。每見形像生知禮敬。由是",
    "T53n2122_086:0920b25": "親故密而異之。知非紹俗之嗣也。任從師學。",
    "T53n2122_086:0920b26": "十九出家。雖經論備閱。而以律要在心。故",
    "T53n2122_086:0920b27": "四分一部博通心首。往太白山。誦佛名一部",
    "T53n2122_086:0920b28": "一十二卷。每行懺時誦而加拜。布服蔬食不",
    "T53n2122_086:0920b29": "衣皮帛。初依九隴太白僧邕禪師受業。後住",
    "T53n2122_086:0920c01": "京師慧雲寺。值靜默禪師。又從請業。每至",
    "T53n2122_086:0920c02": "夏禮懺將散道場。去期七日苦加勇勵。萬五",
    "T53n2122_086:0920c03": "千佛日別一遍。精誠難及。多感徵祥。自從",
    "T53n2122_086:0920c04": "小至終美禮千遍。承師靜默。大有福德。嘗",
    "T53n2122_086:0920c05": "於興善。年別千僧七日行道。期滿厚嚫。人",
    "T53n2122_086:0920c06": "奉十縑。將及散晨外起加倍。故自開皇之末。",
    "T53n2122_086:0920c07": "終於大業十年。年別大施。其例咸爾。默將",
    "T53n2122_086:0920c08": "滅度。以普福田用委於美。美頂行之。悲敬",
    "T53n2122_086:0920c09": "兩田年別一會。又普盆錢夏末常施。大業末",
    "T53n2122_086:0920c10": "中夏召千僧七日行道。忽感異人。形服率麗",
    "T53n2122_086:0920c11": "然。來告美曰。時既炎熱。何不作餅以用",
    "T53n2122_086:0920c12": "供養。且溲二十斛麵作兩日調。明旦將設。",
    "T53n2122_086:0920c13": "半夜便起。打麵動案。人物驚亂并作切粥。",
    "T53n2122_086:0920c14": "以供大眾。須臾切麵命煮隨熟。千人同飽咸",
    "T53n2122_086:0920c15": "共欣慶。餅復堅韌一無所壞。試尋看匠。通",
    "T53n2122_086:0920c16": "問失所。合眾悲怪感招斯應。又至武德之始。",
    "T53n2122_086:0920c17": "創立會昌。延美而住。乃於西院造懺悔堂。",
    "T53n2122_086:0920c18": "像設華嚴堂宇宏麗。誓共含生斷諸惡業。鎮",
    "T53n2122_086:0920c19": "長禮懺潔淨方等。欲有昇壇要憑美懺。又",
    "T53n2122_086:0920c20": "於一時井忽枯竭。懺徒駐立無由洗懺。美",
    "T53n2122_086:0920c21": "執香鑪臨井加祈。應時泉涌。過同舊足。時",
    "T53n2122_086:0920c22": "共歎怪。福力所資。所畜舍利。藏以寶函。隨",
    "T53n2122_086:0920c23": "身所往。必齎供養。每有起塔祈請散給。精",
    "T53n2122_086:0920c24": "祈通感隨請皆給。又至秋夏常行徒跣。恐踏",
    "T53n2122_086:0920c25": "蟲蟻慈濟含生。又年別般舟一夏不坐。或止",
    "T53n2122_086:0920c26": "口過三年不言。或行不輕通禮七眾。或節儉",
    "T53n2122_086:0920c27": "衣食四分之一。如斯苦行其相寔繁。或生常",
    "T53n2122_086:0920c28": "輟想專固西方。口誦彌陀終于命盡。以貞觀",
    "T53n2122_086:0920c29": "十一年二月二十六日。合掌稱佛。卒于會",
    "T53n2122_086:0921a01": "昌。春秋六十矣。屍送南山鴟鳴堆。弟子等",
    "T53n2122_086:0921a02": "收骸起塔樹碑會昌。侍中于志寧為文(右此一驗出唐",
    "T53n2122_086:0921a03": "高僧傳)。"
}