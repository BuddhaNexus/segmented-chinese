{
    "T07n0220_511:0607a20": "大般若波羅蜜多經卷第五百一",
    "T07n0220_511:0607a21": "十一",
    "T07n0220_511:0607a23": "三藏法師玄奘奉　詔譯",
    "T07n0220_511:0607a24": "第三分不思議等品第十六",
    "T07n0220_511:0607a25": "爾時，具壽善現復白佛言：「世尊！甚深般若波",
    "T07n0220_511:0607a26": "羅蜜多，為大事故出現世間，為不可思議事",
    "T07n0220_511:0607a27": "故出現世間，為不可稱量事故出現世間，為",
    "T07n0220_511:0607a28": "無數量事故出現世間，為無等等事故出現",
    "T07n0220_511:0607a29": "世間。」佛告善現：「如是！如是！如汝所說。善現！",
    "T07n0220_511:0607b01": "云何甚深般若波羅蜜多，為大事故出現世",
    "T07n0220_511:0607b02": "間？謂諸如來、應、正等覺皆以拔濟一切有情，",
    "T07n0220_511:0607b03": "無時暫捨而為大事，甚深般若波羅蜜多，為",
    "T07n0220_511:0607b04": "此事故出現世間。「善現！云何甚深般若波羅",
    "T07n0220_511:0607b05": "蜜多，為不可思議事故出現世間？謂諸如來、",
    "T07n0220_511:0607b06": "應、正等覺所有佛性、如來性、自然覺性、一切智",
    "T07n0220_511:0607b07": "性皆不可思議，甚深般若波羅蜜多，為此事",
    "T07n0220_511:0607b08": "故出現世間。「善現！云何甚深般若波羅蜜多，",
    "T07n0220_511:0607b09": "為不可稱量事故出現世間？謂諸如來、應、正",
    "T07n0220_511:0607b10": "等覺所有佛性、如來性、自然覺性、一切智性，",
    "T07n0220_511:0607b11": "無有情類能稱量者，甚深般若波羅蜜多，為",
    "T07n0220_511:0607b12": "此事故出現世間。「善現！云何甚深般若波羅",
    "T07n0220_511:0607b13": "蜜多，為無數量事故出現世間？謂諸如來、應、",
    "T07n0220_511:0607b14": "正等覺所有佛性、如來性、自然覺性、一切智",
    "T07n0220_511:0607b15": "性，無有如實知數量者，甚深般若波羅蜜多，",
    "T07n0220_511:0607b16": "為此事故出現世間。「善現！云何甚深般若波",
    "T07n0220_511:0607b17": "羅蜜多，為無等等事故出現世間？謂諸如",
    "T07n0220_511:0607b18": "來、應、正等覺所有佛性、如來性、自然覺性、一切",
    "T07n0220_511:0607b19": "智性，無與等者，況有能過！甚深般若波羅",
    "T07n0220_511:0607b20": "蜜多，為此事故出現世間。」具壽善現復白佛",
    "T07n0220_511:0607b21": "言：「為但如來、應、正等覺所有佛性、如來性、自",
    "T07n0220_511:0607b22": "然覺性、一切智性不可思議、不可稱量、無數量、",
    "T07n0220_511:0607b23": "無等等，為更有餘法耶？」佛告善現：「非但如",
    "T07n0220_511:0607b24": "來、應、正等覺所有佛性、如來性、自然覺性、一切",
    "T07n0220_511:0607b25": "智性不可思議、不可稱量、無數量、無等等，亦",
    "T07n0220_511:0607b26": "有餘法不可思議、不可稱量、無數量、無等等。",
    "T07n0220_511:0607b27": "謂色、受、想、行、識，廣說乃至一切相智，亦不可",
    "T07n0220_511:0607b28": "思議、不可稱量、無數量、無等等。如是等一切",
    "T07n0220_511:0607b29": "法亦不可思議、不可稱量、無數量、無等等，於",
    "T07n0220_511:0607c01": "一切法真實性中心及心所皆不可得。所以",
    "T07n0220_511:0607c02": "者何？色乃至識不可施設故不可思議、不可",
    "T07n0220_511:0607c03": "稱量、無數量、無等等，廣說乃至一切相智不",
    "T07n0220_511:0607c04": "可施設故不可思議、不可稱量、無數量、無等",
    "T07n0220_511:0607c05": "等。」具壽善現即白佛言：「復何因緣，色乃至識，",
    "T07n0220_511:0607c06": "廣說乃至一切相智，皆不可施設故不可思議、",
    "T07n0220_511:0607c07": "不可稱量、無數量、無等等？」佛告善現：「色乃至",
    "T07n0220_511:0607c08": "識，廣說乃至一切相智，無自性故不可施設，",
    "T07n0220_511:0607c09": "由不可施設故不可思議、不可稱量、無數量、無",
    "T07n0220_511:0607c10": "等等。」具壽善現復白佛言：「何因緣故，色乃",
    "T07n0220_511:0607c11": "至識，廣說乃至一切相智，皆無自性？」佛告善",
    "T07n0220_511:0607c12": "現：「色乃至識，廣說乃至一切相智，思議、稱量、",
    "T07n0220_511:0607c13": "數量、平等、不平等性不可得故。」具壽善現復",
    "T07n0220_511:0607c14": "白佛言：「何因緣故，色乃至識，廣說乃至一切",
    "T07n0220_511:0607c15": "相智，思議、稱量、數量、平等、不平等性皆不可",
    "T07n0220_511:0607c16": "得？」佛告善現：「色乃至識，廣說乃至一切相",
    "T07n0220_511:0607c17": "智，自性不可思議、不可稱量、無數量、無等等，",
    "T07n0220_511:0607c18": "自性空故。「復次，善現！色乃至識，廣說乃至一",
    "T07n0220_511:0607c19": "切相智，皆不可得故不可思議、不可稱量、無",
    "T07n0220_511:0607c20": "數量、無等等。」具壽善現即白佛言：「復何因緣，",
    "T07n0220_511:0607c21": "色乃至識，廣說乃至一切相智，皆不可得故",
    "T07n0220_511:0607c22": "不可思議、不可稱量、無數量、無等等。」佛告善",
    "T07n0220_511:0607c23": "現：「色乃至識，廣說乃至一切相智，皆無限量",
    "T07n0220_511:0607c24": "故不可得，不可得故不可思議、不可稱量、無",
    "T07n0220_511:0607c25": "數量、無等等。」具壽善現即白佛言：「復何因緣，",
    "T07n0220_511:0607c26": "色乃至識，廣說乃至一切相智，皆無限量故",
    "T07n0220_511:0607c27": "不可得？」佛告善現：「色乃至識，廣說乃至一切",
    "T07n0220_511:0607c28": "相智，皆不可思議、不可稱量、無數量、無等等",
    "T07n0220_511:0607c29": "故無限量，無限量故皆不可得。「復次，善現！於",
    "T07n0220_511:0607c30": "意云何？色乃至識，廣說乃至一切相智，不可",
    "T07n0220_511:0608a01": "思議、不可稱量、無數量、無等等中，色乃至識，",
    "T07n0220_511:0608a02": "廣說乃至一切相智，為可得不？」善現答言：「不",
    "T07n0220_511:0608a03": "也！世尊！」佛告善現：「如是！如是！由此因緣，一",
    "T07n0220_511:0608a04": "切法皆不可思議、不可稱量、無數量、無等等。",
    "T07n0220_511:0608a05": "「善現當知！以一切法皆不可思議、不可稱量、",
    "T07n0220_511:0608a06": "無數量、無等等故，一切如來、應、正等覺所有",
    "T07n0220_511:0608a07": "佛法、如來法、自然覺法、一切智法亦不可思議、",
    "T07n0220_511:0608a08": "不可稱量、無數量、無等等。善現當知！一切如",
    "T07n0220_511:0608a09": "來、應、正等覺所有佛法、如來法、自然覺法、一切",
    "T07n0220_511:0608a10": "智法皆不可思議，思議滅故；不可稱量，稱量",
    "T07n0220_511:0608a11": "滅故；無數量，數量滅故；無等等，等等滅故。由",
    "T07n0220_511:0608a12": "此因緣，一切法亦不可思議、不可稱量、無數量、",
    "T07n0220_511:0608a13": "無等等。善現當知！一切如來、應、正等覺所有",
    "T07n0220_511:0608a14": "佛法、如來法、自然覺法、一切智法皆不可思議，",
    "T07n0220_511:0608a15": "過思議故；不可稱量，過稱量故；無數量，過數",
    "T07n0220_511:0608a16": "量故；無等等，過等等故。由此因緣，一切法亦",
    "T07n0220_511:0608a17": "不可思議、不可稱量、無數量、無等等。「善現當",
    "T07n0220_511:0608a18": "知！不可思議者，但有不可思議增語；不可稱",
    "T07n0220_511:0608a19": "量者，但有不可稱量增語；無數量者，但有無",
    "T07n0220_511:0608a20": "數量增語；無等等者，但有無等等增語。由此",
    "T07n0220_511:0608a21": "因緣，一切如來、應、正等覺所有佛法、如來法、自",
    "T07n0220_511:0608a22": "然覺法、一切智法皆不可思議、不可稱量、無數",
    "T07n0220_511:0608a23": "量、無等等。善現當知！不可思議者，如虛空不",
    "T07n0220_511:0608a24": "可思議故，廣說乃至無等等者，如虛空無等",
    "T07n0220_511:0608a25": "等故。由此因緣，一切如來、應、正等覺所有佛",
    "T07n0220_511:0608a26": "法、如來法、自然覺法、一切智法皆不可思議、不",
    "T07n0220_511:0608a27": "可稱量、無數量、無等等。「善現當知！一切如來、",
    "T07n0220_511:0608a28": "應、正等覺所有佛法、如來法、自然覺法、一切智",
    "T07n0220_511:0608a29": "法，聲聞、獨覺、世間、天、人、阿素洛等，皆悉不能",
    "T07n0220_511:0608a30": "思議、稱量、數量、等等。由此因緣，故說如來、應、",
    "T07n0220_511:0608b01": "正等覺所有佛法、如來法、自然覺法、一切智法",
    "T07n0220_511:0608b02": "皆不可思議、不可稱量、無數量、無等等。」佛說",
    "T07n0220_511:0608b03": "如是不可思議、不可稱量、無數量、無等等品",
    "T07n0220_511:0608b04": "時，眾中有五百苾芻，不受諸漏心得解脫；復",
    "T07n0220_511:0608b05": "有二千苾芻尼，亦不受諸漏心得解脫；復有",
    "T07n0220_511:0608b06": "六萬鄔波索迦，於諸法中遠塵離垢生淨法",
    "T07n0220_511:0608b07": "眼；復有三萬鄔波斯迦，亦於諸法中遠塵離",
    "T07n0220_511:0608b08": "垢生淨法眼；復有二十菩薩摩訶薩，得無",
    "T07n0220_511:0608b09": "生法忍，於賢劫中受記作佛。",
    "T07n0220_511:0608b10": "第三分譬喻品第十七",
    "T07n0220_511:0608b11": "爾時，具壽善現復白佛言：「世尊！甚深般若波",
    "T07n0220_511:0608b12": "羅蜜多，為大事故出現世間，為不可思議事",
    "T07n0220_511:0608b13": "故出現世間，為不可稱量事故出現世間，為",
    "T07n0220_511:0608b14": "無數量事故出現世間，為無等等事故出現",
    "T07n0220_511:0608b15": "世間。」佛告善現：「如是！如是！所以者何？甚深般",
    "T07n0220_511:0608b16": "若波羅蜜多，能成辦六波羅蜜多能成辦內",
    "T07n0220_511:0608b17": "空乃至無性自性空，能成辦真如乃至不思",
    "T07n0220_511:0608b18": "議界，能成辦苦、集、滅、道聖諦，能成辦四靜慮、",
    "T07n0220_511:0608b19": "四無量、四無色定，能成辦四念住乃至八聖",
    "T07n0220_511:0608b20": "道支，能成辦八解脫、八勝處、九次第定、十遍",
    "T07n0220_511:0608b21": "處，能成辦空、無相、無願解脫門，能成辦淨觀",
    "T07n0220_511:0608b22": "地乃至如來地，能成辦極喜地乃至法雲地，",
    "T07n0220_511:0608b23": "能成辦一切陀羅尼門、三摩地門，能成辦五",
    "T07n0220_511:0608b24": "眼、六神通，能成辦如來十力乃至十八佛不",
    "T07n0220_511:0608b25": "共法，能成辦大慈、大悲、大喜、大捨，能成辦三",
    "T07n0220_511:0608b26": "十二相、八十隨好，能成辦無忘失法、恒住捨",
    "T07n0220_511:0608b27": "性，能成辦預流果乃至獨覺菩提，能成辦一",
    "T07n0220_511:0608b28": "切菩薩摩訶薩行、諸佛無上正等菩提，能成",
    "T07n0220_511:0608b29": "辦一切智、道相智、一切相智。「善現當知！如剎",
    "T07n0220_511:0608b30": "帝利灌頂大王，威德自在降伏一切，以諸國",
    "T07n0220_511:0608c01": "事付囑大臣，端拱無為安隱快樂，如來亦爾，",
    "T07n0220_511:0608c02": "為大法王，威德自在降伏一切，以聲聞法、若",
    "T07n0220_511:0608c03": "獨覺法、若菩薩法、若如來法，悉皆付囑甚深",
    "T07n0220_511:0608c04": "般若波羅蜜多，以深般若波羅蜜多普能成",
    "T07n0220_511:0608c05": "辦一切事業。是故，善現！甚深般若波羅蜜多，",
    "T07n0220_511:0608c06": "為大事故出現世間，廣說乃至為無等等事",
    "T07n0220_511:0608c07": "故出現世間。所以者何？甚深般若波羅蜜多",
    "T07n0220_511:0608c08": "於色無取無執故，出現世間能成辦事；於受、",
    "T07n0220_511:0608c09": "想、行、識無取無執故，出現世間能成辦事。廣",
    "T07n0220_511:0608c10": "說乃至於一切智無取無執故，出現世間能",
    "T07n0220_511:0608c11": "成辦事，於道相智、一切相智無取無執故，出",
    "T07n0220_511:0608c12": "現世間能成辦事；於預流果無取無執故，出",
    "T07n0220_511:0608c13": "現世間能成辦事，乃至於佛無上正等菩提",
    "T07n0220_511:0608c14": "無取無執故，出現世間能成辦事。」具壽善現",
    "T07n0220_511:0608c15": "即白佛言：「云何如是甚深般若波羅蜜多，於",
    "T07n0220_511:0608c16": "色乃至於佛無上正等菩提皆無取無執故，",
    "T07n0220_511:0608c17": "出現世間能成辦事？」佛告善現：「於意云何？汝",
    "T07n0220_511:0608c18": "頗見色，乃至頗見諸佛無上正等菩提可取可",
    "T07n0220_511:0608c19": "執不？」善現答言：「不也！世尊！不也！善逝！」佛告善",
    "T07n0220_511:0608c20": "現：「善哉！善哉！我亦不見色，乃至不見諸佛無",
    "T07n0220_511:0608c21": "上正等菩提可取可執，由不見故不取，由不",
    "T07n0220_511:0608c22": "取故不執。由是因緣，甚深般若波羅蜜多於",
    "T07n0220_511:0608c23": "色乃至於佛無上正等菩提無取無執。善現",
    "T07n0220_511:0608c24": "當知！我亦不見一切如來、應、正等覺所有佛",
    "T07n0220_511:0608c25": "性、如來性、自然覺性、一切智性可取可執，由",
    "T07n0220_511:0608c26": "不見故不取，由不取故不執；甚深般若波羅",
    "T07n0220_511:0608c27": "蜜多亦復如是，都不見有一切如來、應、正等",
    "T07n0220_511:0608c28": "覺所有佛性、如來性、自然覺性、一切智性可執",
    "T07n0220_511:0608c29": "可取，由此因緣無執無取。是故，善現！諸菩薩",
    "T07n0220_511:0608c30": "摩訶薩行深般若波羅蜜多時，不應於色、受、",
    "T07n0220_511:0609a01": "想、行、識，廣說乃至一切如來、應、正等覺所有",
    "T07n0220_511:0609a02": "佛性、如來性、自然覺性、一切智性若取若執。」",
    "T07n0220_511:0609a03": "爾時，欲界、色界天子俱白佛言：「如是般若波",
    "T07n0220_511:0609a04": "羅蜜多最為甚深，難見難覺，不可尋思超尋",
    "T07n0220_511:0609a05": "思境，寂靜微妙審諦沈密，極聰慧者乃能了",
    "T07n0220_511:0609a06": "知。若諸有情能深信解如是般若波羅蜜多，",
    "T07n0220_511:0609a07": "當知彼曾供養過去多百千佛，於諸佛所發",
    "T07n0220_511:0609a08": "弘誓願多種善根，多事善友，已為無量善友",
    "T07n0220_511:0609a09": "攝受，乃能信解如是般若波羅蜜多。若有得",
    "T07n0220_511:0609a10": "聞如是般若波羅蜜多深生信解，當知彼類",
    "T07n0220_511:0609a11": "是大菩薩定得無上正等菩提。假使三千大",
    "T07n0220_511:0609a12": "千世界諸有情類，一切皆成隨信行、隨法行、",
    "T07n0220_511:0609a13": "第八、預流、一來、不還、阿羅漢、獨覺，彼所成就",
    "T07n0220_511:0609a14": "若智若斷，不如有人一日於此甚深般若波",
    "T07n0220_511:0609a15": "羅蜜多忍樂思惟，稱量觀察。是人於此甚深",
    "T07n0220_511:0609a16": "般若波羅蜜多所成就忍，勝彼智斷無量無",
    "T07n0220_511:0609a17": "邊。所以者何？隨信行等若智若斷，皆是已得",
    "T07n0220_511:0609a18": "無生法忍諸菩薩摩訶薩忍少分故。」爾時，佛",
    "T07n0220_511:0609a19": "告諸天子言：「善哉！善哉！如汝所說。天子當知！",
    "T07n0220_511:0609a20": "若善男子、善女人等，能於般若波羅蜜多暫",
    "T07n0220_511:0609a21": "時聽聞，聞已信解、書寫、受持、讀誦、修習、思惟、",
    "T07n0220_511:0609a22": "演說，是善男子、善女人等，速出生死疾證涅",
    "T07n0220_511:0609a23": "槃，勝求聲聞、獨覺乘者，遠離般若波羅蜜多，",
    "T07n0220_511:0609a24": "學餘經典若經一劫若一劫餘。所以者何？於",
    "T07n0220_511:0609a25": "此般若波羅蜜多甚深經中，廣說一切微妙",
    "T07n0220_511:0609a26": "勝法，諸隨信行、隨法行等，皆應於此精勤修",
    "T07n0220_511:0609a27": "學，隨所願求皆速究竟所作事業，一切如來、",
    "T07n0220_511:0609a28": "應、正等覺皆依此學，已、正、當證無上菩提。」時，",
    "T07n0220_511:0609a29": "諸天子俱發聲言：「如是般若波羅蜜多是大",
    "T07n0220_511:0609b01": "波羅蜜多，是不可思議波羅蜜多，是不可稱",
    "T07n0220_511:0609b02": "量波羅蜜多，是無數量波羅蜜多，是無等等",
    "T07n0220_511:0609b03": "波羅蜜多。諸隨信行乃至獨覺，皆於此中精",
    "T07n0220_511:0609b04": "勤修學，速證涅槃。一切菩薩摩訶薩眾皆於",
    "T07n0220_511:0609b05": "此中精勤修學，速證無上正等菩提。雖諸聲",
    "T07n0220_511:0609b06": "聞、獨覺、菩薩，皆依此學各至究竟，而深般若",
    "T07n0220_511:0609b07": "波羅蜜多無增無減。」時，諸天子說是語已，歡",
    "T07n0220_511:0609b08": "喜踊躍頂禮佛足，右繞三匝辭佛還宮，去會",
    "T07n0220_511:0609b09": "未遠俱時不現，隨所屬界各住本宮。",
    "T07n0220_511:0609b10": "爾時，具壽善現復白佛言：「世尊！若菩薩摩訶",
    "T07n0220_511:0609b11": "薩聞說般若波羅蜜多深生信解，從何處沒",
    "T07n0220_511:0609b12": "來生此間？」佛告善現：「若菩薩摩訶薩聞說般",
    "T07n0220_511:0609b13": "若波羅蜜多深生信解，不沈不沒、不迷不悶，",
    "T07n0220_511:0609b14": "無惑無疑、無取無執，歡喜聽受、恭敬供養，常",
    "T07n0220_511:0609b15": "隨法師請問義趣，若行、若立、若坐、若臥無時",
    "T07n0220_511:0609b16": "暫捨，如新生犢不離其母，乃至未得甚深般",
    "T07n0220_511:0609b17": "若波羅蜜多所有義趣，究竟通利，能為他說，",
    "T07n0220_511:0609b18": "終不遠離如是般若波羅蜜多甚深經典及說",
    "T07n0220_511:0609b19": "法師。善現當知！是菩薩摩訶薩從人中沒來",
    "T07n0220_511:0609b20": "生此間。所以者何？是菩薩摩訶薩先世已聞",
    "T07n0220_511:0609b21": "甚深般若波羅蜜多，聞已受持、讀誦、修習、思",
    "T07n0220_511:0609b22": "惟、演說、書寫莊嚴，供養恭敬、尊重讚歎，由此",
    "T07n0220_511:0609b23": "善根離八無暇，從人趣沒還生人中，暫聞此",
    "T07n0220_511:0609b24": "經深生信解。」具壽善現復白佛言：「頗有菩薩",
    "T07n0220_511:0609b25": "摩訶薩成就如是殊勝功德，供養承事他方",
    "T07n0220_511:0609b26": "佛已，從彼處沒來生此間，聞說如是甚深般",
    "T07n0220_511:0609b27": "若波羅蜜多深生信解，書寫、受持、讀誦、修習、",
    "T07n0220_511:0609b28": "思惟、演說，供養恭敬，無懈惓不？」佛告善現：「有",
    "T07n0220_511:0609b29": "諸菩薩摩訶薩成就如是殊勝功德，供養承",
    "T07n0220_511:0609c01": "事他方佛已，從彼處沒來生此間，聞說如是",
    "T07n0220_511:0609c02": "甚深般若波羅蜜多深生信解，書寫、受持、讀",
    "T07n0220_511:0609c03": "誦、修習、思惟、演說，供養恭敬，無懈惓心。所以",
    "T07n0220_511:0609c04": "者何？是菩薩摩訶薩先從他方無量佛所，聞",
    "T07n0220_511:0609c05": "說般若波羅蜜多深生信解，書寫、受持、讀誦、",
    "T07n0220_511:0609c06": "修習、思惟、演說，供養恭敬，無懈惓心，乘是善",
    "T07n0220_511:0609c07": "根，從彼處沒來生此間，聞說此經深生信解。",
    "T07n0220_511:0609c08": "「復次，善現！有菩薩摩訶薩從覩史多天眾同",
    "T07n0220_511:0609c09": "分沒來生人中，彼亦成就如是功德。所以者",
    "T07n0220_511:0609c10": "何？是菩薩摩訶薩先世已於覩史多天慈氏",
    "T07n0220_511:0609c11": "菩薩摩訶薩所，請問般若波羅蜜多甚深義",
    "T07n0220_511:0609c12": "趣，乘是善根，從彼處沒來生人中，聞說般若",
    "T07n0220_511:0609c13": "波羅蜜多深生信解，書寫、受持、讀誦、修習、思",
    "T07n0220_511:0609c14": "惟、演說，供養恭敬，無懈惓心。「復次，善現！有住",
    "T07n0220_511:0609c15": "大乘善男子等，雖於前世得聞般若乃至布",
    "T07n0220_511:0609c16": "施波羅蜜多，或聞內空乃至無性自性空，或",
    "T07n0220_511:0609c17": "聞真如乃至不思議界，或聞苦、集、滅、道聖諦，",
    "T07n0220_511:0609c18": "或聞四靜慮、四無量、四無色定，或聞四念住",
    "T07n0220_511:0609c19": "乃至八聖道支，或聞八解脫、八勝處、九次第",
    "T07n0220_511:0609c20": "定、十遍處，或聞空、無相、無願解脫門，或聞淨",
    "T07n0220_511:0609c21": "觀地乃至如來地，或聞極喜地乃至法雲地，",
    "T07n0220_511:0609c22": "或聞一切陀羅尼門、三摩地門，或聞五眼、六",
    "T07n0220_511:0609c23": "神通，或聞如來十力乃至十八佛不共法，或",
    "T07n0220_511:0609c24": "聞大慈、大悲、大喜、大捨，或聞三十二相、八十",
    "T07n0220_511:0609c25": "隨好，或聞無忘失法、恒住捨性，或聞一切菩",
    "T07n0220_511:0609c26": "薩摩訶薩行、諸佛無上正等菩提，或聞一切",
    "T07n0220_511:0609c27": "智、道相智、一切相智，而不請問甚深義趣。今",
    "T07n0220_511:0609c28": "生人中聞說如是甚深般若波羅蜜多，其心",
    "T07n0220_511:0609c29": "迷悶、猶豫、怯弱，或生異解，難可開悟。「復次，善",
    "T07n0220_511:0610a01": "現！有住大乘善男子等，雖於前世得聞般若",
    "T07n0220_511:0610a02": "波羅蜜多，亦曾請問甚深義趣，或經一日乃",
    "T07n0220_511:0610a03": "至十日，而不如說精進修行。今生人中聞說",
    "T07n0220_511:0610a04": "如是甚深般若波羅蜜多，設經一日乃至十日，",
    "T07n0220_511:0610a05": "其心堅固無能壞者，若離所聞甚深般若波",
    "T07n0220_511:0610a06": "羅蜜多，尋便退失心生猶豫。所以者何？此住",
    "T07n0220_511:0610a07": "大乘善男子等，由於前世得聞般若波羅蜜",
    "T07n0220_511:0610a08": "多，雖亦請問甚深義趣，而不如說精進修行",
    "T07n0220_511:0610a09": "故，於今生若遇善友殷勤勸勵，便樂聽受甚",
    "T07n0220_511:0610a10": "深般若波羅蜜多，若無善友殷勤勸勵，便於",
    "T07n0220_511:0610a11": "此經不樂聽受。彼於般若波羅蜜多或時樂",
    "T07n0220_511:0610a12": "聞、或時不樂，或時堅固、或時退失，其心輕動",
    "T07n0220_511:0610a13": "進退非恒，如堵羅綿隨風飄轉。當知如是安",
    "T07n0220_511:0610a14": "住大乘善男子等，發趣大乘經時未久，未多",
    "T07n0220_511:0610a15": "親近真善知識，未多供養諸佛世尊，未曾受",
    "T07n0220_511:0610a16": "持、讀誦、書寫、思惟、演說甚深般若波羅蜜多，",
    "T07n0220_511:0610a17": "未曾精勤修學般若乃至布施波羅蜜多廣說",
    "T07n0220_511:0610a18": "乃至一切相智。當知如是安住大乘善男子",
    "T07n0220_511:0610a19": "等新趣大乘，於大乘法成就少分信敬愛樂，",
    "T07n0220_511:0610a20": "未能書寫、受持、讀誦、修習、思惟、為他演說甚深",
    "T07n0220_511:0610a21": "般若波羅蜜多。「復次，善現！安住大乘善男子",
    "T07n0220_511:0610a22": "等，若不書寫、受持、讀誦、修習、思惟、為他演說",
    "T07n0220_511:0610a23": "甚深般若波羅蜜多，若不能以甚深般若乃",
    "T07n0220_511:0610a24": "至布施波羅蜜多廣說乃至一切相智攝受有",
    "T07n0220_511:0610a25": "情，是住大乘善男子等，不為般若乃至布施",
    "T07n0220_511:0610a26": "波羅蜜多，廣說乃至一切相智之所守護。是",
    "T07n0220_511:0610a27": "住大乘善男子等，不能隨順修行般若乃至",
    "T07n0220_511:0610a28": "布施波羅蜜多廣說乃至一切相智，由此因",
    "T07n0220_511:0610a29": "緣墮聲聞地或獨覺地。所以者何？此住大乘",
    "T07n0220_511:0610b01": "善男子等，於深般若波羅蜜多不能書寫、受",
    "T07n0220_511:0610b02": "持、讀誦、修習、思惟、為他演說，亦不能以甚深",
    "T07n0220_511:0610b03": "般若波羅蜜多廣說乃至一切相智攝受有",
    "T07n0220_511:0610b04": "情，不能隨順修行般若波羅蜜多廣說乃至",
    "T07n0220_511:0610b05": "一切相智，不為般若波羅蜜多廣說乃至一",
    "T07n0220_511:0610b06": "切相智之所守護，由此因緣墮聲聞地或獨",
    "T07n0220_511:0610b07": "覺地。「善現當知！如汎大海所乘船破，其中諸",
    "T07n0220_511:0610b08": "人若不取木器物、浮囊、板片、死屍為依附者，",
    "T07n0220_511:0610b09": "定知溺死不至彼岸。若能取木器物、浮囊、板",
    "T07n0220_511:0610b10": "片、死屍為所依附，當知是類終不沒死，得至",
    "T07n0220_511:0610b11": "安隱大海彼岸，無損無害受諸快樂。如是，善",
    "T07n0220_511:0610b12": "現！安住大乘善男子等，雖於大乘成就少分",
    "T07n0220_511:0610b13": "信敬愛樂，若不書寫、受持、讀誦、思惟、修習、為",
    "T07n0220_511:0610b14": "他演說甚深般若波羅蜜多，廣說乃至一切",
    "T07n0220_511:0610b15": "相智相應經典為所依附，當知如是安住大乘",
    "T07n0220_511:0610b16": "善男子等，中道衰敗不證無上正等菩提，退",
    "T07n0220_511:0610b17": "入聲聞或獨覺地。若住大乘善男子等，有於",
    "T07n0220_511:0610b18": "大乘成就圓滿信敬愛樂，復能書寫、受持、讀",
    "T07n0220_511:0610b19": "誦、思惟、修習、為他演說甚深般若波羅蜜多，",
    "T07n0220_511:0610b20": "廣說乃至一切相智相應經典為所依附，當",
    "T07n0220_511:0610b21": "知如是安住大乘善男子等，終不中道退入",
    "T07n0220_511:0610b22": "聲聞或獨覺地，定證無上正等菩提。「復次，善",
    "T07n0220_511:0610b23": "現！如人欲度險惡曠野，若不攝受資糧器具，",
    "T07n0220_511:0610b24": "則不能至安樂國土，於其中道遭苦失命。如",
    "T07n0220_511:0610b25": "是，善現！安住大乘善男子等，設於無上正等",
    "T07n0220_511:0610b26": "菩提有信、有忍、有清淨心、有勝意樂、有欲、有",
    "T07n0220_511:0610b27": "勝解、有捨、有精進，若不攝受甚深般若波",
    "T07n0220_511:0610b28": "羅蜜多，廣說乃至一切相智，當知如是安住",
    "T07n0220_511:0610b29": "大乘善男子等，中道衰敗不證無上正等菩",
    "T07n0220_511:0610c01": "提，退入聲聞或獨覺地。「善現當知！如人欲度",
    "T07n0220_511:0610c02": "險惡曠野，若能攝受資糧器具，決定能至安",
    "T07n0220_511:0610c03": "樂國土，終不中道遭苦失命。如是，善現！若住",
    "T07n0220_511:0610c04": "大乘善男子等，已於無上正等菩提有信、有",
    "T07n0220_511:0610c05": "忍、有清淨心、有勝意樂、有欲、有勝解、有捨、有",
    "T07n0220_511:0610c06": "精進，復能攝受甚深般若波羅蜜多，廣說乃",
    "T07n0220_511:0610c07": "至一切相智，當知如是安住大乘善男子等，",
    "T07n0220_511:0610c08": "終不中道衰耗退敗，超聲聞地及獨覺地，成",
    "T07n0220_511:0610c09": "就有情、嚴淨佛土，速證無上正等菩提。「復次，",
    "T07n0220_511:0610c10": "善現！如有男子或諸女人，執持坏瓶詣河取",
    "T07n0220_511:0610c11": "水，若池、若井、若泉、若渠，當知此瓶不久爛壞。",
    "T07n0220_511:0610c12": "何以故？是瓶未熟不堪盛水，終歸地故。如是，",
    "T07n0220_511:0610c13": "善現！有住大乘善男子等，設於無上正等菩",
    "T07n0220_511:0610c14": "提有信、有忍、有清淨心、有勝意樂、有欲、有",
    "T07n0220_511:0610c15": "勝解、有捨、有精進，若不攝受甚深般若波羅",
    "T07n0220_511:0610c16": "蜜多方便善巧，廣說乃至一切相智，當知如",
    "T07n0220_511:0610c17": "是安住大乘善男子等，中道衰敗不證無上",
    "T07n0220_511:0610c18": "正等菩提，退入聲聞或獨覺地。「善現當知！如",
    "T07n0220_511:0610c19": "有男子或諸女人，持燒熟瓶詣河取水，若池、",
    "T07n0220_511:0610c20": "若井、若泉、若渠，當知此瓶終不爛壞。何以故？",
    "T07n0220_511:0610c21": "是瓶善熟堪任盛水，極堅牢故。如是，善現！有",
    "T07n0220_511:0610c22": "住大乘善男子等，若於無上正等菩提有信、",
    "T07n0220_511:0610c23": "有忍、有清淨心、有勝意樂、有欲、有勝解、有捨、",
    "T07n0220_511:0610c24": "有精進，復能攝受甚深般若波羅蜜多方便",
    "T07n0220_511:0610c25": "善巧，廣說乃至一切相智，當知如是安住大",
    "T07n0220_511:0610c26": "乘善男子等，常為諸佛及諸菩薩攝受護念，",
    "T07n0220_511:0610c27": "終不中道衰耗退敗，超諸聲聞及獨覺地，成",
    "T07n0220_511:0610c28": "熟有情、嚴淨佛土，速證無上正等菩提。「復次，",
    "T07n0220_511:0610c29": "善現！如有商人無善巧智，船在海岸未固修",
    "T07n0220_511:0611a01": "營，即持財物安置其上，牽入水中速便進發，",
    "T07n0220_511:0611a02": "當知是船中道壞沒，人船財物各散異處，如",
    "T07n0220_511:0611a03": "是商人無善巧智，喪失身命及大財寶。如是，",
    "T07n0220_511:0611a04": "善現！有住大乘善男子等，設於無上正等菩",
    "T07n0220_511:0611a05": "提有信、有忍、有清淨心、有勝意樂、有欲、有",
    "T07n0220_511:0611a06": "勝解、有捨、有精進，若不攝受甚深般若波羅",
    "T07n0220_511:0611a07": "蜜多方便善巧，廣說乃至一切相智，當知如",
    "T07n0220_511:0611a08": "是安住大乘善男子等中道衰敗，喪失身命",
    "T07n0220_511:0611a09": "及大財寶，喪身命者謂墮聲聞或獨覺地，失",
    "T07n0220_511:0611a10": "財寶者謂失無上正等菩提。「善現當知！如有",
    "T07n0220_511:0611a11": "商人有善巧智，先在海岸固修舡已，方牽入",
    "T07n0220_511:0611a12": "水知無穿穴，後持財物置上而去，當知是船",
    "T07n0220_511:0611a13": "必不壞沒，人物安隱達所至處。如是，善現！有",
    "T07n0220_511:0611a14": "住大乘善男子等，若於無上正等菩提有信、",
    "T07n0220_511:0611a15": "有忍、有清淨心、有勝意樂、有欲、有勝解、有捨、",
    "T07n0220_511:0611a16": "有精進，復能攝受甚深般若波羅蜜多方便",
    "T07n0220_511:0611a17": "善巧，廣說乃至一切相智，當知如是安住大",
    "T07n0220_511:0611a18": "乘善男子等，常為諸佛及諸菩薩攝受護念，",
    "T07n0220_511:0611a19": "終不中道衰耗退敗，超諸聲聞獨覺等地，成",
    "T07n0220_511:0611a20": "熟有情、嚴淨佛土，速證無上正等菩提。「復次，",
    "T07n0220_511:0611a21": "善現！譬如有人年百二十，老耄衰朽又加眾",
    "T07n0220_511:0611a22": "病，所謂風病、熱病、痰病或三雜病。於意云何？",
    "T07n0220_511:0611a23": "是老病人頗從床座能自起不？」善現答言：「不",
    "T07n0220_511:0611a24": "也！世尊！」佛告善現：「是人設有扶令起立，亦無",
    "T07n0220_511:0611a25": "力行一俱盧舍、二俱盧舍、三俱盧舍。所以者",
    "T07n0220_511:0611a26": "何？極老病故。如是，善現！有住大乘善男子等，",
    "T07n0220_511:0611a27": "設於無上正等菩提有信、有忍、有清淨心、有",
    "T07n0220_511:0611a28": "勝意樂、有欲、有勝解、有捨、有精進，若不攝受",
    "T07n0220_511:0611a29": "甚深般若波羅蜜多方便善巧，廣說乃至一切",
    "T07n0220_511:0611b01": "相智，當知如是安住大乘善男子等中道衰",
    "T07n0220_511:0611b02": "敗，不證無上正等菩提，退入聲聞或獨覺地。",
    "T07n0220_511:0611b03": "何以故？以不攝受甚深般若波羅蜜多方便",
    "T07n0220_511:0611b04": "善巧，廣說乃至一切相智，諸佛菩薩不護",
    "T07n0220_511:0611b05": "念故。「善現當知！譬如有人年百二十老耄衰",
    "T07n0220_511:0611b06": "朽，又加眾病，謂風、熱、痰或三雜病。是老病",
    "T07n0220_511:0611b07": "人欲從床座起往他處而自不能，有二健人",
    "T07n0220_511:0611b08": "各扶一腋，徐策令起而告之言：『勿有所難，隨",
    "T07n0220_511:0611b09": "意欲往，我等兩人終不相棄，必達所趣安隱",
    "T07n0220_511:0611b10": "無損。』如是，善現！有住大乘善男子等，若於無",
    "T07n0220_511:0611b11": "上正等菩提有信、有忍、有清淨心、有勝意樂、",
    "T07n0220_511:0611b12": "有欲、有勝解、有捨、有精進，復能攝受甚深般",
    "T07n0220_511:0611b13": "若波羅蜜多方便善巧，廣說乃至一切相智，",
    "T07n0220_511:0611b14": "當知如是安住大乘善男子等，終不中道衰",
    "T07n0220_511:0611b15": "耗退敗，超諸聲聞獨覺等地，成熟有情、嚴淨",
    "T07n0220_511:0611b16": "佛土，速證無上正等菩提。何以故？以能攝受",
    "T07n0220_511:0611b17": "甚深般若波羅蜜多方便善巧，廣說乃至一切",
    "T07n0220_511:0611b18": "相智，諸佛菩薩共護念故。」",
    "T07n0220_511:0611b19": "爾時，善現便白佛言：「云何大乘善男子等，由",
    "T07n0220_511:0611b20": "不攝受甚深般若波羅蜜多方便善巧，廣說乃",
    "T07n0220_511:0611b21": "至一切相智，退墮聲聞或獨覺地，不證無上",
    "T07n0220_511:0611b22": "正等菩提？」佛告善現：「善哉！善哉！能問如來如",
    "T07n0220_511:0611b23": "是要義，汝今諦聽，當為汝說。「有住大乘善男",
    "T07n0220_511:0611b24": "子等，從初發心執我、我所修行布施乃至般",
    "T07n0220_511:0611b25": "若波羅蜜多，此住大乘善男子等，修布施時",
    "T07n0220_511:0611b26": "作如是念：『我能行施，我施此物，彼受我施。』修",
    "T07n0220_511:0611b27": "淨戒時作如是念：『我能持戒，我持此戒，我具是",
    "T07n0220_511:0611b28": "戒。』修安忍時作如是念：『我能修忍，我於彼忍，",
    "T07n0220_511:0611b29": "我具是忍。』修精進時作如是念：『我能精進，我",
    "T07n0220_511:0611c01": "為此精進，我具是精進。』修靜慮時作如是念：",
    "T07n0220_511:0611c02": "『我能修定，我為此修定，我具是定。』修般若時作",
    "T07n0220_511:0611c03": "如是念：『我能修慧，我為此修慧，我具是慧。』「復",
    "T07n0220_511:0611c04": "次，善現！此住大乘善男子等，修布施時執有",
    "T07n0220_511:0611c05": "此布施，執由是布施，執布施為我所；修淨戒",
    "T07n0220_511:0611c06": "時執有此淨戒，執由是淨戒，執淨戒為我所；",
    "T07n0220_511:0611c07": "修安忍時執有此安忍，執由是安忍，執安忍",
    "T07n0220_511:0611c08": "為我所；修精進時執有此精進，執由是精進，",
    "T07n0220_511:0611c09": "執精進為我所；修靜慮時執有此靜慮，執由",
    "T07n0220_511:0611c10": "是靜慮，執靜慮為我所；修般若時執有此般",
    "T07n0220_511:0611c11": "若，執由是般若，執般若為我所。此住大乘善",
    "T07n0220_511:0611c12": "男子等，我、我所執恒隨逐故，所修布施乃至",
    "T07n0220_511:0611c13": "般若波羅蜜多，增長生死不能解脫生等眾",
    "T07n0220_511:0611c14": "苦。所以者何？以布施等六波羅蜜多中，無此",
    "T07n0220_511:0611c15": "分別可起是執，何以故？遠離此彼岸是布施",
    "T07n0220_511:0611c16": "等六波羅蜜多相故。「善現當知！此住大乘善",
    "T07n0220_511:0611c17": "男子等，不知此岸、彼岸相故，不能攝受布施、",
    "T07n0220_511:0611c18": "淨戒、安忍、精進、靜慮、般若波羅蜜多廣說乃至",
    "T07n0220_511:0611c19": "一切相智。由是因緣，此住大乘善男子等，退",
    "T07n0220_511:0611c20": "墮聲聞或獨覺地，不證無上正等菩提。」具壽",
    "T07n0220_511:0611c21": "善現復白佛言：「云何大乘善男子等無方便",
    "T07n0220_511:0611c22": "善巧故，雖行六種波羅蜜多，而墮聲聞或獨",
    "T07n0220_511:0611c23": "覺地，不證無上正等菩提？」佛告善現：「有住大",
    "T07n0220_511:0611c24": "乘善男子等從初發心無方便善巧故，修布",
    "T07n0220_511:0611c25": "施時作如是念：『我能行施，我具布施，此是布",
    "T07n0220_511:0611c26": "施。』修淨戒時作如是念：『我能持戒，我具淨戒，",
    "T07n0220_511:0611c27": "此是淨戒。』修安忍時作如是念：『我能修忍，我",
    "T07n0220_511:0611c28": "具安忍，此是安忍。』修精進時作如是念：『我能",
    "T07n0220_511:0611c29": "精進，我具精進，此是精進。』修靜慮時作如是",
    "T07n0220_511:0612a01": "念：『我能修定，我具靜慮，此是靜慮。』修般若時",
    "T07n0220_511:0612a02": "作如是念：『我能修慧，我具般若，此是般若。』「復",
    "T07n0220_511:0612a03": "次，善現！此住大乘善男子等修布施時，執有",
    "T07n0220_511:0612a04": "此布施，執由是布施，執布施為我所而生憍",
    "T07n0220_511:0612a05": "逸；修淨戒時，執有此淨戒，執由是淨戒，執淨",
    "T07n0220_511:0612a06": "戒為我所而生憍逸；修安忍時，執有此安忍，",
    "T07n0220_511:0612a07": "執由是安忍，執安忍為我所而生憍逸；修精",
    "T07n0220_511:0612a08": "進時，執有此精進，執由是精進，執精進為我",
    "T07n0220_511:0612a09": "所而生憍逸；修靜慮時，執有此靜慮，執由是",
    "T07n0220_511:0612a10": "靜慮，執靜慮為我所而生憍逸；修般若時，執",
    "T07n0220_511:0612a11": "有此般若，執由是般若，執般若為我所而生",
    "T07n0220_511:0612a12": "憍逸。此住大乘善男子等，我、我所執恒隨逐",
    "T07n0220_511:0612a13": "故，所修布施乃至般若波羅蜜多，增長生死",
    "T07n0220_511:0612a14": "不能解脫生等眾苦，所以者何？以布施等六",
    "T07n0220_511:0612a15": "波羅蜜多中，無如是分別亦不如彼所分別。",
    "T07n0220_511:0612a16": "何以故？非至此、彼岸是布施等六波羅蜜多",
    "T07n0220_511:0612a17": "相故。「善現當知！此住大乘善男子等，不知",
    "T07n0220_511:0612a18": "此岸、彼岸相故，不能攝受布施、淨戒、安忍、精",
    "T07n0220_511:0612a19": "進、靜慮、般若波羅蜜多，廣說乃至一切相智。",
    "T07n0220_511:0612a20": "由是因緣，此住大乘善男子等，退墮聲聞或",
    "T07n0220_511:0612a21": "獨覺地，不證無上正等菩提。如是，善現！安住",
    "T07n0220_511:0612a22": "大乘善男子等，由不攝受甚深般若波羅蜜",
    "T07n0220_511:0612a23": "多及餘功德，亦不攝受方便善巧，雖行六種",
    "T07n0220_511:0612a24": "波羅蜜多，而墮聲聞或獨覺地，不證無上正",
    "T07n0220_511:0612a25": "等菩提。」具壽善現復白佛言：「云何大乘善男",
    "T07n0220_511:0612a26": "子等，由能攝受甚深般若波羅蜜多方便善",
    "T07n0220_511:0612a27": "巧，廣說乃至一切相智，不墮聲聞及獨覺地，",
    "T07n0220_511:0612a28": "速證無上正等菩提？」佛告善現：「有住大乘善",
    "T07n0220_511:0612a29": "男子等，從初發心離我、我所執修行布施乃",
    "T07n0220_511:0612b01": "至般若波羅蜜多，此住大乘善男子等，修布",
    "T07n0220_511:0612b02": "施時不作是念：『我能行施，我施此物，彼受我",
    "T07n0220_511:0612b03": "施。』修淨戒時不作是念：『我能持戒，我持此戒，",
    "T07n0220_511:0612b04": "我具是戒。』修安忍時不作是念：『我能修忍，我",
    "T07n0220_511:0612b05": "於彼忍，我具是忍。』修精進時不作是念：『我能",
    "T07n0220_511:0612b06": "精進，我為此精進，我具是精進。』修靜慮時不",
    "T07n0220_511:0612b07": "作是念：『我能修定，我為此修定，我具是定。』修",
    "T07n0220_511:0612b08": "般若時不作是念：『我能修慧，我為此修慧，我",
    "T07n0220_511:0612b09": "具是慧。』「復次，善現！此住大乘善男子等，修",
    "T07n0220_511:0612b10": "布施時不執有此布施，不執由是布施，不",
    "T07n0220_511:0612b11": "執布施為我所；修淨戒時不執有此淨戒，不",
    "T07n0220_511:0612b12": "執由是淨戒，不執淨戒為我所；修安忍時",
    "T07n0220_511:0612b13": "不執有此安忍，不執由是安忍，不執安忍為",
    "T07n0220_511:0612b14": "我所；修精進時不執有此精進，不執由是精",
    "T07n0220_511:0612b15": "進，不執精進為我所；修靜慮時不執有此靜",
    "T07n0220_511:0612b16": "慮，不執由是靜慮，不執靜慮為我所；修般若",
    "T07n0220_511:0612b17": "時不執有此般若，不執由是般若，不執般若",
    "T07n0220_511:0612b18": "為我所。此住大乘善男子等，我、我所執不隨",
    "T07n0220_511:0612b19": "逐故，所修布施乃至般若波羅蜜多，損減生",
    "T07n0220_511:0612b20": "死速能解脫生等眾苦。所以者何？以布施等",
    "T07n0220_511:0612b21": "六波羅蜜多中無此分別可起是執。何以故？",
    "T07n0220_511:0612b22": "遠離此彼岸是布施等六波羅蜜多相故。「善",
    "T07n0220_511:0612b23": "現當知！此住大乘善男子等，善知此岸、彼岸",
    "T07n0220_511:0612b24": "相故，便能攝受布施等六波羅蜜多，廣說乃",
    "T07n0220_511:0612b25": "至一切相智。由是因緣，此住大乘善男子等，",
    "T07n0220_511:0612b26": "不墮聲聞及獨覺地，速證無上正等菩提？」具",
    "T07n0220_511:0612b27": "壽善現復白佛言：「云何大乘善男子等有方",
    "T07n0220_511:0612b28": "便善巧故，修行六種波羅蜜多，不墮聲聞及",
    "T07n0220_511:0612b29": "獨覺地，疾證無上正等菩提。」佛告善現：「有",
    "T07n0220_511:0612c01": "住大乘善男子等，從初發心有方便善巧故，",
    "T07n0220_511:0612c02": "修布施時不作是念：『我能行施，我具布施，此",
    "T07n0220_511:0612c03": "是布施。』修淨戒時不作是念：『我能持戒，我具",
    "T07n0220_511:0612c04": "淨戒，此是淨戒。』修安忍時不作是念：『我能修",
    "T07n0220_511:0612c05": "忍，我具安忍，此是安忍。』修精進時不作是念：",
    "T07n0220_511:0612c06": "『我能精進，我具精進，此是精進。』修靜慮時不",
    "T07n0220_511:0612c07": "作是念：『我能修定，我具靜慮，此是靜慮。』修般",
    "T07n0220_511:0612c08": "若時不作是念：『我能修慧，我具般若，此是般",
    "T07n0220_511:0612c09": "若。』「復次，善現！此住大乘善男子等修布施時，",
    "T07n0220_511:0612c10": "不執有此布施，不執由是布施，不執布施為",
    "T07n0220_511:0612c11": "我所不生憍逸；修淨戒時，不執有此淨戒，不",
    "T07n0220_511:0612c12": "執由是淨戒，不執淨戒為我所不生憍逸；修",
    "T07n0220_511:0612c13": "安忍時，不執有此安忍，不執由是安忍，不執",
    "T07n0220_511:0612c14": "安忍為我所不生憍逸；修精進時，不執有此",
    "T07n0220_511:0612c15": "精進，不執由是精進，不執精進為我所不生",
    "T07n0220_511:0612c16": "憍逸；修靜慮時，不執有此靜慮，不執由是靜",
    "T07n0220_511:0612c17": "慮，不執靜慮為我所不生憍逸；修般若時，不",
    "T07n0220_511:0612c18": "執有此般若，不執由是般若，不執般若為我",
    "T07n0220_511:0612c19": "所不生憍逸。此住大乘善男子等，我、我所執",
    "T07n0220_511:0612c20": "不隨逐故，所修布施乃至般若波羅蜜多，損",
    "T07n0220_511:0612c21": "減生死速能解脫生等眾苦。所以者何？以布",
    "T07n0220_511:0612c22": "施等六波羅蜜多中，無如是分別亦不如彼",
    "T07n0220_511:0612c23": "所分別，何以故？非至此彼岸是布施等六波",
    "T07n0220_511:0612c24": "羅蜜多相故。「善現當知！此住大乘善男子等，",
    "T07n0220_511:0612c25": "善知此岸彼岸相故，便能攝受布施等六波",
    "T07n0220_511:0612c26": "羅蜜多，廣說乃至一切相智。由是因緣，此住",
    "T07n0220_511:0612c27": "大乘善男子等，不墮聲聞及獨覺地，速證無",
    "T07n0220_511:0612c28": "上正等菩提。「如是，善現！安住大乘善男子等，",
    "T07n0220_511:0612c29": "以能攝受甚深般若波羅蜜多及餘功德，亦",
    "T07n0220_511:0613a01": "能攝受方便善巧修行六種波羅蜜多，不墮",
    "T07n0220_511:0613a02": "聲聞及獨覺地，速證無上正等菩提。」",
    "T07n0220_511:0613a03": "大般若波羅蜜多經卷第五百一十一"
}