{
    "X61n1167_001:0832b06": " 淨土生無生論註序",
    "X61n1167_001:0832b08": "生無生論者　有門大師興無緣慈借虗空舌為往",
    "X61n1167_001:0832b09": "生居士之所說也如風鼓橐不日而成義立十門理",
    "X61n1167_001:0832b10": "融一念指漚示海生即無生即性明心佛非他佛真",
    "X61n1167_001:0832b11": "可謂善明佛智者矣居士作序鋟梓流通海內緇素",
    "X61n1167_001:0832b12": "莫不家傳戶習以為往生左券焉(寂)慮科文異帙不",
    "X61n1167_001:0832b13": "便披尋頃因會次謬註數言聊資初學一往而視似",
    "X61n1167_001:0832b14": "乎虗尚多駢然所引悉經疏成言未嘗妄加己意倘",
    "X61n1167_001:0832b15": "不以蛇足見鄙未必不為斯文之一助也。",
    "X61n1167_001:0832b16": "萬曆壬子秋七月僧自恣日浮石門人正寂和南序",
    "X61n1167_001:0832b19": "淨土生無生論註(并科)",
    "X61n1167_001:0832b20": "淨土生無生論",
    "X61n1167_001:0832b21": "幽溪沙門　傳燈　譔",
    "X61n1167_001:0832b22": "浮石門人　正寂　註",
    "X61n1167_001:0832b23": "△大科分二初題目次正文今初",
    "X61n1167_001:0832b24": "題云淨土生無生論者天台智者大師凡釋經題",
    "X61n1167_001:0832c01": "皆立五重玄義所謂名體宗用教相是也今例釋",
    "X61n1167_001:0832c02": "之為五謂理行單法為名一真法界為體圓融玅",
    "X61n1167_001:0832c03": "觀為宗斷疑生信為用無上醍醐為教相初理行",
    "X61n1167_001:0832c04": "單法為名者無生屬理生即是行而言單法者以",
    "X61n1167_001:0832c05": "淨土等乃七種之一非譬非人非複非具故言單",
    "X61n1167_001:0832c06": "法也若約教等八法釋之者名雖具四義則俱含",
    "X61n1167_001:0832c07": "淨土屬果生即屬行無生屬理論即屬教此之四",
    "X61n1167_001:0832c08": "法若順論之即所謂果由行成行依理發理藉教",
    "X61n1167_001:0832c09": "明返而言之亦可謂藉教顯理從理起行由行證",
    "X61n1167_001:0832c10": "果隨意釋之無不可者然而克果由因行憑智導",
    "X61n1167_001:0832c11": "智斷必俱位依行歷即攝餘四八法具矣又無生",
    "X61n1167_001:0832c12": "約理而論言乎其體也生者從行得名言乎其宗",
    "X61n1167_001:0832c13": "也淨土從果受稱言乎其用也名則總上三章論",
    "X61n1167_001:0832c14": "即屬乎教相五章備矣又無生本乎一性性本無",
    "X61n1167_001:0832c15": "生即法身德也生則全性起修修還照性即般若",
    "X61n1167_001:0832c16": "德也淨土則修性冥玅生即無生即解脫德也此",
    "X61n1167_001:0832c17": "之三法派之彌合即之常分以法身言之生即無",
    "X61n1167_001:0832c18": "生也淨土亦無生也以般若言之淨土生也無生",
    "X61n1167_001:0832c19": "而生也以解脫言之生亦淨土也無生亦淨土也",
    "X61n1167_001:0832c20": "其圓玅若此釋名竟二一真法界為體三圓融玅",
    "X61n1167_001:0832c21": "觀為宗四斷疑生信為用者釋此三章有通有別",
    "X61n1167_001:0832c22": "通而言之此論十門俱名俱體即宗即用雖曰殊",
    "X61n1167_001:0832c23": "名理無二致所契為體能契為宗道前自行為因",
    "X61n1167_001:0832c24": "果後化他成用入文自見未暇委明雖是歷別為",
    "X61n1167_001:0833a01": "言亦乃初中後善今派十門以為三分初四為體",
    "X61n1167_001:0833a02": "中三為宗後三為用故云初中後善也體名一真",
    "X61n1167_001:0833a03": "法界者非諸名一無妄曰真法具三千界含百界",
    "X61n1167_001:0833a04": "以百界三千之法當體微玅寂絕故強目之曰一",
    "X61n1167_001:0833a05": "真亦諸法實相之異名也即實相是身土緣起故",
    "X61n1167_001:0833a06": "曰不變隨緣即身土緣起是實相故云隨緣不變",
    "X61n1167_001:0833a07": "若心若土全體即真故云相即若佛若生無非法",
    "X61n1167_001:0833a08": "界故云不二以初四門屬一真法界為體不亦宜",
    "X61n1167_001:0833a09": "乎宗名圓融玅觀者圓則千如炳見萬法齊彰融",
    "X61n1167_001:0833a10": "則剎剎交通塵塵互入妙則絕思絕議離即離非",
    "X61n1167_001:0833a11": "以法界為念則念念彌陀圓斯圓矣以境觀相吞",
    "X61n1167_001:0833a12": "則心心極樂融斯融焉以三觀法爾則性德天然",
    "X61n1167_001:0833a13": "妙斯妙也以中三門屬圓融妙觀為宗不亦宜乎",
    "X61n1167_001:0833a14": "用名斷疑生信者疑為信障信乃道源信力未生",
    "X61n1167_001:0833a15": "疑根不斷疑則疑乎厭此欣彼信則信乎即土唯",
    "X61n1167_001:0833a16": "心言感應任運天性相關厭此欣彼之疑斷矣曰",
    "X61n1167_001:0833a17": "彼此恒一現未互在即土唯心之信生焉信生則",
    "X61n1167_001:0833a18": "頓證乎生即無生疑斷則直造乎斷無所斷以後",
    "X61n1167_001:0833a19": "三門屬斷疑生信為用不亦宜乎五無上醍醐為",
    "X61n1167_001:0833a20": "教相者此論唯明圓實具造俱時故得身土雙融",
    "X61n1167_001:0833a21": "果因一契所以屬味醍醐佛法之妙過此不知所",
    "X61n1167_001:0833a22": "裁故云無上也問凡判五味者乃大師約佛世以",
    "X61n1167_001:0833a23": "明論係人師所述去聖已遠那得強為配合乎答",
    "X61n1167_001:0833a24": "雖不預佛世五時一家教觀皆約法華開會而談",
    "X61n1167_001:0833b01": "不屬醍醐那云圓實問論中證義多引楞嚴以方",
    "X61n1167_001:0833b02": "等教屬味醍醐不太相違耶答方等中圓不異一",
    "X61n1167_001:0833b03": "實但有開廢之殊今取圓義以證圓文亦無不可",
    "X61n1167_001:0833b04": "故以無上醍醐為教相也問是則此土人師著述",
    "X61n1167_001:0833b05": "皆可以五重解釋耶答且如三千有門頌乃宋陳",
    "X61n1167_001:0833b06": "了翁所說吾祖柏松大師尚得以五重解釋此論",
    "X61n1167_001:0833b07": "遠祖龍樹北齊近宗智者法智以五重釋之復何",
    "X61n1167_001:0833b08": "嫌焉。",
    "X61n1167_001:0833b09": "△次正文二初歸命述意三初稽首二寶三初兩",
    "X61n1167_001:0833b10": "土佛寶。",
    "X61n1167_001:0833b11": "　稽首能仁圓滿智　　無量壽覺大導師",
    "X61n1167_001:0833b12": "稽者遲也留也謂以首叩地遲留少時而起表至",
    "X61n1167_001:0833b13": "敬也稽首二字冠下三寶能仁梵語具云釋迦牟",
    "X61n1167_001:0833b14": "尼此云能仁寂默謂以仁慈化物也圓滿智者智",
    "X61n1167_001:0833b15": "即覺義觀經疏云此是圓智圓覺諸法四明云非",
    "X61n1167_001:0833b16": "三般若融即微玅智不名圓此歸敬此土佛寶也",
    "X61n1167_001:0833b17": "梵語阿彌陀此云無量壽亦名無量光梵語佛陀",
    "X61n1167_001:0833b18": "此云覺者具含三義(云云)大導師者法華疏云導",
    "X61n1167_001:0833b19": "師有四所謂通途慈悲結緣權智實智此則四種",
    "X61n1167_001:0833b20": "俱該故稱云大此歸敬彼土佛寶也亦乃互相影",
    "X61n1167_001:0833b21": "略而言若具而言之釋迦亦可稱導師彌陀亦可",
    "X61n1167_001:0833b22": "稱圓智盖未有圓智而不能導人亦未有導師而",
    "X61n1167_001:0833b23": "不具圓智也。△次兩土法寶。",
    "X61n1167_001:0833b24": "　所說安養大乘經　　了義了義至圓頓",
    "X61n1167_001:0833c01": "兩土化主皆為能說經為所說也安養即極樂之",
    "X61n1167_001:0833c02": "異名大乘者乘有運載之義即文殊普賢馬鳴龍",
    "X61n1167_001:0833c03": "樹大人之所乘也此土法寶則有清淨平等覺經",
    "X61n1167_001:0833c04": "無量壽經觀無量壽佛經小彌陀經稱讚淨土經",
    "X61n1167_001:0833c05": "鼓音王呪經等此皆偏贊西方者也彼土則依正",
    "X61n1167_001:0833c06": "同宣主伴交讚鳧鴈鴛鴦迦陵命命恒演法音者",
    "X61n1167_001:0833c07": "也了義者若四阿含所說人天因果真寂深義等",
    "X61n1167_001:0833c08": "但明無常義皆不了若大乘所說博地凡夫即生",
    "X61n1167_001:0833c09": "可辦故稱了義也重言者鄭重之辭猶言了義中",
    "X61n1167_001:0833c10": "之了義也至圓頓者非化儀中頓乃以圓教為頓",
    "X61n1167_001:0833c11": "也。△三兩土僧寶二初菩薩僧。",
    "X61n1167_001:0833c12": "　玅得普賢觀自在　　勢至清淨大海眾",
    "X61n1167_001:0833c13": "梵語文殊師利此云妙德乃過去七佛之師釋迦",
    "X61n1167_001:0833c14": "會中示菩薩形助揚聖化文殊發願經偈云願我",
    "X61n1167_001:0833c15": "命終時除滅諸障礙(云云)普賢亦云徧吉梵語祕",
    "X61n1167_001:0833c16": "輸[颱台+犮]陀在華嚴逝多末林末會發十大願普願法",
    "X61n1167_001:0833c17": "界眾生同生極樂偈云願我臨欲命終時(云云)此",
    "X61n1167_001:0833c18": "此土僧寶也梵語婆婁吉低輸此云觀世音過去",
    "X61n1167_001:0833c19": "為正法明如來今示迹為菩薩言觀自在者以觀",
    "X61n1167_001:0833c20": "慧照了自心清淨圓融無礙故云也梵語摩訶那",
    "X61n1167_001:0833c21": "鉢此云大勢至觀經云以智慧光普照一切令離",
    "X61n1167_001:0833c22": "三途得無上力故云大勢至也此二菩薩今在彼",
    "X61n1167_001:0833c23": "土助揚佛化四明云三聖設化動靜必俱一主二",
    "X61n1167_001:0833c24": "臣非並非別表乎三法三一妙融故須歸敬也清",
    "X61n1167_001:0834a01": "淨海眾者即彼土無生不退一生補處諸上善人",
    "X61n1167_001:0834a02": "等是也。△次聲聞僧。",
    "X61n1167_001:0834a03": "　馬鳴龍樹及天親　　此土廬山蓮社祖",
    "X61n1167_001:0834a04": "　天台智者并法智　　古往今來弘法師",
    "X61n1167_001:0834a05": "馬鳴菩薩即西天第十二祖甞著起信論發明繫",
    "X61n1167_001:0834a06": "念西方最為切要龍樹菩薩西天第十四祖南天",
    "X61n1167_001:0834a07": "竺人於九旬內誦通三藏深入法忍造大悲方便",
    "X61n1167_001:0834a08": "論大莊嚴論大無畏論又著十住婆娑智度論等",
    "X61n1167_001:0834a09": "多讚西方勸人念佛有偈云若人願作佛心念阿",
    "X61n1167_001:0834a10": "彌陀即得為現身故我歸命禮一家宗之為始祖",
    "X61n1167_001:0834a11": "云天親菩薩北天竺人造唯識金剛般若等論仍",
    "X61n1167_001:0834a12": "著無量壽論有求生淨土偈及五門修法蓮社祖",
    "X61n1167_001:0834a13": "者蓮社祖有七初祖即晉慧遠法師俗賈氏鴈門",
    "X61n1167_001:0834a14": "人學通儒老年二十餘見道安法師因聽講般若",
    "X61n1167_001:0834a15": "豁然開悟乃曰九流異議皆糠粃耳後入廬山刺",
    "X61n1167_001:0834a16": "史桓伊創東林居焉影不出山者三十餘年每送",
    "X61n1167_001:0834a17": "客以虎溪為界時劉遺民雷次宗等一十八人衣",
    "X61n1167_001:0834a18": "師遊止拉一百二十三人為蓮社六時禮誦精進",
    "X61n1167_001:0834a19": "不退十年三睹聖相後於般若臺定起見彌陀佛",
    "X61n1167_001:0834a20": "身滿虗空圓光之中有諸化佛觀音勢至侍立左",
    "X61n1167_001:0834a21": "右又見水流光明分十四支流注上下演說苦空",
    "X61n1167_001:0834a22": "佛告遠曰我以本願力故來安慰汝汝後七日當",
    "X61n1167_001:0834a23": "生我國後七日果終有雜文十卷號廬山集盛行",
    "X61n1167_001:0834a24": "于世事詳本傳文繁不錄此土念佛實始於遠故",
    "X61n1167_001:0834b01": "稱為初祖焉二祖即長安善導光明法師三祖南",
    "X61n1167_001:0834b02": "岳承遠般舟法師四祖長安法照五會法師五祖",
    "X61n1167_001:0834b03": "新定少康臺巖法師六祖永明延壽智覺法師七",
    "X61n1167_001:0834b04": "祖昭慶省常圓淨法師又長蘆宗賾禪師則稱八",
    "X61n1167_001:0834b05": "祖也智者大師諱智顗華容人俗陳氏生時靈瑞",
    "X61n1167_001:0834b06": "不一七歲入果願寺聞誦法華普門品忽自憶記",
    "X61n1167_001:0834b07": "宛如宿習十五歲禮佛像誓志出家十八雉落二",
    "X61n1167_001:0834b08": "十進受具戒天嘉元年謁光州大蘇山慧思禪師",
    "X61n1167_001:0834b09": "(云云)甞著十疑論勸人求生淨土後于剡東石城",
    "X61n1167_001:0834b10": "彌勒像前令弟子唱十六觀經名誡眾曰四十八",
    "X61n1167_001:0834b11": "願莊嚴淨土香臺寶樹易往無人火車相現一念",
    "X61n1167_001:0834b12": "改悔者尚得往生況戒定熏修聖力道行終不唐",
    "X61n1167_001:0834b13": "捐矣言訖趺坐而化事詳本傳法智大師諱知禮",
    "X61n1167_001:0834b14": "字約言金姓四明人從寶雲通公傳天台教觀出",
    "X61n1167_001:0834b15": "世承天繼住延慶戶外屣滿甞行法華般舟三昧",
    "X61n1167_001:0834b16": "期生安養後與十僧結社約修懺三載自焚其身",
    "X61n1167_001:0834b17": "決取淨土楊文公億再四勸留始允其請著玅宗",
    "X61n1167_001:0834b18": "鈔以釋觀經義疏人到于今咸受其賜古往今來",
    "X61n1167_001:0834b19": "弘法師者古往即過去諸大耆宿等今即現在諸",
    "X61n1167_001:0834b20": "大知識等來即當來紹繼宗風者凡有一句一偈",
    "X61n1167_001:0834b21": "贊及西方者悉皆歸敬也。△次歸命求加。",
    "X61n1167_001:0834b22": "　我今歸命禮三寶　　求乞冥加發神識",
    "X61n1167_001:0834b23": "此出歸命之意言我之所以歸命者盖欲藉三寶",
    "X61n1167_001:0834b24": "威光冥熏加被開發我之神識而造此論也。△三",
    "X61n1167_001:0834c01": "述造論意。",
    "X61n1167_001:0834c02": "　敬採經論祕密旨　　闡揚淨土生無生",
    "X61n1167_001:0834c03": "　普使將來悟此門　　斷疑生信階不退",
    "X61n1167_001:0834c04": "敬者肅也恭也採者集也敬採經論祕密旨則義",
    "X61n1167_001:0834c05": "有所憑顯非臆見也初一句述造論之由次三句",
    "X61n1167_001:0834c06": "結論成之意即所謂開示悟入也闡明淨土生無",
    "X61n1167_001:0834c07": "生即開示無生也普使將來悟此門即悟此無生",
    "X61n1167_001:0834c08": "也斷疑生信階不退即證此無生也。△次依義立",
    "X61n1167_001:0834c09": "論二初總列十門。",
    "X61n1167_001:0834c10": "將造此論立為十門一一真法界門二身土緣起門",
    "X61n1167_001:0834c11": "三心土相即門四生佛不二門五法界為念門六境",
    "X61n1167_001:0834c12": "觀相吞門七三觀法爾門八感應任運門九彼此恒",
    "X61n1167_001:0834c13": "一門十現未互在門。",
    "X61n1167_001:0834c14": "將造此論者大莊嚴論云造論凡有五義一者如",
    "X61n1167_001:0834c15": "金成器令信解故二者如花開敷開示彼故三者",
    "X61n1167_001:0834c16": "如食美膳得法味故四者如解文字令修習故五",
    "X61n1167_001:0834c17": "者如開寶篋實證得故今亦具含五義採集羣經",
    "X61n1167_001:0834c18": "以成一論即如金成器義也論立十門門詮眾玅",
    "X61n1167_001:0834c19": "即如花開敷義也理明性具境會唯心即如食美",
    "X61n1167_001:0834c20": "膳義也既悟圓修知土由心變即如解文字義也",
    "X61n1167_001:0834c21": "性中極樂由修顯發即如開寶篋義也。",
    "X61n1167_001:0834c22": "△次別釋十門二初二門明根源融具次八門明",
    "X61n1167_001:0834c23": "枝流妙即初二門明根源融具二初一門明理性",
    "X61n1167_001:0834c24": "本具二初標。",
    "X61n1167_001:0835a01": "初一真法界門。",
    "X61n1167_001:0835a02": "門者有能通出入之義如云有大陀羅尼門名為",
    "X61n1167_001:0835a03": "圓覺流出一切清淨真如等即出義也如云歸元",
    "X61n1167_001:0835a04": "性無二方便有多門等即入義也今一真法界為",
    "X61n1167_001:0835a05": "之所入門即能入也問一真法界屬理何有能所",
    "X61n1167_001:0835a06": "出入耶答觀經疏云理雖無名將門名理今即門",
    "X61n1167_001:0835a07": "名理那得不然如十妙以不二當體為門也問名",
    "X61n1167_001:0835a08": "為能通理為所通是則可爾以理為門通至何所",
    "X61n1167_001:0835a09": "耶答止觀中有此問理無所通究竟徧通是妙門",
    "X61n1167_001:0835a10": "也以下諸門義皆倣此。△次釋二初述偈立宗。",
    "X61n1167_001:0835a11": "一真法性中具足十法界依正本融通生佛非殊致。",
    "X61n1167_001:0835a12": "一真法性者真如法性也十種皆稱法界者智者",
    "X61n1167_001:0835a13": "大師云其意有三一者十數皆依法界法界外更",
    "X61n1167_001:0835a14": "無復有法能所合稱故言十法界也二者此十種",
    "X61n1167_001:0835a15": "法分齊不同因果隔別凡聖有異故加之以界也",
    "X61n1167_001:0835a16": "三者此十皆即法界攝一切法一切法趣地獄是",
    "X61n1167_001:0835a17": "趣不過當體即理更無所依故名法界乃至佛法",
    "X61n1167_001:0835a18": "界亦復如是具足者言此十種法界無不畢具于",
    "X61n1167_001:0835a19": "一真法性之中也依正本融通者依則十種國土",
    "X61n1167_001:0835a20": "不同正則十種五陰不同本融通者言非修為造",
    "X61n1167_001:0835a21": "作而後融通也生佛非殊致者生者約九界迷為",
    "X61n1167_001:0835a22": "言佛者約佛界悟而說生佛高下雖殊真如性非",
    "X61n1167_001:0835a23": "二致故云非殊致也。△次依宗釋義二初正釋二",
    "X61n1167_001:0835a24": "初詳釋勝義二初直指人心。",
    "X61n1167_001:0835b01": "論曰一真法界即眾生本有心性。",
    "X61n1167_001:0835b02": "此論以無生立題大槩以無生為本致也言一真",
    "X61n1167_001:0835b03": "法界者非惟指十萬億剎外之極樂為言即十方",
    "X61n1167_001:0835b04": "佛剎生佛依正皆在裡許華嚴藏海亦其相也眾",
    "X61n1167_001:0835b05": "生者九界皆名眾生若的而論之即指人界為言",
    "X61n1167_001:0835b06": "人以四大五陰眾法和合而成故名眾生即者廣",
    "X61n1167_001:0835b07": "雅云合也四明云若依此釋仍似二物相合其理",
    "X61n1167_001:0835b08": "猶疎今以義求當體不二故名為即意指西方極",
    "X61n1167_001:0835b09": "樂依正之法當體是吾人本有心性方契乎無生",
    "X61n1167_001:0835b10": "之旨也。△次指心具德前云法界即心猶未的示",
    "X61n1167_001:0835b11": "即之所以今指此心具德即義成也此自分二初",
    "X61n1167_001:0835b12": "列二義。",
    "X61n1167_001:0835b13": "此之心性具無量德受無量名。",
    "X61n1167_001:0835b14": "此者指法之辭德者名之實也吾心本具也名者",
    "X61n1167_001:0835b15": "實之賓也從德受稱也有無量德必召乎無量名",
    "X61n1167_001:0835b16": "義云受也。△次釋二義二初釋具無量德二初徵",
    "X61n1167_001:0835b17": "德舉要。",
    "X61n1167_001:0835b18": "云何具無量德舉要言之謂性體性量性具。",
    "X61n1167_001:0835b19": "云何下徵起舉要下釋也既云無量難可畢陳姑",
    "X61n1167_001:0835b20": "舉其要者言之曰體曰量曰具而已一一皆云性",
    "X61n1167_001:0835b21": "者義有所歸也。△次據德釋義三初正釋三德三",
    "X61n1167_001:0835b22": "德者名同義異指無量德中之三非謂法身般若",
    "X61n1167_001:0835b23": "解脫也此自分二初次第釋義三初釋性體。",
    "X61n1167_001:0835b24": "云何性體謂此心性離四句絕百非體性堅凝清淨",
    "X61n1167_001:0835c01": "無染不生不滅常住無壞。",
    "X61n1167_001:0835c02": "四句者即有無一異等是也言離四句者若言其",
    "X61n1167_001:0835c03": "有成增益謗若言其無成損減謗若言雙亦成相",
    "X61n1167_001:0835c04": "違謗若言雙非成戲論謗此之性體本非有無如",
    "X61n1167_001:0835c05": "大火聚四邊不可湊泊故云離也絕百非者以上",
    "X61n1167_001:0835c06": "四句為本每句成四則成一十六句過現未皆有",
    "X61n1167_001:0835c07": "此十六句則成四十八句加已起未起成九十六",
    "X61n1167_001:0835c08": "搭上根本四句則成百句言非者一是百是一非",
    "X61n1167_001:0835c09": "百非四句既離百非絕矣體性堅凝等者此之性",
    "X61n1167_001:0835c10": "體水火刀劒所不能壞故云堅凝處五濁塵勞生",
    "X61n1167_001:0835c11": "死煩惱之中不為其所汩濁故云清淨無染在聖",
    "X61n1167_001:0835c12": "凡而無所增損故云不生不滅亘古亘今而無所",
    "X61n1167_001:0835c13": "遷變故云常住無壞。△次釋性量。",
    "X61n1167_001:0835c14": "云何性量此之心性豎窮三世橫徧十方世界有邊",
    "X61n1167_001:0835c15": "虗空無邊虗空有邊心性無邊現在有邊過未無邊",
    "X61n1167_001:0835c16": "過未有邊心性無邊無盡無盡無量無量。",
    "X61n1167_001:0835c17": "豎窮下二句言其深廣世界下舉況以明世界本",
    "X61n1167_001:0835c18": "無邊表者也以有漏微塵國皆依空所生言之世",
    "X61n1167_001:0835c19": "界有邊虗空無邊矣虗空本無際畔者也以空生",
    "X61n1167_001:0835c20": "大覺中如海一漚發言之虗空有邊心性無邊矣",
    "X61n1167_001:0835c21": "現在無住本無分齊者也以過去無始未來無終",
    "X61n1167_001:0835c22": "言之現在有邊過未無邊矣過去未來本無涯涘",
    "X61n1167_001:0835c23": "者也以真如法性言之過未有邊心性無邊矣既",
    "X61n1167_001:0835c24": "難以數量明又不可以比況顯秪可云無盡無盡",
    "X61n1167_001:0836a01": "無量無量。△三釋性具。",
    "X61n1167_001:0836a02": "云何性具謂此心性具十法界謂佛法界菩薩法界",
    "X61n1167_001:0836a03": "緣覺法界聲聞法界天法界修羅法界人法界畜生",
    "X61n1167_001:0836a04": "法界餓鬼法界地獄法界此是假名復有正報謂佛",
    "X61n1167_001:0836a05": "五陰菩薩五陰乃至地獄五陰此是實法復有依報",
    "X61n1167_001:0836a06": "謂佛國土菩薩國土乃至地獄國土。",
    "X61n1167_001:0836a07": "性具者言此十種法界乃吾性中之所具也故荊",
    "X61n1167_001:0836a08": "溪大師云十方淨穢卷懷同在於剎那一念色心",
    "X61n1167_001:0836a09": "包列遍收於法界並天真本具非緣起新成是也",
    "X61n1167_001:0836a10": "此特能詮假名而已名必有實惟十種行業所感",
    "X61n1167_001:0836a11": "色等五陰乃實法也能依之正報有十故所依之",
    "X61n1167_001:0836a12": "國土亦有十種之不同言佛五陰者雖無生死五",
    "X61n1167_001:0836a13": "陰而有法性五陰故亦名無上眾生經云因滅是",
    "X61n1167_001:0836a14": "色獲得常色等即其徵也。△次融通其理。",
    "X61n1167_001:0836a15": "令易解故作三種分別得意為言即性具是性體性",
    "X61n1167_001:0836a16": "量性體離過絕非即性具十界離過絕非性體堅凝",
    "X61n1167_001:0836a17": "清淨無染不生不滅常住不壞性具十界亦然性量",
    "X61n1167_001:0836a18": "豎窮橫徧無盡無盡無量無量性具十界亦然正報",
    "X61n1167_001:0836a19": "五陰同性體性量清淨周徧依報國土亦然。",
    "X61n1167_001:0836a20": "令易下結前得意下融理文有二節先以體量融",
    "X61n1167_001:0836a21": "具次以依報例同性體融性具十界者一家明具",
    "X61n1167_001:0836a22": "有理具三千有事造三千今言性體離過絕非即",
    "X61n1167_001:0836a23": "性具十界離過絕非者猶言能具十界之性非謂",
    "X61n1167_001:0836a24": "所具十界之法也其次約量融具亦爾以依例正",
    "X61n1167_001:0836b01": "可知。△次指同三諦。",
    "X61n1167_001:0836b02": "此之三法亦名三諦性體即真諦性量即中諦性具",
    "X61n1167_001:0836b03": "即俗諦。",
    "X61n1167_001:0836b04": "三法者即體量具三法也此之下總指性體下別",
    "X61n1167_001:0836b05": "指泯一切法莫尚乎真今性體離過絕非即同於",
    "X61n1167_001:0836b06": "真諦矣立一切法莫尚乎俗今性具三千世間即",
    "X61n1167_001:0836b07": "同於俗諦矣統一切法莫尚乎中今性量橫亘豎",
    "X61n1167_001:0836b08": "窮即同中諦矣。△三引楞嚴證二初引果德文果",
    "X61n1167_001:0836b09": "德者一境三諦之理乃如來果人所證故云果德",
    "X61n1167_001:0836b10": "經云我以玅明不滅不生合如來藏(云云)即其相",
    "X61n1167_001:0836b11": "也此自分二初證性體真諦。",
    "X61n1167_001:0836b12": "故楞嚴經云而如來藏玅明元心非心非空非地水",
    "X61n1167_001:0836b13": "火風非眼耳鼻舌身意非色聲香味觸法非眼界乃",
    "X61n1167_001:0836b14": "至非意識界非無明乃至非老死非無無明盡乃至",
    "X61n1167_001:0836b15": "非老死盡非苦集滅道非智非得非檀那乃至非般",
    "X61n1167_001:0836b16": "剌若非怛答阿羯非阿羅訶非三藐三菩非常樂我",
    "X61n1167_001:0836b17": "淨此即性體清淨是為真諦。",
    "X61n1167_001:0836b18": "圓融三諦語真則纖塵必盡語俗則諸法皆成語",
    "X61n1167_001:0836b19": "中則二邊絕待非心至非意識界者非六凡界也",
    "X61n1167_001:0836b20": "非無明至非老死盡者非緣覺界也非苦集滅道",
    "X61n1167_001:0836b21": "至非智非得者非聲聞界也非檀那等者非菩薩",
    "X61n1167_001:0836b22": "界也非怛答阿羯等者非佛界也先非能證人三",
    "X61n1167_001:0836b23": "號是也次非所證法四德是也怛答阿羯云如來",
    "X61n1167_001:0836b24": "阿羅訶云應供三藐三菩云正徧知以藏理即有",
    "X61n1167_001:0836c01": "而無故十界俱寂既十界俱非可以證性體真諦",
    "X61n1167_001:0836c02": "矣。△次證性具俗諦。",
    "X61n1167_001:0836c03": "而如來藏元明心妙即心即空即地水火風即六凡",
    "X61n1167_001:0836c04": "即二乘乃至即如來常樂我淨此即性具十界是為",
    "X61n1167_001:0836c05": "俗諦。",
    "X61n1167_001:0836c06": "以藏理即無而有故十界宛然既十界俱即可以",
    "X61n1167_001:0836c07": "證性具俗諦矣。△三證性量中諦。",
    "X61n1167_001:0836c08": "而如來藏妙明心元離即離非是即非即此即性量",
    "X61n1167_001:0836c09": "是為中諦。",
    "X61n1167_001:0836c10": "雙遮真俗故云離即離非雙照真俗故云是即非",
    "X61n1167_001:0836c11": "即以藏理遮照同時故十界融妙既遮照雙融可",
    "X61n1167_001:0836c12": "以證性量中諦矣長水亦曰初本妙元心約非相",
    "X61n1167_001:0836c13": "以明真諦次元明心妙約即相以明俗諦次妙明",
    "X61n1167_001:0836c14": "心元約遮照以明中道諦論主曰三諦俱各有主",
    "X61n1167_001:0836c15": "約心故空故真諦以心字為主約妙故俗故俗諦",
    "X61n1167_001:0836c16": "以妙字為主約元故中故中諦以元字為主也。△",
    "X61n1167_001:0836c17": "次引因性文因性者以地等七大之性皆因心本",
    "X61n1167_001:0836c18": "具故云因性此自分二初證性中三德。",
    "X61n1167_001:0836c19": "又云如來藏性色真空性空真色清淨本然周徧法",
    "X61n1167_001:0836c20": "界地水火風空見識莫不如是地水火風空見識即",
    "X61n1167_001:0836c21": "性具也清淨本然即性體也周徧法界即性量也。",
    "X61n1167_001:0836c22": "又云下單引地大之文以立三德仍以六大例同",
    "X61n1167_001:0836c23": "故云莫不如是次地水火風下別配三德。△次證",
    "X61n1167_001:0836c24": "具即三德言具即者地等七大屬具以其當體清",
    "X61n1167_001:0837a01": "淨周徧故云具即三德也。",
    "X61n1167_001:0837a02": "又云地水火風空清淨本然周徧法界即依報國土",
    "X61n1167_001:0837a03": "性體性量也見識清淨本然周徧法界即正報五陰",
    "X61n1167_001:0837a04": "性體性量也。",
    "X61n1167_001:0837a05": "又地水下約依報以明體量見識下約正報以明",
    "X61n1167_001:0837a06": "體量地水等性具也清淨本然性體也周徧法界",
    "X61n1167_001:0837a07": "性量也。△次釋受無量名二初徵名舉要。",
    "X61n1167_001:0837a08": "云何受無量名舉要言之此之心性或名空如來藏",
    "X61n1167_001:0837a09": "或名真如佛性或名菴摩羅識或名大圓鏡智或名",
    "X61n1167_001:0837a10": "菩提涅槃。",
    "X61n1167_001:0837a11": "或者不定之辭名既無量今但立楞嚴果位七名",
    "X61n1167_001:0837a12": "者舉要言之也古德云一法不立煩惱蕩盡曰空",
    "X61n1167_001:0837a13": "如來藏不妄不變曰真如離過絕非曰佛性分別",
    "X61n1167_001:0837a14": "一切而無染著曰菴摩羅識洞照萬法而無分別",
    "X61n1167_001:0837a15": "曰大圓鏡智諸佛所得曰菩提寂靜常樂曰涅槃",
    "X61n1167_001:0837a16": "今云心性受無量名者空如來藏者藏性也真如",
    "X61n1167_001:0837a17": "者本性也佛性者覺性也菴摩羅識者識性也大",
    "X61n1167_001:0837a18": "圓鏡智者智性也菩提者果性也涅槃者果果性",
    "X61n1167_001:0837a19": "也豈非性之別名乎。△次融通名德名德者空如",
    "X61n1167_001:0837a20": "來藏等名也體量德也。",
    "X61n1167_001:0837a21": "性體性量名空如來藏即性具十界五陰國土名空",
    "X61n1167_001:0837a22": "如來藏性體性量名真如佛性即性具等名真如佛",
    "X61n1167_001:0837a23": "性性體性量名菴摩羅識即性具等名菴摩羅識性",
    "X61n1167_001:0837a24": "體性量名大圓鏡智即性具等名大圓鏡智性體性",
    "X61n1167_001:0837b01": "量名菩提涅槃即性具等名菩提涅槃。",
    "X61n1167_001:0837b02": "性體下以德融名意謂若體量二德受空藏之名",
    "X61n1167_001:0837b03": "即性具三千世間亦名空藏矣餘皆倣此。△次結",
    "X61n1167_001:0837b04": "成宗偈。",
    "X61n1167_001:0837b05": "故曰一真法性中具足十法界依正本融通生佛非",
    "X61n1167_001:0837b06": "殊致。",
    "X61n1167_001:0837b07": "△次料簡二初難初後俱墮。",
    "X61n1167_001:0837b08": "問曰此一真法界為初心是為後心是若初心是應",
    "X61n1167_001:0837b09": "無七名若後心是應無九界初後俱墮立義不成。",
    "X61n1167_001:0837b10": "此一真下問若初心下難初心者名字位人也後",
    "X61n1167_001:0837b11": "心者究竟果人也問意謂名字位人發心修觀三",
    "X61n1167_001:0837b12": "惑二死全在安有果地七種名目乎究竟位人既",
    "X61n1167_001:0837b13": "轉煩惱而成菩提轉生死而成涅槃尚何有於九",
    "X61n1167_001:0837b14": "界乎此以偏難圓也初後下結難。△次釋初後俱",
    "X61n1167_001:0837b15": "善二初釋二初據難立義。",
    "X61n1167_001:0837b16": "答曰此正顯初心是以初心是故方有後心是以後",
    "X61n1167_001:0837b17": "心是故方顯初心是。",
    "X61n1167_001:0837b18": "此正顯者圓頓行人初心便知性具別人教道惟",
    "X61n1167_001:0837b19": "詮但中佛性須破九界方顯佛界是有此疑故今",
    "X61n1167_001:0837b20": "答之此正顯初心是也以初是故等者如云阿鼻",
    "X61n1167_001:0837b21": "依正全據極聖之自心毗盧身土不逾下凡之當",
    "X61n1167_001:0837b22": "念是則因該果海果徹因源因心已具七名果位",
    "X61n1167_001:0837b23": "豈虧九界所謂生佛同源聖凡一致不其然乎。△",
    "X61n1167_001:0837b24": "次依義釋難二初立義。",
    "X61n1167_001:0837c01": "云何以初心是方有後心是如果地依正融通色心",
    "X61n1167_001:0837c02": "不二垂形九界方便度生悉由證此因心所具。",
    "X61n1167_001:0837c03": "果地依正等者文有五句初二句明體次二句明",
    "X61n1167_001:0837c04": "用末一句結歸初心本具言果人能全體起乎無",
    "X61n1167_001:0837c05": "方大用以應羣機者悉由證此因心所具也。△次",
    "X61n1167_001:0837c06": "引證二初泛引。",
    "X61n1167_001:0837c07": "故曰諸佛果地融通但證眾生理本故得稱性施設",
    "X61n1167_001:0837c08": "無謀而應若不然者何異小乘外道作意神通。",
    "X61n1167_001:0837c09": "故曰下引文證故得下出其功能若不下反顯釋",
    "X61n1167_001:0837c10": "成稱性施設無謀而應如身土不二門云皆由緣",
    "X61n1167_001:0837c11": "了與性一合方能稱性施設萬端則不起自性化",
    "X61n1167_001:0837c12": "無方所是也小乘外道作意神通者小乘如目連",
    "X61n1167_001:0837c13": "擎五百釋種以至梵天之類外道如停河在耳變",
    "X61n1167_001:0837c14": "釋為羊之類。△次的引。",
    "X61n1167_001:0837c15": "故法智大師云六即之義不專在佛一切假實三乘",
    "X61n1167_001:0837c16": "人天下至蛣蜣地獄色心皆須六即辯其初後所謂",
    "X61n1167_001:0837c17": "理蛣蜣名字乃至究竟蛣蜣以論十界皆理性故無",
    "X61n1167_001:0837c18": "非法界一不可改故名字去不唯顯佛九亦同彰至",
    "X61n1167_001:0837c19": "於果成十皆究竟。",
    "X61n1167_001:0837c20": "六即之義不專在佛者既曰不專則該九界缺修",
    "X61n1167_001:0837c21": "羅餓鬼者文略所謂理蛣蜣等者且舉畜生界至",
    "X61n1167_001:0837c22": "微細者以六即明之一不可改者性以不變為義",
    "X61n1167_001:0837c23": "既曰無非法界又豈可改法界而為法界乎故名",
    "X61n1167_001:0837c24": "字去者以修顯性也自名字圓聞觀行圓修已去",
    "X61n1167_001:0838a01": "不唯顯佛即性中所具九界亦彰顯矣至于究竟",
    "X61n1167_001:0838a02": "圓證之時十皆究竟此結顯初心是方有後心是",
    "X61n1167_001:0838a03": "也。△次釋後心是方顯初心是。",
    "X61n1167_001:0838a04": "云何後心是方顯初心是正由後心果地全證眾生",
    "X61n1167_001:0838a05": "理本故果地七種名目悉是眾生性德美稱但眾生",
    "X61n1167_001:0838a06": "在迷性德不顯故無此稱剋論性德豈可言無。",
    "X61n1167_001:0838a07": "正由下釋成理具故果地下結顯眾生在因具而",
    "X61n1167_001:0838a08": "未證故云性德美稱如因果不二門云因果無殊",
    "X61n1167_001:0838a09": "始終理一是也但眾生下釋妨恐疑者謂然則眾",
    "X61n1167_001:0838a10": "生何故無此七種稱謂釋云但眾生在迷性德不",
    "X61n1167_001:0838a11": "顯故無此稱(云云)。△次結。",
    "X61n1167_001:0838a12": "故初後俱善立義成矣。",
    "X61n1167_001:0838a13": "此結答釋難也。",
    "X61n1167_001:0838a14": "△次一門明事造方融事者對理而言方者對本",
    "X61n1167_001:0838a15": "而說承前理性本具而來惟其理性本具故能事",
    "X61n1167_001:0838a16": "造相融也言事造者以身土緣起屬事故言事造",
    "X61n1167_001:0838a17": "也此自分二初標。",
    "X61n1167_001:0838a18": "二身土緣起門。",
    "X61n1167_001:0838a19": "前門約性以明理具故曰一真此中即事以明理",
    "X61n1167_001:0838a20": "具故曰緣起。△次釋二初述偈立宗。",
    "X61n1167_001:0838a21": "一真法界性不變能隨緣三身及四土悉由心變造。",
    "X61n1167_001:0838a22": "初二句約性以明能隨次二句約事以明所造即",
    "X61n1167_001:0838a23": "指一真法界性能隨染淨之緣不變而變非造而",
    "X61n1167_001:0838a24": "造也三身及四土悉由心變造者輔行云心造有",
    "X61n1167_001:0838b01": "二種一者約理造即是具二者約事乃明三世凡",
    "X61n1167_001:0838b02": "聖變造變造之名出楞伽華嚴二經(云云)。△次依",
    "X61n1167_001:0838b03": "宗釋義二初通明諸法二初明不變隨緣三初釋",
    "X61n1167_001:0838b04": "第一句以立根本。",
    "X61n1167_001:0838b05": "論曰一真法界性即前文所明性體性量性具也。",
    "X61n1167_001:0838b06": "一真即性體法界即性量而一真法性中具足有",
    "X61n1167_001:0838b07": "十種法界指此具德為身土緣起之本。△次釋第",
    "X61n1167_001:0838b08": "二句顯前功德三初法。",
    "X61n1167_001:0838b09": "教中說真如不變隨緣隨緣不變者正由性體性量",
    "X61n1167_001:0838b10": "即性具故。",
    "X61n1167_001:0838b11": "不變隨緣者即理之事也隨緣不變者即事之理",
    "X61n1167_001:0838b12": "也正由下出其不變隨緣所以。△次譬。",
    "X61n1167_001:0838b13": "如君子不器善惡皆能。",
    "X61n1167_001:0838b14": "君子不器者出儒典夫子論成德之學曰成德之",
    "X61n1167_001:0838b15": "君子體無不具故用無不周不可以器名之也朱",
    "X61n1167_001:0838b16": "子曰器者各適其用而不能相通成德之士體無",
    "X61n1167_001:0838b17": "不具故用無不周非特為一技一藝而已論中所",
    "X61n1167_001:0838b18": "引以譬一真法性之中體無不具故能隨佛界之",
    "X61n1167_001:0838b19": "善九界之惡而造乎十法界也。△三證二初引經。",
    "X61n1167_001:0838b20": "故晉譯華嚴經云能隨染淨緣具造十法界。",
    "X61n1167_001:0838b21": "華嚴凡二譯一晉譯二唐譯今引晉覺賢所譯以",
    "X61n1167_001:0838b22": "證不變隨緣之義也。△次釋義二初釋隨緣變造。",
    "X61n1167_001:0838b23": "謂真如性中所具九法界能隨染緣造事中九法界",
    "X61n1167_001:0838b24": "真如性中所具佛法界能隨淨緣造事中佛法界。",
    "X61n1167_001:0838c01": "所具者以所彰能九界皆屬染緣佛界方名為淨",
    "X61n1167_001:0838c02": "此正明變造也。△次釋能之所以二初釋。",
    "X61n1167_001:0838c03": "所以能者正由性具性若不具何所稱能。",
    "X61n1167_001:0838c04": "所以下指歸圓家性具揀異別教但中性若下反",
    "X61n1167_001:0838c05": "顯釋成。△次證。",
    "X61n1167_001:0838c06": "天台家言並由理具方有事用此之謂也。",
    "X61n1167_001:0838c07": "天台家者指毗陵記主而言記主昔從學於左溪",
    "X61n1167_001:0838c08": "尊者曰某於疇昔之夜夢披僧服腋挾兩輪而遊",
    "X61n1167_001:0838c09": "於大河左溪曰汝當以止觀之道而度生乎後果",
    "X61n1167_001:0838c10": "述輔行以釋止觀並由二句輔行中文不敢正斥",
    "X61n1167_001:0838c11": "其諱故云天台家也。△三釋三四句結成所由。",
    "X61n1167_001:0838c12": "是知事中十法界三身四土悉由真如隨緣變造。",
    "X61n1167_001:0838c13": "事中十法界者應身居同居方便二土即六凡二",
    "X61n1167_001:0838c14": "乘法界也報身居實報土菩薩法界也法身居常",
    "X61n1167_001:0838c15": "寂光土佛法界也若土若身悉由真如隨緣之所",
    "X61n1167_001:0838c16": "建立故云變造。△次明隨緣不變二初釋。",
    "X61n1167_001:0838c17": "既曰真如不變隨緣隨緣不變則事中染淨身土當",
    "X61n1167_001:0838c18": "體即真無一絲毫可加損于其間者。",
    "X61n1167_001:0838c19": "初二句牒前全理起事事即是理事中染淨身土",
    "X61n1167_001:0838c20": "即隨緣變造之者事即理故故云當體即真無一",
    "X61n1167_001:0838c21": "絲毫可加損于其間者以萬法是真如故無可損",
    "X61n1167_001:0838c22": "以真如是萬法故無可加也。△次證。",
    "X61n1167_001:0838c23": "楞嚴經云見與見緣并所想相如虗空華本無所有",
    "X61n1167_001:0838c24": "此見及緣元是菩提妙淨明體是也。",
    "X61n1167_001:0839a01": "見與見緣等者註家云根境識三攝盡萬法夫能",
    "X61n1167_001:0839a02": "了諸緣元一寶覺則無是非是矣今引證以明隨",
    "X61n1167_001:0839a03": "緣不變之義也。△次的明此宗二初發明宗義二",
    "X61n1167_001:0839a04": "初明不變隨緣。",
    "X61n1167_001:0839a05": "若然則娑婆極樂此世眾生當生九品彌陀已成吾",
    "X61n1167_001:0839a06": "心當果悉由心性之所變造。",
    "X61n1167_001:0839a07": "若然者牒定之辭娑婆穢土也極樂淨土也此世",
    "X61n1167_001:0839a08": "眾生當生九品者生也彌陀已成者佛也吾心當",
    "X61n1167_001:0839a09": "果者心也所謂心佛眾生三無差別者也悉由心",
    "X61n1167_001:0839a10": "性之所變造者如十不二門云即心名變變名為",
    "X61n1167_001:0839a11": "造造謂體用是也。△次明隨緣不變。",
    "X61n1167_001:0839a12": "心具而造豈分能所即心是佛即佛是心即心是土",
    "X61n1167_001:0839a13": "即上是心即心是果即果是心能造因緣及所造法",
    "X61n1167_001:0839a14": "當處皆是心性。",
    "X61n1167_001:0839a15": "心具而造等者如水具氷氷即是水故無能所也",
    "X61n1167_001:0839a16": "即心是佛下泯其對待凡有六句不出依正因果",
    "X61n1167_001:0839a17": "能造因緣及所造法等者如妙宗所謂以法界心",
    "X61n1167_001:0839a18": "觀法界境生於法界依正色心是則名為唯依唯",
    "X61n1167_001:0839a19": "正唯色唯心唯亂唯境是也。△次結歸題旨。",
    "X61n1167_001:0839a20": "故明此宗而求生樂土者乃生與無生兩冥之至道",
    "X61n1167_001:0839a21": "也。",
    "X61n1167_001:0839a22": "故明此宗者指偈中所立宗要隨緣不變等乃生",
    "X61n1167_001:0839a23": "與無生兩冥之要道也。",
    "X61n1167_001:0839a24": "△次八門明枝流妙即二初二門明所生身土次",
    "X61n1167_001:0839b01": "六門明能生因果初二門明所生身土二初一門",
    "X61n1167_001:0839b02": "約依報論妙二初標。",
    "X61n1167_001:0839b03": "三心土相即門。",
    "X61n1167_001:0839b04": "此亦約具造而言佛土由心心具而造造全是心",
    "X61n1167_001:0839b05": "故能相即也。△次釋二初述偈立宗。",
    "X61n1167_001:0839b06": "西方安樂土去此十萬億與我介爾心初無彼此異。",
    "X61n1167_001:0839b07": "宗意約即遠論近亦指迷即悟也去此十萬億者",
    "X61n1167_001:0839b08": "十疑論云此對凡夫肉眼生死心量言之耳以凡",
    "X61n1167_001:0839b09": "夫心量言之去西方佛剎不啻十萬億剎之遙約",
    "X61n1167_001:0839b10": "心具而造言之曾無彼此之異也。△次依宗釋義",
    "X61n1167_001:0839b11": "二初釋初二句明遠三初引經。",
    "X61n1167_001:0839b12": "論曰佛說阿彌陀經云從是西方過十萬億佛土有",
    "X61n1167_001:0839b13": "世界名曰極樂。",
    "X61n1167_001:0839b14": "佛說等者世尊於給孤獨園無問自說告上足弟",
    "X61n1167_001:0839b15": "子舍利弗指其歸趣者也極樂者梵語須摩提此",
    "X61n1167_001:0839b16": "云安養或云清泰言極樂者猶云最勝也。△次釋",
    "X61n1167_001:0839b17": "數。",
    "X61n1167_001:0839b18": "百億日月百億須彌百億大海百億銕圍山名一佛",
    "X61n1167_001:0839b19": "土十千為萬十萬為億。",
    "X61n1167_001:0839b20": "百億下明佛土之相十千下正明數量也日月處",
    "X61n1167_001:0839b21": "須彌之腰大海遶須彌之下銕圍環大海之外一",
    "X61n1167_001:0839b22": "佛土者俱舍頌云四大洲日月須彌盧欲天梵世",
    "X61n1167_001:0839b23": "各一千名一小千界此小千千倍說名為中千此",
    "X61n1167_001:0839b24": "千倍大千皆同一成壞以此百億等為一佛土也。",
    "X61n1167_001:0839c01": "△三結成。",
    "X61n1167_001:0839c02": "一佛國土已自廣大況億佛國土乎況十萬億乎是",
    "X61n1167_001:0839c03": "則極樂國土去此甚遠。",
    "X61n1167_001:0839c04": "一佛下展轉況佛土甚多是則下結佛土甚遠況",
    "X61n1167_001:0839c05": "者非比況之況乃以少況多之況也。△次釋後二",
    "X61n1167_001:0839c06": "句不遠二初正釋三初明不遠之由。",
    "X61n1167_001:0839c07": "博地凡夫念佛求生彈指即到者正由生吾心所具",
    "X61n1167_001:0839c08": "之佛土也。",
    "X61n1167_001:0839c09": "博地凡夫者凡字亦該得廣藏教三資粮通教乾",
    "X61n1167_001:0839c10": "慧別教十信圓家五品皆名凡位今明博地者大",
    "X61n1167_001:0839c11": "地庸常之夫也彈指者言其生之速也觀經疏云",
    "X61n1167_001:0839c12": "如一念頃又云屈伸臂頃彈指之所以即到者有",
    "X61n1167_001:0839c13": "乎二義一者淨業內熏二者慈光外攝般舟論乎",
    "X61n1167_001:0839c14": "三力正由下正明不遠之由。△次明心之相狀。",
    "X61n1167_001:0839c15": "言介爾心者即凡夫念佛之心也剎那之心至微至",
    "X61n1167_001:0839c16": "劣故稱介爾。",
    "X61n1167_001:0839c17": "介爾者言其心之微剎那者明其時之速毗曇云",
    "X61n1167_001:0839c18": "百二十剎那為一怛剎那此名一瞬六十瞬為一",
    "X61n1167_001:0839c19": "息仁王云一剎那有九百生滅至微者言其狀之",
    "X61n1167_001:0839c20": "甚眇至劣者言其力之不勝介爾者猶言蕞爾也。",
    "X61n1167_001:0839c21": "△三明心土相即。",
    "X61n1167_001:0839c22": "謂十萬億遠之佛土居於凡夫介爾之心即心是土",
    "X61n1167_001:0839c23": "即土是心故曰初無彼此異。",
    "X61n1167_001:0839c24": "謂十下指土即心故曰下結歸宗義。△次料簡二",
    "X61n1167_001:0840a01": "初以小包不遠難。",
    "X61n1167_001:0840a02": "問曰介爾之心居於方寸云何能包許遠佛土。",
    "X61n1167_001:0840a03": "此以相難性以妄局真大抵出于尋常之見楞嚴",
    "X61n1167_001:0840a04": "云外洎山河虗空大地咸是妙明真心中物尚何",
    "X61n1167_001:0840a05": "許遠佛土之不能盡包乎。△次以真妄不二釋三",
    "X61n1167_001:0840a06": "初法二初略明。",
    "X61n1167_001:0840a07": "答曰介爾之心昧者謂小達人大觀真妄無二。",
    "X61n1167_001:0840a08": "答中以性融相以真奪妄達人大觀者古德云小",
    "X61n1167_001:0840a09": "智自私賤彼貴我達人大觀無可不可大者對小",
    "X61n1167_001:0840a10": "而言責其局于介爾之心不能以大觀也。△次釋",
    "X61n1167_001:0840a11": "出。",
    "X61n1167_001:0840a12": "蓋此妄心全性而起性既無邊心亦無際。",
    "X61n1167_001:0840a13": "此釋成真妄無二蓋此妄心全性而起者指要云",
    "X61n1167_001:0840a14": "心者趣舉剎那心也圓家明性既非但理乃具三",
    "X61n1167_001:0840a15": "千之性此性圓融徧入同居剎那心中謂之全性",
    "X61n1167_001:0840a16": "而起既全性起故心亦無際也。△次譬。",
    "X61n1167_001:0840a17": "性如大海心似浮漚全海為漚漚還匝海。",
    "X61n1167_001:0840a18": "楞嚴以漚譬頑空海喻真覺此中以漚譬妄心海",
    "X61n1167_001:0840a19": "喻法界也以喻顯法思之可了。△三合二初正合。",
    "X61n1167_001:0840a20": "蓋真如不變隨緣隨緣不變。",
    "X61n1167_001:0840a21": "合中以不變合乎性海隨緣合乎心漚。△次結責。",
    "X61n1167_001:0840a22": "既曰隨緣不變豈可以真妄而局大小哉。",
    "X61n1167_001:0840a23": "既曰下牒前豈可下結責。",
    "X61n1167_001:0840a24": "△次一門約正報論妙二初標。",
    "X61n1167_001:0840b01": "四生佛不二門。",
    "X61n1167_001:0840b02": "此門約果論因指凡同聖以佛所證與生性佛無",
    "X61n1167_001:0840b03": "二無殊故云不二。△次釋二初述偈立宗。",
    "X61n1167_001:0840b04": "阿彌與凡夫迷悟雖有殊佛心眾生心究竟無有二。",
    "X61n1167_001:0840b05": "阿彌者約悟為言凡夫者約迷而說猶言生佛迷",
    "X61n1167_001:0840b06": "悟雖則殊途尅論本心初非有二也。△次依宗釋",
    "X61n1167_001:0840b07": "義二初釋初二句約相明不二而二二初正明二",
    "X61n1167_001:0840b08": "初明彌陀悟相。",
    "X61n1167_001:0840b09": "論曰阿彌陀佛者果人也成就三身四智十力四無",
    "X61n1167_001:0840b10": "所畏十八不共等功德。",
    "X61n1167_001:0840b11": "三身者即法報化三身也覺性是法身覺相是報",
    "X61n1167_001:0840b12": "身覺用是化身四智者一道慧智見道實性實性",
    "X61n1167_001:0840b13": "中得即開佛知見也二道種智知十法界諸道種",
    "X61n1167_001:0840b14": "別解惑之相一一皆知即示佛知見也三一切智",
    "X61n1167_001:0840b15": "知一切法一相寂滅相即悟佛知見也四一切種",
    "X61n1167_001:0840b16": "智知一切法一相寂滅種種行貌皆知即入佛知",
    "X61n1167_001:0840b17": "見也十力者一是處非處力知一切因緣果報定",
    "X61n1167_001:0840b18": "相從如是因緣生如是果報不生果報悉知之二",
    "X61n1167_001:0840b19": "業智力知一切眾生過現未來諸業諸受乃至第",
    "X61n1167_001:0840b20": "十漏盡力自知我生已盡不受後有是也四無所",
    "X61n1167_001:0840b21": "畏者一者一切智無畏二者漏盡無畏三者說道",
    "X61n1167_001:0840b22": "無畏四者說苦盡道無畏釋云於大眾中廣說自",
    "X61n1167_001:0840b23": "他智斷決定無所失則無恐懼之相也十八不共",
    "X61n1167_001:0840b24": "法者一身無失二口無失三意無失乃至知過去",
    "X61n1167_001:0840c01": "無礙知現在無礙知未來無礙也此十八種法乃",
    "X61n1167_001:0840c02": "如來果人所證不共二乘故云不共也阿彌陀即",
    "X61n1167_001:0840c03": "能成就之人此等諸法皆所成就也。△次明眾生",
    "X61n1167_001:0840c04": "迷相。",
    "X61n1167_001:0840c05": "凡夫者因人也具足無量恒沙煩惱造作無量恒沙",
    "X61n1167_001:0840c06": "業繫當受無量恒沙生死。",
    "X61n1167_001:0840c07": "煩惱雖多不出三惑業繁雖多不出十惡生死雖",
    "X61n1167_001:0840c08": "多不出二死一一皆云無量恒沙者約別相言之",
    "X61n1167_001:0840c09": "也。△次約譬結。",
    "X61n1167_001:0840c10": "迷悟之相譬彼雲泥。",
    "X61n1167_001:0840c11": "悟者如雲之去來無礙迷者如泥之墜累難通生",
    "X61n1167_001:0840c12": "佛相懸真有若雲泥之隔矣。△次釋次二句約性",
    "X61n1167_001:0840c13": "明二而不二二初通明不二五初相性對顯。",
    "X61n1167_001:0840c14": "言究竟不二者謂據相而言則不二而二約性而論",
    "X61n1167_001:0840c15": "則二而不二。",
    "X61n1167_001:0840c16": "約性而論者虎溪大師云性具之功功在性惡前",
    "X61n1167_001:0840c17": "來恒沙煩惱即性惡也業繫生死即修惡也今體",
    "X61n1167_001:0840c18": "此修惡即是性惡性惡融通任運攝得佛界性善",
    "X61n1167_001:0840c19": "故云二而不二也又性即相故不二而二相即性",
    "X61n1167_001:0840c20": "故二而不二也。△次展轉釋成二初約迷悟釋成。",
    "X61n1167_001:0840c21": "蓋諸佛乃悟眾生心內諸佛眾生乃迷諸佛心內眾",
    "X61n1167_001:0840c22": "生。",
    "X61n1167_001:0840c23": "蓋諸佛等者不二門云但識一念遍見己他生佛",
    "X61n1167_001:0840c24": "他生他佛尚與心同況己心生佛寧乖一念今諸",
    "X61n1167_001:0841a01": "佛者他佛也生心佛者己佛也眾生者己生也佛",
    "X61n1167_001:0841a02": "心生者他生也眾生迷則俱迷非唯迷己亦迷他",
    "X61n1167_001:0841a03": "諸佛覺則俱覺亦乃覺他仍覺己又我心具佛故",
    "X61n1167_001:0841a04": "云眾生心內諸佛佛心具我故云諸佛心內眾生。",
    "X61n1167_001:0841a05": "△次約三德釋成。",
    "X61n1167_001:0841a06": "所以悟者悟眾生本具性體性量性具也所以迷者",
    "X61n1167_001:0841a07": "迷諸佛所證性體性量性具也。",
    "X61n1167_001:0841a08": "眾生在迷但言本具諸佛已悟故云所證證具雖",
    "X61n1167_001:0841a09": "別覺性元同故不二門云於生局處佛能遍融於",
    "X61n1167_001:0841a10": "佛徧處生自局限此之謂也。△三直據心性。",
    "X61n1167_001:0841a11": "心性之妙豈受其迷迷而不迷斯言有在。",
    "X61n1167_001:0841a12": "心性之妙等者指要云良由眾生性具善惡不可",
    "X61n1167_001:0841a13": "變異其性圓明名之為佛心性之妙如此又豈受",
    "X61n1167_001:0841a14": "其迷乎如云雖昏盲倒惑其理存焉斯言有所歸",
    "X61n1167_001:0841a15": "矣。△四會通三身。",
    "X61n1167_001:0841a16": "故眾生本有性量即諸佛所證法身性體即報身性",
    "X61n1167_001:0841a17": "具即應身四智十力四無所畏十八不共等功法會",
    "X61n1167_001:0841a18": "合可知。",
    "X61n1167_001:0841a19": "故眾生等者牒前心性之妙是知果佛圓明之體",
    "X61n1167_001:0841a20": "即我凡夫本具性德眾生本有性量橫亘豎窮屬",
    "X61n1167_001:0841a21": "中諦故配法身性體離過絕非屬真諦故配報身",
    "X61n1167_001:0841a22": "性具三十世間屬俗諦故配應身四智等乃至會",
    "X61n1167_001:0841a23": "合可知者四智屬般若亦配報身十力等屬解脫",
    "X61n1167_001:0841a24": "亦配應身故妙宗云法身非不具于一切法門及",
    "X61n1167_001:0841b01": "諸色相讓於能證及垂應故也。△五引古德證。",
    "X61n1167_001:0841b02": "故古德云諸佛心內眾生塵塵極樂眾生心內諸佛",
    "X61n1167_001:0841b03": "念念證真。",
    "X61n1167_001:0841b04": "古德云者即楊次公十疑論序中所說也諸佛等",
    "X61n1167_001:0841b05": "者上句以佛為主明諸佛已悟故云心內眾生塵",
    "X61n1167_001:0841b06": "塵極樂而仍名眾生者不失其本體之名也下句",
    "X61n1167_001:0841b07": "以生為主眾生在迷心內諸佛念念證真而眾生",
    "X61n1167_001:0841b08": "不知所謂雖終日行而不自覺枉入諸趣是也。△",
    "X61n1167_001:0841b09": "次釋成此宗二初生佛相即。",
    "X61n1167_001:0841b10": "故彌陀即我心我心即彌陀。",
    "X61n1167_001:0841b11": "生佛之所以相即者亦性具之功也初句明我心",
    "X61n1167_001:0841b12": "具佛故佛即我心次句明佛具我心故我心即佛",
    "X61n1167_001:0841b13": "故自他不二門云雖分自他同在一念既同一念",
    "X61n1167_001:0841b14": "自他豈殊亦此意也。△次出其功能功能者能以",
    "X61n1167_001:0841b15": "性言功以修言性有具佛之妙能修有即佛之照用。",
    "X61n1167_001:0841b16": "未舉念時早已成就纔舉心念即便圓成感應道交",
    "X61n1167_001:0841b17": "為有此理故念佛人功不唐捐。",
    "X61n1167_001:0841b18": "未舉念時等者猶云雖未修觀之時而具佛之心",
    "X61n1167_001:0841b19": "未始暫缺故云早已成就纔舉心念者猶云以我",
    "X61n1167_001:0841b20": "具佛之心而念即心之佛故曰即便圓成感應道",
    "X61n1167_001:0841b21": "交者猶云眾生感心中諸佛諸佛應心內眾生故",
    "X61n1167_001:0841b22": "云道交故念下結勸。△次六門明能生因果二初",
    "X61n1167_001:0841b23": "三門約因論妙次三門約果論妙初三門約因論",
    "X61n1167_001:0841b24": "妙三初一門明全理起事二初標。",
    "X61n1167_001:0841c01": "五法界為念門。",
    "X61n1167_001:0841c02": "法界者約理為言為念者約事為言全理起事故",
    "X61n1167_001:0841c03": "云法界為念猶云以法界性為我之能念也。△次",
    "X61n1167_001:0841c04": "釋二初述偈立宗。",
    "X61n1167_001:0841c05": "法界圓融體作我一念心故我念佛心全體是法界。",
    "X61n1167_001:0841c06": "初二句明全性起修次二句明全修在性法界等",
    "X61n1167_001:0841c07": "者妙宗云又應了知法界圓融不思議體作我一",
    "X61n1167_001:0841c08": "念之心亦復舉體作生作佛乃至云既一一法全",
    "X61n1167_001:0841c09": "法界作故趣舉一即是圓融法界全分是也。△次",
    "X61n1167_001:0841c10": "依宗釋義二初通明理事三初明事中諸念。",
    "X61n1167_001:0841c11": "論曰行者稱佛名時作佛觀時作主伴依正觀時修",
    "X61n1167_001:0841c12": "三種淨業時一心不亂時散心稱名時以至見思浩",
    "X61n1167_001:0841c13": "浩恒沙煩惱。",
    "X61n1167_001:0841c14": "行者下汎明諸念稱佛名時者如觀經下品下生",
    "X61n1167_001:0841c15": "中明或有眾生作不善業五逆十惡具諸不善如",
    "X61n1167_001:0841c16": "此愚人以惡業故應墮惡道乃至善友告言汝若",
    "X61n1167_001:0841c17": "不能念彼佛者應稱無量壽佛如是至心令聲不",
    "X61n1167_001:0841c18": "絕具足十念稱南無阿彌陀佛故於念念中除八",
    "X61n1167_001:0841c19": "十億劫生死之罪是也作佛觀時者如觀經云佛",
    "X61n1167_001:0841c20": "告阿難及韋提希若欲至心生西方者先當觀于",
    "X61n1167_001:0841c21": "一丈六像在池水上等是也作主伴依正餘觀時",
    "X61n1167_001:0841c22": "者前且總明所謂觀雖十六言佛便周是也作主",
    "X61n1167_001:0841c23": "伴下別明主即彌陀伴即觀音勢至依即初觀落",
    "X61n1167_001:0841c24": "日已去乃至變水成氷琉璃成地樹列七種池流",
    "X61n1167_001:0842a01": "八德光明化鳥水聲說法空中天樂華座莊嚴等",
    "X61n1167_001:0842a02": "是也正即阿鞞跋致及三輩往生諸上善人等是",
    "X61n1167_001:0842a03": "也三種淨業時者觀經云欲生彼國者當修三福",
    "X61n1167_001:0842a04": "一者孝養父母奉事師長慈心不殺修十善業二",
    "X61n1167_001:0842a05": "者受持三歸具足眾戒不犯威儀三者發菩提心",
    "X61n1167_001:0842a06": "深信因果讀誦大乘勸進行者如此三事名為淨",
    "X61n1167_001:0842a07": "業仍復告云此三種業乃是過去未來現在三世",
    "X61n1167_001:0842a08": "諸佛淨業正因(云云)一心不亂時者小彌陀經云",
    "X61n1167_001:0842a09": "若有善男子善女人聞說阿彌陀佛執持名號若",
    "X61n1167_001:0842a10": "一日若二日乃至若七日一心不亂專稱名號以",
    "X61n1167_001:0842a11": "稱名故諸罪消滅等是也見思浩浩者見思法華",
    "X61n1167_001:0842a12": "玄義云又云見修又云四住又云染污無知又云",
    "X61n1167_001:0842a13": "取相惑又云枝末無明又云通惑又云界內惑言",
    "X61n1167_001:0842a14": "浩浩者見有單四見複四見具足四見無言見絕",
    "X61n1167_001:0842a15": "言見一百八見等約五利五鈍言之歷三界四諦",
    "X61n1167_001:0842a16": "增減不同則成八十八使思者亦云思惟亦云迷",
    "X61n1167_001:0842a17": "事思亦名正三毒三界分為九地每一地有九品",
    "X61n1167_001:0842a18": "則成八十一品故云浩浩也恒沙煩惱者亦云塵",
    "X61n1167_001:0842a19": "沙出假菩薩見俗諦理開法眼成道種智之所斷",
    "X61n1167_001:0842a20": "也四念處云十住斷界外上品塵沙十行斷中品",
    "X61n1167_001:0842a21": "塵沙十向斷下品塵沙(云云)。△次明事全是理。",
    "X61n1167_001:0842a22": "凡此有心皆由真如不變隨緣而作全體即是法界。",
    "X61n1167_001:0842a23": "凡此有心者牒前諸念即理既全理為事故全事",
    "X61n1167_001:0842a24": "即理故云全體即是法界也。△三證全理論事。",
    "X61n1167_001:0842b01": "故法智大師云法界圓融不思議體作我一念之心",
    "X61n1167_001:0842b02": "亦復舉體作生作佛作依作正。",
    "X61n1167_001:0842b03": "故法智下引文證成不出生佛作正既全法界而",
    "X61n1167_001:0842b04": "作有何一物而不具諸法耶。△次釋成此宗四初",
    "X61n1167_001:0842b05": "舉劣況勝。",
    "X61n1167_001:0842b06": "若然者餘心尚是況念佛心乎。",
    "X61n1167_001:0842b07": "若然者牒前即理之事餘心者指前見思浩浩之",
    "X61n1167_001:0842b08": "心尚是法界何況稱名作觀之心能念者乃具佛",
    "X61n1167_001:0842b09": "之心所念者乃即心之佛非法界而何。△次指事",
    "X61n1167_001:0842b10": "即理。",
    "X61n1167_001:0842b11": "是故行者念佛之時此心便是圓融清淨寶覺。",
    "X61n1167_001:0842b12": "是故等者又牒前念佛之心指歸行者當念即是",
    "X61n1167_001:0842b13": "故妙宗云須知本覺乃是諸佛法界之身以諸如",
    "X61n1167_001:0842b14": "來無別所證全證眾生本性故也。△三出其功能。",
    "X61n1167_001:0842b15": "以此妙心念彼阿彌則彼三身何身不念求彼四土",
    "X61n1167_001:0842b16": "何土不生。",
    "X61n1167_001:0842b17": "以此妙心者指前圓融寶覺之心此心本來具足",
    "X61n1167_001:0842b18": "身土諸法故稱為妙念彼阿彌等者彼佛乃實報",
    "X61n1167_001:0842b19": "身應同居土亦名尊特亦名勝應而云則彼三身",
    "X61n1167_001:0842b20": "何身不念者良以報應屬脩法身是性法身一性",
    "X61n1167_001:0842b21": "舉體起脩故得全性成脩全脩在性三身融妙指",
    "X61n1167_001:0842b22": "一即三今以具佛之心而念即心之佛尚何三身",
    "X61n1167_001:0842b23": "之不念乎求彼四土何土不生者淨土由心心垢",
    "X61n1167_001:0842b24": "土垢心淨土淨以我具土之心求生即心之土尚",
    "X61n1167_001:0842c01": "何四土之不生乎。△四約位釋妨。",
    "X61n1167_001:0842c02": "但隨功行淺深品位高下耳。",
    "X61n1167_001:0842c03": "但隨下釋妨恐疑者謂今明西方淨土者佛惟勝",
    "X61n1167_001:0842c04": "應土屬同居何得輒云三身四土耶故釋云今以",
    "X61n1167_001:0842c05": "法界為念則何理不臧品位有高下者特隨功行",
    "X61n1167_001:0842c06": "何如耳。",
    "X61n1167_001:0842c07": "△次一門明事事無礙二初標。",
    "X61n1167_001:0842c08": "六境觀相吞門。",
    "X61n1167_001:0842c09": "觀為能照境屬所觀若所若能俱全法界彼此互",
    "X61n1167_001:0842c10": "奪故曰相吞教家所謂諦觀名別體復同是故能",
    "X61n1167_001:0842c11": "所二非二正此意也。△次釋二初述偈立宗。",
    "X61n1167_001:0842c12": "十六等諸境事理兩種觀彼此互相吞如因陀羅網。",
    "X61n1167_001:0842c13": "十六境者觀經疏云初六觀觀其依果次七觀觀",
    "X61n1167_001:0842c14": "其正報後三明三輩九品往生是為十六境也事",
    "X61n1167_001:0842c15": "理二觀者如占察經云觀有二種一者唯識謂一",
    "X61n1167_001:0842c16": "切唯心二者實觀謂觀真如唯識歷事真如觀理",
    "X61n1167_001:0842c17": "非此中的意今云事理兩觀者的指十六境為事",
    "X61n1167_001:0842c18": "觀以即空假中為理觀所謂以吾具佛之心而觀",
    "X61n1167_001:0842c19": "即心之佛乃至是心作佛是心是佛等是也又事",
    "X61n1167_001:0842c20": "觀指三種淨業鈔云今三種福是圓助道與正觀",
    "X61n1167_001:0842c21": "合皆如來行是也相吞之義恐人難解故舉帝網",
    "X61n1167_001:0842c22": "之譬以明。△次依宗釋義二初先明偈義二初牒",
    "X61n1167_001:0842c23": "三句以立理本二初出相吞之由。",
    "X61n1167_001:0842c24": "論曰境觀相吞者正由事事無礙也。",
    "X61n1167_001:0843a01": "事事無礙者賢首清凉立四種法界以釋華嚴一",
    "X61n1167_001:0843a02": "曰理二曰事三曰理事無礙四曰事事無礙今論",
    "X61n1167_001:0843a03": "中所引以明境觀之所以相吞者蓋得乎事事無",
    "X61n1167_001:0843a04": "礙也。△次出無礙之本二初略指。",
    "X61n1167_001:0843a05": "事事所以無礙者所謂有本者如是也。",
    "X61n1167_001:0843a06": "事事下又出無礙之由猶遡流而窮源本者也有",
    "X61n1167_001:0843a07": "本者如是出儒典今取其文不取其義徐子問於",
    "X61n1167_001:0843a08": "孟子曰仲尼亟稱于水曰水哉水哉何取于水也",
    "X61n1167_001:0843a09": "孟子曰源泉混混不舍晝夜盈科而後進放乎四",
    "X61n1167_001:0843a10": "海有本者如是是之取爾今論引以明事事之所",
    "X61n1167_001:0843a11": "以無礙者蓋由法界圓融不思議體之本而然也。",
    "X61n1167_001:0843a12": "△次正釋。",
    "X61n1167_001:0843a13": "盖由法相圓融不思議體作我一念之心亦復舉體",
    "X61n1167_001:0843a14": "作生作佛作依作正既皆全體而作有何一法不即",
    "X61n1167_001:0843a15": "法界故曰一塵法界不小剎海法界不大多亦法界",
    "X61n1167_001:0843a16": "少亦法界。",
    "X61n1167_001:0843a17": "盖由等者亦妙宗中文良以觀經題名觀佛疏名",
    "X61n1167_001:0843a18": "心觀為宗故四明融會之曰今此觀法非但觀佛",
    "X61n1167_001:0843a19": "乃據心觀就下顯高不名為難是知今經心觀為",
    "X61n1167_001:0843a20": "宗意生見佛故得二說義匪殊塗又應了知法界",
    "X61n1167_001:0843a21": "圓融(云云)彼明心佛雙融今論明觀境一致也故",
    "X61n1167_001:0843a22": "曰一塵等者下亦妙宗文大師釋題作諸字互具",
    "X61n1167_001:0843a23": "釋鈔中問本以一字具教行理三今何得以無量",
    "X61n1167_001:0843a24": "壽三字方具於三耶答以題諸字對三德釋斯是",
    "X61n1167_001:0843b01": "妙談貴在得意欲令行者知三德性徧一切處乃",
    "X61n1167_001:0843b02": "至云多亦三德少亦三德(云云)彼云三德此云法",
    "X61n1167_001:0843b03": "界者變其文耳又彼中釋題故云三德此中論具",
    "X61n1167_001:0843b04": "故云法界亦各有其致也。△次釋初諸句正明相",
    "X61n1167_001:0843b05": "吞三初釋一二句境觀有本。",
    "X61n1167_001:0843b06": "是以西方十六諸境吾心事理二觀一一無非法界",
    "X61n1167_001:0843b07": "全體。",
    "X61n1167_001:0843b08": "是以者承前有本而來惟其一塵法界不少剎海",
    "X61n1167_001:0843b09": "法界不大故若觀若境若理若事若依若正無非",
    "X61n1167_001:0843b10": "法界也。△次釋第四句譬喻圓融。",
    "X61n1167_001:0843b11": "如帝釋宮中因陀羅網雖彼此各是一珠而影入眾",
    "X61n1167_001:0843b12": "珠雖影入眾珠而東西照用有別。",
    "X61n1167_001:0843b13": "如帝釋下舉譬以明光體無殊以譬法界一理照",
    "X61n1167_001:0843b14": "用有別以喻境觀相吞雖彼此下明其互攝互合",
    "X61n1167_001:0843b15": "雖影入下明其無壞無雜。△三釋第三句事理互",
    "X61n1167_001:0843b16": "吞。",
    "X61n1167_001:0843b17": "境觀亦然以境為事則觀為理理能包事是為以觀",
    "X61n1167_001:0843b18": "吞境以觀為事則境為理現能包事是為以境吞觀",
    "X61n1167_001:0843b19": "或一為事餘為理或一為理餘為事彼此互各相吞",
    "X61n1167_001:0843b20": "故如因陀羅網。",
    "X61n1167_001:0843b21": "境為事觀為理者理外無事事在理中是為觀吞",
    "X61n1167_001:0843b22": "境也觀為事境為理者亦然或一為事餘為理等",
    "X61n1167_001:0843b23": "者且如十六諸境事理二觀隨舉一境為事餘皆",
    "X61n1167_001:0843b24": "為理理能包事彼此互包誠有如帝網珠光之互",
    "X61n1167_001:0843c01": "吞互入也。△次釋成此宗二初正明。",
    "X61n1167_001:0843c02": "若然者當我作觀時則西方依正已在我觀之內我",
    "X61n1167_001:0843c03": "今身心已在依正之中。",
    "X61n1167_001:0843c04": "若然者牒前相吞之意當我等者有乎二義一者",
    "X61n1167_001:0843c05": "約性具說二者約脩成說約性具說者知我一心",
    "X61n1167_001:0843c06": "具諸佛土方我作觀之時而西方依正早已在我",
    "X61n1167_001:0843c07": "觀之內矣二約脩成說者當我觀功既著之時而",
    "X61n1167_001:0843c08": "西方依正已在我觀中顯現矣然觀不離境境外",
    "X61n1167_001:0843c09": "無觀故云我今身心已在依正之中上句以觀吞",
    "X61n1167_001:0843c10": "境下句明境吞觀。△次引證。",
    "X61n1167_001:0843c11": "了此而求生安養可謂鴈過長空影沉寒水鴈絕遺",
    "X61n1167_001:0843c12": "蹤之意水無留影之心。",
    "X61n1167_001:0843c13": "了此等者猶言了此境觀相吞之意而求生樂土",
    "X61n1167_001:0843c14": "者可謂鴈過長空(云云)此本天衣懷禪師語師一",
    "X61n1167_001:0843c15": "日問學者云若言捨穢取淨厭此欣彼則是取捨",
    "X61n1167_001:0843c16": "之情眾生妄想若言無淨土則違佛語脩淨土者",
    "X61n1167_001:0843c17": "當云何脩眾無語復自答云生則決定生去則實",
    "X61n1167_001:0843c18": "不去又云譬如鴈過長空(云云)此語若用意求之",
    "X61n1167_001:0843c19": "卒難理會反而思之初非隱奧也猶云寒潭既淨",
    "X61n1167_001:0843c20": "鴈影自臨以譬觀功既著妙境自彰自然而然原",
    "X61n1167_001:0843c21": "非勉強非水有留影之心鴈有遺踪之意也若鴈",
    "X61n1167_001:0843c22": "有遺踪之意則境不即心佛從外有若水有留影",
    "X61n1167_001:0843c23": "之心則行成有作濫乎別脩故云無也言生則決",
    "X61n1167_001:0843c24": "定生是則不違佛語言去則實不去眾生取捨之",
    "X61n1167_001:0844a01": "情亦忘今但取其後文證成相吞之意不取前義",
    "X61n1167_001:0844a02": "若取生則決定生之言義雖有在于此恐難配合。",
    "X61n1167_001:0844a03": "△三一門明三觀圓融二初標。",
    "X61n1167_001:0844a04": "七三觀法爾門。",
    "X61n1167_001:0844a05": "法爾者猶云自爾也言此三觀性之自爾故心要",
    "X61n1167_001:0844a06": "云然茲三惑三觀三智三德非各別也非異時也",
    "X61n1167_001:0844a07": "天然之理具諸法故故云法爾。△次釋二初述偈",
    "X61n1167_001:0844a08": "立宗。",
    "X61n1167_001:0844a09": "能觀為三觀所觀為三諦全性以起脩故稱為法爾。",
    "X61n1167_001:0844a10": "初句明脩次句明性三四句明性脩冥妙問前云",
    "X61n1167_001:0844a11": "法界為念境觀相吞其於觀門可謂足矣今復明",
    "X61n1167_001:0844a12": "三觀不太重煩耶答前明法界為念則諦智仍所",
    "X61n1167_001:0844a13": "不分次明境觀相吞則能所尚恐未泯今明三觀",
    "X61n1167_001:0844a14": "法爾則顯脩性冥妙理智一如意泯前二之迹有",
    "X61n1167_001:0844a15": "以見論主立門之意矣。△次依宗釋義二初通明",
    "X61n1167_001:0844a16": "諦觀二初牒前諦觀。",
    "X61n1167_001:0844a17": "論曰三諦者真俗中也三觀者空假中也。",
    "X61n1167_001:0844a18": "論曰下先出諦觀之名上句明所觀妙境下句明",
    "X61n1167_001:0844a19": "能觀妙觀諦觀名別體德元同。△次別明諦觀二",
    "X61n1167_001:0844a20": "初明三諦三初明三諦功能。",
    "X61n1167_001:0844a21": "忘情絕解莫尚乎真隨緣應用莫尚乎俗融通空有",
    "X61n1167_001:0844a22": "莫尚乎中。",
    "X61n1167_001:0844a23": "忘情等者情即六凡情執解即二乘智解當其未",
    "X61n1167_001:0844a24": "證真諦之時而凡情聖解不能泯也緣即眾生機",
    "X61n1167_001:0844b01": "緣用即菩薩應用當其求證俗諦之時而機緣應",
    "X61n1167_001:0844b02": "用不能立也空即真空冥寂有即萬象森羅當其",
    "X61n1167_001:0844b03": "未證中諦之時而空有二邊不能融也而言莫尚",
    "X61n1167_001:0844b04": "者誠欲遣情立法統乎中道者捨此三諦之理其",
    "X61n1167_001:0844b05": "他莫能為矣。△次明三諦相貌。",
    "X61n1167_001:0844b06": "虗靈不昧此吾心自空者也物來斯應此吾心自有",
    "X61n1167_001:0844b07": "者也空有相即此吾心自中者也。",
    "X61n1167_001:0844b08": "虗靈不昧者此約性體言之也故云自空物來斯",
    "X61n1167_001:0844b09": "應者此約性具言之也故云自有空有相即者此",
    "X61n1167_001:0844b10": "約性量言之也故云自中於真俗中三諦而一一",
    "X61n1167_001:0844b11": "言自者乃天然性德之理顯非脩成而後得也。△",
    "X61n1167_001:0844b12": "三結諦非是觀。",
    "X61n1167_001:0844b13": "此性也非脩也三諦也非三觀也。",
    "X61n1167_001:0844b14": "此性下以性揀脩一家所立諦觀不唯體同亦乃",
    "X61n1167_001:0844b15": "名義相近仍恐迷者昧於脩性之旨故明諦已竟",
    "X61n1167_001:0844b16": "乃結云此所觀之諦境也非能觀之觀也。△次明",
    "X61n1167_001:0844b17": "三觀二初標本。",
    "X61n1167_001:0844b18": "脩之者稱性照了也。",
    "X61n1167_001:0844b19": "上句指能脩之人下句示所脩之法稱者如也性",
    "X61n1167_001:0844b20": "者真如性也以如如智照如如境故云稱性照了。",
    "X61n1167_001:0844b21": "△次釋成二初橫論二初釋二初次第。",
    "X61n1167_001:0844b22": "故體達此心空洞無物謂之空照了此性具足萬法",
    "X61n1167_001:0844b23": "謂之假融通二邊不一不異謂之中。",
    "X61n1167_001:0844b24": "空能蕩相者也心苟滯於有則用三止之功稱性",
    "X61n1167_001:0844c01": "而體達之勿使芥蒂萌於胸中使其復還實際故",
    "X61n1167_001:0844c02": "謂之空也假能立法者也心苟著於空則用三觀",
    "X61n1167_001:0844c03": "之功稱性而照了之勿使纖毫滯於偏寂使其復",
    "X61n1167_001:0844c04": "還本具故謂之假也中能統法者也心苟執於二",
    "X61n1167_001:0844c05": "邊則用寂照不二之功稱性而融通之勿使斯須",
    "X61n1167_001:0844c06": "沉於空有使其復還性德故謂之中也此之三觀",
    "X61n1167_001:0844c07": "言雖次第脩在一時所以到於初住位中三智一",
    "X61n1167_001:0844c08": "心中得矣。△次圓融三初重指三諦圓融。",
    "X61n1167_001:0844c09": "然則即虗靈而應物也即應物而虗靈也。",
    "X61n1167_001:0844c10": "此中但言二句者以中無別體但明空有相即中",
    "X61n1167_001:0844c11": "道自顯然則者牒前次第之意以顯圓融即虗而",
    "X61n1167_001:0844c12": "應者顯非頑空也空即妙有也即應而虗者顯非",
    "X61n1167_001:0844c13": "偏假也有即真空也既空有相即顯非但中也即",
    "X61n1167_001:0844c14": "二邊而中也。△次正釋三觀相即。",
    "X61n1167_001:0844c15": "空即假中也假即空中也中即空假也。",
    "X61n1167_001:0844c16": "全諦發觀觀還照諦空即假中者以其即虗而應",
    "X61n1167_001:0844c17": "也假即空中者以其即應而虗也中即空假者以",
    "X61n1167_001:0844c18": "其非虗非應而虗而應也。△三讚美三觀微妙。",
    "X61n1167_001:0844c19": "是稱性而脩也絕待而照也不思議之三觀也首楞",
    "X61n1167_001:0844c20": "大定之司南也。",
    "X61n1167_001:0844c21": "稱性而脩絕待而照者讚美一心三觀之功用也",
    "X61n1167_001:0844c22": "如妙宗云諦既即一而三觀豈前後而照故於妙",
    "X61n1167_001:0844c23": "境以立觀門即於一心而脩三觀此觀觀法能所",
    "X61n1167_001:0844c24": "雙絕故云絕待而照也不思議之三觀者亦妙宗",
    "X61n1167_001:0845a01": "語四明云若論作是之義者即不思議三觀也何",
    "X61n1167_001:0845a02": "者以明心作佛故顯非性德自然有佛以明心是",
    "X61n1167_001:0845a03": "佛故顯非脩德因緣成佛乃至云於一念妙觀作",
    "X61n1167_001:0845a04": "是能泯性過即是而作故全性成脩則泯一切自",
    "X61n1167_001:0845a05": "然之性即作而是故全脩即性則泯一切因緣之",
    "X61n1167_001:0845a06": "性若其然者何思不絕何議不忘故云不思議之",
    "X61n1167_001:0845a07": "三觀也首楞大定之司南者阿難啟請十方如來",
    "X61n1167_001:0845a08": "得成菩提者請此三觀也天如釋之曰奢摩他此",
    "X61n1167_001:0845a09": "云寂靜三摩此云觀照禪那此云寂照不二義立",
    "X61n1167_001:0845a10": "三名體惟一法三一[牙(必心)+?]融故謂之妙如是妙脩方",
    "X61n1167_001:0845a11": "曰楞嚴大定此乃一經之要旨趣理之玄門故云",
    "X61n1167_001:0845a12": "首楞大定之司南也。△次結。",
    "X61n1167_001:0845a13": "此橫論也如此。",
    "X61n1167_001:0845a14": "△次竪論二初次第。",
    "X61n1167_001:0845a15": "若竪論者或以吾心虗靈者為空以所觀萬物者為",
    "X61n1167_001:0845a16": "假以心境不二者為中。",
    "X61n1167_001:0845a17": "以先空次假後中次第而明故云次第此中本言",
    "X61n1167_001:0845a18": "圓融必先言次第者盖非次第無足以彰圓融之",
    "X61n1167_001:0845a19": "妙耳猶止觀十乘皆以思議顯乎不思議境也。△",
    "X61n1167_001:0845a20": "次圓融。",
    "X61n1167_001:0845a21": "物吾心之物也何假而不空心萬物之心也何空而",
    "X61n1167_001:0845a22": "不假即心即物即物即心何中而不空假。",
    "X61n1167_001:0845a23": "初句以空奪有妙在即有而空也次句以有奪空",
    "X61n1167_001:0845a24": "妙在即空而有也三句空有互奪妙在對待雙忘",
    "X61n1167_001:0845b01": "也。△次釋成此宗二初明橫竪自在。",
    "X61n1167_001:0845b02": "是以觀極樂依正者以吾心一心之三觀照彼一境",
    "X61n1167_001:0845b03": "之三諦無不可者以吾心三觀之一心照彼三諦之",
    "X61n1167_001:0845b04": "一境亦無不可者。",
    "X61n1167_001:0845b05": "是以下標所觀之境以吾下顯能觀之心一心之",
    "X61n1167_001:0845b06": "三觀者約竪論也三觀之一心者約橫論也秪是",
    "X61n1167_001:0845b07": "一心宛有三用雖有三用元是一心諦觀圓融縱",
    "X61n1167_001:0845b08": "橫自在故云無不可者。△次證三觀圓融。",
    "X61n1167_001:0845b09": "虎溪大師云境為妙假觀為空境觀雙忘即是中忘",
    "X61n1167_001:0845b10": "照何甞有先後一心融絕了無踪尚何三觀之不法",
    "X61n1167_001:0845b11": "爾乎。",
    "X61n1167_001:0845b12": "虎溪下引文證初二句約竪論可知次二句以橫",
    "X61n1167_001:0845b13": "融竪忘者雙遮二邊之謂也照者雙照二邊之謂",
    "X61n1167_001:0845b14": "也即忘而照即照而忘何甞有其先後次第哉以",
    "X61n1167_001:0845b15": "一心融之待對絕矣了無蹤三字雖是助語亦絕",
    "X61n1167_001:0845b16": "待之異稱也尚何下結歸宗偈。",
    "X61n1167_001:0845b17": "△次三門約果論妙二初一門明生佛道交二初",
    "X61n1167_001:0845b18": "標。",
    "X61n1167_001:0845b19": "八感應任運門。",
    "X61n1167_001:0845b20": "感屬眾生應惟屬佛任運者猶云自然也以生佛",
    "X61n1167_001:0845b21": "體同故云感應任運。△次釋二初述偈立宗。",
    "X61n1167_001:0845b22": "我心感諸佛彌陀即懸應天性自相關如磁石吸針。",
    "X61n1167_001:0845b23": "初句明妙感次句明妙應三句明感應所以四句",
    "X61n1167_001:0845b24": "約喻以明生佛相懸有十萬億剎之遙而云即應",
    "X61n1167_001:0845c01": "者如玅宗云所謂眾生淨心依於業識熏佛法身",
    "X61n1167_001:0845c02": "故能見勝應妙色相也如磁石吸針者磁石與針",
    "X61n1167_001:0845c03": "氣分相同故能任運而吸盖以石喻佛針喻眾生",
    "X61n1167_001:0845c04": "也。△次依宗釋義二初通明生佛二初明天性二",
    "X61n1167_001:0845c05": "初明生佛同源二初正明。",
    "X61n1167_001:0845c06": "論曰諸佛眾生同一覺源迷悟雖殊理常平等。",
    "X61n1167_001:0845c07": "同一覺源者同一本覺之源也迷悟雖殊等者所",
    "X61n1167_001:0845c08": "謂五即得之何足為高理即失之未始暫下猶言",
    "X61n1167_001:0845c09": "生佛迷悟得失雖殊而其覺性之理未甞有乎增",
    "X61n1167_001:0845c10": "損故云理常平等。△次引證。",
    "X61n1167_001:0845c11": "故曰諸佛是眾生心內諸佛眾生是諸佛心內眾生。",
    "X61n1167_001:0845c12": "具如前釋。△次明心精通[泳永+曶]。",
    "X61n1167_001:0845c13": "迹此而言則諸佛眾生心精無時而不通[泳永+曶]。",
    "X61n1167_001:0845c14": "迹者依也據也猶云據其理常平等言之則生佛",
    "X61n1167_001:0845c15": "心精無時而不[泳永+曶]合如楞嚴所謂心精通[泳永+曶]當處",
    "X61n1167_001:0845c16": "湛然是也。△次明感應二初反明無感不應二初",
    "X61n1167_001:0845c17": "釋疑感。",
    "X61n1167_001:0845c18": "但諸佛無時不欲度生而眾生念念與之迷背。",
    "X61n1167_001:0845c19": "但諸下釋疑恐疑者謂若其然者則我等恒與佛",
    "X61n1167_001:0845c20": "俱而不蒙度脫者何耶故今釋之諸佛度生之心",
    "X61n1167_001:0845c21": "如明鏡然有形斯像未甞而不欲度奈眾生念念",
    "X61n1167_001:0845c22": "與之迷背故無由契合譬猶背鏡而立安能求其",
    "X61n1167_001:0845c23": "像乎。△次引譬證。",
    "X61n1167_001:0845c24": "故勢至菩薩云一人專憶一人專忘若逢不逢或見",
    "X61n1167_001:0846a01": "非見。",
    "X61n1167_001:0846a02": "一人專憶者譬佛慈念眾生之心無時不在一人",
    "X61n1167_001:0846a03": "專忘者譬眾生背覺合塵茫然而不思返所以無",
    "X61n1167_001:0846a04": "由感佛故不肖有偈云佛視眾生如一子眾生視",
    "X61n1167_001:0846a05": "佛若為親可憐覿面仍逃遁止宿甘為門外人故",
    "X61n1167_001:0846a06": "雖逢見而不逢見也悲夫。△次正明有感即應二",
    "X61n1167_001:0846a07": "初譬母子相憶二初譬。",
    "X61n1167_001:0846a08": "子若憶母如母憶時母子歷生不相違遠。",
    "X61n1167_001:0846a09": "子若等者若設若也如同也子設憶母亦同母之",
    "X61n1167_001:0846a10": "憶時二憶相冥雖歷生亦不相違遠下文合法自",
    "X61n1167_001:0846a11": "見若先約譬以明者子譬始覺母譬本覺眾生念",
    "X61n1167_001:0846a12": "佛始覺有功分同本覺故云如母憶時始本相冥",
    "X61n1167_001:0846a13": "智如一[泳永+曶]故云歷生不相違遠。△次合。",
    "X61n1167_001:0846a14": "若眾生心憶佛念佛現前當來必定見佛去佛不遠。",
    "X61n1167_001:0846a15": "若眾生等者吳興曰以證驗脩則念佛之心不可",
    "X61n1167_001:0846a16": "單約事相而解念存三觀佛具三身心破三惑無",
    "X61n1167_001:0846a17": "生忍位方可入焉此本大勢至菩薩所證圓通之",
    "X61n1167_001:0846a18": "文今論中所引以合前母子相憶之喻文有五句",
    "X61n1167_001:0846a19": "先二句合上文子若憶母如母憶時次三句合上",
    "X61n1167_001:0846a20": "文母子歷生不相違遠已上二科皆明有感即應",
    "X61n1167_001:0846a21": "可謂深切著明矣。△次結功由天性。",
    "X61n1167_001:0846a22": "正由一理平等天性相關故得任運拔苦與樂。",
    "X61n1167_001:0846a23": "正由下出其不遠之由既曰一理平等天性相關",
    "X61n1167_001:0846a24": "則生亦法界佛亦法界舉生攝佛舉佛該生眾生",
    "X61n1167_001:0846b01": "感心中諸佛諸佛應心內眾生以同體權拔其九",
    "X61n1167_001:0846b02": "界之苦與其佛界之樂故云任運也。△次釋成此",
    "X61n1167_001:0846b03": "宗四初明彌陀妙應已成。",
    "X61n1167_001:0846b04": "況無量壽佛因中所發四十八願誓取極樂攝受有",
    "X61n1167_001:0846b05": "情今道果久成僧那久滿。",
    "X61n1167_001:0846b06": "況無量等者無量壽佛因中為法藏比丘於世自",
    "X61n1167_001:0846b07": "在王佛所所發四十八願具如本經(云云)要而言",
    "X61n1167_001:0846b08": "之不出四弘誓願攝受有情即眾生無邊誓願度",
    "X61n1167_001:0846b09": "也道果久成即佛道無上誓願成也夫度生必學",
    "X61n1167_001:0846b10": "法門成佛必斷煩惱即攝得餘二四弘備矣梵語",
    "X61n1167_001:0846b11": "僧那此云願肇論云發僧那於始心終大悲於赴",
    "X61n1167_001:0846b12": "難亦此意也況者非比況之況乃以通況別之況",
    "X61n1167_001:0846b13": "猶言生佛天性相關既其如此況彼佛乘昔本願",
    "X61n1167_001:0846b14": "願度眾生者乎。△次勸眾生玅感當立二初勸勿",
    "X61n1167_001:0846b15": "疑。",
    "X61n1167_001:0846b16": "故凡百眾生弗憂佛不來應。",
    "X61n1167_001:0846b17": "故凡下承上文而來猶言生佛天性相關既如此",
    "X61n1167_001:0846b18": "而彌陀本願攝受有情又如此故凡百念佛之人",
    "X61n1167_001:0846b19": "當責己念之不專功之不著弗憂佛之不應所謂",
    "X61n1167_001:0846b20": "但辦肯心必不相賺也。△次勸立宗。",
    "X61n1167_001:0846b21": "但當深信憶念發願願生西方。",
    "X61n1167_001:0846b22": "眾生本來具足有西方依正之理而不能自信者",
    "X61n1167_001:0846b23": "猶人之有田而不思耕耨也雖信有淨土彌陀而",
    "X61n1167_001:0846b24": "不能時時憶念者猶雖耕耨而不思種植也雖能",
    "X61n1167_001:0846c01": "憶念而不能發願決定求生者猶雖種植而不思",
    "X61n1167_001:0846c02": "穫刈也故勸云但當深信等。△三譬生佛感應任",
    "X61n1167_001:0846c03": "運。",
    "X61n1167_001:0846c04": "如磁石與針任運吸取。",
    "X61n1167_001:0846c05": "磁石等者觀音疏中約十法明普一曰慈悲普生",
    "X61n1167_001:0846c06": "法兩緣慈體既偏被緣不廣不得稱普無緣與實",
    "X61n1167_001:0846c07": "相體同其理既圓慈靡不徧如磁石吸銕任運相",
    "X61n1167_001:0846c08": "應今引彼文之喻以明感應任運盖以磁石喻佛",
    "X61n1167_001:0846c09": "妙應以針喻眾生妙感故云任運吸取也。△四明",
    "X61n1167_001:0846c10": "生佛感應難易三初借譬感應合石。",
    "X61n1167_001:0846c11": "然磁能吸銕而不能吸銅針能合磁而不能合玉。",
    "X61n1167_001:0846c12": "然者亦承上譬喻而來雖云任運能吸又不可一",
    "X61n1167_001:0846c13": "槩而論而云磁但能吸鐵而不能吸銅等者此中",
    "X61n1167_001:0846c14": "有銅有鉄有磁有玉以合喻乎妙感以吸喻乎妙",
    "X61n1167_001:0846c15": "應盖以磁喻乎彌陀鉄喻求生之者銅喻無緣眾",
    "X61n1167_001:0846c16": "生玉喻十方諸佛猶云彌陀但能接引求生之人",
    "X61n1167_001:0846c17": "而不能度無緣眾生而求生之人但能感乎彌陀",
    "X61n1167_001:0846c18": "而不能感乎諸佛文互見耳。△次合法誓願相關。",
    "X61n1167_001:0846c19": "譬猶佛能度有緣而不能度無緣眾生易感彌陀而",
    "X61n1167_001:0846c20": "不易感諸佛豈非生佛誓願相關者乎。",
    "X61n1167_001:0846c21": "初二句泛明生佛合前銅玉不相為謀之喻次二",
    "X61n1167_001:0846c22": "句的明彌陀眾生合前磁鐵氣分相同之喻良以",
    "X61n1167_001:0846c23": "彌陀廣發六八大願以度眾生眾生數數發願而",
    "X61n1167_001:0846c24": "求往彼故云豈非等也。△三結顯當具三要。",
    "X61n1167_001:0847a01": "是以求生淨土者信行願三缺一不可。",
    "X61n1167_001:0847a02": "是以者猶云所以也前勸云但當深信憶念發願",
    "X61n1167_001:0847a03": "憶念即行也故此中結顯亦承前誓願相關而來",
    "X61n1167_001:0847a04": "所以求生淨土者此三缺一不可。",
    "X61n1167_001:0847a05": "△次二門明時處不隔二初一門約處論妙二初",
    "X61n1167_001:0847a06": "標。",
    "X61n1167_001:0847a07": "九彼此恒一門。",
    "X61n1167_001:0847a08": "彼者指西方樂土為言此者約所居堪忍而說雖",
    "X61n1167_001:0847a09": "苦樂彼此相懸同具吾人一念故云恒一也。△次",
    "X61n1167_001:0847a10": "釋二初述偈立宗。",
    "X61n1167_001:0847a11": "若人臨終時能不失正念或見光見華已受寶池生。",
    "X61n1167_001:0847a12": "不失正念有二意一者平居淨念熏脩二者臨終",
    "X61n1167_001:0847a13": "善友策發性具之法轉變由心念佛淨心故云正",
    "X61n1167_001:0847a14": "念華光妙色應念而成不涉程途已生蓮沼。△次",
    "X61n1167_001:0847a15": "依宗釋義二初約現事驗以立根本。",
    "X61n1167_001:0847a16": "論曰往生傳云張抗仕石晉為翰林學士課大悲呪",
    "X61n1167_001:0847a17": "十萬徧願生西方一日寢疾唯念佛號忽謂家人曰",
    "X61n1167_001:0847a18": "西方淨土秪在堂屋西邊阿彌陀佛坐蓮華上見翁",
    "X61n1167_001:0847a19": "兒在蓮華池金沙地上禮拜嬉戲良久念佛而化翁",
    "X61n1167_001:0847a20": "兒抗之孫也。",
    "X61n1167_001:0847a21": "張抗下引人以證成宗義課大悲下明其見土之",
    "X61n1167_001:0847a22": "因一日下正明臨終正念西方下正明見土之相",
    "X61n1167_001:0847a23": "所謂臨終西方境分明在目前是也蓮華池金沙",
    "X61n1167_001:0847a24": "地皆淨土境抗公見於堂屋西邊者以其平昔有",
    "X61n1167_001:0847b01": "課呪之功垂終有正念之力是以任運而見益顯",
    "X61n1167_001:0847b02": "唯心淨土之不我誣也。△次約心性釋以泯能所",
    "X61n1167_001:0847b03": "二初明土居心內。",
    "X61n1167_001:0847b04": "所以爾者盖西方極樂世界乃吾心中之一土耳娑",
    "X61n1167_001:0847b05": "婆世界亦吾心中之一土耳。",
    "X61n1167_001:0847b06": "所以下出其見土所以爾者猶云如此也所以如",
    "X61n1167_001:0847b07": "此者良以依正同居一心且約依報言之土凡有",
    "X61n1167_001:0847b08": "四所謂常寂光淨土實報莊嚴土方便有餘土凡",
    "X61n1167_001:0847b09": "聖同居土今云娑婆極樂者俱屬同居特淨穢之",
    "X61n1167_001:0847b10": "殊耳故云乃吾心中之一土也惟其同具一心以",
    "X61n1167_001:0847b11": "我念佛淨心熏乎業識故能隨念而見初非有彼",
    "X61n1167_001:0847b12": "此能所之異也。△次明心無遠近。",
    "X61n1167_001:0847b13": "約土而言有十萬億彼此之異約心而觀原無遠近。",
    "X61n1167_001:0847b14": "土既唯心心非遠近而云有十萬億彼此之異者",
    "X61n1167_001:0847b15": "對凡夫肉眼生死心量言之耳圓家行人理性圓",
    "X61n1167_001:0847b16": "具名字圓聞觀行圓脩以至果上圓證無非約心",
    "X61n1167_001:0847b17": "而論尚何遠近之足云乎。△三約果報示以絕去",
    "X61n1167_001:0847b18": "來二初釋妨。",
    "X61n1167_001:0847b19": "但眾生自受生已來為五陰區局真性不契心源。",
    "X61n1167_001:0847b20": "但眾生下釋妨恐疑者謂既曰淨土唯心且此即",
    "X61n1167_001:0847b21": "心之土誰人不有何不令我如今即見而待臨終",
    "X61n1167_001:0847b22": "方能見耶故釋之曰但眾生自受生以來為五陰",
    "X61n1167_001:0847b23": "區局真性不契心源之故也受生通乎遠近一者",
    "X61n1167_001:0847b24": "無始受生二者即生受生五陰區局真性者楞嚴",
    "X61n1167_001:0847c01": "註云陰以覆蔽為義區局性真故名區宇真性猶",
    "X61n1167_001:0847c02": "如太空五陰猶如區宇不契心源者如前一真法",
    "X61n1167_001:0847c03": "界所明心源何等廣大眾生以區小而局限之所",
    "X61n1167_001:0847c04": "以莫能契合也。△次正明。",
    "X61n1167_001:0847c05": "念佛之人果報成熟將捨現陰趣生陰時淨土蓮華",
    "X61n1167_001:0847c06": "忽然在前唯心境界非有去來彼此之相。",
    "X61n1167_001:0847c07": "念佛之人果報成熟者觀念已成也將捨現陰者",
    "X61n1167_001:0847c08": "現陰即始因父母己三妄倫交結之者但云生陰",
    "X61n1167_001:0847c09": "不云中陰者成論明極善極惡俱不經中陰如[矛*贊]",
    "X61n1167_001:0847c10": "矛離手是也淨土下正明已是彼國生陰境界唯",
    "X61n1167_001:0847c11": "心下泯其去來之迹。△三引證二初楞嚴。",
    "X61n1167_001:0847c12": "故首楞嚴經云臨命終時未捨暖觸一生善惡俱時",
    "X61n1167_001:0847c13": "頓現純想即飛必生天上若飛心中兼福兼慧及與",
    "X61n1167_001:0847c14": "淨願自然心開見十方佛一切淨土隨願往生。",
    "X61n1167_001:0847c15": "未捨暖觸者即現陰之末生陰之初也善惡頓現",
    "X61n1167_001:0847c16": "者一生所作善則淨境現前如慧遠以下諸師是",
    "X61n1167_001:0847c17": "也惡則惡相現前如張善和張鍾馗等是也純想",
    "X61n1167_001:0847c18": "等者吳興曰若單脩善禪則惟生上界若兼諸福",
    "X61n1167_001:0847c19": "慧則隨往十方于飛心中旁論福慧故云兼也今",
    "X61n1167_001:0847c20": "謂兼福故能見佛兼慧故能心開淨願故能隨往。",
    "X61n1167_001:0847c21": "△次妙宗。",
    "X61n1167_001:0847c22": "法智大師云須知垂終自見坐金蓮身已是彼國生",
    "X61n1167_001:0847c23": "陰亦此意也。",
    "X61n1167_001:0847c24": "法智等者觀經疏云及其瞑目告終上珍臺而高",
    "X61n1167_001:0848a01": "踊文成印壞坐金蓮而化生法智大師鈔云此喻",
    "X61n1167_001:0848a02": "本出大經今借此文以喻往生菩薩此土陰滅彼",
    "X61n1167_001:0848a03": "國陰生須知垂終(云云)今論中所引以證淨土唯",
    "X61n1167_001:0848a04": "心觀功既著之時非有彼此去來之相也。",
    "X61n1167_001:0848a05": "△次一門約時論玅二初標。",
    "X61n1167_001:0848a06": "十現未互在門。",
    "X61n1167_001:0848a07": "現即現在念佛之心未即未來受生之時以十世",
    "X61n1167_001:0848a08": "古今不離當念故云互在也。△次釋二初述偈立",
    "X61n1167_001:0848a09": "宗。",
    "X61n1167_001:0848a10": "行者今念佛功德不唐捐因中已有果如蓮華開敷。",
    "X61n1167_001:0848a11": "初二句釋疑三一句明功不唐捐所以四一句引",
    "X61n1167_001:0848a12": "喻以明初二句釋疑者如十疑中所引具縛凡夫",
    "X61n1167_001:0848a13": "惡業厚重西方淨土出過三界具縛凡夫云何得",
    "X61n1167_001:0848a14": "生又云眾生罪業無惡不造云何臨終十念成就",
    "X61n1167_001:0848a15": "即得往生出過三界結業之事云何可通又往生",
    "X61n1167_001:0848a16": "論云女人及根缺二乘種不生既有此教當知女",
    "X61n1167_001:0848a17": "人根缺者必定不得往生又云凡夫俗人皆有妻",
    "X61n1167_001:0848a18": "子未知不斷婬欲得生彼否彼論中一一決答今",
    "X61n1167_001:0848a19": "總釋之曰行者念佛功不唐捐則上來諸疑一答",
    "X61n1167_001:0848a20": "俱消更無餘惑矣所以然者以吾人當來所證之",
    "X61n1167_001:0848a21": "果無非證此念佛之心故取譬如蓮華開敷。△次",
    "X61n1167_001:0848a22": "依宗釋義二初明由因感果。",
    "X61n1167_001:0848a23": "論曰圓頓教人頓悟心性無脩而脩脩彼樂邦性中",
    "X61n1167_001:0848a24": "所具極樂由脩顯發。",
    "X61n1167_001:0848b01": "圓頓下明能脩之人即圓家名字觀行位中人也",
    "X61n1167_001:0848b02": "無脩下明能脩之因性中下明所克之果在因既",
    "X61n1167_001:0848b03": "云無脩而脩則知在果亦是無證而證盖圓家行",
    "X61n1167_001:0848b04": "人不同緣理斷九謂之脩證也。△次明因果相即",
    "X61n1167_001:0848b05": "二初約性具明即三初立本。",
    "X61n1167_001:0848b06": "而此心性竪貫三際橫褁十虗佛法生法正法依法",
    "X61n1167_001:0848b07": "因法果法一念圓成。",
    "X61n1167_001:0848b08": "而此下約性具以為脩證之本竪窮橫褁明性量",
    "X61n1167_001:0848b09": "也生佛依正因果明性具也既言具量性體在其",
    "X61n1167_001:0848b10": "中矣竪貫三際則過未同源橫褁十虗則染淨一",
    "X61n1167_001:0848b11": "際是則生佛依正因果等法皆吾一念圓具也。△",
    "X61n1167_001:0848b12": "次釋成。",
    "X61n1167_001:0848b13": "是以念佛之人名為全性起脩全脩在性全性起脩",
    "X61n1167_001:0848b14": "雖名為因全脩在性因中有果以所具因法與所具",
    "X61n1167_001:0848b15": "果法同居一性心性融通無法不攝。",
    "X61n1167_001:0848b16": "是以下牒前一念圓具故能脩性宴妙因果互融",
    "X61n1167_001:0848b17": "因果既融那分現未脩性既妙孰辯己他。△三譬",
    "X61n1167_001:0848b18": "顯。",
    "X61n1167_001:0848b19": "故如蓮華開敷華中有果。",
    "X61n1167_001:0848b20": "法華取譬權實同體本迹雙融此中以譬因果同",
    "X61n1167_001:0848b21": "時現未互在所顯雖異能譬不殊。△次約性體明",
    "X61n1167_001:0848b22": "即三初正明。",
    "X61n1167_001:0848b23": "況此心常住無生滅去來即今念佛之心便是當來",
    "X61n1167_001:0848b24": "華池受生之時。",
    "X61n1167_001:0848c01": "況此下承前譬喻而來非惟心性融通無法不攝",
    "X61n1167_001:0848c02": "亦乃性非生滅體絕去來今者對當而言即今念",
    "X61n1167_001:0848c03": "佛為因當來受生為果而云便是者如十疑論云",
    "X61n1167_001:0848c04": "但使眾生淨土業成者臨終在定之心即是淨土",
    "X61n1167_001:0848c05": "受生之心動念即是生淨土時亦此意也。△次證",
    "X61n1167_001:0848c06": "驗。",
    "X61n1167_001:0848c07": "故說初發心人極樂寶池已萌蓮種若精進不退日",
    "X61n1167_001:0848c08": "益生長華漸開敷隨其功德大小煒燁其或懈退悔",
    "X61n1167_001:0848c09": "雜日漸憔顇若能自新華復鮮麗其或未然芽焦種",
    "X61n1167_001:0848c10": "敗。",
    "X61n1167_001:0848c11": "故說下引文證成若精進下明功德不虗其或下",
    "X61n1167_001:0848c12": "反覆釋明昔圓照本禪師參天衣懷禪師念佛有",
    "X61n1167_001:0848c13": "省後遷淨慈平居密脩淨業雷峰才法師神遊淨",
    "X61n1167_001:0848c14": "土見一華殊麗問之曰待淨慈本禪師耳又資福",
    "X61n1167_001:0848c15": "曦公曰吾定中見金蓮華人言以待本公又蓮華",
    "X61n1167_001:0848c16": "無數云以俟受度者或有萎者云是退墮人即此",
    "X61n1167_001:0848c17": "可為驗矣。△三結成。",
    "X61n1167_001:0848c18": "且此蓮華人誰種植現未互在斯言有歸也。",
    "X61n1167_001:0848c19": "彼土既非人植豈非性中所具之者由脩而顯發",
    "X61n1167_001:0848c20": "乎現未互在命門之言斯有歸矣　偈曰。",
    "X61n1167_001:0848c21": "彈指掀開法藏門無生妙理燦然存拈來字字通",
    "X61n1167_001:0848c22": "玄奧徹去言言洞本根萬億金身纖芥納微塵剎",
    "X61n1167_001:0848c23": "土一毛吞等閑兩手相分付用答吾",
    "X61n1167_001:0848c24": "師罔極恩。",
    "X61n1167_001:0849a02": "淨土生無生論註(終)"
}