{
    "T30n1571_003:0197c24": "大乘廣百論釋論卷第三",
    "T30n1571_003:0197c26": "聖天菩薩本　護法菩薩釋",
    "T30n1571_003:0197c27": "三藏法師玄奘奉　詔譯",
    "T30n1571_003:0197c28": "破我品第二之餘",
    "T30n1571_003:0197c29": "復次有作是言。若無我者。心等生已無間即",
    "T30n1571_003:0198a01": "滅。宿生念智憶昔某名。即是今我此不應有。",
    "T30n1571_003:0198a02": "所以者何。今昔異故。世間不見憶昔他身。謂",
    "T30n1571_003:0198a03": "為今我。是故定有常住句義。緣之生念。言彼",
    "T30n1571_003:0198a04": "即我。此亦不然。我先已說。因果雖殊相續假",
    "T30n1571_003:0198a05": "一。緣此假一言昔是今。又說頌曰。",
    "T30n1571_003:0198a06": "　若有宿生念　　便謂我為常",
    "T30n1571_003:0198a07": "　既見昔時痕　　身亦應常住",
    "T30n1571_003:0198a08": "論曰。若宿生念依相似相。見昔似今謂今為",
    "T30n1571_003:0198a09": "昔。便謂有我是一是常。既見今身依相似相。",
    "T30n1571_003:0198a10": "瘡痕似昔謂昔為今。身亦應許是常是一。此",
    "T30n1571_003:0198a11": "顯共知有差別物。依相續假亦謂無異。故不",
    "T30n1571_003:0198a12": "可以謂無異相。比知有我是一是常。又憶昔",
    "T30n1571_003:0198a13": "身苦樂等事。謂今是昔而是無常。亦應比知。",
    "T30n1571_003:0198a14": "雖謂今昔我無有異。而非常住。又雖今昔其",
    "T30n1571_003:0198a15": "體有異。然由昔智了受所緣。有勝功能熏在",
    "T30n1571_003:0198a16": "宅識。隨緣覺發念力相應。似昔所緣境界相",
    "T30n1571_003:0198a17": "現。如是名為憶宿生事。雖無有我是一是常。",
    "T30n1571_003:0198a18": "而有憶念宿生事智。世間現見服仙藥等。服",
    "T30n1571_003:0198a19": "之經久。藥體雖無。然有所引勝功能在。後時",
    "T30n1571_003:0198a20": "成熟除疾益壽。然無有我。此亦如是。若唯有",
    "T30n1571_003:0198a21": "念。誰為念者。亦不可言念為念者。以有二種",
    "T30n1571_003:0198a22": "俱無過故。設復有我誰為念者。亦不可言我",
    "T30n1571_003:0198a23": "為念者。以所執我非智相故。若言我體雖非",
    "T30n1571_003:0198a24": "智相。與思合故能有思念。是則此我與思合",
    "T30n1571_003:0198a25": "時。於自他相應有取捨。若有取捨便是無常。",
    "T30n1571_003:0198a26": "若無取捨不異前故。與思合時亦無思念。是",
    "T30n1571_003:0198a27": "則此我。亦非念者。又說頌曰。",
    "T30n1571_003:0198a28": "　若我與思合　　轉成思念者",
    "T30n1571_003:0198a29": "　思亦應非思　　故我非常住",
    "T30n1571_003:0198b01": "論曰。若所執我本性非思。與思合故轉成",
    "T30n1571_003:0198b02": "思念。如頗胝迦體非青等。青等合故變成",
    "T30n1571_003:0198b03": "青等。是則此思與非思我。而共合故應成非",
    "T30n1571_003:0198b04": "思。若思雖與非思我合。不捨本性不成非思。",
    "T30n1571_003:0198b05": "我亦應爾。雖與思合。不捨本性不成思念。頗",
    "T30n1571_003:0198b06": "胝迦寶青等合時。舉體別生故見異色。非即",
    "T30n1571_003:0198b07": "本性變成餘相。以頗胝迦其體清潤。餘色合",
    "T30n1571_003:0198b08": "故舉體別生。形相同前謂為本質。實非本性",
    "T30n1571_003:0198b09": "變成餘色。又頗胝迦前後異體。相差別故。如",
    "T30n1571_003:0198b10": "青黃等。我亦應爾。云何是常。又應同此非實",
    "T30n1571_003:0198b11": "我性。由此即破彼論異說。謂有說言。頗胝迦",
    "T30n1571_003:0198b12": "寶。其性清淨不障眼目。餘色合時各別處住。",
    "T30n1571_003:0198b13": "不捨本相不取餘相。若有作意或不作意。還",
    "T30n1571_003:0198b14": "見本相及近彼色。復有說言。頗胝迦寶其性",
    "T30n1571_003:0198b15": "明徹。猶如明鏡。餘色合時影現其內。見者目",
    "T30n1571_003:0198b16": "亂。謂成餘色。而實此寶不變如前。此皆非理。",
    "T30n1571_003:0198b17": "違比量故。為眼所見。如電如燈。云何前後體",
    "T30n1571_003:0198b18": "相無變又所執我思生前後。其相有無不決",
    "T30n1571_003:0198b19": "定故。則應同思念念生滅。又我思合轉成思",
    "T30n1571_003:0198b20": "者。與苦樂合應成苦樂。若不爾者。雖苦樂合",
    "T30n1571_003:0198b21": "不捨前位。猶如虛空雨火無變。應非受者。故",
    "T30n1571_003:0198b22": "說頌曰。",
    "T30n1571_003:0198b23": "　我與樂等合　　種種如樂等",
    "T30n1571_003:0198b24": "　我如樂等故　　非一亦非常",
    "T30n1571_003:0198b25": "論曰。樂等性相更互相違。故有種種我與彼",
    "T30n1571_003:0198b26": "合。應如樂等成種種相。故此我性應如樂等。",
    "T30n1571_003:0198b27": "身身各別非一非常。亦如樂等非真我性。是",
    "T30n1571_003:0198b28": "故離思別有我體。與思合故同於思相。名為",
    "T30n1571_003:0198b29": "念者。不應道理。即念自性似所念境。相狀",
    "T30n1571_003:0198c01": "生時雖無主宰。似有作用假名念者。記別分",
    "T30n1571_003:0198c02": "明。說名為念。一法義分無無二過。",
    "T30n1571_003:0198c03": "復次數論外道作如是言。思即是我其性常",
    "T30n1571_003:0198c04": "住。如是思我離心心法。別有體相難可了知。",
    "T30n1571_003:0198c05": "所以者何。思我體相非現量境。以其自相非",
    "T30n1571_003:0198c06": "諸世間所共知故。非比量境。以其思相唯在",
    "T30n1571_003:0198c07": "於我不共餘故。夫比量者。比知共相。以果等",
    "T30n1571_003:0198c08": "總相比因等總有所立思我由不共故。無同",
    "T30n1571_003:0198c09": "法喻。同法喻既無。異法亦非有。無待對故。由",
    "T30n1571_003:0198c10": "是思我理實為無。設許有我以思為性。應當",
    "T30n1571_003:0198c11": "徵問。如是我性為由他力得成思耶。為由自",
    "T30n1571_003:0198c12": "力得成思耶。若由他力得成思者。應是無常",
    "T30n1571_003:0198c13": "如眼識等。若由自力得成思者。應不待緣如",
    "T30n1571_003:0198c14": "虛空等。為顯此義又說頌曰。",
    "T30n1571_003:0198c15": "　若謂我思常　　緣助成邪執",
    "T30n1571_003:0198c16": "　如言火常住　　則不緣薪等",
    "T30n1571_003:0198c17": "論曰。如法已生自相安住。終不更藉因及眾",
    "T30n1571_003:0198c18": "緣。不可生已復更生故。我亦應爾。思體既常。",
    "T30n1571_003:0198c19": "自相安住。不依他立。云何復待轉變眾緣資",
    "T30n1571_003:0198c20": "助思我。令其轉變受用種種所受用具。若不",
    "T30n1571_003:0198c21": "依他而轉變者。則無緣助有所受用。若可",
    "T30n1571_003:0198c22": "轉變。應是無常。如世間火其性無常。若以",
    "T30n1571_003:0198c23": "酥油灌薪草。等投其火中便增熾盛。若不爾",
    "T30n1571_003:0198c24": "者。火勢衰微薪等若無。火則非有。既緣薪等。",
    "T30n1571_003:0198c25": "火豈是常。我既藉緣。寧容常住。若汝復言。我",
    "T30n1571_003:0198c26": "論中說。如是思我其體雖常。然藉根塵和合",
    "T30n1571_003:0198c27": "顯了。如瓶瓫等。由光明顯。所以者何。思我",
    "T30n1571_003:0198c28": "不能自然觀察。要待轉變因果相應。方得顯",
    "T30n1571_003:0198c29": "了。故雖藉緣而我常住。如是救義其過彌增。",
    "T30n1571_003:0199a01": "所以者何。不見瓶等為緣所顯而體是常。真",
    "T30n1571_003:0199a02": "如涅槃雖可顯了。然依世俗。非據勝義。非勝",
    "T30n1571_003:0199a03": "義中有常無常了不了等分別戲論。所執思",
    "T30n1571_003:0199a04": "我緣所顯故。應如瓶等其性非常。若汝復謂",
    "T30n1571_003:0199a05": "隱時思我雖無思慮而有功能。如是功能不",
    "T30n1571_003:0199a06": "異思慮。既無思慮。何有功能。又思功能必依",
    "T30n1571_003:0199a07": "思體。體既非有。能何所依。又隱時我以思為",
    "T30n1571_003:0199a08": "性。思既非有。我則是無。云何而言隱時思我",
    "T30n1571_003:0199a09": "雖無思慮而有功能。設言隱時我非思者。汝",
    "T30n1571_003:0199a10": "今應說。我相如何。若不說相而我成者。則應",
    "T30n1571_003:0199a11": "一切妄執皆成。如是推徵前已具說。又汝所",
    "T30n1571_003:0199a12": "執。諸有功能與功能者其性為一。是則能者。",
    "T30n1571_003:0199a13": "非能所依。性是一故。又於此位。無能者故。不",
    "T30n1571_003:0199a14": "可說言能即依能。自於自用。理相違故。亦不",
    "T30n1571_003:0199a15": "可說能無所依。勿有最勝。亦無過失。所以者",
    "T30n1571_003:0199a16": "何。若思功能無所依止而自立者。轉變功能",
    "T30n1571_003:0199a17": "亦應自立。何須最勝。又汝所執。思我功能隨",
    "T30n1571_003:0199a18": "所受用有無量種。既許能多。如何體一。汝宗",
    "T30n1571_003:0199a19": "定執體能一故。世間未有一法體上不同一",
    "T30n1571_003:0199a20": "時能生多果。不同時者。顯於一時。一法體上",
    "T30n1571_003:0199a21": "能生多果。時若不同。其體必異。云何汝執一",
    "T30n1571_003:0199a22": "我前後有多功能起多思慮。又此思我云何",
    "T30n1571_003:0199a23": "一時不起一切受果思慮。若言思慮必待轉",
    "T30n1571_003:0199a24": "變方得起者。此亦不然。云何最勝具諸功能。",
    "T30n1571_003:0199a25": "而不頓起一切轉變最勝功能無障礙故。設",
    "T30n1571_003:0199a26": "許最勝於一時間頓起一切轉變作用。是即",
    "T30n1571_003:0199a27": "最勝。體應斷滅。舉體皆變。失本性故。如最勝",
    "T30n1571_003:0199a28": "體。我亦應然。其性皆常。具諸能故。如是汝執",
    "T30n1571_003:0199a29": "隱時思我具諸功能而無思慮。有多過失。終",
    "T30n1571_003:0199b01": "不能免。",
    "T30n1571_003:0199b02": "復次有餘方便救此義言。我是思者。思為",
    "T30n1571_003:0199b03": "我用。非用滅時。用者隨滅現見眼等。雖無能",
    "T30n1571_003:0199b04": "照色等作用。而有其體。是故隱時雖無思用",
    "T30n1571_003:0199b05": "而有思者。我體非無。此亦不然。隱時我相應",
    "T30n1571_003:0199b06": "與思別。還同前過。豈不作用與作用者。體不",
    "T30n1571_003:0199b07": "異故無別相耶。汝言正似癡象沐浴。意避輕",
    "T30n1571_003:0199b08": "咎翻招重穢。思用我體既無別異。思用滅時",
    "T30n1571_003:0199b09": "我體應滅。是則思我皆定無常。便害自宗。何",
    "T30n1571_003:0199b10": "名救義。又汝所言。現見眼等雖無能照色等",
    "T30n1571_003:0199b11": "作用而有其體。我亦爾者。此亦不然。故次頌",
    "T30n1571_003:0199b12": "曰。",
    "T30n1571_003:0199b13": "　如至滅動物　　作用彼無有",
    "T30n1571_003:0199b14": "論曰。如能照了色等作用。乃至滅來恒隨了",
    "T30n1571_003:0199b15": "別自境界識。由此作用即是識體。作用若滅",
    "T30n1571_003:0199b16": "識體則無。眼等諸根至相續斷。常無此用。自",
    "T30n1571_003:0199b17": "性異故。所以者何。眼等自性非能照等。故彼",
    "T30n1571_003:0199b18": "滅時此不隨滅。眼等所造淨色為性。汝我離",
    "T30n1571_003:0199b19": "思無別有體不可用滅而體獨存。豈不說我",
    "T30n1571_003:0199b20": "思者為相。云何乃言離思無體。汝前雖說。然",
    "T30n1571_003:0199b21": "不應理。所以者何。思者。思用既不同滅。應有",
    "T30n1571_003:0199b22": "別體我體非思。過如前說用無別體。先難復",
    "T30n1571_003:0199b23": "來。又思思者相待而立。俱有方成。闕一不可。",
    "T30n1571_003:0199b24": "思與思者。若一若異。定觸如前所說兩過。如",
    "T30n1571_003:0199b25": "是釋已。復有別釋。如他眼等乃至滅來。常有",
    "T30n1571_003:0199b26": "作用能生別物。非汝所執我思作用。許為如",
    "T30n1571_003:0199b27": "此別物所依照色等用。即是眼等各於自境",
    "T30n1571_003:0199b28": "生識功能。眼等諸根隨所生識。種種自相差",
    "T30n1571_003:0199b29": "別顯現。雖離因識無別有體。而離果識別有",
    "T30n1571_003:0199c01": "自相。汝執有我能生於思。不許離思別有自",
    "T30n1571_003:0199c02": "相。是故不可引為同喻。故說頌曰。",
    "T30n1571_003:0199c03": "　故有我無思　　其理不成就",
    "T30n1571_003:0199c04": "論曰。有別相者。不同體故。可得說言一滅一",
    "T30n1571_003:0199c05": "在。思用思者既無別相。思若滅時思者亦滅。",
    "T30n1571_003:0199c06": "是故汝執有我無思所立道理。定不成就。復",
    "T30n1571_003:0199c07": "次有執離思別有實我。其體周遍一分生思。",
    "T30n1571_003:0199c08": "謂我一分先與智合。引起能生殊勝思行。後",
    "T30n1571_003:0199c09": "時一分意合生思。故無如前所說過失。此不",
    "T30n1571_003:0199c10": "應理。故說頌曰。",
    "T30n1571_003:0199c11": "　餘方起思界　　別處見於思",
    "T30n1571_003:0199c12": "論曰。方處若異。因果不成。未見世間種與芽",
    "T30n1571_003:0199c13": "等。各住遠處因果得成。汝執能生殊勝思行。",
    "T30n1571_003:0199c14": "先於遠處我與智合。習誦經書工巧等事。令",
    "T30n1571_003:0199c15": "其善巧熏在我中。後於異方若無障礙。我與",
    "T30n1571_003:0199c16": "意合生起現思。是則分明因果異處。豈不行",
    "T30n1571_003:0199c17": "思所合我體。不別異故無此過耶。若爾一切",
    "T30n1571_003:0199c18": "行等因果悉與我合。處應皆同。便失汝宗我",
    "T30n1571_003:0199c19": "體周遍。一分智合引起思行。一分意合生起",
    "T30n1571_003:0199c20": "現思。若汝復謂如鎔鐵鋌。其鋌一頭先與火",
    "T30n1571_003:0199c21": "合。餘頭雖復不與火合。由體一故亦漸鎔",
    "T30n1571_003:0199c22": "銷。行思亦然。生處雖別。我體一故。因果成",
    "T30n1571_003:0199c23": "者。此亦不然。故次頌曰。",
    "T30n1571_003:0199c24": "　如鐵鋌鎔銷　　我體應變壞",
    "T30n1571_003:0199c25": "論曰。如鎔鐵鋌。其鋌一頭先與火合。當即銷",
    "T30n1571_003:0199c26": "鎔於後展轉熱勢相及。餘離火處皆復銷鎔。",
    "T30n1571_003:0199c27": "如是我體先於一分與智和合變生思果。於",
    "T30n1571_003:0199c28": "後展轉勢力相通。異處意合變生思果。是則",
    "T30n1571_003:0199c29": "我體應非常住。如何妄立我是常耶。又汝執",
    "T30n1571_003:0200a01": "我唯依少分能生於思說名思者。此亦不然。",
    "T30n1571_003:0200a02": "故次頌曰。",
    "T30n1571_003:0200a03": "　思如意量小　　我似虛空大",
    "T30n1571_003:0200a04": "　唯應觀自相　　則不見於思",
    "T30n1571_003:0200a05": "論曰。汝執我體一分意合能生於思。說名思",
    "T30n1571_003:0200a06": "者。餘分我體不與意合不生思故不名思者意",
    "T30n1571_003:0200a07": "有質礙。細似極微。我性虛通廣如空界。少分",
    "T30n1571_003:0200a08": "意合能發於思。餘分無邊皆無思慮。故應從",
    "T30n1571_003:0200a09": "多觀是我相。不應就少見為思者。夫於自體",
    "T30n1571_003:0200a10": "假立名言。或依多相而表於體。或為他染以",
    "T30n1571_003:0200a11": "彰其相。如此二事我上皆無。故我不應說名",
    "T30n1571_003:0200a12": "思者。若汝復言。思非我相。思是德。我是實。",
    "T30n1571_003:0200a13": "此實德業三種自性不相雜亂。何為不可。以",
    "T30n1571_003:0200a14": "汝不能離思別顯我之自相。是為不可。若不",
    "T30n1571_003:0200a15": "別顯我之自相。終不能立我有實體。自相畢",
    "T30n1571_003:0200a16": "竟不可說故。汝所立我則為無我。又汝所立",
    "T30n1571_003:0200a17": "我非思者。便失我相。非思者。故如色等法非",
    "T30n1571_003:0200a18": "我非思。又思為先所造諸業。應不屬我則成",
    "T30n1571_003:0200a19": "相違。與自他思俱不合故。我無思慮與彼所",
    "T30n1571_003:0200a20": "求。因果事物非意相遇。應如烏鵲厄多羅果。",
    "T30n1571_003:0200a21": "由如是等眾多過失。我便散壞終不得成。復",
    "T30n1571_003:0200a22": "次有餘苟避如是過網。不許我體少分起用。",
    "T30n1571_003:0200a23": "執能依德遍所依我。此亦不然。德若遍。我根",
    "T30n1571_003:0200a24": "等和合便為無用。無根等處有樂等故。若",
    "T30n1571_003:0200a25": "言不爾。由我一分與根等合遍生樂等。如在",
    "T30n1571_003:0200a26": "一處炷等行力。發起燈光明遍多處。若爾頌",
    "T30n1571_003:0200a27": "曰。",
    "T30n1571_003:0200a28": "　我德若周遍　　何為他不受",
    "T30n1571_003:0200a29": "論曰。若我與德體俱遍者。一人樂等應遍諸",
    "T30n1571_003:0200b01": "我。何為餘我皆不受耶。寧許一分我與意合。",
    "T30n1571_003:0200b02": "即於是處生苦樂等。我能領受。無此過失。若",
    "T30n1571_003:0200b03": "汝復言。我所有物唯屬於我。我能領納一人",
    "T30n1571_003:0200b04": "樂等。雖遍諸我然唯屬一。不繫餘人。云何令",
    "T30n1571_003:0200b05": "他受我苦樂。世間現見所有財物。唯主能受。",
    "T30n1571_003:0200b06": "非他所用。若處有別是事可然。既是同居何",
    "T30n1571_003:0200b07": "妨共受。諸同處物若不屬己。雖無取捨自在",
    "T30n1571_003:0200b08": "受用。見觸受用誰復能遮。現見世間非屬己",
    "T30n1571_003:0200b09": "物。若同一處見觸無遮。今苦樂等無形質故。",
    "T30n1571_003:0200b10": "唯能見觸不可取捨。是故汝言不成救義。若",
    "T30n1571_003:0200b11": "言餘我於他苦樂。由有闇障不能領受。如世",
    "T30n1571_003:0200b12": "間物雖復同居。眼無障者能有所見。眼若有",
    "T30n1571_003:0200b13": "障即無所觀。我亦如是。於自苦樂無闇障故。",
    "T30n1571_003:0200b14": "便能領受於他苦樂。雖復同居有闇障故。不",
    "T30n1571_003:0200b15": "能領受。若爾闇障少分轉耶。彼言不也。周遍",
    "T30n1571_003:0200b16": "轉故。此障彼我處不同耶。復言不也。處無別",
    "T30n1571_003:0200b17": "故。若爾頌曰。",
    "T30n1571_003:0200b18": "　能障既言通　　不應唯障一",
    "T30n1571_003:0200b19": "論曰。一闇障處有無量我。處既無別一我被",
    "T30n1571_003:0200b20": "障。餘則不然。誰能信解闇相無別。我相是同",
    "T30n1571_003:0200b21": "能障所障。處復無別所受樂等。其義亦然。是",
    "T30n1571_003:0200b22": "則有障及以無障。受與不受一切應同。不見",
    "T30n1571_003:0200b23": "世間有諸外闇如汝所計內闇差別。前雖執",
    "T30n1571_003:0200b24": "德不遍所依。而我體遍與他德合。應亦能受。",
    "T30n1571_003:0200b25": "過同此言。我豈不說樂等與意其處要同方",
    "T30n1571_003:0200b26": "能領受故無受他樂等過失。汝等外道隨自",
    "T30n1571_003:0200b27": "意言。非隨意言能契正理。非可照物處燈明",
    "T30n1571_003:0200b28": "中。而此燈明不能照了。我亦應爾。云何不",
    "T30n1571_003:0200b29": "受。若汝復言。雖一切我體皆周遍。而自樂",
    "T30n1571_003:0200c01": "等不共於他。何以故。樂等諸德由行勢力而",
    "T30n1571_003:0200c02": "得生故。此行勢力依法非法而能受果。故此",
    "T30n1571_003:0200c03": "義成。如是方便於理無益。過失同前。不成救",
    "T30n1571_003:0200c04": "義。如是論者。依理推徵。邪觀為先。立我常遍",
    "T30n1571_003:0200c05": "能作能受。義不得成。",
    "T30n1571_003:0200c06": "復次有說薩埵剌闍答摩三德非思而為作",
    "T30n1571_003:0200c07": "者。我思非作而能領受。為破此義故。次頌",
    "T30n1571_003:0200c08": "曰。",
    "T30n1571_003:0200c09": "　若德並非思　　何能造一切",
    "T30n1571_003:0200c10": "　彼應與狂亂　　俱癡無所成",
    "T30n1571_003:0200c11": "論曰。所執三德體若非思。何能為我造化萬",
    "T30n1571_003:0200c12": "物。若本無思而有所造。彼與狂亂何事不同。",
    "T30n1571_003:0200c13": "設復如狂。斯有何失。若如狂者。為我造立所",
    "T30n1571_003:0200c14": "受用事。應不得成。未見世間癡狂僕匠能為",
    "T30n1571_003:0200c15": "主等辦如意物。又彼諸德於所作事。若無善",
    "T30n1571_003:0200c16": "巧應似愚人於雕畫等不能成辦於所作事。",
    "T30n1571_003:0200c17": "若有善巧。云何不能即自受用。為顯此義故。",
    "T30n1571_003:0200c18": "復頌曰。",
    "T30n1571_003:0200c19": "　若德能善解　　造舍等諸物",
    "T30n1571_003:0200c20": "　而不知受用　　非理寧過此",
    "T30n1571_003:0200c21": "論曰。若言諸德如工巧者。於難作事能善施",
    "T30n1571_003:0200c22": "為。內外所須無不成辦。而於受用易見事中。",
    "T30n1571_003:0200c23": "不善了達。一何非理。除守自愚誰朋此見",
    "T30n1571_003:0200c24": "如是三德於受用中。亦有善巧為彼體故。如",
    "T30n1571_003:0200c25": "於善巧諸所作事。此顯作受者俱依三德成",
    "T30n1571_003:0200c26": "故。不須別立我思。為受者。若言勝性雖體非",
    "T30n1571_003:0200c27": "思。然隨緣勢造化萬物。為令思我自在受用。",
    "T30n1571_003:0200c28": "如草木等雖無所思而依業力生花果等。種",
    "T30n1571_003:0200c29": "種不同為人受用。若爾勝性所作無思。應同",
    "T30n1571_003:0201a01": "華果。受已不絕。諸有思惟而生果者。受用足",
    "T30n1571_003:0201a02": "已果便休廢。勝性非思。如外草木。又常不壞",
    "T30n1571_003:0201a03": "我受用已。所作便息。其理不然。若言三德其",
    "T30n1571_003:0201a04": "性黠慧。凡所施為無不善巧。我為神主能善",
    "T30n1571_003:0201a05": "思惟。令彼造作自在領受。謂彼三德了知神",
    "T30n1571_003:0201a06": "我。意有所須方起覺慧。隨起作用造化萬物。",
    "T30n1571_003:0201a07": "於是思我自在受用。汝此言說。但述自宗。於",
    "T30n1571_003:0201a08": "諍義中都無所用。又汝所立。我有思惟。德有",
    "T30n1571_003:0201a09": "覺慧。如是二種俱能領納。了別自境性相差",
    "T30n1571_003:0201a10": "別難可了知。是故不應虛妄分別覺慧屬德",
    "T30n1571_003:0201a11": "思惟在我。又德應失覺慧自相。無思惟故。猶",
    "T30n1571_003:0201a12": "如色等。汝言三德了知神我。意有所須方起",
    "T30n1571_003:0201a13": "覺慧。起作用等。此則不然。自性位中無覺慧",
    "T30n1571_003:0201a14": "用。誰能知我意有所須。若於爾時覺慧已起。",
    "T30n1571_003:0201a15": "何待知我意欲方起。若於爾時覺慧未起。云",
    "T30n1571_003:0201a16": "何三德初起於大。若無覺慧大體自起。一切",
    "T30n1571_003:0201a17": "萬物亦應自起。故此覺慧於變異果。自性因",
    "T30n1571_003:0201a18": "中都無所用。有餘復立比量救言。覺慧非思。",
    "T30n1571_003:0201a19": "是無常故。諸無常者。皆非思慮。猶如色等。如",
    "T30n1571_003:0201a20": "是自言違害自意。思惟分別得覺慧名。若不",
    "T30n1571_003:0201a21": "思惟便非覺慧。云何而說覺慧非思。又先已",
    "T30n1571_003:0201a22": "說覺慧思惟。俱了自境性相無別。云何覺慧",
    "T30n1571_003:0201a23": "無有思惟。是故汝言有自違過。又無常因有",
    "T30n1571_003:0201a24": "不成過。就生滅義。自宗不許。隱顯義釋。他宗",
    "T30n1571_003:0201a25": "不成。若言因義不應分別。但就總說此亦不",
    "T30n1571_003:0201a26": "然。若別俱成。可就總說。如其別見。總顯為",
    "T30n1571_003:0201a27": "因。別既不成。總依何立。又依作用說有隱顯。",
    "T30n1571_003:0201a28": "依此立為無常因義。汝立我思亦有作用。故",
    "T30n1571_003:0201a29": "有因義不定過失。又汝欲立覺慧體外別有",
    "T30n1571_003:0201b01": "我思。或我思外別有覺慧。皆不得成。如是種",
    "T30n1571_003:0201b02": "類非共所許。由此汝立無得成義。是故所",
    "T30n1571_003:0201b03": "說我思能受三德能作。其義不成。",
    "T30n1571_003:0201b04": "復次有執我體常遍無礙能造萬物。名為作",
    "T30n1571_003:0201b05": "者。此亦不然。義相違故。若汝執我有動作用。",
    "T30n1571_003:0201b06": "名為作者。即有無常及有質礙。不遍過失現",
    "T30n1571_003:0201b07": "見無常。不遍有礙。方有動作。常遍無礙。有",
    "T30n1571_003:0201b08": "動作用。曾未見故。若所執我無有動作。云何",
    "T30n1571_003:0201b09": "得名能造作者。是故必應許有動作。若爾應",
    "T30n1571_003:0201b10": "許我體無常。有礙不遍。為顯此義。故次頌",
    "T30n1571_003:0201b11": "曰。",
    "T30n1571_003:0201b12": "　有動作無常　　虛通無動作",
    "T30n1571_003:0201b13": "論曰。風界勢力能生動作。謂由風界諸行流",
    "T30n1571_003:0201b14": "轉。於異處生相續不絕。依世俗理說名動作。",
    "T30n1571_003:0201b15": "依此動作說為作者。此必不越有礙無常。有",
    "T30n1571_003:0201b16": "礙無常即非周遍。汝宗亦許極微動作。有礙",
    "T30n1571_003:0201b17": "不遍前已遮遣。執為常者顯是無常。是故比",
    "T30n1571_003:0201b18": "量無不定過。若言我宗不許內我體有動作",
    "T30n1571_003:0201b19": "因不成者。此亦不然。必應許故。若無動作何",
    "T30n1571_003:0201b20": "名作者。汝雖不許業句動作而有作者。言依",
    "T30n1571_003:0201b21": "動作。如說火焰來去等言。又必應許我有作",
    "T30n1571_003:0201b22": "用。若全不許我有作用。我則為無。同兔角等。",
    "T30n1571_003:0201b23": "為顯此義。故次頌曰。",
    "T30n1571_003:0201b24": "　無用同無性",
    "T30n1571_003:0201b25": "論曰。若汝所執。我有作用。可為作者。名言所",
    "T30n1571_003:0201b26": "依。若無作用。則同非有。依何說我以為作者。",
    "T30n1571_003:0201b27": "既無作用應不名有。若謂有言。不依作用。",
    "T30n1571_003:0201b28": "但依同性。及彼相應。此亦不然。世間智者依",
    "T30n1571_003:0201b29": "有用體。說有名言。若無有用則無有體無用",
    "T30n1571_003:0201c01": "無體名。依誰立云何而言有作者我。若汝不",
    "T30n1571_003:0201c02": "了。有言所依但應受持。默不語法何須強說。",
    "T30n1571_003:0201c03": "我有作者有言依止。有用之體世智共許。汝",
    "T30n1571_003:0201c04": "必應隨。若汝定執我無作用。應如共許畢竟",
    "T30n1571_003:0201c05": "無法。由此比量我即為無。何不愛樂空無我",
    "T30n1571_003:0201c06": "理。為顯此義。故次頌曰。",
    "T30n1571_003:0201c07": "　何不欣無我",
    "T30n1571_003:0201c08": "論曰。如過去法既無能生。諸法作用即無自",
    "T30n1571_003:0201c09": "體。由此同法。我亦應然。無世共許焰行等用。",
    "T30n1571_003:0201c10": "亦無自許往來等用。應無自體。如是我性都",
    "T30n1571_003:0201c11": "無所有。非唯順理。亦稱汝心。何不欣求空無",
    "T30n1571_003:0201c12": "我理。計不信者正為無明。所起邪執力強故",
    "T30n1571_003:0201c13": "耳。若汝謂我雖無別用而能為境生我見心",
    "T30n1571_003:0201c14": "故名作者。此亦有失。前已廣破。今復重來。又",
    "T30n1571_003:0201c15": "我不能為我見境。無作用故。猶如兔角此我",
    "T30n1571_003:0201c16": "見等亦不緣我。有所緣故。如緣色心若實有",
    "T30n1571_003:0201c17": "我能生我見。此我云何如善幻術。隨其所願",
    "T30n1571_003:0201c18": "現種種相。誑惑世間令起種種我見差別。為",
    "T30n1571_003:0201c19": "顯此義。故次頌曰。",
    "T30n1571_003:0201c20": "　或觀我周遍　　或見量同身",
    "T30n1571_003:0201c21": "　或執如極微",
    "T30n1571_003:0201c22": "論曰。一類外道執我周遍於一切處受苦樂",
    "T30n1571_003:0201c23": "故。我無形質亦無動作。不可隨身往來生死。",
    "T30n1571_003:0201c24": "故知內我遍於一切。一類外道作如是言。我",
    "T30n1571_003:0201c25": "若周遍如虛空者。不應隨身受諸苦樂。應如",
    "T30n1571_003:0201c26": "空界無所往來。其性湛然非作受者。是故我",
    "T30n1571_003:0201c27": "性應如色等隨所依身形量不定。雖無形礙",
    "T30n1571_003:0201c28": "而有所依。轉變隨身受諸苦樂。雖依形質有",
    "T30n1571_003:0201c29": "卷有舒。而我體性無生無滅。如油渧水隨水",
    "T30n1571_003:0202a01": "廣狹。雖有卷舒而無增減。一類外道復作是",
    "T30n1571_003:0202a02": "言。若我體性隨形量者。即應如身有分有變。",
    "T30n1571_003:0202a03": "又汝執我隨所依身。似水依堤如油逐水。是",
    "T30n1571_003:0202a04": "則此我如彼水油。既變既多非常非一。引此",
    "T30n1571_003:0202a05": "為喻而言我體為常為一。與理相違。是故我",
    "T30n1571_003:0202a06": "體住於身內。形量極細如一極微。不可分析",
    "T30n1571_003:0202a07": "體常無變。動慮動身能作能受。此亦不然。以",
    "T30n1571_003:0202a08": "違理故。眾微聚積成極大身。我住其中形量",
    "T30n1571_003:0202a09": "甚小。云何小我能轉大身。舉體同時皆見",
    "T30n1571_003:0202a10": "動作。若汝意謂我量雖小。而於身中往來擊",
    "T30n1571_003:0202a11": "發。漸次周匝如旋火輪。以速疾故謂言俱動。",
    "T30n1571_003:0202a12": "若爾我體巡歷身中。應有生滅及成眾分。但",
    "T30n1571_003:0202a13": "是遷流至餘處者。定歸生滅必有眾分。既言",
    "T30n1571_003:0202a14": "我轉。所至非恒。如彼燈光。豈有常一。常必",
    "T30n1571_003:0202a15": "非動。動即非常。我動而常。深違正理。又所",
    "T30n1571_003:0202a16": "執我有住有行。何得說為是常是一。若行時",
    "T30n1571_003:0202a17": "我不捨住性。應如住位則無所行。若行時我",
    "T30n1571_003:0202a18": "捨其住性。別體即生。常一何在。如是等類我",
    "T30n1571_003:0202a19": "執無邊。以理推徵皆不成立。為顯此義。故次",
    "T30n1571_003:0202a20": "頌曰。",
    "T30n1571_003:0202a21": "　智者達非有",
    "T30n1571_003:0202a22": "論曰。若有實我性相皆同等以為緣生我見",
    "T30n1571_003:0202a23": "者。如是我見不應得有。種種差別更互相違。",
    "T30n1571_003:0202a24": "以此知無常住實我。但由久習虛妄我見熏",
    "T30n1571_003:0202a25": "在識中功能成熟。如身逐業緣變不同。我見",
    "T30n1571_003:0202a26": "隨因緣別亦爾。唯有心相變現眾多。於中都",
    "T30n1571_003:0202a27": "無一我實體。故諸賢聖積無倒因。方便勤求",
    "T30n1571_003:0202a28": "證我非有。",
    "T30n1571_003:0202a29": "復次諸有說我能證解脫。但順愚心。終違正",
    "T30n1571_003:0202b01": "理。所以者何。故次頌曰。",
    "T30n1571_003:0202b02": "　常法非可惱　　何捨惱解脫",
    "T30n1571_003:0202b03": "　是故計我常　　證解脫非理",
    "T30n1571_003:0202b04": "論曰。若計我常無有變易。雖遭眾苦霜雹等",
    "T30n1571_003:0202b05": "災。如太虛空都無所損。不應智者。觀諸世",
    "T30n1571_003:0202b06": "間眾苦所逼。發心厭離方便正勤以證解脫。",
    "T30n1571_003:0202b07": "此顯我常不可惱故。雖觸眾苦應不覺知。若",
    "T30n1571_003:0202b08": "不覺知則無厭離。若無厭離則不正勤。若不",
    "T30n1571_003:0202b09": "正勤則無解脫。哀哉外道狂亂無知。譬如有",
    "T30n1571_003:0202b10": "人懼諸霜雹疾風瀑雨水火等災損害虛空。",
    "T30n1571_003:0202b11": "勤加守護。既執有我無惱湛然。詎勞自苦妄",
    "T30n1571_003:0202b12": "求解脫。誰有心者。顧此癡狂無緣自苦不深",
    "T30n1571_003:0202b13": "悲愍。外道經中咸作是說。著我生死離我涅",
    "T30n1571_003:0202b14": "槃。既讚捨我令欣解脫。如何固執有實我耶。",
    "T30n1571_003:0202b15": "為顯此義。故復頌曰。",
    "T30n1571_003:0202b16": "　我若實有性　　不應讚離我",
    "T30n1571_003:0202b17": "論曰。我若實有。緣生我見即是真實。不應勸",
    "T30n1571_003:0202b18": "捨為證實我。應更慇懃勸修我見令其堅固。",
    "T30n1571_003:0202b19": "云何勸捨真實我見令修虛妄無我見耶。",
    "T30n1571_003:0202b20": "又諸外道。或隨師教。或自尋思。起諸我見。種",
    "T30n1571_003:0202b21": "種諍論互相違反。云何執此為實見耶。於一",
    "T30n1571_003:0202b22": "我上競執紛紜乍可生疑。如何執實。若無我",
    "T30n1571_003:0202b23": "見不稱實我。汝不應說能證涅槃。不稱實見",
    "T30n1571_003:0202b24": "證涅槃者。知真趣脫。此說應虛。為顯斯義故",
    "T30n1571_003:0202b25": "次頌曰。",
    "T30n1571_003:0202b26": "　定知真實者　　趣解脫應虛",
    "T30n1571_003:0202b27": "論曰。有我若實無我我所。解脫方便見應成",
    "T30n1571_003:0202b28": "虛。有我我所違逆涅槃隨順生死。見應是實。",
    "T30n1571_003:0202b29": "若顛倒見隨順涅槃。無顛倒見隨順生死。云",
    "T30n1571_003:0202c01": "何汝論。作如是言。定知實者能趣解脫。以此",
    "T30n1571_003:0202c02": "定知空無我見。得涅槃故所證非虛。我我所",
    "T30n1571_003:0202c03": "見涅槃時捨。應如餘見是其顛倒。又汝論說",
    "T30n1571_003:0202c04": "我見無倒。在聞思位至修位中。我見既捨復",
    "T30n1571_003:0202c05": "成顛倒。以其我相略有二種。一有。二無。有順",
    "T30n1571_003:0202c06": "生死。無順涅槃。故有我見入聖時捨。汝此狂",
    "T30n1571_003:0202c07": "論。為世所嗤。審察即無。如何實有。如繩在闇",
    "T30n1571_003:0202c08": "乍見言蛇。及至諦觀乃知非實。外道亦爾。無",
    "T30n1571_003:0202c09": "明闇中見無常身謂有常我。若得聖智諦觀",
    "T30n1571_003:0202c10": "此身。達空無我而證解脫。知有我見初實後",
    "T30n1571_003:0202c11": "虛確言稱境有信無智。既許我見初實後虛。",
    "T30n1571_003:0202c12": "得涅槃時應許無我。後若無者。前亦應無。為",
    "T30n1571_003:0202c13": "顯此義。故次頌曰。",
    "T30n1571_003:0202c14": "　解脫中若無　　前亦應非有",
    "T30n1571_003:0202c15": "論曰。此中意顯。如解脫位我無有相。未解脫",
    "T30n1571_003:0202c16": "時亦應非有。性無別故。或復身等於解脫時",
    "T30n1571_003:0202c17": "既無有我。未解脫位。亦應無我。相無別故。諸",
    "T30n1571_003:0202c18": "外道等無智睡眠。眯覆慧目不了諸行。相續",
    "T30n1571_003:0202c19": "道中微細差別。妄執有我是一是常。不可以",
    "T30n1571_003:0202c20": "其無智雜見謂證真理。要依無雜清淨智見",
    "T30n1571_003:0202c21": "方證真理。為顯此義。故次頌曰。",
    "T30n1571_003:0202c22": "　無雜時所見　　彼真性應知",
    "T30n1571_003:0202c23": "論曰。以不雜火自有水相。知雜火時煖非水",
    "T30n1571_003:0202c24": "體。身等自相應知亦爾。得解脫時空無我故。",
    "T30n1571_003:0202c25": "雜我見位亦無有我。或復我體應知亦然。無",
    "T30n1571_003:0202c26": "雜位中既無有相。雜我見位有相亦無。是故",
    "T30n1571_003:0202c27": "應知無雜所見稱法實性雜見不然。",
    "T30n1571_003:0202c28": "復次諸外道等咸設難言。若一切法空無我",
    "T30n1571_003:0202c29": "者。是心根身云何不斷。無常諸行空無我者。",
    "T30n1571_003:0203a01": "悉皆斷滅如燈火聲。此亦不然。故次頌曰。",
    "T30n1571_003:0203a02": "　若無常皆斷　　草等何不然",
    "T30n1571_003:0203a03": "論曰。雖諸草等無我無常。然有因緣相續不",
    "T30n1571_003:0203a04": "斷。心根身等應知亦然。故所立因有不定過。",
    "T30n1571_003:0203a05": "又立因喻證心根身皆有斷滅。此言未了。為",
    "T30n1571_003:0203a06": "一念生無間即滅更不相續名為斷耶。為經",
    "T30n1571_003:0203a07": "多時相續不絕後要當盡名為斷耶。若言初",
    "T30n1571_003:0203a08": "者。闕於同法。燈等隨因多時起故。若言第二",
    "T30n1571_003:0203a09": "我亦許然。無餘涅槃生死斷故。為破前因。復",
    "T30n1571_003:0203a10": "說頌曰。",
    "T30n1571_003:0203a11": "　此理設為真　　無明亦非有",
    "T30n1571_003:0203a12": "論曰。無明自性非我非常。應亦如燈自然斷",
    "T30n1571_003:0203a13": "滅。若如是者。無明所生貪等惑障。應自然斷。",
    "T30n1571_003:0203a14": "若爾即應生死繫縛。不由功用自然解脫。此",
    "T30n1571_003:0203a15": "二半頌俱顯前因。有不定失。內外為異。",
    "T30n1571_003:0203a16": "復次諸外道等有作是說。色等諸法雖是無",
    "T30n1571_003:0203a17": "常。然依我故相續無斷。此亦不然。違解脫故。",
    "T30n1571_003:0203a18": "若色等法依我生者。我既是常前後無異。即",
    "T30n1571_003:0203a19": "應畢竟不證解脫。若言諸法雖依我生。然由",
    "T30n1571_003:0203a20": "緣助。故無此失。若爾諸法唯應由彼眾緣而",
    "T30n1571_003:0203a21": "生。我復何用能生眾緣與所生果更相隨順",
    "T30n1571_003:0203a22": "同有同無。我既是常。一切時有。果則不爾。豈",
    "T30n1571_003:0203a23": "藉彼生我用難知緣力共了。如何黨我不信",
    "T30n1571_003:0203a24": "眾緣。為顯此義。故次頌曰。",
    "T30n1571_003:0203a25": "　現見色等行　　從緣生住滅",
    "T30n1571_003:0203a26": "　故知汝執我　　雖有而無用",
    "T30n1571_003:0203a27": "論曰。色等諸行生住滅時。現見從緣不依於",
    "T30n1571_003:0203a28": "我。汝執我體既非緣生。即無作用如前已說。",
    "T30n1571_003:0203a29": "又色等法生住滅相。種類及時皆不同故。何",
    "T30n1571_003:0203b01": "得依一常住我緣。如燒煮等依緣別故。熟德",
    "T30n1571_003:0203b02": "色類亦有差別。如是差別不依一緣。謂無始",
    "T30n1571_003:0203b03": "來色等諸法。名言熏習種類不同。及先所造",
    "T30n1571_003:0203b04": "諸有趣業。種種差別功能轉變。隨所遇緣成",
    "T30n1571_003:0203b05": "熟發起。變生色等生等差別。所言緣者。謂",
    "T30n1571_003:0203b06": "精血等是其生緣。衣食定等是其住緣。毒藥",
    "T30n1571_003:0203b07": "災橫四大亂等。是其滅緣。諸所計我無此別",
    "T30n1571_003:0203b08": "用。外道愚癡強立為有。為顯此義。復說頌",
    "T30n1571_003:0203b09": "曰。",
    "T30n1571_003:0203b10": "　如緣成芽等　　緣成種等生",
    "T30n1571_003:0203b11": "　故無常諸法　　皆無常所起",
    "T30n1571_003:0203b12": "論曰。如外種等依自因緣功能差別而得生",
    "T30n1571_003:0203b13": "起。復待餘緣助發功力。變生自類芽等諸果。",
    "T30n1571_003:0203b14": "內身心等應知亦然。諸行相續同類異類。隨",
    "T30n1571_003:0203b15": "所遇緣生果差別。此則顯示內身心法。體無",
    "T30n1571_003:0203b16": "常故。如外芽等。必從自類無常因生。我於身",
    "T30n1571_003:0203b17": "心無能生用。非緣生故。如龜毛等。復次為顯",
    "T30n1571_003:0203b18": "諸法雖無有我而非斷常二過所及。故於品",
    "T30n1571_003:0203b19": "後。復說頌曰。",
    "T30n1571_003:0203b20": "　以法從緣生　　故體而無斷",
    "T30n1571_003:0203b21": "　以法從緣滅　　故體亦非常",
    "T30n1571_003:0203b22": "論曰。諸法展轉從無始來。依同類因生等流",
    "T30n1571_003:0203b23": "果。起後後果。續前前因。於中無間。所以不",
    "T30n1571_003:0203b24": "斷。若前因滅。後果不生。於中有間。可名為",
    "T30n1571_003:0203b25": "斷。由對治生前因力滅後果不續。所以非常。",
    "T30n1571_003:0203b26": "若法凝然不捨前相其體無變。可名為常。又",
    "T30n1571_003:0203b27": "前因滅。所以非常。後果續生所以非斷。又因",
    "T30n1571_003:0203b28": "生故。所以非常。能生果故。所以非斷。又念念",
    "T30n1571_003:0203b29": "別。所以非常。相似相續。所以非斷。又法非",
    "T30n1571_003:0203c01": "有。所以非常。亦復非無。所以非斷。有即為",
    "T30n1571_003:0203c02": "常。無便斷故。如是佛子遠離二邊。悟入緣生",
    "T30n1571_003:0203c03": "處中妙理。正觀一切非有非無。法尚性空。我",
    "T30n1571_003:0203c04": "豈為有。薩迦耶見及以隨眠并此所生於斯",
    "T30n1571_003:0203c05": "永滅。復觀諸行平等性空。彼此俱亡自他想",
    "T30n1571_003:0203c06": "滅。遍於一切所化有情。起無緣慈澍妙法雨。",
    "T30n1571_003:0203c07": "窮未來際極太虛空。利樂有情勝用無盡。此",
    "T30n1571_003:0203c08": "勇猛者空觀所持。眾苦熾然皆不能觸。見大",
    "T30n1571_003:0203c09": "生死如空宅中。妄想所牽眾多憂苦。譬如猛",
    "T30n1571_003:0203c10": "火騰焰震烈。焚燒無量。無智有情悲願纏心。",
    "T30n1571_003:0203c11": "無所怯憚。投身沒命而拔濟之。此大慧者觀",
    "T30n1571_003:0203c12": "空無倒。我想既除離我所執。二愛盡故。不復",
    "T30n1571_003:0203c13": "樂觀貪等煩惱所依止事。為饒益他常處生",
    "T30n1571_003:0203c14": "死。於中不染。即大涅槃。雖處塵勞無邊苦海。",
    "T30n1571_003:0203c15": "恒受勝樂過二涅槃。",
    "T30n1571_003:0203c16": "大乘廣百論釋論卷第三"
}