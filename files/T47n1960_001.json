{
    "T47n1960_001:0030b04": "釋淨土群疑論序",
    "T47n1960_001:0030b06": "屯田員外郎平昌孟銑撰",
    "T47n1960_001:0030b07": "虛空無際。天地生其中。墟宇既形。品庶滋其",
    "T47n1960_001:0030b08": "內。於是群生競起。眾識齊奔。沈浮愛欲之河。",
    "T47n1960_001:0030b09": "驅馳生死之躅。因報紛糺。非累墨之能分緣",
    "T47n1960_001:0030b10": "對循環。豈積塵之可計。前佛後佛。報身化",
    "T47n1960_001:0030b11": "身。各返行迷。咸祛溺喪。敞三明以濟俗。臨八",
    "T47n1960_001:0030b12": "苦已宣慈。皇矣彌陀聿采淨國。發弘誓願。現",
    "T47n1960_001:0030b13": "大光明。既疏方便之門。又闡感通之路。十念",
    "T47n1960_001:0030b14": "云就。俄引伏於金地。九輩往生。遽偕遊於銀",
    "T47n1960_001:0030b15": "國。理浮敻劫。事驗無邊。道安幽贊於秦中。慧",
    "T47n1960_001:0030b16": "遠始通於晉末。爰茲已降。同贊前聲。其有克",
    "T47n1960_001:0030b17": "任紹隆。遙膺付囑。思成就於往法。將究竟於",
    "T47n1960_001:0030b18": "來今。疏奧旨於貫華。讚微言於貝葉者。其唯",
    "T47n1960_001:0030b19": "懷感法師乎。法師以本無今有。既生則逝。信",
    "T47n1960_001:0030b20": "力堅正。戒品清嚴。妬路之文。既弘宣而走譽。",
    "T47n1960_001:0030b21": "毘尼之旨。乃演暢以馳聲。雖善說而不窮。",
    "T47n1960_001:0030b22": "恐有言之為累。思練神以息際。佇依定而保",
    "T47n1960_001:0030b23": "光。捨義學共遺蹤。遂誠求而取證。霜懷特發。",
    "T47n1960_001:0030b24": "氷踐孤超。功由理諧。機與神會。斂容赴寂。乃",
    "T47n1960_001:0030b25": "覲安養。法師則意歸真。即是阿鞞聖侶。雖念",
    "T47n1960_001:0030b26": "存有相。而情體無著。眾所知識。俗共歸仰。",
    "T47n1960_001:0030b27": "勝幢雖建。魔壘尚高。未悟聖力所牽。多以常",
    "T47n1960_001:0030b28": "途致惑。青眼以之鶚視。赤髭由其蝟張。始則",
    "T47n1960_001:0030b29": "干非。後遂淩讟。請戰之曹踵武。設伏之黨肩",
    "T47n1960_001:0030c01": "隨。法師先據不竭之貲。次命無前之語。洪鐘",
    "T47n1960_001:0030c02": "纔振。短兵已北。燒須之渠折角。鍱腹之侶流",
    "T47n1960_001:0030c03": "腸。領屈者。拔旗以祈生。吞負之者。與櫬而歸",
    "T47n1960_001:0030c04": "西。安養之師告捷。般舟之旅載寧。式詮詶問",
    "T47n1960_001:0030c05": "之機。遂有釋疑之論。當其詰朝相見任氣爭",
    "T47n1960_001:0030c06": "前。問既直錐以起心。詶亦推鋒而陷腦。故有",
    "T47n1960_001:0030c07": "疑必問。客無問而不深。有問必詶。主無詶不",
    "T47n1960_001:0030c08": "當。因權告實。語為四部所宗。即生宣常。理為",
    "T47n1960_001:0030c09": "五眾攸報。信往生之逸路。乃淨域之亭衢。撰",
    "T47n1960_001:0030c10": "次未修。門成乃化。遺編累復。有懷惲法師惲",
    "T47n1960_001:0030c11": "與感師。并為導公神足。四禪俱寂。十勝齊高。",
    "T47n1960_001:0030c12": "契悟之深。詎止同遊七淨。緣習之重。寧唯共",
    "T47n1960_001:0030c13": "趣一乘。[門@外]歲易掩。長年先逝。三門徒然。七眾",
    "T47n1960_001:0030c14": "同悲。惲以。昌言之書。既成之於舊友。釋疑之",
    "T47n1960_001:0030c15": "論。敢行之故人。以平昌孟銑早修淨業。憑為",
    "T47n1960_001:0030c16": "序引。資以播揚。輒課蕪旨。式旌寶昌。言之為",
    "T47n1960_001:0030c17": "七卷。宣之為一部。云爾。",
    "T47n1960_001:0030c20": "釋淨土群疑論卷第一",
    "T47n1960_001:0030c22": "西都千福寺大德懷感撰",
    "T47n1960_001:0030c23": "問曰。佛有幾身。淨土有幾種。",
    "T47n1960_001:0030c24": "釋曰。佛有三身。土有三土。三身者。一法性",
    "T47n1960_001:0030c25": "身。二受用身。三變化身。土有三種者。一法性",
    "T47n1960_001:0030c26": "土。二受用土。三變化土。法性身居法性土。受",
    "T47n1960_001:0030c27": "用身居受用土。變化身居變化土。法性身土。",
    "T47n1960_001:0030c28": "俱以真如清淨法界。以為體性。如般若說。彼",
    "T47n1960_001:0030c29": "如來妙體即法身。諸佛如法界體性經文殊",
    "T47n1960_001:0031a01": "師利禮云。無色無形相。無根無住處。不生不",
    "T47n1960_001:0031a02": "滅故。敬禮無所觀等。維摩經云。如自觀身實",
    "T47n1960_001:0031a03": "相。觀佛亦然。法性土者。如般若云。莊嚴佛土",
    "T47n1960_001:0031a04": "者。即非莊嚴。又維摩經云。雖知諸佛國及與",
    "T47n1960_001:0031a05": "眾生空。又云。諸佛國土亦復皆空。又云。十方",
    "T47n1960_001:0031a06": "佛國皆如虛空。雖知身土並一真如。夫如者",
    "T47n1960_001:0031a07": "不一不異。而言法性身居法性土者。此以覺",
    "T47n1960_001:0031a08": "照性義名身。法真理體名土。是施設安立諦",
    "T47n1960_001:0031a09": "門說。二受用身土者。此有二種。一自受用身",
    "T47n1960_001:0031a10": "土。二他受用身土。自受用身土。以菩薩行八",
    "T47n1960_001:0031a11": "萬四千波羅蜜行。修習圓滿恒沙果德。自利",
    "T47n1960_001:0031a12": "利他四智周圓淨五蘊等。為自受用身體。即",
    "T47n1960_001:0031a13": "以智上所現微細周遍廣大清淨四塵。唯佛",
    "T47n1960_001:0031a14": "與佛乃能知見。自受用身所依止處。為自受",
    "T47n1960_001:0031a15": "用土體。他受用身土者。為初地已上諸大菩",
    "T47n1960_001:0031a16": "薩。平等性智。擊發鏡智利他功德。隨其所",
    "T47n1960_001:0031a17": "應現一分細相。為他受用身土體性。變化身",
    "T47n1960_001:0031a18": "土者。為於地前菩薩及二乘凡夫。以成所作",
    "T47n1960_001:0031a19": "智。擊發鏡智利他功德。隨其所應現一分麁",
    "T47n1960_001:0031a20": "相。為變化身土體性。此受用變化二土體性",
    "T47n1960_001:0031a21": "者有三。一攝事歸真體。二攝相歸心體。三本",
    "T47n1960_001:0031a22": "末別明體。攝事歸真體者。一切眾法。皆以真",
    "T47n1960_001:0031a23": "如為體。此報化二土。即以真如為體。二攝相",
    "T47n1960_001:0031a24": "歸心體者。此報化二土。皆如來等淨心所現。",
    "T47n1960_001:0031a25": "故維摩經云。隨其心淨即佛土淨。即唯識論",
    "T47n1960_001:0031a26": "及攝大乘論等明。一切萬法皆不離自心。三",
    "T47n1960_001:0031a27": "本末別明體者。此二淨土。俱以眾寶莊嚴為",
    "T47n1960_001:0031a28": "體。",
    "T47n1960_001:0031a29": "問曰。今此西方極樂世界。三種土中。是何土",
    "T47n1960_001:0031b01": "攝。",
    "T47n1960_001:0031b02": "釋曰。此有三釋。一是他受用土。以佛身高六",
    "T47n1960_001:0031b03": "十萬億那由他恒河沙由旬。其中多有一生",
    "T47n1960_001:0031b04": "補處。無有眾苦但受諸樂等故。唯是於他受",
    "T47n1960_001:0031b05": "用土。二言。唯是變化土。有何聖教。言佛高六",
    "T47n1960_001:0031b06": "十萬億那由他恒河沙由旬等。即證是於他",
    "T47n1960_001:0031b07": "受用身土。何妨淨土變化之身。高六十萬億",
    "T47n1960_001:0031b08": "那由他恒河沙由旬。以觀經等皆說為凡夫",
    "T47n1960_001:0031b09": "眾生往生淨土。故知是變化土。三通二土。地",
    "T47n1960_001:0031b10": "前見變化土。地上見他受用土。同其一處。各",
    "T47n1960_001:0031b11": "隨自心所見各異。故通二土。由此經言。是阿",
    "T47n1960_001:0031b12": "彌陀佛非凡夫境。當作丈六觀也。",
    "T47n1960_001:0031b13": "問曰。前第一釋。若是他受用土者。云何地前",
    "T47n1960_001:0031b14": "凡夫生。若變化土者。云何地上聖人生。",
    "T47n1960_001:0031b15": "釋曰。計彼地前菩薩聲聞凡夫。未證遍滿真",
    "T47n1960_001:0031b16": "如。未斷人法二執。識心麁劣。所變淨土。不可",
    "T47n1960_001:0031b17": "同於地上諸大菩薩微細智心所變微妙受用",
    "T47n1960_001:0031b18": "淨土。然以阿彌陀佛殊勝本願增上緣力。令",
    "T47n1960_001:0031b19": "彼地前諸小行菩薩等。識心雖劣。依託如來",
    "T47n1960_001:0031b20": "本願勝力。還能同彼地上菩薩所變淨土。微",
    "T47n1960_001:0031b21": "妙廣大清淨莊嚴亦得見。故名生他受用土。",
    "T47n1960_001:0031b22": "佛地論等說。初地已上生他受用土。地前菩",
    "T47n1960_001:0031b23": "薩生變化土。此據自力。分判地前地上居二",
    "T47n1960_001:0031b24": "土別。不據他力別願勝緣而說。只如肉眼論",
    "T47n1960_001:0031b25": "言唯見障內色。唯見欲界不見色界。唯是離",
    "T47n1960_001:0031b26": "中知不是合中知。然法華經說。父母所生清",
    "T47n1960_001:0031b27": "淨肉眼。見於內外彌樓山等。乃至阿迦尼吒",
    "T47n1960_001:0031b28": "天色。豈不是肉眼能見障外等色。及見色界",
    "T47n1960_001:0031b29": "諸天色耶。又解深密經及攝大乘論等說。如",
    "T47n1960_001:0031c01": "人照鏡自見本面。以彼鏡中無有面像。當見",
    "T47n1960_001:0031c02": "自面黑白之精。此扶根塵與眼根合。何見彼",
    "T47n1960_001:0031c03": "扶根色塵。此豈不是合中知。若言見障外色",
    "T47n1960_001:0031c04": "界及自扶根色塵者。便與論文相違。若不見",
    "T47n1960_001:0031c05": "者。復與經文相違。故知。佛地論師。據大分自",
    "T47n1960_001:0031c06": "因而說。不據他殊勝力別緣而說。而定自在",
    "T47n1960_001:0031c07": "所生色。非是色塵。不合為眼所見。若得大威",
    "T47n1960_001:0031c08": "德定。所變定自在所生色。即能令凡夫人眼",
    "T47n1960_001:0031c09": "所見。今此亦爾。以本願力。令彼地前菩薩等",
    "T47n1960_001:0031c10": "生受用土。不可一向判令不生也。又如觀經",
    "T47n1960_001:0031c11": "第九觀云。阿彌陀佛真金色身。高六十萬億",
    "T47n1960_001:0031c12": "那由他恒河沙由旬。八萬四千相好。唯是他",
    "T47n1960_001:0031c13": "受用身佛。非是地前所能觀見。下文言。然彼",
    "T47n1960_001:0031c14": "如來宿願力故。有憶想者必得成就。故知乘",
    "T47n1960_001:0031c15": "宿願力。觀見受用之身。亦乘宿願之力。生受",
    "T47n1960_001:0031c16": "用土。佛地論中亦作是問。前說淨土最極自",
    "T47n1960_001:0031c17": "在淨識為相。云何會中有聲聞等。而不相違。",
    "T47n1960_001:0031c18": "有何相違。諸聲聞等同菩薩見。同菩薩見故",
    "T47n1960_001:0031c19": "聞說妙法。一論師言。或復如來神力加被。令",
    "T47n1960_001:0031c20": "暫得見聞說妙法。此是如來不思議力。不可",
    "T47n1960_001:0031c21": "難以根地度等。此師意明。說佛地經時。在他",
    "T47n1960_001:0031c22": "受用土。諸聲聞等見彼淨土。聞佛地經。此由",
    "T47n1960_001:0031c23": "如來不思議力。彼是一時化緣。令暫得見。今",
    "T47n1960_001:0031c24": "此是不可思議本願力。令亦得生。斯有何過",
    "T47n1960_001:0031c25": "也。",
    "T47n1960_001:0031c26": "問。若然者此亦有過。地前不合生他受用土。",
    "T47n1960_001:0031c27": "以乘本願。得生亦可。地上不合生自受用土。",
    "T47n1960_001:0031c28": "應乘本願得生。",
    "T47n1960_001:0031c29": "答。自受用土名為自。不可乘願令他用。他受",
    "T47n1960_001:0032a01": "用土既為他。乘彼勝緣亦得往生。又自受用",
    "T47n1960_001:0032a02": "土極微妙。不可乘願而得生。他受用土為他",
    "T47n1960_001:0032a03": "現。縱有微妙令下見。又他受用土有本願。乘",
    "T47n1960_001:0032a04": "其本願凡夫得生。自受用土無本願。為此不",
    "T47n1960_001:0032a05": "令菩薩見。",
    "T47n1960_001:0032a06": "問。若自受用土名為自。他亦若得生自義不",
    "T47n1960_001:0032a07": "成。自受用土佛同見。他佛得見無自義。",
    "T47n1960_001:0032a08": "答。佛是究竟解脫身。圓證一如應他自。菩薩",
    "T47n1960_001:0032a09": "惑障未除盡。不可生佛自土中。如是等眾多",
    "T47n1960_001:0032a10": "問答。不可一一具說。諸有智者。隨義應思也。",
    "T47n1960_001:0032a11": "又縱令地前菩薩等。自識相分見麁相淨土。",
    "T47n1960_001:0032a12": "不見微妙清淨國土。同諸菩薩所見微妙清",
    "T47n1960_001:0032a13": "淨寶土。然以諸大菩薩受用法樂。無有一切",
    "T47n1960_001:0032a14": "身心憂苦。唯有無量清淨喜樂。無有恐怖。或",
    "T47n1960_001:0032a15": "喜樂。或生厭離。或斷疑。故亦得名為生他受",
    "T47n1960_001:0032a16": "用土。又起信論云。從初發意乃至菩薩究竟",
    "T47n1960_001:0032a17": "地心所見者。名為報身。此之論文已通地前。",
    "T47n1960_001:0032a18": "得見他受用身。若得見他受用身。何妨得生",
    "T47n1960_001:0032a19": "他受用土。此以一義。通佛地論一師所解。或",
    "T47n1960_001:0032a20": "起信文。據初地已上證發心說見佛。言變化",
    "T47n1960_001:0032a21": "土地上菩薩生者。此有現一身理通報化。隨",
    "T47n1960_001:0032a22": "宜見者。凡聖各別何妨。下不得生上受用土。",
    "T47n1960_001:0032a23": "以下不能見勝妙之土。又業劣弱不得往生。",
    "T47n1960_001:0032a24": "上能見下。為欲接引地前凡夫。生變化土。有",
    "T47n1960_001:0032a25": "何妨廢。又地上菩薩生變化土者。皆是化身。",
    "T47n1960_001:0032a26": "亦無有過。",
    "T47n1960_001:0032a27": "問曰。極樂世界既許凡夫得生。未知。為是有",
    "T47n1960_001:0032a28": "漏土。為是無漏土。",
    "T47n1960_001:0032a29": "釋曰。如來所變土。佛心無漏。土還無漏。凡夫",
    "T47n1960_001:0032b01": "之心未得無漏。依彼如來無漏土上。自心變",
    "T47n1960_001:0032b02": "現作有漏土。而生其中。若約如來本土而說。",
    "T47n1960_001:0032b03": "則亦得名生無漏土。若約自心所變之土而",
    "T47n1960_001:0032b04": "受用者。亦得說言生有漏土。雖有漏以託如",
    "T47n1960_001:0032b05": "來無漏之土。而變現故。極似佛無漏亦無眾",
    "T47n1960_001:0032b06": "惡過患。",
    "T47n1960_001:0032b07": "問曰。若是有漏土。三界之中何界所攝。",
    "T47n1960_001:0032b08": "釋曰。此有二釋。一有漏淨土是欲色界攝。以",
    "T47n1960_001:0032b09": "有漏心不離五界故。三界即有漏。有漏即三",
    "T47n1960_001:0032b10": "界。既言有漏。即三界攝。若未離欲界欲。以欲",
    "T47n1960_001:0032b11": "界生得善或方便善。讀誦大乘方等經典。修",
    "T47n1960_001:0032b12": "三福行又十六觀等。以此善根生於淨土。此",
    "T47n1960_001:0032b13": "心所變即欲界攝。若已離欲。得色界心。修十",
    "T47n1960_001:0032b14": "六觀生於淨土。即色界攝。故彼淨土通欲色",
    "T47n1960_001:0032b15": "二界。無色界眾生無實色身可生淨土。以淨",
    "T47n1960_001:0032b16": "土是眾寶莊嚴故。實非無色界攝。定心示現",
    "T47n1960_001:0032b17": "其理可然。彼淨土寶地上者。是於欲界。虛空",
    "T47n1960_001:0032b18": "中者。是欲色天。故無量壽經。阿難白佛言。彼",
    "T47n1960_001:0032b19": "佛國土若無須彌山。其四天王及忉利天依",
    "T47n1960_001:0032b20": "何而住。佛語阿難言。第三炎天乃至色究竟",
    "T47n1960_001:0032b21": "天。皆依何住。阿難白佛言。行業果報不可思",
    "T47n1960_001:0032b22": "議。佛語阿難言。行業果報不可思議。諸佛世",
    "T47n1960_001:0032b23": "界亦不可思議。其諸眾生功德善力。住行業",
    "T47n1960_001:0032b24": "之地。故能爾耳。下卷言。爾時佛告阿難。汝見",
    "T47n1960_001:0032b25": "彼國。從地已上至淨居天。其中有微妙嚴淨",
    "T47n1960_001:0032b26": "自然之物。為悉見不。以此准知。彼之淨土有",
    "T47n1960_001:0032b27": "漏心所變。即欲色二界攝。二釋雖是有漏所",
    "T47n1960_001:0032b28": "變淨土。不得名為是三界攝。",
    "T47n1960_001:0032b29": "問。既是有漏識心所變。有漏之心即三界攝。",
    "T47n1960_001:0032c01": "無有漏心而出三界攝。心既三界攝。所現淨",
    "T47n1960_001:0032c02": "土寧非三界耶。",
    "T47n1960_001:0032c03": "釋。雖知有漏體性不出三界。然以別義。但",
    "T47n1960_001:0032c04": "得名有漏。不得名三界。故三界名局。有漏名",
    "T47n1960_001:0032c05": "寬。只如凡夫得生西方非五趣攝。故無量壽",
    "T47n1960_001:0032c06": "經言。橫截五惡趣。惡趣自然閉。又阿彌陀經",
    "T47n1960_001:0032c07": "言。彼佛國土無三惡趣等。又無量壽經言。彼",
    "T47n1960_001:0032c08": "國眾生非天非人。因順餘方。故有人天之號。",
    "T47n1960_001:0032c09": "故知彼土無五趣。既許生是凡夫。而非五趣",
    "T47n1960_001:0032c10": "所攝。何妨土名有漏。而非三界所收。",
    "T47n1960_001:0032c11": "問。彼土凡夫是人是天。於義何廢。經文但言",
    "T47n1960_001:0032c12": "無三惡趣。何妨得有人天趣耶。而經言非天",
    "T47n1960_001:0032c13": "非人者。此說大菩薩等非天非人。因順餘方",
    "T47n1960_001:0032c14": "故有人天之名。非據凡夫得往生者。凡夫生",
    "T47n1960_001:0032c15": "彼。或是人趣。或是天趣。於理無妨。",
    "T47n1960_001:0032c16": "答。若是凡夫得生淨土。是人天趣者。若是人",
    "T47n1960_001:0032c17": "趣。人趣有四。為是南閻浮提人。為是東西二",
    "T47n1960_001:0032c18": "洲及北欝單越人趣耶。若是天趣。為是四天",
    "T47n1960_001:0032c19": "王天乃至色界阿迦尼吒天耶。若是四天下",
    "T47n1960_001:0032c20": "人趣者。彼北欝單越。應是八難之中欝單越",
    "T47n1960_001:0032c21": "難。若是色界等。應是長壽天難。此是難處。云",
    "T47n1960_001:0032c22": "何名淨土。勸眾生生耶。若言是人趣而不得",
    "T47n1960_001:0032c23": "名四天下人等。亦得名天趣。而非四天王天",
    "T47n1960_001:0032c24": "等。若然者。四天下外。別有人趣耶。四天王天",
    "T47n1960_001:0032c25": "等外。別有天趣等耶。若言有者。何即淨土眾",
    "T47n1960_001:0032c26": "生是人天。非四天下等人天耶。亦有淨土有",
    "T47n1960_001:0032c27": "漏非三界有漏。其義何妨。若言四天下人趣",
    "T47n1960_001:0032c28": "等外。無別人趣。四天王天等外無別天趣。淨",
    "T47n1960_001:0032c29": "土凡夫亦得名凡夫。不得名人趣天趣者。何",
    "T47n1960_001:0033a01": "妨淨土亦得名有漏。不得名三界也。以彼五",
    "T47n1960_001:0033a02": "趣例此三界。其義顯然。不可迷執也。又諸法",
    "T47n1960_001:0033a03": "相中。有寬有狹。只如世間名寬有漏名局。有",
    "T47n1960_001:0033a04": "漏名寬三界名局。三界名寬四生名局。四生",
    "T47n1960_001:0033a05": "名寬五趣名局。何者只如如來所變穢惡國",
    "T47n1960_001:0033a06": "土。雖似三界非如三界。雖是無漏而名世間。",
    "T47n1960_001:0033a07": "此則世間名寬有漏名局。有漏名寬三界名",
    "T47n1960_001:0033a08": "局者。即是凡夫等有漏識心所現淨土。亦得",
    "T47n1960_001:0033a09": "名有漏。不得名三界。故大智度論言。淨土非",
    "T47n1960_001:0033a10": "三界。無欲故非欲界。地居故非色界。有形故",
    "T47n1960_001:0033a11": "非無色界。此論義意。非是淨土無漏識心所",
    "T47n1960_001:0033a12": "現淨土名出三界。但有漏識心所變淨土器",
    "T47n1960_001:0033a13": "世間相布置法用安立有情利樂等事。不同",
    "T47n1960_001:0033a14": "於此三界等相。名非三界也。三界名寬四生",
    "T47n1960_001:0033a15": "名局者。四生唯取異熟五蘊有情世間。三界",
    "T47n1960_001:0033a16": "通三性及器世間。故三界名寬。四生名局也。",
    "T47n1960_001:0033a17": "四生名寬五趣名局者。中有是化生而非是",
    "T47n1960_001:0033a18": "五趣。及淨土眾生等是化生非趣。如是等名",
    "T47n1960_001:0033a19": "字寬狹。體性差別。此經論等有此不同。豈得",
    "T47n1960_001:0033a20": "有漏識心所變淨土之言則令是三界攝也。",
    "T47n1960_001:0033a21": "又如第八識有三名。一名阿賴耶。二名阿陀",
    "T47n1960_001:0033a22": "那。三名異熟。若得阿羅漢辟支佛果。及入八",
    "T47n1960_001:0033a23": "地諸菩薩等所有第八識。但名阿陀那。及名",
    "T47n1960_001:0033a24": "異熟。不得名阿賴耶。豈依無阿賴耶名。即遣",
    "T47n1960_001:0033a25": "阿羅漢無第八識。執持諸法種子耶。豈以無",
    "T47n1960_001:0033a26": "三界名。而令凡夫眾生生於淨土。有漏識心",
    "T47n1960_001:0033a27": "不變化淨佛國土。受用種種大乘法樂也。又",
    "T47n1960_001:0033a28": "託如來無漏淨土。雖以有漏心現其淨土。而",
    "T47n1960_001:0033a29": "此淨土從本性相土。土亦非緣縛相應縛縛。",
    "T47n1960_001:0033b01": "不增煩惱。如有漏心緣滅道諦煩惱不增。猶",
    "T47n1960_001:0033b02": "如觀日輪損減眼根也。故非三界。非三界繫",
    "T47n1960_001:0033b03": "煩惱增也。",
    "T47n1960_001:0033b04": "問。若不許是欲色界攝者。何因無量壽經言",
    "T47n1960_001:0033b05": "乃至淨居天等。",
    "T47n1960_001:0033b06": "答。此是施設為天。不可即為實天分欲色界",
    "T47n1960_001:0033b07": "也。若實天者。如來淨心所變。豈是欲色界攝。",
    "T47n1960_001:0033b08": "又言若是色界者。已下欲天為勝為劣。若劣",
    "T47n1960_001:0033b09": "者。如何色界反劣欲界。若勝者。如此娑婆世",
    "T47n1960_001:0033b10": "界欲色兩界勝劣不同。欲色有情優劣差別。",
    "T47n1960_001:0033b11": "彼土亦爾。生色界者勝生欲界。何因四十八",
    "T47n1960_001:0033b12": "弘誓願。說國中人天形色不同有好醜者。不",
    "T47n1960_001:0033b13": "取正覺。彼色界形既勝欲形。如何說同。故",
    "T47n1960_001:0033b14": "知假安立說為淨居天等。非實即是欲色界",
    "T47n1960_001:0033b15": "也。於前二解初釋為正。異熟識體是實有情。",
    "T47n1960_001:0033b16": "生彼眾生諸菩薩等未滅異熟。何得說彼非",
    "T47n1960_001:0033b17": "實天人。",
    "T47n1960_001:0033b18": "問曰。若凡夫所變淨土是有漏。非三界所。感",
    "T47n1960_001:0033b19": "之生彼者。不同餘人天造惡受苦果。說非人",
    "T47n1960_001:0033b20": "天。如勝鬘經。說變易生死非三界攝。非彼生",
    "T47n1960_001:0033b21": "死實報。是化生非人天趣者。未知淨土化生",
    "T47n1960_001:0033b22": "凡夫非三界。瓔珞經說。三界之外有眾生者。",
    "T47n1960_001:0033b23": "是洴沙王國安多偈師義。非佛說。故是三界",
    "T47n1960_001:0033b24": "身。實非三界身耶。依此後解復為斯問。",
    "T47n1960_001:0033b25": "釋曰。此何所惑更為斯問。淨土器世間雖有",
    "T47n1960_001:0033b26": "漏識心所變。而不得名三界。即有漏義寬。三",
    "T47n1960_001:0033b27": "界義局。淨土凡夫但名化生有情。不得言人",
    "T47n1960_001:0033b28": "天二趣。此即四生義寬。五趣義局。今此亦爾。",
    "T47n1960_001:0033b29": "雖是凡夫有漏之身。不得名為三界身也。",
    "T47n1960_001:0033c01": "問曰。此義更難。若爾者即應身非三界之身。",
    "T47n1960_001:0033c02": "業非三界之業。若業非三界者。當在娑婆孝",
    "T47n1960_001:0033c03": "養父母。修行三福。作十六觀念佛等業。此等",
    "T47n1960_001:0033c04": "業當起之時。未得色界心。即是欲界生得善",
    "T47n1960_001:0033c05": "聞慧思慧心。若得色界定。即是色界修慧之",
    "T47n1960_001:0033c06": "心。生色界已。願生西方。即是色界生得善聞",
    "T47n1960_001:0033c07": "慧修慧心。無漏之心不能感報。業既是其界",
    "T47n1960_001:0033c08": "所攝。以業招報。還須三界所收。因果決然。豈",
    "T47n1960_001:0033c09": "得乖斯道理。而言生淨土非是三界之身耶。",
    "T47n1960_001:0033c10": "釋曰。前言是其有漏非是三界。已廣成立。",
    "T47n1960_001:0033c11": "此但失名。而不失體。斯有何過更復重徵。雖",
    "T47n1960_001:0033c12": "知造業之時此業是於欲色二界有漏善心。",
    "T47n1960_001:0033c13": "有漏善心所感之報。即是淨土之形。不名欲",
    "T47n1960_001:0033c14": "色界攝。而此業報以果攝因。不得名為欲色",
    "T47n1960_001:0033c15": "界業。但得名為淨土之業。若言是欲色界身",
    "T47n1960_001:0033c16": "起欲色界心而造於業者。寧容不是欲色業",
    "T47n1960_001:0033c17": "者。欲界之業所感人天受報。極長不過萬六",
    "T47n1960_001:0033c18": "千歲。若感淨土遂得壽命無量無邊阿僧祇",
    "T47n1960_001:0033c19": "劫。豈欲界業能感彼命無量阿僧祇劫耶。斯",
    "T47n1960_001:0033c20": "亦乘阿彌陀佛不可思議弘誓願力。令其業",
    "T47n1960_001:0033c21": "力感報極長。非是凡夫所測度。經文顯然。不",
    "T47n1960_001:0033c22": "可不信。大乘道理意趣難知。諸佛境界非凡",
    "T47n1960_001:0033c23": "所測。但知仰信專誠修學。不可一一依諸法",
    "T47n1960_001:0033c24": "相楷定是非。論是三界非三界也。",
    "T47n1960_001:0033c25": "問曰。凡夫眾生所生淨土。凡夫未得無漏淨",
    "T47n1960_001:0033c26": "心。隨心所變土還有漏。有漏之土即名穢國。",
    "T47n1960_001:0033c27": "何得亦言生淨土。",
    "T47n1960_001:0033c28": "釋曰。淨有多種。有真實淨。有相似淨。有究竟",
    "T47n1960_001:0033c29": "淨。有非究竟淨。真實淨者。謂無漏善心。相似",
    "T47n1960_001:0034a01": "淨者。謂有漏善心。究竟淨者。謂諸佛世尊。非",
    "T47n1960_001:0034a02": "究竟淨者。謂十地已下乃至凡夫。有體淨相",
    "T47n1960_001:0034a03": "穢。有體穢相淨。有體相俱淨。有體相俱穢。體",
    "T47n1960_001:0034a04": "淨相穢者。謂佛心無漏清淨。故所現之土亦",
    "T47n1960_001:0034a05": "復清淨。然所現土現於穢相名體淨相穢。故",
    "T47n1960_001:0034a06": "維摩經言。為欲度斯下劣人。故示是眾惡不",
    "T47n1960_001:0034a07": "淨土耳。體穢相淨者。如十地已還本識及有",
    "T47n1960_001:0034a08": "漏六七識并地前凡夫一切有漏心所現淨",
    "T47n1960_001:0034a09": "土。是有漏故名為體穢。以依如來清淨佛土。",
    "T47n1960_001:0034a10": "自識變似淨土相現。故名相淨也。體相俱淨",
    "T47n1960_001:0034a11": "者。如佛及十地已還無漏心中所現淨土。名",
    "T47n1960_001:0034a12": "體相俱淨。體相俱穢者。如有漏心所現穢土",
    "T47n1960_001:0034a13": "等。是也。今此得生西方。雖是凡夫。然前第二",
    "T47n1960_001:0034a14": "句。體穢相淨也。",
    "T47n1960_001:0034a15": "問曰。如維摩經說。若菩薩欲得生淨土。當淨",
    "T47n1960_001:0034a16": "其心。隨其心淨即佛土淨。此之心淨經文。乃",
    "T47n1960_001:0034a17": "約十地菩薩方名淨心。如何凡夫即欲生於",
    "T47n1960_001:0034a18": "淨土。若言得生淨土。應言己淨其心。且具縛",
    "T47n1960_001:0034a19": "凡夫見修諸惑紛綸競起。無暫時停。今既不",
    "T47n1960_001:0034a20": "淨其心。如何得生淨土。",
    "T47n1960_001:0034a21": "釋曰淨土有多種。非是一途。有究竟淨心。有",
    "T47n1960_001:0034a22": "未究竟淨心。有有漏淨心。有無漏淨心。有有",
    "T47n1960_001:0034a23": "相淨心。有無相淨心。有伏現行淨心。有斷種",
    "T47n1960_001:0034a24": "子淨心。有自力淨心。有他力淨心。其義非一。",
    "T47n1960_001:0034a25": "不可為難。諸佛如來逗機說法。或就究竟作",
    "T47n1960_001:0034a26": "語。或就未究竟為語。如是等說其義不定。不",
    "T47n1960_001:0034a27": "可唯依維摩經說究竟淨心。十地之位心淨",
    "T47n1960_001:0034a28": "土淨之文。不信觀經伏現行惑。依藉他力得",
    "T47n1960_001:0034a29": "生西方。云心不淨不生淨土。譬如得通之人",
    "T47n1960_001:0034b01": "方能陵空。何妨未得通人依得通者亦陵空",
    "T47n1960_001:0034b02": "也。又彼言淨。謂究竟淨心能為他有情現無",
    "T47n1960_001:0034b03": "漏淨土。今往生淨土。謂依佛淨相而現其淨",
    "T47n1960_001:0034b04": "土。彼本此末。依他他依。師弟道殊遂分勝",
    "T47n1960_001:0034b05": "劣。彼據勝說。此約下論。不相妨也。",
    "T47n1960_001:0034b06": "問曰。彼西方淨土之處為亦有穢土不。若有",
    "T47n1960_001:0034b07": "者如何名淨土。若無者亦如盧舍那佛千葉",
    "T47n1960_001:0034b08": "蓮花一一花上有百億國。此一一國皆是穢",
    "T47n1960_001:0034b09": "土。如何蓮花藏世界盧舍那佛所坐花王之",
    "T47n1960_001:0034b10": "座淨葉之上而有穢土。又身子見穢。梵王見",
    "T47n1960_001:0034b11": "淨。此並淨穢二土同處而現。何故極樂唯有",
    "T47n1960_001:0034b12": "淨土。而無穢土耶。",
    "T47n1960_001:0034b13": "釋曰。此有二釋。一云極樂世界唯有淨土。於",
    "T47n1960_001:0034b14": "彼方處無穢土相。以是淨土極淨妙故。如其",
    "T47n1960_001:0034b15": "有者。即有亦淨亦穢之過。又色法質礙不可",
    "T47n1960_001:0034b16": "同處。穢淨二相俱時現行不相容故。雜亂過",
    "T47n1960_001:0034b17": "故。觀經等文曾不說故。四十八願無斯願故。",
    "T47n1960_001:0034b18": "如其有者。往生眾生應亦生故。亦應得見。不",
    "T47n1960_001:0034b19": "生不見。故知無也。有說。亦有穢土。同處同時",
    "T47n1960_001:0034b20": "不相障礙。言二色法不相容受。此是小乘不",
    "T47n1960_001:0034b21": "了之教。淨穢兩土皆遍十方無邊限故。如此",
    "T47n1960_001:0034b22": "穢土即有淨土。如盧舍那淨花王座即有千",
    "T47n1960_001:0034b23": "百億穢土之相。皆悉淨處有穢。穢處有淨。不",
    "T47n1960_001:0034b24": "相雜染。不相障礙。各隨所見淨穢不同。各隨",
    "T47n1960_001:0034b25": "所生淨土穢土。如前所難並是小乘。非大乘",
    "T47n1960_001:0034b26": "宗。作如是說。廣如攝大乘論等及諸大乘經",
    "T47n1960_001:0034b27": "所說。不煩廣述。雖知同處淨穢可成。然彼西",
    "T47n1960_001:0034b28": "方唯淨非穢。心穢眾生不生彼故。經唯說淨",
    "T47n1960_001:0034b29": "不說穢相。令餘方眾生欲生彼故。",
    "T47n1960_001:0034c01": "問曰。如安法師淨土論說。淨穢二土為一質",
    "T47n1960_001:0034c02": "異見。為異質異見。為無質而見。彼釋言。一質",
    "T47n1960_001:0034c03": "不成故淨穢虧盈。異質不成故搜玄即冥。無",
    "T47n1960_001:0034c04": "質不成故緣起萬形。雖有此釋文義幽隱。請",
    "T47n1960_001:0034c05": "為開示。廣陳玄旨。",
    "T47n1960_001:0034c06": "釋曰。安法師慧悟開明。神襟俊爽。制造斯論。",
    "T47n1960_001:0034c07": "妙窮深旨。于時大乘經論文義未周。已能作",
    "T47n1960_001:0034c08": "此推尋。實為印手菩薩。可謂。鑿荒途以開轍。",
    "T47n1960_001:0034c09": "標玄旨於性空。然且文隱義深。讀者罕知其",
    "T47n1960_001:0034c10": "趣。今當為子廣宣其義。淨穢兩土由淨穢二",
    "T47n1960_001:0034c11": "業。令其自心變現作淨穢相。此淨穢相是淨",
    "T47n1960_001:0034c12": "穢心現。心淨土淨。心穢土穢。各由自心。心既",
    "T47n1960_001:0034c13": "有殊。土寧稱一。故曰一質不成故淨穢虧盈。",
    "T47n1960_001:0034c14": "佛未足指按地。穢盈而淨虧。佛已足指按地。",
    "T47n1960_001:0034c15": "淨盈而穢虧。如維摩經說。故知。身子梵王二",
    "T47n1960_001:0034c16": "心各異。所現之土淨穢有殊。不可言其一。故",
    "T47n1960_001:0034c17": "曰一質不成故淨穢虧盈。雖復淨穢兩心現",
    "T47n1960_001:0034c18": "淨穢二土。心有兩體。土成二相。然同處同時",
    "T47n1960_001:0034c19": "不相障礙。不可言有淨處無穢。有穢處無淨。",
    "T47n1960_001:0034c20": "別處而現而有障礙。以同處同時現淨穢故。",
    "T47n1960_001:0034c21": "故曰異質不成故搜玄即冥。搜者搜求也。玄",
    "T47n1960_001:0034c22": "者幽玄者。搜其幽玄旨趣。淨穢兩相冥然同",
    "T47n1960_001:0034c23": "在一處。不可分成二所也。計此應言異質雖",
    "T47n1960_001:0034c24": "成搜玄即冥。此法師猶未全解唯識義。故以",
    "T47n1960_001:0034c25": "同一處言異質不成也。亦可。淨穢相殊其體",
    "T47n1960_001:0034c26": "無二。搜其實體唯是一如。故言搜玄即冥。",
    "T47n1960_001:0034c27": "無質不成故緣起萬形者。此淨穢土雖同處",
    "T47n1960_001:0034c28": "現。而二相別。皆由淨穢兩業因緣差別。變現",
    "T47n1960_001:0034c29": "種種棘林瓊樹瓦礫珠璣。從緣所生依他起",
    "T47n1960_001:0035a01": "性。方成土相。不同於彼空花龜毛兔角遍計",
    "T47n1960_001:0035a02": "所執性情有體無無形質體。故曰無質不成",
    "T47n1960_001:0035a03": "故緣起萬形也。",
    "T47n1960_001:0035a04": "問曰。淨穢二土如同處者。此二土相雖珠璣",
    "T47n1960_001:0035a05": "瓦礫淨穢有殊。莫不皆是四塵色香味觸四",
    "T47n1960_001:0035a06": "大所造地水火風八微合成質礙為性。如何",
    "T47n1960_001:0035a07": "同處同時諸微不障。壞彼色性無質礙能。既",
    "T47n1960_001:0035a08": "法相違。義難通釋。請除此滯。以顯微言。",
    "T47n1960_001:0035a09": "釋曰。唯執極微有質礙性。此乃是薩婆多宗",
    "T47n1960_001:0035a10": "部執異計。豈是大乘通相妙旨。只如大乘時",
    "T47n1960_001:0035a11": "節長短世界大小皆悉不定。時即演七日為",
    "T47n1960_001:0035a12": "其一劫。促千載而為片時。量即納須彌於芥",
    "T47n1960_001:0035a13": "子。內巨海於毛孔。豈限長短巨細者哉。質礙",
    "T47n1960_001:0035a14": "亦爾。礙無定礙。其礙即以木礙木。以石礙石",
    "T47n1960_001:0035a15": "也。不礙者。人水鬼火天珠魚宅。本同一處。何",
    "T47n1960_001:0035a16": "有異方。以茲類彼義可知矣。故身子丘坑本",
    "T47n1960_001:0035a17": "無別處。梵王淨剎豈指殊方。蓋由萬境萬心。",
    "T47n1960_001:0035a18": "隨心淨穢。唯識妙旨豈局質礙者哉。",
    "T47n1960_001:0035a19": "問曰。有漏之心體既是穢。穢心所現諸器世",
    "T47n1960_001:0035a20": "間。只應能現穢土之相。如何能現淨土之相。",
    "T47n1960_001:0035a21": "如彼無漏淨心所現出過三界淨土相耶。若",
    "T47n1960_001:0035a22": "彼穢心能現淨相。維摩經何故說言。眾生罪",
    "T47n1960_001:0035a23": "故不見如來佛國嚴淨也。",
    "T47n1960_001:0035a24": "釋曰。體既是淨。得現穢相。何妨體是其穢而",
    "T47n1960_001:0035a25": "得現其淨相。故一心之上有種種淨穢等相。",
    "T47n1960_001:0035a26": "心有多功能。現眾多相。又由以本願與眾",
    "T47n1960_001:0035a27": "生。令為現淨土。眾生宿。於佛所有生大願。深",
    "T47n1960_001:0035a28": "厭穢心。修清淨行。詫彼如來淨土相上。雖是",
    "T47n1960_001:0035a29": "有漏。而能現彼清淨佛土。還如世尊所現無",
    "T47n1960_001:0035b01": "漏清淨佛土。此由他力為增上緣。令此有漏",
    "T47n1960_001:0035b02": "之心現其淨土相也。又佛有大神力。能令上",
    "T47n1960_001:0035b03": "人見穢不見淨。如眾香世界九百萬菩薩來",
    "T47n1960_001:0035b04": "此娑婆。唯見穢國不見淨土。或能令下人見",
    "T47n1960_001:0035b05": "淨不見穢。如以足指按地。令舍利弗等見三",
    "T47n1960_001:0035b06": "千世界純是珍寶莊嚴。或令淨穢俱見。如寶",
    "T47n1960_001:0035b07": "蓋之中現十方淨土及此穢國也。今此得生",
    "T47n1960_001:0035b08": "淨土者。蓋是諸佛之力。不可以凡夫之智測",
    "T47n1960_001:0035b09": "量大聖作此疑難。但須依教修行也。",
    "T47n1960_001:0035b10": "問曰。如大品經等。說內空外空內外空等。今",
    "T47n1960_001:0035b11": "淨土即是外空。眾生即是內空。既爾有何眾",
    "T47n1960_001:0035b12": "生為能生。有何淨土為所生。又維摩經言。諸",
    "T47n1960_001:0035b13": "佛國土亦復皆空。又問。以何為空。答曰。以空",
    "T47n1960_001:0035b14": "空等。又言。菩薩云何觀於眾生。維摩詰言。如",
    "T47n1960_001:0035b15": "第五大第六陰第七情十三入十九界等。法",
    "T47n1960_001:0035b16": "法花經言。諸法從本來常自寂滅相。般若經",
    "T47n1960_001:0035b17": "言。如來說。莊嚴佛土者即非莊嚴。又言。實無",
    "T47n1960_001:0035b18": "眾生得滅度者。如是等諸大乘經究竟了教。",
    "T47n1960_001:0035b19": "咸言諸法空寂。何因今日說有西方淨土。為",
    "T47n1960_001:0035b20": "所生之土。眾生為能生之人。勸人著相起行",
    "T47n1960_001:0035b21": "依不了義經。此乃不得諸佛深義。取著有相。",
    "T47n1960_001:0035b22": "不名習學大乘法也。",
    "T47n1960_001:0035b23": "釋曰。如向所說。大乘空義究竟了教。深生敬",
    "T47n1960_001:0035b24": "信。不敢誹謗。究竟出離二種生死。斷人法執。",
    "T47n1960_001:0035b25": "證大涅槃。唯此一門。更無二路。小行菩薩",
    "T47n1960_001:0035b26": "二乘凡夫。修菩薩行。欲求佛果。未證無生法",
    "T47n1960_001:0035b27": "忍。不免退轉輪迴。非無種種法門句義。依之",
    "T47n1960_001:0035b28": "修學。趣求出世。如何所引諸大乘經。說畢竟",
    "T47n1960_001:0035b29": "空破人法相。唯此等教是真佛說。今觀經等",
    "T47n1960_001:0035c01": "所說西方淨佛國土。勸諸眾生往生其國。此",
    "T47n1960_001:0035c02": "亦是於真佛言教。既俱佛說。並為真語。何為",
    "T47n1960_001:0035c03": "將彼空經。難斯淨教。信彼謗此。豈成理也。然",
    "T47n1960_001:0035c04": "佛說法不離二諦。一俗諦。二第一義諦。俗諦",
    "T47n1960_001:0035c05": "是因緣生法。依他起性。非有似有。第一義諦",
    "T47n1960_001:0035c06": "是無相真法。圓成實性。諸聖內證。妙有真有。",
    "T47n1960_001:0035c07": "然其二諦非一非異。以真統俗。無俗不真。即",
    "T47n1960_001:0035c08": "一切諸法皆歸寂滅。若不以真攝俗。即一切",
    "T47n1960_001:0035c09": "諸法緣會故有。緣離故無。萬法宛然。不可言",
    "T47n1960_001:0035c10": "無也。佛或破眾生相。令歸無相。欲除人法二",
    "T47n1960_001:0035c11": "執見修兩惑。偏明第一義諦。說一切皆空。欲",
    "T47n1960_001:0035c12": "令眾生捨凡成聖。斷惡修善。欲求淨土厭離",
    "T47n1960_001:0035c13": "穢土。具說種種法界因果差別。凡聖兩位淨",
    "T47n1960_001:0035c14": "穢二土。今遣捨穢歸淨隔凡成聖。即於此門",
    "T47n1960_001:0035c15": "中。說種種諸法。皆為成就佛法利益眾生。化",
    "T47n1960_001:0035c16": "宜方便。逗機善巧。理宜如此。故教有二門。",
    "T47n1960_001:0035c17": "不可讀第一義諦之經畢竟無相之理。即謂",
    "T47n1960_001:0035c18": "淨土因果等教將非是佛真言。不為究竟之",
    "T47n1960_001:0035c19": "說。便謗而不信也。不可讀種種因果差別言",
    "T47n1960_001:0035c20": "教。不信說一切空寂。甚深般若波羅蜜多無",
    "T47n1960_001:0035c21": "相玄宗。便毀而不持也。此即於諸大乘經三",
    "T47n1960_001:0035c22": "藏聖教。有讚有毀。懷疑懷信。亦修善法。亦造",
    "T47n1960_001:0035c23": "重罪。信不具足名一闡提。如十輪經具明其",
    "T47n1960_001:0035c24": "罪。可須俱生敬信。善會二宗旨趣也。故維摩",
    "T47n1960_001:0035c25": "經言。能善分別諸法相。於第一義而不動。能",
    "T47n1960_001:0035c26": "善分別諸法相者。此依世諦門說也。於第一",
    "T47n1960_001:0035c27": "義而不動者。此依第一義諦門說也。又言。諸",
    "T47n1960_001:0035c28": "法不有亦不無。以因緣故諸法生。不有不無",
    "T47n1960_001:0035c29": "者。第一義諦。離有離無等四句也。諸法生者",
    "T47n1960_001:0036a01": "世諦。從因緣等世間出世間種種諸法生也。",
    "T47n1960_001:0036a02": "又言。雖觀諸佛國永寂皆空。而不畢竟墮於",
    "T47n1960_001:0036a03": "寂滅。是菩薩行。雖成就一切諸法。而離諸法",
    "T47n1960_001:0036a04": "相。成就一切諸法者。世諦法也。而離諸法相",
    "T47n1960_001:0036a05": "者。第一義諦無相也。又言。雖知諸佛國及與",
    "T47n1960_001:0036a06": "眾生空。而常修淨土。教化於群生。上兩句第",
    "T47n1960_001:0036a07": "一義諦。下兩句世諦。大品經等雖說內外空",
    "T47n1960_001:0036a08": "等。第一義諦也。而言淨佛國土教化眾生。世",
    "T47n1960_001:0036a09": "諦也。如是等眾多大乘言教。皆說畢竟空寂",
    "T47n1960_001:0036a10": "法門。即言淨佛國土教化眾生。子須具讀經",
    "T47n1960_001:0036a11": "文。上下參綜。自相和會。除其信謗之心。為人",
    "T47n1960_001:0036a12": "宣說。勿有讚毀之語。此即自利利他。同得離",
    "T47n1960_001:0036a13": "苦解脫。而乃披尋聖教。文義不同。自信不具",
    "T47n1960_001:0036a14": "毀陷其身。令他聽徒成闡提業。自損損他也。",
    "T47n1960_001:0036a15": "解深密楞伽經及瑜伽論。攝大乘論唯識論",
    "T47n1960_001:0036a16": "等。三性三無性義。一圓成實性。二依他起性。",
    "T47n1960_001:0036a17": "三遍計所執性。圓成實性離相真實。依他起",
    "T47n1960_001:0036a18": "性非有似有。遍計所執性情有理無。猶如龜",
    "T47n1960_001:0036a19": "毛兔角等物。汝引大品經等。或約圓成實性",
    "T47n1960_001:0036a20": "畢竟空理。佛說為空。實非空也。或約遍計所",
    "T47n1960_001:0036a21": "執猶如空花。佛說無法。今說淨土等。教約依",
    "T47n1960_001:0036a22": "他起性。從因緣生法。非有似有。因果之義萬",
    "T47n1960_001:0036a23": "法宛然。而子但見說圓成實性。無相之教破",
    "T47n1960_001:0036a24": "遍計所執。畢竟空無之文。遂不信說依他起",
    "T47n1960_001:0036a25": "性因緣之教法也。即是不信因果之人。說於",
    "T47n1960_001:0036a26": "諸法斷滅相者。故經文寧起我見。如須彌山。",
    "T47n1960_001:0036a27": "不起空見如芥子許。斯言誠可誡也。又說。",
    "T47n1960_001:0036a28": "空有皆俗隨機。第一義諦非空非有。故說淨",
    "T47n1960_001:0036a29": "土佛國空者。皆俗。隨機令其入法。何是何",
    "T47n1960_001:0036b01": "非。",
    "T47n1960_001:0036b02": "問曰。淨佛國土離眾穢惡。一得往生。超絕生",
    "T47n1960_001:0036b03": "死。永離三惡道。無復五燒苦。皆是正定之聚。",
    "T47n1960_001:0036b04": "悉是阿鞞跋致。無量壽經言。次如泥洹之",
    "T47n1960_001:0036b05": "道。若爾者。不可著相凡夫具眾罪業。心有所",
    "T47n1960_001:0036b06": "得而得往生。當須依諸大乘經文及中百等",
    "T47n1960_001:0036b07": "論。廣學無所得法。方可往生淨土。今乃勸",
    "T47n1960_001:0036b08": "人。依觀經等。作十六觀寶樹池等及佛菩薩",
    "T47n1960_001:0036b09": "相好色身。或稱名號。存心住相。豈非是有所",
    "T47n1960_001:0036b10": "得心住著諸相成於病也。既是有病。未免輪",
    "T47n1960_001:0036b11": "迴。如何得生西方淨佛土也。",
    "T47n1960_001:0036b12": "釋曰。若能觀一切諸法畢竟空寂。無能觀所",
    "T47n1960_001:0036b13": "觀。離諸分別及不分別。作此觀察。得生西方。",
    "T47n1960_001:0036b14": "咸為上輩生也。如觀經中說。上品生等於第",
    "T47n1960_001:0036b15": "一義。心不驚動。此人臨命終時。阿彌陀佛與",
    "T47n1960_001:0036b16": "諸聖眾來迎行人。讚言。法子由汝解第一義",
    "T47n1960_001:0036b17": "諦。我來迎汝。即生西方無量壽國。然凡愚之",
    "T47n1960_001:0036b18": "人在俗。紛擾不能廣習諸大乘經。觀第一義",
    "T47n1960_001:0036b19": "諦。作無所得觀。或復淨持禁戒。孝養尊親。或",
    "T47n1960_001:0036b20": "修行十善。專稱念佛。雖有所得亦是不可思",
    "T47n1960_001:0036b21": "議殊勝功德。皆得往生西方淨土。如經具說。",
    "T47n1960_001:0036b22": "但往生淨土行門非一。往生之人九品差別。",
    "T47n1960_001:0036b23": "豈得唯言無所得法而得往生。不信三福十",
    "T47n1960_001:0036b24": "六觀等往生淨土也。又有所得心通於三性。",
    "T47n1960_001:0036b25": "善不善業咸能感報。今三福等悉是善業。經",
    "T47n1960_001:0036b26": "言。是三世諸佛善業正因。既是善業。寧容不",
    "T47n1960_001:0036b27": "感淨土之報。子今云何唯以無所得而得往",
    "T47n1960_001:0036b28": "生。有所得心不得生者。出何經教。既無聖典。",
    "T47n1960_001:0036b29": "何所依憑。今觀經等具明三福十六觀等。作",
    "T47n1960_001:0036c01": "此相業。說得往生。文義顯然。不可誹謗。寧容",
    "T47n1960_001:0036c02": "不依聖教自率凡情。言有所得心不得生於",
    "T47n1960_001:0036c03": "淨土。以有所得心是善性有殊勝福。能滅娑",
    "T47n1960_001:0036c04": "婆重罪。得生西方淨土。如地觀等言。作是觀",
    "T47n1960_001:0036c05": "者。除八十億劫生死重罪。捨身他世必生淨",
    "T47n1960_001:0036c06": "土。心得無疑。此豈不是作有相觀等生西方",
    "T47n1960_001:0036c07": "也。若不信如是等言教。便成不信受佛語輪。",
    "T47n1960_001:0036c08": "成就十惡輪罪也。又言。稱佛名故。於念念中",
    "T47n1960_001:0036c09": "滅八十億劫生死之罪。得生西方極樂世界。",
    "T47n1960_001:0036c10": "如此等經文誠證非一。不可非廢眾多聖教。",
    "T47n1960_001:0036c11": "言不得生唯言學無所得而得往生也。以往",
    "T47n1960_001:0036c12": "生眾生有凡有聖。通小通大。有相無相。或定",
    "T47n1960_001:0036c13": "或散。利根鈍根。長時短時。多修少修。咸得往",
    "T47n1960_001:0036c14": "生。而有三輩九品差別。花開早晚有異。悟道",
    "T47n1960_001:0036c15": "遲速不同。故知往生既有品類差殊。修因亦",
    "T47n1960_001:0036c16": "有淺深各別。不可但言唯修無所得而得往",
    "T47n1960_001:0036c17": "生。有所得心不得生也。以往生者非唯聖人。",
    "T47n1960_001:0036c18": "凡夫亦生也。又佛淨土有理有事。有報有化。",
    "T47n1960_001:0036c19": "故修彼因有種種異。生理淨土修無相因。生",
    "T47n1960_001:0036c20": "事淨土修有相因。生報淨土修無漏因。生化",
    "T47n1960_001:0036c21": "淨土修有漏因。土既有本末。因亦有勝劣。故",
    "T47n1960_001:0036c22": "非無相一因得生一切淨土也。",
    "T47n1960_001:0036c23": "釋淨土群疑論卷第一"
}