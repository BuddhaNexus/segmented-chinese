{
    "T06n0220_381:0966c10": "大般若波羅蜜多經卷第三百八",
    "T06n0220_381:0966c11": "十一",
    "T06n0220_381:0966c13": "三藏法師玄奘奉　詔譯",
    "T06n0220_381:0966c14": "初分諸功德相品第六十八之三",
    "T06n0220_381:0966c15": "「善現！云何名為四無所畏？善現！一切如來、",
    "T06n0220_381:0966c16": "應、正等覺，自稱我是正等覺者，設有沙門、",
    "T06n0220_381:0966c17": "若婆羅門、若天魔梵、若餘世間，依法立難",
    "T06n0220_381:0966c18": "或令憶念：『佛於是法非正等覺。』我於彼難正",
    "T06n0220_381:0966c19": "見無緣，以於彼難正見無緣，得安隱住無怖",
    "T06n0220_381:0966c20": "無畏，自稱我處大仙尊位，於大眾中正師子",
    "T06n0220_381:0966c21": "吼轉大梵輪，一切沙門、若婆羅門、若天魔梵、",
    "T06n0220_381:0966c22": "若餘世間，決定無能如法轉者，是為第一。",
    "T06n0220_381:0966c23": "一切如來、應、正等覺，自稱我已永盡諸漏，設",
    "T06n0220_381:0966c24": "有沙門、若婆羅門、若天魔梵、若餘世間，依法",
    "T06n0220_381:0966c25": "立難或令憶念：『佛於是漏未得永盡。』我於彼",
    "T06n0220_381:0966c26": "難正見無緣，以於彼難正見無緣，得安隱住",
    "T06n0220_381:0966c27": "無怖無畏，自稱我處大仙尊位，於大眾中正",
    "T06n0220_381:0966c28": "師子吼轉大梵輪，一切沙門、若婆羅門、若天",
    "T06n0220_381:0966c29": "魔梵、若餘世間，決定無能如法轉者，是為第",
    "T06n0220_381:0967a01": "二。一切如來、應、正等覺，自稱我為諸弟子眾，",
    "T06n0220_381:0967a02": "說能障法染必為障，設有沙門、若婆羅門、若",
    "T06n0220_381:0967a03": "天魔梵、若餘世間，依法立難或令憶念：『有",
    "T06n0220_381:0967a04": "染此法不能為障。』我於彼難正見無緣，以",
    "T06n0220_381:0967a05": "於彼難正見無緣，得安隱住無怖無畏，自",
    "T06n0220_381:0967a06": "稱我處大仙尊位，於大眾中正師子吼轉大",
    "T06n0220_381:0967a07": "梵輪，一切沙門、若婆羅門、若天魔梵、若餘世",
    "T06n0220_381:0967a08": "間，決定無能如法轉者，是為第三。一切如",
    "T06n0220_381:0967a09": "來、應、正等覺，自稱我為諸弟子眾說出離道，",
    "T06n0220_381:0967a10": "諸聖修習決定出離、決定通達、正盡眾苦、作",
    "T06n0220_381:0967a11": "苦邊際，設有沙門、若婆羅門、若天魔梵、若餘",
    "T06n0220_381:0967a12": "世間，依法立難或令憶念：『有修此道非正",
    "T06n0220_381:0967a13": "出離、非正通達、非正盡苦、非作苦邊。』我於",
    "T06n0220_381:0967a14": "彼難正見無緣，以於彼難正見無緣，得安",
    "T06n0220_381:0967a15": "隱住無怖無畏，自稱我處大仙尊位，於大眾",
    "T06n0220_381:0967a16": "中正師子吼轉大梵輪，一切沙門、若婆羅門、",
    "T06n0220_381:0967a17": "若天魔梵、若餘世間，決定無能如法轉者，是",
    "T06n0220_381:0967a18": "為第四。善現！是名四無所畏。",
    "T06n0220_381:0967a19": "「善現！云何名為四無礙解？善現！義無礙解、",
    "T06n0220_381:0967a20": "法無礙解、詞無礙解、辯無礙解。善現！是名",
    "T06n0220_381:0967a21": "四無礙解。「善現！云何義無礙解？謂緣義無",
    "T06n0220_381:0967a22": "礙智。「善現！云何法無礙解？謂緣法無礙智。",
    "T06n0220_381:0967a23": "「善現！云何詞無礙解？謂緣詞無礙智。「善",
    "T06n0220_381:0967a24": "現！云何辯無礙解？謂緣辯無礙智。「善現！云",
    "T06n0220_381:0967a25": "何名為十八佛不共法？善現！一切如來、應、",
    "T06n0220_381:0967a26": "正等覺終無誤失，是為第一佛不共法。一",
    "T06n0220_381:0967a27": "切如來、應、正等覺無卒暴音，是為第二佛不",
    "T06n0220_381:0967a28": "共法。一切如來、應、正等覺無忘失念，是為",
    "T06n0220_381:0967b01": "第三佛不共法。一切如來、應、正等覺無不定",
    "T06n0220_381:0967b02": "心，是為第四佛不共法。一切如來、應、正等",
    "T06n0220_381:0967b03": "覺無種種想，是為第五佛不共法。一切如來、",
    "T06n0220_381:0967b04": "應、正等覺無不擇捨，是為第六佛不共法。一",
    "T06n0220_381:0967b05": "切如來、應、正等覺志欲無退，是為第七佛不",
    "T06n0220_381:0967b06": "共法。一切如來、應、正等覺精進無退，是為",
    "T06n0220_381:0967b07": "第八佛不共法。一切如來、應、正等覺憶念無",
    "T06n0220_381:0967b08": "退，是為第九佛不共法。一切如來、應、正等覺",
    "T06n0220_381:0967b09": "般若無退，是為第十佛不共法。一切如來、應、",
    "T06n0220_381:0967b10": "正等覺解脫無退，是第十一佛不共法。一切",
    "T06n0220_381:0967b11": "如來、應、正等覺解脫智見無退，是第十二佛",
    "T06n0220_381:0967b12": "不共法。一切如來、應、正等覺若智若見，於過",
    "T06n0220_381:0967b13": "去世無著無礙，是第十三佛不共法。一切如",
    "T06n0220_381:0967b14": "來、應、正等覺若智若見，於現在世無著無礙，",
    "T06n0220_381:0967b15": "是第十四佛不共法。一切如來、應、正等覺若",
    "T06n0220_381:0967b16": "智若見，於未來世無著無礙，是第十五佛不",
    "T06n0220_381:0967b17": "共法。一切如來、應、正等覺一切身業，智為前",
    "T06n0220_381:0967b18": "導隨智而轉，是第十六佛不共法。一切如來、",
    "T06n0220_381:0967b19": "應、正等覺一切語業，智為前導隨智而轉，是",
    "T06n0220_381:0967b20": "第十七佛不共法。一切如來、應、正等覺一切",
    "T06n0220_381:0967b21": "意業，智為前導隨智而轉，是第十八佛不共",
    "T06n0220_381:0967b22": "法。善現！是名十八佛不共法。",
    "T06n0220_381:0967b23": "「善現！云何如來、應、正等覺三十二大士相？善",
    "T06n0220_381:0967b24": "現！世尊足下有平滿相，妙善安住猶如奩底，",
    "T06n0220_381:0967b25": "地雖高下，隨足所蹈皆悉坦然無不等觸，是",
    "T06n0220_381:0967b26": "為第一。世尊足下千輻輪文，輞轂眾相無不",
    "T06n0220_381:0967b27": "圓滿，是為第二。世尊手足皆悉柔軟，如覩羅",
    "T06n0220_381:0967b28": "綿勝過一切，是為第三。世尊手足一一指間，",
    "T06n0220_381:0967b29": "猶如鴈王咸有鞔網，金色交絡文同綺畫，是",
    "T06n0220_381:0967c01": "為第四。世尊手足所有諸指，圓滿纖長甚可",
    "T06n0220_381:0967c02": "愛樂，是為第五。世尊足跟廣長圓滿，與趺",
    "T06n0220_381:0967c03": "相稱勝餘有情，是為第六。世尊足趺脩高充",
    "T06n0220_381:0967c04": "滿，柔軟妙好與跟相稱，是為第七。世尊雙腨",
    "T06n0220_381:0967c05": "漸次纖圓，如瑿泥耶仙鹿王腨，是為第八。世",
    "T06n0220_381:0967c06": "尊雙臂脩直傭圓，如象王鼻平立摩膝，是為",
    "T06n0220_381:0967c07": "第九。世尊陰相勢峯藏密，其猶龍馬亦如象",
    "T06n0220_381:0967c08": "王，是為第十。世尊毛孔各一毛生，柔潤紺青",
    "T06n0220_381:0967c09": "右旋宛轉，是第十一。世尊髮毛端皆上靡，右",
    "T06n0220_381:0967c10": "旋宛轉柔潤紺青，嚴金色身甚可愛樂，是第",
    "T06n0220_381:0967c11": "十二。世尊身皮細薄潤滑，塵垢水等皆所不",
    "T06n0220_381:0967c12": "住，是第十三。世尊身皮皆真金色，光潔晃曜",
    "T06n0220_381:0967c13": "如妙金臺，眾寶莊嚴眾所樂見，是第十四。世",
    "T06n0220_381:0967c14": "尊兩足、二手掌中、頸及雙肩七處充滿，是第",
    "T06n0220_381:0967c15": "十五。世尊肩項圓滿殊妙，是第十六。世尊髆",
    "T06n0220_381:0967c16": "腋悉皆充實，是第十七。世尊容儀圓滿端直，",
    "T06n0220_381:0967c17": "是第十八。世尊身相脩廣端嚴，是第十九。世",
    "T06n0220_381:0967c18": "尊體相縱廣量等，周匝圓滿如諾瞿陀，是第",
    "T06n0220_381:0967c19": "二十。世尊頷臆并身上半，威容廣大如師子",
    "T06n0220_381:0967c20": "王，是二十一。世尊常光面各一尋，是二十二。",
    "T06n0220_381:0967c21": "世尊齒相四十齊平，淨密根深白逾珂雪，是",
    "T06n0220_381:0967c22": "二十三。世尊四牙鮮白鋒利，是二十四。世尊",
    "T06n0220_381:0967c23": "常得味中上味，喉脈直故能引身中諸支節",
    "T06n0220_381:0967c24": "脈所有上味，風熱痰病不能為雜，由彼不雜",
    "T06n0220_381:0967c25": "脈離沈浮、延縮、壞損、擁曲等過，能正吞咽津",
    "T06n0220_381:0967c26": "液通流故，身心適悅常得上味，是二十五。世",
    "T06n0220_381:0967c27": "尊舌相薄淨廣長，能覆面輪至耳髮際，是二",
    "T06n0220_381:0967c28": "十六。世尊梵音詞韻弘雅，隨眾多少無不等",
    "T06n0220_381:0967c29": "聞，其聲洪震猶如天鼓，發言婉約如頻迦音，",
    "T06n0220_381:0968a01": "是二十七。世尊眼睫猶若牛王，紺青齊整不",
    "T06n0220_381:0968a02": "相雜亂，是二十八。世尊眼睛紺青鮮白，紅",
    "T06n0220_381:0968a03": "環間飾皎潔分明，是二十九。世尊面輪其",
    "T06n0220_381:0968a04": "猶滿月，眉相皎淨如天帝弓，是第三十。世",
    "T06n0220_381:0968a05": "尊眉間有白毫相，右旋柔軟如覩羅綿，鮮白",
    "T06n0220_381:0968a06": "光淨逾珂雪等，是三十一。世尊頂上烏瑟膩",
    "T06n0220_381:0968a07": "沙，高顯周圓猶如天蓋，是三十二。善現！是",
    "T06n0220_381:0968a08": "名三十二大士相。",
    "T06n0220_381:0968a09": "「善現！云何如來、應、正等覺八十隨好？善現！世",
    "T06n0220_381:0968a10": "尊指爪狹長薄潤，光潔鮮淨如花赤銅，是為",
    "T06n0220_381:0968a11": "第一。世尊手足指圓纖長，傭直柔軟節骨不",
    "T06n0220_381:0968a12": "現，是為第二。世尊手足各等無差，於諸指間",
    "T06n0220_381:0968a13": "悉皆充密，是為第三。世尊手足圓滿如意，軟",
    "T06n0220_381:0968a14": "淨光澤色如蓮華，是為第四。世尊筋脈盤結",
    "T06n0220_381:0968a15": "堅固深隱不現，是為第五。世尊兩踝俱隱不",
    "T06n0220_381:0968a16": "現，是為第六。世尊行步直進庠審如龍象王，",
    "T06n0220_381:0968a17": "是為第七。世尊行步威容齊肅如師子王，是",
    "T06n0220_381:0968a18": "為第八。世尊行步安平庠序，不過不減猶如牛",
    "T06n0220_381:0968a19": "王，是為第九。世尊行步進止儀雅猶如鵝王，",
    "T06n0220_381:0968a20": "是為第十。世尊迴顧必皆右旋，如龍象王舉",
    "T06n0220_381:0968a21": "身隨轉，是第十一。世尊支節漸次傭圓妙善",
    "T06n0220_381:0968a22": "安布，是第十二。世尊骨節交結無隙猶若龍",
    "T06n0220_381:0968a23": "盤，是第十三。世尊膝輪妙善安布堅固圓",
    "T06n0220_381:0968a24": "滿，是第十四。世尊隱處其文妙好，威勢具足",
    "T06n0220_381:0968a25": "圓滿清淨，是第十五。世尊身支潤滑柔軟，光",
    "T06n0220_381:0968a26": "悅鮮淨塵垢不著，是第十六。世尊身容敦肅",
    "T06n0220_381:0968a27": "無畏常不怯弱，是第十七。世尊身支堅固稠",
    "T06n0220_381:0968a28": "密善相屬著，是第十八。世尊身支安定敦重，",
    "T06n0220_381:0968a29": "曾不掉動圓滿無壞，是第十九。世尊身相猶",
    "T06n0220_381:0968b01": "如仙王，周匝端嚴光淨離翳，是第二十。世尊",
    "T06n0220_381:0968b02": "身有周匝圓光，於行等時恒自照曜，是二十",
    "T06n0220_381:0968b03": "一。世尊腹形方正無欠，柔軟不現眾相莊嚴，",
    "T06n0220_381:0968b04": "是二十二。世尊臍深右旋，圓妙清淨光澤，是",
    "T06n0220_381:0968b05": "二十三。世尊臍厚不窊不凸周匝妙好，是二",
    "T06n0220_381:0968b06": "十四。世尊皮膚遠離疥癬，亦無黶點、疣贅等",
    "T06n0220_381:0968b07": "過，是二十五。世尊手掌充滿柔軟，足下安平，",
    "T06n0220_381:0968b08": "是二十六。世尊手文深長明直潤澤不斷，是",
    "T06n0220_381:0968b09": "二十七。世尊脣色光潤丹暉，如頻婆果上下",
    "T06n0220_381:0968b10": "相稱，是二十八。世尊面門不長不短、不大",
    "T06n0220_381:0968b11": "不小如量端嚴，是二十九。世尊舌相軟薄廣",
    "T06n0220_381:0968b12": "長如赤銅色，是第三十。世尊發聲威震深",
    "T06n0220_381:0968b13": "遠，如象王吼明朗清徹，是三十一。世尊音",
    "T06n0220_381:0968b14": "韻美妙具足如深谷響，是三十二。世尊鼻高",
    "T06n0220_381:0968b15": "脩而且直，其孔不現，是三十三。世尊諸齒方",
    "T06n0220_381:0968b16": "整鮮白，是三十四。世尊諸牙圓白光潔漸次",
    "T06n0220_381:0968b17": "鋒利，是三十五。世尊眼淨青白分明，是三",
    "T06n0220_381:0968b18": "十六。世尊眼相脩廣，譬如青蓮華葉甚可愛",
    "T06n0220_381:0968b19": "樂，是三十七。世尊眼睫上下齊整稠密不白，",
    "T06n0220_381:0968b20": "是三十八。世尊雙眉長而不白緻而細軟，是",
    "T06n0220_381:0968b21": "三十九。世尊雙眉綺靡順次紺瑠璃色，是第",
    "T06n0220_381:0968b22": "四十。世尊雙眉高顯光潤形如初月，是四十",
    "T06n0220_381:0968b23": "一。世尊耳厚廣大脩長輪埵成就，是四十二。",
    "T06n0220_381:0968b24": "世尊兩耳綺麗齊平離眾過失，是四十三。世尊",
    "T06n0220_381:0968b25": "容儀能令見者無損無染皆生愛敬，是四十",
    "T06n0220_381:0968b26": "四。世尊額廣圓滿平正形相殊妙，是四十五。",
    "T06n0220_381:0968b27": "世尊身分上半圓滿，如師子王威嚴無對，是",
    "T06n0220_381:0968b28": "四十六。世尊首髮脩長紺青稠密不白，是四",
    "T06n0220_381:0968b29": "十七。世尊首髮香潔細軟潤澤旋轉，是四十",
    "T06n0220_381:0968c01": "八。世尊首髮齊整無亂亦不交雜，是四十九。",
    "T06n0220_381:0968c02": "世尊首髮堅固不斷永無褫落，是第五十。",
    "T06n0220_381:0968c03": "世尊首髮光滑殊妙塵垢不著，是五十一。世",
    "T06n0220_381:0968c04": "尊身分堅固充實逾那羅延，是五十二。世尊",
    "T06n0220_381:0968c05": "身體長大端直，是五十三。世尊諸竅清淨圓",
    "T06n0220_381:0968c06": "好，是五十四。世尊身支勢力殊勝無與等者，",
    "T06n0220_381:0968c07": "是五十五。世尊身相眾所樂觀甞無厭足，是",
    "T06n0220_381:0968c08": "五十六。世尊面輪脩廣得所，皎潔光淨如秋",
    "T06n0220_381:0968c09": "滿月，是五十七。世尊顏貌舒泰光顯，含笑先",
    "T06n0220_381:0968c10": "言唯向不背，是五十八。世尊面貌光澤熙怡，",
    "T06n0220_381:0968c11": "遠離顰蹙青赤等過，是五十九。世尊身皮",
    "T06n0220_381:0968c12": "清淨無垢常無臭穢，是第六十。世尊所有諸",
    "T06n0220_381:0968c13": "毛孔中常出如意微妙之香，是六十一。世尊",
    "T06n0220_381:0968c14": "面門常出最上殊勝之香，是六十二。世尊首",
    "T06n0220_381:0968c15": "相周圓妙好，如末達那亦猶天蓋，是六十三。",
    "T06n0220_381:0968c16": "世尊身毛紺青光淨，如孔雀項紅暉綺飾色",
    "T06n0220_381:0968c17": "類赤銅，是六十四。世尊法音隨眾大小不",
    "T06n0220_381:0968c18": "增不減應理無差，是六十五。世尊頂相無",
    "T06n0220_381:0968c19": "能見者，是六十六。世尊手足指約分明，莊",
    "T06n0220_381:0968c20": "嚴妙好如赤銅色，是六十七。世尊行時其足",
    "T06n0220_381:0968c21": "去地如四指量而現印文，是六十八。世尊",
    "T06n0220_381:0968c22": "自持不待他衛，身無傾動亦不逶迤，是六十",
    "T06n0220_381:0968c23": "九。世尊威德遠震一切，惡心見喜恐怖見安，",
    "T06n0220_381:0968c24": "是第七十。世尊音聲不高不下，隨眾生意和",
    "T06n0220_381:0968c25": "悅與言，是七十一。世尊能隨諸有情類言",
    "T06n0220_381:0968c26": "音意樂而為說法，是七十二。世尊一音演說",
    "T06n0220_381:0968c27": "正法，隨有情類各令得解，是七十三。世尊說",
    "T06n0220_381:0968c28": "法咸依次第，必有因緣言無不善，是七十四。",
    "T06n0220_381:0968c29": "世尊等觀諸有情類，讚善毀惡而無愛憎，是",
    "T06n0220_381:0969a01": "七十五。世尊所為先觀後作，軌範具足令識",
    "T06n0220_381:0969a02": "善淨，是七十六。世尊相好，一切有情無能觀",
    "T06n0220_381:0969a03": "盡，是七十七。世尊頂骨堅實圓滿，是七十",
    "T06n0220_381:0969a04": "八。世尊顏容常少不老好巡舊處，是七十九。",
    "T06n0220_381:0969a05": "世尊手足及胸臆前俱有吉祥喜旋德相，文",
    "T06n0220_381:0969a06": "同綺畫色類朱丹，是第八十。善現！是名八十",
    "T06n0220_381:0969a07": "隨好。",
    "T06n0220_381:0969a08": "「善現！如來、應、正等覺成就如是諸相好故，身",
    "T06n0220_381:0969a09": "光任運能照三千大千世界無不遍滿，若作",
    "T06n0220_381:0969a10": "意時即能普照無量無邊無數世界，然為憐",
    "T06n0220_381:0969a11": "愍諸有情故，攝光常照面各一尋，若縱身光，",
    "T06n0220_381:0969a12": "即日月等所有光明皆常不現，諸有情類便",
    "T06n0220_381:0969a13": "不能知晝夜、半月、月時、歲數，所作事業有不",
    "T06n0220_381:0969a14": "得成。佛聲任運能遍三千大千世界，若作意",
    "T06n0220_381:0969a15": "時即能遍滿無量無邊無數世界，然為利樂",
    "T06n0220_381:0969a16": "諸有情故，聲隨眾量不減不增。善現！如是功",
    "T06n0220_381:0969a17": "德勝利，我先菩薩位修行般若波羅蜜多時",
    "T06n0220_381:0969a18": "已能成辦，故今相好圓滿莊嚴，一切有情見",
    "T06n0220_381:0969a19": "者歡喜皆獲殊勝利益安樂。如是，善現！菩薩",
    "T06n0220_381:0969a20": "摩訶薩行深般若波羅蜜多時，能以財、法二",
    "T06n0220_381:0969a21": "種布施攝諸有情，是為甚奇希有之法。",
    "T06n0220_381:0969a22": "「善現！云何菩薩摩訶薩能以愛語攝諸有情？",
    "T06n0220_381:0969a23": "善現！菩薩摩訶薩行深般若波羅蜜多時，以",
    "T06n0220_381:0969a24": "柔軟音為有情類，先說布施波羅蜜多方便",
    "T06n0220_381:0969a25": "攝受，次說淨戒波羅蜜多方便攝受，次說安",
    "T06n0220_381:0969a26": "忍波羅蜜多方便攝受，次說精進波羅蜜多",
    "T06n0220_381:0969a27": "方便攝受，次說靜慮波羅蜜多方便攝受，後",
    "T06n0220_381:0969a28": "說般若波羅蜜多方便攝受。善現！菩薩摩訶",
    "T06n0220_381:0969a29": "薩行深般若波羅蜜多時，以柔軟音多說此",
    "T06n0220_381:0969b01": "六波羅蜜多攝有情類。何以故？由此六種波",
    "T06n0220_381:0969b02": "羅蜜多普能攝受諸善法故。「善現！云何菩薩",
    "T06n0220_381:0969b03": "摩訶薩能以利行攝諸有情？善現！菩薩摩訶",
    "T06n0220_381:0969b04": "薩行深般若波羅蜜多時，於長夜中種種方",
    "T06n0220_381:0969b05": "便，勸諸有情精勤修習布施、淨戒、安忍、精進、靜",
    "T06n0220_381:0969b06": "慮、般若波羅蜜多，及餘種種殊勝善法常無懈",
    "T06n0220_381:0969b07": "廢。「善現！云何菩薩摩訶薩能以同事攝諸有",
    "T06n0220_381:0969b08": "情？善現！菩薩摩訶薩行深般若波羅蜜多時，",
    "T06n0220_381:0969b09": "以勝神通及大願力，現處地獄、傍生、鬼界、人、",
    "T06n0220_381:0969b10": "天等中，同彼事業方便攝受，令獲殊勝利益",
    "T06n0220_381:0969b11": "安樂。「善現！菩薩摩訶薩能以如是布施、愛語、",
    "T06n0220_381:0969b12": "利行、同事攝諸有情，是為甚奇希有之法。「復",
    "T06n0220_381:0969b13": "次，善現！我以佛眼遍觀十方無量殑伽沙等世",
    "T06n0220_381:0969b14": "界，諸菩薩摩訶薩行深般若波羅蜜多，教授",
    "T06n0220_381:0969b15": "教誡諸餘菩薩作是言：『善男子！汝應善學引",
    "T06n0220_381:0969b16": "發諸字陀羅尼門，謂應善學一字、二字、三字、四",
    "T06n0220_381:0969b17": "字、五字、六字、七字、八字、九字、十字，如是乃至二",
    "T06n0220_381:0969b18": "十、三十、四十、五十、六十、七十、八十、九十、若百、若",
    "T06n0220_381:0969b19": "千乃至無數，引發自在。又應善學一切語言",
    "T06n0220_381:0969b20": "皆入一字，或入二字、或入三字、或入四字、",
    "T06n0220_381:0969b21": "或入五字、或入六字、或入七字、或入八字、或",
    "T06n0220_381:0969b22": "入九字、或入十字，如是乃至或入二十、三十、",
    "T06n0220_381:0969b23": "四十、五十、六十、七十、八十、九十、百、千乃至無數，",
    "T06n0220_381:0969b24": "引發自在。又應善學於一字中攝一切字，一",
    "T06n0220_381:0969b25": "切字中攝於一字，引發自在。又應善學一字",
    "T06n0220_381:0969b26": "能攝四十二字，四十二字能攝一字。』善現！是",
    "T06n0220_381:0969b27": "菩薩摩訶薩應如是善學四十二字入於一字，",
    "T06n0220_381:0969b28": "一字亦入四十二字，如是學已，於諸字中引",
    "T06n0220_381:0969b29": "發善巧，於引發字得善巧已，復於無字引發",
    "T06n0220_381:0969c01": "善巧。如諸如來、應、正等覺，於法善巧，於字善",
    "T06n0220_381:0969c02": "巧，以於諸法、諸字善巧，於無字中亦得善巧，",
    "T06n0220_381:0969c03": "由善巧故能為有情說有字法、說無字法，為",
    "T06n0220_381:0969c04": "無字法說有字法。所以者何？善現！離字、無字",
    "T06n0220_381:0969c05": "無異佛法，過一切字名真佛法。何以故？善現！",
    "T06n0220_381:0969c06": "以一切法、一切有情皆畢竟空、無際空故。」",
    "T06n0220_381:0969c07": "爾時，具壽善現白佛言：「世尊！若一切法、一切",
    "T06n0220_381:0969c08": "有情皆畢竟空、無際空故超諸字者，則一切",
    "T06n0220_381:0969c09": "法、一切有情自性畢竟皆不可得，云何菩薩",
    "T06n0220_381:0969c10": "摩訶薩修行般若波羅蜜多，修行靜慮、精進、",
    "T06n0220_381:0969c11": "安忍、淨戒、布施波羅蜜多？云何菩薩摩訶薩",
    "T06n0220_381:0969c12": "修行四靜慮，修行四無量、四無色定？云何",
    "T06n0220_381:0969c13": "菩薩摩訶薩修行四念住，修行四正斷、四神",
    "T06n0220_381:0969c14": "足、五根、五力、七等覺支、八聖道支？云何菩薩",
    "T06n0220_381:0969c15": "摩訶薩修行空解脫門，修行無相、無願解脫",
    "T06n0220_381:0969c16": "門？云何菩薩摩訶薩安住內空，安住外空、內",
    "T06n0220_381:0969c17": "外空、空空、大空、勝義空、有為空、無為空、畢竟空、",
    "T06n0220_381:0969c18": "無際空、散空、無變異空、本性空、自相空、共相空、",
    "T06n0220_381:0969c19": "一切法空、不可得空、無性空、自性空、無性自性",
    "T06n0220_381:0969c20": "空？云何菩薩摩訶薩安住真如，安住法界、法",
    "T06n0220_381:0969c21": "性、不虛妄性、不變異性、平等性、離生性、法定、法",
    "T06n0220_381:0969c22": "住、實際、虛空界、不思議界？云何菩薩摩訶薩",
    "T06n0220_381:0969c23": "安住苦聖諦，安住集、滅、道聖諦？云何菩薩摩",
    "T06n0220_381:0969c24": "訶薩修行八解脫，修行八勝處、九次第定、十",
    "T06n0220_381:0969c25": "遍處？云何菩薩摩訶薩修行一切陀羅尼門，",
    "T06n0220_381:0969c26": "修行一切三摩地門？云何菩薩摩訶薩修行",
    "T06n0220_381:0969c27": "極喜地，修行離垢地、發光地、焰慧地、極難勝",
    "T06n0220_381:0969c28": "地、現前地、遠行地、不動地、善慧地、法雲地？云",
    "T06n0220_381:0969c29": "何菩薩摩訶薩修行五眼，修行六神通？云何",
    "T06n0220_381:0970a01": "菩薩摩訶薩修行佛十力，修行四無所畏、四",
    "T06n0220_381:0970a02": "無礙解、十八佛不共法？云何菩薩摩訶薩修",
    "T06n0220_381:0970a03": "行大慈，修行大悲、大喜、大捨？云何菩薩摩訶",
    "T06n0220_381:0970a04": "薩修行無忘失法，修行恒住捨性？云何菩薩",
    "T06n0220_381:0970a05": "摩訶薩修行一切智，修行道相智、一切相智？",
    "T06n0220_381:0970a06": "云何菩薩摩訶薩修行三十二大士相，修行",
    "T06n0220_381:0970a07": "八十隨好？云何菩薩摩訶薩住異熟生六神",
    "T06n0220_381:0970a08": "通已，為諸有情宣說正法？",
    "T06n0220_381:0970a09": "「世尊！一切有情皆不可得，有情施設亦不可",
    "T06n0220_381:0970a10": "得。一切有情不可得故色不可得，受、想、行、識",
    "T06n0220_381:0970a11": "亦不可得；一切有情不可得故眼處不可得，",
    "T06n0220_381:0970a12": "耳、鼻、舌、身、意處亦不可得；一切有情不可得",
    "T06n0220_381:0970a13": "故色處不可得，聲、香、味、觸、法處亦不可得；一",
    "T06n0220_381:0970a14": "切有情不可得故眼界不可得，耳、鼻、舌、身、意",
    "T06n0220_381:0970a15": "界亦不可得；一切有情不可得故色界不可",
    "T06n0220_381:0970a16": "得，聲、香、味、觸、法界亦不可得；一切有情不可",
    "T06n0220_381:0970a17": "得故眼識界不可得，耳、鼻、舌、身、意識界亦不",
    "T06n0220_381:0970a18": "可得；一切有情不可得故眼觸不可得，耳、鼻、",
    "T06n0220_381:0970a19": "舌、身、意觸亦不可得；一切有情不可得故眼",
    "T06n0220_381:0970a20": "觸為緣所生諸受不可得，耳、鼻、舌、身、意觸為",
    "T06n0220_381:0970a21": "緣所生諸受亦不可得；一切有情不可得故",
    "T06n0220_381:0970a22": "地界不可得，水、火、風、空、識界亦不可得；一切",
    "T06n0220_381:0970a23": "有情不可得故因緣不可得，等無間緣、所緣",
    "T06n0220_381:0970a24": "緣、增上緣亦不可得；一切有情不可得故一",
    "T06n0220_381:0970a25": "切從緣所生之法皆不可得；一切有情不可",
    "T06n0220_381:0970a26": "得故無明不可得，行、識、名色、六處、觸、受、愛、取、",
    "T06n0220_381:0970a27": "有、生、老死愁歎苦憂惱亦不可得；一切有情不",
    "T06n0220_381:0970a28": "可得故布施波羅蜜多不可得，淨戒、安忍、精",
    "T06n0220_381:0970a29": "進、靜慮、般若波羅蜜多亦不可得；一切有情",
    "T06n0220_381:0970b01": "不可得故四靜慮不可得，四無量、四無色定",
    "T06n0220_381:0970b02": "亦不可得；一切有情不可得故四念住不可",
    "T06n0220_381:0970b03": "得，四正斷、四神足、五根、五力、七等覺支、八聖",
    "T06n0220_381:0970b04": "道支亦不可得；一切有情不可得故空解脫",
    "T06n0220_381:0970b05": "門不可得，無相、無願解脫門亦不可得；一切",
    "T06n0220_381:0970b06": "有情不可得故內空不可得，外空、內外空、空",
    "T06n0220_381:0970b07": "空、大空、勝義空、有為空、無為空、畢竟空、無際空、",
    "T06n0220_381:0970b08": "散空、無變異空、本性空、自相空、共相空、一切法",
    "T06n0220_381:0970b09": "空、不可得空、無性空、自性空、無性自性空亦不",
    "T06n0220_381:0970b10": "可得；一切有情不可得故真如不可得，法界、",
    "T06n0220_381:0970b11": "法性、不虛妄性、不變異性、平等性、離生性、法定、",
    "T06n0220_381:0970b12": "法住、實際、虛空界、不思議界亦不可得；一切",
    "T06n0220_381:0970b13": "有情不可得故苦聖諦不可得，集、滅、道聖諦",
    "T06n0220_381:0970b14": "亦不可得；一切有情不可得故八解脫不可",
    "T06n0220_381:0970b15": "得，八勝處、九次第定、十遍處亦不可得；一切",
    "T06n0220_381:0970b16": "有情不可得故一切陀羅尼門不可得，一切",
    "T06n0220_381:0970b17": "三摩地門亦不可得；一切有情不可得故極",
    "T06n0220_381:0970b18": "喜地不可得，離垢地、發光地、焰慧地、極難勝",
    "T06n0220_381:0970b19": "地、現前地、遠行地、不動地、善慧地、法雲地亦不",
    "T06n0220_381:0970b20": "可得；一切有情不可得故五眼不可得，六神",
    "T06n0220_381:0970b21": "通亦不可得；一切有情不可得故佛十力不",
    "T06n0220_381:0970b22": "可得，四無所畏、四無礙解、十八佛不共法亦",
    "T06n0220_381:0970b23": "不可得；一切有情不可得故大慈不可得，大",
    "T06n0220_381:0970b24": "悲、大喜、大捨亦不可得；一切有情不可得故無",
    "T06n0220_381:0970b25": "忘失法不可得，恒住捨性亦不可得；一切有",
    "T06n0220_381:0970b26": "情不可得故一切智不可得，道相智、一切相智",
    "T06n0220_381:0970b27": "亦不可得；一切有情不可得故預流果不可",
    "T06n0220_381:0970b28": "得，一來、不還、阿羅漢果、獨覺菩提亦不可得；",
    "T06n0220_381:0970b29": "一切有情不可得故一切菩薩摩訶薩行不可",
    "T06n0220_381:0970c01": "得，諸佛無上正等菩提亦不可得；一切有情",
    "T06n0220_381:0970c02": "不可得故三十二大士相不可得，八十隨好",
    "T06n0220_381:0970c03": "亦不可得。「世尊！不可得中無有情，無有情施",
    "T06n0220_381:0970c04": "設。無色，無色施設；無受、想、行、識，無受、想、行、識",
    "T06n0220_381:0970c05": "施設。無眼處，無眼處施設；無耳、鼻、舌、身、意處，",
    "T06n0220_381:0970c06": "無耳、鼻、舌、身、意處施設。無色處，無色處施設；",
    "T06n0220_381:0970c07": "無聲、香、味、觸、法處，無聲、香、味、觸、法處施設。無",
    "T06n0220_381:0970c08": "眼界，無眼界施設；無耳、鼻、舌、身、意界，無耳、鼻、",
    "T06n0220_381:0970c09": "舌、身、意界施設。無色界，無色界施設；無聲、香、",
    "T06n0220_381:0970c10": "味、觸、法界，無聲、香、味、觸、法界施設。無眼識界，",
    "T06n0220_381:0970c11": "無眼識界施設；無耳、鼻、舌、身、意識界，無耳、鼻、",
    "T06n0220_381:0970c12": "舌、身、意識界施設。無眼觸，無眼觸施設；無耳、",
    "T06n0220_381:0970c13": "鼻、舌、身、意觸，無耳、鼻、舌、身、意觸施設。無眼觸",
    "T06n0220_381:0970c14": "為緣所生諸受，無眼觸為緣所生諸受施設；",
    "T06n0220_381:0970c15": "無耳、鼻、舌、身、意觸為緣所生諸受，無耳、鼻、舌、身、",
    "T06n0220_381:0970c16": "意觸為緣所生諸受施設。無地界，無地界施",
    "T06n0220_381:0970c17": "設；無水、火、風、空、識界，無水、火、風、空、識界施設。",
    "T06n0220_381:0970c18": "無因緣，無因緣施設；無等無間緣、所緣緣、增",
    "T06n0220_381:0970c19": "上緣，無等無間緣、所緣緣、增上緣施設。無從",
    "T06n0220_381:0970c20": "諸緣所生諸法，無從諸緣所生諸法施設。無",
    "T06n0220_381:0970c21": "無明，無無明施設；無行、識、名色、六處、觸、受、愛、",
    "T06n0220_381:0970c22": "取、有、生、老死愁歎苦憂惱，無行乃至老死愁歎",
    "T06n0220_381:0970c23": "苦憂惱施設。無布施波羅蜜多，無布施波羅",
    "T06n0220_381:0970c24": "蜜多施設；無淨戒、安忍、精進、靜慮、般若波羅",
    "T06n0220_381:0970c25": "蜜多，無淨戒乃至般若波羅蜜多施設。無四",
    "T06n0220_381:0970c26": "靜慮，無四靜慮施設；無四無量、四無色定，無",
    "T06n0220_381:0970c27": "四無量、四無色定施設。無四念住，無四念住施",
    "T06n0220_381:0970c28": "設；無四正斷、四神足、五根、五力、七等覺支、八聖",
    "T06n0220_381:0970c29": "道支，無四正斷乃至八聖道支施設。無空解",
    "T06n0220_381:0971a01": "脫門，無空解脫門施設；無無相、無願解脫門，",
    "T06n0220_381:0971a02": "無無相、無願解脫門施設。無內空，無內空施",
    "T06n0220_381:0971a03": "設；無外空、內外空、空空、大空、勝義空、有為空、",
    "T06n0220_381:0971a04": "無為空、畢竟空、無際空、散空、無變異空、本性空、",
    "T06n0220_381:0971a05": "自相空、共相空、一切法空、不可得空、無性空、自",
    "T06n0220_381:0971a06": "性空、無性自性空，無外空乃至無性自性空施",
    "T06n0220_381:0971a07": "設。無真如，無真如施設；無法界、法性、不虛妄",
    "T06n0220_381:0971a08": "性、不變異性、平等性、離生性、法定、法住、實際、虛",
    "T06n0220_381:0971a09": "空界、不思議界，無法界乃至不思議界施設。",
    "T06n0220_381:0971a10": "無苦聖諦，無苦聖諦施設；無集、滅、道聖諦，無",
    "T06n0220_381:0971a11": "集、滅、道聖諦施設。無八解脫，無八解脫施設；",
    "T06n0220_381:0971a12": "無八勝處、九次第定、十遍處，無八勝處、九次第",
    "T06n0220_381:0971a13": "定、十遍處施設。無陀羅尼門，無陀羅尼門施",
    "T06n0220_381:0971a14": "設；無三摩地門，無三摩地門施設。無極喜地，",
    "T06n0220_381:0971a15": "無極喜地施設；無離垢地、發光地、焰慧地、極",
    "T06n0220_381:0971a16": "難勝地、現前地、遠行地、不動地、善慧地、法雲地，",
    "T06n0220_381:0971a17": "無離垢地乃至法雲地施設。無五眼，無五眼",
    "T06n0220_381:0971a18": "施設；無六神通，無六神通施設。無佛十力，無",
    "T06n0220_381:0971a19": "佛十力施設；無四無所畏、四無礙解、十八佛",
    "T06n0220_381:0971a20": "不共法，無四無所畏、四無礙解、十八佛不共法",
    "T06n0220_381:0971a21": "施設。無大慈，無大慈施設；無大悲、大喜、大捨，",
    "T06n0220_381:0971a22": "無大悲、大喜、大捨施設。無無忘失法，無無忘",
    "T06n0220_381:0971a23": "失法施設；無恒住捨性，無恒住捨性施設。無",
    "T06n0220_381:0971a24": "一切智，無一切智施設；無道相智、一切相智，無",
    "T06n0220_381:0971a25": "道相智、一切相智施設。無預流果，無預流果施",
    "T06n0220_381:0971a26": "設；無一來、不還、阿羅漢果、獨覺菩提，無一來",
    "T06n0220_381:0971a27": "果乃至獨覺菩提施設。無一切菩薩摩訶薩",
    "T06n0220_381:0971a28": "行，無一切菩薩摩訶薩行施設；無諸佛無上",
    "T06n0220_381:0971a29": "正等菩提，無諸佛無上正等菩提施設。無三",
    "T06n0220_381:0971b01": "十二大士相，無三十二大士相施設；無八十",
    "T06n0220_381:0971b02": "隨好，無八十隨好施設。",
    "T06n0220_381:0971b03": "「世尊！一切有情法及施設，既不可得、都無所",
    "T06n0220_381:0971b04": "有，云何菩薩摩訶薩行深般若波羅蜜多時，",
    "T06n0220_381:0971b05": "為諸有情宣說諸法？世尊！勿諸菩薩摩訶",
    "T06n0220_381:0971b06": "薩自安住不正法，為諸有情說不正法，勸諸",
    "T06n0220_381:0971b07": "有情住不正法，以顛倒法安立有情。何以故？",
    "T06n0220_381:0971b08": "世尊！菩薩摩訶薩行深般若波羅蜜多時，尚",
    "T06n0220_381:0971b09": "不得菩提，況有菩提分法而可得者！尚不得",
    "T06n0220_381:0971b10": "菩薩摩訶薩，況有菩薩摩訶薩法而可得者！」",
    "T06n0220_381:0971b11": "佛告善現：「如是！如是！如汝所說。一切有情",
    "T06n0220_381:0971b12": "皆不可得，一切有情施設亦不可得；一切法",
    "T06n0220_381:0971b13": "皆不可得，一切法施設亦不可得。由不可得、",
    "T06n0220_381:0971b14": "都無所有，無所有故，當知內空空，當知外空、內",
    "T06n0220_381:0971b15": "外空、空空、大空、勝義空、有為空、無為空、畢竟空、",
    "T06n0220_381:0971b16": "無際空、散空、無變異空、本性空、自相空、共相空、",
    "T06n0220_381:0971b17": "一切法空、不可得空、無性空、自性空、無性自性",
    "T06n0220_381:0971b18": "空空；當知真如空，當知法界、法性、不虛妄性、不",
    "T06n0220_381:0971b19": "變異性、平等性、離生性、法定、法住、實際、虛空界、",
    "T06n0220_381:0971b20": "不思議界空；當知苦聖諦空，當知集、滅、道聖",
    "T06n0220_381:0971b21": "諦空；當知色空，當知受、想、行、識空；當知眼",
    "T06n0220_381:0971b22": "處空，當知耳、鼻、舌、身、意處空；當知色處空，當",
    "T06n0220_381:0971b23": "知聲、香、味、觸、法處空；當知眼界空，當知耳、鼻、",
    "T06n0220_381:0971b24": "舌、身、意界空；當知色界空，當知聲、香、味、觸、法",
    "T06n0220_381:0971b25": "界空；當知眼識界空，當知耳、鼻、舌、身、意識界",
    "T06n0220_381:0971b26": "空；當知眼觸空，當知耳、鼻、舌、身、意觸空；當知",
    "T06n0220_381:0971b27": "眼觸為緣所生諸受空，當知耳、鼻、舌、身、意觸",
    "T06n0220_381:0971b28": "為緣所生諸受空；當知地界空，當知水、火、風、",
    "T06n0220_381:0971b29": "空、識界空；當知因緣空，當知等無間緣、所緣",
    "T06n0220_381:0971c01": "緣、增上緣空；當知從緣所生諸法空；當知無",
    "T06n0220_381:0971c02": "明空，當知行、識、名色、六處、觸、受、愛、取、有、生、老",
    "T06n0220_381:0971c03": "死愁歎苦憂惱空；當知我空，當知有情、命者、",
    "T06n0220_381:0971c04": "生者、養者、士夫、補特伽羅、意生、儒童、作者、使作",
    "T06n0220_381:0971c05": "者、起者、使起者、受者、使受者、知者、見者空；當",
    "T06n0220_381:0971c06": "知布施波羅蜜多空，當知淨戒、安忍、精進、靜",
    "T06n0220_381:0971c07": "慮、般若波羅蜜多空；當知四靜慮空，當知四",
    "T06n0220_381:0971c08": "無量、四無色定空；當知四念住空，當知四正",
    "T06n0220_381:0971c09": "斷、四神足、五根、五力、七等覺支、八聖道支空；",
    "T06n0220_381:0971c10": "當知空解脫門空，當知無相、無願解脫門空；",
    "T06n0220_381:0971c11": "當知八解脫空，當知八勝處、九次第定、十遍",
    "T06n0220_381:0971c12": "處空；當知一切陀羅尼門空，當知一切三摩",
    "T06n0220_381:0971c13": "地門空；當知極喜地空，當知離垢地、發光地、",
    "T06n0220_381:0971c14": "焰慧地、極難勝地、現前地、遠行地、不動地、善慧",
    "T06n0220_381:0971c15": "地、法雲地空；當知五眼空，當知六神通空；當",
    "T06n0220_381:0971c16": "知佛十力空，當知四無所畏、四無礙解、十八",
    "T06n0220_381:0971c17": "佛不共法空；當知大慈空，當知大悲、大喜、大",
    "T06n0220_381:0971c18": "捨空；當知無忘失法空，當知恒住捨性空；當",
    "T06n0220_381:0971c19": "知一切智空，當知道相智、一切相智空；當知",
    "T06n0220_381:0971c20": "預流果空，當知一來、不還、阿羅漢果、獨覺菩",
    "T06n0220_381:0971c21": "提空；當知菩薩摩訶薩正性離生空；當知一",
    "T06n0220_381:0971c22": "切菩薩摩訶薩行空；當知諸佛無上正等菩",
    "T06n0220_381:0971c23": "提空；當知一切佛土空，當知成熟有情空；當",
    "T06n0220_381:0971c24": "知三十二大士相空，當知八十隨好空。「善現！",
    "T06n0220_381:0971c25": "菩薩摩訶薩行深般若波羅蜜多時，見一切",
    "T06n0220_381:0971c26": "法皆悉空已，為諸有情宣說諸法令離顛倒。",
    "T06n0220_381:0971c27": "雖為有情宣說諸法，而於有情都無所得，於",
    "T06n0220_381:0971c28": "一切法亦無所得，於諸空相不增不減、無取",
    "T06n0220_381:0971c29": "無捨，由是因緣雖說諸法而無所說。善現！是",
    "T06n0220_381:0972a01": "菩薩摩訶薩於一切法如是觀時，於一切法",
    "T06n0220_381:0972a02": "得無障智，由此智故不壞諸法無二分別，為",
    "T06n0220_381:0972a03": "諸有情如實宣說，令離妄想顛倒執著，隨其",
    "T06n0220_381:0972a04": "所應趣三乘果。",
    "T06n0220_381:0972a05": "大般若波羅蜜多經卷第三百八十一"
}