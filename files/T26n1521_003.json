{
    "T26n1521_003:0031b19": "十住毘婆沙論卷第三",
    "T26n1521_003:0031b21": "聖者龍樹造",
    "T26n1521_003:0031b22": "後秦龜茲國三藏鳩摩羅什譯",
    "T26n1521_003:0031b23": "釋願品之餘",
    "T26n1521_003:0031b24": "　願淨佛土故　　滅除諸雜惡",
    "T26n1521_003:0031b25": "殺生偷盜邪婬妄語兩舌惡口綺語。貪恚邪",
    "T26n1521_003:0031b26": "命飲酒等。有如是惡名為不淨。復次國土",
    "T26n1521_003:0031b27": "中有地獄畜生餓鬼等諸惡道名為不淨。復",
    "T26n1521_003:0031b28": "次眾生無信懈怠亂心愚癡諂曲慳嫉忿恨重",
    "T26n1521_003:0031b29": "邪見慢憍慢大慢我慢邪慢。矯異自親激動",
    "T26n1521_003:0031c01": "抑揚。因利求利貴於世樂。放逸自恣多欲",
    "T26n1521_003:0031c02": "惡欲邪貪邪婬。不識父母沙門婆羅門。不",
    "T26n1521_003:0031c03": "忍辱破威儀難與語。邪覺觀貪欲瞋恚睡眠",
    "T26n1521_003:0031c04": "調戲疑所覆蔽名為不淨。復次惡鳥獸多",
    "T26n1521_003:0031c05": "怨賊。無水漿飢饉災疫人畏非人畏。內反",
    "T26n1521_003:0031c06": "逆外賊寇。若多雨若亢旱諸衰惱小劫盡諸",
    "T26n1521_003:0031c07": "苦惱等名為不淨。復次眾生短命惡色無力",
    "T26n1521_003:0031c08": "多諸憂苦。少膽幹多疾病少威力。少眷屬",
    "T26n1521_003:0031c09": "惡眷屬易壞眷屬。小居家儜劣邪出家名為",
    "T26n1521_003:0031c10": "不淨。復次僧佉榆伽憂樓迦王那波羅他毘",
    "T26n1521_003:0031c11": "佉那蓱莎王。那吉略仙人象仙人斷婬人上",
    "T26n1521_003:0031c12": "弟子行者。放羊者。大心者。忍辱者。喬曇摩鳩",
    "T26n1521_003:0031c13": "蘭陀磨活人者。度人者。緣水者。婆羅沙伽",
    "T26n1521_003:0031c14": "那頗羅墮闍。著衣者。無衣者。韋索衣者。皮衣",
    "T26n1521_003:0031c15": "者。草衣者。著下衣者。角鵄毛衣者。木皮衣",
    "T26n1521_003:0031c16": "者。三洗者。隨順者。事梵王者。事究摩羅",
    "T26n1521_003:0031c17": "者。事毘舍闍者。事金翅鳥者。事乾闥婆",
    "T26n1521_003:0031c18": "者。事閻羅王者。事毘沙門王者。事密迹",
    "T26n1521_003:0031c19": "神者。事浮陀神者。事龍者。裸形沙門。白衣",
    "T26n1521_003:0031c20": "沙門。染衣沙門。末迦梨沙門。毘羅哆子者。迦",
    "T26n1521_003:0031c21": "旃延尼子者。薩耆遮子者。持牛戒者。鹿戒",
    "T26n1521_003:0031c22": "者。狗戒者。馬戒者。象戒者。乞戒者。究摩羅",
    "T26n1521_003:0031c23": "戒者。諸天戒者。上戒者。婬欲戒者。淨潔戒",
    "T26n1521_003:0031c24": "者。火戒者。說色滅涅槃者。說聲滅涅槃",
    "T26n1521_003:0031c25": "者。說香滅涅槃者。說味滅涅槃者。說觸滅",
    "T26n1521_003:0031c26": "涅槃者。說覺觀滅涅槃者。說喜滅涅槃",
    "T26n1521_003:0031c27": "者。說苦樂滅涅槃者。水衣為鬘者。水淨者。",
    "T26n1521_003:0031c28": "食淨者。生淨者。執杵臼者。打石者。喜洗者。",
    "T26n1521_003:0031c29": "浮沒者。空地住者。臥刺蕀者。世性者。大者",
    "T26n1521_003:0032a01": "我者。色等者。聲等者。香等者。味等者。觸等",
    "T26n1521_003:0032a02": "者。地知者。水知者。火知者。風知者。虛空知",
    "T26n1521_003:0032a03": "者。和合知者。變知者。眼知者。耳知者。鼻知",
    "T26n1521_003:0032a04": "者。舌知者。身知者。意知者。神知者。如是等",
    "T26n1521_003:0032a05": "在家出家種種邪見邪行名為不淨。復次其",
    "T26n1521_003:0032a06": "地高下坑坎埠阜榛叢刺蕀多所妨閡。塵",
    "T26n1521_003:0032a07": "土坌穢泥潦臼陷。惡山巉巖屈曲隈障。重嶺",
    "T26n1521_003:0032a08": "隔塞峻峭難上。鹹鹵乾燥沙礫瓦石。眾果少",
    "T26n1521_003:0032a09": "味色香不具。藥草不良。勢力薄少少有妙",
    "T26n1521_003:0032a10": "色聲香味觸。園林樓閣流水浴池小山土嶺。",
    "T26n1521_003:0032a11": "登緣遠望娛樂之處皆悉尠少。郡縣聚落不",
    "T26n1521_003:0032a12": "相接近。地多丘荒人民希少。多見無福貧",
    "T26n1521_003:0032a13": "窮下劣諸城。宰牧大官貴人諸賈客主。巧匠",
    "T26n1521_003:0032a14": "工師學讀之人。亦復甚少。衣服臥具醫藥便",
    "T26n1521_003:0032a15": "身之具甚為難得。雖得非妙名為不淨。不",
    "T26n1521_003:0032a16": "淨略說有二種。一以眾生因緣。二以行業因",
    "T26n1521_003:0032a17": "緣。眾生因緣者。眾生過惡故。行業因緣者。諸",
    "T26n1521_003:0032a18": "行過惡故。此二事上已說。轉此二事則有",
    "T26n1521_003:0032a19": "眾生功德行業功德。此二功德名為淨土。是",
    "T26n1521_003:0032a20": "淨國土當知隨諸菩薩本願因緣。諸菩薩能",
    "T26n1521_003:0032a21": "行種種大精進故。所願無量不可說盡。是",
    "T26n1521_003:0032a22": "故今但略說開示事端。其餘諸事應如是",
    "T26n1521_003:0032a23": "知。略說淨土相。所謂菩薩善得阿耨多羅",
    "T26n1521_003:0032a24": "三藐三菩提。佛功德力法具足。聲聞具足。菩",
    "T26n1521_003:0032a25": "提樹具足。世界莊嚴眾生善利。可度者多大",
    "T26n1521_003:0032a26": "眾集會佛力具足。善得菩提者以十事莊",
    "T26n1521_003:0032a27": "嚴。一離諸苦行。二無厭劣心。三速疾得。四",
    "T26n1521_003:0032a28": "無求外道師。五菩薩具足。六無有魔怨。七",
    "T26n1521_003:0032a29": "無諸留難。八諸天大會。九希有事具足。十時",
    "T26n1521_003:0032b01": "具足。離諸苦行者。若菩薩為阿耨多羅三",
    "T26n1521_003:0032b02": "藐三菩提出家。不行諸苦行。所謂若四日",
    "T26n1521_003:0032b03": "若六日若八日。若半月若一月。乃至食一麻",
    "T26n1521_003:0032b04": "一米一果。或但飲水或但服氣。不以如是",
    "T26n1521_003:0032b05": "苦行求道。安坐道場。而成佛道。無厭劣",
    "T26n1521_003:0032b06": "心者。若菩薩少得厭離心即時出家。速疾",
    "T26n1521_003:0032b07": "得者。若菩薩出家已即得阿耨多羅三藐三",
    "T26n1521_003:0032b08": "菩提。不求外道師者。若菩薩出家已時。有",
    "T26n1521_003:0032b09": "外道大師。有名稱者。不往諮求。汝等說何",
    "T26n1521_003:0032b10": "法論何事以何為利。亦不於四方求索。菩",
    "T26n1521_003:0032b11": "薩具足者。菩薩欲成佛道時。三千大千世",
    "T26n1521_003:0032b12": "界中諸菩薩及他方諸菩薩。各持供養具來",
    "T26n1521_003:0032b13": "圍繞已。待佛成道放大光明各共供養。從",
    "T26n1521_003:0032b14": "佛聞法皆是不退轉一生補處。無魔怨者。",
    "T26n1521_003:0032b15": "若菩薩垂成佛時。無有魔軍能來破者。無",
    "T26n1521_003:0032b16": "諸留難者。菩薩垂成佛時。乃至無有毫釐",
    "T26n1521_003:0032b17": "煩惱來入其心。諸大眾集會者。若菩薩垂",
    "T26n1521_003:0032b18": "成佛時。四天王諸天忉利諸天夜摩天兜率",
    "T26n1521_003:0032b19": "陀天化樂天他化自在天梵天乃至阿迦膩吒",
    "T26n1521_003:0032b20": "天。諸龍神夜叉乾闥婆阿修羅迦樓羅緊那",
    "T26n1521_003:0032b21": "羅摩睺羅伽等一切諸神。十方無量世界。各",
    "T26n1521_003:0032b22": "持第一上妙供養之具來供養菩薩。名為",
    "T26n1521_003:0032b23": "大眾集會。又聲聞人言。十世界諸天盡來。名",
    "T26n1521_003:0032b24": "為諸天大會。希有行具足者。若菩薩得佛",
    "T26n1521_003:0032b25": "時。地六種震動。十方無量三千大千世界諸",
    "T26n1521_003:0032b26": "魔王宮殿。皆變壞無色光不復現。無量須彌",
    "T26n1521_003:0032b27": "山皆悉動搖。無量大海皆悉振蕩。一切世界",
    "T26n1521_003:0032b28": "出非時華。雨栴檀末香及諸天名華諸希",
    "T26n1521_003:0032b29": "有事。時具足者。時無疾疫飢饉刀兵流離逃",
    "T26n1521_003:0032c01": "迸。雨澤隨時無諸災橫。諸國王等如法治",
    "T26n1521_003:0032c02": "化。人民安樂壽命延長。無有怨賊諸惡鳥獸",
    "T26n1521_003:0032c03": "毒虫鬼神惱害眾生。佛功德力者。一切去來",
    "T26n1521_003:0032c04": "今佛威力。功德智慧無量深法。等無差別。但",
    "T26n1521_003:0032c05": "隨諸佛本願因緣。或有壽命無量。或有見",
    "T26n1521_003:0032c06": "者即得必定。聞名者亦得必定。女人見者",
    "T26n1521_003:0032c07": "即成男子身。若聞名者亦轉女身。或有聞",
    "T26n1521_003:0032c08": "名者即得往生。或有無量光明眾生遇者",
    "T26n1521_003:0032c09": "離諸障蓋。或以光明即入必定。或以光明",
    "T26n1521_003:0032c10": "滅一切苦惱。無量壽命者。壽命無量劫過諸",
    "T26n1521_003:0032c11": "算數。一劫百劫千劫萬劫億劫百千萬億那",
    "T26n1521_003:0032c12": "由他阿僧祇劫。如是久住為利益憐愍眾",
    "T26n1521_003:0032c13": "生故。一切諸佛雖力能無量壽。以本願故。",
    "T26n1521_003:0032c14": "有久住世者。有不久住者。見時得入必",
    "T26n1521_003:0032c15": "定者。有眾生見佛即住阿耨多羅三藐三",
    "T26n1521_003:0032c16": "菩提阿惟越致地。何以故。是諸眾生見佛身",
    "T26n1521_003:0032c17": "者。心大歡喜清淨悅樂。其心即攝得如是菩",
    "T26n1521_003:0032c18": "薩三昧。以是三昧力通達諸法實相。能直",
    "T26n1521_003:0032c19": "入阿耨多羅三藐三菩提必定地。是諸眾生",
    "T26n1521_003:0032c20": "長夜深心種見佛入必定善根。以大悲心為",
    "T26n1521_003:0032c21": "首。善妙清淨。為通達一切佛法故。為度",
    "T26n1521_003:0032c22": "一切眾生故。是善根成就時至。是故得值",
    "T26n1521_003:0032c23": "此佛。又以諸佛本願因緣二事和合故此事",
    "T26n1521_003:0032c24": "得成。聞佛名入必定者。佛有本願。若聞",
    "T26n1521_003:0032c25": "我名者即入必定。如見佛聞亦如是。女人",
    "T26n1521_003:0032c26": "見得轉女形者。若有一心求轉女形。深",
    "T26n1521_003:0032c27": "自厭患。有信解力誓願男身。如是女人得",
    "T26n1521_003:0032c28": "見佛者即轉女形。若女人無有如是業因",
    "T26n1521_003:0032c29": "緣。又女身業未盡。不得值如是佛。女人",
    "T26n1521_003:0033a01": "聞佛名轉女形者。此事因緣如見佛中",
    "T26n1521_003:0033a02": "說。聞佛名得往生者。若人信解力多。諸善",
    "T26n1521_003:0033a03": "根成就。業障礙已盡。如是之人得聞佛名。",
    "T26n1521_003:0033a04": "又是諸佛本願因緣便得往生。無量光明者。",
    "T26n1521_003:0033a05": "一切佛光明所炤。隨意遠近。此說無量者",
    "T26n1521_003:0033a06": "是其常光。常光明不可由旬里數以為限",
    "T26n1521_003:0033a07": "量。遍滿東方若干百千萬億由旬。不可得",
    "T26n1521_003:0033a08": "量。南西北方四維上下亦復如是。但知其",
    "T26n1521_003:0033a09": "無量而莫知邊際。遇光明得除諸蓋者。",
    "T26n1521_003:0033a10": "是諸佛本願力所致。貪欲瞋恚睡眠調悔疑",
    "T26n1521_003:0033a11": "除此障蓋。眾生遇光即能念佛。念佛因緣",
    "T26n1521_003:0033a12": "故念法。念法故諸蓋得除。光明觸身苦惱",
    "T26n1521_003:0033a13": "皆滅者。若眾生墮地獄畜生餓鬼非人之",
    "T26n1521_003:0033a14": "中。多諸苦惱。以佛本願神通之力光觸其",
    "T26n1521_003:0033a15": "身即得離苦。法具足者。一切諸佛法悉皆",
    "T26n1521_003:0033a16": "具足。無有具足不具足者。諸佛說法同故法",
    "T26n1521_003:0033a17": "俱具足。但以本願因緣故差別不同。或有",
    "T26n1521_003:0033a18": "久住不久住耳。何謂法具足。法有略說有",
    "T26n1521_003:0033a19": "廣說。有略廣說。有具足聲聞乘。有具足辟",
    "T26n1521_003:0033a20": "支佛乘。有具足大乘。以諸神通力守護。令",
    "T26n1521_003:0033a21": "不為外道所壞。不為諸魔所破。久住於",
    "T26n1521_003:0033a22": "世。略說者。以少言辭包含多義。利根之人",
    "T26n1521_003:0033a23": "聞則開悟。廣說者。於一事一義種種因緣。",
    "T26n1521_003:0033a24": "為諸鈍根樂分別者敷演解說。若略廣說",
    "T26n1521_003:0033a25": "者。亦以一言包舉廣義。又亦種種演散一",
    "T26n1521_003:0033a26": "義。有具足聲聞乘具足辟支佛乘具足大乘",
    "T26n1521_003:0033a27": "者。此義後當說。神力護法者。以佛神力護",
    "T26n1521_003:0033a28": "念是法。以諸佛印印之。諸佛印者。所謂四",
    "T26n1521_003:0033a29": "大因離四黑因。不為外道所壞者。一切沙",
    "T26n1521_003:0033b01": "門婆羅門外道論師。所有邪見。說生滅味患",
    "T26n1521_003:0033b02": "出。又覺一切善。說破壞因緣。不為一切魔",
    "T26n1521_003:0033b03": "所壞者。諸佛有無量無邊功德智慧方便神",
    "T26n1521_003:0033b04": "通力故。魔雖有力而不能壞。又諸菩薩力",
    "T26n1521_003:0033b05": "故魔不能壞。法久住者。若一劫若減一劫。",
    "T26n1521_003:0033b06": "若過數百劫千劫萬劫十萬劫百萬劫千萬",
    "T26n1521_003:0033b07": "劫萬萬劫無量千萬億那由他阿僧祇劫乃至",
    "T26n1521_003:0033b08": "無量無邊劫。聲聞具足者。一切諸佛悉皆具",
    "T26n1521_003:0033b09": "足聲聞僧。但諸佛本願因緣故。有少多差別。",
    "T26n1521_003:0033b10": "何謂具足。所謂如來聲聞眾。具足持戒禪定",
    "T26n1521_003:0033b11": "智慧解脫解脫知見。同等清淨悉是利根。益",
    "T26n1521_003:0033b12": "諸菩薩形色嚴淨。具足持戒者。遠離殺生",
    "T26n1521_003:0033b13": "偷盜邪婬妄語兩舌惡口綺語飲酒邪命等諸",
    "T26n1521_003:0033b14": "惡法。又毘尼所制皆悉遠離。又能成就無漏",
    "T26n1521_003:0033b15": "戒故。具足禪定者。四禪四無量心四無色",
    "T26n1521_003:0033b16": "定八解脫八背捨八勝處十一切入等。及得",
    "T26n1521_003:0033b17": "無漏諸禪定故。具足智慧者。成就四種智",
    "T26n1521_003:0033b18": "慧。從多聞生從思惟生。從修集生從先",
    "T26n1521_003:0033b19": "世業因緣果報生。具足解脫者。於一切煩",
    "T26n1521_003:0033b20": "惱得解脫。又於一切障閡得解脫。具足",
    "T26n1521_003:0033b21": "解脫知見者。知名識其事。見名明了其事。",
    "T26n1521_003:0033b22": "於解脫中了了知見無疑。又知名盡智。見",
    "T26n1521_003:0033b23": "名見四諦。同等者。諸入須陀洹果。悉皆同",
    "T26n1521_003:0033b24": "等。乃至阿羅漢亦如是。清淨者成就三種清",
    "T26n1521_003:0033b25": "淨。身清淨口清淨意清淨。利智者。但聞少",
    "T26n1521_003:0033b26": "語能廣解了通達義趣。略能作廣廣能作",
    "T26n1521_003:0033b27": "略。義理微隱能令易解。利益菩薩者。念諸",
    "T26n1521_003:0033b28": "菩薩乃至初發心者亦不輕慢。深愛敬故。常",
    "T26n1521_003:0033b29": "開示善惡為說佛道方便因緣。形色嚴淨",
    "T26n1521_003:0033c01": "者。身體姝美姿容具足兼有相好。見者歡",
    "T26n1521_003:0033c02": "喜如辟支佛。行來進止坐臥寐寤。飲食澡",
    "T26n1521_003:0033c03": "浴著衣持鉢。威儀庠序無所闕少。若人見者",
    "T26n1521_003:0033c04": "心則清淨。菩提樹具足者。所有大樹娑羅樹",
    "T26n1521_003:0033c05": "多羅樹提羅迦樹多摩羅樹婆求羅樹瞻蔔樹",
    "T26n1521_003:0033c06": "阿輸迦樹娑呵迦羅樹分那摩樹那摩樹那",
    "T26n1521_003:0033c07": "迦樹尸利沙樹涅劬陀樹阿輸陀樹波勒叉",
    "T26n1521_003:0033c08": "樹憂曇鉢羅樹等。於此諸大樹中隨取一",
    "T26n1521_003:0033c09": "樹。在平地者高廣具足根莖枝葉滋潤茂盛。",
    "T26n1521_003:0033c10": "華色鮮明無有傷缺。其樹舉高五十由旬。端",
    "T26n1521_003:0033c11": "直平澤無有盤節。皮膚細軟色白鮮淨。無",
    "T26n1521_003:0033c12": "有刺閡內不朽腐。又不空中虫蝎傷齧。",
    "T26n1521_003:0033c13": "其根深固連編相次。其華嚴飾如鬘瓔珞。枝",
    "T26n1521_003:0033c14": "葉蔚茂猶如圓蓋。次第分布功殊人造。其",
    "T26n1521_003:0033c15": "葉青鮮猶如寶色。枝無絞戾萎黃枯葉。無",
    "T26n1521_003:0033c16": "有虫蟻蚊蚋虻蟻。其下清淨布諸金沙。種",
    "T26n1521_003:0033c17": "種光明周匝炤燿。栴檀香水以灑其地。平坦",
    "T26n1521_003:0033c18": "柔軟清涼快樂。牛頭栴檀細末布上。諸天常",
    "T26n1521_003:0033c19": "雨曼陀羅華。燒黑沈香芬馨流溢。五色天",
    "T26n1521_003:0033c20": "繒參羅垂列。清風微動猗靡隨順。鳥獸遊側",
    "T26n1521_003:0033c21": "寂然無聲。其樹左右天常雨華。眾妙雜色自",
    "T26n1521_003:0033c22": "然間錯垂以為瓔猶如龍身身上往往懸",
    "T26n1521_003:0033c23": "以金色華貫。四面大枝垂寶羅網。眾寶莊嚴",
    "T26n1521_003:0033c24": "猶紫金山。巍巍姝妙如帝釋幢。斯由菩薩",
    "T26n1521_003:0033c25": "百千萬億阿僧祇劫修集善行功德所致。種",
    "T26n1521_003:0033c26": "種妙寶化為師子王。四師子頂上有廣大寶",
    "T26n1521_003:0033c27": "床敷諸天繒。四天王天忉利諸天夜摩天兜",
    "T26n1521_003:0033c28": "率陀天化樂天他化自在天梵天乃至阿迦膩",
    "T26n1521_003:0033c29": "吒天。乘琉璃車璩馬瑙大青寶帝青寶金剛",
    "T26n1521_003:0034a01": "頗梨眾寶宮殿。其色無比光明遠炤。俱集",
    "T26n1521_003:0034a02": "寶樹圍繞供養。又十方無量世界諸菩薩",
    "T26n1521_003:0034a03": "眾隨本所願備諸供具。雨眾寶物花香幡",
    "T26n1521_003:0034a04": "蓋種種伎樂等。是名具足菩提樹。世間莊嚴",
    "T26n1521_003:0034a05": "者。菩薩觀察十方清淨國土最上妙者而發",
    "T26n1521_003:0034a06": "大願。我修集功德所得國土。復勝於此",
    "T26n1521_003:0034a07": "第一無比。眾生善利者。眾生端正無諸疾患",
    "T26n1521_003:0034a08": "無有老病。壽無量阿僧祇劫悉皆化生。身",
    "T26n1521_003:0034a09": "無眾穢具足三十二相。光明無量。煩惱微",
    "T26n1521_003:0034a10": "薄易可化度。可度具足者。一坐說法恒河",
    "T26n1521_003:0034a11": "沙眾生同時得度自有餘佛演說法時度",
    "T26n1521_003:0034a12": "一人二人。是諸眾生宿種善根。結使微薄聞",
    "T26n1521_003:0034a13": "說即悟。大眾集會者。有佛大會滿一由旬。",
    "T26n1521_003:0034a14": "或十由旬。有百千萬億由旬。有滿三千大千",
    "T26n1521_003:0034a15": "世界。此中大集會者。十方恒河沙世界以為",
    "T26n1521_003:0034a16": "大會。又其會中但是福德之人。及諸天八部。",
    "T26n1521_003:0034a17": "初地菩薩乃至十住悉共來會。唯除諸佛。",
    "T26n1521_003:0034a18": "佛力具足者。諸佛所行四十不共法。是一一",
    "T26n1521_003:0034a19": "法所行處。一切無量無邊。是第七願。復次。",
    "T26n1521_003:0034a20": "　俱行於一事　　願無有怨競",
    "T26n1521_003:0034a21": "若菩薩所作福德。若布施持戒忍辱精進禪",
    "T26n1521_003:0034a22": "定智慧。若諦捨滅慧四功德處。若因諸大願。",
    "T26n1521_003:0034a23": "求佛道時應作是願。若有餘人同我行",
    "T26n1521_003:0034a24": "此六波羅蜜四功德處求佛道者。願我以",
    "T26n1521_003:0034a25": "此福德因緣。不於餘人而生怨競。何以故。",
    "T26n1521_003:0034a26": "同行一事。諸有智者說有怨相。世間亦復",
    "T26n1521_003:0034a27": "現有此事。除此過故發是大願。是第八願。",
    "T26n1521_003:0034a28": "復次。",
    "T26n1521_003:0034a29": "　願行菩薩道　　轉不退轉輪",
    "T26n1521_003:0034b01": "　令除諸煩惱　　得入信清淨",
    "T26n1521_003:0034b02": "輪者法輪。不退轉者無人能壞。菩薩應如",
    "T26n1521_003:0034b03": "是發願。我當如說行道。必轉不退法輪。轉",
    "T26n1521_003:0034b04": "此法輪除諸眾生三毒煩惱。轉捨生死入",
    "T26n1521_003:0034b05": "佛法眾。苦集滅道中使得清淨。是第九願。",
    "T26n1521_003:0034b06": "復次。",
    "T26n1521_003:0034b07": "　願一切世界　　皆示成菩提",
    "T26n1521_003:0034b08": "隨諸世界應有佛事處。盡於其中示得",
    "T26n1521_003:0034b09": "阿耨多羅三藐三菩提。安樂一切眾生故。",
    "T26n1521_003:0034b10": "滅度一切眾生故。以阿耨多羅三藐三菩提",
    "T26n1521_003:0034b11": "大故獨說。其餘入胎出胎生長在家出家受",
    "T26n1521_003:0034b12": "戒苦行。降伏魔眾梵王勸請及轉法輪。大",
    "T26n1521_003:0034b13": "眾集會廣度眾生。現大神力示大滅度。如",
    "T26n1521_003:0034b14": "此諸事悉皆如是應作。是知有如是無量",
    "T26n1521_003:0034b15": "力。能利無量無邊眾生。不應但於一國示",
    "T26n1521_003:0034b16": "成佛道。有人言。於一佛國所有四天下。諸",
    "T26n1521_003:0034b17": "閻浮提是一佛土。過此已外唯佛能知。而",
    "T26n1521_003:0034b18": "實不爾。是第十願。復次。",
    "T26n1521_003:0034b19": "　如是諸菩薩　　十大願為首",
    "T26n1521_003:0034b20": "　廣大如虛空　　盡於未來際",
    "T26n1521_003:0034b21": "　及餘無量願　　亦各分別說",
    "T26n1521_003:0034b22": "願名心所貪樂求欲。必成十者有十種門。",
    "T26n1521_003:0034b23": "廣大如虛空者。願所緣方如所有虛空處",
    "T26n1521_003:0034b24": "願亦如是。盡未來際者。願時所住盡一切眾",
    "T26n1521_003:0034b25": "生未來生死際。有人言。阿耨多羅三藐三菩",
    "T26n1521_003:0034b26": "提。是未來世生死際。若諸佛入無餘涅槃。是",
    "T26n1521_003:0034b27": "生死後際。菩薩志願無盡而實成佛則止。一",
    "T26n1521_003:0034b28": "切十方世界諸大菩薩。皆有是願。餘無量願",
    "T26n1521_003:0034b29": "者。諸菩薩成就無量希有功德故。諸所有願",
    "T26n1521_003:0034c01": "不可盡說。復次。",
    "T26n1521_003:0034c02": "　菩薩發如是　　十大願究竟",
    "T26n1521_003:0034c03": "是十大願。有十究竟事。何等為十。答曰。",
    "T26n1521_003:0034c04": "　眾生性世性　　虛空性法性",
    "T26n1521_003:0034c05": "　涅槃佛生性　　諸佛智性竟",
    "T26n1521_003:0034c06": "　一切心所緣　　諸佛行處智",
    "T26n1521_003:0034c07": "　世間法智轉　　是名十究竟",
    "T26n1521_003:0034c08": "初眾生性竟。二世間性竟。三虛空性竟。四法",
    "T26n1521_003:0034c09": "性性竟。五涅槃性竟。六佛生性竟。七諸佛",
    "T26n1521_003:0034c10": "智性竟。八一切心所緣竟。九諸佛行處智竟。",
    "T26n1521_003:0034c11": "十世間法智轉竟。是名十究竟。問曰。汝言",
    "T26n1521_003:0034c12": "竟何者為竟。此義應分別。答曰。",
    "T26n1521_003:0034c13": "　眾生性若竟　　我願亦復竟",
    "T26n1521_003:0034c14": "　如眾生等竟　　如是諸願竟",
    "T26n1521_003:0034c15": "　竟義名無竟　　我善根無竟",
    "T26n1521_003:0034c16": "眾生性竟者。若眾生都盡滅。我願便應息。隨",
    "T26n1521_003:0034c17": "世間性盡。虛空性盡。諸法性盡。涅槃性盡。諸",
    "T26n1521_003:0034c18": "佛生性盡。諸智性盡。一切眾生心所緣性",
    "T26n1521_003:0034c19": "盡。入佛法智性盡。世間轉法轉智轉盡。我此",
    "T26n1521_003:0034c20": "十願爾乃盡息。但是眾生性等十事實不盡。",
    "T26n1521_003:0034c21": "我是福德善根亦不盡不息。不息義者。無量",
    "T26n1521_003:0034c22": "無邊不可思議。過諸算數名為不息。如此",
    "T26n1521_003:0034c23": "三千大千世界。十方無量無邊過諸算數故",
    "T26n1521_003:0034c24": "名為世間無邊。是諸世界中三界六趣眾生",
    "T26n1521_003:0034c25": "無邊故名為眾生性無邊。是一切世界中內",
    "T26n1521_003:0034c26": "外二種虛空性無邊故名為虛空性無邊。是",
    "T26n1521_003:0034c27": "諸世界中。欲色無色無漏性所攝有為法無",
    "T26n1521_003:0034c28": "邊故名為法性無邊。若一切眾生滅度涅槃",
    "T26n1521_003:0034c29": "性不增不減。是故涅槃性無邊。若過去十",
    "T26n1521_003:0035a01": "方諸佛無量無邊。今現在十方諸佛亦無量",
    "T26n1521_003:0035a02": "無邊。未來十方世界諸佛亦無量無邊。是故",
    "T26n1521_003:0035a03": "佛生性無邊。諸佛智無量。不可稱不可量無",
    "T26n1521_003:0035a04": "等無等等無對無比故。諸佛智性亦無量無",
    "T26n1521_003:0035a05": "邊。如佛告阿難。是聲聞人諸佛智無量。是",
    "T26n1521_003:0035a06": "故諸佛智性無量無邊。於過去世一一眾生",
    "T26n1521_003:0035a07": "無量無邊心。是諸心皆有緣生。未來世亦如",
    "T26n1521_003:0035a08": "是。現在世一切眾生心。亦無量無邊皆有緣",
    "T26n1521_003:0035a09": "生。是故心所緣亦無量無邊。諸佛力略說有",
    "T26n1521_003:0035a10": "四十不共法。是四十不共法。一一法行處無",
    "T26n1521_003:0035a11": "量無邊。行處無量無邊故智亦無量無邊。是",
    "T26n1521_003:0035a12": "故說佛行處智無量無邊。世間轉法轉智轉",
    "T26n1521_003:0035a13": "者。轉名以此法有所轉。世間者。世間有二",
    "T26n1521_003:0035a14": "種。國土世間眾生世間。此中說眾生世間。諸",
    "T26n1521_003:0035a15": "佛及諸菩薩。以無量無邊方便力引導眾",
    "T26n1521_003:0035a16": "生。法轉者。以無量無邊善根福德攝取諸",
    "T26n1521_003:0035a17": "佛法。智轉者。無量諸善法六波羅蜜十地等",
    "T26n1521_003:0035a18": "攝取佛智。是故智轉無邊。此三同轉故合",
    "T26n1521_003:0035a19": "為一願。是菩薩一一願牢堅故。成是十無盡",
    "T26n1521_003:0035a20": "願。方如虛空時如未來際。如是以略說廣",
    "T26n1521_003:0035a21": "說。解是十願究竟。",
    "T26n1521_003:0035a22": "發菩提心品第六",
    "T26n1521_003:0035a23": "問曰。初發心是諸願根本。云何為初發心。答",
    "T26n1521_003:0035a24": "曰。",
    "T26n1521_003:0035a25": "　初發菩提心　　或三四因緣",
    "T26n1521_003:0035a26": "眾生初發菩提心。或以三因緣。或以四因",
    "T26n1521_003:0035a27": "緣。如是和合有七因緣。發阿耨多羅三藐",
    "T26n1521_003:0035a28": "三菩提心。問曰。何等為七。答曰。",
    "T26n1521_003:0035a29": "　一者諸如來　　令發菩提心",
    "T26n1521_003:0035b01": "　二見法欲壞　　守護故發心",
    "T26n1521_003:0035b02": "　三於眾生中　　大悲而發心",
    "T26n1521_003:0035b03": "　四或有菩薩　　教發菩提心",
    "T26n1521_003:0035b04": "　五見菩薩行　　亦隨而發心",
    "T26n1521_003:0035b05": "　或因布施已　　而發菩提心",
    "T26n1521_003:0035b06": "　或見佛身相　　歡喜而發心",
    "T26n1521_003:0035b07": "　以是七因緣　　而發菩提心",
    "T26n1521_003:0035b08": "佛令發心者。佛以佛眼觀眾生。知其善根",
    "T26n1521_003:0035b09": "淳熟堪任能得阿耨多羅三藐三菩提。如是",
    "T26n1521_003:0035b10": "人者。佛教令發心作是言。善男子來。今可",
    "T26n1521_003:0035b11": "發心當度苦惱眾生。或復有人生在惡世。",
    "T26n1521_003:0035b12": "見法欲壞。為守護故。發心作是念。咄哉",
    "T26n1521_003:0035b13": "從無量無邊百千萬億阿僧祇劫來。唯有一",
    "T26n1521_003:0035b14": "人二處行出三界。四聖諦大導師。知五種法",
    "T26n1521_003:0035b15": "藏脫於六道。有七種正法大寶。深行八解",
    "T26n1521_003:0035b16": "脫。以九部經教化。有十大力說十一種功",
    "T26n1521_003:0035b17": "德。善轉十二因緣相續。說十三助聖道法。",
    "T26n1521_003:0035b18": "有十四覺意大寶。除十五種貪欲。并得十",
    "T26n1521_003:0035b19": "六心無礙解脫。出十六地獄眾生。及身十七",
    "T26n1521_003:0035b20": "具足十八不共法。善分別十九住果人。善知",
    "T26n1521_003:0035b21": "分別學人阿羅漢辟支佛諸佛二十根是。大",
    "T26n1521_003:0035b22": "悲心者。是大將主大眾主大醫王大導師大",
    "T26n1521_003:0035b23": "船師。久乃得是法。行難行苦行。乃得是法。",
    "T26n1521_003:0035b24": "而今欲壞。我當發阿耨多羅三藐三菩提心。",
    "T26n1521_003:0035b25": "厚種善根得成佛道。令法久住無數阿僧",
    "T26n1521_003:0035b26": "祇劫。又行菩薩道時。護持無量諸佛法故",
    "T26n1521_003:0035b27": "勤行精進。或復有人見眾生苦惱。可愍無",
    "T26n1521_003:0035b28": "救無歸無所依止。流轉生死險難惡道。有",
    "T26n1521_003:0035b29": "大怨賊諸惡虫獸生死恐怖諸惡鬼等。常有",
    "T26n1521_003:0035c01": "憂悲苦惱刺蕀。恩愛別離怨會深坑。喜樂之",
    "T26n1521_003:0035c02": "水甚為難得。大寒大熱獨行其中。曠絕無",
    "T26n1521_003:0035c03": "蔭難得度脫。眾生於中多諸怖畏。無有救",
    "T26n1521_003:0035c04": "護將導之者。見如是眾生。入此生死險惡",
    "T26n1521_003:0035c05": "道中受諸苦惱。以大悲故發阿耨多羅三",
    "T26n1521_003:0035c06": "藐三菩提心。作是言。我當為無救作救無",
    "T26n1521_003:0035c07": "歸作歸無依作依。我得度已當度眾生。",
    "T26n1521_003:0035c08": "我得脫已當脫眾生。我得安已當安眾生。",
    "T26n1521_003:0035c09": "復有人但從人聞以信樂心等。發無上道",
    "T26n1521_003:0035c10": "心。作是念。我當修善法不斷絕故。或墮",
    "T26n1521_003:0035c11": "必定得無生法忍。集諸福德善根淳熟故。",
    "T26n1521_003:0035c12": "或值諸佛或值大菩薩。能知眾生諸根利",
    "T26n1521_003:0035c13": "鈍深心本末性欲差別。善知方便為般若",
    "T26n1521_003:0035c14": "波羅蜜所護。能作佛事者知我發願。善根",
    "T26n1521_003:0035c15": "成熟故令住必定。若無生法忍。是諸菩薩。",
    "T26n1521_003:0035c16": "在第七第八第九第十地。如佛善知眾生心",
    "T26n1521_003:0035c17": "力教令發心。不以但有信樂力等教令發",
    "T26n1521_003:0035c18": "心。復有人見餘菩薩行道修諸善根大悲",
    "T26n1521_003:0035c19": "所護。具足方便教化眾生。不惜身命多",
    "T26n1521_003:0035c20": "所利益。廣博多聞世間奇特人中標勝。疲苦",
    "T26n1521_003:0035c21": "眾生為作蔭覆。安住布施持戒忍辱精進禪",
    "T26n1521_003:0035c22": "定智慧慚愧質直柔軟調和。其心清淨深樂",
    "T26n1521_003:0035c23": "善法。見如是人而作是念。是人所行我亦",
    "T26n1521_003:0035c24": "應行所修願行我亦應修。我為得是法故",
    "T26n1521_003:0035c25": "當發是願。作是念已發無上道心。復有人",
    "T26n1521_003:0035c26": "行大布施。施佛及僧或但施佛以飲食衣",
    "T26n1521_003:0035c27": "服等。是人因是布施。念過去諸菩薩能行",
    "T26n1521_003:0035c28": "施者。韋藍摩韋首多羅薩婆檀尸毘王等。即",
    "T26n1521_003:0035c29": "發菩提心。以此施福迴向阿耨多羅三藐",
    "T26n1521_003:0036a01": "三菩提。復有人若見若聞佛三十二相。足",
    "T26n1521_003:0036a02": "下平．手足輪．指網縵．手足柔軟．七處滿．纖長指．",
    "T26n1521_003:0036a03": "足跟廣．身傭直．足趺高平．毛上旋．伊泥[跳兆+專]．臂長",
    "T26n1521_003:0036a04": "過膝．陰馬藏．身金色．皮軟薄．一一孔一毛生．眉",
    "T26n1521_003:0036a05": "間白毫．上身如師子．肩圓大．腋下滿．得知妙味．",
    "T26n1521_003:0036a06": "身方如尼拘樓陀樹．頂有肉髻．廣長舌．梵音",
    "T26n1521_003:0036a07": "聲．師子頰．四十齒．齊白密緻．眼睛紺青色．睫如",
    "T26n1521_003:0036a08": "牛王等相。心則歡喜作是念。我亦當得如",
    "T26n1521_003:0036a09": "是相。如是相人所得諸法我亦當得。即發",
    "T26n1521_003:0036a10": "阿耨多羅三藐三菩提心。以是七因緣發菩",
    "T26n1521_003:0036a11": "提心。問曰。汝說七因緣發菩薩心。為皆當",
    "T26n1521_003:0036a12": "成有成有不成。答曰。是不必盡成。或有成",
    "T26n1521_003:0036a13": "有不成。問曰。若爾者應解說。答曰。",
    "T26n1521_003:0036a14": "　於七發心中　　佛教令發心",
    "T26n1521_003:0036a15": "　護法故發心　　憐愍故發心",
    "T26n1521_003:0036a16": "　如是三心者　　必定得成就",
    "T26n1521_003:0036a17": "　其餘四心者　　不必皆成就",
    "T26n1521_003:0036a18": "是七心中佛觀其根本。教令發心必得成。",
    "T26n1521_003:0036a19": "以不空言故。若為尊重佛法為欲守護。",
    "T26n1521_003:0036a20": "若於眾生有大悲心。如是三心必得成就。",
    "T26n1521_003:0036a21": "根本深故。餘菩薩教令發心。見菩薩所行",
    "T26n1521_003:0036a22": "發心。因大布施發心。若見若聞佛相發心。",
    "T26n1521_003:0036a23": "是四心多不成。或有成者。根本微弱故。◎",
    "T26n1521_003:0036a24": "十住毘婆沙論卷第三"
}