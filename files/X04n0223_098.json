{
    "X04n0223_098:0653c22": "大方廣佛新華嚴經合論卷第九十八",
    "X04n0223_098:0653c23": "唐于闐國三藏沙門實叉難陀譯經",
    "X04n0223_098:0653c24": "唐太原方山長者李通玄造論",
    "X04n0223_098:0654a01": "唐福州開元寺沙門志寧釐經合論",
    "X04n0223_098:0654a02": "入法界品第三十九之十一",
    "X04n0223_098:0654a03": "【論】第五師子宮城寶髻長者主離癡亂行。",
    "X04n0223_098:0654a04": "【經】爾時善財童子於明智居士所聞此解脫已遊彼",
    "X04n0223_098:0654a05": "福德海治彼福德田仰彼福德山趣彼福德津開彼",
    "X04n0223_098:0654a06": "福德藏觀彼福德法淨彼福德輪味彼福德聚生彼",
    "X04n0223_098:0654a07": "福德力增彼福德勢漸次而行向師子城周徧推求",
    "X04n0223_098:0654a08": "寶髻長者見此長者在於市中遽即往詣頂禮其足",
    "X04n0223_098:0654a09": "遶無數帀合掌而立白言聖者我已先發阿耨多羅",
    "X04n0223_098:0654a10": "三藐三菩提心而未知菩薩云何學菩薩行云何修",
    "X04n0223_098:0654a11": "菩薩道善哉聖者願為我說諸菩薩道我乘此道趣",
    "X04n0223_098:0654a12": "一切智爾時長者執善財手將詣所居示其舍宅作",
    "X04n0223_098:0654a13": "如是言善男子且觀我家爾時善財見其舍宅清淨",
    "X04n0223_098:0654a14": "光明真金所成白銀為牆頗棃為殿紺琉璃寶以為",
    "X04n0223_098:0654a15": "樓閣硨磲妙寶而作其柱百千種寶周徧莊嚴赤珠",
    "X04n0223_098:0654a16": "摩尼為師子座摩尼為帳真珠為網彌覆其上瑪瑙",
    "X04n0223_098:0654a17": "寶池香水盈滿無量寶樹周徧行列其宅廣博十層",
    "X04n0223_098:0654a18": "八門善財入已次第觀察見最下層施諸飲食見第",
    "X04n0223_098:0654a19": "二層施諸寶衣見第三層布施一切寶莊嚴具見第",
    "X04n0223_098:0654a20": "四層施諸婇女并及一切上妙珍寶見第五層乃至",
    "X04n0223_098:0654a21": "五地菩薩雲集演說諸法利益世間成就一切陀羅",
    "X04n0223_098:0654a22": "尼門諸三昧印諸三昧行智慧光明見第六層有諸",
    "X04n0223_098:0654a23": "菩薩皆已成就甚深智慧於諸法性明了通達成就",
    "X04n0223_098:0654a24": "廣大總持三昧無障礙門所行無礙不住二法在不",
    "X04n0223_098:0654b01": "可說妙莊嚴道場中而共集會分別顯示般若波羅",
    "X04n0223_098:0654b02": "蜜門所謂寂靜藏般若波羅蜜門善分別諸眾生智",
    "X04n0223_098:0654b03": "般若波羅蜜門不可動轉般若波羅蜜門離欲光明",
    "X04n0223_098:0654b04": "般若波羅蜜門不可降伏藏般若波羅蜜門照眾生",
    "X04n0223_098:0654b05": "輪般若波羅蜜門海藏般若波羅蜜門普眼捨得般",
    "X04n0223_098:0654b06": "若波羅蜜門入無盡藏般若波羅蜜門一切方便海",
    "X04n0223_098:0654b07": "般若波羅蜜門入一切世間海般若波羅蜜門無礙",
    "X04n0223_098:0654b08": "辯才般若波羅蜜門隨順眾生般若波羅蜜門無礙",
    "X04n0223_098:0654b09": "光明般若波羅蜜門常觀宿緣而布法雲般若波羅",
    "X04n0223_098:0654b10": "蜜門說如是等百萬阿僧祇般若波羅蜜門見第七",
    "X04n0223_098:0654b11": "層有諸菩薩得如響忍以方便智分別觀察而得出",
    "X04n0223_098:0654b12": "離悉能聞持諸佛正法見第八層無量菩薩共集其",
    "X04n0223_098:0654b13": "中皆得神通無有退墮能以一音徧十方剎其身普",
    "X04n0223_098:0654b14": "現一切道場盡于法界靡不周徧普入佛境普見佛",
    "X04n0223_098:0654b15": "身普於一切佛眾會中而為上首演說於法見第九",
    "X04n0223_098:0654b16": "層一生所繫諸菩薩眾於中集會見第十層一切如",
    "X04n0223_098:0654b17": "來充滿其中從初發心修菩薩行超出生死成滿大",
    "X04n0223_098:0654b18": "願及神通力淨佛國土道場眾會轉正法輪調伏眾",
    "X04n0223_098:0654b19": "生如是一切悉使明見爾時善財見是事已白言聖",
    "X04n0223_098:0654b20": "者何緣致此清淨眾會種何善根獲如是報長者告",
    "X04n0223_098:0654b21": "言善男子我念過去過佛剎微塵數劫有世界名圓",
    "X04n0223_098:0654b22": "滿莊嚴佛號無邊光明法界普莊嚴王如來應正等",
    "X04n0223_098:0654b23": "覺十號圓滿彼佛入城我奏樂音并燒一丸香而以",
    "X04n0223_098:0654b24": "供養以此功德迴向三處謂永離一切貧窮困苦常",
    "X04n0223_098:0654c01": "見諸佛及善知識恒聞正法故獲斯報善男子我唯",
    "X04n0223_098:0654c02": "知此菩薩無量福德寶藏解脫門如諸菩薩摩訶薩",
    "X04n0223_098:0654c03": "得不思議功德寶藏入無分別如來身海受無分別",
    "X04n0223_098:0654c04": "無上法雲修無分別功德道具起無分別普賢行網",
    "X04n0223_098:0654c05": "入無分別三昧境界等無分別菩薩善根住無分別",
    "X04n0223_098:0654c06": "如來所住證無分別三世平等住無分別普眼境界",
    "X04n0223_098:0654c07": "住一切劫無有疲厭而我云何能知能說彼功德行",
    "X04n0223_098:0654c08": "善男子於此南方有一國土名曰藤根其土有城名",
    "X04n0223_098:0654c09": "曰普門中有長者名為普眼汝詣彼問菩薩云何學",
    "X04n0223_098:0654c10": "菩薩行修菩薩道時善財童子頂禮其足遶無數帀",
    "X04n0223_098:0654c11": "殷勤瞻仰辭退而去。",
    "X04n0223_098:0654c12": "【論】第一正入當位法門中從爾時善財已下至我",
    "X04n0223_098:0654c13": "唯知此菩薩無量福德寶藏解脫門於此段中義",
    "X04n0223_098:0654c14": "分為十門一念善知識教增長福德海二漸次南",
    "X04n0223_098:0654c15": "行向師子城三周徧推求寶髻長者見在市中四",
    "X04n0223_098:0654c16": "禮敬正申所求五長者執善財手將詣所居之宅",
    "X04n0223_098:0654c17": "六令善財觀其報居之宅眾寶所成十層八門七",
    "X04n0223_098:0654c18": "善財觀已問其所修之因八長者為說往昔所修",
    "X04n0223_098:0654c19": "之因九并陳迴向三處十推德昇進隨文釋義者",
    "X04n0223_098:0654c20": "周徧推求寶髻長者明徧觀心境空有三界定亂",
    "X04n0223_098:0654c21": "昇進無依無得無證之定門市中而見者明寂亂",
    "X04n0223_098:0654c22": "等也若望十住中解脫長者即入三昧明身含佛",
    "X04n0223_098:0654c23": "剎之門表創居定體此十行中定明行體恒定表",
    "X04n0223_098:0654c24": "處生死市廛攝化眾生無虧定體明動用俱寂性",
    "X04n0223_098:0655a01": "自離故遽即往詣頂禮者速會其定體不遲滯也",
    "X04n0223_098:0655a02": "已下正舉申請中執善財手者引接也將詣所居",
    "X04n0223_098:0655a03": "示其舍宅令善財觀察者令知所因也舍宅清淨",
    "X04n0223_098:0655a04": "光明真金所成者約位以禪為主餘九波羅蜜為",
    "X04n0223_098:0655a05": "伴明定體白淨無垢報成光明真金為舍宅之大",
    "X04n0223_098:0655a06": "體白銀為牆者以禪體為戒戒為防護義頗棃為",
    "X04n0223_098:0655a07": "殿者以禪體顯智成忍此寶似水精明淨然有眾",
    "X04n0223_098:0655a08": "色不同紺瑠璃寶而為樓閣者以禪體而作精進",
    "X04n0223_098:0655a09": "觀照更增明淨清潔也硨磲妙寶而為其柱者以",
    "X04n0223_098:0655a10": "禪為行住持諸法故已下自餘莊嚴以次依十波",
    "X04n0223_098:0655a11": "羅蜜次第排之十層樓閣亦准此十波羅蜜從下",
    "X04n0223_098:0655a12": "向上排之自有次第宅開八門者一面各有兩門",
    "X04n0223_098:0655a13": "四方都八也明八正道行也第十層中明第十智",
    "X04n0223_098:0655a14": "波羅蜜圓會三世佛因果一念而滿教化眾生及",
    "X04n0223_098:0655a15": "入涅槃總皆不移也約智境界法爾如斯故已下",
    "X04n0223_098:0655a16": "九層中初以檀度二以戒三忍配之自有次第竝",
    "X04n0223_098:0655a17": "是以行報生表法為善財說本因中云我念過去",
    "X04n0223_098:0655a18": "佛剎微塵數劫有世界名圓滿莊嚴佛號無邊光",
    "X04n0223_098:0655a19": "明法界普莊嚴王彼佛入城時我奏樂音并燒一",
    "X04n0223_098:0655a20": "丸香以此供養迴向三處得此果報所居舍宅如",
    "X04n0223_098:0655a21": "是者明得定體以十住位中已得言佛剎微塵為",
    "X04n0223_098:0655a22": "數量者明定越迷塵自智慧佛入此十行禪門故",
    "X04n0223_098:0655a23": "故表越迷塵智現以善說法為樂音表因定起慧",
    "X04n0223_098:0655a24": "也定香但燒一丸五分法身周備迴向三處者但",
    "X04n0223_098:0655b01": "入此隨行寂用無礙定門即能永離貧乏常見諸",
    "X04n0223_098:0655b02": "佛及善知識恒聞正法是為三處如經具言我唯",
    "X04n0223_098:0655b03": "知此菩薩無量福德寶藏解脫門者明隨行寂用",
    "X04n0223_098:0655b04": "無礙定門能攝福智及以大慈大悲四攝四無量",
    "X04n0223_098:0655b05": "法皆在其內是故號此長者名為寶髻表此隨行",
    "X04n0223_098:0655b06": "定門總為鬟攝法義自餘如文自具此一段是第",
    "X04n0223_098:0655b07": "五離癡亂行以禪波羅蜜為主餘九為伴約智門",
    "X04n0223_098:0655b08": "中諸位同治約位之中此位治世間出世間定亂",
    "X04n0223_098:0655b09": "不自在障如此長者十層樓閣總攝十住十行十",
    "X04n0223_098:0655b10": "迴向十地十一地及佛果皆悉通收以法界無依",
    "X04n0223_098:0655b11": "無性禪為體故皆以自體無依無住禪體中十波",
    "X04n0223_098:0655b12": "羅蜜以為莊嚴論主以頌釋曰。",
    "X04n0223_098:0655b13": "無作自性禪園苑普光明智為大宅差別觀照嚴",
    "X04n0223_098:0655b14": "樓閣布施法食滿眾生淨戒寶衣恒普著精進慈",
    "X04n0223_098:0655b15": "心為婇女禪心善達世間智五地通明菩薩住寂",
    "X04n0223_098:0655b16": "滅般若第六層七層方便住生死無功八層用自",
    "X04n0223_098:0655b17": "在九層一生法王居第十層中佛果滿如是次第",
    "X04n0223_098:0655b18": "而修學畢竟不居初中末以此眾法利羣生依正",
    "X04n0223_098:0655b19": "二報於中得。",
    "X04n0223_098:0655b20": "此略釋大況廣意如文意明一行中十行齊行無",
    "X04n0223_098:0655b21": "始無終例皆如是第二推德昇進中從如諸菩薩",
    "X04n0223_098:0655b22": "摩訶薩已下至辭退而去有十行半經於中約分",
    "X04n0223_098:0655b23": "六門一推德令進二示善知識之方所云南方三",
    "X04n0223_098:0655b24": "示善知識之國土名藤根四示善知識所居之城",
    "X04n0223_098:0655c01": "名普門五舉善知識名號普眼六致敬辭去隨文",
    "X04n0223_098:0655c02": "釋義者推德令善財昇進如歎德中有八行經如",
    "X04n0223_098:0655c03": "文具明國名藤根者表善知識第六般若深固徹",
    "X04n0223_098:0655c04": "眾生源故如藤根深固徹於大地至水際故取堅",
    "X04n0223_098:0655c05": "實穿達義以類智慧觀達世出世法皆徹源底故",
    "X04n0223_098:0655c06": "城名普門者明以普眼徧知諸法依法主立名長",
    "X04n0223_098:0655c07": "者名曰普眼者智慧過人天名之為長者世及出",
    "X04n0223_098:0655c08": "世無不徧知名為普眼已下勸令往詣如文自具",
    "X04n0223_098:0655c09": "第六藤根國普眼長者主善現行。",
    "X04n0223_098:0655c10": "【經】爾時善財童子於寶髻長者所聞此解脫已深入",
    "X04n0223_098:0655c11": "諸佛無量知見安住菩薩無量勝行了達菩薩無量",
    "X04n0223_098:0655c12": "方便希求菩薩無量法門清淨菩薩無量信解明利",
    "X04n0223_098:0655c13": "菩薩無量諸根成就菩薩無量欲樂通達菩薩無量",
    "X04n0223_098:0655c14": "行門增長菩薩無量願力建立菩薩無能勝幢起菩",
    "X04n0223_098:0655c15": "薩智照菩薩法漸次而行至藤根國推問求覓彼城",
    "X04n0223_098:0655c16": "所在雖歷艱難不憚勞苦但唯正念善知識教願常",
    "X04n0223_098:0655c17": "親近承事供養徧策諸根離眾放逸然後乃得見普",
    "X04n0223_098:0655c18": "門城百千聚落周帀圍遶雉堞崇峻衢路寬平見彼",
    "X04n0223_098:0655c19": "長者往詣其所於前頂禮合掌而立白言聖者我已",
    "X04n0223_098:0655c20": "先發阿耨多羅三藐三菩提心而未知菩薩云何學",
    "X04n0223_098:0655c21": "菩薩行云何修菩薩道長者告言善哉善哉善男子",
    "X04n0223_098:0655c22": "汝已能發阿耨多羅三藐三菩提心善男子我知一",
    "X04n0223_098:0655c23": "切眾生諸病風黃痰熱鬼魅蠱毒乃至水火之所傷",
    "X04n0223_098:0655c24": "害如是一切所生諸疾我悉能以方便救療善男子",
    "X04n0223_098:0656a01": "十方眾生諸有病者咸來我所我皆療治令其得差",
    "X04n0223_098:0656a02": "復以香湯沐浴其身香華纓絡名衣上服種種莊嚴",
    "X04n0223_098:0656a03": "施諸飲食及以財寶悉令充足無所乏短然後各為",
    "X04n0223_098:0656a04": "如應說法為貪欲多者教不淨觀瞋恚多者教慈悲",
    "X04n0223_098:0656a05": "觀愚癡多者教其分別種種法相等分行者為其顯",
    "X04n0223_098:0656a06": "示殊勝法門為欲令其發菩提心稱揚一切諸佛功",
    "X04n0223_098:0656a07": "德為欲令其起大悲意顯示生死無量苦惱為欲令",
    "X04n0223_098:0656a08": "其增長功德讚歎修習無量福智為欲令其發大誓",
    "X04n0223_098:0656a09": "願稱讚調伏一切眾生為欲令其修普賢行說諸菩",
    "X04n0223_098:0656a10": "薩於一切剎一切劫住修諸行網為欲令其具佛相",
    "X04n0223_098:0656a11": "好稱揚讚歎檀波羅蜜為欲令其得佛淨身悉能徧",
    "X04n0223_098:0656a12": "至一切處故稱揚讚歎尸波羅蜜為欲令其得佛清",
    "X04n0223_098:0656a13": "淨不思議身稱揚讚歎忍波羅蜜為欲令其獲於如",
    "X04n0223_098:0656a14": "來無能勝身稱揚讚歎精進波羅蜜為欲令其得於",
    "X04n0223_098:0656a15": "清淨無與等身稱揚讚歎禪波羅蜜為欲令其顯現",
    "X04n0223_098:0656a16": "如來清淨法身稱揚讚歎般若波羅蜜為欲令其現",
    "X04n0223_098:0656a17": "佛世尊清淨色身稱揚讚歎方便波羅蜜為欲令其",
    "X04n0223_098:0656a18": "為諸眾生住一切劫稱揚讚歎願波羅蜜為欲令其",
    "X04n0223_098:0656a19": "現清淨身悉過一切諸佛剎土稱揚讚歎力波羅蜜",
    "X04n0223_098:0656a20": "為欲令其現清淨身隨眾生心悉使歡喜稱揚讚歎",
    "X04n0223_098:0656a21": "智波羅蜜為欲令其獲於究竟淨妙之身稱揚讚歎",
    "X04n0223_098:0656a22": "永離一切諸不善法如是施已各令還去善男子我",
    "X04n0223_098:0656a23": "又善知和合一切諸香要法所謂無等香辛頭波羅",
    "X04n0223_098:0656a24": "香無勝香覺悟香阿盧那跋底香堅黑栴檀香烏洛",
    "X04n0223_098:0656b01": "迦栴檀香沉水香不動諸根香如是等香悉知調理",
    "X04n0223_098:0656b02": "和合之法又善男子我持此香以為供養普見諸佛",
    "X04n0223_098:0656b03": "所願皆滿所謂救護一切眾生願嚴淨一切佛剎願",
    "X04n0223_098:0656b04": "供養一切如來願又善男子然此香時一一香中出",
    "X04n0223_098:0656b05": "無量香徧至十方一切法界一切諸佛眾會道場或",
    "X04n0223_098:0656b06": "為香宮或為香殿如是香欄檻香垣牆香却敵香戶",
    "X04n0223_098:0656b07": "牖香重閣香半月香蓋香幢香幡香帳香羅網香形",
    "X04n0223_098:0656b08": "像香莊嚴具香光明香雲雨處處充滿以為莊嚴善",
    "X04n0223_098:0656b09": "男子我唯知此令一切眾生普見諸佛歡喜法門如",
    "X04n0223_098:0656b10": "諸菩薩摩訶薩如大藥王若見若聞若憶念若同住",
    "X04n0223_098:0656b11": "若隨行往若稱名號皆獲利益無空過者若有眾生",
    "X04n0223_098:0656b12": "暫得值遇必令消滅一切煩惱入於佛法離諸苦蘊",
    "X04n0223_098:0656b13": "永息一切生死怖畏到無所畏一切智處摧壞一切",
    "X04n0223_098:0656b14": "老死大山安住平等寂滅之樂而我云何能知能說",
    "X04n0223_098:0656b15": "彼功德行善男子於此南方有一大城名多羅幢彼",
    "X04n0223_098:0656b16": "中有王名無厭足汝詣彼問菩薩云何學菩薩行修",
    "X04n0223_098:0656b17": "菩薩道時善財童子禮普眼足遶無量帀殷勤瞻仰",
    "X04n0223_098:0656b18": "辭退而去。",
    "X04n0223_098:0656b19": "【論】第一正入當位法門中從爾時已下至我唯知",
    "X04n0223_098:0656b20": "此令一切眾生普見諸佛歡喜門於此段中約分",
    "X04n0223_098:0656b21": "為八門一正念善知識教思惟昇進二往藤根國",
    "X04n0223_098:0656b22": "推問求覓普門城三在衢路見長者正申所求四",
    "X04n0223_098:0656b23": "長者授與善財所行之事其所行事有四一善治",
    "X04n0223_098:0656b24": "眾疾二善說對治諸根法門三善和合諸香供養",
    "X04n0223_098:0656c01": "普見諸佛四推德昇進隨文釋義者其城雉堞崇",
    "X04n0223_098:0656c02": "峻重堞最高曰雉雉重曰堞城高曰崇難昇曰峻",
    "X04n0223_098:0656c03": "明此善知識住第六行中智慧無盡重重尊高難",
    "X04n0223_098:0656c04": "入故衢路寬平者三空智慧蕩無涯際世及出世",
    "X04n0223_098:0656c05": "智無不周對治諸病者世間四大不和病以湯藥",
    "X04n0223_098:0656c06": "治如煩惱病以五停心觀十波羅蜜治善合諸香",
    "X04n0223_098:0656c07": "者以戒定慧解脫法身智身香隨根普熏自佛出",
    "X04n0223_098:0656c08": "現如上之事皆約事表法有事有法皆含世間出",
    "X04n0223_098:0656c09": "世間二義如十住中第六正心住以海幢比丘入",
    "X04n0223_098:0656c10": "寂滅定身出化雲徧周饒益表第六住中般若寂",
    "X04n0223_098:0656c11": "用無礙門今此十行位中第六般若善現行中舉",
    "X04n0223_098:0656c12": "純用是寂得成就寂靜身語意行如上能療治眾",
    "X04n0223_098:0656c13": "生病者實有是行表法者風病明想念多者以數",
    "X04n0223_098:0656c14": "息對治引令內止方便令所緣心息順無作定顯",
    "X04n0223_098:0656c15": "智用神通利化一切黃病表貪欲多者對以不淨",
    "X04n0223_098:0656c16": "觀痰熱病者表愚癡多者對以十二緣生觀鬼魅",
    "X04n0223_098:0656c17": "病者表取著妙相不離魔業及天報神通對以法",
    "X04n0223_098:0656c18": "空觀蠱毒者表一切有所得心能生一切諸纏害",
    "X04n0223_098:0656c19": "業愛業喻水瞋業喻火如是等病皆能對治如合",
    "X04n0223_098:0656c20": "和諸香者亦實有如是行表法者即明智慧善說",
    "X04n0223_098:0656c21": "教香令熏淨諸惡執業故隨諸惡業為臭隨智慧",
    "X04n0223_098:0656c22": "行為香如辛頭波羅香即明阿耨達池西面金牛",
    "X04n0223_098:0656c23": "口中所出大河流入信度國波羅者此云岸也明",
    "X04n0223_098:0656c24": "此香出此河之岸上表此第六善現行三空智慧",
    "X04n0223_098:0657a01": "四辯無礙如彼大池涌出四河潤澤大地復成大",
    "X04n0223_098:0657a02": "海一切戒定慧解脫解脫知見五分法身香皆生",
    "X04n0223_098:0657a03": "其中若有眾生聞而入信皆得度脫超昇彼岸經",
    "X04n0223_098:0657a04": "舉其一餘三河准此知之阿盧那跋底香者此云",
    "X04n0223_098:0657a05": "香赤色鮮明表赤色是南方正色又表離為虗無",
    "X04n0223_098:0657a06": "為日為明為心以離法心故離猶麗也像此位三",
    "X04n0223_098:0657a07": "空四辯無相智慧光明麗於一切眾生心境皆得",
    "X04n0223_098:0657a08": "智慧解脫香故烏洛迦栴檀香者烏洛迦蛇名栴",
    "X04n0223_098:0657a09": "檀者香樹也明此蛇最毒常患毒熱以身遶此香",
    "X04n0223_098:0657a10": "樹其毒氣便息表若有眾生聞說心境俱空本無",
    "X04n0223_098:0657a11": "體相無有處所無一法可得之香信而悟入一切",
    "X04n0223_098:0657a12": "煩惱毒熱自然清淨餘香如名可解如是八種智",
    "X04n0223_098:0657a13": "慧香熏諸眾生邪見識種令依八正道行入如來",
    "X04n0223_098:0657a14": "智慧香故善男子我唯知此令一切眾生普見諸",
    "X04n0223_098:0657a15": "佛歡喜門明如上對治諸法智慧開發諸佛智慧",
    "X04n0223_098:0657a16": "方便皆令眾生入佛智慧皆歡喜故已下明推德",
    "X04n0223_098:0657a17": "昇進此名第六善現行中善知識以般若波羅蜜",
    "X04n0223_098:0657a18": "為主餘九為伴若約智門中諸位同治若約位門",
    "X04n0223_098:0657a19": "中治隨行寂用不自在障令隨行成就寂靜身語",
    "X04n0223_098:0657a20": "意行純清淨故第二推德昇進分中從如諸菩薩",
    "X04n0223_098:0657a21": "已下至辭退而去有九行半經約分四門一推德",
    "X04n0223_098:0657a22": "昇進二示善知識所居方所及所居之城名多羅",
    "X04n0223_098:0657a23": "幢三舉其王名無厭足四敬禮辭去城名多羅幢",
    "X04n0223_098:0657a24": "者此云明淨約化主立名以第七無著行中以出",
    "X04n0223_098:0657b01": "世間明淨智慧善入世間作慈悲主善知諸根化",
    "X04n0223_098:0657b02": "身同事不妄接生故王名無厭足者利生無厭故",
    "X04n0223_098:0657b03": "因行成名餘如文自具。",
    "X04n0223_098:0657b04": "第七多羅幢城無厭足王主無著行。",
    "X04n0223_098:0657b05": "【經】爾時善財童子憶念思惟善知識教念善知識能",
    "X04n0223_098:0657b06": "攝受我能守護我令我於阿耨多羅三藐三菩提無",
    "X04n0223_098:0657b07": "有退轉如是思惟生歡喜心淨信心廣大心怡暢心",
    "X04n0223_098:0657b08": "踊躍心欣慶心勝妙心寂靜心莊嚴心無著心無礙",
    "X04n0223_098:0657b09": "心平等心自在心住法心徧往佛剎心見佛莊嚴心",
    "X04n0223_098:0657b10": "不捨十力心漸次遊行經歷國土村邑聚落至多羅",
    "X04n0223_098:0657b11": "幢城問無厭足王所在之處諸人答言此王今者在",
    "X04n0223_098:0657b12": "於正殿坐師子座宣布法化調御眾生可治者治可",
    "X04n0223_098:0657b13": "攝者攝罰其罪惡決其諍訟撫其孤弱皆令永斷殺",
    "X04n0223_098:0657b14": "盜邪婬亦令禁止妄言兩舌惡口綺語又使遠離貪",
    "X04n0223_098:0657b15": "瞋邪見時善財童子依眾人語尋即往詣遙見彼王",
    "X04n0223_098:0657b16": "坐那羅延金剛之座阿僧祇寶以為其足無量寶像",
    "X04n0223_098:0657b17": "以為莊嚴金繩為網彌覆其上如意摩尼以為寶冠",
    "X04n0223_098:0657b18": "莊嚴其首閻浮檀金以為半月莊嚴其額帝青摩尼",
    "X04n0223_098:0657b19": "以為耳璫相對垂下無價摩尼以為纓絡莊嚴其頸",
    "X04n0223_098:0657b20": "天妙摩尼以為印釧莊嚴其臂閻浮檀金以為其蓋",
    "X04n0223_098:0657b21": "眾寶間錯以為輪輻大瑠璃寶以為其竿光味摩尼",
    "X04n0223_098:0657b22": "以為其臍雜寶為鈴恒出妙音放大光明周徧十方",
    "X04n0223_098:0657b23": "如是寶蓋而覆其上阿那羅王有大力勢能伏他眾",
    "X04n0223_098:0657b24": "無能與敵以離垢繒而繫其頂十千大臣前後圍遶",
    "X04n0223_098:0657c01": "共理王事其前復有十萬猛卒形貌醜惡衣服褊陋",
    "X04n0223_098:0657c02": "執持器仗攘臂瞋目眾生見者無不恐怖無量眾生",
    "X04n0223_098:0657c03": "犯王教敕或盜他物或害他命或侵他妻或生邪見",
    "X04n0223_098:0657c04": "或起瞋恨或懷貪嫉作如是等種種惡業身被五縛",
    "X04n0223_098:0657c05": "將詣王所隨其所犯而治罰之或斷手足或截耳鼻",
    "X04n0223_098:0657c06": "或挑其目或斬其首或剝其皮或解其體或以湯煑",
    "X04n0223_098:0657c07": "或以火焚或驅上高山推令墮落有如是等無量楚",
    "X04n0223_098:0657c08": "毒發聲號叫譬如眾合大地獄中善財見已作如是",
    "X04n0223_098:0657c09": "念我為利益一切眾生求菩薩行修菩薩道今者此",
    "X04n0223_098:0657c10": "王滅諸善法作大罪業逼惱眾生乃至斷命曾不顧",
    "X04n0223_098:0657c11": "懼未來惡道云何於此而欲求法發大悲心救護眾",
    "X04n0223_098:0657c12": "生作是念時空中有天而告之言善男子汝當憶念",
    "X04n0223_098:0657c13": "普眼長者善知識教善財仰視而白之曰我常憶念",
    "X04n0223_098:0657c14": "初不敢忘天曰善男子汝莫厭離善知識語善知識",
    "X04n0223_098:0657c15": "者能引導汝至無險難安隱之處善男子菩薩善巧",
    "X04n0223_098:0657c16": "方便智不可思議攝受眾生智不可思議護念眾生",
    "X04n0223_098:0657c17": "智不可思議成熟眾生智不可思議守護眾生智不",
    "X04n0223_098:0657c18": "可思議度脫眾生智不可思議調伏眾生智不可思",
    "X04n0223_098:0657c19": "議時善財童子聞此語已即詣王所頂禮其足白言",
    "X04n0223_098:0657c20": "聖者我已先發阿耨多羅三藐三菩提心而未知菩",
    "X04n0223_098:0657c21": "薩云何學菩薩行云何修菩薩道我聞聖者善能教",
    "X04n0223_098:0657c22": "誨願為我說時阿那羅王理王事已執善財手將入",
    "X04n0223_098:0657c23": "宮中命之同坐告言善男子汝應觀我所住宮殿善",
    "X04n0223_098:0657c24": "財如語即徧觀察見其宮殿廣大無比皆以妙寶之",
    "X04n0223_098:0658a01": "所合成七寶為牆周帀圍遶百千眾寶以為樓閣種",
    "X04n0223_098:0658a02": "種莊嚴悉皆妙好不思議摩尼寶網羅覆其上十億",
    "X04n0223_098:0658a03": "侍女端正殊絕威儀進止皆悉可觀凡所施為無非",
    "X04n0223_098:0658a04": "巧妙先起後臥耎意承旨時阿那羅王告善財言善",
    "X04n0223_098:0658a05": "男子於意云何我若實作如是惡業云何而得如是",
    "X04n0223_098:0658a06": "果報如是色身如是眷屬如是富贍如是自在善男",
    "X04n0223_098:0658a07": "子我得菩薩如幻解脫善男子我此國土所有眾生",
    "X04n0223_098:0658a08": "多行殺盜乃至邪見作餘方便不能令其捨離惡業",
    "X04n0223_098:0658a09": "善男子我為調伏彼眾生故化作惡人造諸罪業受",
    "X04n0223_098:0658a10": "種種苦令其一切作惡眾生見是事已心生惶怖心",
    "X04n0223_098:0658a11": "生厭離心生怯弱斷其所作一切惡業發阿耨多羅",
    "X04n0223_098:0658a12": "三藐三菩提意善男子我以如是巧方便故令諸眾",
    "X04n0223_098:0658a13": "生捨十惡業住十善道究竟快樂究竟安隱究竟住",
    "X04n0223_098:0658a14": "於一切智地善男子我身語意未曾惱害於一眾生",
    "X04n0223_098:0658a15": "善男子如我心者寧於未來受無間苦終不發生一",
    "X04n0223_098:0658a16": "念之意與一蚊一蟻而作苦事況復人耶人是福田",
    "X04n0223_098:0658a17": "能生一切諸善法故善男子我唯得此如幻解脫如",
    "X04n0223_098:0658a18": "諸菩薩摩訶薩得無生忍知諸有趣悉皆如幻菩薩",
    "X04n0223_098:0658a19": "諸行悉皆如化一切世間悉皆如影一切諸法悉皆",
    "X04n0223_098:0658a20": "如夢入真實相無礙法門修行帝網一切諸行以無",
    "X04n0223_098:0658a21": "礙智行於境界普入一切平等三昧於陀羅尼已得",
    "X04n0223_098:0658a22": "自在而我云何能知能說彼功德行善男子於此南",
    "X04n0223_098:0658a23": "方有城名妙光王名大光汝詣彼問菩薩云何學菩",
    "X04n0223_098:0658a24": "薩行修菩薩道時善財童子頂禮王足遶無數帀辭",
    "X04n0223_098:0658b01": "退而去。",
    "X04n0223_098:0658b02": "【論】第一正入當位門中從爾時善財童子已下至",
    "X04n0223_098:0658b03": "我唯得此如幻解脫此一段經約分十四門一正",
    "X04n0223_098:0658b04": "念善知識昇進二往多羅城三問眾人其王所在",
    "X04n0223_098:0658b05": "四眾人答言今在正殿五善財往詣遙見彼王處",
    "X04n0223_098:0658b06": "那羅延金剛之座六見王報嚴身殿皆是眾寶七",
    "X04n0223_098:0658b07": "見王苦具罰惡痛切難當八善財心生疑惑九空",
    "X04n0223_098:0658b08": "中天告用善知識言令除疑惑十善財疑除往詣",
    "X04n0223_098:0658b09": "王所頂禮正申所求十一其王執善財手將入宮",
    "X04n0223_098:0658b10": "中令觀報境十二其王舉如幻解脫門化現其身",
    "X04n0223_098:0658b11": "自作惡業受種種苦令實眾生心生惶怖起諸善",
    "X04n0223_098:0658b12": "根發菩提心十三其王自申所行常於身口意乃",
    "X04n0223_098:0658b13": "至一蚊一蟻不生苦害之心況復人耶十四推德",
    "X04n0223_098:0658b14": "昇進阿那羅王者此云無厭足也如十住第七住",
    "X04n0223_098:0658b15": "慈悲位以休捨優婆夷表之此十行第七慈悲行",
    "X04n0223_098:0658b16": "以無厭足王表之以明治惡人之行自化作惡自",
    "X04n0223_098:0658b17": "苦治之令實眾生厭世修德成菩提道第七迴向",
    "X04n0223_098:0658b18": "以觀世音主之第七遠行地中以夜天名開敷樹",
    "X04n0223_098:0658b19": "華主之如是皆是隨位成就慈悲之別名自餘如",
    "X04n0223_098:0658b20": "經具明此是第七無著行善知識以方便波羅蜜",
    "X04n0223_098:0658b21": "為主餘九為伴約智門中諸位通治約位門中以",
    "X04n0223_098:0658b22": "治處生死中染淨二行不自在令得住生死中大",
    "X04n0223_098:0658b23": "智大悲得自在故第二推德昇進中從諸菩薩已",
    "X04n0223_098:0658b24": "下至辭退而去有八行半經約分四門一推德昇",
    "X04n0223_098:0658c01": "進二示善知識方處及所居之城名為妙光三舉",
    "X04n0223_098:0658c02": "善知識王名大光四頂禮辭去經云城名妙光者",
    "X04n0223_098:0658c03": "此同第八住第八地無功智慧妙用是本位之中",
    "X04n0223_098:0658c04": "差別智滿王名大光者名根本智自餘如文自具。",
    "X04n0223_098:0658c06": "大方廣佛新華嚴經合論卷第九十八"
}