{
    "T01n0023_002:0282b06": "大樓炭經卷第二",
    "T01n0023_002:0282b08": "西晉沙門法立共法炬譯",
    "T01n0023_002:0282b09": "轉輪王品第三(之二)",
    "T01n0023_002:0282b10": "[0282b10] 「轉輪王有玉女寶者，何等類？轉輪王明旦與",
    "T01n0023_002:0282b11": "諸大臣共坐參議，時有自然玉女寶在前",
    "T01n0023_002:0282b12": "現，端正姝好面色無比，亦不長不短，不肥不",
    "T01n0023_002:0282b13": "瘦，不白不黑。冬時身則溫，夏時身則&#x51C9;，身",
    "T01n0023_002:0282b14": "體諸毛孔皆栴檀香，口出蓮華香，轉輪王甚",
    "T01n0023_002:0282b15": "愛重，意不起婬欲向他人，何況當復身行？",
    "T01n0023_002:0282b16": "爾時轉輪王甚歡喜踊躍言：『已為我自然玉",
    "T01n0023_002:0282b17": "女寶，今我已作轉輪王。』轉輪王有玉女寶",
    "T01n0023_002:0282b18": "如是。[0282b18] 「轉輪王有主藏聖臣寶，何等類？轉輪王",
    "T01n0023_002:0282b19": "明旦坐參議，時見主藏聖臣寶在前，解慧曉",
    "T01n0023_002:0282b20": "事至誠，往至轉輪王所白言：『轉輪王所欲求",
    "T01n0023_002:0282b21": "索者，我為天王辦之，王但安隱坐。』轉輪王",
    "T01n0023_002:0282b22": "欲試主藏聖臣寶，使會四部兵，乘船入水，",
    "T01n0023_002:0282b23": "告主藏聖臣：『我欲得金銀珍寶，當與我。』主",
    "T01n0023_002:0282b24": "藏聖臣白轉輪王言：『渡水已，隨王欲，當與",
    "T01n0023_002:0282b25": "之。』王言：『今當於此用之，疾與我金銀珍寶，",
    "T01n0023_002:0282b26": "渡水已我不用。』主藏聖臣聞受其教，整衣服",
    "T01n0023_002:0282b27": "船上長跪右手撓水，以器鈔金銀珍寶。譬如",
    "T01n0023_002:0282b28": "蟲著樹，諸金銀珍寶器，著手如是。爾時，主藏",
    "T01n0023_002:0282b29": "聖臣，持眾珍寶著船上，白轉輪王言：『欲得幾",
    "T01n0023_002:0282c01": "許金銀珍寶？今當與王。』轉輪王告主藏聖臣",
    "T01n0023_002:0282c02": "言：『我所有金銀珍寶甚眾多，但欲試卿耳！』主",
    "T01n0023_002:0282c03": "藏聖臣聞已，便還持金銀珍寶著水中。爾時，",
    "T01n0023_002:0282c04": "轉輪王甚歡喜踊躍言：『已為我自然主藏聖",
    "T01n0023_002:0282c05": "臣寶，我已為轉輪王。』轉輪王有主藏聖臣",
    "T01n0023_002:0282c06": "寶如是。[0282c06] 「轉輪王有兵臣寶，何等類？轉輪王明",
    "T01n0023_002:0282c07": "旦坐參議，時見有兵臣在前，解慧勇猛曉事，",
    "T01n0023_002:0282c08": "往至轉輪王所，白轉輪王言：『所欲為作我",
    "T01n0023_002:0282c09": "為辦，王但自安坐莫憂！』爾時，轉輪王欲試",
    "T01n0023_002:0282c10": "兵臣，使會四部兵，告兵臣寶言：『不曉兵法",
    "T01n0023_002:0282c11": "者教令曉之，已曉者教令重知，不曉住者教",
    "T01n0023_002:0282c12": "令知住，不曉騎乘弓馬者教令知。』兵臣寶",
    "T01n0023_002:0282c13": "即受教，皆教諸兵。轉輪王甚歡喜踊躍言：",
    "T01n0023_002:0282c14": "『已為我自然兵臣寶，我今已為轉輪王。』",
    "T01n0023_002:0282c15": "轉輪王有兵臣寶如是。」[0282c15] 佛言：「轉輪王有七",
    "T01n0023_002:0282c16": "寶如是。」[0282c16] 佛言：「轉輪王有四德。云何為四德？",
    "T01n0023_002:0282c17": "一者大富，珍寶田宅奴婢珠玉象馬工巧者眾",
    "T01n0023_002:0282c18": "多，天下人富無有如轉輪王者，是為轉輪",
    "T01n0023_002:0282c19": "王第一德。二者轉輪王最端正姝好顏色無",
    "T01n0023_002:0282c20": "比，天下人端正姝好，無有如轉輪王者，",
    "T01n0023_002:0282c21": "是為轉輪王第二德。三者轉輪王常安隱",
    "T01n0023_002:0282c22": "無疾病，身常等等，亦不寒熱，寒熱適其意，",
    "T01n0023_002:0282c23": "諸所飲食食皆安隱，天下人無有如轉輪王",
    "T01n0023_002:0282c24": "無疾病者，是為轉輪王第三德。四者轉輪王",
    "T01n0023_002:0282c25": "常安隱長壽，天下人無有常安隱長壽如轉",
    "T01n0023_002:0282c26": "輪王者，是為轉輪王四德。轉輪王有七寶及",
    "T01n0023_002:0282c27": "四德如是。[0282c27] 「轉輪王以正法行為政現，不轉",
    "T01n0023_002:0282c28": "善現，行十善事。教諸小國王傍臣左右人",
    "T01n0023_002:0282c29": "民，奉行十善事。轉輪王哀念諸郡國人民，",
    "T01n0023_002:0283a01": "如父哀子，諸郡國人民，愛敬轉輪王如子愛",
    "T01n0023_002:0283a02": "父。轉輪王治天下，閻浮利地平正無有高下，",
    "T01n0023_002:0283a03": "無有棘刺，無有毒獸蟲蟻，無有山陵谿谷，無",
    "T01n0023_002:0283a04": "有礫石地，但有棄捐金銀明月珠玉琉璃琥",
    "T01n0023_002:0283a05": "珀水精車璩馬瑙珊瑚。轉輪王在天下治國",
    "T01n0023_002:0283a06": "時，富樂安隱熾盛，五穀豐熟人民眾多。」[0283a06] 佛語",
    "T01n0023_002:0283a07": "諸比丘：「轉輪王治國時，天下有八萬郡國聚",
    "T01n0023_002:0283a08": "落居，&#x9DC4;鳴展轉相聞。轉輪王治國時，天下常",
    "T01n0023_002:0283a09": "遍有水，草木常青，木常有葉華；其地草葉，",
    "T01n0023_002:0283a10": "周匝分布，色如孔雀毛，其香如華香，足蹈",
    "T01n0023_002:0283a11": "上四寸入地，舉足還復如故，地草又無四寸",
    "T01n0023_002:0283a12": "空缺處。有香樹常生華實，破其實出種種香。",
    "T01n0023_002:0283a13": "有衣被樹，出華實及種種衣被。有珠寶瓔珞",
    "T01n0023_002:0283a14": "樹出華實，破中有無央數種種珠寶瓔珞。有",
    "T01n0023_002:0283a15": "不息華樹出華實，破中有種種不息。有果樹，",
    "T01n0023_002:0283a16": "常生華實，破中有種種果。有器樹生華實，破",
    "T01n0023_002:0283a17": "中有種種器。有妓樂樹生華實，破中有種種",
    "T01n0023_002:0283a18": "音樂。轉輪王治國，是時天下閻浮利不耕種，",
    "T01n0023_002:0283a19": "米穀稻&#x7CAE;皆自然生，清潔無穬，出其有種",
    "T01n0023_002:0283a20": "種甘。轉輪王臨壽終時，身不甚痛。譬如習樂",
    "T01n0023_002:0283a21": "人大食，腹不甚痛。轉輪王臨壽終時，身體",
    "T01n0023_002:0283a22": "不痛如是。轉輪王命過已後，金輪、白象寶",
    "T01n0023_002:0283a23": "便滅去，紺色馬、明月珠寶亦沒去，玉女寶、主",
    "T01n0023_002:0283a24": "藏聖臣寶、導道聖臣寶，便沐浴轉輪王身，以",
    "T01n0023_002:0283a25": "綿纏身，復以五百張[疊*毛]纏身，著鐵棺中，以",
    "T01n0023_002:0283a26": "酥灌其上，滿已蓋覆之，以釘釘之。出轉輪",
    "T01n0023_002:0283a27": "王棺，眾人共作妓樂歌舞。出著城外，積一切",
    "T01n0023_002:0283a28": "香薪，持轉輪王棺，著上便放火燒。燒已玉",
    "T01n0023_002:0283a29": "女寶、主藏聖臣寶、導道聖臣寶，共收骨以",
    "T01n0023_002:0283b01": "置於四徼道中起塔，高四十里，廣長四十",
    "T01n0023_002:0283b02": "里，周匝起墻廣長二百里，以七寶金銀水精",
    "T01n0023_002:0283b03": "琉璃赤真珠車璩馬瑙，七重欄楯、七重交",
    "T01n0023_002:0283b04": "露、七重行樹，周匝圍遶，甚姝好。其從四方",
    "T01n0023_002:0283b05": "來，禮轉輪王，行法起塔，皆得無數福。爾時玉",
    "T01n0023_002:0283b06": "女寶、主藏聖臣寶、導道聖臣寶，為轉輪王起",
    "T01n0023_002:0283b07": "塔已，便布施飢者與飯，渴者與漿，欲得衣",
    "T01n0023_002:0283b08": "者與衣，欲得香熏華者與香熏華，欲得財",
    "T01n0023_002:0283b09": "物牛羊者與之。其後玉女寶、主藏聖臣寶、",
    "T01n0023_002:0283b10": "導道聖臣寶乃命過。」",
    "T01n0023_002:0283b11": "大樓炭經泥犁品第四(之一)",
    "T01n0023_002:0283b12": "[0283b12] 佛告比丘：「有大鐵圍山，更復有第二大鐵圍",
    "T01n0023_002:0283b13": "山，中間窈窈冥冥，其日月大尊神光明不能",
    "T01n0023_002:0283b14": "及照。其中有八大泥犁，一泥犁者，有十六部。",
    "T01n0023_002:0283b15": "第一大泥犁名想、第二大泥犁名黑耳、第三",
    "T01n0023_002:0283b16": "大泥犁名僧乾、第四大泥犁名樓獵、第五大",
    "T01n0023_002:0283b17": "泥犁名噭嚾、第六大泥犁名燒炙、第七大",
    "T01n0023_002:0283b18": "泥犁名釜煮、第八大泥犁名阿鼻摩訶。」[0283b18] 佛言：",
    "T01n0023_002:0283b19": "「何以名為想？其大想泥犁，若有人墮中，其",
    "T01n0023_002:0283b20": "八指生爪如利刀，以相把刺，其肉應手墮",
    "T01n0023_002:0283b21": "去，想念欲相殺，以是麤事，名為想泥犁。更",
    "T01n0023_002:0283b22": "復有餘種種因緣，復次，其大想泥犁，若有人",
    "T01n0023_002:0283b23": "墮中者，手中自然刀劍，以相斫刺，想欲殺他",
    "T01n0023_002:0283b24": "人，以是麤想事故，名為想。復有餘因緣，其",
    "T01n0023_002:0283b25": "有人墮中者，手自然小刀，以刺剝他人，想",
    "T01n0023_002:0283b26": "念欲殺之，以是麤想事故，名為想。復有餘",
    "T01n0023_002:0283b27": "因緣，其有人墮大想泥犁中者，以手搔從足",
    "T01n0023_002:0283b28": "剝餘者至頂，想念欲殺他人，涼風起吹之，身",
    "T01n0023_002:0283b29": "瘡平復，展轉相語，當復長生，中復有相語言：",
    "T01n0023_002:0283c01": "『我曹今適生。』以是故，名為想泥犁。復有餘因",
    "T01n0023_002:0283c02": "緣，用是故泥犁人壽長久，乃從想泥犁中出，",
    "T01n0023_002:0283c03": "便走求解脫。[0283c03] 「復有泥犁，名為黑界，縱廣二萬",
    "T01n0023_002:0283c04": "里，悉入中裏，火從身出，繞身三匝還入身，毒",
    "T01n0023_002:0283c05": "痛不可忍，過惡未解故不死。復次，黑界泥犁",
    "T01n0023_002:0283c06": "東壁火繞三匝燒人，火焰至西壁，西壁火",
    "T01n0023_002:0283c07": "焰至東壁，南壁火焰至北壁，北壁火焰至",
    "T01n0023_002:0283c08": "南壁，上火焰下至地，下焰上至上，人在",
    "T01n0023_002:0283c09": "中燒炙，毒痛不可忍，過惡未解故不死，在其",
    "T01n0023_002:0283c10": "中甚久久，乃從黑界泥犁出，便走求解脫。[0283c10] 「有",
    "T01n0023_002:0283c11": "泥犁名沸屎，縱廣二萬里，悉入沸屎中，自然",
    "T01n0023_002:0283c12": "至頸，熱沸踊躍，人以把蹶，欲出不能得，身",
    "T01n0023_002:0283c13": "體手足耳鼻面目皆爛熟，毒痛不可忍，過惡",
    "T01n0023_002:0283c14": "未盡故不死；有蟲名鐵口，啄人髑髏，啄人",
    "T01n0023_002:0283c15": "肉穿之，破骨噉人髓。泥犁中人，手捲屎食",
    "T01n0023_002:0283c16": "之，脣舌皆燋，咽喉腹中腸胃皆爛，便下過去，",
    "T01n0023_002:0283c17": "毒痛不可忍，過惡未盡故不死，在其中甚久，",
    "T01n0023_002:0283c18": "以後乃從沸屎泥犁中出，便走欲求解脫。[0283c18] 「有",
    "T01n0023_002:0283c19": "泥犁名五百釘，縱廣二萬里悉入中，泥犁旁",
    "T01n0023_002:0283c20": "各取人手足，臥撲著釘地，以燒鐵釘釘其右",
    "T01n0023_002:0283c21": "掌，以鐵釘釘左掌，以鐵釘釘其右足，復以鐵",
    "T01n0023_002:0283c22": "釘釘其左足、復以鐵釘釘其心、復以鐵釘遍",
    "T01n0023_002:0283c23": "釘其身下徹地，悉以五百釘釘其身，續動欲",
    "T01n0023_002:0283c24": "起，毒痛不可忍。泥犁旁問言：『欲求何等？』報",
    "T01n0023_002:0283c25": "言：『我但苦飢渴！』泥犁旁取鉗拗開口，燒熱鐵",
    "T01n0023_002:0284a01": "著其咽中，脣舌咽皆燋，腹中腸胃皆燋爛，",
    "T01n0023_002:0284a02": "與腸胃下過去，毒痛不可忍，過惡未盡故不",
    "T01n0023_002:0284a03": "死，用是故人在泥犁中甚長久，以後乃從五",
    "T01n0023_002:0284a04": "百釘泥犁得出，便走求欲解脫。[0284a04] 「有泥犁名車",
    "T01n0023_002:0284a05": "怗，縱廣二萬里，悉入其中，泥犁旁便問言：",
    "T01n0023_002:0284a06": "『欲求何等？』報言：『但苦飢渴。』泥犁旁便各各取",
    "T01n0023_002:0284a07": "其身撲著地，取鉗拗開其口，取消銅灌人",
    "T01n0023_002:0284a08": "口，脣舌皆燋，腹中五藏腸胃，皆燋爛燒炙，",
    "T01n0023_002:0284a09": "毒痛不可忍，過惡未盡故不死，在泥犁中甚",
    "T01n0023_002:0284a10": "長久，已後乃得出，便走求解脫。[0284a10] 「有泥犁名",
    "T01n0023_002:0284a11": "為飲，悉入其中，泥犁旁便問言：『欲求何等？』",
    "T01n0023_002:0284a12": "報言：『我但苦飢渴！』泥犁旁即各各取其人身",
    "T01n0023_002:0284a13": "撲著燒熱地，以鉗拗開其口，以燒鐵丸著人",
    "T01n0023_002:0284a14": "口中，脣舌咽皆燋，五臟腸胃盡燋，便下過去，",
    "T01n0023_002:0284a15": "毒痛不可忍，過惡未解故不死，在其中甚長",
    "T01n0023_002:0284a16": "久，乃從飲泥犁中出，便走求解脫。[0284a16] 「有泥犁",
    "T01n0023_002:0284a17": "名一銅釜，縱廣二萬里，盡入中。泥犁旁便共",
    "T01n0023_002:0284a18": "舉人身體手足著釜中煮，在底亦熟在上亦",
    "T01n0023_002:0284a19": "熟，湯沸踊躍起伏，有在上露手足者覆亦",
    "T01n0023_002:0284a20": "熟，譬如煮豆，在底亦熟在上亦熟，覆亦熟露",
    "T01n0023_002:0284a21": "亦熟。泥犁中人亦如是，在二萬里銅釜泥犁",
    "T01n0023_002:0284a22": "中，上下皆熟，頭面耳鼻手足皆見熟爛。泥",
    "T01n0023_002:0284a23": "犁旁以矛刺內其中，毒痛不可忍，過惡未",
    "T01n0023_002:0284a24": "解故不死，用是故在其中甚久長，已後乃從",
    "T01n0023_002:0284a25": "一銅釜泥犁中出，便走欲求解脫。[0284a25] 「有泥犁名",
    "T01n0023_002:0284a26": "多銅釜，縱廣二萬里悉入中，泥犁旁便各各",
    "T01n0023_002:0284a27": "舉其身手足著釜中，湯沸踊躍，展轉在底在",
    "T01n0023_002:0284a28": "上，頭面手足皆見熟爛，泥犁旁便以矛[打-丁+鳥]",
    "T01n0023_002:0284a29": "罪人，持著餘釜中見煮亦如是，毒痛不可忍，",
    "T01n0023_002:0284b01": "過惡未解故不死，在其中甚長久，已後乃",
    "T01n0023_002:0284b02": "從多銅釜泥犁中出，便走欲求解脫。[0284b02] 「有泥犁",
    "T01n0023_002:0284b03": "名磨，縱廣二萬里悉入其中，泥犁旁便各各",
    "T01n0023_002:0284b04": "取人，著鐵磨上臥，以蓋覆，便捉磨使碎，血",
    "T01n0023_002:0284b05": "肉流下，骨留在磨，中火出燒，炙毒痛不可忍，",
    "T01n0023_002:0284b06": "過惡未解故不死，用是故在其中甚長久，已",
    "T01n0023_002:0284b07": "後乃從鐵磨泥犁中出，便走欲求解脫。[0284b07] 「有泥",
    "T01n0023_002:0284b08": "犁名膿血，縱廣二萬里，人悉入其中，即自然",
    "T01n0023_002:0284b09": "有膿血火焰出，人以手足把歷欲出，頭面",
    "T01n0023_002:0284b10": "耳鼻身體手足皆燋，便自以手取膿血食之，",
    "T01n0023_002:0284b11": "脣舌咽皆燋，腹中腸胃五臟皆燋，便下過去，",
    "T01n0023_002:0284b12": "毒痛不可忍，過惡未解故不死，在其中甚長",
    "T01n0023_002:0284b13": "久，已後乃從膿血泥犁中出，便走欲求解脫。",
    "T01n0023_002:0284b14": "[0284b14] 「有泥犁名高峻，縱廣二萬里，人悉入其中，泥",
    "T01n0023_002:0284b15": "犁火焰出，泥犁旁即走人上下山，頭面耳",
    "T01n0023_002:0284b16": "鼻身體手足皆燋爛，毒痛不可忍，過惡未解",
    "T01n0023_002:0284b17": "故不死，在其中甚長久，已後乃從高峻泥犁",
    "T01n0023_002:0284b18": "中出，便走欲求解脫。[0284b18] 「有泥犁名斫板，縱廣二",
    "T01n0023_002:0284b19": "萬里，人悉入中，泥犁旁便各各取人，撲燒",
    "T01n0023_002:0284b20": "鐵地，以鐵繩量度其身，以兩手持斧，斫削",
    "T01n0023_002:0284b21": "身及頭面手足鼻耳，毒痛不可忍，過惡未解",
    "T01n0023_002:0284b22": "故不死，在其中甚長久，已後乃從斫板泥犁",
    "T01n0023_002:0284b23": "中出，便走欲求解脫。[0284b23] 「有泥犁名斛，縱廣二",
    "T01n0023_002:0284b24": "萬里，人悉入其中，泥犁旁即取炭火中人，使",
    "T01n0023_002:0284b25": "著斛中量，以手摩上，頭面身體手足鼻耳皆",
    "T01n0023_002:0284b26": "燋爛，泥犁旁走人火上，往還燒炙，毒痛不可",
    "T01n0023_002:0284b27": "忍，過惡未解故不死，在其中甚長久，已後乃",
    "T01n0023_002:0284b28": "從斛泥犁中出，便走欲求解脫。[0284b28] 「有泥犁名劍樹",
    "T01n0023_002:0284b29": "葉，縱廣二萬里，人悉入其中，風生吹鐵劍",
    "T01n0023_002:0284c01": "樹葉墮，落截人手足頭面耳鼻身體，毒痛不",
    "T01n0023_002:0284c02": "可忍，過惡未解故不死，在其中甚長久，已",
    "T01n0023_002:0284c03": "後乃從鐵劍樹泥犁中出，便走欲求解脫。[0284c03] 「有",
    "T01n0023_002:0284c04": "泥犁名撓撈河，縱廣二萬里，河兩邊生剃頭",
    "T01n0023_002:0284c05": "刀草，人悉入其中，刀逆刺人，斷人手足頭",
    "T01n0023_002:0284c06": "面鼻耳身體，毒痛不可忍。",
    "T01n0023_002:0284c07": "[0284c07] 「爾時，人皆墮撓撈河，湯沸涌躍，下底有八寸",
    "T01n0023_002:0284c08": "蒺[卄/梨]刺，刺人身血流灑，但有其骨，便沸涌",
    "T01n0023_002:0284c09": "躍轉上人，毒痛不可忍，風吹至岸邊草，刀",
    "T01n0023_002:0284c10": "逆向內，截人頭面耳鼻身體手足，毒痛不可",
    "T01n0023_002:0284c11": "忍，過惡未解故不死，泥犁旁即問人言：『欲求",
    "T01n0023_002:0284c12": "何等。』報言：『我但苦飢渴！』泥犁旁便各各取人",
    "T01n0023_002:0284c13": "撲著燒熱地，以消銅灌人口中，脣舌咽喉皆",
    "T01n0023_002:0284c14": "燋，身體五臟腸胃皆燋，便下過去，毒痛不可",
    "T01n0023_002:0284c15": "忍，過惡未解故不死。河兩邊有鐵樹，泥犁旁",
    "T01n0023_002:0284c16": "便取人舉著鐵樹下，樹生刺刺下垂，刺人",
    "T01n0023_002:0284c17": "身體，血肉流墮，餘但有骨，風起吹人身體，",
    "T01n0023_002:0284c18": "平復如故；有鳥名鐵烏喙，啄其頭噉其",
    "T01n0023_002:0284c19": "腦，在頭上住，啄取人瞳子，人欲下鐵刺向",
    "T01n0023_002:0284c20": "仰刺人，欲上向下刺人。爾時人走行欲求",
    "T01n0023_002:0284c21": "解脫，還墮撓撈河中，湯沸涌躍墮底，為蒺[卄/梨]",
    "T01n0023_002:0284c22": "所刺如故，上&#x5813;浮風吹&#x5813;邊，刀逆截傷人",
    "T01n0023_002:0284c23": "頭面耳鼻身體手足，毒痛不可忍，過惡未解",
    "T01n0023_002:0284c24": "故不死，樹泥犁旁問言：『欲求何等？』言：『我但",
    "T01n0023_002:0284c25": "苦飢渴！』便持消銅灌口中，脣舌咽喉腸胃皆，",
    "T01n0023_002:0285a01": "燋爛，便下過去。上&#x5813;邊，泥犁旁復著&#x5813;邊樹",
    "T01n0023_002:0285a02": "上，欲下上刀逆刺人；有鳥名那尼喙，啄人",
    "T01n0023_002:0285a03": "頭噉其腦，在人頭上啄人瞳子，欲上下刺逆",
    "T01n0023_002:0285a04": "向刺人，毒痛不可忍，過惡未盡故不死。復還",
    "T01n0023_002:0285a05": "墮撓撈河，在中毒痛如故，風復吹至&#x5813;邊，草",
    "T01n0023_002:0285a06": "刀逆刺剝人如故，泥犁旁復問人言：『欲求何",
    "T01n0023_002:0285a07": "等。』報言：『但苦飢渴！』以其消銅灌其口中如",
    "T01n0023_002:0285a08": "故，燒炙毒痛不可忍，在其中甚長久，已後乃",
    "T01n0023_002:0285a09": "從撓撈河得出，便走欲求解脫。[0285a09] 「有泥犁名狼",
    "T01n0023_002:0285a10": "野干，縱廣二萬里，人悉入其中，狼野干自",
    "T01n0023_002:0285a11": "然在前住，身中出火焰，所齧人身肉，應其",
    "T01n0023_002:0285a12": "口而食之，毒痛不可忍，飛鳥共來，啄噉人",
    "T01n0023_002:0285a13": "者，脫人眼者，毒痛不可忍，過惡未盡故不死，",
    "T01n0023_002:0285a14": "在其中甚長久，已後乃從狼野干泥犁得出，",
    "T01n0023_002:0285a15": "便走欲求解脫。[0285a15] 「有泥犁名寒&#x6C37;，縱廣二萬",
    "T01n0023_002:0285a16": "里，人悉入其中，風周匝四面起寒冷，吹人",
    "T01n0023_002:0285a17": "身肌膚皮肉筋骨入髓中，用是故便於中死。」",
    "T01n0023_002:0285a18": "[0285a18] 佛言：「何以故名為黑耳泥犁？若有人墮黑耳",
    "T01n0023_002:0285a19": "泥犁中者，黑風熱沙，雨其身上，即隨墮",
    "T01n0023_002:0285a20": "地，焦皮肌膚骨肉脂髓，毒痛不可忍，過惡",
    "T01n0023_002:0285a21": "未盡故不死，用是故名為黑耳。復有餘因緣，",
    "T01n0023_002:0285a22": "復次，黑耳大泥犁，其有人墮中者，以燒鐵黑",
    "T01n0023_002:0285a23": "索縛其身，風便勒結之，斷其身皮肌膚，破骨",
    "T01n0023_002:0285a24": "出髓，毒痛不可忍，過惡未盡故不死，用是故",
    "T01n0023_002:0285a25": "名黑耳。復次有因緣，墮其黑耳大泥犁中者，",
    "T01n0023_002:0285a26": "泥犁旁以黑鐵燒熱繩，纏裹人身，焦皮肉肌",
    "T01n0023_002:0285a27": "膚骨髓，毒痛不可忍，過惡未盡故不死，用是",
    "T01n0023_002:0285a28": "故名為黑耳。復次，其有人入大黑耳，泥犁旁",
    "T01n0023_002:0285a29": "以鐵繩，左右絞其人身，以鋸截之，以斧斷之，",
    "T01n0023_002:0285b01": "毒痛不可忍，過惡未盡故不死，用是故名為",
    "T01n0023_002:0285b02": "黑耳。復次，人在其中甚長久，燒炙毒痛，乃從",
    "T01n0023_002:0285b03": "黑耳泥犁中出，便走欲求解脫。[0285b03] 「有泥犁名",
    "T01n0023_002:0285b04": "黑火，縱廣二萬里，人悉入中，黑火從當",
    "T01n0023_002:0285b05": "身出，繞身三匝還入身，毒痛不可忍，過惡未",
    "T01n0023_002:0285b06": "盡故不死，在泥犁中甚長久，乃從黑火泥犁",
    "T01n0023_002:0285b07": "中出，隨次入如前十六泥犁，至寒&#x6C37;泥犁乃",
    "T01n0023_002:0285b08": "命過。」[0285b08] 佛言：「何以故名為僧乾泥犁？其有人墮",
    "T01n0023_002:0285b09": "僧乾大泥犁中者，自然兩鐵山出火，火山",
    "T01n0023_002:0285b10": "合拍泥犁中人，破碎其身，毒痛不可忍，過惡",
    "T01n0023_002:0285b11": "未盡故不死，是故名為僧乾。復有餘因緣，復",
    "T01n0023_002:0285b12": "次，若有人墮僧乾大泥犁中者，人悉入其中，",
    "T01n0023_002:0285b13": "有兩山相拍，罪人身皆破碎解墮，毒痛不",
    "T01n0023_002:0285b14": "可忍，過惡未盡故不死，是故名為僧乾。復有",
    "T01n0023_002:0285b15": "餘因緣。人在其中甚長久，乃從大僧乾泥犁",
    "T01n0023_002:0285b16": "中出，便走欲求解脫。復次，入十六泥犁如",
    "T01n0023_002:0285b17": "前，復至寒&#x6C37;泥犁乃命過。」[0285b17] 佛言：「何以故名樓",
    "T01n0023_002:0285b18": "獵泥犁？其有人墮樓獵中者，泥犁旁各各取",
    "T01n0023_002:0285b19": "人著鐵銚中，人大喚呼，大毒大痛，是故名",
    "T01n0023_002:0285b20": "為樓獵。復次，有罪人墮樓獵泥犁中者，泥犁",
    "T01n0023_002:0285b21": "旁取人著鐵鼎中，大毒大痛噭喚，是故名",
    "T01n0023_002:0285b22": "為樓獵。復次，其有罪人墮樓獵泥犁中者，泥",
    "T01n0023_002:0285b23": "犁旁各各取之著鐵釜中，大毒大痛噭喚，",
    "T01n0023_002:0285b24": "是故名為樓獵。復有餘因緣。罪人在其中甚",
    "T01n0023_002:0285b25": "長久，乃從樓獵泥犁中出，便走欲求解脫，",
    "T01n0023_002:0285b26": "復隨次入十六泥犁如前，至寒&#x6C37;泥犁乃命",
    "T01n0023_002:0285b27": "過。」",
    "T01n0023_002:0285b28": "[0285b28] 佛言：「何以故名為大噭喚？其有人墮大噭",
    "T01n0023_002:0285b29": "喚泥犁中者，泥犁旁各各取其人身，著大",
    "T01n0023_002:0285c01": "銚中煮，極毒痛大噭喚，是故名為大噭",
    "T01n0023_002:0285c02": "喚。復有餘因緣，其有罪人，墮大噭喚泥犁",
    "T01n0023_002:0285c03": "中者，泥犁旁各各取其人身，著大釜中，甚",
    "T01n0023_002:0285c04": "毒痛大噭喚。復有餘因緣，其人墮大噭喚泥",
    "T01n0023_002:0285c05": "犁中者，泥犁旁各各取人，著鼎鑊中煮，甚毒",
    "T01n0023_002:0285c06": "痛大噭喚。是故在其中甚長久，乃從大噭",
    "T01n0023_002:0285c07": "喚泥犁中出，便走欲求解脫，隨次入十六泥",
    "T01n0023_002:0285c08": "犁如前，至寒&#x6C37;乃死。」[0285c08] 佛言：「何以故名為燒炙？",
    "T01n0023_002:0285c09": "其有罪人墮大燒炙泥犁中者，泥犁旁各各",
    "T01n0023_002:0285c10": "取人，著鐵舍中，自然出火燒炙毒痛，是故",
    "T01n0023_002:0285c11": "名為燒炙。復次，其有罪人，墮大泥犁燒炙中",
    "T01n0023_002:0285c12": "者，泥犁旁牽人入鐵交露中，自然有火，燒",
    "T01n0023_002:0285c13": "炙毒痛，是故名為燒炙，過惡未盡故不死。復",
    "T01n0023_002:0285c14": "次，其有罪人墮大燒炙泥犁中者，泥犁旁牽",
    "T01n0023_002:0285c15": "人入鐵堂上，自然有火，燒炙毒痛，是故名為",
    "T01n0023_002:0285c16": "燒炙。罪人在其中甚長久，乃從燒炙泥犁中",
    "T01n0023_002:0285c17": "出，便走欲求解脫，隨次入十六泥犁如前，至",
    "T01n0023_002:0285c18": "寒&#x6C37;泥犁命過死。」",
    "T01n0023_002:0285c19": "[0285c19] 佛言：「何以故名為阿鼻摩訶？其有罪人，墮",
    "T01n0023_002:0285c20": "阿鼻摩訶泥犁中者，眼但見惡色不見善色，",
    "T01n0023_002:0285c21": "耳但聞惡聲不聞善聲，口所食但得惡味不",
    "T01n0023_002:0285c22": "得甘美，鼻所聞臭不聞好香，身所更但得惡",
    "T01n0023_002:0285c23": "意，所念法但有惡無善，是故名為阿鼻摩訶。",
    "T01n0023_002:0285c24": "復有餘因緣，有罪人墮阿鼻摩訶泥犁中者，",
    "T01n0023_002:0285c25": "東壁火焰至西壁，西壁火焰至東壁，南壁",
    "T01n0023_002:0285c26": "火焰至北壁，北壁火焰至南壁，上火焰下",
    "T01n0023_002:0285c27": "至地，地火焰上至上，六面火來，燒炙人毒",
    "T01n0023_002:0285c28": "痛，是故名為阿鼻摩訶。復次，其罪人墮阿鼻",
    "T01n0023_002:0285c29": "摩訶泥犁中者，彈指頃無有樂，是故名為阿",
    "T01n0023_002:0286a01": "鼻摩訶。罪人在其中甚長久，乃從阿鼻摩訶",
    "T01n0023_002:0286a02": "泥犁中出，便走欲求解脫，隨次入十六泥犁",
    "T01n0023_002:0286a03": "如前，至寒&#x6C37;泥犁乃死。」",
    "T01n0023_002:0286a04": "[0286a04] 佛言：「大鐵圍山外，閻浮利天下南，有閻羅王",
    "T01n0023_002:0286a05": "城，縱廣二十四萬里，以七寶作七重壁，七",
    "T01n0023_002:0286a06": "重欄楯，七重刀分，七重行樹，園觀浴池，周",
    "T01n0023_002:0286a07": "匝圍繞，金壁銀門，銀壁金門，琉璃壁水精門，",
    "T01n0023_002:0286a08": "水精壁琉璃門，赤真珠壁馬瑙門，馬瑙壁赤",
    "T01n0023_002:0286a09": "真珠門，車璩壁一切寶門，上有曲箱蓋交",
    "T01n0023_002:0286a10": "露，下有園觀浴池，有種種樹葉花實，出種種",
    "T01n0023_002:0286a11": "香，種種飛鳥，相和而鳴。」[0286a11] 佛言：「人身行惡口言",
    "T01n0023_002:0286a12": "惡心念惡，死後墮此閻羅王泥犁中者，泥犁",
    "T01n0023_002:0286a13": "旁便反縛罪人，以見閻羅王，白王言：『此諸人",
    "T01n0023_002:0286a14": "悉不孝於父母，不承事沙門道人，不畏後世",
    "T01n0023_002:0286a15": "禁忌，願王隨所知而罰之。』王即呼人前，安諦",
    "T01n0023_002:0286a16": "審實，問其人：『汝昔在世間時，不見人年老百",
    "T01n0023_002:0286a17": "二十，頭白齒落，面皺皮緩，氣力衰微，持杖而",
    "T01n0023_002:0286a18": "行，身體戰慄？』其人言：『已見。』『何以不自念：「我",
    "T01n0023_002:0286a19": "亦當如是老極，無有能脫不老者。」何不自改",
    "T01n0023_002:0286a20": "身口意為善？』人對言：『我實婬亂。』王言：『今我",
    "T01n0023_002:0286a21": "當便問汝婬亂之意，是過非父母過，亦非兄",
    "T01n0023_002:0286a22": "弟過，亦非天帝王過，亦非親屬知識過，亦非",
    "T01n0023_002:0286a23": "先祖去人過，亦非沙門婆羅門過。汝作惡，身",
    "T01n0023_002:0286a24": "自當受。』第一閻羅王問，王第二安諦審實",
    "T01n0023_002:0286a25": "問：『汝昔在世間時，為不見人男女病，困劣著",
    "T01n0023_002:0286a26": "床，惡露自出，身臥其上，不能坐起，居人坐",
    "T01n0023_002:0286a27": "起飲食之？』其人對言：『已見。』王言：『汝何以不",
    "T01n0023_002:0286a28": "念：「我亦當如是病瘦。」自改身口意為善？』『我實",
    "T01n0023_002:0286a29": "婬亂。』王言：『今我當便問汝婬亂之意，是過亦",
    "T01n0023_002:0286b01": "非父母過，亦非兄弟過，亦非天帝王過，亦非",
    "T01n0023_002:0286b02": "親屬知識過，亦非先祖去人之過，亦非沙門",
    "T01n0023_002:0286b03": "非婆羅門過。汝自作惡，身自當受。』第二閻羅",
    "T01n0023_002:0286b04": "王問，王第三問：『汝昔在世間時，為不見男",
    "T01n0023_002:0286b05": "女死時，身體壞敗，破碎如林木棄捐，為烏",
    "T01n0023_002:0286b06": "鳥蟲蟻狐狼所食，若有燒者葬埋者？』其人",
    "T01n0023_002:0286b07": "對言：『已見。』『汝何以不自念：「我亦當如是死。」",
    "T01n0023_002:0286b08": "當自改身口意為善？』『我實婬亂。』王言：『我當問",
    "T01n0023_002:0286b09": "汝婬亂之意，是非父母過，亦非兄弟過，亦",
    "T01n0023_002:0286b10": "非天帝王過，亦非先祖去人過，亦非親屬知",
    "T01n0023_002:0286b11": "識過，亦非沙門婆羅門過。汝自作惡，身自當",
    "T01n0023_002:0286b12": "受。』第三閻羅王問，閻羅王第四問：『汝昔在",
    "T01n0023_002:0286b13": "世間，為不見小兒無所知屎溺自身？』其",
    "T01n0023_002:0286b14": "人言：『我已見。』『何以不自念：「我本亦如是。」當自",
    "T01n0023_002:0286b15": "改身口意為善？』『我實婬亂。』王言：『今我當問汝",
    "T01n0023_002:0286b16": "婬亂之意，是過非父母過，亦非兄弟過，亦",
    "T01n0023_002:0286b17": "非天帝王過，亦非先祖去人過，亦非親屬知",
    "T01n0023_002:0286b18": "識過，亦非沙門婆羅門過。汝自作惡，身自當",
    "T01n0023_002:0286b19": "受。』第四閻羅王問，閻羅王第五安諦審實問：",
    "T01n0023_002:0286b20": "『汝昔在世間時，為不見郡國縣邑得盜賊犯",
    "T01n0023_002:0286b21": "事殺人者以見白王，王&#x52C5;使四支梟掉之；",
    "T01n0023_002:0286b22": "若著釜中煮，若生燒之；若閉著牢獄，掠笞毒",
    "T01n0023_002:0286b23": "痛；若斷手足鼻耳，若生貫之，若斷頭，種種酷",
    "T01n0023_002:0286b24": "毒之？』其人對言：『已見。』『汝何以不自念：「我若有",
    "T01n0023_002:0286b25": "過，亦當取我如是。」當改身口意為善？』『我實婬",
    "T01n0023_002:0286b26": "亂。』『當問汝婬亂之意，是過非父母過，亦非兄",
    "T01n0023_002:0286b27": "弟過，亦非天帝王過，亦非先祖去人過，亦非",
    "T01n0023_002:0286b28": "親屬知識過，亦非沙門婆羅門過。汝自作惡，",
    "T01n0023_002:0286b29": "身自當受。』第五閻羅王問，便持付泥犁旁，",
    "T01n0023_002:0286c01": "即各各取人倒著泥犁，泥犁城廣長，各四萬",
    "T01n0023_002:0286c02": "里，窈窈冥冥。」[0286c02] 佛爾時說偈言：",
    "T01n0023_002:0286c03": "「四方有四門，  諸角治甚堅，",
    "T01n0023_002:0286c04": " 垣壁以鐵作，  上亦用鐵覆，",
    "T01n0023_002:0286c05": " 其地悉布鐵，  火悉自然出。",
    "T01n0023_002:0286c06": "[0286c06] 「其界有十大泥犁：第一名阿浮、第二名尼羅",
    "T01n0023_002:0286c07": "浮、第三名阿呵不、第四名阿波浮、第五名阿",
    "T01n0023_002:0286c08": "羅留、第六名優&#x9262;、第七名修揵、第八名蓮",
    "T01n0023_002:0286c09": "花、第九名拘文、第十名分陀利。」[0286c09] 佛言：「何故名",
    "T01n0023_002:0286c10": "為阿浮？阿浮泥犁中罪人，自然生身，譬如雲",
    "T01n0023_002:0286c11": "氣，是故名為阿浮。何以故名為尼羅浮？尼",
    "T01n0023_002:0286c12": "羅浮泥犁中罪人身，譬如鹿獨肉，是故名為",
    "T01n0023_002:0286c13": "尼羅浮。何以故名為阿呵不？阿呵不泥犁中",
    "T01n0023_002:0286c14": "罪人，甚大苦甚大痛喚呼，是故名為阿呵",
    "T01n0023_002:0286c15": "不。何以故名為阿波浮？阿波浮泥犁中罪人，",
    "T01n0023_002:0286c16": "甚酷甚痛，大呼[口*弟]喚，是故名為阿波浮。何以",
    "T01n0023_002:0286c17": "故名為阿羅留？阿羅留泥犁中罪人，甚苦甚",
    "T01n0023_002:0286c18": "痛，欲喚呼不能，但動舌，是故名為阿羅留。",
    "T01n0023_002:0286c19": "何以故名為修揵？修揵泥犁中罪人，身譬",
    "T01n0023_002:0286c20": "黃火，是故名為修揵。何以故名為優&#x9262;？優",
    "T01n0023_002:0286c21": "&#x9262;泥犁中罪人，身青譬如優&#x9262;，是故名為優",
    "T01n0023_002:0286c22": "&#x9262;。何以故名為拘文？拘文泥犁中罪人，身色",
    "T01n0023_002:0286c23": "黃白，譬如拘文，是故名為拘文。何以故名為",
    "T01n0023_002:0286c24": "分陀利？分陀利泥犁中罪人，身色赤如分陀",
    "T01n0023_002:0286c25": "利，是故名為分陀利。何以故名為蓮華，蓮華",
    "T01n0023_002:0286c26": "泥犁中罪人，身紅色，是故名為蓮華。」[0286c26] 佛言：「譬",
    "T01n0023_002:0286c27": "如有百二十斛四升&#x7BC5;，滿中芥子，百歲者人",
    "T01n0023_002:0286c28": "取一芥子去。比丘！是百二十斛四升芥子悉盡，",
    "T01n0023_002:0286c29": "人在阿浮泥犁中常未竟。若人在尼羅浮泥",
    "T01n0023_002:0287a01": "犁中者，百歲取一芥子，盡二千四百八十斛",
    "T01n0023_002:0287a02": "芥子，乃得出耳。在阿呵不泥犁中，百歲取一",
    "T01n0023_002:0287a03": "芥子，盡四萬八千一百六十斛乃得出。在阿",
    "T01n0023_002:0287a04": "波浮泥犁中，百歲取一芥子，盡九十六萬三",
    "T01n0023_002:0287a05": "千三百斛乃得出。在阿羅留泥犁中，百歲取",
    "T01n0023_002:0287a06": "一芥子，盡千九百二十六萬四千斛乃得出。",
    "T01n0023_002:0287a07": "在修揵泥犁中，百歲取一芥子，盡三億八千",
    "T01n0023_002:0287a08": "萬五百二十八斛乃得出。在青蓮華泥犁中，",
    "T01n0023_002:0287a09": "百歲取一芥子，盡八十六億五百六十斛乃",
    "T01n0023_002:0287a10": "得出。在黃白蓮華泥犁中，百歲取一芥子，盡",
    "T01n0023_002:0287a11": "千七百二億萬一千二百斛乃得出。在拘",
    "T01n0023_002:0287a12": "文蓮華泥犁中，百歲取一芥子，盡三萬四",
    "T01n0023_002:0287a13": "千四百億二十二萬四千斛乃得出。在紅",
    "T01n0023_002:0287a14": "蓮華泥犁中，百歲取一芥子，盡六十萬八",
    "T01n0023_002:0287a15": "千八百億四百四十八萬斛乃得出。二十小",
    "T01n0023_002:0287a16": "劫為半劫，有人名句波利，墮紅蓮華泥犁",
    "T01n0023_002:0287a17": "中，坐誹謗舍利弗、摩訶目揵連。」[0287a17] 佛於是說偈",
    "T01n0023_002:0287a18": "言：",
    "T01n0023_002:0287a19": "「若有人發起者，  從口語出刀刃，",
    "T01n0023_002:0287a20": " 坐語說惡之事，  便還而自截傷。",
    "T01n0023_002:0287a21": " 若有誹反歎譽，  可歎者反誹謗，",
    "T01n0023_002:0287a22": " 口說惡猶重過，  口過重不安隱。",
    "T01n0023_002:0287a23": " 譬如人博掩者，  是諸惡過薄耳，",
    "T01n0023_002:0287a24": " 有惡意向賢者，  是過為最重大。",
    "T01n0023_002:0287a25": " 泥犁浮有百千，  阿浮有三十五。",
    "T01n0023_002:0287a26": "[0287a26] 「閻羅王晝夜各三過燒熱銅，自然火在前宮",
    "T01n0023_002:0287a27": "中，王即恐畏，衣毛起&#x7AEA;，即出宮舍外，外亦自",
    "T01n0023_002:0287a28": "然有，大王大怖懅還入宮，泥犁旁便各各",
    "T01n0023_002:0287a29": "取閻羅王，擿燒鐵地，持鐵鉤&#x920E;其口皆開，",
    "T01n0023_002:0287b01": "以消銅灌王口中，燋喉咽以皆燋腹中腸胃",
    "T01n0023_002:0287b02": "五臟，銅便下過去燒炙，毒痛不可忍，過惡未",
    "T01n0023_002:0287b03": "盡故不死，世間其有身行惡、口言惡、心念惡，",
    "T01n0023_002:0287b04": "死後墮惡道，燒炙毒痛，如泥犁中罪人。世間",
    "T01n0023_002:0287b05": "人其有身行善、口言善、心念善，死後皆生天",
    "T01n0023_002:0287b06": "上。」[0287b06] 佛於是說偈言：",
    "T01n0023_002:0287b07": "「王使神呼問之，  人民所作惡過，",
    "T01n0023_002:0287b08": " 其人常而憂毒，  人用是身勤苦。",
    "T01n0023_002:0287b09": " 知當問不作惡，  即奉行賢善法，",
    "T01n0023_002:0287b10": " 若有恐見因緣，  生但有病及死。",
    "T01n0023_002:0287b11": " 無因緣便解脫，  生病死便滅盡，",
    "T01n0023_002:0287b12": " 得安隱甚快樂，  即見在得滅度。",
    "T01n0023_002:0287b13": " 一切恐怖畏懅，  度無為獨有常。」",
    "T01n0023_002:0287b14": "大樓炭經阿須倫品第五",
    "T01n0023_002:0287b15": "[0287b15] 佛言：「須彌山下深四十萬里中，有阿須倫，",
    "T01n0023_002:0287b16": "名抄多尸利。其城郭廣長各三百三十六萬",
    "T01n0023_002:0287b17": "里，以七寶作之，甚姝好，金銀水精琉璃赤真",
    "T01n0023_002:0287b18": "珠車璩馬瑙，周匝圍繞。有七重壁欄楯、七重",
    "T01n0023_002:0287b19": "刀分、七重行樹，高八萬里，長六萬里，皆以",
    "T01n0023_002:0287b20": "七寶作也。四方有四門，門高百萬里，廣六",
    "T01n0023_002:0287b21": "千里。一一門邊，各各有十阿須倫居止，以",
    "T01n0023_002:0287b22": "七寶作殿舍，七重壁、七重欄楯、七重刀分、",
    "T01n0023_002:0287b23": "七重行樹，周匝圍遶。樹有青色者、紅色者、黃",
    "T01n0023_002:0287b24": "色者、白色者，有葉樹、華樹、實樹。樹上有飛",
    "T01n0023_002:0287b25": "鳥止，名為鶴孔雀鴝鵒白鴿，悉在樹上，甚",
    "T01n0023_002:0287b26": "好相和而鳴。抄多尸利阿須倫東出四萬",
    "T01n0023_002:0287b27": "里，中有阿須倫城郭，廣長各三十六萬里，以",
    "T01n0023_002:0287b28": "七寶彩畫姝好，金銀琉璃水精赤真珠車璩",
    "T01n0023_002:0287b29": "馬瑙，作七重壁、七重欄楯、七重刀分、七重",
    "T01n0023_002:0287c01": "行樹，周匝圍繞。四方有門，門高十萬里，廣",
    "T01n0023_002:0287c02": "六萬里，各各有三百阿須倫止。周匝圍遶，",
    "T01n0023_002:0287c03": "有七重流水甚深滿，中有青蓮華，黃蓮華，紅",
    "T01n0023_002:0287c04": "蓮華，白蓮華，其底沙皆金，邊有樹，青色者，",
    "T01n0023_002:0287c05": "紅色者，黃色者，白色者，有葉樹、華樹、實",
    "T01n0023_002:0287c06": "樹，樹上有種種飛鳥止，甚姝好相和而鳴。抄",
    "T01n0023_002:0287c07": "多尸利阿須倫南出四萬里，中有阿須",
    "T01n0023_002:0287c08": "倫，名波陀呵阿須倫。城郭廣長各四十六",
    "T01n0023_002:0287c09": "萬里，以七寶彩畫姝好，七重壁、七重欄楯、七",
    "T01n0023_002:0287c10": "重刀分、七重行樹。四方有門，門高十萬里",
    "T01n0023_002:0287c11": "廣六萬里，一一門各有三百阿須倫止。周匝",
    "T01n0023_002:0287c12": "有七重流水甚深滿，其水底沙皆金。中有青",
    "T01n0023_002:0287c13": "紅黃白蓮華，有七重壁、七重欄楯，刀分、行",
    "T01n0023_002:0287c14": "樹，周匝圍遶。有青紅黃白樹，生葉華實樹，",
    "T01n0023_002:0287c15": "樹各有種種飛鳥，甚好相和而鳴。抄多尸利",
    "T01n0023_002:0287c16": "阿須倫西出四萬里，有阿須倫名波利。其",
    "T01n0023_002:0287c17": "城郭廣長各三十六萬里，皆以七寶彩畫姝",
    "T01n0023_002:0287c18": "好，作七重壁，欄楯刀分，樹木垣牆，高十萬",
    "T01n0023_002:0287c19": "里，廣六萬里。四方有四門，門高十萬里，廣六",
    "T01n0023_002:0287c20": "萬里，皆以七寶作門，一一門邊，各有三百",
    "T01n0023_002:0287c21": "阿須倫止。其宮殿亦以七寶作，七重壁、欄楯、",
    "T01n0023_002:0287c22": "刀分、樹木，七重流水甚深滿，其水底沙皆",
    "T01n0023_002:0287c23": "金，亦有青紅黃白蓮華，亦有青紅黃白樹生",
    "T01n0023_002:0287c24": "葉華實，上有種種飛鳥，甚好相和而鳴。抄多",
    "T01n0023_002:0287c25": "尸利阿須倫宮北出四萬里，中有羅呼阿須",
    "T01n0023_002:0287c26": "倫。其城郭廣長各三十六萬里，亦以七寶",
    "T01n0023_002:0287c27": "彩畫姝好，作七寶壁、欄楯、刀分、樹木，周匝圍",
    "T01n0023_002:0287c28": "遶。垣墻高十萬里，廣六萬里。四方有四門，門",
    "T01n0023_002:0287c29": "高十萬里，廣六萬里，一一門邊，各有三百阿",
    "T01n0023_002:0288a01": "須倫止。其宮殿亦以七寶作，七重壁，七重",
    "T01n0023_002:0288a02": "欄楯、刀分、樹木，周匝七重流水深滿，中有青",
    "T01n0023_002:0288a03": "紅黃白蓮華，其底沙皆金。復以七重欄楯、",
    "T01n0023_002:0288a04": "刀分、樹木，周匝圍遶，有青紅黃白樹，生華",
    "T01n0023_002:0288a05": "葉實，上有種種飛鳥，甚好相和而鳴。[0288a05] 「抄多尸",
    "T01n0023_002:0288a06": "利阿須倫城，中有大樹，名為晝過度，高十",
    "T01n0023_002:0288a07": "二萬里，周匝亦十二萬里，根深二萬里，莖",
    "T01n0023_002:0288a08": "圍四萬里，常有花實。抄多尸利阿須倫身高",
    "T01n0023_002:0288a09": "二萬八千里，有高二萬四千里者，有高二萬",
    "T01n0023_002:0288a10": "里，有高萬六千里者，有高萬二千里，有高",
    "T01n0023_002:0288a11": "八千里，有七聲者，長六聲者、五聲者、四聲",
    "T01n0023_002:0288a12": "者、三聲者、二聲者，最小者長半聲。抄多尸",
    "T01n0023_002:0288a13": "利阿須倫宮有四品常持風持之。何等為",
    "T01n0023_002:0288a14": "四？一者不可壞風、二者堅住風、三者持風、",
    "T01n0023_002:0288a15": "四者上風。是為四品風，主持水在上如浮雲",
    "T01n0023_002:0288a16": "矣。」",
    "T01n0023_002:0288a17": "大樓炭經卷第二"
}