{
    "T14n0550_008:0880b03": "金色童子因緣經卷第八",
    "T14n0550_008:0880b04": "譯經三藏朝散大夫試鴻",
    "T14n0550_008:0880b05": "臚卿光梵大師賜紫沙門",
    "T14n0550_008:0880b06": "臣惟淨等奉 詔譯",
    "T14n0550_008:0880b07": "[0880b07] 爾時，金色童子於生死過失心極厭離，即時",
    "T14n0550_008:0880b08": "告白其父母已，前詣尊者阿難所，頂禮雙足，",
    "T14n0550_008:0880b09": "作是白言：「我今願於尊者法中清淨出家，受",
    "T14n0550_008:0880b10": "具足戒成苾芻相，於尊者所誓修梵行。」",
    "T14n0550_008:0880b11": "[0880b11] 是時，尊者阿難即為教授出家之法。乃至成",
    "T14n0550_008:0880b12": "苾芻已，於須臾間斷諸煩惱，證阿羅漢果。證",
    "T14n0550_008:0880b13": "是果已；以宿命智諦觀先世相續業因，乃見",
    "T14n0550_008:0880b14": "自身極具殊勝大福威力，即作是念：「我今雖",
    "T14n0550_008:0880b15": "獲如是福力，然其福命有所盡限，今我所得",
    "T14n0550_008:0880b16": "如斯之報，應由往昔造諸福因。我今宜應為",
    "T14n0550_008:0880b17": "諸眾生，開發福門令生尊重，亦復顯明自福",
    "T14n0550_008:0880b18": "威力。」作是念已，即時脫自身所著衣持用淨",
    "T14n0550_008:0880b19": "施，以神力故，一衣脫已一衣旋復自然出現，",
    "T14n0550_008:0880b20": "如是數數旋脫旋現，脫已還生其數廣多，於",
    "T14n0550_008:0880b21": "尊者阿難之前積而成聚。其所積衣殊妙無",
    "T14n0550_008:0880b22": "價，光明晃曜如初生日，又如閻浮檀金焰赫",
    "T14n0550_008:0880b23": "光聚，返覆觀瞻其光益麗。[0880b23] 爾時，在會一切大",
    "T14n0550_008:0880b24": "眾見是事已，心生驚異，咸作是言：「奇哉！希",
    "T14n0550_008:0880b25": "有！奇哉！希有！奇哉！福者有勝威力。奇哉！能",
    "T14n0550_008:0880b26": "作如是廣大威神福事。若此尊者所脫之衣",
    "T14n0550_008:0880b27": "相續不斷，即彼無價廣大妙衣，而應不能得",
    "T14n0550_008:0880b28": "其邊際。」",
    "T14n0550_008:0880b29": "[0880b29] 時金色尊者即以此衣先奉父母，然後以衣",
    "T14n0550_008:0880c01": "淨施尊者阿難等諸苾芻眾，乃至棄屍林中",
    "T14n0550_008:0880c02": "所共集會一切大眾，人各二衣施以被體，以",
    "T14n0550_008:0880c03": "其金色苾芻威神力故，如是普施，即彼衣聚",
    "T14n0550_008:0880c04": "而亦不盡。",
    "T14n0550_008:0880c05": "[0880c05] 是時，金色尊者以自神力踊身虛空，往詣王",
    "T14n0550_008:0880c06": "舍大城，普遍一切街衢巷中，脫自所著金色",
    "T14n0550_008:0880c07": "妙衣，數量廣大積而成聚；然後普遍王舍大",
    "T14n0550_008:0880c08": "城，高聲唱言：「諸人當知，我今脫自所著之衣",
    "T14n0550_008:0880c09": "普施一切，汝等隨應欲受用者恣其所取。」諸",
    "T14n0550_008:0880c10": "人聞已，於剎那間乃有無數百千人眾廣大",
    "T14n0550_008:0880c11": "集會，咸共瞻&#x89A9;，遍王舍城街衢巷中，金色妙",
    "T14n0550_008:0880c12": "衣積廣大聚，如初生日光明照觸，又如閻浮",
    "T14n0550_008:0880c13": "檀金寶光晃曜；彼金色尊者高處空中威光焰",
    "T14n0550_008:0880c14": "赫，猶如金山吉祥熾盛。一切大眾&#x89A9;是相已，",
    "T14n0550_008:0880c15": "咸生驚異，面目熙怡如海波相，俱作是念：「奇",
    "T14n0550_008:0880c16": "哉！奇哉！是事希有！此修何因果招如是，威神",
    "T14n0550_008:0880c17": "德力而悉殊特？我等若能知所修因如實作",
    "T14n0550_008:0880c18": "者，當所獲果威神亦然。」[0880c18] 是諸人眾隨樂欲心，",
    "T14n0550_008:0880c19": "既生疑念乃相議言：「今此尊者威神德力殊",
    "T14n0550_008:0880c20": "特若斯，此為久修戒禁行邪？為具天眼智邪？",
    "T14n0550_008:0880c21": "我等今時宜應請問。」時諸人眾互言議已，舉",
    "T14n0550_008:0880c22": "熙怡目合掌，向空諦誠瞻仰，歸命頂禮金色",
    "T14n0550_008:0880c23": "尊者，異口同音說伽陀曰：",
    "T14n0550_008:0880c24": "「尊者所具大勝福，  而應獲得天眼智，",
    "T14n0550_008:0880c25": " 能施如是大威神，  尊者今應為我說。",
    "T14n0550_008:0880c26": " 若於此世或他世，  欲求富樂及功德，",
    "T14n0550_008:0880c27": " 修何勝行得圓成？  尊者今應為我說。",
    "T14n0550_008:0880c28": " 時彼尊者大正士，  發起增勝悲愍心，",
    "T14n0550_008:0880c29": " 開明廣大歡喜言，  妙音普遍諸方處。",
    "T14n0550_008:0881a01": " 我今宣說如是義，  顯明開示汝諸人，",
    "T14n0550_008:0881a02": " 如其次第廣敷揚，  汝等諦聽我所說。",
    "T14n0550_008:0881a03": " 我於此世及他世，  所獲成就眾福門，",
    "T14n0550_008:0881a04": " 富樂功德等希奇，  由修福故獲如是。",
    "T14n0550_008:0881a05": " 汝等厭離於諸苦，  樂欲成就快樂者，",
    "T14n0550_008:0881a06": " 應當速修諸福因，  即得福樂咸臻集。",
    "T14n0550_008:0881a07": " 諸有求成於樂果，  此世或復他世中，",
    "T14n0550_008:0881a08": " 一切獲得定無疑，  由修福故彼有果。",
    "T14n0550_008:0881a09": " 長者居士及商主，  婆羅門等眾類人，",
    "T14n0550_008:0881a10": " 受諸富樂廣隨心，  由修福故彼有果。",
    "T14n0550_008:0881a11": " 若於人中樂欲得，  妻妾子息等眷屬，",
    "T14n0550_008:0881a12": " 善和圓滿適悅心，  由修福故彼有果。",
    "T14n0550_008:0881a13": " 色相謙恭眾殊勝，  開悅意目普觀瞻，",
    "T14n0550_008:0881a14": " 人中獲得妙威光，  由修福故彼有果。",
    "T14n0550_008:0881a15": " 若於人中欲成就，  眷屬圓具不破壞，",
    "T14n0550_008:0881a16": " 財寶受用悉無窮，  由修福故彼有果。",
    "T14n0550_008:0881a17": " 欲具勝福及宿命，  出言聞者皆信順，",
    "T14n0550_008:0881a18": " 人中常得眾所欽，  由修福故彼有果。",
    "T14n0550_008:0881a19": " 若欲成就廣大福，  在在生中常所隨，",
    "T14n0550_008:0881a20": " 人中受用稱悅心，  由修福故彼有果。",
    "T14n0550_008:0881a21": " 人中若欲得成就，  無數財寶悉豐盈，",
    "T14n0550_008:0881a22": " 久固無減復周圓，  由修福故彼有果。",
    "T14n0550_008:0881a23": " 若欲北俱盧洲生，  彼所生無我我所，",
    "T14n0550_008:0881a24": " 人中壽量數決定，  由修福故彼有果。",
    "T14n0550_008:0881a25": " 所有田苗穀米等，  不種自然能廣成，",
    "T14n0550_008:0881a26": " 人中受用得豐饒，  由修福故彼有果。",
    "T14n0550_008:0881a27": " 劫波樹衣極殊妙，  彼衣自然非造作，",
    "T14n0550_008:0881a28": " 隨意所用覆身支，  由修福故彼有果。",
    "T14n0550_008:0881a29": " 又欲北俱盧洲生，  人中受報無間斷，",
    "T14n0550_008:0881b01": " 歿已得生於天中，  由修福故彼有果。",
    "T14n0550_008:0881b02": " 龍王勝報如天子，  所食飯等蘇陀味，",
    "T14n0550_008:0881b03": " 地中受用天福因，  由修福故彼有果。",
    "T14n0550_008:0881b04": " 王者威光勝吉祥，  所得具足天無異，",
    "T14n0550_008:0881b05": " 人主尊崇勝福增，  由修福故彼有果。",
    "T14n0550_008:0881b06": " 轉輪聖王及小王，  隨應所獲地中主，",
    "T14n0550_008:0881b07": " 同彼天主大威光，  由修福故彼有果。",
    "T14n0550_008:0881b08": " 若欲人中盡無餘，  一切七寶等成就，",
    "T14n0550_008:0881b09": " 轉輪聖王用無窮，  由修福故彼有果。",
    "T14n0550_008:0881b10": " 毘摩質多羅王等，  一切阿修羅王眾，",
    "T14n0550_008:0881b11": " 受用常同帝釋天，  由修福故彼有果。",
    "T14n0550_008:0881b12": " 最勝毘沙門天等，  守護世間四天王，",
    "T14n0550_008:0881b13": " 種種受用歡喜增，  由修福故彼有果。",
    "T14n0550_008:0881b14": " 天中歡喜妙園苑，  是即天中勝受用，",
    "T14n0550_008:0881b15": " 常同天女戲園中，  由修福故彼有果。",
    "T14n0550_008:0881b16": " 所有種種天王等，  帝釋天主勝具足，",
    "T14n0550_008:0881b17": " 受用殊妙喜隨增，  由修福故彼有果。",
    "T14n0550_008:0881b18": " 天中一切隨所欲，  富樂受用悉無窮，",
    "T14n0550_008:0881b19": " 變化宮殿妙安居，  由修福故彼有果。",
    "T14n0550_008:0881b20": " 天中十種勝功德，  壽命色相勢力等，",
    "T14n0550_008:0881b21": " 一天增勝於一天，  由修福故彼有果。",
    "T14n0550_008:0881b22": " 欲界種種勝上事，  天中富樂等具圓，",
    "T14n0550_008:0881b23": " 自在受用欲界中，  由修福故彼有果。",
    "T14n0550_008:0881b24": " 隨所悕望妙欲樂，  天中受用悉如意，",
    "T14n0550_008:0881b25": " 所得不假勤力營，  由修福故彼有果。",
    "T14n0550_008:0881b26": " 所有梵眾等諸天，  修定行者居定地，",
    "T14n0550_008:0881b27": " 獲得離生喜樂門，  由修福故彼有果。",
    "T14n0550_008:0881b28": " 修定者獲定生樂，  愛盡妙樂復增勝，",
    "T14n0550_008:0881b29": " 得樂寂靜捨念成，  由修福故彼有果。",
    "T14n0550_008:0881c01": " 所有諸佛聲聞眾，  各具第一勝功德，",
    "T14n0550_008:0881c02": " 威神廣大悉圓成，  由修福故彼有果。",
    "T14n0550_008:0881c03": " 於百劫中勤修習，  得證緣覺菩提果，",
    "T14n0550_008:0881c04": " 圓成勝妙福威神，  由修福故彼有果。",
    "T14n0550_008:0881c05": " 最勝無量無比喻，  一切功德普莊嚴，",
    "T14n0550_008:0881c06": " 圓成正等正覺尊，  由修福故彼有果。",
    "T14n0550_008:0881c07": " 美容盛年眾殊妙，  高勝種族德莊嚴，",
    "T14n0550_008:0881c08": " 妓女眷屬福所招，  隨意適悅而無礙，",
    "T14n0550_008:0881c09": " 修勝福故得生天，  具天女等眾福果。",
    "T14n0550_008:0881c10": " 獲諸悅意福所生，  一切所欲皆成就，",
    "T14n0550_008:0881c11": " 由修福故得不斷，  清淨勝慧所莊嚴。",
    "T14n0550_008:0881c12": " 因福能生淨信心，  捷辯記念悉具足，",
    "T14n0550_008:0881c13": " 因福能宣可愛語，  因福故獲大名稱，",
    "T14n0550_008:0881c14": " 一切皆由福所生，  殊勝善妙眾功德。",
    "T14n0550_008:0881c15": " 不有世間妙樂事，  不因福故而能成，",
    "T14n0550_008:0881c16": " 是故常求妙樂人，  應當修集諸福聚。",
    "T14n0550_008:0881c17": " 我昔因修少福故，  得值毘婆尸如來，",
    "T14n0550_008:0881c18": " 隨其樂欲得圓成，  畢竟廣大勝成就。",
    "T14n0550_008:0881c19": " 我昔曾生六欲天，  為彼天中自在主，",
    "T14n0550_008:0881c20": " 經歷多千俱胝生，  彼彼天中受勝樂，",
    "T14n0550_008:0881c21": " 曾無苦惱無缺減，  人中勝上亦復然。",
    "T14n0550_008:0881c22": " 轉輪王等最極尊，  受諸富樂皆具足，",
    "T14n0550_008:0881c23": " 故知福有大威力，  於彼在在所生中，",
    "T14n0550_008:0881c24": " 處處隨應我悉成，  受諸福樂大自在。",
    "T14n0550_008:0881c25": " 色相多聞皆圓具，  口出優&#x9262;羅花香，",
    "T14n0550_008:0881c26": " 妙音聞者適悅生，  所發語言人愛樂，",
    "T14n0550_008:0881c27": " 我由往昔願力故，  今所得福亦復然。",
    "T14n0550_008:0881c28": " 色相功德等具圓，  見者咸生歡悅意，",
    "T14n0550_008:0881c29": " 此生家族極廣大，  珍財富樂數難量，",
    "T14n0550_008:0882a01": " 閻浮檀金妙色衣，  覆體莊嚴而可愛，",
    "T14n0550_008:0882a02": " 身諸分位廣周遍，  馥郁猶如旃檀香；",
    "T14n0550_008:0882a03": " 其香勝妙眾普熏，  隨風聞者生愛樂，",
    "T14n0550_008:0882a04": " 凡我所有諸求願，  衣服珍寶等樂具，",
    "T14n0550_008:0882a05": " 彼彼隨起思念時，  我即一切皆成就。",
    "T14n0550_008:0882a06": " 大釋師子淨教中，  我今已具出家法，",
    "T14n0550_008:0882a07": " 阿羅漢果妙證成，  居清涼地而寂靜。",
    "T14n0550_008:0882a08": " 我今只度於此生，  而復不受於後有，",
    "T14n0550_008:0882a09": " 亦不還復來此間，  已證無漏涅槃樂。",
    "T14n0550_008:0882a10": " 由宿業因所發起，  現受果報極廣大，",
    "T14n0550_008:0882a11": " 我今所感事雖然，  果報邊際亦不見。」",
    "T14n0550_008:0882a12": "[0882a12] 時，金色尊者說是伽陀已，有無數百千俱胝",
    "T14n0550_008:0882a13": "廣多人眾，得聞如是昔未曾有無限量不思",
    "T14n0550_008:0882a14": "議諸福事已，咸皆驚異發生最上希奇之心。",
    "T14n0550_008:0882a15": "即於世尊大師清淨教法至誠尊重，如其所",
    "T14n0550_008:0882a16": "欲隨自力能而行布施，發大誓願作諸福事。",
    "T14n0550_008:0882a17": "[0882a17] 爾時金色尊者，普為一切城中大眾無數種",
    "T14n0550_008:0882a18": "類，開發福門令生信重，如應宣說諸福事已，",
    "T14n0550_008:0882a19": "即運神力自空而還棄屍林中，向尊者阿難",
    "T14n0550_008:0882a20": "等諸苾芻眾，次第禮足，退坐一面。",
    "T14n0550_008:0882a21": "[0882a21] 爾時國主阿闍世王，聞勇戾大臣先於園中，",
    "T14n0550_008:0882a22": "以憎嫉事於彼迦尸孫那利童女作無義利，",
    "T14n0550_008:0882a23": "金色童子本無過咎搆成罪惡，將令殺害而",
    "T14n0550_008:0882a24": "使棄置，聞已悖然極生恚怒，觀視近臣而告",
    "T14n0550_008:0882a25": "&#x52C5;曰：「汝今當知，此極惡人造斯惡行，汝應",
    "T14n0550_008:0882a26": "執往殞棄其命。」[0882a26] 時勇戾大臣隨從於王，亦在",
    "T14n0550_008:0882a27": "會中，忽聞如是王告&#x52C5;已，懼死懷怖舉身顫",
    "T14n0550_008:0882a28": "掉，心目迷亂如火所焚，即起趨前忙然奔走。",
    "T14n0550_008:0882a29": "是時，王之臣佐及無數百千人眾俱生恚怒，",
    "T14n0550_008:0882b01": "競共馳走奔逐執取。是時多人既執持已，增",
    "T14n0550_008:0882b02": "劇嫌恚眾共打擊，痛苦逼身不能制止。",
    "T14n0550_008:0882b03": "[0882b03] 爾時，勇戾大臣以其危逼涕泣，前告尊者阿",
    "T14n0550_008:0882b04": "難言：「惟願尊者，起救護心救我此苦，我今",
    "T14n0550_008:0882b05": "無主無救無歸，眾所厭棄命將殞謝。」",
    "T14n0550_008:0882b06": "[0882b06] 是時，尊者阿難即告眾言：「汝等且止！勿應致",
    "T14n0550_008:0882b07": "殺，我當告語國主大王。」時諸人眾聞尊者阿",
    "T14n0550_008:0882b08": "難如是語已，即時放捨不復執持。",
    "T14n0550_008:0882b09": "[0882b09] 是時，尊者阿難即當顧視阿闍世王，王審其",
    "T14n0550_008:0882b10": "意白尊者言：「若此勇戾大臣能於尊者法中",
    "T14n0550_008:0882b11": "清淨出家，乃至盡壽而為近事，我即如其尊",
    "T14n0550_008:0882b12": "者教&#x52C5;今當放捨。」尊者答言：「其事如是。」時",
    "T14n0550_008:0882b13": "諸人眾聞是語已，其所打擊苦惱等事而悉",
    "T14n0550_008:0882b14": "制止。",
    "T14n0550_008:0882b15": "[0882b15] 復次，尊者阿難告金色尊者言：「汝以真實加",
    "T14n0550_008:0882b16": "持之力，令此勇戾大臣身諸痛苦悉得銷散",
    "T14n0550_008:0882b17": "輕安如故。」即時，金色尊者廣起利樂一切眾",
    "T14n0550_008:0882b18": "生深固之心，乃發真實加持之力，作如是言：",
    "T14n0550_008:0882b19": "「若法真實所言真實，今此勇戾大臣雖於我",
    "T14n0550_008:0882b20": "所作不饒益，",
    "T14n0550_008:0882b21": "我實於彼不起微細損害之意，此法真實，言",
    "T14n0550_008:0882b22": "真實者，速令此人身諸痛苦悉得輕安。」作是",
    "T14n0550_008:0882b23": "言時，彼勇戾大臣諸苦銷散輕安如故，即能",
    "T14n0550_008:0882b24": "昇舉，乃於如來清淨教中深生信樂，前詣尊",
    "T14n0550_008:0882b25": "者阿難所，頂禮雙足作是白言：「我今願於尊",
    "T14n0550_008:0882b26": "者法中清淨出家，受具足戒成苾芻相，於尊",
    "T14n0550_008:0882b27": "者所，誓修梵行。」",
    "T14n0550_008:0882b28": "[0882b28] 是時，尊者阿難即為教授出家之法，乃至成",
    "T14n0550_008:0882b29": "苾芻已。於須臾間斷諸煩惱，證阿羅漢果。證",
    "T14n0550_008:0882c01": "是果已，即時踊身處虛空中，出現種種神變",
    "T14n0550_008:0882c02": "事等，普使一切在會大眾身意泰然。是時，勇",
    "T14n0550_008:0882c03": "戾苾芻從空而下，詣尊者阿難等苾芻眾前，",
    "T14n0550_008:0882c04": "次第禮足，退坐一面。",
    "T14n0550_008:0882c05": "[0882c05] 爾時，一切大眾見尊者阿難廣作如是大威神",
    "T14n0550_008:0882c06": "力希有事已，是諸大眾於尊者所極生最上",
    "T14n0550_008:0882c07": "清淨信重，咸皆歡喜，諦誠瞻仰。",
    "T14n0550_008:0882c08": "[0882c08] 尊者阿難，普為大眾隨其種類如應說法。是",
    "T14n0550_008:0882c09": "時會中無數百千人眾，聞所說已，其獲果利",
    "T14n0550_008:0882c10": "成證有差，會中或有證須陀洹果者，乃至或",
    "T14n0550_008:0882c11": "有證阿羅漢果者，有發聲聞菩提心者，乃至",
    "T14n0550_008:0882c12": "或有歸向佛者，信樂法者，尊重僧者，各各",
    "T14n0550_008:0882c13": "蒙益如應而住，彼日照商主并其妻室於此",
    "T14n0550_008:0882c14": "會中見諦開悟。",
    "T14n0550_008:0882c15": "[0882c15] 復有無數百千天人，發生清淨信重之心，雨",
    "T14n0550_008:0882c16": "天寶衣奏天妙樂，又復雨諸天中妙花，謂優",
    "T14n0550_008:0882c17": "&#x9262;羅花、&#x9262;訥摩花、俱母陀花、奔拏利迦花、",
    "T14n0550_008:0882c18": "曼陀羅花等，數量廣大積至于膝。又復普散",
    "T14n0550_008:0882c19": "種種天花，周遍充滿棄屍林中，起尊重心以",
    "T14n0550_008:0882c20": "伸供養。"
}