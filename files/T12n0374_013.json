{
    "T12n0374_013:0440a16": "大般涅槃經卷第十三",
    "T12n0374_013:0440a18": "北涼天竺三藏曇無讖譯",
    "T12n0374_013:0440a19": "聖行品第七之三",
    "T12n0374_013:0440a20": "[0440a20] 「◎善男子！云何菩薩摩訶薩住於大乘大般",
    "T12n0374_013:0440a21": "涅槃，觀察集諦？善男子！菩薩摩訶薩觀此集",
    "T12n0374_013:0440a22": "諦是陰因緣，所謂集者還愛於有。愛有二種：",
    "T12n0374_013:0440a23": "一愛己身，二愛所須。復有二種：未得五欲，",
    "T12n0374_013:0440a24": "繫心專求；既求得已，堪忍專著。復有三種：",
    "T12n0374_013:0440a25": "欲愛、色愛、無色愛。復有三種：業因緣愛、煩惱",
    "T12n0374_013:0440a26": "因緣愛、苦因緣愛。出家之人有四種愛：何等",
    "T12n0374_013:0440a27": "為四？衣服、飲食、臥具、湯藥。復有五種：貪著",
    "T12n0374_013:0440a28": "五陰，隨諸所須一切愛著，分別挍計無量無",
    "T12n0374_013:0440a29": "邊。善男子！愛有二種：一者善愛，二不善愛。",
    "T12n0374_013:0440b01": "不善愛者，惟愚求之。善法愛者，諸菩薩求。",
    "T12n0374_013:0440b02": "善法愛者復有二種：不善與善。求二乘者名",
    "T12n0374_013:0440b03": "為不善，求大乘者是名為善。善男子！凡夫愛",
    "T12n0374_013:0440b04": "者名之為集，不名為諦。菩薩愛者，名之實諦",
    "T12n0374_013:0440b05": "不名為集。何以故？為度眾生，所以受生，不",
    "T12n0374_013:0440b06": "以愛故而受生也。」[0440b06] 迦葉菩薩白佛言：「世尊！",
    "T12n0374_013:0440b07": "如佛世尊於餘經中，為諸眾生說業為因緣、",
    "T12n0374_013:0440b08": "或說憍慢、或說六觸、或說無明，為五盛陰而",
    "T12n0374_013:0440b09": "作因緣，今以何義說四聖諦，獨以愛性為五",
    "T12n0374_013:0440b10": "陰因？」[0440b10] 佛讚迦葉菩薩：「善哉，善哉！善男子！如",
    "T12n0374_013:0440b11": "汝所說，諸因緣者非為非因，但是五陰要因",
    "T12n0374_013:0440b12": "於愛。善男子！譬如大王若出遊巡，大臣、眷",
    "T12n0374_013:0440b13": "屬悉皆隨從。愛亦如是，隨愛行處，是諸結等",
    "T12n0374_013:0440b14": "亦復隨行。譬如膩衣，隨有塵著，著則隨住。愛",
    "T12n0374_013:0440b15": "亦如是，隨所愛處，業結亦住。復次善男子！譬",
    "T12n0374_013:0440b16": "如濕地則能生牙，愛亦如是，能生一切業煩",
    "T12n0374_013:0440b17": "惱牙。善男子！菩薩摩訶薩住是大乘大般",
    "T12n0374_013:0440b18": "涅槃，深觀此愛，凡有九種：一如債有餘，二",
    "T12n0374_013:0440b19": "如羅剎女婦，三如妙花莖有毒蛇纏之，",
    "T12n0374_013:0440b20": "四如惡食性所不便而強食之，五如婬女，六",
    "T12n0374_013:0440b21": "如摩樓迦子，七如瘡中息肉，八如暴風，九",
    "T12n0374_013:0440b22": "如彗星。云何名為如債有餘？善男子！譬如",
    "T12n0374_013:0440b23": "窮人，負他錢財，雖償欲畢，餘未畢故，猶繫",
    "T12n0374_013:0440b24": "在獄，而不得脫。聲聞緣覺亦復如是，以有愛",
    "T12n0374_013:0440b25": "習之餘氣故，不能得成阿耨多羅三藐三菩",
    "T12n0374_013:0440b26": "提。善男子！是名如債有餘。善男子！云何如羅",
    "T12n0374_013:0440b27": "剎女婦？善男子！譬如有人，以羅剎女而為婦",
    "T12n0374_013:0440b28": "妾，是羅剎女隨所生子，生已便噉，子既盡已",
    "T12n0374_013:0440b29": "復噉其夫。善男子！愛羅剎女亦復如是，隨",
    "T12n0374_013:0440c01": "諸眾生，生善根子，隨生隨食。善子既盡，復",
    "T12n0374_013:0440c02": "噉眾生，令墮地獄、畜生、餓鬼，唯除菩薩，是名",
    "T12n0374_013:0440c03": "如羅剎女婦。善男子！云何如妙花莖毒蛇纏",
    "T12n0374_013:0440c04": "之？譬如有人性愛好花，不見花莖毒蛇過患，",
    "T12n0374_013:0440c05": "即便前捉，捉已蛇螫，螫已命終。一切凡夫亦",
    "T12n0374_013:0440c06": "復如是，貪五欲花，不見是愛毒蛇過患，而便",
    "T12n0374_013:0440c07": "受取，即為愛毒之所蠍螫，命終墮於三惡",
    "T12n0374_013:0440c08": "道中，唯除菩薩，是名如妙花莖毒蛇纏之。善",
    "T12n0374_013:0440c09": "男子！云何所不便食而強食之？譬如有人，所",
    "T12n0374_013:0440c10": "不便食而強食之，食已腹痛，患下而死。愛食",
    "T12n0374_013:0440c11": "亦爾，五道眾生，強食貪著，以是因緣墮三惡",
    "T12n0374_013:0440c12": "道，唯除菩薩，是名所不便食而強食之。善男",
    "T12n0374_013:0440c13": "子！云何婬女？譬如愚人與婬女通，而彼婬",
    "T12n0374_013:0440c14": "女巧作種種諂媚現親，悉奪是人所有錢財，",
    "T12n0374_013:0440c15": "錢財既盡便復驅逐。愛之婬女亦復如是，愚",
    "T12n0374_013:0440c16": "人無智與之交通，而是愛女奪其所有一切",
    "T12n0374_013:0440c17": "善法，善法既盡，驅逐令墮三惡道中，唯除菩",
    "T12n0374_013:0440c18": "薩，是名婬女。善男子！云何摩樓迦子？譬如",
    "T12n0374_013:0440c19": "摩樓迦子，若鳥食已，隨糞墮地，或因風吹，來",
    "T12n0374_013:0440c20": "在樹下即便生長，纏繞縛束尼拘陀樹，令不",
    "T12n0374_013:0440c21": "增長，遂至枯死。愛摩樓迦子亦復如是，纏",
    "T12n0374_013:0440c22": "縛凡夫所有善法，不令增長遂至枯滅，既枯",
    "T12n0374_013:0440c23": "滅已，命終之後墮三惡道，唯除菩薩，是名摩",
    "T12n0374_013:0440c24": "樓迦子。善男子！云何瘡中息肉？如人久",
    "T12n0374_013:0440c25": "瘡，中生息肉，其人要當勤心療治，莫生捨心，",
    "T12n0374_013:0440c26": "若生捨心，瘡息增長，虫疽復生，以是因緣即",
    "T12n0374_013:0440c27": "便命終。凡夫愚人五陰瘡痍亦復如是，愛於",
    "T12n0374_013:0440c28": "其中而為息肉，應當勤心療治愛息，若不",
    "T12n0374_013:0440c29": "治者，命終即墮三惡道中，唯除菩薩，是名瘡",
    "T12n0374_013:0441a01": "中息肉。善男子！云何暴風？譬如暴風，能偃",
    "T12n0374_013:0441a02": "山移岳，拔深根栽。愛暴大風，亦復如是，於",
    "T12n0374_013:0441a03": "父母所而生惡心，能拔大智舍利弗等無上",
    "T12n0374_013:0441a04": "深固菩提根栽，唯除菩薩，是名暴風。善男",
    "T12n0374_013:0441a05": "子！云何如彗星？譬如彗星出現天下，一切人",
    "T12n0374_013:0441a06": "民飢饉病瘦、癭諸苦惱。愛之彗星，亦復如是，",
    "T12n0374_013:0441a07": "能斷一切善根種子，令凡夫人孤窮飢饉，生",
    "T12n0374_013:0441a08": "煩惱病，流轉生死受種種苦，唯除菩薩，是",
    "T12n0374_013:0441a09": "名彗星。善男子！菩薩摩訶薩住於大乘大般",
    "T12n0374_013:0441a10": "涅槃，觀察愛結，如是九種。[0441a10] 「善男子！以是義",
    "T12n0374_013:0441a11": "故，諸凡夫人有苦無諦，聲聞緣覺有苦有苦",
    "T12n0374_013:0441a12": "諦而無真實，諸菩薩等解苦、無苦，是故無苦",
    "T12n0374_013:0441a13": "而有真實。諸凡夫人有集無諦，聲聞緣覺",
    "T12n0374_013:0441a14": "有集有集諦，諸菩薩等解集無集，是故無集",
    "T12n0374_013:0441a15": "而有真諦。聲聞緣覺有滅非真，菩薩摩訶薩",
    "T12n0374_013:0441a16": "有滅有真諦。聲聞緣覺有道非真，菩薩摩訶",
    "T12n0374_013:0441a17": "薩有道有真諦。",
    "T12n0374_013:0441a18": "[0441a18] 「善男子！云何菩薩摩訶薩住於大乘大般涅",
    "T12n0374_013:0441a19": "槃，見滅、見滅諦？所謂斷除一切煩惱，若煩惱",
    "T12n0374_013:0441a20": "斷，則名為常；滅煩惱火，則名寂滅，煩惱滅故",
    "T12n0374_013:0441a21": "則得受樂；諸佛菩薩求因緣故，故名為淨；更",
    "T12n0374_013:0441a22": "不復受二十五有故名出世，以出世故名為",
    "T12n0374_013:0441a23": "我常；於色、聲、香、味、觸、男、女、生、住、滅、苦、樂、不苦、",
    "T12n0374_013:0441a24": "不樂，不取相貌，故名畢竟寂滅真諦。善男子！",
    "T12n0374_013:0441a25": "菩薩如是住於大乘大般涅槃，觀滅聖諦。[0441a25] 「善",
    "T12n0374_013:0441a26": "男子！云何菩薩摩訶薩住於大乘大般涅槃，",
    "T12n0374_013:0441a27": "觀道聖諦？善男子！譬如闇中，因燈得見&#x9E81;細",
    "T12n0374_013:0441a28": "之物。菩薩摩訶薩亦復如是，住於大乘大般",
    "T12n0374_013:0441a29": "涅槃，因八聖道見一切法，所謂常、無常、有為、",
    "T12n0374_013:0441b01": "無為、有眾生、非眾生、物、非物、苦、樂、我、無我、淨、",
    "T12n0374_013:0441b02": "不淨、煩惱、非煩惱、業、非業、實、不實、乘、非乘、知、",
    "T12n0374_013:0441b03": "不知、陀羅驃、非陀羅驃、求那、非求那、見、非",
    "T12n0374_013:0441b04": "見、色、非色、道、非道、解、非解。善男子！菩薩如是",
    "T12n0374_013:0441b05": "住於大乘大般涅槃，觀道聖諦。」",
    "T12n0374_013:0441b06": "[0441b06] 迦葉菩薩白佛言：「世尊！若八聖道是道聖諦，",
    "T12n0374_013:0441b07": "義不相應。何以故？如來或說信心為道，能度",
    "T12n0374_013:0441b08": "諸漏。或時說道不放逸是，諸佛世尊不放逸",
    "T12n0374_013:0441b09": "故，得阿耨多羅三藐三菩提，亦是菩薩助道",
    "T12n0374_013:0441b10": "之法。或時說言精進是道，如告阿難：『若有",
    "T12n0374_013:0441b11": "人能勤修精進，則得成於阿耨多羅三藐三菩",
    "T12n0374_013:0441b12": "提。』或時說言觀身念處，若有繫心，精勤修習",
    "T12n0374_013:0441b13": "是身念處，則得成於阿耨多羅三藐三菩提。",
    "T12n0374_013:0441b14": "或時說言正定為道，如告大德摩訶迦葉：『夫正",
    "T12n0374_013:0441b15": "定者真實是道，非不正定而是道也；若入正",
    "T12n0374_013:0441b16": "定，乃能思惟五陰生滅，非不入定能思惟也。』",
    "T12n0374_013:0441b17": "或說一法，若人修習，能淨眾生，滅除一切憂",
    "T12n0374_013:0441b18": "愁苦惱，逮得正法，所謂念佛三昧。或復說言",
    "T12n0374_013:0441b19": "修無常想，是名為道，如告比丘：『有能多修無",
    "T12n0374_013:0441b20": "常想者，能得阿耨多羅三藐三菩提。』或說空",
    "T12n0374_013:0441b21": "寂阿蘭若處，獨坐思惟，能得速成阿耨多羅",
    "T12n0374_013:0441b22": "三藐三菩提。或時說言，為人演法，是名為道，",
    "T12n0374_013:0441b23": "若聞法已疑網即斷，疑網斷已則得阿耨多",
    "T12n0374_013:0441b24": "羅三藐三菩提。或時說言持戒是道，如告阿",
    "T12n0374_013:0441b25": "難：『若有精勤修持禁戒，是人則度生死大苦。』",
    "T12n0374_013:0441b26": "或時說言親近善友是名為道，如告阿難：『若",
    "T12n0374_013:0441b27": "有親近善知識者，則具淨戒，若有眾生能親",
    "T12n0374_013:0441b28": "近我，則得發於阿耨多羅三藐三菩提心。』或",
    "T12n0374_013:0441b29": "時說言，修慈是道，修學慈者，斷諸煩惱得不",
    "T12n0374_013:0441c01": "動處。或時說言智慧是道，如佛昔為波闍波",
    "T12n0374_013:0441c02": "提比丘尼說：『姊妹！如諸聲聞，以智慧刀，能",
    "T12n0374_013:0441c03": "斷諸流、諸漏煩惱。』或時如來說施是道，如佛",
    "T12n0374_013:0441c04": "往昔告波斯匿王：『大王！當知我於往昔多行",
    "T12n0374_013:0441c05": "惠施，以是因緣，今日得成阿耨多羅三藐三",
    "T12n0374_013:0441c06": "菩提。』世尊，若八聖道是道諦者，如是等經，豈",
    "T12n0374_013:0441c07": "非虛妄？若彼諸經非虛妄者，彼中何緣不說",
    "T12n0374_013:0441c08": "八道為道聖諦？若彼不說，如來往昔何故錯",
    "T12n0374_013:0441c09": "謬？然我定知諸佛如來，久離錯謬。」",
    "T12n0374_013:0441c10": "[0441c10] 爾時世尊讚迦葉菩薩：「善哉，善哉！善男子！",
    "T12n0374_013:0441c11": "汝今欲知菩薩大乘微妙經典所有祕密，故作",
    "T12n0374_013:0441c12": "是問。善男子！如是諸經，悉入道諦。善男子！",
    "T12n0374_013:0441c13": "如我所說，若有信道，如是信道，是信根本，是",
    "T12n0374_013:0441c14": "能佐助菩提之道，是故我說無有錯謬。善男",
    "T12n0374_013:0441c15": "子！如來善知無量方便，欲化眾生，故作如是",
    "T12n0374_013:0441c16": "種種說法。善男子！譬如良醫，識諸眾生種種",
    "T12n0374_013:0441c17": "病原，隨其所患而為合藥、并藥所禁，唯水",
    "T12n0374_013:0441c18": "一種不在禁例。或服薑水、或甘草水、或細",
    "T12n0374_013:0441c19": "辛水、或黑石蜜水、或阿摩勒水、或尼婆羅",
    "T12n0374_013:0441c20": "水、或&#x9262;晝羅水、或服冷水、或服熱水、或蒲",
    "T12n0374_013:0441c21": "萄水、或安石榴水。善男子！而是良醫，善知",
    "T12n0374_013:0441c22": "眾生所患種種，藥雖多禁，水不在例。如來亦",
    "T12n0374_013:0441c23": "爾，善知方便，於一法相，隨諸眾生，分別廣說",
    "T12n0374_013:0441c24": "種種名相，彼諸眾生隨所說受，受已修習，除",
    "T12n0374_013:0441c25": "斷煩惱，如彼病人，隨良醫教，所患得除。[0441c25] 「復次",
    "T12n0374_013:0441c26": "善男子！如有一人，善解雜語，在大眾中，是諸大",
    "T12n0374_013:0441c27": "眾，熱渴所逼，咸發聲言：『我欲飲水！我欲飲水！』",
    "T12n0374_013:0441c28": "是人即時以清冷水，隨其種類說言是水，或",
    "T12n0374_013:0441c29": "言波尼、或言&#x6B1D;持、或言紗利藍、或言紗利、",
    "T12n0374_013:0442a01": "或言婆耶、或言甘露、或言牛乳，以如是等",
    "T12n0374_013:0442a02": "無量水名，為大眾說。善男子！如來亦爾，以一",
    "T12n0374_013:0442a03": "聖道，為諸聲聞種種演說，從信根等至八聖",
    "T12n0374_013:0442a04": "道。[0442a04] 「復次善男子！譬如金師，以一種金隨意造作",
    "T12n0374_013:0442a05": "種種瓔珞，所謂鉗鎖、環釧釵璫、天冠臂印，雖",
    "T12n0374_013:0442a06": "有如是差別不同，然不離金。善男子！如來亦",
    "T12n0374_013:0442a07": "爾，以一佛道隨諸眾生種種分別，而為說之。",
    "T12n0374_013:0442a08": "或說一種，所謂諸佛一道無二。復說二種，所",
    "T12n0374_013:0442a09": "謂定、慧。復說三種，謂見、慧、智。復說四種，所",
    "T12n0374_013:0442a10": "謂見道、修道、無學道、佛道。復說五種，所謂信",
    "T12n0374_013:0442a11": "行道、法行道、信解脫道、見到道、身證道。復說",
    "T12n0374_013:0442a12": "六種，所謂須陀洹道、斯陀含道、阿那含道、阿",
    "T12n0374_013:0442a13": "羅漢道、辟支佛道、佛道。復說七種，所謂念覺",
    "T12n0374_013:0442a14": "分、擇法覺分、精進覺分、喜覺分、除覺分、定覺分、",
    "T12n0374_013:0442a15": "捨覺分。復說八種，所謂正見、正思惟、正語、正",
    "T12n0374_013:0442a16": "業、正命、正精進、正念、正定。復說九種，所謂八",
    "T12n0374_013:0442a17": "聖道及信。復說十種，所謂十力。復說十一種，",
    "T12n0374_013:0442a18": "所謂十力、大慈。復說十二種，所謂十力、大慈、",
    "T12n0374_013:0442a19": "大悲。復說十三種，所謂十力、大慈、大悲、念佛",
    "T12n0374_013:0442a20": "三昧。復說十六種，所謂十力、大慈、大悲、念佛",
    "T12n0374_013:0442a21": "三昧及佛所得三正念處。復說二十道，所謂",
    "T12n0374_013:0442a22": "十力、四無所畏、大慈、大悲、念佛三昧、三正念",
    "T12n0374_013:0442a23": "處。善男子！是道一體，如來昔日為眾生故",
    "T12n0374_013:0442a24": "種種分別。[0442a24] 「復次善男子！譬如一火，因所然",
    "T12n0374_013:0442a25": "故，得種種名，所謂木火、草火、糠火、[麥*弋]火、牛馬",
    "T12n0374_013:0442a26": "糞火。善男子！佛道亦爾，一而無二，為眾生故",
    "T12n0374_013:0442a27": "種種分別。[0442a27] 「復次善男子！譬如一識，分別說六，",
    "T12n0374_013:0442a28": "若至於眼則名眼識，乃至意識亦復如是。善",
    "T12n0374_013:0442a29": "男子！道亦如是，一而無二，如來為化諸眾生",
    "T12n0374_013:0442b01": "故種種分別。[0442b01] 「復次善男子！譬如一色，眼所見",
    "T12n0374_013:0442b02": "者，則名為色。耳所聞者，則名為聲。鼻所嗅者，",
    "T12n0374_013:0442b03": "則名為香。舌所&#x751E;者，則名為味。身所覺者，則",
    "T12n0374_013:0442b04": "名為觸。善男子！道亦如是，一而無二，如來",
    "T12n0374_013:0442b05": "為欲化眾生故種種分別。善男子！以是義故，",
    "T12n0374_013:0442b06": "以八聖道分，名道聖諦。善男子！是四聖諦，",
    "T12n0374_013:0442b07": "諸佛世尊次第說之，以是因緣，無量眾生得",
    "T12n0374_013:0442b08": "度生死。」",
    "T12n0374_013:0442b09": "[0442b09] 迦葉菩薩白佛言：「世尊！昔佛一時在恒河岸",
    "T12n0374_013:0442b10": "尸首林中，爾時如來取其樹葉，告諸比丘：『我",
    "T12n0374_013:0442b11": "今手中所捉葉多？一切因地草木葉多？』諸比",
    "T12n0374_013:0442b12": "丘言：『世尊！一切因地草木葉多，不可稱計。",
    "T12n0374_013:0442b13": "如來所捉，少不足言。』『諸比丘！我所覺了一切",
    "T12n0374_013:0442b14": "諸法，如因大地生草木等；為諸眾生所宣說",
    "T12n0374_013:0442b15": "者，如手中葉。』世尊爾時說如是言：『如來所",
    "T12n0374_013:0442b16": "了無量諸法，若入四諦，則為已說；若不入者，",
    "T12n0374_013:0442b17": "應有五諦。』」[0442b17] 爾時佛讚迦葉菩薩：「善哉，善哉！",
    "T12n0374_013:0442b18": "善男子！汝今所問，則能利益安隱快樂無量",
    "T12n0374_013:0442b19": "眾生。善男子！如是諸法，悉已攝在四聖諦",
    "T12n0374_013:0442b20": "中。」[0442b20] 迦葉菩薩復作是言：「如是等法，若在四諦，",
    "T12n0374_013:0442b21": "如來何故唱言不說？」[0442b21] 佛言：「善男子！雖復入中，",
    "T12n0374_013:0442b22": "猶不名說。何以故？善男子！知四聖諦，有二",
    "T12n0374_013:0442b23": "種智：一者中，二者上。中者聲聞緣覺智，上",
    "T12n0374_013:0442b24": "者諸佛菩薩智。善男子！知諸陰苦，名為中智；",
    "T12n0374_013:0442b25": "分別諸陰有無量相，悉是諸苦，非諸聲聞緣",
    "T12n0374_013:0442b26": "覺所知，是名上智。善男子！如是等義，我於",
    "T12n0374_013:0442b27": "彼經竟不說之。善男子！知諸入者，名之為",
    "T12n0374_013:0442b28": "門，亦名為苦，是名中智；分別諸入，有無量",
    "T12n0374_013:0442b29": "相，悉是諸苦，非諸聲聞緣覺所知，是名上智。",
    "T12n0374_013:0442c01": "如是等義，我於彼經亦不說之。善男子！知諸",
    "T12n0374_013:0442c02": "界者，名之為分，亦名為性，亦名為苦，是名中",
    "T12n0374_013:0442c03": "智；分別諸界，有無量相，悉是諸苦，非諸聲聞",
    "T12n0374_013:0442c04": "緣覺所知，是名上智。善男子！如是等義，我",
    "T12n0374_013:0442c05": "於彼經亦不說之。善男子！知色壞相，是名中",
    "T12n0374_013:0442c06": "智；分別諸色，有無量相，悉是諸苦，非諸聲",
    "T12n0374_013:0442c07": "聞緣覺所知，是名上智。如是等義，我於彼經",
    "T12n0374_013:0442c08": "亦不說之。善男子！知受覺相，是名中智；分",
    "T12n0374_013:0442c09": "別諸受，有無量覺相，非諸聲聞緣覺所知，是",
    "T12n0374_013:0442c10": "名上智。善男子！如是等義，我於彼經亦不說",
    "T12n0374_013:0442c11": "之。善男子！知想取相，是名中智；分別是想，有",
    "T12n0374_013:0442c12": "無量取相，非諸聲聞緣覺所知，是名上智。如",
    "T12n0374_013:0442c13": "是等義，我於彼經亦不說之。善男子！知行作",
    "T12n0374_013:0442c14": "相，是名中智；分別是行，無量作相，非諸聲聞",
    "T12n0374_013:0442c15": "緣覺所知，是名上智。善男子！如是等義，我",
    "T12n0374_013:0442c16": "於彼經亦不說之。善男子！知識分別相，是名",
    "T12n0374_013:0442c17": "中智；分別是識，無量知相，非諸聲聞緣覺所",
    "T12n0374_013:0442c18": "知，是名上智。善男子！如是等義，我於彼經",
    "T12n0374_013:0442c19": "亦不說之。善男子！知愛因緣，能生五陰，是名",
    "T12n0374_013:0442c20": "中智；一人起愛無量無邊，聲聞緣覺所不能",
    "T12n0374_013:0442c21": "知，能知一切眾生所起如是等愛，是名上智。",
    "T12n0374_013:0442c22": "如是等義，我於彼經亦不說之。善男子！知滅",
    "T12n0374_013:0442c23": "煩惱，是名中智；分別煩惱，不可稱計，滅亦如",
    "T12n0374_013:0442c24": "是，不可稱計，非諸聲聞緣覺所知，是名上智。",
    "T12n0374_013:0442c25": "如是等義，我於彼經亦不說之。善男子！知是",
    "T12n0374_013:0442c26": "道相，能離煩惱，是名中智；分別道相，無量無邊，",
    "T12n0374_013:0442c27": "所離煩惱，亦無量無邊，非諸聲聞緣覺所知，",
    "T12n0374_013:0442c28": "是名上智。如是等義，我於彼經亦不說之。善",
    "T12n0374_013:0442c29": "男子！知世諦者，是名中智；分別世諦，無量無",
    "T12n0374_013:0443a01": "邊不可稱計，非諸聲聞緣覺所知，是名上智。",
    "T12n0374_013:0443a02": "如是等義，我於彼經亦不說之。善男子！一切",
    "T12n0374_013:0443a03": "行無常，諸法無我，涅槃寂滅是第一義，是名",
    "T12n0374_013:0443a04": "中智；知第一義無量無邊不可稱計，非諸聲",
    "T12n0374_013:0443a05": "聞緣覺所知，是名上智。如是等義，我於彼經",
    "T12n0374_013:0443a06": "亦不說之。」",
    "T12n0374_013:0443a07": "[0443a07] 爾時文殊師利菩薩摩訶薩白佛言：「世尊！所",
    "T12n0374_013:0443a08": "說世諦、第一義諦，其義云何？世尊，第一義中",
    "T12n0374_013:0443a09": "有世諦不？世諦之中有第一義不？如其有者",
    "T12n0374_013:0443a10": "即是一諦，如其無者將非如來虛妄說耶？」[0443a10] 「善",
    "T12n0374_013:0443a11": "男子！世諦者即第一義諦。」[0443a11] 「世尊！若爾者，則無",
    "T12n0374_013:0443a12": "二諦。」[0443a12] 佛言：「善男子！有善方便，隨順眾生，說有",
    "T12n0374_013:0443a13": "二諦。善男子！若隨言說則有二種：一者世",
    "T12n0374_013:0443a14": "法，二者出世法。善男子！如出世人之所知者，",
    "T12n0374_013:0443a15": "名第一義諦；世人知者，名為世諦。善男子！五",
    "T12n0374_013:0443a16": "陰和合，稱言某甲，凡夫眾生隨其所稱，是名",
    "T12n0374_013:0443a17": "世諦；解陰無有某甲名字，離陰亦無某甲名",
    "T12n0374_013:0443a18": "字，出世之人如其性相，而能知之，名第一義",
    "T12n0374_013:0443a19": "諦。復次善男子！或復有法有名有實，或復有",
    "T12n0374_013:0443a20": "法有名無實。善男子！有名無實者即是世諦；",
    "T12n0374_013:0443a21": "有名有實者是第一義諦。善男子！如我、眾生、",
    "T12n0374_013:0443a22": "壽命、知見、養育、丈夫、作者、受者，熱時之炎、乾",
    "T12n0374_013:0443a23": "闥婆城、龜毛兔角、旋火之輪、諸陰界入，是名",
    "T12n0374_013:0443a24": "世諦；苦集滅道名第一義諦。[0443a24] 「善男子！世法",
    "T12n0374_013:0443a25": "有五種：一者名世、二者句世、三者縛世、四",
    "T12n0374_013:0443a26": "者法世、五者執著世。善男子！云何名世？男",
    "T12n0374_013:0443a27": "女、瓶衣、車乘屋舍，如是等物，是名名世。云",
    "T12n0374_013:0443a28": "何句世？四句一偈，如是等偈，名為句世。云",
    "T12n0374_013:0443a29": "何縛世？捲合、繫結、束縛、合掌，是名縛世。云",
    "T12n0374_013:0443b01": "何法世？如鳴搥、集僧、嚴鼓、戒兵、吹貝、知時，",
    "T12n0374_013:0443b02": "是名法世。云何執著世？如望遠人，有染衣者，",
    "T12n0374_013:0443b03": "生想執著，言是沙門非婆羅門；見有結繩橫",
    "T12n0374_013:0443b04": "佩身上，便生念言是婆羅門非沙門也，是名",
    "T12n0374_013:0443b05": "執著世。善男子！如是名為五種世法。善男",
    "T12n0374_013:0443b06": "子！若有眾生於如是等五種世法，心無顛倒，",
    "T12n0374_013:0443b07": "如實而知，是名第一義諦。[0443b07] 「復次善男子！若",
    "T12n0374_013:0443b08": "燒、若割、若死、若壞，是名世諦；無燒、無割、無死、",
    "T12n0374_013:0443b09": "無壞，是名第一義諦。復次善男子，有八苦",
    "T12n0374_013:0443b10": "相，名為世諦；無生、無老、無病、無死、無愛別離、",
    "T12n0374_013:0443b11": "無怨憎會、無求不得、無五盛陰，是名第一義",
    "T12n0374_013:0443b12": "諦。復次善男子！譬如一人多有所能，若其走",
    "T12n0374_013:0443b13": "時則名走者，或收刈時復名刈者，或作飲食",
    "T12n0374_013:0443b14": "名作食者，若治材木則名工匠，鍛金銀時言",
    "T12n0374_013:0443b15": "金銀師，如是一人有多名字；法亦如是，其實",
    "T12n0374_013:0443b16": "是一而有多名。依因父母和合而生名為世",
    "T12n0374_013:0443b17": "諦；十二因緣和合生者名第一義諦。」",
    "T12n0374_013:0443b18": "[0443b18] 文殊師利菩薩摩訶薩白佛言：「世尊！所言實",
    "T12n0374_013:0443b19": "諦，其義云何？」[0443b19] 佛言：「善男子！言實諦者名曰真",
    "T12n0374_013:0443b20": "法。善男子！若法非真不名實諦。善男子！實",
    "T12n0374_013:0443b21": "諦者無顛無倒，無顛倒者乃名實諦。善男",
    "T12n0374_013:0443b22": "子！實諦者無有虛妄，若有虛妄不名實諦。",
    "T12n0374_013:0443b23": "善男子！實諦者名曰大乘，非大乘者不名實",
    "T12n0374_013:0443b24": "諦。善男子！實諦者是佛所說非魔所說，若",
    "T12n0374_013:0443b25": "是魔說非佛說者，不名實諦。善男子！實諦者",
    "T12n0374_013:0443b26": "一道清淨，無有二也。善男子！有常、有樂、有我、",
    "T12n0374_013:0443b27": "有淨，是則名為實諦之義。」[0443b27] 文殊師利白佛言：",
    "T12n0374_013:0443b28": "「世尊！若以真實為實諦者，真實之法即是如",
    "T12n0374_013:0443b29": "來、虛空、佛性。若如是者，如來、虛空及與佛性",
    "T12n0374_013:0443c01": "無有差別。」[0443c01] 佛告文殊師利：「有苦有諦有實，",
    "T12n0374_013:0443c02": "有集有諦有實，有滅有諦有實，有道有諦有",
    "T12n0374_013:0443c03": "實。善男子！如來非苦非諦是實，虛空非苦",
    "T12n0374_013:0443c04": "非諦是實，佛性非苦非諦是實。文殊師利！",
    "T12n0374_013:0443c05": "所言苦者為無常相、是可斷相，是為實諦。如",
    "T12n0374_013:0443c06": "來之性，非苦、非無常、非可斷相，是故為實；虛",
    "T12n0374_013:0443c07": "空、佛性，亦復如是。復次善男子！所言集者，",
    "T12n0374_013:0443c08": "能令五陰和合而生，亦名為苦，亦名無常，是",
    "T12n0374_013:0443c09": "可斷相，是為實諦。善男子！如來非是集性，非",
    "T12n0374_013:0443c10": "是陰因，非可斷相，是故為實；虛空、佛性，亦復",
    "T12n0374_013:0443c11": "如是。善男子！所言滅者，名煩惱滅，亦常、無",
    "T12n0374_013:0443c12": "常，二乘所得名曰無常，諸佛所得是則名常，",
    "T12n0374_013:0443c13": "亦名證法，是為實諦。善男子！如來之性，不名",
    "T12n0374_013:0443c14": "為滅，能滅煩惱，非常、非無常，不名證知，常",
    "T12n0374_013:0443c15": "住無變，是故為實；虛空、佛性，亦復如是。善",
    "T12n0374_013:0443c16": "男子！道者能斷煩惱，亦常、無常，是可修法，是",
    "T12n0374_013:0443c17": "名實諦。如來非道，能斷煩惱，非常、無常、非",
    "T12n0374_013:0443c18": "可修法，常住不變，是故為實；虛空、佛性，亦復",
    "T12n0374_013:0443c19": "如是。[0443c19] 「復次善男子！言真實者即是如來，如",
    "T12n0374_013:0443c20": "來者即是真實。真實者即是虛空，虛空者即",
    "T12n0374_013:0443c21": "是真實。真實者即是佛性，佛性者即是真實。",
    "T12n0374_013:0443c22": "文殊師利！有苦、有苦因、有苦盡、有苦對，如來",
    "T12n0374_013:0443c23": "非苦乃至非對，是故為實不名為諦；虛空、佛",
    "T12n0374_013:0443c24": "性，亦復如是。苦者有為、有漏、無樂，如來非有",
    "T12n0374_013:0443c25": "為、非有漏、湛然安樂，是實非諦。」[0443c25] 文殊師利白",
    "T12n0374_013:0443c26": "佛言：「世尊！如佛所說，不顛倒者名為實諦。",
    "T12n0374_013:0443c27": "若爾者，四諦之中有四倒不？如其有者，云何",
    "T12n0374_013:0443c28": "說言，無有顛倒名為實諦，一切顛倒不名為",
    "T12n0374_013:0443c29": "實？」[0443c29] 佛告文殊師利：「一切顛倒，皆入苦諦，如",
    "T12n0374_013:0444a01": "諸眾生，有顛倒心，名為顛倒。善男子！譬如有",
    "T12n0374_013:0444a02": "人，不受父母、尊長教&#x52C5;，雖受不能隨順修行，",
    "T12n0374_013:0444a03": "如是人等名為顛倒，如是顛倒，非不是苦，即",
    "T12n0374_013:0444a04": "是苦也。」[0444a04] 文殊師利言：「如佛所說，不虛妄者即",
    "T12n0374_013:0444a05": "是實諦，若爾者，當知虛妄則非實諦。」[0444a05] 佛言：「善",
    "T12n0374_013:0444a06": "男子！一切虛妄皆入苦諦，如有眾生欺誑於",
    "T12n0374_013:0444a07": "他，以是因緣，墮於地獄、畜生、餓鬼，如是等法",
    "T12n0374_013:0444a08": "名為虛妄，如是虛妄，非不是苦，即是苦也。聲",
    "T12n0374_013:0444a09": "聞緣覺、諸佛世尊，遠離不行，故名虛妄。如是",
    "T12n0374_013:0444a10": "虛妄，諸佛二乘所斷除故，故名實諦。」[0444a10] 文殊師",
    "T12n0374_013:0444a11": "利言：「如佛所說，大乘是實諦者，當知聲聞、辟",
    "T12n0374_013:0444a12": "支佛乘，則為不實。」[0444a12] 佛言：「文殊師利！彼二乘",
    "T12n0374_013:0444a13": "者，亦實、不實。聲聞緣覺斷諸煩惱，則名為實。",
    "T12n0374_013:0444a14": "無常、不住、是變易法，名為不實。」[0444a14] 文殊師利言：",
    "T12n0374_013:0444a15": "「如佛所說，若佛所說名為實者，當知魔說則",
    "T12n0374_013:0444a16": "為不實。世尊！如魔所說，聖諦攝不？」[0444a16] 佛言：「文",
    "T12n0374_013:0444a17": "殊師利！魔所說者，二諦所攝，所謂苦集。凡是",
    "T12n0374_013:0444a18": "一切非法、非律，不能令人而得利益；終日宣",
    "T12n0374_013:0444a19": "說，亦無有人，見苦斷集，證滅修道，是名虛妄；",
    "T12n0374_013:0444a20": "如是虛妄，名為魔說。」[0444a20] 文殊師利言：「如佛所說，",
    "T12n0374_013:0444a21": "一道清淨，無有二者。諸外道等亦復說言：『我",
    "T12n0374_013:0444a22": "有一道，清淨無二。』若言一道是實諦者，與彼",
    "T12n0374_013:0444a23": "外道有何差別？若無差別，不應說言一道清",
    "T12n0374_013:0444a24": "淨。」[0444a24] 佛言：「善男子！諸外道等，有苦集諦，無滅道",
    "T12n0374_013:0444a25": "諦。於非滅中而生滅想，於非道中而生道想，",
    "T12n0374_013:0444a26": "於非果中生於果想，於非因中生於因想，以",
    "T12n0374_013:0444a27": "是義故，彼無一道清淨無二。」",
    "T12n0374_013:0444a28": "[0444a28] 文殊師利言：「如佛所說，有常、有我、有樂、有淨",
    "T12n0374_013:0444a29": "是實義者，諸外道等應有實諦，佛法中無。",
    "T12n0374_013:0444b01": "何以故？諸外道輩亦復說言：『諸行是常。云何",
    "T12n0374_013:0444b02": "是常？可意、不可意諸業報等，受不失故。可意",
    "T12n0374_013:0444b03": "者名十善報，不可意者十不善報。若言諸行",
    "T12n0374_013:0444b04": "悉皆無常，而作業者於此已滅，誰復於彼",
    "T12n0374_013:0444b05": "受果報乎？以是義故，諸行是常，殺生因緣故",
    "T12n0374_013:0444b06": "名為常。』世尊！若言諸行悉無常者，能殺、可",
    "T12n0374_013:0444b07": "殺，二俱無常；若無常者，誰於地獄而受罪報？",
    "T12n0374_013:0444b08": "若言定有地獄受報者，當知諸行實非無常。",
    "T12n0374_013:0444b09": "世尊！繫心專念亦名為常，所謂十年所念乃",
    "T12n0374_013:0444b10": "至百年亦不忘失，是故為常。若無常者，本所",
    "T12n0374_013:0444b11": "見事誰憶誰念？以是因緣，一切諸行非無常",
    "T12n0374_013:0444b12": "也。世尊！一切憶想亦名為常，有人先見他",
    "T12n0374_013:0444b13": "人手、&#x811A;、頭、項等相，後時若見，便還識之，若無",
    "T12n0374_013:0444b14": "常者，本想應滅。世尊！諸所作業，以久修習，",
    "T12n0374_013:0444b15": "若從初學，或經三年，或經五年，然後善知，故",
    "T12n0374_013:0444b16": "名為常。世尊！算數之法，從一至二，從二至",
    "T12n0374_013:0444b17": "三乃至百千，若無常者，初一應滅，初一若滅",
    "T12n0374_013:0444b18": "誰復至二？如是常一，終無有二。以一不滅，故",
    "T12n0374_013:0444b19": "得至二乃至百千，是故為常。世尊！如讀誦",
    "T12n0374_013:0444b20": "法，讀一阿含至二阿含，乃至三、四阿含，如其",
    "T12n0374_013:0444b21": "無常，所可讀誦終不至四，以是讀誦，增長因",
    "T12n0374_013:0444b22": "緣，故名為常。世尊！瓶衣車乘、如人負債、大",
    "T12n0374_013:0444b23": "地形相、山河樹林、藥木草葉、眾生治病，皆悉",
    "T12n0374_013:0444b24": "是常，亦復如是。世尊！一切外道皆作是說：『諸",
    "T12n0374_013:0444b25": "行是常，若是常者即是實諦。』世尊，有諸外",
    "T12n0374_013:0444b26": "道復言有樂。云何知耶？受者定得可意報",
    "T12n0374_013:0444b27": "故。世尊！凡受樂者必定得之，所謂大梵天",
    "T12n0374_013:0444b28": "王、大自在天、釋提桓因、毘紐天及諸人天，以",
    "T12n0374_013:0444b29": "是義故，名定有樂。世尊！有諸外道復言有樂，",
    "T12n0374_013:0444c01": "能令眾生，生求望故，飢者求食，渴者求飲，寒",
    "T12n0374_013:0444c02": "者求溫，熱者求涼，極者求息，病者求差，欲",
    "T12n0374_013:0444c03": "者求色，若無樂者彼何緣求？以有求者，故知",
    "T12n0374_013:0444c04": "有樂。世尊！有諸外道復作是言，施能得樂。",
    "T12n0374_013:0444c05": "世間之人，好施沙門、諸婆羅門、貧窮困苦，衣",
    "T12n0374_013:0444c06": "服、飲食、臥具醫藥、象馬車乘、末香塗香、眾",
    "T12n0374_013:0444c07": "花屋宅、依止燈明，作如是等種種惠施，為我",
    "T12n0374_013:0444c08": "後世受可意報，是故當知決定有樂。世尊！",
    "T12n0374_013:0444c09": "有諸外道復作是言，以因緣故當知有樂，所",
    "T12n0374_013:0444c10": "謂受樂者有因緣故，名為樂觸。若無樂者，何",
    "T12n0374_013:0444c11": "得因緣？如無兔角，則無因緣，有樂因緣，則知",
    "T12n0374_013:0444c12": "有樂。世尊！有諸外道復作是言，上中下故，當",
    "T12n0374_013:0444c13": "知有樂，下受樂者釋提桓因，中受樂者大梵",
    "T12n0374_013:0444c14": "天王，上受樂者大自在天。以有如是上中下",
    "T12n0374_013:0444c15": "故，當知有樂。世尊，有諸外道復言有淨。何",
    "T12n0374_013:0444c16": "以故？若無淨者，不應起欲，若起欲者，當知有",
    "T12n0374_013:0444c17": "淨。又復說言，金銀珍寶、琉璃頗梨、車璩馬瑙、",
    "T12n0374_013:0444c18": "珊瑚真珠、璧玉珂貝、流泉浴池、飲食衣服、花",
    "T12n0374_013:0444c19": "香末香塗香、燈燭之明，如是等物悉是淨法。",
    "T12n0374_013:0444c20": "復次有淨，謂五陰者，即是淨器盛諸淨物，所",
    "T12n0374_013:0444c21": "謂人天、諸仙、阿羅漢、辟支佛、菩薩、諸佛，以是",
    "T12n0374_013:0444c22": "義故名之為淨。世尊！有諸外道復言有我，",
    "T12n0374_013:0444c23": "有所&#x89A9;見能造作故。譬如有人，入陶師家，雖",
    "T12n0374_013:0444c24": "復不見陶師之身，以見輪繩定知，其家必是",
    "T12n0374_013:0444c25": "陶師。我亦如是，眼見色已，必知有我。若無我",
    "T12n0374_013:0444c26": "者，誰能見色、聞、聲乃至觸法，亦復如是。復次",
    "T12n0374_013:0444c27": "有我。云何得知？因相故知。何等為相？喘息",
    "T12n0374_013:0444c28": "視眴、壽命役心，受諸苦樂、貪求、瞋恚，如是等",
    "T12n0374_013:0444c29": "法，悉是我相，是故當知必定有我。復次有我，",
    "T12n0374_013:0445a01": "能別味故，有人食果，見已知味，是故當知必",
    "T12n0374_013:0445a02": "定有我。復次有我，云何知耶？執作業故。執鐮",
    "T12n0374_013:0445a03": "能刈、執斧能斫、執瓶盛水、執車能御，如是等",
    "T12n0374_013:0445a04": "事，我執能作，當知必定而有我也。復次有我，",
    "T12n0374_013:0445a05": "云何知耶？即於生時，欲得乳餔、乘宿習故，是",
    "T12n0374_013:0445a06": "故當知必定有我。復次有我，云何知耶？和合",
    "T12n0374_013:0445a07": "利益他眾生故。譬如瓶衣、車乘田宅、山林",
    "T12n0374_013:0445a08": "樹木、象馬牛羊，如是等物若和合者，則有利",
    "T12n0374_013:0445a09": "益。此內五陰亦復如是，眼等諸根有和合故，",
    "T12n0374_013:0445a10": "則利益我，是故當知必定有我。復次有我，云",
    "T12n0374_013:0445a11": "何知耶？有遮法故。如有物故，則有遮礙，物",
    "T12n0374_013:0445a12": "若無者，則無有遮，若有遮者則知有我，是故",
    "T12n0374_013:0445a13": "當知必定有我。復次有我，云何知耶？伴非",
    "T12n0374_013:0445a14": "伴故，親與非親非是伴侶，正法、邪法亦非伴",
    "T12n0374_013:0445a15": "侶，智與非智亦非伴侶。沙門、非沙門，婆羅",
    "T12n0374_013:0445a16": "門、非婆羅門，子、非子，晝、非晝，夜、非夜，我、非我，",
    "T12n0374_013:0445a17": "如是等法，為伴非伴，是故當知必定有我。世",
    "T12n0374_013:0445a18": "尊！諸外道等種種說，有常、樂、我、淨，當知定有",
    "T12n0374_013:0445a19": "常樂我淨。世尊！以是義故，諸外道等亦得",
    "T12n0374_013:0445a20": "說言，我有真諦。」",
    "T12n0374_013:0445a21": "[0445a21] 佛言：「善男子！若有沙門、婆羅門，有常、有樂、有",
    "T12n0374_013:0445a22": "淨、有我者，是非沙門、非婆羅門。何以故？迷於",
    "T12n0374_013:0445a23": "生死，離一切智大導師故。如是沙門、婆羅門",
    "T12n0374_013:0445a24": "等，沈沒諸欲，善法羸損故。是諸外道，繫在貪",
    "T12n0374_013:0445a25": "欲、瞋恚、癡獄，堪忍、愛樂故。是諸外道雖知",
    "T12n0374_013:0445a26": "業果自作自受，而猶不能遠離惡法。是諸外",
    "T12n0374_013:0445a27": "道，非是正法、正命自活。何以故？無智慧火不",
    "T12n0374_013:0445a28": "能消故。是諸外道雖欲貪著上妙五欲，貧",
    "T12n0374_013:0445a29": "於善法，不勤修故。是諸外道雖欲往至正解",
    "T12n0374_013:0445b01": "脫中，而持戒足不成就故。是諸外道雖欲求",
    "T12n0374_013:0445b02": "樂，而不能求樂因緣故。是諸外道雖復憎惡",
    "T12n0374_013:0445b03": "一切諸苦，然其所行，未能遠離諸苦因緣。是",
    "T12n0374_013:0445b04": "諸外道雖為四大毒蛇所纏，猶行放逸，不能",
    "T12n0374_013:0445b05": "謹慎。是諸外道無明所覆，遠離善友，樂在三",
    "T12n0374_013:0445b06": "界無常熾然大火之中，而不能出。是諸外道，",
    "T12n0374_013:0445b07": "遇諸煩惱難愈之病，而復不求大智良醫。是",
    "T12n0374_013:0445b08": "諸外道，方於未來當涉無邊險遠之路，而不",
    "T12n0374_013:0445b09": "知習善法資糧而自莊嚴。是諸外道常為婬",
    "T12n0374_013:0445b10": "欲災毒所害，而反抱持五欲霜毒。是諸外道",
    "T12n0374_013:0445b11": "瞋恚熾盛，而復反更親近惡友。是諸外道常",
    "T12n0374_013:0445b12": "為無明之所覆蔽，而反推求邪惡之法。是諸",
    "T12n0374_013:0445b13": "外道常為邪見之所誑惑，而反於中生親善",
    "T12n0374_013:0445b14": "想。是諸外道怖食甘果，而種苦子。是諸外道",
    "T12n0374_013:0445b15": "已處煩惱闇室之中，而反遠離大智炬明。是",
    "T12n0374_013:0445b16": "諸外道患煩惱渴，而復反飲諸欲&#x918E;水。是",
    "T12n0374_013:0445b17": "諸外道漂沒生死無邊大河，而復遠離無上",
    "T12n0374_013:0445b18": "船師。是諸外道迷惑顛倒，言諸行常，諸行",
    "T12n0374_013:0445b19": "若常，無有是處。◎"
}