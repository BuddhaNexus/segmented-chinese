{
    "X66n1297_042:0531b01": "宗鑑法林卷四十二",
    "X66n1297_042:0531b02": "集雲堂　編",
    "X66n1297_042:0531b03": "大鑒下三世",
    "X66n1297_042:0531b04": "荊州天□道悟禪師(嗣法存疑)參石頭。問離却定慧以",
    "X66n1297_042:0531b05": "何法示人。頭曰。我者裏無奴婢。離箇甚麼。師曰如",
    "X66n1297_042:0531b06": "何明得。曰汝還撮得虗空麼。師曰恁麼則不從今",
    "X66n1297_042:0531b07": "日去也。曰未審汝早晚從那邊來。師曰道悟不是",
    "X66n1297_042:0531b08": "那邊人。曰我早知汝來處也。師曰師何以贓誣於",
    "X66n1297_042:0531b09": "人。曰汝身現在。師曰。雖然如是。畢竟如何示於後",
    "X66n1297_042:0531b10": "人。曰汝道誰是後人。師乃頓悟。",
    "X66n1297_042:0531b11": "徑山杲云。悟得箇什麼。　明因懷云。石頭當時待他",
    "X66n1297_042:0531b12": "道恁麼則不從今日去也。何不劈頭一棒。免得從那",
    "X66n1297_042:0531b13": "邊者邊前人後人處繞葛藤不了。　古航舟云。雲無",
    "X66n1297_042:0531b14": "心以出岫。鳥倦飛而知還。爭得恁麼三番四覆。脚跟",
    "X66n1297_042:0531b15": "歷落始得穩當。石頭路滑門前高峻。原是肯諾不全。",
    "X66n1297_042:0531b16": "若是他家兒孫。依俙彷彿。佛法不到今日。",
    "X66n1297_042:0531b17": "天□悟因龍潭信未出家時居寺側賣餅為業。日",
    "X66n1297_042:0531b18": "以十餅供師。師受之。每留一餅與信。曰惠汝以蔭",
    "X66n1297_042:0531b19": "兒孫。信曰。是某將來。何故返以遺我。師曰。是汝將",
    "X66n1297_042:0531b20": "來。復汝何咎。信因有省。遂投出家。",
    "X66n1297_042:0531b21": "將去將來事不差。龍潭固問勿交加。後來多少爭脣",
    "X66n1297_042:0531b22": "吻。春鳥喃喃罵落花。(汾陽昭)",
    "X66n1297_042:0531b23": "南嶽山頭見石頭。便歸古岸狎沙鷗。謾分胡餅為香",
    "X66n1297_042:0531b24": "餌。引得金龍上直鉤。(佛國白)",
    "X66n1297_042:0531c01": "持來送去[打丁+羕]團團。覆蔭兒孫義不寒。何似當時休擘",
    "X66n1297_042:0531c02": "破。囫圇留與後人看。(無凖範)",
    "X66n1297_042:0531c03": "合浦明珠合浦收。驪龍乍影鏡光浮。不因霧攫雲飛",
    "X66n1297_042:0531c04": "起。怎見長川灌百流。(俍亭挺)",
    "X66n1297_042:0531c05": "故鄉原不隔天涯。上得船來便到家。試揭孤篷聊一",
    "X66n1297_042:0531c06": "望。青山依舊白雲遮。(紫琈岠)",
    "X66n1297_042:0531c07": "大鑒下四世",
    "X66n1297_042:0531c08": "澧州龍潭崇信禪師(天□悟嗣)一日問悟。某自到來。不",
    "X66n1297_042:0531c09": "蒙指示心要。悟曰。自汝到來。吾未嘗不指示心要。",
    "X66n1297_042:0531c10": "師曰何處指示。悟曰。汝擎茶來。吾為汝接。汝行食",
    "X66n1297_042:0531c11": "來。吾為汝受。汝和南時。吾便低頭。何處不指示汝",
    "X66n1297_042:0531c12": "心要。師低頭。悟曰。見則直下便見。擬思即差。師當",
    "X66n1297_042:0531c13": "下開悟。便問如何保任。悟曰。任性逍遙。隨緣放曠。",
    "X66n1297_042:0531c14": "但盡凡情。別無聖解。",
    "X66n1297_042:0531c15": "笑巖寶云。龍潭恁麼問。天□恁麼答。若實會得。凡聖",
    "X66n1297_042:0531c16": "祇有虗名。迷悟皆為賸語。若不會。不可瞎驢趁大隊。",
    "X66n1297_042:0531c17": "　南山寶云。大小天□尋常斬釘截鐵。被個漢一拶。",
    "X66n1297_042:0531c18": "便乃平高就下。若論心要。猶隔津在。",
    "X66n1297_042:0531c19": "脫白投師貴苦辛。擎茶問訊盡躬親。無端再敘三年",
    "X66n1297_042:0531c20": "事。笑倒街頭賣餅人。(白雲端)",
    "X66n1297_042:0531c21": "輕如柳絮重如山。指出分明俯仰間。拽脫布衫風裏",
    "X66n1297_042:0531c22": "颺。鑿畊作息不知閒。(三峰藏)",
    "X66n1297_042:0531c23": "榮寵羈身旅夢賒。禁闈鶯喚便思家。鳴珂寶馬歸來",
    "X66n1297_042:0531c24": "日。二月春山盡是花。(蔗菴範)",
    "X66n1297_042:0532a01": "花艸縈紆水蔚藍。陂塘雲木曉相參。阿承家有黃頭",
    "X66n1297_042:0532a02": "女。徧種柔桑教養蠶。(俍亭挺)",
    "X66n1297_042:0532a03": "龍潭因德山來參。直上法堂曰。久嚮龍潭。及乎到",
    "X66n1297_042:0532a04": "來。潭又不見。龍又不現。師曰子親到龍潭。山無語。",
    "X66n1297_042:0532a05": "翠峰顯云。將錯就錯。　雲峰悅云。大小德山向齏瓮",
    "X66n1297_042:0532a06": "裏淹殺。　黃龍心云。翠峰與麼道。為是德山將錯就",
    "X66n1297_042:0532a07": "錯。龍潭將錯就錯。識休咎底必知去處。未過關者亦",
    "X66n1297_042:0532a08": "宜辨取。還委悉麼。縱饒栽種得。不是棟梁材。　東山",
    "X66n1297_042:0532a09": "演云。龍潭可謂騎賊馬趕賊。　天童悟云。潭不見。龍",
    "X66n1297_042:0532a10": "不現。因甚又道子親到。大似方木逗圓竅。那裏是親",
    "X66n1297_042:0532a11": "到處。　法林音代德山云。賺我來。賺我來。",
    "X66n1297_042:0532a12": "浩渺深潭納眾流。謾持香餌擲金鉤。風雲匼匝雷霆",
    "X66n1297_042:0532a13": "動。應訝龍王不出頭。(保寧勇)",
    "X66n1297_042:0532a14": "親到龍潭不見龍。龍潭龍不在潭中。青天白日興雲",
    "X66n1297_042:0532a15": "雨。千古人同笑葉翁。(佛國白)",
    "X66n1297_042:0532a16": "血盆似口劍如牙。竭世樞機未足誇。親到龍潭龍不",
    "X66n1297_042:0532a17": "現。者回失却眼中花。(心聞賁)",
    "X66n1297_042:0532a18": "潭不見。龍不現。親到龍潭須活薦。莫學承虗接嚮人。",
    "X66n1297_042:0532a19": "守株待兔亡機變。知機變。盞子撲落地。碟子成七片。",
    "X66n1297_042:0532a20": "(遯菴演)",
    "X66n1297_042:0532a21": "潭不見。龍不現。全身已在空王殿。夢回忽聽曉鶯啼。",
    "X66n1297_042:0532a22": "春風落盡桃花片。(皖山凝)",
    "X66n1297_042:0532a23": "龍潭一夕因德山侍立次。師曰更深何不下去。山",
    "X66n1297_042:0532a24": "珍重便出。却回曰外面黑。師點紙鐙度與。山擬接。",
    "X66n1297_042:0532b01": "師復吹滅。山大悟便禮拜。師曰子見箇甚麼。山曰。",
    "X66n1297_042:0532b02": "從今日去。更不疑天下老和尚舌頭也。至來日。師",
    "X66n1297_042:0532b03": "陞座曰。可中有箇漢。牙如劍樹。口似血盆。一棒打",
    "X66n1297_042:0532b04": "不回頭。它時向孤峰頂上立。吾道去在。山將疏鈔",
    "X66n1297_042:0532b05": "堆法堂前。舉火炬曰。窮諸玄辯。若一毫置於太虗。",
    "X66n1297_042:0532b06": "竭世樞機。似一滴投於巨壑。遂焚之。",
    "X66n1297_042:0532b07": "明暗相淩不足云。絲毫有解未為親。紙燈忽滅眼睛",
    "X66n1297_042:0532b08": "出。打破大唐無一人。(白雲端)",
    "X66n1297_042:0532b09": "一時瀑布巖前落。半夜金烏掌上明。大開口來張意",
    "X66n1297_042:0532b10": "氣。與誰天下共橫行。(保寧勇)",
    "X66n1297_042:0532b11": "明暗相形事渺茫。誰知腦後迸神光。都來劃斷千差",
    "X66n1297_042:0532b12": "路。南北東西達本鄉。(大洪遂)",
    "X66n1297_042:0532b13": "明暗分時光定動。火光滅處見來由。龍潭截斷辭源",
    "X66n1297_042:0532b14": "後。佛祖孤峰罵未休。(照覺總)",
    "X66n1297_042:0532b15": "一陣旋風霧靄開。千峰突出碧崔嵬。驚猿怨鶴拋來",
    "X66n1297_042:0532b16": "久。半夜山前喚得回。(上方益)",
    "X66n1297_042:0532b17": "龍潭霧起老龍吟。嚇殺南山白額蟲。不觸波瀾拏鱉",
    "X66n1297_042:0532b18": "鼻。嶄然頭角氣如虹。(南堂靜)",
    "X66n1297_042:0532b19": "百結襴衫破幞頭。年年落第出神州。却因一隻穿楊",
    "X66n1297_042:0532b20": "箭。臨老來封馬上侯。(蘿月瑩)",
    "X66n1297_042:0532b21": "開口不見齒。伸手不見掌。夜半忽相逢。葛藤長萬丈。",
    "X66n1297_042:0532b22": "(雪菴瑾)",
    "X66n1297_042:0532b23": "親到龍潭已暗投。夜深誰共御街遊。紙燈吹滅狼烟",
    "X66n1297_042:0532b24": "息。坐斷中原四百州。(天目禮)",
    "X66n1297_042:0532c01": "驀劄相逢不再三。纔開臭口見鄉談。紙燈滅去饒端",
    "X66n1297_042:0532c02": "的。不許蒼龍臥碧潭。(朴翁銛)",
    "X66n1297_042:0532c03": "大鑒下五世",
    "X66n1297_042:0532c04": "鼎州德山宣鑒禪師(龍潭信嗣)示眾。今夜不答話。問話",
    "X66n1297_042:0532c05": "者三十棒。時有僧出禮拜。師便打。僧曰。某甲話也",
    "X66n1297_042:0532c06": "未問。和尚因甚麼打。師曰汝是甚處人。曰新羅人。",
    "X66n1297_042:0532c07": "師曰。未跨船舷。好與三十棒。",
    "X66n1297_042:0532c08": "法眼益云。大小德山話作兩橛。　德山密云。大小德",
    "X66n1297_042:0532c09": "山龍頭蛇尾。　翠峰顯云。此二老宿雖善裁長補短。",
    "X66n1297_042:0532c10": "舍重從輕。要見德山老漢亦未可在。殊不知德山握",
    "X66n1297_042:0532c11": "閫外之威權。有當斷不斷不招其亂底劍。還識新羅",
    "X66n1297_042:0532c12": "僧麼。祇是撞露柱底瞎漢。　芭蕉徹云。作死馬醫。",
    "X66n1297_042:0532c13": "　瑯琊覺云。德山何似履春冰。雖然如是。如貓弄鼠。",
    "X66n1297_042:0532c14": "　翠巖芝云。時人盡道德山作家用得好。若與麼會。還",
    "X66n1297_042:0532c15": "曾夢見麼。山僧道。德山被者僧一推。直得瓦解冰消。",
    "X66n1297_042:0532c16": "雖然如是。今時覓一個尊宿也大難得。　溈山哲云。",
    "X66n1297_042:0532c17": "德山大似清平世界鋥甲磨槍。者僧不惜性命身挨",
    "X66n1297_042:0532c18": "白刃。法眼道話作兩橛。大似藥病相治。圓明道龍頭",
    "X66n1297_042:0532c19": "蛇尾。也是金鍮不辨。翠峰道撞露柱底瞎漢。截斷眾",
    "X66n1297_042:0532c20": "流。如今還有人為新羅僧作主者麼。出來與大溈相",
    "X66n1297_042:0532c21": "見。乃豎拂云。去去西天路。迢迢千萬餘。　五祖演云。",
    "X66n1297_042:0532c22": "山僧與德山相見去也。待道今夜不答話問話者三",
    "X66n1297_042:0532c23": "十棒。但向道。某甲話也不問。棒也不喫。你道還契他",
    "X66n1297_042:0532c24": "德山麼。到者裏須是個人始得。　黃龍清云。雖則翠",
    "X66n1297_042:0533a01": "峰高提祖令坐斷寰區。祇解瞻前不能顧後。者僧堂",
    "X66n1297_042:0533a02": "堂出來。什麼處是撞著露柱處。還有人辨得麼。若也",
    "X66n1297_042:0533a03": "辨得。不惟與新羅僧雪屈。亦見當人眼目分明。若辨",
    "X66n1297_042:0533a04": "不出。非惟新羅僧撞著露柱。盡大地衲僧個個出來",
    "X66n1297_042:0533a05": "撞著露柱。　南堂靜云。德山老人寂寂惺惺。法眼圓",
    "X66n1297_042:0533a06": "明精精靈靈。六韜三略武緯文經。新羅衲子有丙無",
    "X66n1297_042:0533a07": "丁。　丹霞淳云。盡道者僧纔出德山便打。末後却道",
    "X66n1297_042:0533a08": "未跨船舷好與三十棒。是話作兩橛處。是龍頭蛇尾",
    "X66n1297_042:0533a09": "處。若與麼會。大似盲人摸象。非惟不曾夢見德山。自",
    "X66n1297_042:0533a10": "己亦乃未具參學眼在。殊不知德山韜略雙全文武",
    "X66n1297_042:0533a11": "兼備。放開則大野風行。把住則碧天星落。然則。貪扶",
    "X66n1297_042:0533a12": "正宗步步登高。仔細觀來。一向祇顧他非。不能自省",
    "X66n1297_042:0533a13": "己過。者僧當時若是個作家。直饒德山通身是手眼",
    "X66n1297_042:0533a14": "也須放下拄杖子。豈不見道。大丈夫捋虎鬚未為分",
    "X66n1297_042:0533a15": "外。者僧既無奪驪龍珠之手段。致使德山令行一半。",
    "X66n1297_042:0533a16": "如今眾中莫有為新羅僧雪屈者麼。便請掀倒禪牀",
    "X66n1297_042:0533a17": "喝散大眾。丹霞者裏不學德山倚勢欺人。却分半院",
    "X66n1297_042:0533a18": "與之住。因甚如此。深嗟季運一將難求。若無實說異",
    "X66n1297_042:0533a19": "獸藏。頭角靈禽惜羽毛。　昭覺勤云。德山大似金輪",
    "X66n1297_042:0533a20": "聖主寰中獨據。四方八表無不順從。等閒布一敕施",
    "X66n1297_042:0533a21": "一令。直得艸偃風行。若不是者僧。怎見殺活擒縱威",
    "X66n1297_042:0533a22": "權自在。法眼圓明。翠峰雖則直指單提各能扶豎德",
    "X66n1297_042:0533a23": "山。要且祇扶得末後句。未扶得最初句。且作麼生是",
    "X66n1297_042:0533a24": "德山最初句。大鵬欲展摩霄翅。誰顧奔騰六合雲。",
    "X66n1297_042:0533b01": "　護國元云。忒煞倚勢欺人。山僧見處也要諸人共知。",
    "X66n1297_042:0533b02": "者僧當時若是個漢。待他道你是甚處人。便與掀倒",
    "X66n1297_042:0533b03": "禪牀。撩起便行。直饒德山牙如劍樹口似血盆。也須",
    "X66n1297_042:0533b04": "倒退三千里。何故。識法者懼。　淨慈一云。者僧赤肉",
    "X66n1297_042:0533b05": "挨他底白刃。也不易抵當。當時若是個漢。待他道今",
    "X66n1297_042:0533b06": "夜不答話問話者三十棒。便與掀倒禪牀。喝散大眾。",
    "X66n1297_042:0533b07": "奪德山棒。倒行正令去。直饒德山全機。也須倒退三",
    "X66n1297_042:0533b08": "千里。　浮山□云。德山門下艸偃風行。其奈法眼圓",
    "X66n1297_042:0533b09": "明猶不放過。翠峰雖則縱奪可觀抑揚有準。要見二",
    "X66n1297_042:0533b10": "老宿亦未可。拈拄杖畫一畫云。到江吳地盡。隔岸越",
    "X66n1297_042:0533b11": "山多。　雲居莊云。諸方祇能扶強不能扶弱。徑山今",
    "X66n1297_042:0533b12": "夜要斷不平。牙如劍樹口似磉盤還他德山老漢。若",
    "X66n1297_042:0533b13": "是辨衲僧眼。猶欠悟在。者僧當時纔出。直云某甲今",
    "X66n1297_042:0533b14": "夜不問話祇與和尚相見。他若行棒。便與接住一推。",
    "X66n1297_042:0533b15": "非惟坐斷德山。且免翠峰檢罰。豈不是個俊快衲僧。",
    "X66n1297_042:0533b16": "拈拄杖卓一卓云。鶴有九臯難翥翼。馬無千里謾追",
    "X66n1297_042:0533b17": "風。　大巍倫云。我若作新羅僧。見德山纔開口。呵呵",
    "X66n1297_042:0533b18": "大笑便出。　大慈璸云。德山老漢被者僧暗地裏把",
    "X66n1297_042:0533b19": "條斷貫索穿却鼻孔了也。還委悉麼。山僧不是扶弱",
    "X66n1297_042:0533b20": "鋤強。也要指諸人個入處。卓拄杖云。月黑霜濃毛骨",
    "X66n1297_042:0533b21": "冷。鶴翹千尺一聲鴉。喝一喝。　東塔熹云。德山干將",
    "X66n1297_042:0533b22": "在握殺活自由。怎奈一席兩令。未見好手。若是長溪",
    "X66n1297_042:0533b23": "見者僧出禮拜。便歸方丈。不惟使者僧結舌有分。且",
    "X66n1297_042:0533b24": "免得彼此遞相鈍置。　遯菴定云。德山布漫天鐵網。",
    "X66n1297_042:0533c01": "將謂無敢展翅。撞著個新羅鷂子。一翅衝破。且道那",
    "X66n1297_042:0533c02": "裏是他衝破處。檢點得出。不妨與者僧喝彩。檢點不",
    "X66n1297_042:0533c03": "出。切忌孤負德山好。",
    "X66n1297_042:0533c04": "德山自得任公手。一綫分明下兩鉤。透網金鱗纔弄",
    "X66n1297_042:0533c05": "水。岸邊還把釣絲收。(佛印元)",
    "X66n1297_042:0533c06": "烟塵掃蕩將軍令。正敕流行宣德音。公子祇知歌既",
    "X66n1297_042:0533c07": "醉。夜深還被活生擒。(寶峰照)",
    "X66n1297_042:0533c08": "橫按莫耶居閫外。當鋒誰敢犯重圍。堪笑新羅個衲",
    "X66n1297_042:0533c09": "子。全機破敵也光輝。(旻古佛)",
    "X66n1297_042:0533c10": "高提祖印定寰中。孰敢當機問吉凶。不是新羅者衲",
    "X66n1297_042:0533c11": "子。爭教千古振清風。(大溈哲)",
    "X66n1297_042:0533c12": "大冶烹金。忽雷驚春。草木秀發。光輝日新。不費纖毫",
    "X66n1297_042:0533c13": "力。擒下天麒麟。全威殺活得自在。千古照耀同冰輪。",
    "X66n1297_042:0533c14": "話作兩橛。句中眼活。龍頭蛇尾。以指喻指。撞著露柱",
    "X66n1297_042:0533c15": "瞎衲僧。塞斷咽喉無出氣。擬議尋思隔萬山。吉獠舌",
    "X66n1297_042:0533c16": "頭三千里。(圓悟勤)",
    "X66n1297_042:0533c17": "風沙刮地塞雲愁。平坦交鋒晚未休。白骨又沾新戰",
    "X66n1297_042:0533c18": "血。青天猶列舊旄頭。(海舟慈)",
    "X66n1297_042:0533c19": "門庭施設若為高。善識兵機有是刀。即使青霄鷂子",
    "X66n1297_042:0533c20": "過。不勞拔箭見飛毛。(幻有傳)",
    "X66n1297_042:0533c21": "堂堂華夏不歸降。猶戀新羅水一方。謾謂德嶠拄杖",
    "X66n1297_042:0533c22": "短。更添腦後一重光。(鏡堂清)",
    "X66n1297_042:0533c23": "德山到溈山挾複子上法堂。從西過東從東過西。",
    "X66n1297_042:0533c24": "顧視曰有麼有麼。溈坐殊不顧盻。師曰無無。便出。",
    "X66n1297_042:0534a01": "至門首乃曰。雖然如是。也不得艸艸。遂具威儀再",
    "X66n1297_042:0534a02": "入。纔跨門提起坐具曰和尚。溈擬取拂子。師便喝。",
    "X66n1297_042:0534a03": "拂袖而出。溈至晚問。今日新到在麼。首座曰。當時",
    "X66n1297_042:0534a04": "背却法堂。著艸鞵出去也。溈曰。此子以後向孤峰",
    "X66n1297_042:0534a05": "頂上盤結艸菴。呵佛罵祖去在。",
    "X66n1297_042:0534a06": "翠峰顯於兩出處云。勘破了也。於呵佛罵祖去在處",
    "X66n1297_042:0534a07": "云。雪上加霜。　五祖戒云。德山大似作賊人心虗。大",
    "X66n1297_042:0534a08": "溈也是賊過後張弓。　昭覺勤云。翠峰兩處俱道勘",
    "X66n1297_042:0534a09": "破。且道是勘破德山是勘破溈山。　徑山杲云。二尊",
    "X66n1297_042:0534a10": "宿恁麼相見。每人失却一隻眼。　城山洽云。二尊宿",
    "X66n1297_042:0534a11": "一出一入。各各胸藏韜略力舉千鈞。多少鹵莽底盡",
    "X66n1297_042:0534a12": "謂大溈不及德山。有什麼交涉。祇如大溈末後恁麼",
    "X66n1297_042:0534a13": "道。是何意旨。澤廣藏山。霾能伏豹。",
    "X66n1297_042:0534a14": "一勘破。二勘破。雪上加霜曾嶮墮。飛騎將軍入虜庭。",
    "X66n1297_042:0534a15": "再得完全能幾個。急走過。莫放過。孤峰頂上艸裏坐。",
    "X66n1297_042:0534a16": "(明覺顯)",
    "X66n1297_042:0534a17": "偷營斫砦入中軍。應是機謀已十分。袖裏金鎚猶未",
    "X66n1297_042:0534a18": "動。山前飛騎去紛紛。(上方益)",
    "X66n1297_042:0534a19": "大用不拘今古規模。倒拈蝎尾。平捋虎鬚。若非深辨",
    "X66n1297_042:0534a20": "端倪。何以坐觀成敗。俊處脫穎囊錐。高來卷舒方外。",
    "X66n1297_042:0534a21": "孤峰頂上浪滔天。正令當行百雜碎。咄。(圓悟勤)",
    "X66n1297_042:0534a22": "騎虎頭。把虎尾。霹靂一聲驚萬里。坐觀成敗老將軍。",
    "X66n1297_042:0534a23": "腦後一椎誰敢擬。擬不擬。個個無裩長者子。(懶菴需)",
    "X66n1297_042:0534a24": "韜略雙全膽氣豪。當頭不怕陣雲高。排關自謂搴旗",
    "X66n1297_042:0534b01": "手。未免孤峰沒艸巢。(頑石空)",
    "X66n1297_042:0534b02": "大方獨步。左旋右顧。金烏拍翅海波翻。鐵網倒挂珊",
    "X66n1297_042:0534b03": "瑚樹。橫機莫莫。萬象平沉。全殺全活。能縱能擒。莫嫌",
    "X66n1297_042:0534b04": "老大無筋力。談笑之間錦穽深。(笑隱訢)",
    "X66n1297_042:0534b05": "鐵騎橫連衝不開。幾番突入陣門來。攙旗奪鼓威風",
    "X66n1297_042:0534b06": "甚。腦後誰知帶箭回。(古帆檝)",
    "X66n1297_042:0534b07": "德山凡見僧入門便棒。",
    "X66n1297_042:0534b08": "龍泉濌云。閉門打睡接上上機。須還他過量丈夫始",
    "X66n1297_042:0534b09": "得。若非德山老漢。與麼作略。未免旁觀者哂。黃金自",
    "X66n1297_042:0534b10": "有黃金價。何必和沙賣與人。",
    "X66n1297_042:0534b11": "當機截斷聖凡。膝上寒光照雪。茫茫宇宙無窮。皮下",
    "X66n1297_042:0534b12": "何人有血。(普融平)",
    "X66n1297_042:0534b13": "入門棒棒沒商量。拶出紅流便廝當。不是奴奴情淡",
    "X66n1297_042:0534b14": "薄。無錢難作好兒郎。(佛燈珣)",
    "X66n1297_042:0534b15": "皎潔晴空吼怒雷。鐵山萬疊盡驚開。因思塊雨條風",
    "X66n1297_042:0534b16": "日。安得全提有此來。(寶葉源)",
    "X66n1297_042:0534b17": "一生俠氣最難平。垂老猶堪作宦行。不惜黃金曾結",
    "X66n1297_042:0534b18": "客。幾人肝膽論交情。(蔗菴範)",
    "X66n1297_042:0534b19": "德山一日飯遲。拓鉢下堂。雪峰作飯頭。見便曰。者",
    "X66n1297_042:0534b20": "老漢。鐘未鳴鼓未響。拓鉢向什麼處去。師便低頭",
    "X66n1297_042:0534b21": "歸方丈。峰舉似巖頭。頭曰大小德山未會末後句",
    "X66n1297_042:0534b22": "在。師聞令侍者喚頭。問汝不肯老僧那。頭密啟其",
    "X66n1297_042:0534b23": "意。師乃休去。明日陞堂與尋常不同。頭至僧堂前",
    "X66n1297_042:0534b24": "撫掌大笑曰。且喜老漢會末後句。雖然如是。祇得",
    "X66n1297_042:0534c01": "三年活。",
    "X66n1297_042:0534c02": "明招謙代德山云。咄咄。沒處去沒處去。　翠峰顯云。",
    "X66n1297_042:0534c03": "曾聞說個獨眼龍。元來祇有一隻眼。殊不知德山是",
    "X66n1297_042:0534c04": "個無齒大蟲。若不是巖頭識破。怎得明日與昨日不",
    "X66n1297_042:0534c05": "同。諸人要會末後句麼。祇許老胡知。不許老胡會。",
    "X66n1297_042:0534c06": "　翠巖真云。德山巖頭一狀領過。雪峰一千五百人善",
    "X66n1297_042:0534c07": "知識地在。　溈山哲云。巖頭大似高崖石裂。直得百",
    "X66n1297_042:0534c08": "里走獸潛踪。若非德山度量深明。爭得昨日與今日",
    "X66n1297_042:0534c09": "不同。　溈山果云。古今無異路。達者共同途。透出威",
    "X66n1297_042:0534c10": "音外。須明肘後符。那裏是巖頭識破德山處。若撿點",
    "X66n1297_042:0534c11": "得出。非但參學眼明。亦乃領過雪峰。其或緇素不辨",
    "X66n1297_042:0534c12": "邪正不分。路遠夜長休把火。大家吹滅暗中行。　高",
    "X66n1297_042:0534c13": "峰妙云。佛祖機緣。古今公案。其中誵譌無出於此。或",
    "X66n1297_042:0534c14": "謂巖頭智過於師。故有密啟其意。殊不知犯彌天之",
    "X66n1297_042:0534c15": "咎萬劫遭殃。且道利害在什麼處。撫掌大笑云。侍者",
    "X66n1297_042:0534c16": "分明記取。三十年後有人證明。　伏龍長云。末後句",
    "X66n1297_042:0534c17": "德山巖頭雪峰總跳不出。乃喝一喝云。大丈夫當為",
    "X66n1297_042:0534c18": "真王。何以假為。　雲門信云。密啟其意。壁上貼門神。",
    "X66n1297_042:0534c19": "低頭歸方丈。慚惶殺人。果與尋常不同。毫釐有差。天",
    "X66n1297_042:0534c20": "地懸隔。　愚菴盂云。一人在高高峰頂立。一人在深",
    "X66n1297_042:0534c21": "深海底行。一人山上行船。一人巖前走馬。直得花飛",
    "X66n1297_042:0534c22": "錦上。月到上林。雖然如是。禾黍不陽艶。競栽桃李春。",
    "X66n1297_042:0534c23": "翻令力畊者。半作賣花人。　古南門云。字經三寫烏",
    "X66n1297_042:0534c24": "焉成馬。若於鐘未鳴鼓未響時會去。不惟穿却德山",
    "X66n1297_042:0535a01": "明招鼻孔。亦乃坐斷巖頭雪竇舌頭。不然。盞子撲落",
    "X66n1297_042:0535a02": "地。碟子成七片。要會末後句。且緩緩。　報恩琇云。承",
    "X66n1297_042:0535a03": "虗接響者蹉過德山。抑強扶弱者埋沒巖頭。山僧老",
    "X66n1297_042:0535a04": "實告報。道師勝資強。還他德山父子。喝一喝云。好手",
    "X66n1297_042:0535a05": "手中呈好手。知音知外有誰知。　天章玉云。巖頭向",
    "X66n1297_042:0535a06": "百尺竿頭做個失落。德山從深深海底倒轉旗槍。雪",
    "X66n1297_042:0535a07": "峰祇得坐地看揚州。雖然如是。祇得三年活。德山果",
    "X66n1297_042:0535a08": "三年後示寂。多少人向者裏走作。擊拂子云。誰家別",
    "X66n1297_042:0535a09": "館池塘裏。一對鴛鴦畵不成。",
    "X66n1297_042:0535a10": "千尺絲綸直下垂。一波纔動萬波隨。兒童不慣風濤",
    "X66n1297_042:0535a11": "惡。走入蘆花不敢窺。(真淨文)",
    "X66n1297_042:0535a12": "凜凜風霜戞地寒。漁翁擲釣五湖寬。錦鱗觸散波心",
    "X66n1297_042:0535a13": "月。收拾絲綸上古灘。(寶峰祥)",
    "X66n1297_042:0535a14": "鼓寂鐘沉托鉢回。巖頭一拶吼如雷。果然祇得三年",
    "X66n1297_042:0535a15": "活。莫是遭他授記來。(張無盡)",
    "X66n1297_042:0535a16": "末後句。會也無。德山父子太含糊。座中亦有江南客。",
    "X66n1297_042:0535a17": "莫向樽前唱鷓鴣。(天童覺)",
    "X66n1297_042:0535a18": "天生富貴稱雄才。織翠華裾擁不開。一曲管絃聲未",
    "X66n1297_042:0535a19": "絕。醉扶公子上瑤臺。(中峰本)",
    "X66n1297_042:0535a20": "紅蓼汀洲一笛風。暮雲滅盡水吞空。可憐無限深秋",
    "X66n1297_042:0535a21": "意。祇在汀鷗冷眼中。(無見覩)",
    "X66n1297_042:0535a22": "阿孃情性耐奢華。家富兒嬌興轉賒。白日畵堂啼復",
    "X66n1297_042:0535a23": "笑。不堪歡喜祇堪嗟。(理安問)",
    "X66n1297_042:0535a24": "破爛袈裟搭半肩。出遊無度取人嫌。歸來獨掩三更",
    "X66n1297_042:0535b01": "月。又被狂風揭艸簾。密啟意。絕聯纖。活得三年豈偶",
    "X66n1297_042:0535b02": "然。(石雨方)",
    "X66n1297_042:0535b03": "未鳴鍾鼓。托缽低頭。一棚傀儡。紅線牽抽。末後句。得",
    "X66n1297_042:0535b04": "人愁。從空放下黃河閘。九曲三灣俱倒流。(菩提珍)",
    "X66n1297_042:0535b05": "寶鴨雙雙引使車。都梁旖旎散郊墟。癡人低首還思",
    "X66n1297_042:0535b06": "憶。走馬紅塵三月初。([卄/卬]溪森)",
    "X66n1297_042:0535b07": "虎為百獸尊。誰敢觸其怒。幸有父子情。一步一回顧。",
    "X66n1297_042:0535b08": "咄。末後句不在裏許。(石浪如)",
    "X66n1297_042:0535b09": "靜裏攜琴上玉壇。婆娑月色到闌干。清音撥轉西廊",
    "X66n1297_042:0535b10": "去。露滴花枝夜正寒。(大鼎新)",
    "X66n1297_042:0535b11": "德山因僧問如何是佛。師曰佛是西天老比丘。",
    "X66n1297_042:0535b12": "佛是西天老比丘。星移斗轉水東流。茫茫宇宙人無",
    "X66n1297_042:0535b13": "數。戶貫依前百艸頭。(或菴體)",
    "X66n1297_042:0535b14": "德山因臨濟侍次。乃曰今日困。濟曰老漢寐語作",
    "X66n1297_042:0535b15": "麼。師便打。濟便掀倒禪牀。",
    "X66n1297_042:0535b16": "翠峰顯云。二員作者具啐啄同時眼。有啐啄同時用。",
    "X66n1297_042:0535b17": "翠峰擬向饑鷹爪下奪肉。餓虎口裏爭餐。敢謂二俱",
    "X66n1297_042:0535b18": "瞎漢。有人辨得。天下橫行。　雲峰悅云。看他二員作",
    "X66n1297_042:0535b19": "家。一拶一捺略露風規。大似把手上高山。雖然如是。",
    "X66n1297_042:0535b20": "未免旁觀者哂。誰是旁觀者。喝一喝。　徑山杲云。雲",
    "X66n1297_042:0535b21": "峰與麼批判。大似普州人。徑山若見。縛作一束送在",
    "X66n1297_042:0535b22": "河裏。不見道。蚌鷸相持。俱落漁人之手。　西堂顯云。",
    "X66n1297_042:0535b23": "然則德山門下艸偃風行。爭奈臨濟當機不讓。雖然",
    "X66n1297_042:0535b24": "如是。未出葛藤窠裏。　護國元云。二老忒煞旁若無",
    "X66n1297_042:0535c01": "人。真如若見。每人與二十棒。利害在什麼處。有人辨",
    "X66n1297_042:0535c02": "得。許你親見二老。　天寧琦云。用盡自己心。笑破他",
    "X66n1297_042:0535c03": "人口。　天童悟云。臨濟拽倒禪牀。大似不奈船何打",
    "X66n1297_042:0535c04": "破戽斗。當時若作今時。拽倒驀面擲。豈不得人一牛",
    "X66n1297_042:0535c05": "還人一馬。　古南門云。二老可謂旁若無人。豈料千",
    "X66n1297_042:0535c06": "古之下。咽喉被翠峰把定。還辨得麼。若辨不得。今日",
    "X66n1297_042:0535c07": "放一線道。乃擊禪牀云。長安風月貫今昔。那個男兒",
    "X66n1297_042:0535c08": "摸壁行。",
    "X66n1297_042:0535c09": "臥龍纔奮迅。猛虎便咆哮。時人祇見波濤湧。不知新",
    "X66n1297_042:0535c10": "月出林梢。(中菴空)",
    "X66n1297_042:0535c11": "西番舶主眼睛赤。南海波斯鼻孔麤。拌得滿船無價",
    "X66n1297_042:0535c12": "寶。換他一顆夜明珠。(千巖長)",
    "X66n1297_042:0535c13": "一般換日偷天手。更遇旋嵐偃嶽機。雷雨一時聊鼓",
    "X66n1297_042:0535c14": "動。山川艸木斬然非。(西燄傳)",
    "X66n1297_042:0535c15": "德山因僧來參便閉却門。僧打門。師問誰。曰師子。",
    "X66n1297_042:0535c16": "師開門。僧纔入禮拜。師驀頭騎曰。者畜生。許多時",
    "X66n1297_042:0535c17": "向甚麼處去來。",
    "X66n1297_042:0535c18": "見兔放鷹。因邪打正。脚未跨門。直須猛省。(木菴永)",
    "X66n1297_042:0535c19": "德山垂示。我先祖見處即不然。者裏無佛無祖。達",
    "X66n1297_042:0535c20": "磨是老臊胡。釋迦是乾矢橛。文殊．普賢擔屎漢。等",
    "X66n1297_042:0535c21": "覺．妙覺是破執凡夫。菩提．涅槃是繫驢橛子。十二",
    "X66n1297_042:0535c22": "分教是鬼神簿是拭瘡疣紙。四果．三賢．十地是守",
    "X66n1297_042:0535c23": "古塚鬼。自救不了。",
    "X66n1297_042:0535c24": "雲門偃云。讚佛讚祖須是德山老人始得。　瑯琊覺",
    "X66n1297_042:0536a01": "云。諸方若與麼會。入地獄如箭射。祇如雲門與麼道。",
    "X66n1297_042:0536a02": "也是入地獄如箭射。",
    "X66n1297_042:0536a03": "德山因龍牙問。學人仗鏌鎁。擬取師頭時如何。師",
    "X66n1297_042:0536a04": "引頸近前曰[囗@力]。牙曰頭落也。師呵呵大笑。牙後到",
    "X66n1297_042:0536a05": "洞山舉前話。洞曰德山道什麼。曰無語。洞曰莫道",
    "X66n1297_042:0536a06": "無語。且將德山落底頭呈似老僧看。牙方省。後師",
    "X66n1297_042:0536a07": "聞曰。洞山不識好惡。者漢死來多少時。救得有甚",
    "X66n1297_042:0536a08": "用處。",
    "X66n1297_042:0536a09": "保福展云。龍牙祇知進前不知失步。　翠巖芝云。龍",
    "X66n1297_042:0536a10": "牙當斷不斷。如今作麼生斷。　法華舉云。莫是德山",
    "X66n1297_042:0536a11": "無機鋒麼。為當別有道理。良久云。德山引頸。龍牙獻",
    "X66n1297_042:0536a12": "劍。　東禪觀云。龍牙抱劍傷身自招過咎。德山為頭",
    "X66n1297_042:0536a13": "作主幸好機籌。忽被洞山暗指。不覺尾巴露出。",
    "X66n1297_042:0536a14": "德山上堂。問即有過。不問猶乖。時有僧出禮拜。師",
    "X66n1297_042:0536a15": "便打。僧曰某甲纔禮拜因甚便打。師曰待汝開口",
    "X66n1297_042:0536a16": "堪作什麼。",
    "X66n1297_042:0536a17": "雲居莊云。德山權衡在握殺活臨時。者僧久經行陣",
    "X66n1297_042:0536a18": "奮不顧身。雖然如是。二俱不了。　投子青云。然禍因",
    "X66n1297_042:0536a19": "自起。傷損他人。火發內生。燄燔林獸。既險崖弄巧。祇",
    "X66n1297_042:0536a20": "可推落洪崖。放轉微通却成反遭受屈。雖小得便。還",
    "X66n1297_042:0536a21": "知德山大錯麼。若知得。德山粉碎。若不知得。棒猶少",
    "X66n1297_042:0536a22": "在。　百和順云。德山縱奪臨時令人可觀。祇是猶少",
    "X66n1297_042:0536a23": "機關在。當初待道某甲纔禮拜為什麼便打。即與連",
    "X66n1297_042:0536a24": "棒趁出。非惟令者僧脫皮換骨。并見德山一宗千古",
    "X66n1297_042:0536b01": "萬古。",
    "X66n1297_042:0536b02": "金輪微動吼乾坤。稍逆金軀艸臥身。更欲發言來擬",
    "X66n1297_042:0536b03": "問。悲風吹盡四絕鄰。",
    "X66n1297_042:0536b04": "一毛頭上禹門開。挾海金鱗戲水來。三級浪高回首",
    "X66n1297_042:0536b05": "去。已知不是化龍才。(無趣空)",
    "X66n1297_042:0536b06": "德山因一僧相看。乃近前作相撲勢。師曰。與麼無",
    "X66n1297_042:0536b07": "禮。合喫山僧手裏棒。僧拂袖便行。師曰。饒你如是。",
    "X66n1297_042:0536b08": "也祇得一半。僧轉身便喝。師打曰。須是我打你始",
    "X66n1297_042:0536b09": "得。曰諸方有明眼人在。師曰天然有眼。僧劈開眼",
    "X66n1297_042:0536b10": "曰貓便出。師曰黃河三千年一度清。",
    "X66n1297_042:0536b11": "天童華云。者僧是透關底漢。若非德山本分鉗錘。幾",
    "X66n1297_042:0536b12": "乎死在句下。祇如道黃河三千年一度清。又作麼生。",
    "X66n1297_042:0536b13": "嶺梅殘雪裏。雲鬢未梳時。　龍池微云。者僧雖久經",
    "X66n1297_042:0536b14": "行陣。到德山面前未免納誠降款。德山祇欲坐致太",
    "X66n1297_042:0536b15": "平。被者僧槍旗一展。直得伎倆俱露。總未免旁觀者",
    "X66n1297_042:0536b16": "哂。且道誰是旁觀者。若也識得。龍池與你三十拄杖。",
    "X66n1297_042:0536b17": "德山示眾。凡名聖號盡屬虗聲。殊相劣形皆為幻",
    "X66n1297_042:0536b18": "色。汝欲求之。得無累乎。及其棄之。又成大患。",
    "X66n1297_042:0536b19": "魚行水濁。鳥飛毛落。張果老蹋碎藥葫蘆。支道林放",
    "X66n1297_042:0536b20": "去峰前鶴。而今所薄者厚。未見所厚者薄。錯錯。衲僧",
    "X66n1297_042:0536b21": "鼻孔曾拈却。(惟一楫)",
    "X66n1297_042:0536b22": "德山因雪峰問。從上宗乘學人還有分也無。師打",
    "X66n1297_042:0536b23": "一棒曰道什麼。曰不會。明日復上請益。師曰我宗",
    "X66n1297_042:0536b24": "無語句。實無一法與人。峰有省。",
    "X66n1297_042:0536c01": "巖頭奯云。德山老漢一條脊梁骨硬似鐵。雖然如是。",
    "X66n1297_042:0536c02": "於唱教門中猶較些子。　保福展問長慶稜。祇如巖",
    "X66n1297_042:0536c03": "頭出世。有何言教過於德山。便與麼道。慶云。汝不見",
    "X66n1297_042:0536c04": "巖頭道。如人學射久久自中。云中後如何。慶云展闍",
    "X66n1297_042:0536c05": "黎莫不識痛癢。云和尚今日非惟舉話。慶云展闍黎",
    "X66n1297_042:0536c06": "是什麼心行。　明招謙云。大小長慶錯下名言。",
    "X66n1297_042:0536c07": "此疾懷來沒量時。尋醫求卜過多師。濃煎一服通神",
    "X66n1297_042:0536c08": "散。血汗滂流徹四肱。(保寧勇)",
    "X66n1297_042:0536c09": "是法平等無高下。伊余有分必相亞。雖無一法輕與",
    "X66n1297_042:0536c10": "人。棒下龍蛇從變化。(雲巖因)",
    "X66n1297_042:0536c11": "德山因巖頭初參。纔展具師以杖挑却。頭拾具搭",
    "X66n1297_042:0536c12": "肩上便去參堂。師曰。不肯子放。祇肯子收。",
    "X66n1297_042:0536c13": "動絃別曲。葉落知秋。不肯子放。祇肯子收。來年更有",
    "X66n1297_042:0536c14": "新條在。惱亂春風卒未休。(遯菴演)",
    "X66n1297_042:0536c16": "宗鑑法林卷四十二"
}