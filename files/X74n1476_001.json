{
    "X74n1476_001:0512c03": "圓覺經道場略本修證儀",
    "X74n1476_001:0512c05": "晉水沙門　淨源　錄",
    "X74n1476_001:0512c06": "第一總敘緣起第二嚴淨道場",
    "X74n1476_001:0512c07": "第三啟請聖賢第四供養觀門",
    "X74n1476_001:0512c08": "第五正坐思惟第六稱讚如來",
    "X74n1476_001:0512c09": "第七禮敬三寶第八修行五悔",
    "X74n1476_001:0512c10": "第九旋繞念誦第十警策勸修",
    "X74n1476_001:0512c11": "諸家禮懺。皆先香華供養。今先啟請者。廣儀曰。",
    "X74n1476_001:0512c12": "若不先請。欲供何人。固宜先請。義有在焉。",
    "X74n1476_001:0512c13": "第一總敘緣起",
    "X74n1476_001:0512c14": "吾佛之唱圓覺也。開一心法而被乎三根者。斯葢障",
    "X74n1476_001:0512c15": "之有淺深。機之有利鈍矣。是故通別觀門離之為二。",
    "X74n1476_001:0512c16": "道場懺悔次其第三。亦猶出廄良駒已搖鞭影。薶塵",
    "X74n1476_001:0512c17": "大寶須設治方耳。然則懺之為義。有理懺焉。有事懺",
    "X74n1476_001:0512c18": "焉。若夫陳罪相以精勤。責妄心而愧切。此事懺也。念實",
    "X74n1476_001:0512c19": "相以宴安。耀慧日於霜露。此理懺也。漢魏以來崇茲",
    "X74n1476_001:0512c20": "懺法。蔑聞其有人者。實以教源初流。經論未備(方等諸經",
    "X74n1476_001:0512c21": "婆沙等論)。西晉彌天法師嘗著四時禮文。觀其嚴供五悔",
    "X74n1476_001:0512c22": "之辭。尊經尚義多摭其要。故天下學者悅而習焉。陳",
    "X74n1476_001:0512c23": "隋之際。天台智者撰法華懺法。光明百錄具彰逆順",
    "X74n1476_001:0512c24": "十心。規式頗詳而盛行乎江左矣。有唐中。吾祖圭峰",
    "X74n1476_001:0513a01": "禪師追彌天之餘烈。貫智者之遺韻。備述圓覺禮懺",
    "X74n1476_001:0513a02": "禪觀。凡一十八卷。包并勸修揆敘證相故道場法事",
    "X74n1476_001:0513a03": "之門有七。而禮佛懺儀之門有八。其所伸引沖邃澣",
    "X74n1476_001:0513a04": "漫(多用佛名文及華嚴經等意)。葢被三期限內修證耳。余以像法",
    "X74n1476_001:0513a05": "之末遇茲遺訓。緬懷淨業其亦有年。繇是略彼廣本",
    "X74n1476_001:0513a06": "為此別行。法類相從。葢盡一席之[車*亢]矣。既而觀其辭",
    "X74n1476_001:0513a07": "雖異於彌天。唱其聲似恊於智者(天竺西明皆廣智者之裔)。後之",
    "X74n1476_001:0513a08": "末學繼而修之。則圭峰劬勞之德亦報之之萬一也。",
    "X74n1476_001:0513a09": "第二嚴淨道場(此門者當道場法事第六。今異錄之。以為略本之統要耳)。",
    "X74n1476_001:0513a10": "夫衣服身形皆是行人心所依處也。若欲修此圓頓",
    "X74n1476_001:0513a11": "大行。先須禮懺之法。必須淨心。心不孤起必藉依緣。",
    "X74n1476_001:0513a12": "依緣清淨故心即清淨。故須嚴淨此三事也。況欲啟",
    "X74n1476_001:0513a13": "請賢聖須嚴淨壇場。壇場不嚴潔則道心不發。無所",
    "X74n1476_001:0513a14": "感降。是故應當嚴壇淨服浴身。妄諸事務。調伏身心。",
    "X74n1476_001:0513a15": "供養三寶。一心繫念。自憶我等有此身來。及過去世",
    "X74n1476_001:0513a16": "中所有惡業。專精懺悔。希修觀時身心清淨。所有願",
    "X74n1476_001:0513a17": "求悉皆尅獲。其道場法。先須揀處。離於喧雜惡穢及",
    "X74n1476_001:0513a18": "諸障難。若得深邃巖谷幽僻林泉最為殊玅。若在人",
    "X74n1476_001:0513a19": "間須除去一二尺舊土。以香泥塗地。懸諸幡華。堂中",
    "X74n1476_001:0513a20": "置盧舍那像。兩畔置文殊．普賢二像。是為三聖。佛前",
    "X74n1476_001:0513a21": "安圓覺經。以函盛之。點蓮華燈。焚百和香。諸莊嚴具",
    "X74n1476_001:0513a22": "唯要潔淨。不必好貴。各隨力分。但力極即為至貴。本",
    "X74n1476_001:0513a23": "獻供養賢聖。秪為表自虔誠。豈賢聖有好惡也(好惡二字",
    "X74n1476_001:0513a24": "皆去聲呼)。其布置方法任自隨便。亦無局定之儀式。次淨",
    "X74n1476_001:0513b01": "衣服者。然出家者本合護淨。若料尋常護之不謹。即",
    "X74n1476_001:0513b02": "臨入道場著新淨衣(如無新者浣洗故衣)。次須澡浴身體。身若",
    "X74n1476_001:0513b03": "穢觸豈堪近於聖賢。雖諸佛無心。神祇不衛。神祇不",
    "X74n1476_001:0513b04": "衛則邪魔惱亂障難生也。非唯淨身。尤須淨心。絕諸",
    "X74n1476_001:0513b05": "緣念。縱遇障難無退志矣。三業清淨方入道場。初入",
    "X74n1476_001:0513b06": "用六齋日。此日四王使者諸大善神來下人間檢察",
    "X74n1476_001:0513b07": "善惡。見修行者安慰守護為現瑞相。令行者心生歡",
    "X74n1476_001:0513b08": "喜增益諸根耳(自下八門多依廣修證儀詮次)。",
    "X74n1476_001:0513b09": "第三啟請聖賢",
    "X74n1476_001:0513b10": "夫欲發心洗滌罪垢。加功運行證入玅境。每對十方",
    "X74n1476_001:0513b11": "一切賢聖願為證明。雖諸佛賢聖無所不在。若不虔",
    "X74n1476_001:0513b12": "請。對而不現。故須依智。雖識常依佛想。心清智明。理",
    "X74n1476_001:0513b13": "隨事變。即常見佛。名淨緣起。故華嚴云。譬如日出普",
    "X74n1476_001:0513b14": "照世間。於一切淨水器中影無不現。佛日亦爾。普現",
    "X74n1476_001:0513b15": "法界。無前無後。一切眾生淨水器中佛無不現。然行",
    "X74n1476_001:0513b16": "者初入道場。稱念盧舍那佛。右繞一帀至法座前。敷",
    "X74n1476_001:0513b17": "尼師壇。正身正念。慎勿散亂。合掌佇立。嚴德者首唱",
    "X74n1476_001:0513b18": "云。",
    "X74n1476_001:0513b19": "一切恭敬。一心頂禮十方常住三寶。",
    "X74n1476_001:0513b20": "(總禮三寶一拜。互跪執手鑪。爇眾名香。恭敬聖賢。但每旦三請。餘時不用)。",
    "X74n1476_001:0513b21": "一心奉請南無大光明藏凡聖本源現諸淨土法報",
    "X74n1476_001:0513b22": "圓融盧舍那佛(三請一禮下皆依此)。",
    "X74n1476_001:0513b23": "一心奉請南無娑婆世界釋迦文佛及彼淨土同說",
    "X74n1476_001:0513b24": "圓覺百千萬億河沙諸佛。",
    "X74n1476_001:0513c01": "一心奉請南無清淨覺地光嚴住持盡未來際守護",
    "X74n1476_001:0513c02": "圓覺十方三世一切諸佛。",
    "X74n1476_001:0513c03": "一心奉請南無大方廣圓覺修多羅了義十二部經",
    "X74n1476_001:0513c04": "清淨眼目頓教大乘甚深法藏。",
    "X74n1476_001:0513c05": "一心奉請南無大光明藏淨土會中大智文殊師利",
    "X74n1476_001:0513c06": "菩薩大行普賢菩薩摩訶薩。",
    "X74n1476_001:0513c07": "一心奉請南無淨土會中通明觀行普眼菩薩金剛",
    "X74n1476_001:0513c08": "藏菩薩彌勒菩薩清淨慧菩薩摩訶薩。",
    "X74n1476_001:0513c09": "一心奉請南無淨土會中別明觀行威德自在菩薩",
    "X74n1476_001:0513c10": "辨音菩薩淨諸業障菩薩普覺菩薩摩訶薩。",
    "X74n1476_001:0513c11": "一心奉請南無淨土會中道場如行圓覺菩薩流通",
    "X74n1476_001:0513c12": "教法賢善首菩薩并諸眷屬十萬菩薩摩訶薩。",
    "X74n1476_001:0513c13": "一心奉請南無大悲觀世音菩薩馬鳴龍樹諸祖菩",
    "X74n1476_001:0513c14": "薩及十方三世一切菩薩聲聞緣覺聖僧。",
    "X74n1476_001:0513c15": "一心奉請南無淨土會中守護人法梵釋四王天龍",
    "X74n1476_001:0513c16": "八部乃至火首金剛大力鬼王并諸眷屬。及此國",
    "X74n1476_001:0513c17": "內名山大川當州分野境內鬼神。此所住處護伽",
    "X74n1476_001:0513c18": "藍神守正法者一切賢聖(從守護下但三請。不應禮拜。白衣無妨)。",
    "X74n1476_001:0513c19": "第四供養觀門(啟請既竟。已知諸佛諸大菩薩不違我請。從大光明藏平等法會。不",
    "X74n1476_001:0513c20": "起三昧慈悲應感。赴我機緣不動而現。我等肉眼雖不能覩。攝心觀想了了分明。見佛菩薩及諸賢聖畟",
    "X74n1476_001:0513c21": "塞道場徧虗空界。知見我等至心懇請。是故我等應當香華供養。執手鑪唱云)。",
    "X74n1476_001:0513c22": "　是諸眾等　　各各互跪　　嚴持香華",
    "X74n1476_001:0513c23": "　如法供養",
    "X74n1476_001:0513c24": "至此停唱。以手擎華。應默念擬想云。諸佛淨法身。",
    "X74n1476_001:0514a01": "功德無有量。不住亦不壞。湛然而常安。我所執香",
    "X74n1476_001:0514a02": "華。皆從草木生。奉獻於諸佛。持此想供養。發身諸",
    "X74n1476_001:0514a03": "毛孔。令一一毛孔。出無數香華。願供一切佛。化成",
    "X74n1476_001:0514a04": "香華臺。諸佛既受之。於十方世界。施為作佛事。還",
    "X74n1476_001:0514a05": "復成金臺。住於我等前。想已唱云。",
    "X74n1476_001:0514a06": "　願此香華雲　　徧滿十方界　　供養一切佛",
    "X74n1476_001:0514a07": "　尊法諸菩薩　　聲聞緣覺眾　　受此香華雲",
    "X74n1476_001:0514a08": "　以為光明臺　　廣於無邊界　　無量作佛事",
    "X74n1476_001:0514a09": "上皆觀佛三昧海經意。又前注中偈辭一十八句。",
    "X74n1476_001:0514a10": "亦是彼經長行。今但撮略大旨為偈。欲使行人默",
    "X74n1476_001:0514a11": "念仰想無遺。然道場中多獻繒綵之華。葢值霜雪",
    "X74n1476_001:0514a12": "之時無草木之華。餘時依經求之獻三寶耳。",
    "X74n1476_001:0514a13": "供養已一切恭謹(起禮一拜。廣儀云。供養除多劫慳貪障。生生得大財富)。",
    "X74n1476_001:0514a14": "第五正坐思惟",
    "X74n1476_001:0514a15": "此之一門。按廣懺悔明坐禪法。在旋繞之後。凡有七",
    "X74n1476_001:0514a16": "門。其間調身瑩心。修止發觀。歷緣對境。隨門別辨。夫",
    "X74n1476_001:0514a17": "懸七政於太清。太清令萬物之咸覩也。",
    "X74n1476_001:0514a18": "今以行人或修一席。懺法座前平面正住。端身正",
    "X74n1476_001:0514a19": "坐。繫念數息。故經云。若諸眾生修於禪那。先取數",
    "X74n1476_001:0514a20": "門。疏曰。此有二意。一者先用數息觀門治諸覺觀。",
    "X74n1476_001:0514a21": "漸入玅境。二者即次經云。心中了知生住滅念。分",
    "X74n1476_001:0514a22": "齊頭數。釋曰。此但明修絕待中觀之方便。是知絕",
    "X74n1476_001:0514a23": "念之慧方能了知生住滅念。故於此觀門之次復",
    "X74n1476_001:0514a24": "應知。了麤了妙。居一切時不起妄念。於諸妄心亦",
    "X74n1476_001:0514b01": "不即息滅。住妄想境不可了知。於無了知不辨真",
    "X74n1476_001:0514b02": "實。即而言之此其玅也。",
    "X74n1476_001:0514b03": "第六稱讚如來",
    "X74n1476_001:0514b04": "既供養思惟已。即應正身威儀。一心佇立。同讚諸",
    "X74n1476_001:0514b05": "佛微玅功德。廣儀云。稱讚除無量劫來惡口等障。",
    "X74n1476_001:0514b06": "得四無礙辨。",
    "X74n1476_001:0514b07": "　身色金光淨無垢　　目如清淨紺琉璃",
    "X74n1476_001:0514b08": "　吉祥威德稱普聞　　大悲慧日除眾闇",
    "X74n1476_001:0514b09": "　牟尼月照極清凉　　能除眾生煩惱熱",
    "X74n1476_001:0514b10": "　功德難思無與等　　猶如剎塵不可數",
    "X74n1476_001:0514b11": "　我佛智慧亦如是　　一切有情不能知",
    "X74n1476_001:0514b12": "　於無量劫諦思惟　　無能測度福智海",
    "X74n1476_001:0514b13": "讚已。當述建懺之意。任自智力所陳云云。",
    "X74n1476_001:0514b14": "第七禮敬三寶",
    "X74n1476_001:0514b15": "既讚嘆竟。應當一心次第敬禮。禮佛之法。當須隨",
    "X74n1476_001:0514b16": "所禮之佛。至心憶念。此佛真身猶若虗空。應物現",
    "X74n1476_001:0514b17": "形如對目前。受我禮拜。又須自知。身心空寂無有",
    "X74n1476_001:0514b18": "禮相。隨其淨緣影現法界。一一佛前悉有此身。桉",
    "X74n1476_001:0514b19": "勒那三藏說七種禮具有條式。如楞嚴修證儀中",
    "X74n1476_001:0514b20": "辨之。無以生滅之心而為敬禮。故廣儀云。虔誠禮",
    "X74n1476_001:0514b21": "敬。能除無量劫來我慢之障。得尊貴身。",
    "X74n1476_001:0514b22": "一心頂禮大光明藏凡聖本源現諸淨土以應圓機",
    "X74n1476_001:0514b23": "盧舍那佛。",
    "X74n1476_001:0514b24": "一心頂禮娑婆世界隨機感應千百化身本師釋迦",
    "X74n1476_001:0514c01": "牟尼佛。",
    "X74n1476_001:0514c02": "一心頂禮大光明藏於諸眾生清淨覺地光嚴住持",
    "X74n1476_001:0514c03": "一切諸佛。",
    "X74n1476_001:0514c04": "一心頂禮身相融通言音無礙同說圓覺百千萬億",
    "X74n1476_001:0514c05": "河沙諸佛。",
    "X74n1476_001:0514c06": "一心頂禮大慈大悲有大誓願盡未來際守護圓覺",
    "X74n1476_001:0514c07": "三世諸佛。",
    "X74n1476_001:0514c08": "一心頂禮大方廣圓覺修多羅了義十二部經清淨",
    "X74n1476_001:0514c09": "眼目頓教大乘甚深法藏。",
    "X74n1476_001:0514c10": "一心頂禮大光明藏淨土會中開發因地表信解證",
    "X74n1476_001:0514c11": "智文殊師利菩薩摩訶薩。",
    "X74n1476_001:0514c12": "一心頂禮大光明藏淨土會中彰明幻法表悲願理",
    "X74n1476_001:0514c13": "行普賢菩薩摩訶薩。",
    "X74n1476_001:0514c14": "一心頂禮大光明藏淨土會中悉見諸法清淨普現",
    "X74n1476_001:0514c15": "菩薩摩訶薩。",
    "X74n1476_001:0514c16": "一心頂禮大光明藏淨土會中通決甚深疑念金剛",
    "X74n1476_001:0514c17": "藏菩薩摩訶薩。",
    "X74n1476_001:0514c18": "一心頂禮大光明藏淨土會中深究輪迴根本彌勒",
    "X74n1476_001:0514c19": "菩薩摩訶薩。",
    "X74n1476_001:0514c20": "一心頂禮大光明藏淨土會中洞明修證地位清淨",
    "X74n1476_001:0514c21": "慧菩薩摩訶薩。",
    "X74n1476_001:0514c22": "一心頂禮大光明藏淨土會中發明三種玅觀威德",
    "X74n1476_001:0514c23": "自在菩薩摩訶薩。",
    "X74n1476_001:0514c24": "一心頂禮大光明藏淨土會中顯彰二十五輪辨音",
    "X74n1476_001:0515a01": "菩薩摩訶薩。",
    "X74n1476_001:0515a02": "一心頂禮大光明藏淨土會中徵起覺心因除四相",
    "X74n1476_001:0515a03": "淨諸業障菩薩摩訶薩。",
    "X74n1476_001:0515a04": "一心頂禮大光明藏淨土會中請問求師去除四病",
    "X74n1476_001:0515a05": "普覺菩薩摩訶薩。",
    "X74n1476_001:0515a06": "一心頂禮大光明藏淨土會中發起道場加行證理",
    "X74n1476_001:0515a07": "圓覺菩薩摩訶薩。",
    "X74n1476_001:0515a08": "一心頂禮大光明藏淨土會中流通教法廣濟未來",
    "X74n1476_001:0515a09": "賢善首菩薩摩訶薩。",
    "X74n1476_001:0515a10": "一心頂禮大光明藏淨土會中與諸眷屬十萬菩薩",
    "X74n1476_001:0515a11": "摩訶薩。",
    "X74n1476_001:0515a12": "一心頂禮大悲觀世音菩薩馬鳴龍樹諸祖菩薩及",
    "X74n1476_001:0515a13": "十方三世一切菩薩摩訶薩。",
    "X74n1476_001:0515a14": "一心頂禮十方三世盡虗空界微塵剎中有學無學",
    "X74n1476_001:0515a15": "一切聲聞緣覺賢聖僧。",
    "X74n1476_001:0515a16": "第八修行五悔",
    "X74n1476_001:0515a17": "明懺悔法既禮佛竟。正身威儀。虔敬互跪右膝",
    "X74n1476_001:0515a18": "箸地。燒諸名香。存想普賢菩薩。無量莊嚴眷屬圍",
    "X74n1476_001:0515a19": "遶。為懺悔主。如對目前。一心一意生鄭重慚愧。發",
    "X74n1476_001:0515a20": "露無量劫來六根三業所造一切惡業。斷相續心。",
    "X74n1476_001:0515a21": "從於今時盡未來際。終不更造。所以者何。業性雖",
    "X74n1476_001:0515a22": "空。果報不失。是故行者發露懺悔。願罪消亡。廣儀",
    "X74n1476_001:0515a23": "云。懺悔總除三障。得依正二報具足。應一心念言。",
    "X74n1476_001:0515a24": "我與眾生無始所作一切罪障。惟願三寶哀愍拔",
    "X74n1476_001:0515b01": "濟。頓袪愚業翻作淨因。身心齊空罪福無主。了見",
    "X74n1476_001:0515b02": "真性等佛法身。三業罪愆成三解脫。六根重障翻",
    "X74n1476_001:0515b03": "作六通。次唱云。",
    "X74n1476_001:0515b04": "普為四恩三有及法界眾生。悉願斷除諸障。歸命懺",
    "X74n1476_001:0515b05": "悔。　唱已。起禮一拜。當運逆順十心。",
    "X74n1476_001:0515b06": "復念清涼偈云。",
    "X74n1476_001:0515b07": "　自從無垢起無明　　亦值惡友增我情",
    "X74n1476_001:0515b08": "　無隨喜心善永滅　　縱自語意惡漸生",
    "X74n1476_001:0515b09": "　心心徧布觸所染　　念念相續日夜營",
    "X74n1476_001:0515b10": "　不欲人知藏過失　　不畏惡道任縱橫",
    "X74n1476_001:0515b11": "　無慚無愧魔羅網　　撥因撥果闡提坑",
    "X74n1476_001:0515b12": "　如是順流背本已　　生死苦海浩然盈",
    "X74n1476_001:0515b13": "　幸識由來長者子　　今欲逆流捨貧里",
    "X74n1476_001:0515b14": "　正信因果破闡提　　慚愧人天破無知",
    "X74n1476_001:0515b15": "　恐怖惡道破不畏　　發露罪業破覆玼",
    "X74n1476_001:0515b16": "　斷相續心破常念　　發菩提心破徧起",
    "X74n1476_001:0515b17": "　修功補過破縱恣　　守護正法破無喜",
    "X74n1476_001:0515b18": "　念十方佛破惡友　　觀罪性空破結使",
    "X74n1476_001:0515b19": "上之六偈。初三順生死心以為所治。後三逆生死",
    "X74n1476_001:0515b20": "心從後翻破。應當熟誦默念。次作是言。",
    "X74n1476_001:0515b21": "我比丘(某甲)至心懺悔。稽首歸命十方三世無盡三",
    "X74n1476_001:0515b22": "寶。證知護念。我與法界一切眾生。自從無始曠大劫",
    "X74n1476_001:0515b23": "來。無明覆心迷自佛智。妄識造業生死輪迴。背佛",
    "X74n1476_001:0515b24": "法僧隨惡師友。眼根著色為恩愛奴。不覩如來法身",
    "X74n1476_001:0515c01": "周徧。耳貪聲境賊害無窮。不聞如來圓音說法。鼻貪",
    "X74n1476_001:0515c02": "香氣結使是生。功德玅香不能齅覺。舌貪眾味餐噉",
    "X74n1476_001:0515c03": "眾生。妄語．綺語．兩舌．惡口毀謗三寶凌辱二親。豈餐",
    "X74n1476_001:0515c04": "如來甚深法味。身根著觸耽染無窮。晝夜荒迷不知",
    "X74n1476_001:0515c05": "止足。徧造諸惡行殺盜淫。諸佛慈光不能照燭。意根",
    "X74n1476_001:0515c06": "著法觸境攀緣。念念常生貪瞋邪見。一切三障業。備",
    "X74n1476_001:0515c07": "造諸非。三障十纏相牽不斷。起四顛倒作一闡提。不",
    "X74n1476_001:0515c08": "老尊親無慚無愧。十惡四重五逆七遮。自作教佗見",
    "X74n1476_001:0515c09": "作隨喜。一惑纔起百萬障開。展轉無窮備障眾善。不",
    "X74n1476_001:0515c10": "能發起大菩提心。不能修行一切善法。長夜受苦無",
    "X74n1476_001:0515c11": "有厭心。如是等愆唯佛知覺。今悉懺悔。斷相續心。矧",
    "X74n1476_001:0515c12": "此罪障但顛倒生。無有定實本來空寂。唯願盧舍那",
    "X74n1476_001:0515c13": "佛．普賢菩薩慧日垂光。銷我身心業惑霜露。慈風普",
    "X74n1476_001:0515c14": "振摧重障山。法水長流洗我心垢。惟願我等罪根消",
    "X74n1476_001:0515c15": "滅。速達本心。法界眾生同得清淨。",
    "X74n1476_001:0515c16": "懺悔已。歸命禮盧舍那佛一切三寶。",
    "X74n1476_001:0515c17": "(餘之四法皆依此。但改勸請等為異)。",
    "X74n1476_001:0515c18": "明勸請法(廣儀云。勸請除多劫謗法障。生生得多聞辯才)。",
    "X74n1476_001:0515c19": "我比丘(某甲)至心勸請。",
    "X74n1476_001:0515c20": "　十方調御初成道　　恭請慈悲轉法輪",
    "X74n1476_001:0515c21": "　若有如來欲涅槃　　願以眾生永住世",
    "X74n1476_001:0515c22": "明隨喜法(廣儀云。隨喜除多劫嫉妬障。生生得廣大善知識眷屬)。",
    "X74n1476_001:0515c23": "我比丘(某甲)至心隨喜。",
    "X74n1476_001:0515c24": "　河沙諸佛與菩薩　　辟支羅漢及凡夫",
    "X74n1476_001:0516a01": "　所有修行眾善根　　我皆隨順而歡喜",
    "X74n1476_001:0516a02": "明迴向法(廣儀云。迴向除狹劣障。成廣大善)。",
    "X74n1476_001:0516a03": "我比丘(某甲)至心迴向。",
    "X74n1476_001:0516a04": "　我等自從歸向佛　　所修一切福因緣",
    "X74n1476_001:0516a05": "　悉將迴向大菩提　　普與眾生證實際",
    "X74n1476_001:0516a06": "明發願法(廣儀云。發願除退屈障。得除總持諸障。速至妙果)。",
    "X74n1476_001:0516a07": "我比丘(某甲)至心發願。",
    "X74n1476_001:0516a08": "　願我懺除諸業障　　心開意解洞靈源",
    "X74n1476_001:0516a09": "　六識行時正慧行　　六塵現處真空現",
    "X74n1476_001:0516a10": "第九旋繞念佛",
    "X74n1476_001:0516a11": "(既懺悔發願竟。應當一心右繞法座。燒以眾香。安庠徐步稱念三寶名號云)。",
    "X74n1476_001:0516a12": "南無十方佛南無十方法南無十方僧",
    "X74n1476_001:0516a13": "南無圓融教主盧舍那佛南無隨機感應釋迦文佛",
    "X74n1476_001:0516a14": "南無光嚴住持一切諸佛南無同說圓覺河沙諸佛",
    "X74n1476_001:0516a15": "南無守護圓覺三世諸佛",
    "X74n1476_001:0516a16": "南無大方廣圓覺經",
    "X74n1476_001:0516a17": "南無文殊師利菩薩南無普賢菩薩",
    "X74n1476_001:0516a18": "南無普眼等十萬菩薩",
    "X74n1476_001:0516a19": "南無十方一切菩薩摩訶薩",
    "X74n1476_001:0516a20": "夫旋繞者。戀慕三寶微玅功德也。如是三帀乃至",
    "X74n1476_001:0516a21": "七七百帀亦無定數。次誦圓覺菩薩章。聲德者舉",
    "X74n1476_001:0516a22": "云。大方廣圓覺經道場修證法門。若夫誦經規式。",
    "X74n1476_001:0516a23": "備如行願儀中辨之。誦經既竟。當至佛前一心正",
    "X74n1476_001:0516a24": "念。唱三歸依。右旋而出。",
    "X74n1476_001:0516b01": "第十警策勸修(廣儀文中勸修居初。今為略本。警策述意。故結之於後)。",
    "X74n1476_001:0516b02": "按本經云。若立長期一百二十日。中期百日。下期八",
    "X74n1476_001:0516b03": "十日。上之十門既錄廣儀別行。宜以七日為一期限。",
    "X74n1476_001:0516b04": "乃至七七日。隨意堪任。晝夜六時禮請三寶。不得託",
    "X74n1476_001:0516b05": "事放逸睡眠。亦不得少選念世五欲。或遇三八或逐",
    "X74n1476_001:0516b06": "日發意修之。皆無在焉。若於新歲之初。聖制之前。以",
    "X74n1476_001:0516b07": "七日為期者。須於道場外別置禪觀堂。逐日散華之",
    "X74n1476_001:0516b08": "後。引諸行人歸於堂中繫念數息。如遇時促。但於法",
    "X74n1476_001:0516b09": "座前作數息觀。亦量當時之宜。又將入壇場并出懺",
    "X74n1476_001:0516b10": "已。亦於此堂諷誦經文。向云道場內誦經者。亦示一",
    "X74n1476_001:0516b11": "廗之行用耳。儻有精勤偉士。希心前古。依乎三期限",
    "X74n1476_001:0516b12": "內修證者。善莫大焉。若桉經文通於四眾。其尼眾士",
    "X74n1476_001:0516b13": "女皆在道場禪堂之外。一心發願屏緣修之。況此本",
    "X74n1476_001:0516b14": "是禪觀道場。其諸禮懺但是方便。苟慢心不除。信心",
    "X74n1476_001:0516b15": "未發。三業懈怠。惑亂諸徒。聖賢不喜。神祇不祐。勉旃",
    "X74n1476_001:0516b16": "思之。",
    "X74n1476_001:0516b17": "圓覺道場略本修證儀"
}