{
    "T53n2121_017:0087c10": "經律異相卷第十七(聲聞無學第五僧部第六)",
    "T53n2121_017:0087c12": "梁沙門僧旻寶唱等集",
    "T53n2121_017:0087c13": "僧大不納其妻出家山澤賊害得道一",
    "T53n2121_017:0087c14": "金天前生與婦共以水物施僧今身得井",
    "T53n2121_017:0087c15": "出物如意二",
    "T53n2121_017:0087c16": "阿娑陀為尼所悟得道度於商主三",
    "T53n2121_017:0087c17": "修羅陀在胎令母性溫和精進得道四",
    "T53n2121_017:0087c18": "差摩因疾說法心得解脫五",
    "T53n2121_017:0087c19": "拘提六反退定害身取證六",
    "T53n2121_017:0087c20": "摩訶盧惜義招鈍改悔得道七",
    "T53n2121_017:0087c21": "槃特誦掃忘篲誦篲忘掃八",
    "T53n2121_017:0087c22": "朱梨槃特誦一偈能解其義又以神力",
    "T53n2121_017:0087c23": "授鉢九",
    "T53n2121_017:0087c24": "鴦崛鬘暴害人民遇佛出家得羅漢道十",
    "T53n2121_017:0087c25": "蜜婆和吒羅漢等有習氣十一",
    "T53n2121_017:0087c26": "兄弟爭財請佛解競為說往事便得四",
    "T53n2121_017:0087c27": "果第十二",
    "T53n2121_017:0087c28": "常給事眾僧飲食衣服得道十三",
    "T53n2121_017:0087c29": "見羅剎出家得道十四",
    "T53n2121_017:0088a01": "有人避災出家見佛成道十五",
    "T53n2121_017:0088a02": "羅漢與象先身共為兄弟行善不同十六",
    "T53n2121_017:0088a03": "五百盲兒崎嶇見佛眼明悟道十七",
    "T53n2121_017:0088a04": "旃陀羅兒被佛慈化悟道十八",
    "T53n2121_017:0088a05": "獵師捨家學道事十九",
    "T53n2121_017:0088a06": "僧大不納其妻出家山澤賊害得道一",
    "T53n2121_017:0088a07": "舍衛國人名曰厲。其家大富。年已老耄絕無",
    "T53n2121_017:0088a08": "繼嗣。禱祀日月天神無不必修。終不能得。",
    "T53n2121_017:0088a09": "自念祈請無益。寶財消散產業不修。疾病相",
    "T53n2121_017:0088a10": "仍災害首尾。奴婢死亡六畜不孳。為妖孽",
    "T53n2121_017:0088a11": "神師所迷。云當有福而禍重至。由盲人吞",
    "T53n2121_017:0088a12": "毒謂為良藥。庶有瘳損遂喪其身。吾既殺生",
    "T53n2121_017:0088a13": "祠祀當入地獄。而望天祚豈不惑哉。世有",
    "T53n2121_017:0088a14": "佛道高操之聖。學得仙者名曰應真。淨如琉",
    "T53n2121_017:0088a15": "璃精進存想乃覩之耳。奉斯道者唯守靖寞。",
    "T53n2121_017:0088a16": "無欲無求以斯為樂。現世得安終生天上。置",
    "T53n2121_017:0088a17": "吾常供養佛三尊。經涉一載婦遇生男。字曰",
    "T53n2121_017:0088a18": "佛大。後復生男。字曰僧大。厲訓二子。示以聖",
    "T53n2121_017:0088a19": "道。僧大稟性慈孝仁愛萬物。奉佛法戒親",
    "T53n2121_017:0088a20": "近沙門。清淨知足二親愛之。厲臥疾著床。",
    "T53n2121_017:0088a21": "即呼長子涕泣誡之。夫生有死持戒者安犯",
    "T53n2121_017:0088a22": "戒者危。僧大尚小仁孝清白。方以累汝言竟",
    "T53n2121_017:0088a23": "便沒故。後頻告數啟其兄欲作沙門。其國法",
    "T53n2121_017:0088a24": "欲得婦。其言欲作沙門。佛大即為娉妻。索",
    "T53n2121_017:0088a25": "賢家女字快見。光華煒煒端正少雙。婦歸",
    "T53n2121_017:0088a26": "升堂兄會賓客九族欣然。兄於眾前謂其弟",
    "T53n2121_017:0088a27": "曰。當今之日肯作沙門乎。僧大答曰。實我",
    "T53n2121_017:0088a28": "宿願。兄戲之曰。可從爾志。弟心歡喜為兄作",
    "T53n2121_017:0088a29": "禮即便入山。見一沙門。年少端正獨處樹下。",
    "T53n2121_017:0088b01": "問曰。賢者何緣行作沙門。其人已得應真之",
    "T53n2121_017:0088b02": "道。豫知去來無數劫事。謂僧大曰。佛說人",
    "T53n2121_017:0088b03": "好婬泆。如持炬火逆風而行。其焰稍却不置",
    "T53n2121_017:0088b04": "炬者火燒其手。猶烏銜肉。鷹鸇追奪。烏不置",
    "T53n2121_017:0088b05": "肉災及軀命。吾以是故行作沙門。又如蜜塗",
    "T53n2121_017:0088b06": "利刀。小兒貪甜以舌舐之。有截舌之患。婬",
    "T53n2121_017:0088b07": "泆之人苟快愚心。不惟其後。有燒身之害。",
    "T53n2121_017:0088b08": "如蛾貪火色投入于燈。體見燒煮將何剋獲。",
    "T53n2121_017:0088b09": "為婬惑者不別善惡。遠賢親愚日就流冥。亡",
    "T53n2121_017:0088b10": "國滅眾死入地獄。惡著罪成悔將何逮(喻多不能備載)",
    "T53n2121_017:0088b11": "如是譬類。僧大頓首足下。願去世濁履清淨",
    "T53n2121_017:0088b12": "道。奉沙門戒以為榮福。師曰小待。僧大曰。意",
    "T53n2121_017:0088b13": "欲入山禪寂。師曰。處山澤者當學星宿。明知",
    "T53n2121_017:0088b14": "候時常當儲待水火[麩夫+少]蜜。所以然者。盜賊之",
    "T53n2121_017:0088b15": "求水火[麩夫+少]蜜。夜半向晨。問當解之。給賊所",
    "T53n2121_017:0088b16": "欲違其意者。賊輒殺人。僧大曰諾。敬奉慈",
    "T53n2121_017:0088b17": "教。却乃入山。其兄念曰。弟作沙門終不畜妻。",
    "T53n2121_017:0088b18": "快見端正心甚悅之。起從快見取琴彈之。歌",
    "T53n2121_017:0088b19": "婬泆之曲曰。煌煌欝金生于野。過時不採",
    "T53n2121_017:0088b20": "花見棄捐。曼爾豐熾華色惟新。與我同歡。",
    "T53n2121_017:0088b21": "快見覺欲為亂。以歌答之曰。巍巍我師天人",
    "T53n2121_017:0088b22": "之尊。門徒清潔諡曰沙門。觀真為聖婬為畜",
    "T53n2121_017:0088b23": "倫。我受嚴戒不事二君。終不婬生寧就寸分。",
    "T53n2121_017:0088b24": "佛大作情悲之曲委靡之辭。宿心加爾故因",
    "T53n2121_017:0088b25": "良媒問名。詣師占相良時。慘慘惕惕。懼爾",
    "T53n2121_017:0088b26": "不來。既覩爾顏我心怡怡。今不合歡豈徒費",
    "T53n2121_017:0088b27": "哉。斯誓為定淑女何疑。快見惶灼。歌答之",
    "T53n2121_017:0088b28": "曰。佛設禮儀尊卑有敘。叔妻即子。婿伯即",
    "T53n2121_017:0088b29": "父。我親奉戒日有隆舉。真與聖齊婬正。蟲",
    "T53n2121_017:0088c01": "鼠。噫乎伯子烏。為斯語。兄心貪迷。快見知",
    "T53n2121_017:0088c02": "其意甚不可轉移。快見又歌曰。夫人處世當",
    "T53n2121_017:0088c03": "遠二事不孝婬亂行違佛戒。天及賢者。箋其",
    "T53n2121_017:0088c04": "自異。佛大歌曰。爾之容色燡燡灼然。普天",
    "T53n2121_017:0088c05": "美女豈有此爾顏。我心相悅故踰大山。快",
    "T53n2121_017:0088c06": "見自念。此人欲我悖狂之亂。沮致大難。請",
    "T53n2121_017:0088c07": "說身中惡露不淨。爾乃却耳。快見重曰。仁貪",
    "T53n2121_017:0088c08": "我軀軀有何好。頭有九骨合為髑髏。如是具",
    "T53n2121_017:0088c09": "說諸不淨。佛大自念。汝念其婿何肯聽我。",
    "T53n2121_017:0088c10": "我殺弟者爾乃隨耳。即行募求數為賊者。前",
    "T53n2121_017:0088c11": "與語曰。寧知我家所畜六籍奴子逃作沙門",
    "T53n2121_017:0088c12": "今在山中。賊曰識之。佛大即出金銀與之。",
    "T53n2121_017:0088c13": "爾殺奴子疾取其頭。及身上衣所持法服。",
    "T53n2121_017:0088c14": "足下履屣皆以將還。吾復重賜卿等金銀。賊",
    "T53n2121_017:0088c15": "大喜曰。從吾取足即去入山。到其弟所呼曰。",
    "T53n2121_017:0088c16": "沙門汝疾出來。其弟出曰。諸君何求。吾有水",
    "T53n2121_017:0088c17": "火[麩夫+少]蜜可食。夜時已半。賊曰。不求水火。[麩夫+少]",
    "T53n2121_017:0088c18": "蜜不問。卿時欲得汝頭持走之耳。其弟聞",
    "T53n2121_017:0088c19": "之。即大惶怖涕泣而曰。吾非長者諸候子",
    "T53n2121_017:0088c20": "也。捨俗為道與世無諍。學道日淺未獲溝港",
    "T53n2121_017:0088c21": "殺吾何益。賊曰。來為汝首。其弟語賊曰。欲",
    "T53n2121_017:0088c22": "得寶者吾與兄書令惠卿寶。賊曰。子兄令我",
    "T53n2121_017:0088c23": "今來殺子。弟曰吾今死矣。由斯婦也。師前",
    "T53n2121_017:0088c24": "戒我。人與婬居。如持炬火逆風而行。若不",
    "T53n2121_017:0088c25": "捨之火將燒手。日冥即如師戒涕泣。從賊",
    "T53n2121_017:0088c26": "乞一歲活。賊曰。急取頭去。其弟重曰。願莫",
    "T53n2121_017:0088c27": "即見殺。先斷我一髀置吾前也。賊斷一髀置",
    "T53n2121_017:0088c28": "於其前。弟遭此痛。天來其側曰。慎勿恐怖。牢",
    "T53n2121_017:0088c29": "持汝心。汝前世時入畜生中。人所屠割稱賣",
    "T53n2121_017:0089a01": "汝肉非一世矣。地獄餓鬼汝皆更之。苦痛",
    "T53n2121_017:0089a02": "以來非適今也。僧大白天。請報我師。天即",
    "T53n2121_017:0089a03": "語師曰。賊欲殺之。汝弟子為人悲泣求哀欲",
    "T53n2121_017:0089a04": "得相見。師即飛往為說法曰。天地須彌尚",
    "T53n2121_017:0089a05": "滅。海有消竭七日有壞。天下有風其名惟藍。",
    "T53n2121_017:0089a06": "惟藍一起山山相搏斯風有滅。況汝小軀何",
    "T53n2121_017:0089a07": "足數也。但當念佛。佛常自言。盛必有衰合會",
    "T53n2121_017:0089a08": "有離榮位難保。身亦如之。僧大便得溝港道。",
    "T53n2121_017:0089a09": "復斷一髀。重念師戒。復得頻來道。賊斷左手",
    "T53n2121_017:0089a10": "復念師戒。得不還道。賊斷右手。復念師戒",
    "T53n2121_017:0089a11": "得應真道。即不畏三惡道。生死自在無所復",
    "T53n2121_017:0089a12": "畏。僧大曰。取樹皮來。即為剝樹皮與之。僧大",
    "T53n2121_017:0089a13": "取枝以為筆。自刺身血書樹皮曰。大兄起",
    "T53n2121_017:0089a14": "居隨時安善。二親在時以吾累兄。兄不承之",
    "T53n2121_017:0089a15": "違廢親教。以女色故骨肉相殘。違親慈教為",
    "T53n2121_017:0089a16": "不孝也。殘殺人命為不仁也。殺一畜生其罪",
    "T53n2121_017:0089a17": "不少。況殺應真五不中止。今吾善遊寂寞從",
    "T53n2121_017:0089a18": "此長別。努力努力願崇真道。申頸長二尺。語",
    "T53n2121_017:0089a19": "諸賊曰。子斷吾頭。由截泥頭也。吾恐汝等",
    "T53n2121_017:0089a20": "墮地獄中。賊前斷頭。取身上衣杖蓰及鉢。",
    "T53n2121_017:0089a21": "持與兄所兄以金銀重謝賊。兄取弟頭為作",
    "T53n2121_017:0089a22": "假身。以頭著上以衣衣之。杖鉢及蓰皆著",
    "T53n2121_017:0089a23": "其傍。謂快見曰。汝婿來歸可問訊之。快見",
    "T53n2121_017:0089a24": "大喜走至其所。見下目坐以為思道。妻不敢",
    "T53n2121_017:0089a25": "呼具作美食。須念道覺當飯之。日中不覺。妻",
    "T53n2121_017:0089a26": "因前日今已中恐過時也。怪其不應。牽衣",
    "T53n2121_017:0089a27": "頭脫身皆分散。妻躄踴呼曰。子竟坐我致見",
    "T53n2121_017:0089a28": "殘賊。哀憤呼天肝心崩裂。血從口出奄忽而",
    "T53n2121_017:0089a29": "逝。戒行清白難污如空。樹心聖範難動如地。",
    "T53n2121_017:0089b01": "真淨行高難及如天。其未終時諸天咨嗟。迎",
    "T53n2121_017:0089b02": "其魂靈處忉利天。忍須臾之頃。獲天上難",
    "T53n2121_017:0089b03": "盡之榮。兄入禪室。視弟頭身分散。婦吐",
    "T53n2121_017:0089b04": "血亡。呼曰。咄咄。吾為逆天所作酷裂乃致於",
    "T53n2121_017:0089b05": "此。即至賊所問。弟臨沒將有遺言乎。賊以書",
    "T53n2121_017:0089b06": "見之。辭喻悽惻讀竟五內咽塞涕泣交橫。吾",
    "T53n2121_017:0089b07": "違尊親臨亡慈教。骨肉相殘。又殺應真。感隔",
    "T53n2121_017:0089b08": "而死。死入地獄。王及臣民莫不涕泣。歎述",
    "T53n2121_017:0089b09": "清德殯葬其弟。四輦立塔。天龍鬼神側塞空",
    "T53n2121_017:0089b10": "中。散華燒香無不哽咽。及別大快見。國人",
    "T53n2121_017:0089b11": "哀慟。歌歎其德(出佛大僧大經)。",
    "T53n2121_017:0089b12": "金天前生與婦共以水物施僧今身得井出物",
    "T53n2121_017:0089b13": "如意二",
    "T53n2121_017:0089b14": "舍衛國有一長者。其家大富。生一男兒。身",
    "T53n2121_017:0089b15": "體金色。相師占省見其奇相。即為立字。字",
    "T53n2121_017:0089b16": "修越那提婆(梁言金天)其生之日。家中自然出一",
    "T53n2121_017:0089b17": "井水。縱廣八尺。汲用其水能稱人意。一切",
    "T53n2121_017:0089b18": "所須如心即出。兒年轉大才藝博通。長者愛",
    "T53n2121_017:0089b19": "之。未敢逆意。而作是念。我子端正容貌無",
    "T53n2121_017:0089b20": "倫。要當推求選擇名女。金容妙體。類我兒者",
    "T53n2121_017:0089b21": "當往求之。即募諸賈周遍求之。時閻婆國有",
    "T53n2121_017:0089b22": "大長者。方生一女。字修跋那波婆蘇(梁言光明)端",
    "T53n2121_017:0089b23": "正非凡身體金色。初生之日。亦有自然八尺",
    "T53n2121_017:0089b24": "井水。其井所出稱適人意。時彼長者。亦自",
    "T53n2121_017:0089b25": "念言。我女端正。要得賢士。如我女比乃當",
    "T53n2121_017:0089b26": "嫁與。爾時女名遠布舍衛。金天名稱復聞女",
    "T53n2121_017:0089b27": "家。時二長者各懷歡喜。求為婚姻。娶婦既",
    "T53n2121_017:0089b28": "竟。還至舍衛。時金天家便設上供。請佛及僧",
    "T53n2121_017:0089b29": "供養。一日佛受其請。為長者及金天夫婦。廣",
    "T53n2121_017:0089c01": "宣妙法。皆獲須陀洹。佛還精舍。金天與婦。",
    "T53n2121_017:0089c02": "白父母求索出家。父母聽許。俱往佛所。佛言。",
    "T53n2121_017:0089c03": "善來比丘鬚髮自墮法衣著身便成沙門。漸",
    "T53n2121_017:0089c04": "漸教化悉成羅漢。佛言。過去毘婆尸佛滅後。",
    "T53n2121_017:0089c05": "遺法在世。有諸比丘遊行教化到一村落。有",
    "T53n2121_017:0089c06": "諸人民豪賢長者。見眾僧至各競供養。時有",
    "T53n2121_017:0089c07": "夫妻二人。貧餓困乏。每自惟念。我父在時財",
    "T53n2121_017:0089c08": "寶積滿。今者我身貧困極甚。何其苦耶。爾時",
    "T53n2121_017:0089c09": "雖富不遭斯等聖眾之僧。今既得值無錢供",
    "T53n2121_017:0089c10": "養。愴然而啼。婦見夫啼而語婿言。今汝可",
    "T53n2121_017:0089c11": "往至本舍中。於故藏內推覓錢寶當用供養。",
    "T53n2121_017:0089c12": "夫如婦言。至故藏內得一金錢。于時其婦有",
    "T53n2121_017:0089c13": "一明鏡。即共同心以用布施。買一新瓶盛滿",
    "T53n2121_017:0089c14": "淨水。以此金錢著瓶水中。以錢著上。持至",
    "T53n2121_017:0089c15": "僧所。至心布施。於時眾僧即為受之。各各取",
    "T53n2121_017:0089c16": "水而用洗鉢。復有取水而飲之者。時彼夫婦。",
    "T53n2121_017:0089c17": "歡喜情悅遇疾命終。生忉利天。時貧人者。",
    "T53n2121_017:0089c18": "此金天夫婦是也(出賢愚經第五卷)。",
    "T53n2121_017:0089c19": "阿娑陀為尼所悟得道度於商主三",
    "T53n2121_017:0089c20": "有天護商主。往陸求那國。常樂布施。於佛生",
    "T53n2121_017:0089c21": "信。欲先入海。若安隱還。我當於佛法中作五",
    "T53n2121_017:0089c22": "年大會。天人國內無不聞知。時有一阿羅漢",
    "T53n2121_017:0089c23": "比丘尼。同往彼國。思惟觀察。知天護得安",
    "T53n2121_017:0089c24": "隱還作五年大會。請一萬八千比丘。皆阿羅",
    "T53n2121_017:0089c25": "漢。學人倍多。凡夫無數。即見上座名阿娑",
    "T53n2121_017:0089c26": "陀。乃是凡夫甚能精進。入僧伽藍從次作禮。",
    "T53n2121_017:0089c27": "謂上座曰。大德甚不端嚴。上座心自思惟。",
    "T53n2121_017:0089c28": "云何以我為不端嚴。即自觀身見鬚髮長。即",
    "T53n2121_017:0089c29": "喚年少剃除鬚髮。比丘尼由言不端嚴。上座",
    "T53n2121_017:0090a01": "更喚年少浣染衣服。尼復至僧伽藍。故言不",
    "T53n2121_017:0090a02": "端嚴。上座瞋曰。我已剃鬚髮及浣染衣竟。云",
    "T53n2121_017:0090a03": "何謂我不端嚴耶。比丘尼言。佛法以得四果",
    "T53n2121_017:0090a04": "為莊嚴。大德聞商主天護作師子吼五年大",
    "T53n2121_017:0090a05": "會不。答言聞。大德是凡夫為第一上座。在羅",
    "T53n2121_017:0090a06": "漢眾中先受供養。是莊嚴不。大德方悟啼泣",
    "T53n2121_017:0090a07": "懊惱。比丘尼言。何故啼泣。答言。姊妹。我今",
    "T53n2121_017:0090a08": "已老無可堪任。比丘尼言。如來法可見無",
    "T53n2121_017:0090a09": "有於時節。大德可往那哆婆哆寺。就優波笈",
    "T53n2121_017:0090a10": "多比丘。此比丘佛之所記。我弟子中教化第",
    "T53n2121_017:0090a11": "一。時長老比丘至。優波笈多出而迎之語言。",
    "T53n2121_017:0090a12": "大德。洗足消息。答言。我未洗足。欲見優波笈",
    "T53n2121_017:0090a13": "多。時優波笈多弟子曰。大德。此即是優波笈",
    "T53n2121_017:0090a14": "多。來迎大德。即大歡喜便自洗足。優波笈多",
    "T53n2121_017:0090a15": "即教化之。為覓檀越。洗浴飲食種種供養。語",
    "T53n2121_017:0090a16": "維那言。今有得二解脫比丘入坐禪處。乃至",
    "T53n2121_017:0090a17": "一萬八千阿羅漢悉入禪處。是時比丘入第",
    "T53n2121_017:0090a18": "一禪坐處坐。時優波笈多入火光三昧。如是",
    "T53n2121_017:0090a19": "一萬八千阿羅漢。悉入火光三昧。比丘見之",
    "T53n2121_017:0090a20": "心生歡喜。優波笈多教化說法。比丘精進",
    "T53n2121_017:0090a21": "思惟得阿羅漢果。還其本國。阿羅漢比丘尼。",
    "T53n2121_017:0090a22": "往僧伽藍禮拜說言。今日大德莊嚴。答曰。姊",
    "T53n2121_017:0090a23": "妹力也。及五年大會。天護問上座。世尊種種",
    "T53n2121_017:0090a24": "說法。上座所說而無有異。上座答言。於過去",
    "T53n2121_017:0090a25": "世九十一劫。我等為商主入海採寶。誓取滿",
    "T53n2121_017:0090a26": "舶。還閻浮提。時遇大風吹舶墮沙海。我等",
    "T53n2121_017:0090a27": "為毘婆尸佛。聚沙為塔以珍寶物而供養之。",
    "T53n2121_017:0090a28": "時有諸天示我道路言。剋後七日有大水來。",
    "T53n2121_017:0090a29": "當泛汝舶入閻浮提。及至七日。果如天言。",
    "T53n2121_017:0090b01": "以此沙塔因緣。經九十一劫不墮惡道。今得",
    "T53n2121_017:0090b02": "阿羅漢果。汝今能供養。爾許多人於三寶",
    "T53n2121_017:0090b03": "所。我說呪願生死苦無窮。汝今可出家。天護",
    "T53n2121_017:0090b04": "奉旨即為沙門。得阿羅漢道(出阿育王經第九卷)。",
    "T53n2121_017:0090b05": "脩羅陀在胎令母性溫和精進得道四",
    "T53n2121_017:0090b06": "巴連弗國有商主。名曰須陀那。中陰眾生來",
    "T53n2121_017:0090b07": "入母胎。即令其母質直溫和。無諸邪想。夫",
    "T53n2121_017:0090b08": "以問師。師答曰。懷良善子。後生一兒。名曰",
    "T53n2121_017:0090b09": "脩羅陀。年漸長大。求欲出家。父母即聽。勤",
    "T53n2121_017:0090b10": "行精進。證羅漢果(出阿含經第二十五卷)。",
    "T53n2121_017:0090b11": "差摩因疾說法心得解脫五",
    "T53n2121_017:0090b12": "差摩比丘身得重病。受大苦痛。陀娑比丘",
    "T53n2121_017:0090b13": "為瞻病者。時諸上座令陀娑比丘。為病者",
    "T53n2121_017:0090b14": "說五受陰法。往反至再。差摩比丘語陀娑比",
    "T53n2121_017:0090b15": "丘。何煩令汝驅馳往反。汝取杖來我自扶杖。",
    "T53n2121_017:0090b16": "詣彼上座。彼上座遙見差摩扶杖而來。自為",
    "T53n2121_017:0090b17": "敷座命令就坐。更為具說往古談論。差摩比",
    "T53n2121_017:0090b18": "丘即便說法。時彼上座。遠塵離垢得法眼淨。",
    "T53n2121_017:0090b19": "差摩比丘不起諸漏。心得解脫(出差摩比丘喻重病經)。",
    "T53n2121_017:0090b20": "拘提六反退定害身取證六",
    "T53n2121_017:0090b21": "昔佛在舍衛國。弟子拘提。於羅漢果六反退",
    "T53n2121_017:0090b22": "還。至第七頭。自覺身證。復恐退還。即求利劍",
    "T53n2121_017:0090b23": "自害其命。是時魔波旬。求比丘神為生何處。",
    "T53n2121_017:0090b24": "而不能知。即往問佛。世尊告曰。拘提比丘已",
    "T53n2121_017:0090b25": "取滅度。神識處空與空合體。弊魔聞已心興",
    "T53n2121_017:0090b26": "欝毒。舉身自投青蓮池浴。池水涌沸水性皆",
    "T53n2121_017:0090b27": "終。以此因緣諸比丘等。皆勤精進恐復退還",
    "T53n2121_017:0090b28": "(出說拘提比丘經)。",
    "T53n2121_017:0090b29": "摩訶盧惜義招鈍改悔得道七",
    "T53n2121_017:0090c01": "昔有一國。名多摩羅。去城七里有精舍。五",
    "T53n2121_017:0090c02": "百沙門常處其中。讚經行道。有一長老比",
    "T53n2121_017:0090c03": "丘。名摩訶盧。為人闇塞。五百道人傳共教",
    "T53n2121_017:0090c04": "之。數年之中不得一偈。眾共輕之。不將會同",
    "T53n2121_017:0090c05": "常守精舍。勅令掃除。後日國王請諸道人。入",
    "T53n2121_017:0090c06": "宮供養。摩訶盧比丘自念言。我生世間闇",
    "T53n2121_017:0090c07": "塞如此。不知一偈人所薄賤。用是活為。即持",
    "T53n2121_017:0090c08": "繩至後園中大樹下。欲自絞死。佛以道眼遙",
    "T53n2121_017:0090c09": "見如是。化作樹神半身人現。而呵之曰。咄比",
    "T53n2121_017:0090c10": "丘。何為作此。摩訶盧即具陳辛苦。化神呵曰。",
    "T53n2121_017:0090c11": "勿得作是。且聽我言。往迦葉佛時。卿作三",
    "T53n2121_017:0090c12": "藏沙門。有五百弟子。自以多智輕慢眾人。悋",
    "T53n2121_017:0090c13": "惜經義初不訓誨。是以世世所生諸根闇鈍。",
    "T53n2121_017:0090c14": "但當自責何為自賤。於是世尊即現光像為",
    "T53n2121_017:0090c15": "說妙偈。時摩訶盧稽首佛足。思惟偈義即入",
    "T53n2121_017:0090c16": "定意。尋在佛前得羅漢道。自識宿命無數",
    "T53n2121_017:0090c17": "世事。三藏眾經即貫在心。佛語摩訶盧。著衣",
    "T53n2121_017:0090c18": "持鉢就王宮食。在五百道人上坐。此諸道",
    "T53n2121_017:0090c19": "人是卿先世五百弟子。還為說法令得道迹。",
    "T53n2121_017:0090c20": "并使國王明信罪福。即便受教。入王宮裏。坐",
    "T53n2121_017:0090c21": "於上坐。眾人心恚怪其所以。各護王意不敢",
    "T53n2121_017:0090c22": "呼遣。念其愚冥不曉達嚫。心為之疲。王便下",
    "T53n2121_017:0090c23": "食手自斟酌。摩訶盧即為達嚫。音如雷震",
    "T53n2121_017:0090c24": "清辭兩下。坐上道人驚怖自悔。皆得羅漢。",
    "T53n2121_017:0090c25": "為王說法莫不解悟。群臣百官。皆得須陀",
    "T53n2121_017:0090c26": "洹(出法句經譬喻第一卷)。",
    "T53n2121_017:0090c27": "槃特誦掃忘篲誦篲忘掃八",
    "T53n2121_017:0090c28": "朱梨槃特兄曰。汝若不能持戒還作白衣。槃",
    "T53n2121_017:0090c29": "特詣祇洹門泣淚。佛告之曰。汝何故悲。以",
    "T53n2121_017:0091a01": "兄言答。佛言。勿怖。我成無上士正覺。不由",
    "T53n2121_017:0091a02": "汝兄。手牽槃特。詣靜室教執掃篲令誦。槃",
    "T53n2121_017:0091a03": "特誦掃忘篲誦篲忘掃。乃經數日掃篲復名",
    "T53n2121_017:0091a04": "除垢。槃特思念。灰土瓦石若除即清淨也。",
    "T53n2121_017:0091a05": "結縛是垢。智慧能除。我今以智慧篲掃。除諸",
    "T53n2121_017:0091a06": "結結縛(出增一阿含經第一卷)。",
    "T53n2121_017:0091a07": "朱利槃特誦一偈能解其義又以神力授鉢",
    "T53n2121_017:0091a08": "九",
    "T53n2121_017:0091a09": "佛在舍衛國。有一比丘字槃特。新作出家稟",
    "T53n2121_017:0091a10": "性闇塞。佛令五百羅漢日日教之。三年之中",
    "T53n2121_017:0091a11": "不得一偈。國中四輩知其愚冥。佛愍傷之。即",
    "T53n2121_017:0091a12": "呼著前。授與一偈。守口攝意身莫犯。如是",
    "T53n2121_017:0091a13": "行者得度世。槃特感佛慈恩。歡喜心開誦偈",
    "T53n2121_017:0091a14": "上口。佛告之曰。汝今年老方得一偈。人皆知",
    "T53n2121_017:0091a15": "之。不足為奇。今當為汝解說其義。一心身",
    "T53n2121_017:0091a16": "三口四意三所由。觀其所起察其所滅。三界",
    "T53n2121_017:0091a17": "五道輪轉不息。由之昇天。由之墮淵由之得",
    "T53n2121_017:0091a18": "道。泥洹自然。分別為說無量妙法。[火*霍]然心開",
    "T53n2121_017:0091a19": "得羅漢道。時有五百比丘尼。別有精舍。佛",
    "T53n2121_017:0091a20": "曰遣一比丘為說經法。明日槃特次應當行。",
    "T53n2121_017:0091a21": "諸尼聞之。皆豫含笑。明日來者我等當逆說",
    "T53n2121_017:0091a22": "其偈。令之慚愧無所一言。明日槃特往。諸",
    "T53n2121_017:0091a23": "尼大小皆出作禮相視而笑。坐畢下食。食已",
    "T53n2121_017:0091a24": "澡漱。請令說法。槃特即上高座。自慚鄙曰。",
    "T53n2121_017:0091a25": "薄德下才。未為沙門。頑鈍有素。所學不多。唯",
    "T53n2121_017:0091a26": "知一偈。粗識其義。當為敷說。願各靜聽。諸年",
    "T53n2121_017:0091a27": "少比丘尼欲逆說偈。口不能開。驚怖自責稽",
    "T53n2121_017:0091a28": "首悔過。槃特即如佛所說。一一分別。身意所",
    "T53n2121_017:0091a29": "由。罪福內外昇天得道。凝神斷想入定之",
    "T53n2121_017:0091b01": "法。即時諸尼聞其說。甚怪其異一心歡喜。",
    "T53n2121_017:0091b02": "皆得羅漢道。後日國王波斯匿。請佛及僧於",
    "T53n2121_017:0091b03": "正殿會。佛欲現槃特威神。與鉢令持隨後",
    "T53n2121_017:0091b04": "而行。門士識之留不聽入。卿為沙門一偈不",
    "T53n2121_017:0091b05": "了。受請何為。吾是俗人。猶尚知偈。豈況沙",
    "T53n2121_017:0091b06": "門。無有智慧。施卿無益。不須入門。槃特即住",
    "T53n2121_017:0091b07": "門外。佛坐殿上。行水已畢。槃特擎鉢申臂遙",
    "T53n2121_017:0091b08": "以授佛。王及群臣夫人太子。眾會四輩。見臂",
    "T53n2121_017:0091b09": "來入不見其形怪而問佛。是何人臂。佛言。是",
    "T53n2121_017:0091b10": "賢者槃特比丘臂也。王曰得道。向吾使持",
    "T53n2121_017:0091b11": "鉢。門士不聽來入。是以申臂授吾鉢耳。即便",
    "T53n2121_017:0091b12": "請入威神倍常。王白佛言。聞尊者槃特本性",
    "T53n2121_017:0091b13": "愚鈍。方知一偈。何緣得道。佛告王曰。學不必",
    "T53n2121_017:0091b14": "多行之為上。賢者槃特解一偈義。精理入神。",
    "T53n2121_017:0091b15": "身口意寂淨如天金。人雖多學不行徒喪識",
    "T53n2121_017:0091b16": "想。有何益哉。於是世尊。即說偈言。",
    "T53n2121_017:0091b17": "　雖誦千章　　句義不正　　不如一要",
    "T53n2121_017:0091b18": "　聞可滅意　　雖誦千言　　不義何益",
    "T53n2121_017:0091b19": "　不如一義　　聞行可度　　雖多誦經",
    "T53n2121_017:0091b20": "　不解何益　　解一法句　　行可得道",
    "T53n2121_017:0091b21": "同聞此偈。二百比丘得羅漢道。王及群臣夫",
    "T53n2121_017:0091b22": "人太子。莫不歡喜(出法句經第一卷)。",
    "T53n2121_017:0091b23": "鴦崛鬘暴害人民遇佛出家得羅漢道十",
    "T53n2121_017:0091b24": "婆伽婆。在舍衛城。祇樹給孤獨園。爾時眾",
    "T53n2121_017:0091b25": "多比丘。到時著衣持鉢。入舍衛城乞食。聞",
    "T53n2121_017:0091b26": "王波斯匿宮門外有眾多人民。各携手啼哭",
    "T53n2121_017:0091b27": "喚呼。便作是說。於此國土有大惡賊。名鴦",
    "T53n2121_017:0091b28": "崛鬘。殺害人民暴虐無慈。村落居止不得寧",
    "T53n2121_017:0091b29": "息。殺害人民各取一指用作華鬘。以是故名",
    "T53n2121_017:0091c01": "曰鴦崛鬘。願王當降伏此人。比丘食已。詣",
    "T53n2121_017:0091c02": "佛世尊具陳上事。佛便往彼。時有眾人。擔",
    "T53n2121_017:0091c03": "薪負草。及耕田人。有行路人。蹈世尊所。",
    "T53n2121_017:0091c04": "語世尊言。沙門莫從此道行。所以然者。此",
    "T53n2121_017:0091c05": "道中有鴦崛鬘。殺害人民無有慈心。於眾生",
    "T53n2121_017:0091c06": "城郭村落皆為彼人所害。彼既殺人。以指作",
    "T53n2121_017:0091c07": "華鬘。懼嬈世尊。時佛世尊遂更前進。時鴦",
    "T53n2121_017:0091c08": "崛鬘遙見世尊來。見已便作是念。今此沙門",
    "T53n2121_017:0091c09": "獨來無伴。我當殺之。時鴦崛鬘。即拔腰劍",
    "T53n2121_017:0091c10": "往至佛所。世尊遙見便復道還。時鴦崛鬘走",
    "T53n2121_017:0091c11": "逐世尊後。盡其力勢欲及世尊。然不能及。時",
    "T53n2121_017:0091c12": "鴦崛鬘便作是念。我走能逮象。亦能及馬。亦",
    "T53n2121_017:0091c13": "能及車亦能及暴惡牛。亦能及人。然此沙門",
    "T53n2121_017:0091c14": "行亦不疾。然盡其力勢不能令及。時鴦崛",
    "T53n2121_017:0091c15": "鬘遙語世尊言。住住沙門。世尊告曰。我久",
    "T53n2121_017:0091c16": "自住。然汝不住。時鴦崛鬘便作是念。我行",
    "T53n2121_017:0091c17": "惡行。即捨腰劍。五體歸命。求為沙門受具",
    "T53n2121_017:0091c18": "足戒。佛言。善來比丘。鬚髮自墮猶如剃頭。彼",
    "T53n2121_017:0091c19": "所著衣化成袈裟。佛為說法成阿羅漢。時王",
    "T53n2121_017:0091c20": "波斯匿集四部兵。出舍衛城。欲往殺彼賊鴦",
    "T53n2121_017:0091c21": "崛鬘。先過世尊具向佛說。世尊告曰。若今",
    "T53n2121_017:0091c22": "王見鴦崛鬘。剃除鬚髮著三法衣。以信堅固",
    "T53n2121_017:0091c23": "出家學道。王取云何。王報言。若取當問訊",
    "T53n2121_017:0091c24": "禮敬無有害心。然彼兇惡無有慈心。安能修",
    "T53n2121_017:0091c25": "行沙門之行。時鴦崛鬘去佛不遠。結跏趺",
    "T53n2121_017:0091c26": "坐直身正意繫念在前。時佛舉手示鴦崛鬘",
    "T53n2121_017:0091c27": "處。時波斯匿見鴦崛鬘已。便懷恐怖衣毛皆",
    "T53n2121_017:0091c28": "竪。佛言勿怖。自到彼所當與王語。時波斯",
    "T53n2121_017:0091c29": "匿王。便往至鴦崛鬘所。到已頭面禮足在一",
    "T53n2121_017:0092a01": "面立。時波斯匿王問鴦崛鬘言。尊者鴦崛鬘。",
    "T53n2121_017:0092a02": "今名何等。鴦崛鬘答言。大王我名伽瞿。母",
    "T53n2121_017:0092a03": "名蔓多耶尼。王報言。汝善自勉進。我今盡",
    "T53n2121_017:0092a04": "形壽。供養尊者伽瞿。衣被飯食病瘦醫藥床",
    "T53n2121_017:0092a05": "臥具無所悋惜。常當以法擁護。時波斯匿王。",
    "T53n2121_017:0092a06": "頭面禮足繞三匝。詣世尊所白言。世尊不降",
    "T53n2121_017:0092a07": "伏者。能降伏之(出增一阿含第十九卷)。",
    "T53n2121_017:0092a08": "蜜婆和吒等有習氣十一",
    "T53n2121_017:0092a09": "有人雖斷一切煩惱。身口中亦有煩惱相。凡",
    "T53n2121_017:0092a10": "人見聞則起不清淨心。如蜜婆和吒阿羅漢。",
    "T53n2121_017:0092a11": "五百世在獼猴中。今雖得道猶騰跳樹木。愚",
    "T53n2121_017:0092a12": "人見之即生輕慢。又畢陵伽婆蹉阿羅漢。五",
    "T53n2121_017:0092a13": "百世生婆羅門中。習輕蔑心。今雖得道。猶",
    "T53n2121_017:0092a14": "語恒水神言。小婢止流。恒神瞋恚。詣佛陳",
    "T53n2121_017:0092a15": "訴。佛教懺悔。猶稱小婢。佛無如是事。如一",
    "T53n2121_017:0092a16": "婆羅門惡口。一時以五百事罵佛佛無慍色。",
    "T53n2121_017:0092a17": "婆羅門心乃歡喜。即復一時以五百善事讚",
    "T53n2121_017:0092a18": "歎於佛。亦無喜色。當知佛煩惱習氣盡。故",
    "T53n2121_017:0092a19": "好惡無異(出大智論第八十四卷)。",
    "T53n2121_017:0092a20": "兄弟爭財請佛解競為說往事便得四果十",
    "T53n2121_017:0092a21": "二",
    "T53n2121_017:0092a22": "佛在羅閱祇竹園中。時有大姓子兄弟四人。",
    "T53n2121_017:0092a23": "父母早亡共爭居財。見舍利弗歡喜問言。願",
    "T53n2121_017:0092a24": "為說此後不復爭。舍利弗言。善哉。吾有大師",
    "T53n2121_017:0092a25": "佛於三界最尊。爾等隨我。還到佛所。必當",
    "T53n2121_017:0092a26": "得解。隨舍利弗還。佛遙見四人笑出五色光。",
    "T53n2121_017:0092a27": "四人禮佛白言。吾等愚癡。願佛解說。令不復",
    "T53n2121_017:0092a28": "爭。昔有國王。號曰惟婁。身體有疾。迎醫往",
    "T53n2121_017:0092a29": "視。合藥應用師子乳。王即募。得之者分土",
    "T53n2121_017:0092b01": "封之。并妻以小女。時有貧人啟言。能得王",
    "T53n2121_017:0092b02": "即聽許。其人巧點先尋師子所在。乃殺羊蒲",
    "T53n2121_017:0092b03": "桃酒數斛。往到其山。伺師子出行。便殺羊。",
    "T53n2121_017:0092b04": "并蒲桃酒著其住處。師子見酒肉即便飲食",
    "T53n2121_017:0092b05": "大醉而臥。前捉取乳歡喜而還。未達本國。",
    "T53n2121_017:0092b06": "暮宿聚落。有一羅漢宿。與此人同追師子。",
    "T53n2121_017:0092b07": "經歷險道。體極眠臥。都無所知。道人覩其身",
    "T53n2121_017:0092b08": "中六識。各自諍功。足神言。賴因我行到此",
    "T53n2121_017:0092b09": "得乳。手神復言。賴我手捉取。目神復言。賴",
    "T53n2121_017:0092b10": "我見之。耳神復言。賴我聞王求乳將爾等",
    "T53n2121_017:0092b11": "來。舌神即言。汝等空以競諍。此功是我有。",
    "T53n2121_017:0092b12": "今殺活在我耳。此人齎乳詣王所。白言。今",
    "T53n2121_017:0092b13": "已得師子乳在外。王言。是非但進之。王適",
    "T53n2121_017:0092b14": "見乳。舌即言。此非師子乳。但驢乳耳。王",
    "T53n2121_017:0092b15": "聞大怒言。我使汝取師子乳。乃以驢乳。",
    "T53n2121_017:0092b16": "即欲殺之。時共宿道人。即以神足。到王前",
    "T53n2121_017:0092b17": "報言。此信是師子乳。我時與是人共宿聚",
    "T53n2121_017:0092b18": "中。見其身中。六體共爭其功勤。舌言。我當",
    "T53n2121_017:0092b19": "反爾等。今果如此。王但以乳合藥。其病必",
    "T53n2121_017:0092b20": "愈。王即信阿羅漢言。用乳合藥以女妻之。",
    "T53n2121_017:0092b21": "并封拜如本約。道人告王言。一人體識自相",
    "T53n2121_017:0092b22": "反戾。況於他人乎。時取乳者。得道人恩。求",
    "T53n2121_017:0092b23": "作沙門。意解得羅漢道。時王亦歡喜受五戒。",
    "T53n2121_017:0092b24": "得須陀洹道。四人聞是意解。便隨佛乞為比",
    "T53n2121_017:0092b25": "丘。佛默然以手摩其頭。髮墮袈裟著身。結解",
    "T53n2121_017:0092b26": "垢除。阿難曰。此四人本何功德。今聞經便",
    "T53n2121_017:0092b27": "解。疾得阿羅漢。佛言。昔摩父佛時。舍利弗",
    "T53n2121_017:0092b28": "為比丘。此四人為賈客。共以一袈裟上舍利",
    "T53n2121_017:0092b29": "弗。舍利弗呪願。令君等後世早得度脫。今從",
    "T53n2121_017:0092c01": "舍利弗而得解脫(出惟婁王師子乳譬喻經)。",
    "T53n2121_017:0092c02": "常給事眾僧飲食衣服得道十三",
    "T53n2121_017:0092c03": "有一男子。於正法出家。能為給事。所至寺",
    "T53n2121_017:0092c04": "諸比丘等。令其給事。後轉疲極。自思惟言。誰",
    "T53n2121_017:0092c05": "能為我說法教化。聞摩偷羅國。有優波笈多。",
    "T53n2121_017:0092c06": "是佛所記。能於後弟子中最為第一。往為",
    "T53n2121_017:0092c07": "作禮合掌說言。大德。大作佛事為我說法。",
    "T53n2121_017:0092c08": "優波笈多言。能隨我教當為說法。答曰能。問",
    "T53n2121_017:0092c09": "曰。那多婆哆寺。眾僧有幾。汝更給事眾僧。",
    "T53n2121_017:0092c10": "答曰。有一萬八千阿羅漢。學人一倍。精進凡",
    "T53n2121_017:0092c11": "夫無數。時彼比丘。即為一切眾僧。而作給事。",
    "T53n2121_017:0092c12": "令一切僧專修道業。時給事比丘早起。著衣",
    "T53n2121_017:0092c13": "持鉢入摩偷羅國。有一長者朝出相逢。長者",
    "T53n2121_017:0092c14": "念言。我未曾見。而今見之頭面禮足。問言。大",
    "T53n2121_017:0092c15": "德。所從遠近有何事來。答言。從東國來。至",
    "T53n2121_017:0092c16": "優波笈多處。為欲聞法。而優波笈多令我為",
    "T53n2121_017:0092c17": "僧給事。我今不知摩偷羅國人誰精進誰不",
    "T53n2121_017:0092c18": "精進者。長者曰。汝今不須思惟是事。我當代",
    "T53n2121_017:0092c19": "汝給事眾僧一切飲食衣服醫藥。我悉給與",
    "T53n2121_017:0092c20": "比丘與長者。共取飲食等。供養眾僧。三月安",
    "T53n2121_017:0092c21": "居時比丘因此供養修獲道果。",
    "T53n2121_017:0092c22": "見羅剎出家得道十四",
    "T53n2121_017:0092c23": "摩偷羅國。有一男子。啟其父母求欲出家。往",
    "T53n2121_017:0092c24": "優波笈多所。恭敬作禮白言。大德。我得作比",
    "T53n2121_017:0092c25": "丘不。優波笈多見其於身。為愛所縛。語言",
    "T53n2121_017:0092c26": "善來。我當與汝出家。歡喜禮足。乞先暫還",
    "T53n2121_017:0092c27": "家。於路思惟。我若至家。或有留難。夕於中道",
    "T53n2121_017:0092c28": "宿一神廟(大智論云空舍)優波笈多作二羅剎。一持死",
    "T53n2121_017:0092c29": "屍。一則空手。俱入廟中。互言我得。共諍不",
    "T53n2121_017:0093a01": "決。而問此人。誰將屍來。此人思惟。不得妄",
    "T53n2121_017:0093a02": "語。如實語之。空來之鬼即牽其臂向口欲食。",
    "T53n2121_017:0093a03": "將屍之鬼助其分解。劣相免脫。如此良久遂",
    "T53n2121_017:0093a04": "至日出。經二日後還至笈多所。出家為道。精",
    "T53n2121_017:0093a05": "進勤修。得阿羅漢果(出阿育王經第九卷又出大智論第十二卷)。",
    "T53n2121_017:0093a06": "有人避災出家見佛成道十五",
    "T53n2121_017:0093a07": "昔有眾人。在江水側。為水所害。人民無復",
    "T53n2121_017:0093a08": "齊限。其中得解脫萬中有一。於深水得解脫",
    "T53n2121_017:0093a09": "人。往至佛所。求為沙門。佛便然可聽在道",
    "T53n2121_017:0093a10": "末。內不思惟謂離困厄。佛為說法勸令行",
    "T53n2121_017:0093a11": "道。時彼比丘內自慚愧。解知一切萬物無常。",
    "T53n2121_017:0093a12": "心開意解淡然無想。即於佛前。成阿羅漢",
    "T53n2121_017:0093a13": "(出說為沙門經)。",
    "T53n2121_017:0093a14": "羅漢與象先身兄弟行善不同十六",
    "T53n2121_017:0093a15": "迦葉佛時。兄弟二人。俱為沙門。兄持戒坐禪",
    "T53n2121_017:0093a16": "一心求道。而不布施。弟布施修福。而喜破",
    "T53n2121_017:0093a17": "戒。兄從釋迦出家得羅漢道。衣裳不充食",
    "T53n2121_017:0093a18": "常不飽。弟生象中。為象多力。能却怨敵。國王",
    "T53n2121_017:0093a19": "所愛。金銀珍寶瓔珞其身。封數百戶邑。供給",
    "T53n2121_017:0093a20": "此象。隨其所須。時兄比丘值世大儉。遊行乞",
    "T53n2121_017:0093a21": "食七日不得。末後得少麁食。劣得存命。先知",
    "T53n2121_017:0093a22": "此象是前世弟。便往詣象。手捉象耳。而語之",
    "T53n2121_017:0093a23": "言。我昔與汝俱有罪也。象思比丘語。即識宿",
    "T53n2121_017:0093a24": "命。見前世因緣。愁憂不食。象子怖懼。便往白",
    "T53n2121_017:0093a25": "王。象不飲食。不知何意。王問象子。先無有",
    "T53n2121_017:0093a26": "人犯此象不。象子答曰。無他異人。唯一沙門",
    "T53n2121_017:0093a27": "來至象邊。須臾便去。王即遣人覓得沙門。問",
    "T53n2121_017:0093a28": "言。至我象邊何道。沙門答曰。語象。我與",
    "T53n2121_017:0093a29": "汝俱有罪耳。沙門向王具說如上。王意便悟。",
    "T53n2121_017:0093b01": "即放沙門。令還所止(出雜譬喻經第四卷)。",
    "T53n2121_017:0093b02": "五百盲兒崎嶇見佛眼明悟道十七",
    "T53n2121_017:0093b03": "毘舍離國。有五百盲人。乞匃自活。時聞佛",
    "T53n2121_017:0093b04": "出世。覩見之者。癃殘百病皆蒙除愈。貧",
    "T53n2121_017:0093b05": "施衣食。愁憂苦厄。悉能解免。盲人共議。我等",
    "T53n2121_017:0093b06": "罪積苦毒特兼。若當遇佛必見救濟。便共行",
    "T53n2121_017:0093b07": "乞。人各令得金錢一枚。以用雇人足得達彼。",
    "T53n2121_017:0093b08": "行乞經時人獲一錢。左右喚人誰將我等到",
    "T53n2121_017:0093b09": "舍衛者。金錢五百雇其勞苦。時有一人來。共",
    "T53n2121_017:0093b10": "相可以錢與之。語諸盲人。展轉相牽。自在",
    "T53n2121_017:0093b11": "前導。將至摩竭。棄諸盲人。置空澤中。盲人不",
    "T53n2121_017:0093b12": "知為在何國。互相捉手踐踏他田。傷碎苗穀。",
    "T53n2121_017:0093b13": "田主見之盛發瞋怒。語痛與手。乞兒求哀具",
    "T53n2121_017:0093b14": "說上事。長者愍之。令一使人將詣舍衛。適",
    "T53n2121_017:0093b15": "達彼國。又聞世尊已向摩竭提國。使人將",
    "T53n2121_017:0093b16": "向摩竭國。盲人欽佛係心欲見。肉眼雖閉",
    "T53n2121_017:0093b17": "心眼已覩。歡喜發心不覺疲勞。已至摩竭。",
    "T53n2121_017:0093b18": "復聞世尊已還舍衛。如是追逐凡經七返。爾",
    "T53n2121_017:0093b19": "時如來觀諸盲人善根已熟。便住待之。佛光",
    "T53n2121_017:0093b20": "觸身。應時兩目即得開明。乃見如來四眾圍",
    "T53n2121_017:0093b21": "遶。身色晃昱如紫金山。前詣佛所五體投",
    "T53n2121_017:0093b22": "地。為佛作禮。異口同音。共白佛言。唯願垂",
    "T53n2121_017:0093b23": "矜。聽在道次。佛曰。善來比丘。鬚髮自墮法",
    "T53n2121_017:0093b24": "衣在身。重為說法。得阿羅漢(出賢愚經第六卷)。",
    "T53n2121_017:0093b25": "旃陀羅兒被佛慈化悟道十八",
    "T53n2121_017:0093b26": "舍衛城里。有一旃陀羅兒(賢愚經云尼提)除糞自活。",
    "T53n2121_017:0093b27": "爾時世尊入城分衛。次至彼家。客除糞者即",
    "T53n2121_017:0093b28": "避餘巷。如來逆之。其人自念。吾擔糞不淨。今",
    "T53n2121_017:0093b29": "日何由得覲世尊。復詣一澤。佛遙喚曰。吾為",
    "T53n2121_017:0093c01": "汝來。其人報曰。不敢親近。不審世尊何所教",
    "T53n2121_017:0093c02": "誡。乃能慈愍與罪人語。世尊告曰。欲度卿為",
    "T53n2121_017:0093c03": "沙門。其人白佛。地獄畜生亦得為道乎。佛",
    "T53n2121_017:0093c04": "言。吾今出世。正為罪苦。手執其人。上昇虛",
    "T53n2121_017:0093c05": "空。至恒水側。沐浴身體。復至祇洹。勅諸比",
    "T53n2121_017:0093c06": "丘。度為沙門。其人勸勵精勤日新。未經旬",
    "T53n2121_017:0093c07": "日便得須陀洹果。至羅漢果。六通清徹涌沒",
    "T53n2121_017:0093c08": "自由。詣大方石當中央坐補納故衣。王聞",
    "T53n2121_017:0093c09": "佛度旃陀羅兒。念佛出釋種豪族姓家。左右",
    "T53n2121_017:0093c10": "弟子皆出四姓。來入宮室。受供信施。五體",
    "T53n2121_017:0093c11": "投地。接足而禮。今聞如來度旃陀羅。云何",
    "T53n2121_017:0093c12": "禮敬。吾今當往責數如來。未到之頃。見前",
    "T53n2121_017:0093c13": "比丘坐大方石。有五百淨居天圍繞禮覲。王",
    "T53n2121_017:0093c14": "前語曰。煩白世尊。波斯匿王欲覲世尊。比",
    "T53n2121_017:0093c15": "丘聞已即沒石中。從精舍出具以白佛。佛",
    "T53n2121_017:0093c16": "言知時。比丘還從石涌出。語王。如來有教。",
    "T53n2121_017:0093c17": "先問此比丘云何得入是剛[革*卬]石。涌沒自由。",
    "T53n2121_017:0093c18": "前至佛所頭面禮足。在一面坐。前白佛言。向",
    "T53n2121_017:0093c19": "者比丘。為名何等。有此神力。佛告王曰。此是",
    "T53n2121_017:0093c20": "客除糞人。爾時世尊以此因緣便說二偈。猶",
    "T53n2121_017:0093c21": "如穢污惡。地田溝深坑。生香潔蓮華。云何",
    "T53n2121_017:0093c22": "大王有目之士。當取此華不。王言。世尊。華",
    "T53n2121_017:0093c23": "極香潔。當取莊飾穢污。觀母胎於彼胎中",
    "T53n2121_017:0093c24": "生功德華。時王白佛。彼人快得善利。不可思",
    "T53n2121_017:0093c25": "議。自今以始。請此比丘。供養四事(出旃陀羅兒經)。",
    "T53n2121_017:0093c26": "獵師捨家學道事十九",
    "T53n2121_017:0093c27": "昔佛在摩竭國。甘梨園中。城北石室窟中。有",
    "T53n2121_017:0093c28": "眾多獵師。入山遊獵。廣施羅網。殺鹿無數。復",
    "T53n2121_017:0093c29": "還上山。時有一鹿。墮彼弶中。大聲喚呼。獵",
    "T53n2121_017:0094a01": "師聞已。各各馳奔。自還墮弶。傷害人民。不",
    "T53n2121_017:0094a02": "可稱數。雖復不死被瘡極重。痛不可言。各相",
    "T53n2121_017:0094a03": "扶持。劣乃到舍。求諸膏藥。以拊其瘡。室家",
    "T53n2121_017:0094a04": "五親各迎屍喪。歸還耶旬之。其中被瘡眾生。",
    "T53n2121_017:0094a05": "自知瘡差。厭患遊獵。宿緣應度。種諸善",
    "T53n2121_017:0094a06": "本。便自捨家學道作沙門。爾時世尊。與無",
    "T53n2121_017:0094a07": "央數百千眾生。前後圍遶。而為說法。爾時世",
    "T53n2121_017:0094a08": "尊。為彼眾生。欲拔其根修立功德。示現教",
    "T53n2121_017:0094a09": "戒。永離生死常處福堂。於大眾中。而說此",
    "T53n2121_017:0094a10": "偈。",
    "T53n2121_017:0094a11": "　猶如自造箭　　還自傷其身",
    "T53n2121_017:0094a12": "　內箭亦如是　　愛箭傷眾生",
    "T53n2121_017:0094a13": "時彼獵者雖為沙門。不自覺知。如來今日。",
    "T53n2121_017:0094a14": "證明我等。定為獵師。內自慚愧。自省本過。",
    "T53n2121_017:0094a15": "在閑靜處。思惟止觀。係意不亂。所以族姓",
    "T53n2121_017:0094a16": "子剃除鬚髮著三法衣。出家學道修無上梵",
    "T53n2121_017:0094a17": "行。自身作證而自娛樂。生死已盡梵行已",
    "T53n2121_017:0094a18": "立。所作已辦更不復受生死。如實知之。爾",
    "T53n2121_017:0094a19": "時諸比丘。皆得阿羅漢。六通清徹。無所罣",
    "T53n2121_017:0094a20": "礙。是故說此偈。",
    "T53n2121_017:0094a21": "　能覺知是者　　愛苦共生有",
    "T53n2121_017:0094a22": "　無欲無有想　　比丘專念度(出獵師捨家學道經)",
    "T53n2121_017:0094a23": "經律異相卷第十七"
}