{
    "T24n1451_011:0251a10": "根本說一切有部毘奈耶雜事",
    "T24n1451_011:0251a11": "卷第十一",
    "T24n1451_011:0251a13": "三藏法師義淨奉　制譯",
    "T24n1451_011:0251a14": "第二門第十子攝頌之餘難陀因緣",
    "T24n1451_011:0251a15": "緣在劫比羅城多根樹園。世尊有弟名曰難",
    "T24n1451_011:0251a16": "陀，身如金色，具三十相，短佛四指，妻名孫陀",
    "T24n1451_011:0251a17": "羅，儀容端正世間罕有，光華超絕人所樂見。",
    "T24n1451_011:0251a18": "難陀於彼，纏綿戀著無暫捨離，染愛情重畢",
    "T24n1451_011:0251a19": "命為期。世尊觀知受化時至，即於晨朝著衣",
    "T24n1451_011:0251a20": "持鉢，將具壽阿難陀為侍者入城乞食。次至",
    "T24n1451_011:0251a21": "難陀門首而立，以大悲力放金色光，其光普",
    "T24n1451_011:0251a22": "照難陀宅中皆如金色。于時難陀便作是念：",
    "T24n1451_011:0251a23": "「光明忽照，定是如來。」令使出看，乃見佛至，即便",
    "T24n1451_011:0251a24": "速返，白難陀曰：「世尊在門。」聞此語已即欲速",
    "T24n1451_011:0251a25": "出迎禮世尊。時孫陀羅便作是念：「我若放去，",
    "T24n1451_011:0251a26": "世尊必定與其出家。」遂捉衣牽不令出去。難",
    "T24n1451_011:0251a27": "陀曰：「今可暫放，禮世尊已，我即却迴。」孫陀羅",
    "T24n1451_011:0251a28": "曰：「共作要期方隨意去。」以莊濕額而告之曰：",
    "T24n1451_011:0251a29": "「此點未乾即宜却至，若遲違者罰金錢五百。」",
    "T24n1451_011:0251b01": "難陀曰：「可爾。」即至門首頂禮佛足，取如來",
    "T24n1451_011:0251b02": "鉢却入宅中，盛滿美食持至門首。世尊遂去，",
    "T24n1451_011:0251b03": "即與阿難陀。世尊現相不令取鉢，如來大師",
    "T24n1451_011:0251b04": "威嚴尊重不敢喚住，復更授與阿難陀。阿難",
    "T24n1451_011:0251b05": "陀問曰：「汝向誰邊取得此鉢？」答曰：「於佛邊取。」",
    "T24n1451_011:0251b06": "阿難陀曰：「宜授與佛。」答曰：「我今不敢輕觸大",
    "T24n1451_011:0251b07": "師。」默然隨去。世尊至寺洗手足已就座而坐，",
    "T24n1451_011:0251b08": "難陀持鉢以奉世尊，食已告曰：「難陀！汝食我",
    "T24n1451_011:0251b09": "殘不？」答言：「我食。」佛即授與。難陀食已，世尊告",
    "T24n1451_011:0251b10": "曰：「汝能出家不？」答言：「出家。」然佛世尊昔行",
    "T24n1451_011:0251b11": "菩薩道時，於父母師長及餘尊者，所有教令",
    "T24n1451_011:0251b12": "曾無違逆，故得今時言無違者，即告阿難陀",
    "T24n1451_011:0251b13": "曰：「汝與難陀剃除鬚髮。」答曰：「如世尊教。」即命",
    "T24n1451_011:0251b14": "剃髮人為其落髮。難陀見已告彼人曰：「汝今",
    "T24n1451_011:0251b15": "知不？我當不久作力輪王，汝若輒爾剃我髮",
    "T24n1451_011:0251b16": "者當截汝腕。」彼便大怖，裹收刀具即欲辭出。",
    "T24n1451_011:0251b17": "時阿難陀便往白佛，佛便自去詣難陀處，問",
    "T24n1451_011:0251b18": "言：「難陀！汝不出家。」答言：「出家。」是時世尊自持",
    "T24n1451_011:0251b19": "瓶水灌其頂上，淨人即剃，便作是念：「我今",
    "T24n1451_011:0251b20": "敬奉世尊，且為出家，暮當歸舍。」既至日晚",
    "T24n1451_011:0251b21": "尋路而行。爾時世尊於其行路化作大坑，見",
    "T24n1451_011:0251b22": "已便念：「孫陀羅斯成遠矣！無緣得去，我今相",
    "T24n1451_011:0251b23": "憶或容致死，如其命在至曉方行。」憶孫陀羅",
    "T24n1451_011:0251b24": "愁苦通夜。爾時世尊知彼意已，告阿難陀曰：",
    "T24n1451_011:0251b25": "「汝今宜去告彼難陀令作知事人。」即便往報：",
    "T24n1451_011:0251b26": "「世尊令爾作知事人。」問曰：「云何名為知事人？",
    "T24n1451_011:0251b27": "欲作何事？」答曰：「可於寺中撿挍眾事。」問曰：「如",
    "T24n1451_011:0251b28": "何應作？」答言：「具壽！凡知事者，若諸苾芻出乞",
    "T24n1451_011:0251b29": "食時，應可灑掃寺中田地，取新牛糞次第淨",
    "T24n1451_011:0251c01": "塗，作意防守勿令失落，有平章事當為白僧。",
    "T24n1451_011:0251c02": "若有香花應行與眾，夜閉門戶至曉當開，大",
    "T24n1451_011:0251c03": "小行處常須洗拭。若於寺中有損壞處即應",
    "T24n1451_011:0251c04": "修補。」聞是教已，答言：「大德！如佛所言，我皆當",
    "T24n1451_011:0251c05": "作。」時諸苾芻於小食時，執持衣鉢入劫比羅城",
    "T24n1451_011:0251c06": "為行乞食。于時難陀見寺無人便作是念：「我",
    "T24n1451_011:0251c07": "掃地了即可還家。」遂便掃地。世尊觀知，以神",
    "T24n1451_011:0251c08": "通力令掃淨處糞穢還滿，復作是念：「我除糞",
    "T24n1451_011:0251c09": "穢方可言歸。」放帚收持糞穢無盡，復作是念：",
    "T24n1451_011:0251c10": "「閉戶而去。」世尊即令閉一戶竟，更閉餘戶彼",
    "T24n1451_011:0251c11": "戶便開，遂生憂惱。復作是念：「縱賊損寺此",
    "T24n1451_011:0251c12": "亦何傷？我當為王，更作百千好寺倍過於是。",
    "T24n1451_011:0251c13": "我宜歸舍，若行大路恐見世尊。」作是思量即",
    "T24n1451_011:0251c14": "趣小徑。佛知其念，從小道來。既遙見佛，不欲",
    "T24n1451_011:0251c15": "相遇，路傍有樹枝蔭低垂，即於其下隱身而",
    "T24n1451_011:0251c16": "住。佛令其樹舉枝高上，其身露現，佛問難陀：",
    "T24n1451_011:0251c17": "「汝何處來？可隨我去。」情生羞恥，從佛而行。佛",
    "T24n1451_011:0251c18": "作是念：「此於其婦深生戀著，宜令捨離。」為引",
    "T24n1451_011:0251c19": "接故出劫比羅城詣室羅伐，既至彼已住毘",
    "T24n1451_011:0251c20": "舍佉鹿子母園。",
    "T24n1451_011:0251c21": "爾時毘舍佉鹿子母，聞佛有弟號曰難陀，身",
    "T24n1451_011:0251c22": "如金色具三十相，短佛四指，與佛俱來，「我暫",
    "T24n1451_011:0251c23": "往禮或容得見。」是時難陀於小食時執持衣",
    "T24n1451_011:0251c24": "鉢入城乞食，次第巡至鹿子母家。時毘舍佉",
    "T24n1451_011:0251c25": "見彼容儀相好光飾與餘不等，即作是念：「此",
    "T24n1451_011:0251c26": "豈不是佛之弟耶？」便起淨信禮其雙足，將手",
    "T24n1451_011:0251c27": "觸著彼身柔軟，女是觸毒近便損害，難陀稟",
    "T24n1451_011:0251c28": "性多欲便起染心，遂即流精墮毘舍佉頭上。",
    "T24n1451_011:0251c29": "世尊知已，化彼不淨令作蘇合香油，手觸嗅",
    "T24n1451_011:0252a01": "之作如是念：「何因此處得有如是微妙香油？",
    "T24n1451_011:0252a02": "是佛神通變斯香物。」遂生希有歡躍之心，讚",
    "T24n1451_011:0252a03": "言：「善哉佛陀！善哉達摩！善哉僧伽！善說法",
    "T24n1451_011:0252a04": "律不可思議，能令如此難陀之類耽欲男子，",
    "T24n1451_011:0252a05": "投佛法中專修梵行。」時彼難陀起追悔心：「豈",
    "T24n1451_011:0252a06": "非我犯眾教罪耶？」白諸苾芻，苾芻白佛，佛言：",
    "T24n1451_011:0252a07": "「難陀無犯。若有如是多欲之人，應以皮帒子",
    "T24n1451_011:0252a08": "盛，勿致疑惑。」佛言多欲畜皮帒子者，苾芻不",
    "T24n1451_011:0252a09": "知以何皮作？佛言：「應用三種：羊、鹿、鼠皮。」即便",
    "T24n1451_011:0252a10": "生用，遂有臭氣，佛言：「熟之當用，洗已曬乾。」曬",
    "T24n1451_011:0252a11": "時見女，生欲染意，遂乃精洩穢污下裙，佛",
    "T24n1451_011:0252a12": "言：「應為兩枚：一曬、一著。」時有精多其皮濕壞，",
    "T24n1451_011:0252a13": "「應將物襯可安沙土。」時有苾芻著而噉食及",
    "T24n1451_011:0252a14": "繞制底，佛言：「解安屏處，淨洗手已噉食禮敬。」",
    "T24n1451_011:0252a15": "後於一時，難陀在石上坐憶孫陀羅，即於石",
    "T24n1451_011:0252a16": "上畫作其像。時大迦葉波因過其所，見彼畫",
    "T24n1451_011:0252a17": "石，問言：「難陀！汝何所為？」答言：「大德！我畫孫陀",
    "T24n1451_011:0252a18": "羅形。」報言：「具壽！佛遣苾芻作二種事：一者習",
    "T24n1451_011:0252a19": "定，二者讀誦。汝今棄此自畫婦形。」聞已默",
    "T24n1451_011:0252a20": "然。迦葉波白佛，佛作是念：「苾芻作畫有此",
    "T24n1451_011:0252a21": "過生。」佛告苾芻：「難陀癡人憶孫陀羅畫其形",
    "T24n1451_011:0252a22": "像。是故苾芻不應為畫。作者得越法罪。」",
    "T24n1451_011:0252a23": "時諸苾芻聞佛制畫，於制底處不敢塗香，佛",
    "T24n1451_011:0252a24": "問阿難陀：「何故如來髮爪窣覩波所，不著塗",
    "T24n1451_011:0252a25": "香及香泥灑地？」時阿難陀以緣白佛，佛言：「應",
    "T24n1451_011:0252a26": "以香泥隨意塗拭，不得畫作眾生形像，作者",
    "T24n1451_011:0252a27": "得越法罪。若畫死屍或作髑髏像者無犯。」佛",
    "T24n1451_011:0252a28": "念難陀愚癡染惑，尚憶其妻愛情不捨，應作",
    "T24n1451_011:0252a29": "方便令心止息，即告之曰：「汝先曾見香醉山",
    "T24n1451_011:0252b01": "不？」答言：「未見。」「若如是者捉我衣角。」即就捉衣，",
    "T24n1451_011:0252b02": "于時世尊猶如鵝王，上昇虛空至香醉山，將",
    "T24n1451_011:0252b03": "引難陀左右顧眄，於果樹下見雌獼猴又無",
    "T24n1451_011:0252b04": "一目，即便舉面直視世尊。佛告難陀曰：「汝見",
    "T24n1451_011:0252b05": "此瞎獼猴不？」白佛言：「見。」佛言：「於汝意云何？此",
    "T24n1451_011:0252b06": "瞎獼猴比孫陀羅誰為殊勝？」答言：「彼孫陀羅",
    "T24n1451_011:0252b07": "是釋迦種，猶如天女儀容第一舉世無雙，獼",
    "T24n1451_011:0252b08": "猴比之千萬億分寧及其一。」佛言：「汝見天宮",
    "T24n1451_011:0252b09": "不？」答言：「未見。」「可更捉衣角。」即便執衣，還若",
    "T24n1451_011:0252b10": "鵝王上虛空界至三十三天，告難陀曰：「汝可",
    "T24n1451_011:0252b11": "觀望天宮勝處。」難陀即往歡喜園、婇身園、麁",
    "T24n1451_011:0252b12": "身園、交合園、圓生樹、善法堂，如是等處諸天",
    "T24n1451_011:0252b13": "苑園，花果浴池遊戲之處，殊勝歡娛，悉皆",
    "T24n1451_011:0252b14": "遍察。次入善見城中，復見種種鼓樂絲竹",
    "T24n1451_011:0252b15": "微妙音聲，廊宇疎通床帷映設，處處皆有天",
    "T24n1451_011:0252b16": "妙婇女共相娛樂。難陀遍觀見一處所，唯有",
    "T24n1451_011:0252b17": "天女而無天子。便問天女曰：「何因餘處男女",
    "T24n1451_011:0252b18": "雜居受諸快樂。汝等何故，唯有女人不見男",
    "T24n1451_011:0252b19": "子？」天女答曰：「世尊有弟名曰難陀，投佛出家",
    "T24n1451_011:0252b20": "專修梵行，命終之後當生此間。我等於此相",
    "T24n1451_011:0252b21": "待。」難陀聞已踊躍歡欣速還佛所。世尊問",
    "T24n1451_011:0252b22": "言：「汝見諸天勝妙事不？」答言：「已見。」佛言：「汝見",
    "T24n1451_011:0252b23": "何事？」彼如所見具白世尊。佛告難陀：「見天",
    "T24n1451_011:0252b24": "女不？」答言：「已見。」「此諸天女比孫陀羅誰為殊",
    "T24n1451_011:0252b25": "妙？」白言：「世尊！以孫陀羅比此天女，還如香醉",
    "T24n1451_011:0252b26": "山內以瞎獼猴比孫陀羅，百千萬倍不及其",
    "T24n1451_011:0252b27": "一。」",
    "T24n1451_011:0252b28": "佛告難陀：「修淨行者有斯勝利，汝今宜可堅",
    "T24n1451_011:0252b29": "修梵行，當得生天受斯快樂。」聞已歡喜默然",
    "T24n1451_011:0252c01": "而住。",
    "T24n1451_011:0252c02": "爾時世尊便與難陀，即於天沒至逝多林。是",
    "T24n1451_011:0252c03": "時難陀思慕天宮而修梵行，佛知其意告阿",
    "T24n1451_011:0252c04": "難陀曰：「汝今可去告諸苾芻：『不得一人與難",
    "T24n1451_011:0252c05": "陀同座而坐，不得同處經行，不得一竿置衣，",
    "T24n1451_011:0252c06": "不得一處安鉢及著水瓶，不得同處讀誦經",
    "T24n1451_011:0252c07": "典。』」阿難陀傳佛言教告諸苾芻，苾芻奉行皆",
    "T24n1451_011:0252c08": "如聖旨。是時難陀既見諸人不共同聚，極生",
    "T24n1451_011:0252c09": "羞愧。後於一時，阿難陀與諸苾芻在供侍",
    "T24n1451_011:0252c10": "堂中縫補衣服，難陀見已便作是念：「此諸苾",
    "T24n1451_011:0252c11": "芻咸棄於我不同一處，此阿難陀既是我弟，",
    "T24n1451_011:0252c12": "豈可相嫌。」即去同坐。時阿難陀速即起避，彼",
    "T24n1451_011:0252c13": "言：「阿難陀！諸餘苾芻事容見棄，汝是我弟，何",
    "T24n1451_011:0252c14": "乃亦嫌？」阿難陀曰：「誠有斯理，然仁行別道，我",
    "T24n1451_011:0252c15": "遵異路，是故相避。」答曰：「何謂我道？云何爾路？」",
    "T24n1451_011:0252c16": "答曰：「仁樂生天而修梵行，我來圓寂而除欲",
    "T24n1451_011:0252c17": "染。」聞是語已倍加憂慼。",
    "T24n1451_011:0252c18": "爾時世尊知其心念，告難陀曰：「汝頗曾見捺",
    "T24n1451_011:0252c19": "洛迦不？」答言：「未見。」佛言：「汝可捉我衣角。」即便",
    "T24n1451_011:0252c20": "就執，佛便將去往地獄中。爾時世尊在一邊",
    "T24n1451_011:0252c21": "立，告難陀曰：「汝今可去觀諸地獄。」難陀即去，",
    "T24n1451_011:0252c22": "先見灰河，次至劍樹糞屎火河，入彼觀察遂",
    "T24n1451_011:0252c23": "見眾生受種種苦、或見以鉗拔舌拔齒抉",
    "T24n1451_011:0252c24": "目、或時以鋸[利禾+皮]解其身、或復以斧斫截手足、",
    "T24n1451_011:0252c25": "或以牟鑹鑱身、或以棒打矟刺、或以鐵鎚",
    "T24n1451_011:0252c26": "粉碎、或以鎔銅灌口、或上刀山劍樹碓擣石",
    "T24n1451_011:0252c27": "磨、銅柱鐵床受諸極苦、或見鐵鑊猛火沸",
    "T24n1451_011:0252c28": "騰，熱焰洪流煮有情類，見如是等受苦之事。",
    "T24n1451_011:0252c29": "復有一大鐵鑊然湯涌沸中無有情，覩此憂",
    "T24n1451_011:0253a01": "惶，問獄卒曰：「何因緣故自餘鐵鑊皆煮有情，",
    "T24n1451_011:0253a02": "唯此鑊中空然沸涌？」彼便報曰：「佛弟難陀，唯",
    "T24n1451_011:0253a03": "願生天專修梵行，得生天上暫受快樂，彼命",
    "T24n1451_011:0253a04": "終後入此鑊中，是故我今然鑊相待。」難陀聞",
    "T24n1451_011:0253a05": "已生大恐怖，身毛皆竪白汗流出，作如是",
    "T24n1451_011:0253a06": "念：「此若知我是難陀者，生叉鑊中。」即便急走",
    "T24n1451_011:0253a07": "詣世尊處。佛言：「汝見地獄不？」難陀悲泣雨淚",
    "T24n1451_011:0253a08": "哽咽而言，出微細聲白言：「已見。」佛言：「汝見何",
    "T24n1451_011:0253a09": "物？」即如所見具白世尊。佛告難陀：「或願人",
    "T24n1451_011:0253a10": "間、或求天上，勤修梵行有如是過。是故汝今",
    "T24n1451_011:0253a11": "當求涅槃以修梵行，勿樂生天而致勤苦。」難",
    "T24n1451_011:0253a12": "陀聞已情懷愧恥默無所對。爾時世尊知其",
    "T24n1451_011:0253a13": "意已，從地獄出至逝多林，即告難陀及諸苾",
    "T24n1451_011:0253a14": "芻曰：「內有三垢：謂是婬欲、瞋恚、愚癡，是可",
    "T24n1451_011:0253a15": "棄捨是應遠離，汝當修學。」",
    "T24n1451_011:0253a16": "爾時世尊住逝多林未經多日，為欲隨緣化",
    "T24n1451_011:0253a17": "眾生故，與諸徒眾往占波國住揭伽池邊。時",
    "T24n1451_011:0253a18": "彼難陀與五百苾芻，亦隨佛至往世尊所，皆",
    "T24n1451_011:0253a19": "禮佛足在一面坐。時佛世尊見眾坐定，告難",
    "T24n1451_011:0253a20": "陀曰：「我有法要，初中後善文義巧妙，純一圓",
    "T24n1451_011:0253a21": "滿清白梵行，所謂《入母胎經》。汝當諦聽，至極",
    "T24n1451_011:0253a22": "作意，善思念之，我今為說。」難陀言：「唯然世",
    "T24n1451_011:0253a23": "尊，願樂欲聞。」佛告難陀：「雖有母胎，有入不入。",
    "T24n1451_011:0253a24": "云何受生入母胎中？若父母染心共為婬愛，",
    "T24n1451_011:0253a25": "其母腹淨月期時至，中蘊現前，當知爾時名",
    "T24n1451_011:0253a26": "入母胎。此中蘊形有其二種：一者形色端正，",
    "T24n1451_011:0253a27": "二者容貌醜陋。地獄中有容貌醜陋如燒杌",
    "T24n1451_011:0253a28": "木、傍生中有其色如烟、餓鬼中有其色如水、",
    "T24n1451_011:0253a29": "人天中有形如金色、色界中有形色鮮白、無",
    "T24n1451_011:0253b01": "色界天元無中有，以無色故。中蘊有情或有",
    "T24n1451_011:0253b02": "二手二足、或四足多足、或復無足，隨其先業",
    "T24n1451_011:0253b03": "應託生處，所感中有即如彼形。若天中有頭",
    "T24n1451_011:0253b04": "便向上，人、傍生、鬼橫行而去，地獄中有頭直",
    "T24n1451_011:0253b05": "向下。凡諸中有皆具神通乘空而去，猶如天",
    "T24n1451_011:0253b06": "眼遠觀生處。言月期至者，謂納胎時。難陀！有",
    "T24n1451_011:0253b07": "諸女人或經三日、或經五日、半月、一月，或有",
    "T24n1451_011:0253b08": "待緣經久期水方至。若有女人身無威勢多",
    "T24n1451_011:0253b09": "受辛苦，形容醜陋無好飲食，月期雖來速當",
    "T24n1451_011:0253b10": "止息，猶如乾地，灑水之時即便易燥。若有女",
    "T24n1451_011:0253b11": "人身有威勢常受安樂，儀容端正得好飲食，",
    "T24n1451_011:0253b12": "所有月期不速止息，猶如潤地，水灑之時即",
    "T24n1451_011:0253b13": "便難燥。云何不入？若父精出時母精不出、母",
    "T24n1451_011:0253b14": "精出時父精不出、若俱不出，皆不入胎。若母",
    "T24n1451_011:0253b15": "不淨父淨、若父不淨母淨、若俱不淨，亦不受",
    "T24n1451_011:0253b16": "胎。若母根門為風病所持、或有黃病痰癊、或",
    "T24n1451_011:0253b17": "有血氣胎結、或為肉增、或為服藥、或麥腹",
    "T24n1451_011:0253b18": "病蟻腰病、或產門如駝口、或中如多根樹、",
    "T24n1451_011:0253b19": "或如犁頭、或如車轅、或如藤條、或如樹葉、或",
    "T24n1451_011:0253b20": "如麥芒、或腹下深、或有上深、或非胎器、或",
    "T24n1451_011:0253b21": "恒血出、或復水流、或如鵶口常開不合、或上",
    "T24n1451_011:0253b22": "下四邊闊狹不等、或高下凹凸、或內有虫食",
    "T24n1451_011:0253b23": "爛壞不淨，若母有此過者並不受胎。或父母",
    "T24n1451_011:0253b24": "尊貴中有卑賤、或中有尊貴父母卑賤，如此",
    "T24n1451_011:0253b25": "等類亦不成胎。若父母及中有俱是尊貴，若",
    "T24n1451_011:0253b26": "業不和合，亦不成胎，若其中有於前境處，無",
    "T24n1451_011:0253b27": "男女二愛，亦不受生。",
    "T24n1451_011:0253b28": "「難陀！云何中有得入母胎？若母腹淨、中有現",
    "T24n1451_011:0253b29": "前見為欲事，無如上說眾多過患，父母及子",
    "T24n1451_011:0253c01": "有相感業，方入母胎。又彼中有欲入胎時心",
    "T24n1451_011:0253c02": "即顛倒，若是男者於母生愛於父生憎、若是",
    "T24n1451_011:0253c03": "女者於父生愛於母生憎，於過去生所造諸",
    "T24n1451_011:0253c04": "業而起妄想作邪解心，生寒冷想、大風大雨",
    "T24n1451_011:0253c05": "及雲霧想，或聞大眾鬧聲，作此想已隨業優",
    "T24n1451_011:0253c06": "劣復起十種虛妄之想。云何為十？我今入",
    "T24n1451_011:0253c07": "宅、我欲登樓、我昇臺殿、我昇床座、我入草菴、",
    "T24n1451_011:0253c08": "我入葉舍、我入草叢、我入林內、我入牆孔、我",
    "T24n1451_011:0253c09": "入籬間。難陀！其時中有作此念已即入母胎。",
    "T24n1451_011:0253c10": "應知受胎名羯羅藍。父精母血非是餘物，由",
    "T24n1451_011:0253c11": "父母精血和合因緣，為識所緣依止而住，譬",
    "T24n1451_011:0253c12": "如依酪瓶鑽人功動轉不已，得有酥出，異",
    "T24n1451_011:0253c13": "此不生。當知父母不淨精血，羯羅藍身亦復",
    "T24n1451_011:0253c14": "如是。復次難陀！有四譬喻，汝當善聽！如依",
    "T24n1451_011:0253c15": "青草虫乃得生，草非是虫、虫非離草，然依於",
    "T24n1451_011:0253c16": "草因緣和合，虫乃得生身作青色。難陀當知！",
    "T24n1451_011:0253c17": "父精母血羯羅藍身亦復如是，因緣和合大",
    "T24n1451_011:0253c18": "種根生。如依牛糞生虫，糞非是虫、虫非離糞，",
    "T24n1451_011:0253c19": "然依於糞因緣和合，虫乃得生身作黃色。難",
    "T24n1451_011:0253c20": "陀當知！父精母血羯羅藍身亦復如是，因緣",
    "T24n1451_011:0253c21": "和合大種根生。如依棗生虫，棗非是虫、虫非",
    "T24n1451_011:0253c22": "離棗，然依於棗因緣和合，虫乃得生身作赤",
    "T24n1451_011:0253c23": "色。難陀當知！父精母血羯羅藍身亦復如是，",
    "T24n1451_011:0253c24": "因緣和合大種根生。如依酪生虫身作白色，",
    "T24n1451_011:0253c25": "廣說乃至因緣和合大種根生。復次難陀！依",
    "T24n1451_011:0253c26": "父母不淨羯羅藍故，地界現前堅鞕為性、水",
    "T24n1451_011:0253c27": "界現前濕潤為性、火界現前溫煖為性、風界",
    "T24n1451_011:0253c28": "現前輕動為性。難陀！若父母不淨羯羅藍身，",
    "T24n1451_011:0253c29": "但有地界無水界者，便即乾燥悉皆分散，譬",
    "T24n1451_011:0254a01": "如手握乾[麩夫+少]灰等。若但水界無地界者，即",
    "T24n1451_011:0254a02": "便離散如油渧水。由水界故地界不散，由地",
    "T24n1451_011:0254a03": "界故水界不流。難陀！羯羅藍身有地水界無",
    "T24n1451_011:0254a04": "火界者，而便爛壞，譬如夏月陰處肉團。難陀！",
    "T24n1451_011:0254a05": "羯羅藍身但有地水火界無風界者，即便不",
    "T24n1451_011:0254a06": "能增長廣大。此等皆由先業為因更互為緣，",
    "T24n1451_011:0254a07": "共相招感識乃得生，地界能持、水界能攝、火",
    "T24n1451_011:0254a08": "界能熟、風界能長。難陀！又如有人若彼弟子",
    "T24n1451_011:0254a09": "熟調沙糖，即以氣吹令其增廣，於內空虛猶",
    "T24n1451_011:0254a10": "如藕根，內身大種地水火風業力增長亦復",
    "T24n1451_011:0254a11": "如是。難陀！非父母不淨有羯羅藍體，亦非母",
    "T24n1451_011:0254a12": "腹、亦非是業、非因、非緣，但由此等眾緣和會方",
    "T24n1451_011:0254a13": "始有胎，如新種子不被風日之所損壞，堅實",
    "T24n1451_011:0254a14": "無穴藏舉合宜，下於良田并有潤澤，因緣和",
    "T24n1451_011:0254a15": "合方有芽莖枝葉花果次第增長。難陀！此",
    "T24n1451_011:0254a16": "之種子，非離緣合芽等得生。如是應知：非",
    "T24n1451_011:0254a17": "唯父母、非但有業及以餘緣而胎得生，要由",
    "T24n1451_011:0254a18": "父母精血因緣和合方有胎耳。難陀！如明眼",
    "T24n1451_011:0254a19": "人為求火故，將日光珠置於日中，以乾牛糞",
    "T24n1451_011:0254a20": "而置其上方有火生。如是應知：依父母精血",
    "T24n1451_011:0254a21": "因緣合故方有胎生，父母不淨成羯羅藍，號",
    "T24n1451_011:0254a22": "之為色，受想行識即是其名，說為名色。此之",
    "T24n1451_011:0254a23": "蘊聚可惡名色託生諸有，乃至少分剎那我",
    "T24n1451_011:0254a24": "不讚歎。何以故？生諸有中是為大苦，譬如糞",
    "T24n1451_011:0254a25": "穢少亦是臭。如是應知，生諸有中少亦名苦。",
    "T24n1451_011:0254a26": "此五取蘊：色、受、想、行、識，皆有生住增長及以",
    "T24n1451_011:0254a27": "衰壞。生即是苦、住即是病、增長衰壞即是老",
    "T24n1451_011:0254a28": "死。是故難陀！誰於有海而生愛味，臥母胎",
    "T24n1451_011:0254a29": "中受斯劇苦？",
    "T24n1451_011:0254b01": "「復次難陀！如是應知：凡入胎者大數言之，有",
    "T24n1451_011:0254b02": "三十八七日。初七日時胎居母腹，如榍如癰",
    "T24n1451_011:0254b03": "臥在糞穢如處鍋中，身根及識同居一處，壯",
    "T24n1451_011:0254b04": "熱前熬極受辛苦，名羯羅藍，狀如粥汁或如",
    "T24n1451_011:0254b05": "酪漿，於七日中內熱煎煮，地界堅性、水界濕",
    "T24n1451_011:0254b06": "性、火界煖性、風界動性，方始現前。「難陀！第二",
    "T24n1451_011:0254b07": "七日胎居母腹，臥在糞穢如處鍋中，身根及",
    "T24n1451_011:0254b08": "識同居一處，莊熱煎熬極受辛苦，於母腹中",
    "T24n1451_011:0254b09": "有風自起名為遍觸，從先業生，觸彼胎時名",
    "T24n1451_011:0254b10": "頞部陀，狀如稠酪或如凝酥，於七日中內熱",
    "T24n1451_011:0254b11": "煎煮四界現前。",
    "T24n1451_011:0254b12": "「難陀！第三七日廣說如前，於母腹中有風名",
    "T24n1451_011:0254b13": "刀鞘口，從先業生，觸彼胎時，名曰閉尸，狀如",
    "T24n1451_011:0254b14": "鐵箸或如蚯蚓，於七日中四界現前。",
    "T24n1451_011:0254b15": "「難陀！第四七日廣說如前，於母腹中有風名",
    "T24n1451_011:0254b16": "為內開，從先業生，吹擊胎箭，名為健南，狀如",
    "T24n1451_011:0254b17": "鞋楥或如溫石，於七日中四界現前。",
    "T24n1451_011:0254b18": "「難陀！第五七日廣說如前，於母腹中有風名",
    "T24n1451_011:0254b19": "曰攝持，此風觸胎有五相現，所謂兩臂、兩髀",
    "T24n1451_011:0254b20": "及頭，譬如春時天降甘雨，樹林欝茂增長枝",
    "T24n1451_011:0254b21": "條，此亦如是五相顯現。",
    "T24n1451_011:0254b22": "「難陀！第六七日，於母腹中有風名曰廣大，此",
    "T24n1451_011:0254b23": "風觸胎有四相現，謂兩肘、兩膝，如春降雨荑",
    "T24n1451_011:0254b24": "草生枝，此亦如是四相顯現。",
    "T24n1451_011:0254b25": "「難陀！第七七日，於母腹中有風名為旋轉，此",
    "T24n1451_011:0254b26": "風觸胎有四相現，謂兩手、兩脚，猶如聚沫或",
    "T24n1451_011:0254b27": "如水苔，有此四相。",
    "T24n1451_011:0254b28": "「難陀！第八七日，於母腹中有風名曰翻轉，此",
    "T24n1451_011:0254b29": "風觸胎有二十相現，謂手足十指從此初出，",
    "T24n1451_011:0254c01": "猶如新雨樹根始生。",
    "T24n1451_011:0254c02": "「難陀！第九七日，於母腹中有風名曰分散，此",
    "T24n1451_011:0254c03": "風觸胎有九種相現，謂二眼、二耳、二鼻并口",
    "T24n1451_011:0254c04": "及下二穴。",
    "T24n1451_011:0254c05": "「難陀！第十七日，於母腹中有風名曰堅鞭，令",
    "T24n1451_011:0254c06": "胎堅實，即此七日於母胎中有風名曰普門，",
    "T24n1451_011:0254c07": "此風吹脹胎藏，猶如浮囊以氣吹滿。",
    "T24n1451_011:0254c08": "「難陀！第十一七日，於母胎中有風名曰疎通，",
    "T24n1451_011:0254c09": "此風觸胎，令胎通徹有九孔現，若母行立坐",
    "T24n1451_011:0254c10": "臥作事業時，彼風旋轉虛通漸令孔大。若風",
    "T24n1451_011:0254c11": "向上上孔便開，若向下時即通下穴，譬如鍛",
    "T24n1451_011:0254c12": "師及彼弟子，以槖扇時上下通氣，風作事已",
    "T24n1451_011:0254c13": "即便隱滅。",
    "T24n1451_011:0254c14": "「難陀！第十二七日，於母腹中有風名曰曲口，",
    "T24n1451_011:0254c15": "此風吹胎，於左右邊作大小腸猶如藕絲，如",
    "T24n1451_011:0254c16": "是依身交絡而住。即此七日復有風名曰穿",
    "T24n1451_011:0254c17": "髮，於彼胎內作一百三十節無有增減，復由",
    "T24n1451_011:0254c18": "風力作百一禁處。",
    "T24n1451_011:0254c19": "「難陀！第十三七日，於母腹中以前風力知有",
    "T24n1451_011:0254c20": "飢渴，母飲食時所有滋味，從臍而入藉以資",
    "T24n1451_011:0254c21": "身。",
    "T24n1451_011:0254c22": "「難陀！第十四七日，於母腹中有風名曰線口，",
    "T24n1451_011:0254c23": "其風令胎生一千筋，身前有二百五十、身後",
    "T24n1451_011:0254c24": "有二百五十、右邊二百五十、左邊二百五十。",
    "T24n1451_011:0254c25": "「難陀！第十五七日，於母腹中有風名曰蓮花，",
    "T24n1451_011:0254c26": "能與胎子作二十種脈吸諸滋味，身前有五、",
    "T24n1451_011:0254c27": "身後有五、右邊有五、左邊有五，其脈有種種",
    "T24n1451_011:0254c28": "名及種種色，或名伴、或名力、或名勢，色有",
    "T24n1451_011:0254c29": "青黃赤白豆酥油酪等色，更有多色共相和",
    "T24n1451_011:0255a01": "雜。難陀！其二十脈，脈別各有四十脈以為眷",
    "T24n1451_011:0255a02": "屬，合有八百吸氣之脈，於身前後左右各有",
    "T24n1451_011:0255a03": "二百。難陀！此八百脈各有一百道脈眷屬相",
    "T24n1451_011:0255a04": "連，合有八萬。前有二萬、後有二萬、右有二萬、",
    "T24n1451_011:0255a05": "左有二萬。難陀！此八萬脈復有眾多孔穴，或",
    "T24n1451_011:0255a06": "一孔、二孔乃至七孔，一一各與毛孔相連，猶",
    "T24n1451_011:0255a07": "如藕根有多孔隙。",
    "T24n1451_011:0255a08": "「難陀！第十六七日，於母腹中有風名曰甘露",
    "T24n1451_011:0255a09": "行，此風能為方便安置胎子二眼處所，如是",
    "T24n1451_011:0255a10": "兩耳兩鼻口咽胸臆，令食入時得停貯處，能",
    "T24n1451_011:0255a11": "令通過出入氣息。譬如陶師及彼弟子，取好",
    "T24n1451_011:0255a12": "泥團安在輪上，隨其器物形勢安布令無",
    "T24n1451_011:0255a13": "差舛。此由業風能作如是，於眼等處隨勢安",
    "T24n1451_011:0255a14": "布，乃至能令通過出入氣息亦無差失。",
    "T24n1451_011:0255a15": "「難陀！第十七七日，於母腹中有風名曰毛拂",
    "T24n1451_011:0255a16": "口，此風能於胎子眼耳鼻口咽喉胸臆食入",
    "T24n1451_011:0255a17": "之處，令其滑澤通出入氣息安置處所。譬如",
    "T24n1451_011:0255a18": "巧匠，若彼男女取塵翳鏡，以油及灰或以細",
    "T24n1451_011:0255a19": "土揩拭令淨。此由業風能作如是，安布處所",
    "T24n1451_011:0255a20": "無有障礙。",
    "T24n1451_011:0255a21": "「難陀！第十八七日，於母腹中有風名曰無",
    "T24n1451_011:0255a22": "垢，能令胎子六處清淨，如日月輪大雲覆蔽，",
    "T24n1451_011:0255a23": "猛風忽起吹雲四散光輪清淨。難陀！此業風",
    "T24n1451_011:0255a24": "力，令其胎子六根清淨亦復如是。",
    "T24n1451_011:0255a25": "「難陀！第十九七日，於母腹內令其胎子成就",
    "T24n1451_011:0255a26": "四根：眼、耳、鼻、舌，入母腹時先得三根，謂身、命、",
    "T24n1451_011:0255a27": "意。",
    "T24n1451_011:0255a28": "「難陀！第二十七日，於母腹中有風名曰堅固，",
    "T24n1451_011:0255a29": "此風依胎左脚生指節二十骨，右脚亦生二",
    "T24n1451_011:0255b01": "十骨，足跟四骨、膞有二骨、膝有二骨、髀有",
    "T24n1451_011:0255b02": "二骨、腰髁有三骨、脊有十八骨、肋有二十四",
    "T24n1451_011:0255b03": "骨。復依左手生指節二十骨，復依右手亦生",
    "T24n1451_011:0255b04": "二十，腕有二骨、臂有四骨、胸有七骨、肩有七",
    "T24n1451_011:0255b05": "骨、項有四骨、頷有二骨、齒有三十二骨、髑髏",
    "T24n1451_011:0255b06": "四骨。難陀！譬如塑師或彼弟子，先用鞕木",
    "T24n1451_011:0255b07": "作其相狀，次以繩纏後安諸泥以成形像。此",
    "T24n1451_011:0255b08": "業風力安布諸骨亦復如是。此中大骨數有",
    "T24n1451_011:0255b09": "二百，除餘小骨。",
    "T24n1451_011:0255b10": "「難陀！第二十一七日，於母腹中有風名曰生",
    "T24n1451_011:0255b11": "起，能令胎子身上生肉，譬如泥師先好調泥",
    "T24n1451_011:0255b12": "泥於牆壁，此風生肉亦復如是。",
    "T24n1451_011:0255b13": "「難陀！第二十二七日，於母腹中有風名曰浮",
    "T24n1451_011:0255b14": "流，此風能令胎子生血。",
    "T24n1451_011:0255b15": "「難陀！第二十三七日，於母腹內有風名曰淨",
    "T24n1451_011:0255b16": "持，此風能令胎子生皮。",
    "T24n1451_011:0255b17": "「難陀！第二十四七日，於母腹中有風名曰滋",
    "T24n1451_011:0255b18": "漫，此風能令胎子皮膚光悅。",
    "T24n1451_011:0255b19": "「難陀！第二十五七日，於母腹中有風名曰持",
    "T24n1451_011:0255b20": "城，此風能令胎子血肉滋潤。",
    "T24n1451_011:0255b21": "「難陀！第二十六七日，於母腹中有風名曰生",
    "T24n1451_011:0255b22": "成，能令胎子身生髮毛爪甲，此皆一一共脈",
    "T24n1451_011:0255b23": "相連。",
    "T24n1451_011:0255b24": "「難陀！第二十七七日，於母腹中有風名曰曲",
    "T24n1451_011:0255b25": "藥，此風能令胎子髮毛爪甲悉皆成就。「難",
    "T24n1451_011:0255b26": "陀！由其胎子先造惡業，慳澁悋惜於諸財物，",
    "T24n1451_011:0255b27": "堅固執著不肯惠施，不受父母師長言教，以",
    "T24n1451_011:0255b28": "身語意造不善業，日夜增長當受斯報。若生",
    "T24n1451_011:0255b29": "人間所得果報皆不稱意，若諸世人以長為",
    "T24n1451_011:0255c01": "好彼即短、若以短為好彼即長、以麁為好彼",
    "T24n1451_011:0255c02": "即細、若以細為好彼即麁、若支節相近為好",
    "T24n1451_011:0255c03": "彼即相離、若相離為好彼即相近、若多為好",
    "T24n1451_011:0255c04": "彼即少、若少為好彼即多、愛肥便瘦愛瘦便",
    "T24n1451_011:0255c05": "肥、愛怯便勇愛勇便怯、愛白便黑愛黑便白。",
    "T24n1451_011:0255c06": "難陀！又由惡業感得惡報：聾盲、瘖瘂、愚鈍、醜",
    "T24n1451_011:0255c07": "陋，所出音響人不樂聞，手足攣躄形如餓",
    "T24n1451_011:0255c08": "鬼，親屬皆憎不欲相見，況復餘人。所有三業",
    "T24n1451_011:0255c09": "向人說時，他不信受不將在意。何以故？由彼",
    "T24n1451_011:0255c10": "先世造諸惡業獲如是報。難陀！由其胎子先",
    "T24n1451_011:0255c11": "修福業，好施不慳憐愍貧乏，於諸財物無悋",
    "T24n1451_011:0255c12": "著心，所造善業日夜增長當受勝報。若生人",
    "T24n1451_011:0255c13": "間所受果報悉皆稱意，若諸世人以長為好",
    "T24n1451_011:0255c14": "則長、若以短為好則短，麁細合度支節應宜，",
    "T24n1451_011:0255c15": "多少、肥瘦、勇怯、顏色無不愛者，六根具足端",
    "T24n1451_011:0255c16": "正超倫，辭辯分明音聲和雅，人相皆具見者",
    "T24n1451_011:0255c17": "歡喜。所有三業向人說時，他皆信受敬念在",
    "T24n1451_011:0255c18": "心。何以故？由彼先世造諸善業獲如是報。「難",
    "T24n1451_011:0255c19": "陀！胎若是男，在母右脇蹲踞而坐，兩手掩",
    "T24n1451_011:0255c20": "面向母脊住。若是女者，在母左脇蹲踞而坐，",
    "T24n1451_011:0255c21": "兩手掩面向母腹住，在生藏下、熟藏上，生",
    "T24n1451_011:0255c22": "物下鎮、熟物上刺，如縛五處插在尖標。若母",
    "T24n1451_011:0255c23": "多食或時少食皆受苦惱，如是若食極膩或",
    "T24n1451_011:0255c24": "食乾燥、極冷極熱、醎淡苦醋、或太甘辛，食此",
    "T24n1451_011:0255c25": "等時皆受苦痛。若母行欲或急行走，或時危",
    "T24n1451_011:0255c26": "坐、久坐、久臥、跳躑之時悉皆受苦。難陀當知！",
    "T24n1451_011:0255c27": "處母胎中有如是等種種諸苦逼迫其身，不",
    "T24n1451_011:0255c28": "可具說。於人趣中受如此苦，何況惡趣地獄",
    "T24n1451_011:0255c29": "之中苦難比喻？是故難陀！誰有智者樂居生",
    "T24n1451_011:0256a01": "死無邊苦海受斯厄難？",
    "T24n1451_011:0256a02": "「難陀！第二十八七日，於母腹中胎子便生",
    "T24n1451_011:0256a03": "八種顛倒之想。云何為八？所謂屋想、乘想、園",
    "T24n1451_011:0256a04": "想、樓閣想、樹林想、床座想、河想、池想，而實無",
    "T24n1451_011:0256a05": "此，妄生分別。",
    "T24n1451_011:0256a06": "「難陀！第二十九七日，於母腹中有風名曰花",
    "T24n1451_011:0256a07": "條，此風能吹胎子令其形色鮮白淨潔，或由",
    "T24n1451_011:0256a08": "業力令色黧黑、或復青色，更有種種雜類顏",
    "T24n1451_011:0256a09": "色，或令乾燥無有滋潤，白光黑光隨色而出。",
    "T24n1451_011:0256a10": "「難陀！第三十七日，於母腹中有風名曰鐵口，",
    "T24n1451_011:0256a11": "此風能吹胎子髮毛爪甲令得生長，白黑諸",
    "T24n1451_011:0256a12": "光皆隨業現，如上所說。",
    "T24n1451_011:0256a13": "「難陀！第三十一七日，於母腹中胎子漸大。如",
    "T24n1451_011:0256a14": "是三十二七、三十三七、三十四七日已來增",
    "T24n1451_011:0256a15": "長廣大。",
    "T24n1451_011:0256a16": "「難陀！第三十五七日，子於母腹支體具足。",
    "T24n1451_011:0256a17": "「難陀！第三十六七日，其子不樂住母腹中。",
    "T24n1451_011:0256a18": "「難陀！第三十七七日，於母腹中胎子便生三",
    "T24n1451_011:0256a19": "種不顛倒想：所謂不淨想、臭穢想、黑闇想，依",
    "T24n1451_011:0256a20": "一分說。",
    "T24n1451_011:0256a21": "「難陀！第三十八七日，於母腹中有風名曰藍",
    "T24n1451_011:0256a22": "花，此風能令胎子轉身向下，長舒兩臂趣向",
    "T24n1451_011:0256a23": "產門。次復有風名曰趣下，由業力故風吹胎",
    "T24n1451_011:0256a24": "子，令頭向下雙脚向上，將出產門。難陀！若彼",
    "T24n1451_011:0256a25": "胎子於前身中造眾惡業并墮人胎。由此因",
    "T24n1451_011:0256a26": "緣將欲出時，手足橫亂不能轉側，便於母腹",
    "T24n1451_011:0256a27": "以取命終。時有智慧女人或善醫者，以煖酥",
    "T24n1451_011:0256a28": "油或榆皮汁及餘滑物塗其手上，即以中指",
    "T24n1451_011:0256a29": "夾薄刀子利若鋒芒，內如糞廁黑闇臭穢可",
    "T24n1451_011:0256b01": "惡坑中有無量虫恒所居止，臭汁常流精血",
    "T24n1451_011:0256b02": "腐爛深可厭患，薄皮覆蓋惡業身瘡，於斯穢",
    "T24n1451_011:0256b03": "處推手令入，以利刀子臠割兒身片片抽出。",
    "T24n1451_011:0256b04": "其母由斯受不稱意，極痛辛苦因此命終，設",
    "T24n1451_011:0256b05": "復得存與死無異。難陀！若彼胎子善業所感，",
    "T24n1451_011:0256b06": "假令顛倒不損其母，安隱生出不受辛苦。難",
    "T24n1451_011:0256b07": "陀！若是尋常無此厄者，至三十八七日將欲",
    "T24n1451_011:0256b08": "產時，母受大苦，性命幾死，方得出胎。難陀！汝",
    "T24n1451_011:0256b09": "可審觀，當求出離。」",
    "T24n1451_011:0256b10": "根本說一切有部毘奈耶雜事卷第十一"
}