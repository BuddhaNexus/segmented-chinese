{
    "X22n0408_001:0333a03": "No. 408",
    "X22n0408_001:0333a04": "觀無量壽佛經融心解并序",
    "X22n0408_001:0333a05": "宋四明沙門 知禮 述",
    "X22n0408_001:0333a06": "[0333a06] 一旦學者稽首而言曰十六觀法解脫之要津也聞",
    "X22n0408_001:0333a07": "之有歲究之粗勤觀道未明造修安寄敢請開決庶",
    "X22n0408_001:0333a08": "為準繩予曰疏釋顯然夫何惑矣儻有所壅試為通",
    "X22n0408_001:0333a09": "之方隨問而伸徵文以證往復既數旨趣稍彰恐來",
    "X22n0408_001:0333a10": "者未聞故錄之以示庶因此解融諸滯心者也。[0333a10] 時皇",
    "X22n0408_001:0333a11": "宋大中祥符七年歲在甲寅重陽日自敘。",
    "X22n0408_001:0333a12": "[0333a12] 學者問曰觀無量壽佛經十六觀法於今家託事等",
    "X22n0408_001:0333a13": "三種觀門為屬何耶。",
    "X22n0408_001:0333a14": "[0333a14] 答曰既非借於事義立觀立境不名託事又非撮",
    "X22n0408_001:0333a15": "乎法相入心成觀何關附法韋提特請正受之門",
    "X22n0408_001:0333a16": "善逝直談修證之法雖託彼依彼正皆了唯色唯",
    "X22n0408_001:0333a17": "心以法界身入心想故約行明矣。",
    "X22n0408_001:0333a18": "[0333a18] 又問曰雖是約行而初觀落日中想佛身後論三輩",
    "X22n0408_001:0333a19": "為只想依正事境而成觀行為即照三諦理耶人共",
    "X22n0408_001:0333a20": "疑之願為明判。",
    "X22n0408_001:0333a21": "[0333a21] 答曰佛意雖顯經語難知須假四依示其修法何",
    "X22n0408_001:0333a22": "者一經旨趣搜在首題故疏云觀雖十六言佛便",
    "X22n0408_001:0333a23": "周既以一心三觀釋觀一體三身解佛諸法實相",
    "X22n0408_001:0333a24": "為經正體修心妙觀顯四淨土為宗能除五逆即",
    "X22n0408_001:0333b01": "生九品為用方等大乘圓頓為教相五重既爾豈",
    "X22n0408_001:0333b02": "可以唯想事境消經文耶荊溪云首題既爾題下",
    "X22n0408_001:0333b03": "別釋理非容易又不二門云覽別為總符文可知",
    "X22n0408_001:0333b04": "是則題與經文總別相顯不可&#x8F19;異故知十六皆",
    "X22n0408_001:0333b05": "圓三觀也。",
    "X22n0408_001:0333b06": "[0333b06] 又問曰韋提希被惡子幽禁遂哀請世尊示無憂惱",
    "X22n0408_001:0333b07": "處至光照諸土攝在金臺而云不樂餘方志求極樂",
    "X22n0408_001:0333b08": "況疏文總敘樂邦苦域金寶泥沙據此等文唯在同",
    "X22n0408_001:0333b09": "居明矣何故專據三觀四土之說耶。",
    "X22n0408_001:0333b10": "[0333b10] 答曰教之欲興何莫由於近事而漸耶韋提雖欲",
    "X22n0408_001:0333b11": "捨茲穢土求生淨邦而佛示觀法捨穢必盡顯淨",
    "X22n0408_001:0333b12": "無遺如月蓋為免舍離果報之病故請觀音及乎",
    "X22n0408_001:0333b13": "宣&#x546A;乃能消伏三毒之根具足五眼之果諸教興",
    "X22n0408_001:0333b14": "由其例多爾故修一心三觀求生淨土者即以三",
    "X22n0408_001:0333b15": "惑為穢土之因以三諦為淨土之果故別惑盡則",
    "X22n0408_001:0333b16": "寂光淨究竟三諦也此惑未盡則實報淨分證三",
    "X22n0408_001:0333b17": "諦也通惑盡則方便淨相似三諦也此惑存則同",
    "X22n0408_001:0333b18": "居淨觀行三諦也非此諦觀安令四土皆淨尚非",
    "X22n0408_001:0333b19": "實報之穢豈止同居之淨荊溪云見思未破故安",
    "X22n0408_001:0333b20": "樂行是同居淨土行之氣分也故疏云此經以修",
    "X22n0408_001:0333b21": "心妙觀為宗實相為體若不爾者宗非顯體之宗",
    "X22n0408_001:0333b22": "體非宗家之體此如儒家訓子衣食之方即令讀",
    "X22n0408_001:0333b23": "書干祿則富貴俱至豈令耕稼商賈耶得此譬意",
    "X22n0408_001:0333b24": "今經可解。",
    "X22n0408_001:0333c01": "[0333c01] 又問曰若能圓修三觀深趣妙理何不只在娑婆直",
    "X22n0408_001:0333c02": "出生死豈須捨此求彼又自修三觀何名淨土之行。",
    "X22n0408_001:0333c03": "[0333c03] 答曰此經雖觀深理以緣極樂依正為境修乎三",
    "X22n0408_001:0333c04": "觀則異於直觀三道等觀是故得名淨土之行若",
    "X22n0408_001:0333c05": "不爾者四種三昧如何分別又為此土濁重十信",
    "X22n0408_001:0333c06": "方出苦輪彼土境勝九品悉皆不退故令託彼勝",
    "X22n0408_001:0333c07": "境修觀縱理未顯見愛俱存捨報必生無退轉處",
    "X22n0408_001:0333c08": "如此爭不捨此求彼故起信論云初學大乘其心",
    "X22n0408_001:0333c09": "怯弱以住娑婆不常值佛懼謂信心有退失者當",
    "X22n0408_001:0333c10": "知如來有勝方便專念西方極樂世界阿彌陀佛",
    "X22n0408_001:0333c11": "求生彼土若觀彼佛真如法身畢定得生住正定",
    "X22n0408_001:0333c12": "故既懼此土闕緣信退求生彼土而令觀於彼佛",
    "X22n0408_001:0333c13": "真如法身自非一心三觀將何觀之今家以三觀",
    "X22n0408_001:0333c14": "釋經與馬鳴之意更無少異故十疑論明往生正",
    "X22n0408_001:0333c15": "行令想彌陀法身報身光明相好及七寶莊嚴妙",
    "X22n0408_001:0333c16": "樂等而云備如十六觀經常行念佛三昧故知往",
    "X22n0408_001:0333c17": "生之行正在三觀想彼三身今緣彼佛修三觀者",
    "X22n0408_001:0333c18": "淨土之行深觀妙理捨此求彼初心不退其義皆",
    "X22n0408_001:0333c19": "成也。",
    "X22n0408_001:0333c20": "[0333c20] 又問曰十六觀中既無推理之語疏文隨釋不示三",
    "X22n0408_001:0333c21": "觀之言是則三觀釋名四土顯體乃是開乎圓解而",
    "X22n0408_001:0333c22": "已至于歷境修觀且只想於事境託乎繫念生彼樂",
    "X22n0408_001:0333c23": "邦既獲阿&#x979E;何患不至寂光實報一家製立豈出乎",
    "X22n0408_001:0333c24": "解行二門。",
    "X22n0408_001:0334a01": "[0334a01] 答曰理解釋題事行消觀未之可也何則題標觀",
    "X22n0408_001:0334a02": "佛經說兼餘主伴正依具有十六恐謂異轍故先",
    "X22n0408_001:0334a03": "示云舉正報以收依果言化主則包徒眾經既從",
    "X22n0408_001:0334a04": "要而明疏乃就總而說講者必須以總貫別修者",
    "X22n0408_001:0334a05": "仍須以理融事方得名實相稱宗體無違儻解行",
    "X22n0408_001:0334a06": "有差總別相反則題非此經之名觀非此名所召",
    "X22n0408_001:0334a07": "世之述作若也背題則不應式況聖教乎若謂無",
    "X22n0408_001:0334a08": "文則成誣罔也故經云諸佛法界身入眾生心想",
    "X22n0408_001:0334a09": "中是故心想佛時是心即是三十二相是心作佛",
    "X22n0408_001:0334a10": "是心是佛疏作感應道交釋解入相應釋若無初",
    "X22n0408_001:0334a11": "釋則觀非觀佛若無次釋則生佛體殊二釋相成",
    "X22n0408_001:0334a12": "是今觀法疏云佛法界體無所不&#x5FA7;念佛三昧解",
    "X22n0408_001:0334a13": "入相應故云入心想中自非一心三止三昧安與",
    "X22n0408_001:0334a14": "法界而論應入是心作佛者明即心變全性成修",
    "X22n0408_001:0334a15": "是心是佛者心外無佛佛外無心此令行者隨觀",
    "X22n0408_001:0334a16": "一境皆知心變全體是心既全是心心豈見心如",
    "X22n0408_001:0334a17": "指不自觸刀不自傷故般舟云我所念者即見心",
    "X22n0408_001:0334a18": "作佛心自見心乃至云心者不知心心者不見心",
    "X22n0408_001:0334a19": "心有想則癡無想則泥洹止觀約此而立中觀中",
    "X22n0408_001:0334a20": "觀若立任運即三也般舟此文與今經廣略少殊",
    "X22n0408_001:0334a21": "其旨不別如來本恐著相觀佛不成妙宗故於真",
    "X22n0408_001:0334a22": "像之前示乎觀體令依此法而觀佛身儻不依此",
    "X22n0408_001:0334a23": "法豈獨不成妙觀抑亦不發勝相智者得經妙旨",
    "X22n0408_001:0334a24": "乃於首題預明觀體令將此觀入十六門則相相",
    "X22n0408_001:0334b01": "圓融心心寂滅故第九佛想疏目為真法身觀真",
    "X22n0408_001:0334b02": "縱對像法如何消與法華微妙淨法身具相三十",
    "X22n0408_001:0334b03": "二云何異耶須知小乘法身義同生身大乘生身",
    "X22n0408_001:0334b04": "義同法身故釋迦牟尼名毗盧遮那八萬相海寧",
    "X22n0408_001:0334b05": "非法身況非目擊但是觀成經文自云佛法界身",
    "X22n0408_001:0334b06": "入心想中又云是心是佛豈可局在應身之身有",
    "X22n0408_001:0334b07": "想之想耶故韋提聞已頓入分真侍女聽之便階",
    "X22n0408_001:0334b08": "相似非圓觀境安得當機證入如此以結益驗觀",
    "X22n0408_001:0334b09": "法可知。",
    "X22n0408_001:0334b10": "[0334b10] 又問曰上據是心是佛此乃約佛論中云何諸門皆",
    "X22n0408_001:0334b11": "論三觀願聞委說以息&#x7FA3;疑。",
    "X22n0408_001:0334b12": "[0334b12] 答曰若於初心即修中觀必能雙照任運成三一",
    "X22n0408_001:0334b13": "觀既然諸門皆爾蓋圓人本信諸法圓融今託勝",
    "X22n0408_001:0334b14": "緣想乎諸相即知諸相四性不生法體本空心境",
    "X22n0408_001:0334b15": "叵得一雖知叵得不礙緣生全性起修念之即見",
    "X22n0408_001:0334b16": "二起是性起空是性空性非二邊能所亦絕唯心",
    "X22n0408_001:0334b17": "唯色待對斯忘三故止觀判般舟之文心佛叵得",
    "X22n0408_001:0334b18": "為空夢事宛然為假心不見心為中說則三相歷",
    "X22n0408_001:0334b19": "然修則一念備矣經示諸相而令諦觀圓人修之",
    "X22n0408_001:0334b20": "非此不諦故知十六莫不皆三而此三觀雖居一",
    "X22n0408_001:0334b21": "念今觀依正各有功能何者心境叵得故染可觀",
    "X22n0408_001:0334b22": "淨不礙緣生故想成相起唯色唯心故當處顯現",
    "X22n0408_001:0334b23": "人疑三觀妨想依正今謂三觀能顯依正三觀稍",
    "X22n0408_001:0334b24": "稍進依正轉轉明於一心中互資互發又復應知",
    "X22n0408_001:0334c01": "一心三觀修有多門若直於三道顯理此如一行",
    "X22n0408_001:0334c02": "若託觀佛顯理此如般舟等若兼持&#x546A;顯理如方",
    "X22n0408_001:0334c03": "等等若兼謂經顯理如法華等若於數息顯理如",
    "X22n0408_001:0334c04": "請觀音若於善惡無記顯理如歷事覺意今之三",
    "X22n0408_001:0334c05": "觀非直於三道顯理乃緣淨土依正而修雖緣於",
    "X22n0408_001:0334c06": "事非散善惡及以無記故知雖同全理起事須分",
    "X22n0408_001:0334c07": "違順違理之事照令泯絕順理之事觀令成就今",
    "X22n0408_001:0334c08": "之依正是佛妙用與圓觀相應此觀未成則隨假",
    "X22n0408_001:0334c09": "想而進故觀落日堅冰也此觀若著則以實法為",
    "X22n0408_001:0334c10": "緣故觀地樹佛身等也故知用一心三觀則依正",
    "X22n0408_001:0334c11": "易明非一心三觀依正難顯。",
    "X22n0408_001:0334c12": "[0334c12] 又問法界入心是心是佛為妙觀體識者不疑其如",
    "X22n0408_001:0334c13": "經文居像觀首此下諸觀既有體式可即具三此前",
    "X22n0408_001:0334c14": "諸門佛既未示以何為憑各修三觀。",
    "X22n0408_001:0334c15": "[0334c15] 答曰佛鑒當機示法前&#x5374;其意難測得經深趣莫",
    "X22n0408_001:0334c16": "若四依既以三觀三身釋乎總目而云十六言佛",
    "X22n0408_001:0334c17": "便周豈可行人不遵此說若其未解當詢達人慎",
    "X22n0408_001:0334c18": "勿抑經就情以愚難智況一家制立其例蓋多如",
    "X22n0408_001:0334c19": "般舟三觀之文普賢六根之懺並是定中見聖始",
    "X22n0408_001:0334c20": "示其門而智者教人皆須預習方入道場何不疑",
    "X22n0408_001:0334c21": "之而獨責此況一家正受味禪之外六妙已上無",
    "X22n0408_001:0334c22": "不具於無漏之想豈方等頓教念佛三昧純觀事",
    "X22n0408_001:0334c23": "耶願勿謗經掇無間業。",
    "X22n0408_001:0334c24": "[0334c24] 又問曰據義徵文分別若是其如修者何以措心既",
    "X22n0408_001:0335a01": "歷正歷依若大若小境相委曲一一須觀儻照真如",
    "X22n0408_001:0335a02": "必須絕念空有俱泯境觀雙消且觀相則違真照理",
    "X22n0408_001:0335a03": "則乖事既難並慮必也無歸願示用心永為修法。",
    "X22n0408_001:0335a04": "[0335a04] 答曰雖分事理同在一念既匪兩端何須並慮故",
    "X22n0408_001:0335a05": "知身土不離真如能於初心不二而照唯圓頓教",
    "X22n0408_001:0335a06": "前三不能故華嚴云娑竭龍王注車軸雨唯海能",
    "X22n0408_001:0335a07": "受非餘地堪般舟三昧觀四八相一一識知復於",
    "X22n0408_001:0335a08": "此時而修三觀荊溪師立身相為境空等為觀今",
    "X22n0408_001:0335a09": "問為待身相觀成方修三觀為復境觀俱時而修",
    "X22n0408_001:0335a10": "若待觀成者儻九十日相境未現則三觀靡施安",
    "X22n0408_001:0335a11": "成圓行若入道場即修三觀驗知觀相不礙照真",
    "X22n0408_001:0335a12": "況復一家立茲圓行不獨三觀須論十乘身要行",
    "X22n0408_001:0335a13": "旋口仍稱誦三業俱運九旬不休三昧可成諸佛",
    "X22n0408_001:0335a14": "同現故不可以局情自礙必須以融懷造修然非",
    "X22n0408_001:0335a15": "我圓宗佗莫能會只如三觀體雖無二義且相違",
    "X22n0408_001:0335a16": "空則一相不存假則諸法皆立中則性離二邊別",
    "X22n0408_001:0335a17": "人初心雖信中道不能即觀要須析體空觀成後",
    "X22n0408_001:0335a18": "必歷多劫&#x5FA7;學諸門二觀均平方修中觀圓人發",
    "X22n0408_001:0335a19": "軫即於一心頓觀三諦故仁王般若云有無本自",
    "X22n0408_001:0335a20": "二譬如牛二角照解見無二二諦常不即又云於",
    "X22n0408_001:0335a21": "諦常自二於解常自一自非先了性具諸法融妙",
    "X22n0408_001:0335a22": "而觀孰能始心超彼積行今之依正體本難思妙",
    "X22n0408_001:0335a23": "觀觀之自然符契那將染礙事想斷滅之真為疑",
    "X22n0408_001:0335a24": "難耶應知禪那翻為靜慮即寂照之異名也既寂",
    "X22n0408_001:0335b01": "中有照圓人修之豈照頑境而不照當處融妙耶",
    "X22n0408_001:0335b02": "又此觀法既類般舟須論三力謂佛威力三昧力",
    "X22n0408_001:0335b03": "行者本功德力不可以己之情想議乎難思聖法",
    "X22n0408_001:0335b04": "也。",
    "X22n0408_001:0335b05": "[0335b05] 又問曰觀法若然誰堪修證如其不修何由生彼是",
    "X22n0408_001:0335b06": "則往生路絕徒仰當機於今何益。",
    "X22n0408_001:0335b07": "[0335b07] 答曰人之根性皆由宿熏成熟不時對至能發已",
    "X22n0408_001:0335b08": "尚難測佗安可評須信能修不專佛世仍知昧旨",
    "X22n0408_001:0335b09": "豈獨今人韋提請宣本為來世佛知有益故使流",
    "X22n0408_001:0335b10": "通爾自放逸不修勿罔能修之者然今論妙觀是",
    "X22n0408_001:0335b11": "經本宗須就上根克論正行故如上說也若論此",
    "X22n0408_001:0335b12": "經力用則何機不攝何行不收儻有一機未能圓",
    "X22n0408_001:0335b13": "照且隨事相歷境而觀以此繫心豈不生彼故小",
    "X22n0408_001:0335b14": "乘行法五八律儀孝養所親世間慈善臨終迴向",
    "X22n0408_001:0335b15": "皆得往生以至破戒毀經十惡五逆臨終十念亦",
    "X22n0408_001:0335b16": "得往生故知但於此經盡力修行一念隨喜皆趣",
    "X22n0408_001:0335b17": "念佛之海盡歸靈覺之源如此攝物不遺除惡至",
    "X22n0408_001:0335b18": "極者皆由經詮圓觀理極淵源故使力用難思與",
    "X22n0408_001:0335b19": "拔無際安以滯想局此深經當遵智者之言以會",
    "X22n0408_001:0335b20": "如來之意而今而後念茲在茲於一念心顯四淨",
    "X22n0408_001:0335b21": "土於是學者積疑既盡得之於心惟願奉行兼示",
    "X22n0408_001:0335b22": "來者焉。"
}