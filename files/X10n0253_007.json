{
    "X10n0253_007:0315a24": "大方廣圓覺修多羅了義經夾頌集解講義",
    "X10n0253_007:0315b01": "威德自在菩薩章",
    "X10n0253_007:0315b02": "[0315b02] 西蜀復庵暉禪師曰。第一文殊一章。通為上中下",
    "X10n0253_007:0315b03": "三根之人開解。第二普賢一章。通為上中下三根",
    "X10n0253_007:0315b04": "之人開行。第三普眼一章。依文殊之解及普賢之",
    "X10n0253_007:0315b05": "行。入二空觀。兼倣脩法界觀。既入觀方有疑。故有",
    "X10n0253_007:0315b06": "第四剛藏一章。發起三疑。請問於佛。既有疑必推",
    "X10n0253_007:0315b07": "究輪回根本。故有第五彌勒一章。請問斷除輪回",
    "X10n0253_007:0315b08": "根本。佛令斷貪愛之心。既斷貪愛之後。行人到此",
    "X10n0253_007:0315b09": "行解具足。必有所證。故有第六清淨慧一章。安排",
    "X10n0253_007:0315b10": "凡賢聖果地位階降。掇送行人從凡入聖。所以道",
    "X10n0253_007:0315b11": "因解起行。因行入觀。因觀起疑。因疑有斷。因斷有",
    "X10n0253_007:0315b12": "證。問云。行人於普眼章入二空觀。證入圓覺成佛",
    "X10n0253_007:0315b13": "否。答。成佛。又難云。既入二空觀已成佛了。何故更",
    "X10n0253_007:0315b14": "有剛藏之疑情。彌勒之貪愛。清淨慧章之地位耶。",
    "X10n0253_007:0315b15": "答。能所分故。謂普眼一章。即行人能觀之智。剛藏",
    "X10n0253_007:0315b16": "與彌勒二章。皆是行人觀中所斷之惑。清淨慧一",
    "X10n0253_007:0315b17": "章。亦是行人觀中所證之地位。是知此三章經文。",
    "X10n0253_007:0315b18": "皆是觀中所除之節病。病盡只就觀中成佛。離觀",
    "X10n0253_007:0315b19": "之外更無別有經文也。又難云。既是觀中去節病",
    "X10n0253_007:0315b20": "之經何故卻於觀後宣說耶。答此謂之言不併出。文",
    "X10n0253_007:0315b21": "不累書。理不頓顯。所以在後。今威德章者。由世尊廣",
    "X10n0253_007:0315b22": "開方便說法度人。或有一類上根之人。於前六章",
    "X10n0253_007:0315b23": "經文中。聞佛開示二空觀行相。并斷貪愛。輪迴根",
    "X10n0253_007:0315b24": "本。及示證入地位階級。莫不一時踴躍歡喜。悟明",
    "X10n0253_007:0315c01": "心地。證入圓覺。譬如出&#x53A9;良駒纔見鞭影而行也。",
    "X10n0253_007:0315c02": "其間更有一類中根之人。亦於六章經文中。聞佛",
    "X10n0253_007:0315c03": "如是開解。如是開示觀門。如是遣疑惑。如是證入",
    "X10n0253_007:0315c04": "差別。但以根劣。執麤不能入二空等觀。譬如大寶",
    "X10n0253_007:0315c05": "埋在塵土之中。於是威德自在菩薩。傷迷救&#x609E;接",
    "X10n0253_007:0315c06": "下垂方。以此之故。遂起請問。世尊作何方便。救度",
    "X10n0253_007:0315c07": "中根之人。故有此章經文。又云別明觀行者。此別",
    "X10n0253_007:0315c08": "之一字。乃對前通明觀行得名。此有二義。一則由",
    "X10n0253_007:0315c09": "一類上根之人。已依前二空觀門證入畢。更不假",
    "X10n0253_007:0315c10": "修三觀諸輪故稱別。二則此三觀諸輪。各各自別",
    "X10n0253_007:0315c11": "只如三觀。或是一人具修三觀。或只修一觀。或修",
    "X10n0253_007:0315c12": "二觀。或單複交絡。遂成二十五輪。被二十五種人",
    "X10n0253_007:0315c13": "故。稱別也。於中。前二章經三觀修行。後二章經兩",
    "X10n0253_007:0315c14": "重除障。今威德章。即正明三觀行相也。",
    "X10n0253_007:0315c15": "[0315c15] 四明聰講師曰。實相體寂。因元靜乃稱止。本覺&#x8657;",
    "X10n0253_007:0315c16": "照。因常明故曰觀。妄風俄動假妙奢摩他。而止之",
    "X10n0253_007:0315c17": "心珠久昏。須毗婆舍那而觀矣。故聖人設教非秪",
    "X10n0253_007:0315c18": "一端。或止。或觀。或云諦境。或云止觀。病既多端。藥",
    "X10n0253_007:0315c19": "亦隨轉。威德隨順覺性。承佛圓音。啟三觀之雄規。",
    "X10n0253_007:0315c20": "導四門之正路故。有□□□義也。",
    "X10n0253_007:0315c21": "[0315c21] 於是。威德自在菩薩。在大眾中。即從座起。頂禮佛足。",
    "X10n0253_007:0315c22": "右繞三匝。長跪叉手。而白佛言。",
    "X10n0253_007:0315c23": "[0315c23] 西蜀復庵暉禪師曰。言威德者。此有二義。一約事",
    "X10n0253_007:0315c24": "說。二約理說。且事說者。譬如有人有威故。令下畏",
    "X10n0253_007:0316a01": "之。有德故。令下慕之。且理說者。威字如道如德。蓋",
    "X10n0253_007:0316a02": "威即圓覺體德。即圓覺用。何以知之。如華嚴法界",
    "X10n0253_007:0316a03": "觀序云。甚矣眾生之迷也。身反在於心中。若大海",
    "X10n0253_007:0316a04": "之一漚耳。而不自知有廣大之威神而不能用。又",
    "X10n0253_007:0316a05": "如道德經云。民不畏威則大威至。解云。小威者死",
    "X10n0253_007:0316a06": "生也。大威者道體也。由此門三觀成就。功用猛利",
    "X10n0253_007:0316a07": "邪魔不能撓。妄惑不能侵。故表菩薩於圓覺體用",
    "X10n0253_007:0316a08": "中得大自在。故曰威德。",
    "X10n0253_007:0316a09": "[0316a09] 大悲世尊。廣為我等。分別如是隨順覺性。",
    "X10n0253_007:0316a10": "[0316a10] 菩薩讚佛。於前章善說。凡夫菩薩如來等。隨順覺性。",
    "X10n0253_007:0316a11": "[0316a11] 令諸菩薩。覺心光明。承佛圓音。不因修習。而得善利。",
    "X10n0253_007:0316a12": "[0316a12] 聞佛宣說。心即開悟。不待修行。先獲利益。圓音佛",
    "X10n0253_007:0316a13": "音一震。四眾普聞也。",
    "X10n0253_007:0316a14": "[0316a14] 西蜀復庵禪師曰。廣為我等分別。如是隨順覺性",
    "X10n0253_007:0316a15": "者。此是領前章。依凡賢聖果地位。漸證之經文也",
    "X10n0253_007:0316a16": "令諸菩薩。覺心光明。承佛圓音。不因修習。而得善",
    "X10n0253_007:0316a17": "利者。此領前章。居一切時。不起妄念等。忘心頓證",
    "X10n0253_007:0316a18": "之經文也。覺心光明者。謂前聞佛說漸證頓證法",
    "X10n0253_007:0316a19": "門。使一切菩薩了達本覺真心之體。於此體上起",
    "X10n0253_007:0316a20": "大光明遍照法界之妙用。此之覺心光明顯發者。",
    "X10n0253_007:0316a21": "有類。楞嚴經云。如我按指海印發光。若就事說即",
    "X10n0253_007:0316a22": "佛手指上有紋印也。若理說則表能入之智。海印",
    "X10n0253_007:0316a23": "者。即表所入之定即體也。發光者。表於體上起大",
    "X10n0253_007:0316a24": "妙用也承佛圓音者。承受也。圓音者。於一音之中",
    "X10n0253_007:0316b01": "具一切音。謂之圓者。此是佛說圓頓之音也。不因",
    "X10n0253_007:0316b02": "修習。而得善利者。謂聞此法門。尚更不假三大阿",
    "X10n0253_007:0316b03": "僧祇修行。而使克獲成就圓覺勝善利益。何況勤",
    "X10n0253_007:0316b04": "而行之者也。此謂之不歷化城便躋寶所。楞嚴云。",
    "X10n0253_007:0316b05": "狂法頓歇。歇即菩提勝淨妙明。不從人得。何藉劬",
    "X10n0253_007:0316b06": "勞。肯綮修證。",
    "X10n0253_007:0316b07": "[0316b07] 世尊譬如大城。",
    "X10n0253_007:0316b08": "[0316b08] 諭圓覺性。",
    "X10n0253_007:0316b09": "[0316b09] 外有四門。",
    "X10n0253_007:0316b10": "[0316b10] 諭諸行門。",
    "X10n0253_007:0316b11": "[0316b11] 隨方來者非止一路。",
    "X10n0253_007:0316b12": "[0316b12] 東西南北之人。各由一門而入。豈止一路而已。蓋",
    "X10n0253_007:0316b13": "喻悟入圓覺者。非止一法也。",
    "X10n0253_007:0316b14": "[0316b14] 一切菩薩。莊嚴佛國。及成菩提。非一方便。",
    "X10n0253_007:0316b15": "[0316b15] 莊嚴佛地。及成圓覺。方便法門。非一而已。",
    "X10n0253_007:0316b16": "[0316b16] 唯願世尊。廣為我等。宣說一切方便漸次。",
    "X10n0253_007:0316b17": "[0316b17] 請佛宣說一切行門。",
    "X10n0253_007:0316b18": "[0316b18] 并修行人。總有幾種。",
    "X10n0253_007:0316b19": "[0316b19] 又請佛說諸修行者。",
    "X10n0253_007:0316b20": "[0316b20] 令此會菩薩。及末世眾生求大乘者。速得開悟。游戲",
    "X10n0253_007:0316b21": "如來大寂滅海。",
    "X10n0253_007:0316b22": "[0316b22] 涅槃之道。廣大深妙。故以海喻。",
    "X10n0253_007:0316b23": "[0316b23] 作是語已。五體投地。如是三請。終而復始。",
    "X10n0253_007:0316b24": "[0316b24] 西蜀復庵暉禪師曰。此中先立理也。唯願下乃正",
    "X10n0253_007:0316c01": "請也。譬如大城至非止一路。此先舉喻也。一切菩",
    "X10n0253_007:0316c02": "薩至非一方便。此次舉法也。大城者。喻圓覺也。四",
    "X10n0253_007:0316c03": "門者。喻行門也。何謂之行門。即信解行證也。只如",
    "X10n0253_007:0316c04": "有一大城。欲東門入者。當示之以東路。欲西門入",
    "X10n0253_007:0316c05": "者。當示之以西路。南北亦然。今一切菩薩亦復如",
    "X10n0253_007:0316c06": "是。於三界之中。度脫一切眾生。掇送直至無上正",
    "X10n0253_007:0316c07": "等正覺。莊嚴諸佛國土。豈是一方便。而能了得此",
    "X10n0253_007:0316c08": "大事因緣。然欲從信門入者。當示之以信法。欲從",
    "X10n0253_007:0316c09": "解門入者。當示(之以)解法。行證亦然。良由病有千門。",
    "X10n0253_007:0316c10": "藥生多品。投機隨器。不得一同。宗鏡云。根機莫等。",
    "X10n0253_007:0316c11": "樂欲匪同。然四門入處雖殊。在一真見時無別。如",
    "X10n0253_007:0316c12": "獲鳥者羅之一目。不可以一目為羅。似理國者功",
    "X10n0253_007:0316c13": "在一人。不可以一人為國。此之謂也。教中說凡度",
    "X10n0253_007:0316c14": "得一人成佛曰莊嚴者。由佛果本具藉因飾成也。",
    "X10n0253_007:0316c15": "[0316c15] 四明聰講師曰。實相是一法。佛說種種名。今言四",
    "X10n0253_007:0316c16": "者。且略而言之。四門者。空門。有門。亦空亦有門。非",
    "X10n0253_007:0316c17": "空非有門。佛世有四外道。云供養佛得福生天。我",
    "X10n0253_007:0316c18": "只要生天。不要證阿羅漢。一人先去供養佛了便",
    "X10n0253_007:0316c19": "要去。佛云。諸行無常。此人掩耳而走。第二人亦如",
    "X10n0253_007:0316c20": "是欲去。佛云。是生滅法。掩耳而走。第三人亦如然。",
    "X10n0253_007:0316c21": "臨去佛云生滅滅已。掩耳而走。第四人亦如是。供",
    "X10n0253_007:0316c22": "養了便欲去。佛云。寂滅為樂。又急掩耳而走。四人",
    "X10n0253_007:0316c23": "去後共在一處聚。問你見佛如何。一人云。佛說諸",
    "X10n0253_007:0316c24": "行無常。一人云。是生滅法。一人云。生滅滅已。一人",
    "X10n0253_007:0317a01": "云。寂滅為樂。四人共聞一偈。俱證阿羅漢。一偈是",
    "X10n0253_007:0317a02": "圓覺。四句是四門。隨汝一句而入。云方便者。即漸",
    "X10n0253_007:0317a03": "次聖人設方便非止一端。證有漸次。根性既殊。所",
    "X10n0253_007:0317a04": "修差別。所證淺深階降不同。大寂滅海如搗萬種",
    "X10n0253_007:0317a05": "香為丸。燒一丸具足眾氣。眾流入海同一鹹味。即",
    "X10n0253_007:0317a06": "圓覺海會。",
    "X10n0253_007:0317a07": "[0317a07] 爾時世尊。告威德自在菩薩言。善哉善哉。善男子。汝",
    "X10n0253_007:0317a08": "等乃能為諸菩薩及末世眾生。問於如來如是方便。",
    "X10n0253_007:0317a09": "汝今諦聽。當為汝說。時威德自在菩薩。奉教歡喜。及",
    "X10n0253_007:0317a10": "諸大眾默然而聽。善男子。無上妙覺。&#x5FA7;諸十方出生",
    "X10n0253_007:0317a11": "如來。",
    "X10n0253_007:0317a12": "[0317a12] 無上妙覺之性。大包太&#x8657;。故曰遍諸十方。眾生悟",
    "X10n0253_007:0317a13": "此妙性方證佛身。故曰出生如來。",
    "X10n0253_007:0317a14": "[0317a14] 與一切法。同體平等。",
    "X10n0253_007:0317a15": "[0317a15] 既證佛身。則無染無淨。無凡無聖也。",
    "X10n0253_007:0317a16": "[0317a16] 於諸修行。實無有二。",
    "X10n0253_007:0317a17": "[0317a17] 諸修行者。實無二法。",
    "X10n0253_007:0317a18": "[0317a18] 西蜀復菴暉禪師曰。稱性標本也。無上妙覺在東",
    "X10n0253_007:0317a19": "則全東。西則全西。南北上下亦然。所謂六通四闢。",
    "X10n0253_007:0317a20": "糠&#x7C83;瓦礫。小大精麤。其運無乎不在。所以華嚴云。",
    "X10n0253_007:0317a21": "法性&#x5FA7;在一切處。一切眾生及國土。三世悉在無",
    "X10n0253_007:0317a22": "有餘。亦無形相而可得。且一切諸佛果上得號為",
    "X10n0253_007:0317a23": "如來者。蓋因地莫不同修此妙覺。同證此妙覺。皆",
    "X10n0253_007:0317a24": "從此妙覺而出也。非唯一切如來從此而出。乃至",
    "X10n0253_007:0317b01": "五蘊十二處十八界。外及山河大地。色空。明暗。一",
    "X10n0253_007:0317b02": "多。大小。凡聖。染淨。心境。種種諸法。亦盡從此妙覺",
    "X10n0253_007:0317b03": "而出也。何以知之。且如一切眾生。於十二時中。大",
    "X10n0253_007:0317b04": "開眼見時。且道天為誰高。地為誰厚。山為誰青。水",
    "X10n0253_007:0317b05": "為誰碧。以至春為誰暖。夏為誰熱。秋為誰&#x51C9;。冬為",
    "X10n0253_007:0317b06": "誰冷。莊子云。孰主張是。孰維持是。孰居無事而行",
    "X10n0253_007:0317b07": "樂是。以此推之。一切法盡從自己一段光明中發",
    "X10n0253_007:0317b08": "現。稱自己之性與如來之性。同一真體平等無二。",
    "X10n0253_007:0317b09": "無分無別無斷故。一切菩薩若於此中起行修行。",
    "X10n0253_007:0317b10": "更無兩條路。皆是修前二空觀門。於此觀中。莫不",
    "X10n0253_007:0317b11": "破疑斷愛。根塵普淨。悲智雙行。離境離心。無能無",
    "X10n0253_007:0317b12": "所。前佛後佛皆如是修行。豈有二法乎。",
    "X10n0253_007:0317b13": "[0317b13] 方便隨順其數無量。",
    "X10n0253_007:0317b14": "[0317b14] 隨順修習。方便甚多。",
    "X10n0253_007:0317b15": "[0317b15] 圓攝所歸。循性差別。當有三種。",
    "X10n0253_007:0317b16": "[0317b16] 周圓&#x53CE;攝歸於一性。隨性差別。則有奢摩他三摩",
    "X10n0253_007:0317b17": "&#x9262;提禪那也。",
    "X10n0253_007:0317b18": "[0317b18] 西蜀復庵暉禪師曰。此約隨機之行以舉數也。若",
    "X10n0253_007:0317b19": "據佛說。一代時教法門。皆是用方法便宜。對機治",
    "X10n0253_007:0317b20": "病。其數自有無量無邊。卒難窮盡。今且圓融&#x53CE;攝。",
    "X10n0253_007:0317b21": "循隨此中根眾生之性。差別不同者。當有三種也。",
    "X10n0253_007:0317b22": "良為眾生根性利鈍不同。煩惱厚薄沉掉不等。隨",
    "X10n0253_007:0317b23": "其機性。設教多端。若不如此。則難為趣入。故楞伽",
    "X10n0253_007:0317b24": "云。所說非所應。於彼為非說。彼彼諸病人。良醫為",
    "X10n0253_007:0317c01": "處方。今此中根眾生。其性雖有萬差。而靜幻寂三",
    "X10n0253_007:0317c02": "門一時&#x53CE;盡也。",
    "X10n0253_007:0317c03": "[0317c03] 四明聰講師曰。無上者。眾生無上佛是也。妙覺。證",
    "X10n0253_007:0317c04": "之極也。亦可云覺者照也。照即是觀。即今之所示",
    "X10n0253_007:0317c05": "三觀也。妙者空即假中。假即空中。中即空假。三觀",
    "X10n0253_007:0317c06": "互融。故為之妙。如楞嚴妙奢摩他亦如此解。今向",
    "X10n0253_007:0317c07": "下正明三觀。必其然也。[0317c07] &#x5FA7;諸十方者。覺性亦名實",
    "X10n0253_007:0317c08": "相。亦名真如。亦名空如來藏。三世十方諸佛皆依",
    "X10n0253_007:0317c09": "此三出生。出生即修證。依大圓覺妙理修之證之。",
    "X10n0253_007:0317c10": "不依妙覺真如理觀修之。即我見等無明業識命",
    "X10n0253_007:0317c11": "根不斷。行法云。十方諸佛從方等生。不獨是修之",
    "X10n0253_007:0317c12": "得成佛。亦依此迷之而入生死。生佛雖殊。妙理平",
    "X10n0253_007:0317c13": "等。但有迷悟之殊。非佛性有悟迷。乃佛生自有悟",
    "X10n0253_007:0317c14": "迷也。生佛一如。故曰無二。若迷圓覺循性差別。何",
    "X10n0253_007:0317c15": "止百端。今且言修圓頓三觀者。故云圓攝所歸的",
    "X10n0253_007:0317c16": "分三種。",
    "X10n0253_007:0317c17": "[0317c17] 善男子。若諸菩薩悟淨圓覺。",
    "X10n0253_007:0317c18": "[0317c18] 西蜀復庵暉禪師曰。此下正宗三觀。初泯相澄神",
    "X10n0253_007:0317c19": "觀中。初標本也。此乃於前經開解。謂若欲入此觀",
    "X10n0253_007:0317c20": "者。當須先且了悟自己分上本有靈明圓覺也。",
    "X10n0253_007:0317c21": "[0317c21] 以淨覺心。取淨為行。",
    "X10n0253_007:0317c22": "[0317c22] 既悟圓覺本來清淨。則當以此心專取寂靜以為",
    "X10n0253_007:0317c23": "法行。",
    "X10n0253_007:0317c24": "[0317c24] 由澄諸念。覺識煩動。",
    "X10n0253_007:0318a01": "[0318a01] 因以寂靜。澄諸念慮故。清淨之識顯矣。",
    "X10n0253_007:0318a02": "[0318a02] 西蜀復庵暉禪師曰。此正釋起行也。上悟淨圓覺",
    "X10n0253_007:0318a03": "者屬解。此以淨覺心取靜為行者屬行。有解無行。",
    "X10n0253_007:0318a04": "如有目無足。有行無解。如有足無目。單輪隻翼不",
    "X10n0253_007:0318a05": "能飛運。既了悟覺性。此是行本。必須依解而修方",
    "X10n0253_007:0318a06": "為妙行。譬如膏明相賴目足更資。意謂用了悟清",
    "X10n0253_007:0318a07": "淨本覺真心為本。於十二時一向取靜。悄悄地為",
    "X10n0253_007:0318a08": "所行之行。禪云一念萬年去。古廟香爐去。寒&#x7070;枯",
    "X10n0253_007:0318a09": "木去。一條白練去。所以達磨云。外息諸緣。內心無",
    "X10n0253_007:0318a10": "喘。心如墻壁。可以入道。又寶藏論云。夫入道之徑。",
    "X10n0253_007:0318a11": "內&#x8657;外靜。如水澄凝萬象光映。其意不沉。其心不",
    "X10n0253_007:0318a12": "浮。不出不入。湛然自如。此乃還家捷徑。治病神方。",
    "X10n0253_007:0318a13": "前來十二時中。一向用動底心。此之動心是識。所",
    "X10n0253_007:0318a14": "以不見識。今因澄故。息種種攀緣妄念。心中纔靜。",
    "X10n0253_007:0318a15": "靜即是智。以此之故。方始覺知無量劫來分別業",
    "X10n0253_007:0318a16": "識。前念續後念。後念續前念。如此煩動元不曾少",
    "X10n0253_007:0318a17": "住也。",
    "X10n0253_007:0318a18": "[0318a18] 靜慧發生。",
    "X10n0253_007:0318a19": "[0318a19] 因靜生慧。故云靜慧。昔昧今顯。故云發生。",
    "X10n0253_007:0318a20": "[0318a20] 身心客塵。從此永滅。",
    "X10n0253_007:0318a21": "[0318a21] 非性所有。故曰客塵。永無此相。故曰永滅。",
    "X10n0253_007:0318a22": "[0318a22] 便能內發寂靜輕安。",
    "X10n0253_007:0318a23": "[0318a23] 內發者。非自外得也。寂靜輕安者。至寂至靜無累",
    "X10n0253_007:0318a24": "無惱也。",
    "X10n0253_007:0318b01": "[0318b01] 西蜀復庵暉禪師曰。此功成也。前因澄息諸妄念。",
    "X10n0253_007:0318b02": "方始覺知分別識心煩亂躁動不停。由是覺來覺",
    "X10n0253_007:0318b03": "去。識心纔靜。即到極靜之境界。靜纔極便。自然妙",
    "X10n0253_007:0318b04": "慧發生。既妙慧發生。則勘破六根六塵六識之妄",
    "X10n0253_007:0318b05": "法。故云靜極光通達。寂照含&#x8657;空。卻來觀世間。猶",
    "X10n0253_007:0318b06": "如夢中事。此之十八界。非是主人公。譬如行客出",
    "X10n0253_007:0318b07": "入無定。若是主人無攸往。塵以坌污為義。今既",
    "X10n0253_007:0318b08": "靜慧發生。則一時捉敗。故云永滅。滅者無也。如明",
    "X10n0253_007:0318b09": "來暗謝。智起惑忘。便能內發寂靜清&#x8657;。輕安調暢。",
    "X10n0253_007:0318b10": "此是於靜中得箇悟門。如乾卦剛&#x5FA4;中正。可以辟",
    "X10n0253_007:0318b11": "邪降魔。圓覺寂照輕安。可以存心入道。良不&#x8657;矣。",
    "X10n0253_007:0318b12": "[0318b12] 由寂靜故。十方世界諸如來心。於中顯現。如鏡中像。",
    "X10n0253_007:0318b13": "[0318b13] 因寂靜故。空性湛然。十方佛心。悉皆如是。故假云",
    "X10n0253_007:0318b14": "於中顯現。如鏡中像也。蓋謂鏡淨則像現。心淨則",
    "X10n0253_007:0318b15": "佛現故也。",
    "X10n0253_007:0318b16": "[0318b16] 西蜀復庵暉禪師曰。此感應也。良由寂靜之故。遂",
    "X10n0253_007:0318b17": "得妙慧發生。所以感應便見十方三世諸佛之心。",
    "X10n0253_007:0318b18": "在行人心中顯現。歷歷可見。如鏡照像。了了分明。",
    "X10n0253_007:0318b19": "故云鏡明則像像歷然。智顯則心心交徹。永嘉又",
    "X10n0253_007:0318b20": "云。心鏡明鑒無礙。廓然瑩徹。(&#x5FA7;周)法界。問。行人入此",
    "X10n0253_007:0318b21": "觀。悟明心地之後。當知唯是一心。心外更無境界",
    "X10n0253_007:0318b22": "今何&#x5374;言十方如來之心。來行人心中顯現耶。答。",
    "X10n0253_007:0318b23": "孟子云。說詩者。不以言害辭。不以辭害志。以意逆",
    "X10n0253_007:0318b24": "志。為得之矣。今此非謂有十方如來心來。行人觀",
    "X10n0253_007:0318c01": "中現。但是行人纔明悟心地之後。便知十方如來",
    "X10n0253_007:0318c02": "同信。此心同解。此心同修。此心同悟。此心即是於",
    "X10n0253_007:0318c03": "中顯現。古云。不煩問師匠。心王應自知。老氏云。不",
    "X10n0253_007:0318c04": "出戶知天下。不窺牖見天道。同意。問。鏡中真箇有",
    "X10n0253_007:0318c05": "像否。答云。鏡中豈有像乎。又問。既云鏡中無像。今",
    "X10n0253_007:0318c06": "何故見有耶。答云。雖然見有而脫體。是空久已知",
    "X10n0253_007:0318c07": "矣。又問。何故現耶。既有像須有來處。豈不見。晦堂",
    "X10n0253_007:0318c08": "云。鏡像若是有。攬之不盈手。鏡像或謂無。分明儼",
    "X10n0253_007:0318c09": "然。圓今何有義如此耶。答云。今約慈恩宗法相家",
    "X10n0253_007:0318c10": "說者。謂鏡之光明瑩淨孤潔。不受外之光明。然眼",
    "X10n0253_007:0318c11": "之光明亦瑩淨孤潔。不受外之光明。我將眼光去",
    "X10n0253_007:0318c12": "照彼明。&#x5374;被彼之光明倒射回我眼光。&#x5374;自照見",
    "X10n0253_007:0318c13": "我面。一似在鏡中。然鏡本無像。水中亦爾。若無光",
    "X10n0253_007:0318c14": "明之物。無所現之像。即及是說矣。",
    "X10n0253_007:0318c15": "[0318c15] 此方便者。名奢摩他。",
    "X10n0253_007:0318c16": "[0318c16] 圓覺疏曰。此翻云止。寂靜義也。又云泯相澄神觀。",
    "X10n0253_007:0318c17": "[0318c17] 西蜀復庵暉禪師曰。此結觀名也。梵語奢摩他。此",
    "X10n0253_007:0318c18": "云止。止即定。謂止絕一切妄想境界。觀法性諸空。",
    "X10n0253_007:0318c19": "所以起信云。若修止者。住於靜處。端坐正意。不依",
    "X10n0253_007:0318c20": "氣息。不依形色。不依於空。不依地水火風。見聞覺",
    "X10n0253_007:0318c21": "知一切想念皆除。亦遣除想。當知。唯心之外。別無",
    "X10n0253_007:0318c22": "境界也。",
    "X10n0253_007:0318c23": "[0318c23] 四明聰講師曰。善男子。若諸菩薩。至於中顯現者。",
    "X10n0253_007:0318c24": "奢摩他。涅槃經名為能滅。滅煩惱故。又云能調。調",
    "X10n0253_007:0319a01": "諸極惡不善法故。又曰寂靜。又云遠離。天台云。對",
    "X10n0253_007:0319a02": "觀名境。對止為諦。天台影望三觀立止名。一奢摩",
    "X10n0253_007:0319a03": "他。體真止凝心安其理。謂之畢竟空。以三觀解之。",
    "X10n0253_007:0319a04": "奢摩他空觀也。破一切法。又云。一念無相謂之空。",
    "X10n0253_007:0319a05": "二乘以此空破見思惑。證真諦理。大乘亦空一切",
    "X10n0253_007:0319a06": "相。破無明惑。今論大乘空義也。修圓覺者。普眼章",
    "X10n0253_007:0319a07": "中。所謂宴坐靜室。然後凝心。止息攀緣。取靜為行。",
    "X10n0253_007:0319a08": "因澄念故。用心太功。覺識煩動。於中客塵銷落。佛",
    "X10n0253_007:0319a09": "頂云。猶如行客不得久住。若實主人畢竟不去。麤",
    "X10n0253_007:0319a10": "垢既去。覺心輕安。澄之久久。靜慧&#x8657;明。大圓鏡中。",
    "X10n0253_007:0319a11": "十方世界諸如來心。於中顯現。此非論聖人果地。",
    "X10n0253_007:0319a12": "且在凡夫見前。須歸自心一念&#x8657;妄浮心。荊溪云。",
    "X10n0253_007:0319a13": "見思王數。此是破塵。合覺所在處。所不可不知。今",
    "X10n0253_007:0319a14": "之經意。且先用妙止。安妄心。此亦與楞嚴同。但彼",
    "X10n0253_007:0319a15": "文云。返流全一六用不行。十方國土皎然。清淨如",
    "X10n0253_007:0319a16": "琉璃。內懸明月。乃至一切如來。密圓淨妙。皆現其",
    "X10n0253_007:0319a17": "中。意無殊此。[0319a17] 如鏡中像。此方便者。名奢摩他。境觀",
    "X10n0253_007:0319a18": "者。如人咽喉之病。今正明用妙止。止其眾生散心。",
    "X10n0253_007:0319a19": "此用麤心。造次不得。末世修圓覺者。須是依師友。",
    "X10n0253_007:0319a20": "以軟善心調治。若只將聖人聖寶。言下尋之。於道",
    "X10n0253_007:0319a21": "轉遠。聖人說方依之自服。則取&#x52B9;矣。今引鏡像。乃",
    "X10n0253_007:0319a22": "喻觀成。若依若正。並無妨礙。依即正。正即依。依是",
    "X10n0253_007:0319a23": "十方世界依報也。諸如來心正報也。觀成之後。依",
    "X10n0253_007:0319a24": "正自融。本只為迷情強融分依分正。若觀成情遣",
    "X10n0253_007:0319b01": "塵去。鑑淨現像。非關磨者。則鏡無現像之功。像無",
    "X10n0253_007:0319b02": "涉鏡之德。終自炳然。無有罣礙。六祖云。菩提本無",
    "X10n0253_007:0319b03": "樹。明鏡亦非臺。本來無一物。自不惹塵埃。結云。此",
    "X10n0253_007:0319b04": "方便者。名奢摩他妙止也。今圓家論境觀。須知境",
    "X10n0253_007:0319b05": "觀互融本無有二。今就偏宜用止。或用止之不悟。",
    "X10n0253_007:0319b06": "即此止便是觀。但止屬止散。觀屬朗心。雖止而不",
    "X10n0253_007:0319b07": "散亂。如枯木無用。縱三條椽下數載春風兀兀。然",
    "X10n0253_007:0319b08": "雖&#x79CA;深而無益。更須抖擻精神。用觀朗之。見一念",
    "X10n0253_007:0319b09": "覺性。昏時當再朗之。朗處如暗室遇燈即明。要朗",
    "X10n0253_007:0319b10": "之時。不得將心攀緣。用思惟心測度。以無思惟銷",
    "X10n0253_007:0319b11": "滅諸暗。如澄水法。但不動此念。水自合理。只為水",
    "X10n0253_007:0319b12": "體元清眾。生自濁今還本體。恐有人不用意鋟削",
    "X10n0253_007:0319b13": "故。以苦口言之。當須聽信。",
    "X10n0253_007:0319b14": "[0319b14] 善男子。若諸菩薩。悟淨圓覺。以淨覺心。知覺心性。及",
    "X10n0253_007:0319b15": "與根塵皆因幻化。",
    "X10n0253_007:0319b16": "[0319b16] 心既開悟。則知能覺之心。所覺性之。及眼耳鼻舌",
    "X10n0253_007:0319b17": "身意六根。色聲香味觸法六塵。皆因妄幻化現而",
    "X10n0253_007:0319b18": "有也。",
    "X10n0253_007:0319b19": "[0319b19] 即起諸幻。以除幻者。",
    "X10n0253_007:0319b20": "[0319b20] 起諸幻智。方便修習。滅彼身心等幻。",
    "X10n0253_007:0319b21": "[0319b21] 變化諸幻。而開幻眾。",
    "X10n0253_007:0319b22": "[0319b22] 隨機化現種種幻法。開示眾生也。大涅槃經曰。瞿",
    "X10n0253_007:0319b23": "曇。譬如幻師幻作王身沙門等身。或說無常。或說",
    "X10n0253_007:0319b24": "有常者。是也。",
    "X10n0253_007:0319c01": "[0319c01] 西蜀復庵暉禪師曰。此下第二起幻消塵觀。今初",
    "X10n0253_007:0319c02": "標本起行也。以淨覺心。至而開幻眾者。即起行也。",
    "X10n0253_007:0319c03": "知覺者。即覺悟之智。心性者。即六識也。根即六根。",
    "X10n0253_007:0319c04": "塵即六塵。諸幻即幻智。除幻即幻法。謂修此幻觀",
    "X10n0253_007:0319c05": "之時。亦且了悟圓覺之性。然後用淨清覺悟之心。",
    "X10n0253_007:0319c06": "常常知覺此六識六根六塵。皆因幻化不實之法。",
    "X10n0253_007:0319c07": "假合在此。由一切眾生迷本圓明。是生&#x8657;妄性。自",
    "X10n0253_007:0319c08": "無體非有所依。即便發起幻智之心。除去十八界",
    "X10n0253_007:0319c09": "有漏幻法。既除去有漏幻法。須與大悲行利他行。",
    "X10n0253_007:0319c10": "隨機赴感。千變萬化。種種譬喻。種種假說無量諸",
    "X10n0253_007:0319c11": "幻法門。開法引導教亦四生六道一切如夢如幻",
    "X10n0253_007:0319c12": "之眾生。若就法說者。謂變起差別幻智。&#x5FA7;觀八萬",
    "X10n0253_007:0319c13": "四千塵勞之眾。一一稱真。清淨非障非蔽。即是開",
    "X10n0253_007:0319c14": "幻眾。所以禪宗云。鬧處刺頭。穩處下&#x811A;。又云。蹤跡",
    "X10n0253_007:0319c15": "處莫藏身。藏身處勿蹤跡。是修此觀之意。",
    "X10n0253_007:0319c16": "[0319c16] 由起幻故。便能內發大悲輕安。",
    "X10n0253_007:0319c17": "[0319c17] 因起幻智開示幻眾。但生悲濟之心。別無煩惱之",
    "X10n0253_007:0319c18": "念。",
    "X10n0253_007:0319c19": "[0319c19] 西蜀復庵暉禪師曰。此功成也。因起幻智。照破幻",
    "X10n0253_007:0319c20": "法。以此之故。便得自他不二彼我無差。故能內發",
    "X10n0253_007:0319c21": "同體大悲。所以禪宗云。一向目視雲霄。壁立千仞。",
    "X10n0253_007:0319c22": "則辜負諸聖。一向拖泥帶水&#x7070;頭立面。則埋沒自",
    "X10n0253_007:0319c23": "己。到此須要自利利人。方得話圓。此大悲之心。乃",
    "X10n0253_007:0319c24": "是從性空起非是凡夫愛見故。得輕安暢適。此是",
    "X10n0253_007:0320a01": "&#x9599;處有箇悟門也。",
    "X10n0253_007:0320a02": "[0320a02] 一切菩薩。從此起行。漸次增進。",
    "X10n0253_007:0320a03": "[0320a03] 從此觀門。起諸法行。漸漸增修。至於佛果。",
    "X10n0253_007:0320a04": "[0320a04] 西蜀復庵暉禪師曰。此結通也。此明菩薩莫不皆",
    "X10n0253_007:0320a05": "從此幻。觀門方能起於悲智乃至佛果也。",
    "X10n0253_007:0320a06": "[0320a06] 彼觀幻者。非同幻故。",
    "X10n0253_007:0320a07": "[0320a07] 慧目清淨。觀見諸幻者。非與諸幻同體故也。",
    "X10n0253_007:0320a08": "[0320a08] 非同幻觀。皆是幻故。",
    "X10n0253_007:0320a09": "[0320a09] 所觀之智。不與幻同者。亦皆是幻。不可執著。",
    "X10n0253_007:0320a10": "[0320a10] 西蜀復庵暉禪師曰。彼觀幻者。即幻法。非同幻觀。",
    "X10n0253_007:0320a11": "即幻智。此一段文。恐有相濫。故今揀之。前文云。即",
    "X10n0253_007:0320a12": "起諸幻。以除幻者。尚未知幻智。與真覺相去如何。",
    "X10n0253_007:0320a13": "今揀云。設使入此觀。觀彼六根六塵六識皆是幻",
    "X10n0253_007:0320a14": "法。此能觀之智。不同前來幻法。只此說不同底心。",
    "X10n0253_007:0320a15": "又是&#x8657;幻故。楞嚴云。將欲復真已非真真如性。非",
    "X10n0253_007:0320a16": "真求復宛成非相。直須和此智幻之心一時拂去。",
    "X10n0253_007:0320a17": "[0320a17] 幻相永離。是諸菩薩。所圓妙行。",
    "X10n0253_007:0320a18": "[0320a18] 於諸幻相。永不染著。是名菩薩所成妙行。",
    "X10n0253_007:0320a19": "[0320a19] 如土長苗。",
    "X10n0253_007:0320a20": "[0320a20] 菩薩圓此妙行。如土之長苗也。苗日增長。必致結",
    "X10n0253_007:0320a21": "實。妙行增進。必致成佛故。偈曰如幻三摩提。如苗",
    "X10n0253_007:0320a22": "漸增長也。",
    "X10n0253_007:0320a23": "[0320a23] 西蜀復庵暉禪師曰。此總結也。種喻覺心。土喻幻",
    "X10n0253_007:0320a24": "法。苗喻幻智。謂此菩薩。所以圓融修此觀妙行者。",
    "X10n0253_007:0320b01": "乃是依妄報智。妄智入覺。所以道。太平本是將軍",
    "X10n0253_007:0320b02": "建。不許將軍見太平。譬如依土長苗棄苗&#x53CE;子。法",
    "X10n0253_007:0320b03": "喻&#x6648;然也。",
    "X10n0253_007:0320b04": "[0320b04] 此方便者。名三摩&#x9262;提。",
    "X10n0253_007:0320b05": "[0320b05] 圓覺疏曰。此云等至。蓋謂凡聖一等至於勝定也。",
    "X10n0253_007:0320b06": "又名起幻銷塵觀。",
    "X10n0253_007:0320b07": "[0320b07] 西蜀復庵暉禪師曰。此結觀名也。此即幻觀。亦云",
    "X10n0253_007:0320b08": "三摩&#x9262;底。此云等至。等謂齊等。離沉棹故。至謂至",
    "X10n0253_007:0320b09": "到。到勝定故。沉者乃是坐禪之時。昏沉瞌睡也。掉",
    "X10n0253_007:0320b10": "者乃是醒來。舉心紛飛妄想也。若於坐處。不瞌睡",
    "X10n0253_007:0320b11": "者。即離昏沉。若於行處。不紛飛攀緣逐物者。即離",
    "X10n0253_007:0320b12": "掉舉。既離昏沉掉舉。方到得此觀勝妙之定處。且",
    "X10n0253_007:0320b13": "前靜觀。即門內做工夫。此幻觀。即門外千差萬別",
    "X10n0253_007:0320b14": "處做工夫。何以知之。起信云。若修觀者。當觀一切",
    "X10n0253_007:0320b15": "世間有為之法。無得久停。須臾須臾變壞。一切心",
    "X10n0253_007:0320b16": "行。念念生滅。應觀過去所念諸法。恍惚如夢。應觀",
    "X10n0253_007:0320b17": "現在所念諸法。猶如電光。應觀未來所念諸法。猶",
    "X10n0253_007:0320b18": "如空雲欻爾而起。應觀世間一切有身。悉皆不淨",
    "X10n0253_007:0320b19": "種種穢污無一可樂。如是當念。一切眾生。從無始",
    "X10n0253_007:0320b20": "來。皆因無明所熏習故。念念生滅。已受一切身心",
    "X10n0253_007:0320b21": "大苦。現在即有無量逼迫苦。未來所苦亦無量。難",
    "X10n0253_007:0320b22": "捨難離。而不覺知。眾生如是。甚為可愍。作是思惟。",
    "X10n0253_007:0320b23": "即應勇猛發大誓願。願令我心離分別故。&#x5FA7;於十",
    "X10n0253_007:0320b24": "方。修行一切諸善功德。盡未來際。以無量方便。救",
    "X10n0253_007:0320c01": "一切苦惱眾生。令得涅槃第一義樂。此謂之修幻",
    "X10n0253_007:0320c02": "觀。所以禪宗到此云。雖然鼻孔遼天也。要&#x811A;跟點",
    "X10n0253_007:0320c03": "地。",
    "X10n0253_007:0320c04": "[0320c04] 四明聰講師曰。善男子。若諸菩薩。至所圓妙行者。",
    "X10n0253_007:0320c05": "涅槃名毗婆舍那。此經名三摩&#x9262;提名正見。又名",
    "X10n0253_007:0320c06": "了見。又名能見。曰&#x5FA7;見。名次第見。名別相見。是名",
    "X10n0253_007:0320c07": "慧。慧即觀。即假觀也。天台云。方便隨緣止也。止名",
    "X10n0253_007:0320c08": "為定體。屬慧法。修圓覺菩薩。用假慧。出假化物登",
    "X10n0253_007:0320c09": "住。聖人出假有十六門。先證圓覺涅槃空。從此空",
    "X10n0253_007:0320c10": "出。建立假度生。故悟淨圓覺。既證淨心。如鑒照物",
    "X10n0253_007:0320c11": "六根六塵一一體之。皆是幻化。雖知根塵是幻。以",
    "X10n0253_007:0320c12": "何法。滅此&#x8657;幻。光明云。心如幻化。馳騁六情。欲滅",
    "X10n0253_007:0320c13": "此幻。還依幻心。復起幻觀始覺也。觀此根塵之幻。",
    "X10n0253_007:0320c14": "故云即起諸幻。以除幻者。雖用幻觀滅。於幻化出",
    "X10n0253_007:0320c15": "假。自有十六門。被機既多。幻豈只用於一。病變藥",
    "X10n0253_007:0320c16": "變。如人四百四病。豈以一藥治之。故云變化諸幻。",
    "X10n0253_007:0320c17": "而開幻眾。如昔有人到五臺山。一僧附書託尋薩",
    "X10n0253_007:0320c18": "苛與之。及抵京&#x5FA7;尋皆無有也。後見街路。趕&#x732A;人",
    "X10n0253_007:0320c19": "&#x544C;薩苛。遂問之。答云。內一大者名薩苛。群眾中著",
    "X10n0253_007:0320c20": "渠一箇不蹤橫。遂度書與之。起立看書。便乃立化。",
    "X10n0253_007:0320c21": "皆是菩薩出沒合變。應機化物。由此善用其心。幻",
    "X10n0253_007:0320c22": "智漸增。幻機漸度。此謂之破塵沙惑。故云內發輕",
    "X10n0253_007:0320c23": "安。舍利弗出假行六度。外道乞眼珠。取珠與之。外",
    "X10n0253_007:0320c24": "道棄地。身內嗔心起。退落五道。凡夫非大忍辱力。",
    "X10n0253_007:0321a01": "孰能為之。故云漸次增進。彼觀幻者。是且指菩薩",
    "X10n0253_007:0321a02": "度生。非同幻故者。無機可度。&#x76D6;眾生本性空寂也。",
    "X10n0253_007:0321a03": "非同幻觀。即始覺之智用此智攝也。眾生性空。我",
    "X10n0253_007:0321a04": "性亦空。亦是境觀俱空。亦機應雙亡。幻境幻觀俱",
    "X10n0253_007:0321a05": "泯。機緣感應無差。既亡能所。則幻相永離。楞嚴云。",
    "X10n0253_007:0321a06": "入流亡所。所入既寂。動靜二相了然不生。所圓妙",
    "X10n0253_007:0321a07": "行亦復如是。如土長苗。此方便者名三摩&#x9262;提者。",
    "X10n0253_007:0321a08": "假觀屬有也。立一切法亦數法。故云三摩。三乃數",
    "X10n0253_007:0321a09": "也。森羅萬象。皆依圓覺妙心一切幻化。從覺心生。",
    "X10n0253_007:0321a10": "如土長苗。若無覺心。幻不能生。若無幻覺。覺幻不",
    "X10n0253_007:0321a11": "滅。滅幻之覺如苗。幻滅覺圓如苗歸土。皆是聖人",
    "X10n0253_007:0321a12": "方便門名三摩&#x9262;提也。",
    "X10n0253_007:0321a13": "[0321a13] 善男子。若諸菩薩。悟淨圓覺。以淨覺心。不取幻化及",
    "X10n0253_007:0321a14": "諸靜相。",
    "X10n0253_007:0321a15": "[0321a15] 不取幻化及諸靜相者。謂不取三摩&#x9262;提之幻覺。",
    "X10n0253_007:0321a16": "及不取奢摩他之靜觀也。",
    "X10n0253_007:0321a17": "[0321a17] 了知身心。皆為罣礙。",
    "X10n0253_007:0321a18": "[0321a18] 既離幻靜二觀了。知幻身幻心在覺性中。皆是罣",
    "X10n0253_007:0321a19": "礙。",
    "X10n0253_007:0321a20": "[0321a20] 無知覺明。",
    "X10n0253_007:0321a21": "[0321a21] 無智覺者。非頑然如木石也。但圓覺淨性不起一",
    "X10n0253_007:0321a22": "切知覺心。爾明明不昧。如鏡之淨。故曰無知覺明。",
    "X10n0253_007:0321a23": "[0321a23] 不依諸礙。",
    "X10n0253_007:0321a24": "[0321a24] 不依者。無所染著。諸礙者。身心等幻。",
    "X10n0253_007:0321b01": "[0321b01] 永得超過礙無礙境。",
    "X10n0253_007:0321b02": "[0321b02] 既離諸礙。則有礙無礙之境。一時超過。",
    "X10n0253_007:0321b03": "[0321b03] 受用世界及與身心相在塵域。如器中鍠聲出于外。",
    "X10n0253_007:0321b04": "煩惱涅槃。不相留礙。",
    "X10n0253_007:0321b05": "[0321b05] 世界身心等相雖在塵域。然覺性圓通。不為煩惱",
    "X10n0253_007:0321b06": "涅槃之所礙。譬如器之中空者。金鐵為簧聲達于",
    "X10n0253_007:0321b07": "外。不為器之所隔也。鍠字說文音皇。",
    "X10n0253_007:0321b08": "[0321b08] 西蜀復庵暉禪師曰。此下第三絕待靈心觀也。先",
    "X10n0253_007:0321b09": "標本起行也。既了悟覺性。次當起行。謂了悟清淨",
    "X10n0253_007:0321b10": "本覺之心。不取著第二三摩&#x9262;提。及不取著第一",
    "X10n0253_007:0321b11": "奢摩他。何故如是。謂此之寂觀離前二觀。處乎中",
    "X10n0253_007:0321b12": "道。到此境界。便了達知覺四大妄身。與緣影妄心。",
    "X10n0253_007:0321b13": "並不是無為寂照&#x8657;遍之理。皆是能所障礙之境。",
    "X10n0253_007:0321b14": "以了知是能身心是所。纔有能所。便有真妄。並是",
    "X10n0253_007:0321b15": "障礙之法也。無知覺者。心緣曰知。身觸曰覺。既了",
    "X10n0253_007:0321b16": "知能所。皆是罣礙之法。若入此觀中境界。便無能",
    "X10n0253_007:0321b17": "知所覺。既無所能。唯是一心。此之一心明明不昧。",
    "X10n0253_007:0321b18": "了了常知盡未來際。常住不滅。所以道心月自孤",
    "X10n0253_007:0321b19": "明。乾坤都一照。此明之一字。正顯靈妙絕待之體。",
    "X10n0253_007:0321b20": "然此靈體之上。上無頂。下無底。傍無邊。中無在。既",
    "X10n0253_007:0321b21": "無當中。有何東西南北上下四維乎。欲言空寂不",
    "X10n0253_007:0321b22": "似太&#x8657;。欲言相用不同緣起。欲言知見異於分別。",
    "X10n0253_007:0321b23": "欲言質礙異於木石。欲言其覺不同醒悟之初。欲",
    "X10n0253_007:0321b24": "言其明不同日月之類。肇云。夫菩提之道高而無",
    "X10n0253_007:0321c01": "上。廣不可極。淵而無下。深不可測。大包天地。細入",
    "X10n0253_007:0321c02": "無間。故謂之道。上引諸說。只顯靈心絕待。今此入",
    "X10n0253_007:0321c03": "觀恐知字。引惹分別之心故。本覺但云明。不依諸",
    "X10n0253_007:0321c04": "礙。即身心能所。今不依者。謂入此觀時。更不依倚",
    "X10n0253_007:0321c05": "身心及能所。直造靈明本覺。禪宗謂之單刀直入。",
    "X10n0253_007:0321c06": "獨步丹霄。又如金翅鳥擘海直取龍吞。寒山云。男",
    "X10n0253_007:0321c07": "兒大丈夫。作事莫莽鹵。徑捷鐵石心。直取菩提路。",
    "X10n0253_007:0321c08": "邪道不須行。行之轉辛苦。[0321c08] 永得超過礙無礙境者。",
    "X10n0253_007:0321c09": "永得乃究竟之辭。超過者。&#x9008;殊對待。礙即前幻觀。",
    "X10n0253_007:0321c10": "此觀涉於煩惱。無礙境者。即前靜。同於涅槃。謂修",
    "X10n0253_007:0321c11": "此觀。證入之時便永得超過。前幻觀與靜觀之境",
    "X10n0253_007:0321c12": "界。非唯超過前二觀和。自己資緣。所受用之物。并",
    "X10n0253_007:0321c13": "國土世界。一時超出。既然一時超出之後。又不可",
    "X10n0253_007:0321c14": "一向。打淨潔毬子。抱不哭孩兒。一時空空去。落在",
    "X10n0253_007:0321c15": "無事界中。黑山下坐死木裏淹。須知宛然依舊還",
    "X10n0253_007:0321c16": "他身有。地水火風四大宛然還他心有。見聞覺知",
    "X10n0253_007:0321c17": "此之六根六塵六識之相。宛然只在塵域之中。而",
    "X10n0253_007:0321c18": "此之靈明覺性出乎。陰陽造化形名度數之外。如",
    "X10n0253_007:0321c19": "金器中大鍾之聲。若一擊著。則其聲鍠鍠出乎其",
    "X10n0253_007:0321c20": "外。若到此境界之時。且凡夫煩惱生死之法。與聖",
    "X10n0253_007:0321c21": "人涅槃出世之法。皆不能留滯障礙。然此之涅槃",
    "X10n0253_007:0321c22": "為理故云留。煩惱屬事故云礙。今先明鍠字。初以",
    "X10n0253_007:0321c23": "唐韻未修故。圭&#x5CEF;疏中。唯切韻訓樂。不是器中聲。",
    "X10n0253_007:0321c24": "今取其聲勢。不取訓字。此應是金石等器中聲相。",
    "X10n0253_007:0322a01": "今且現聞擊鐘聲之聲。其聲鍠鍠然。即知鍠字。是",
    "X10n0253_007:0322a02": "聲之相狀。譯人回潤稍拙。應云如金器聲鍠鍠出",
    "X10n0253_007:0322a03": "外故。詩云。鐘&#x76B7;鍠鍠。其義可見也。次取大鐘。乃器",
    "X10n0253_007:0322a04": "中之大者。其聲遠聞。今見行廣韻再經修定故。於",
    "X10n0253_007:0322a05": "注下添云。大鐘也。與疏正同意。今文中正取大鐘。",
    "X10n0253_007:0322a06": "而兼用聲相也。後正釋喻旨。以鍠喻世界身心。聲",
    "X10n0253_007:0322a07": "喻於靈明觀智。謂從器聲出。器不能拘故。聲聞四",
    "X10n0253_007:0322a08": "遠。器局本處。以喻觀智約身心。修之身心。所不能",
    "X10n0253_007:0322a09": "拘。觀智廓爾無邊。身心不離舊處。但以法喻相當。",
    "X10n0253_007:0322a10": "不必局喻所依物也。",
    "X10n0253_007:0322a11": "[0322a11] 便能內發寂滅輕安。",
    "X10n0253_007:0322a12": "[0322a12] 覺性圓通。一切無礙。則自心寂滅。無累煩惱。",
    "X10n0253_007:0322a13": "[0322a13] 妙覺隨順寂滅境界。",
    "X10n0253_007:0322a14": "[0322a14] 妙覺之性。隨順本來寂滅境界。不起一切生滅念",
    "X10n0253_007:0322a15": "也。",
    "X10n0253_007:0322a16": "[0322a16] 自他身心。所不能及。",
    "X10n0253_007:0322a17": "[0322a17] 自之身心。即我相也。他之身心。即人相也。&#x76D6;妙覺",
    "X10n0253_007:0322a18": "隨順寂滅境界。非我相人相所能至也。",
    "X10n0253_007:0322a19": "[0322a19] 眾生壽命。皆為浮想。",
    "X10n0253_007:0322a20": "[0322a20] 我相人相。尚未能及佛境界。如眾生相壽命相。非",
    "X10n0253_007:0322a21": "&#x8657;浮妄想而何。",
    "X10n0253_007:0322a22": "[0322a22] 西蜀復菴暉禪師曰。到此功成也。功成之後。不取",
    "X10n0253_007:0322a23": "靜相。靜相即寂。不取幻相。幻相即滅。便能內發離",
    "X10n0253_007:0322a24": "前二觀輕安。得箇悟門。纔方悟入。便與佛寂滅。一",
    "X10n0253_007:0322b01": "心境界一般。故云妙覺隨順。此是在觀時同佛。所",
    "X10n0253_007:0322b02": "以初地菩薩。在觀同諸佛。出觀同凡夫。[0322b02] 寂滅境界",
    "X10n0253_007:0322b03": "者。即一心也。故楞伽云。寂滅者名為一心。非是息",
    "X10n0253_007:0322b04": "動之寂滅也。[0322b04] 自他身心所不能及者。謂依體起智",
    "X10n0253_007:0322b05": "曰自。根塵發識曰他。若到此境。不可以智知。不可",
    "X10n0253_007:0322b06": "以識識。故曰自他身心所不能及。[0322b06] 眾生壽命。皆為",
    "X10n0253_007:0322b07": "浮想者。回觀一切眾生所執我相人相眾生相壽",
    "X10n0253_007:0322b08": "者相。皆是&#x8657;妄浮想之所執持。其實本無實體故。",
    "X10n0253_007:0322b09": "華嚴云。一切眾生但想所持。其猶空雲。雲是空之",
    "X10n0253_007:0322b10": "浮氣。了&#x8657;空者。即知浮雲畢竟非空。喻如眾生壽",
    "X10n0253_007:0322b11": "命是真上之浮想。了真寂者。即知眾生畢竟非真",
    "X10n0253_007:0322b12": "也。",
    "X10n0253_007:0322b13": "[0322b13] 此方便者。名為禪那。",
    "X10n0253_007:0322b14": "[0322b14] 圓覺疏曰。此云靜慮。又名絕待靈心觀。",
    "X10n0253_007:0322b15": "[0322b15] 西蜀復庵暉禪師曰。梵語禪那。此云靜慮。&#x76D6;靜是",
    "X10n0253_007:0322b16": "靜觀。慮是幻觀。若修此寂觀。不即前二觀。亦不離",
    "X10n0253_007:0322b17": "前二觀。謂正當靜時。不見有靜悄悄底相。便如&#x9599;",
    "X10n0253_007:0322b18": "浩浩處。然亦不妨全在靜處。正當&#x9599;時。不見有&#x9599;",
    "X10n0253_007:0322b19": "浩浩底相。便如靜悄悄處。(然亦)不妨全在&#x9599;處。如是",
    "X10n0253_007:0322b20": "則在靜。不見有靜。靜只是渠。謂之動靜一源。往復",
    "X10n0253_007:0322b21": "無間。何以知之。疏云。即慮而靜。故無散動。即當定",
    "X10n0253_007:0322b22": "義。即靜而慮。故非無記。即當慧義。定慧平故曰禪",
    "X10n0253_007:0322b23": "那。然此三觀。若約所配。亦有多說。初觀即體。次觀",
    "X10n0253_007:0322b24": "即用。後觀即相。若約悲智。初觀即智。次觀即悲。後",
    "X10n0253_007:0322c01": "觀即悲智雙運。若約定慧。初即定。次即慧。後即定",
    "X10n0253_007:0322c02": "慧平等。若約三諦。初即真諦。次即俗諦。後即真俗",
    "X10n0253_007:0322c03": "不二第一義諦。若約所照。初照空。次照有。後照不",
    "X10n0253_007:0322c04": "空不有也。若天台教。初即空觀。次即假觀。後即中",
    "X10n0253_007:0322c05": "觀。若天台教。約義理則同。若約意趣則別。此三觀",
    "X10n0253_007:0322c06": "明行人用心方便。彼三觀則推窮諸法相。又此多",
    "X10n0253_007:0322c07": "約心成行故。不立所觀之境。彼多約義生解故。對",
    "X10n0253_007:0322c08": "所觀三諦也。若約修。初小乘。次菩薩。後佛。若約對",
    "X10n0253_007:0322c09": "治。初即對治凡夫著相。次即對治小乘不發大悲。",
    "X10n0253_007:0322c10": "後雙治凡夫小乘也。又如弄珠吟云。正當弄時。其",
    "X10n0253_007:0322c11": "珠不住空。不落地。不在手。既不在三處。方不住一",
    "X10n0253_007:0322c12": "處。不住空中。即喻不住空觀。不落地上。即喻不住",
    "X10n0253_007:0322c13": "假觀。不在手裏。即喻不住中觀。既不住三。亦不成",
    "X10n0253_007:0322c14": "一。則非一非三。而三而一。斯為妙矣。若約禪家。譬",
    "X10n0253_007:0322c15": "如&#x732B;兒捉鼠相似。若於穴前。瞌睡之時。則鼠出不",
    "X10n0253_007:0322c16": "知。若於穴前。&#x544C;喚之時。則鼠亦不出。唯是於穴前",
    "X10n0253_007:0322c17": "不睡不&#x544C;為得之矣。穴前睡者。即入靜觀而昏沉。",
    "X10n0253_007:0322c18": "不得悟道。穴前&#x544C;者。即入幻觀而散亂。亦不能悟",
    "X10n0253_007:0322c19": "道。穴前不睡不&#x544C;者。即入後觀中。非唯不昏沉。亦",
    "X10n0253_007:0322c20": "不掉舉。斯為得之矣。此約前二。不得意者。形對而",
    "X10n0253_007:0322c21": "云。若各得入處。即成三觀耳。",
    "X10n0253_007:0322c22": "[0322c22] 四明聰講師曰。善男子。若諸菩薩。至相在塵域者。",
    "X10n0253_007:0322c23": "天台云。禪那息二邊分別止。亦云止觀平等。前奢",
    "X10n0253_007:0322c24": "摩他以寂靜為相。三摩&#x9262;提以幻化為相。禪那俱",
    "X10n0253_007:0323a01": "離寂靜幻化二相。若三觀言之即空即假即中。禪",
    "X10n0253_007:0323a02": "那乃即空假歸中。亦可空有俱中。三觀互融。亦可無",
    "X10n0253_007:0323a03": "空無假而不中。天台出時。楞嚴圓覺未傳中國。天",
    "X10n0253_007:0323a04": "台於止觀中云。此三止名。雖未見經論。今影望三",
    "X10n0253_007:0323a05": "觀。隨義立名。其相云何。體無明顛倒。即是實相之",
    "X10n0253_007:0323a06": "真名。體真止如。此實相&#x5FA7;一切處。隨緣歷境。妄心",
    "X10n0253_007:0323a07": "不動。名隨緣方便。止生死涅槃靜散休息。名息二",
    "X10n0253_007:0323a08": "邊分別止。孤山云。楞嚴阿難雖請於止。以即一而",
    "X10n0253_007:0323a09": "三故。止觀亦即平等。三一互融。是以稱妙。以由妙",
    "X10n0253_007:0323a10": "故。方曰楞嚴大定也。今云悟淨覺者。且言菩薩從",
    "X10n0253_007:0323a11": "聞圓覺至思修。修而證。破&#x8657;妄已。發其真明。未說",
    "X10n0253_007:0323a12": "極證。且說初住一分真明。故云悟淨圓覺。此真淨",
    "X10n0253_007:0323a13": "乃空假即中之淨。復以此淨心。知覺心性。即知四",
    "X10n0253_007:0323a14": "大妄身假和合畢竟無體。次云及與根塵。方知六",
    "X10n0253_007:0323a15": "塵緣影。&#x8657;妄浮心亦是幻化。此之幻化。若不消落。",
    "X10n0253_007:0323a16": "仍是生死。菩薩後於幻心起於幻智。幻智始覺。以",
    "X10n0253_007:0323a17": "此始覺寂照。照於根塵十八界等。消落幻化。故云以",
    "X10n0253_007:0323a18": "除幻者。以者用也。用幻智除幻妄。幻者是誰。誰是",
    "X10n0253_007:0323a19": "幻者。騎牛&#x8994;牛。斯之謂矣。今言悟淨圓覺者。此菩",
    "X10n0253_007:0323a20": "薩從聞思脩。以證覺性。無明&#x6C37;消。心淨如水。故云",
    "X10n0253_007:0323a21": "淨圓覺。以此淨慧照了法相。不屬有無。故云不取",
    "X10n0253_007:0323a22": "幻化。假觀屬有法。及亦不取靜相。靜是止。亦是不",
    "X10n0253_007:0323a23": "取空假二觀。即空假歸中。&#x6C37;化為水。唯一無二。故",
    "X10n0253_007:0323a24": "云不取靜相。云靜相者。相本是境。亦是空觀。今要",
    "X10n0253_007:0323b01": "見空。即是假。故云靜相。用中道禪那正觀觀之。了",
    "X10n0253_007:0323b02": "知身心。身心是色質可是罣礙。今了知皆是空華。",
    "X10n0253_007:0323b03": "自然心無罣礙。既無&#x262B1;礙。遠離顛倒夢想。到此不",
    "X10n0253_007:0323b04": "眼界。無意識界。無無明。乃至無老死。無苦集滅道。",
    "X10n0253_007:0323b05": "無智。亦無得。今云無知覺者。知屬心。明屬見。知見",
    "X10n0253_007:0323b06": "俱泯。游心法界。諸心若寂。如日依空。復不住空。既",
    "X10n0253_007:0323b07": "絕根塵。不依諸礙。求得超過礙無礙境。能觀之智",
    "X10n0253_007:0323b08": "亦乃不留。若留智還為障。還為礙境。此境名為覺",
    "X10n0253_007:0323b09": "相。亦不可留。境觀雙融。百尺竿頭坐底人。雖然得",
    "X10n0253_007:0323b10": "進未為真。百尺竿頭進一步。十方世界現全身。受",
    "X10n0253_007:0323b11": "用世界依報也。及與身心正報也。相是世間相。不",
    "X10n0253_007:0323b12": "離塵勞。具諸佛法。故云相在。塵域不局在一身一",
    "X10n0253_007:0323b13": "心。色心依正。剎剎塵塵。一一皆不離自性故。謂之",
    "X10n0253_007:0323b14": "域也。[0323b14] 如器中鍠聲出于外者。鍠音皇。此喻中觀。即",
    "X10n0253_007:0323b15": "空是中。即假是中。空即無。假即有。要知有無不相",
    "X10n0253_007:0323b16": "留礙。器中鍠眾說不同。有云。鐘磬之聲。韻為皇。有",
    "X10n0253_007:0323b17": "云。聲是色器亦是色二色不相妨礙。今觀中道即",
    "X10n0253_007:0323b18": "二邊為中。世俗之&#x76B7;中間以鐵器為皇。在&#x76B7;之內。",
    "X10n0253_007:0323b19": "及鳴&#x76B7;時。鍠聲于外。今此觀成了。生死涅槃。色心",
    "X10n0253_007:0323b20": "依正。畢竟無二。一一皆歸正性。明顯寂滅極處。內",
    "X10n0253_007:0323b21": "發輕安。心輕故&#x5FA7;一切法。皆是佛法身。遮那&#x5FA7;一",
    "X10n0253_007:0323b22": "切處。煩惱涅槃。至名為禪那者。煩惱即生死。涅槃",
    "X10n0253_007:0323b23": "不生滅也。生死即涅槃。二具不留礙。又煩惱即俗",
    "X10n0253_007:0323b24": "諦也。涅槃即真諦也。真即是俗。俗即是真。二亦無",
    "X10n0253_007:0323c01": "留礙。煩惱如&#x6C37;。涅槃如水。&#x6C37;即水。水即&#x6C37;。亦二無",
    "X10n0253_007:0323c02": "二不相留礙。真性自通通即不相留礙。既煩惱融",
    "X10n0253_007:0323c03": "為法性。法性即空慧。發明內自寂滅為樂。若身若",
    "X10n0253_007:0323c04": "心自然輕安。輕安即神通也。此非究竟佛。謂之妙",
    "X10n0253_007:0323c05": "覺。初住聖人。隨順寂滅境界。指所證寂滅為妙。[0323c05] 自",
    "X10n0253_007:0323c06": "他身心所不能反。此指自他所證之極。自覺聖智",
    "X10n0253_007:0323c07": "真如獨存。不屬他身心。自身心亦所不及。&#x76D6;圓覺",
    "X10n0253_007:0323c08": "無身心相。自他身心所不能及。四見又何由可生。",
    "X10n0253_007:0323c09": "四見。即我見人見眾生見壽者見。今具二見眾生",
    "X10n0253_007:0323c10": "壽者壽者眾生。已包人我二見。皆為浮想。以中道",
    "X10n0253_007:0323c11": "種智。觀一切法。是為浮想。何況自他身心眾生壽",
    "X10n0253_007:0323c12": "命我人之見。爭得不為浮乎。結云。此方便者名為",
    "X10n0253_007:0323c13": "禪那。是佛方便假名禪那。平等性中佛尚不愛作。",
    "X10n0253_007:0323c14": "況種種假名。於我如浮雲。",
    "X10n0253_007:0323c15": "[0323c15] 善男子。此三法門。皆是圓覺。親近隨順。",
    "X10n0253_007:0323c16": "[0323c16] 三法門者。奢摩他三摩&#x9262;提禪那也。始依圓覺而",
    "X10n0253_007:0323c17": "起觀行。終因觀行以證圓覺。始終不離。故云親近",
    "X10n0253_007:0323c18": "隨順。",
    "X10n0253_007:0323c19": "[0323c19] 十方如來。因此成佛。",
    "X10n0253_007:0323c20": "[0323c20] 因此者。因修此三法門也。",
    "X10n0253_007:0323c21": "[0323c21] 十方菩薩。種種方便。一切同異。皆依如是三種事業。",
    "X10n0253_007:0323c22": "[0323c22] 脩習雖有異。同究竟不離三法。",
    "X10n0253_007:0323c23": "[0323c23] 若得圓證。即成圓覺。",
    "X10n0253_007:0323c24": "[0323c24] 三法圓修。即證圓覺。",
    "X10n0253_007:0324a01": "[0324a01] 西蜀復庵暉禪師曰。此顯圓修也。法門者。指前三",
    "X10n0253_007:0324a02": "觀。圓覺是一心之法門。是三觀乃為圓覺之門尸。",
    "X10n0253_007:0324a03": "&#x76D6;門有出入義。悟此法即入此門。迷此法即出此",
    "X10n0253_007:0324a04": "門。然此三法門。皆是依倚悟淨圓覺而起觀行。行",
    "X10n0253_007:0324a05": "行皆趣入圓覺。始終不相捨離。故云親近隨順。然",
    "X10n0253_007:0324a06": "佛及菩薩。同修此三觀。同證此圓覺也。然隨機隨",
    "X10n0253_007:0324a07": "事。行相各異。或多人同修一門。或一人具修多行。",
    "X10n0253_007:0324a08": "若三四五。若千百種。同之與異。隨類難准。然必皆",
    "X10n0253_007:0324a09": "依此三種事業也。圓證者。三觀齊修。方得圓證。若",
    "X10n0253_007:0324a10": "但修一者為偏矣。",
    "X10n0253_007:0324a11": "[0324a11] 四明聰講師曰。此三法門。即空假中三觀也。此三",
    "X10n0253_007:0324a12": "觀。三只是一。一即是三。破則俱破。三觀悉彰破相。",
    "X10n0253_007:0324a13": "假中亦然。立則俱立。妙則俱妙。成一切法。立一切",
    "X10n0253_007:0324a14": "法。空一切法。只為圓覺之性具一切性。親近隨順",
    "X10n0253_007:0324a15": "者。則成佛菩薩。成佛菩薩。出假化物。成就眾生。未",
    "X10n0253_007:0324a16": "&#x751E;不由此也。故云皆依三種事業。圓證者。若非圓",
    "X10n0253_007:0324a17": "心此覺不圓。圓心者。一念三千百界千如三千世",
    "X10n0253_007:0324a18": "間。乃指南之法。妙極於此。依此修證者。即頓成佛",
    "X10n0253_007:0324a19": "道。",
    "X10n0253_007:0324a20": "[0324a20] 善男子。假使有人。修於聖道。教化成就百千萬億阿",
    "X10n0253_007:0324a21": "羅漢辟支佛果。不如。有人聞此圓覺無礙法門。一剎",
    "X10n0253_007:0324a22": "那頃隨順修習。",
    "X10n0253_007:0324a23": "[0324a23] 成就百千萬億小乘之果。不如蹔修圓覺無礙法",
    "X10n0253_007:0324a24": "門。",
    "X10n0253_007:0324b01": "[0324b01] 西蜀復庵暉禪師曰。此較量顯勝也。梵語阿羅漢。",
    "X10n0253_007:0324b02": "此有三義。一無賊。二應供。三不生。此乃第四果也。",
    "X10n0253_007:0324b03": "梵語辟支迦。此云獨覺。亦謂之緣覺。此是小乘中",
    "X10n0253_007:0324b04": "利根之人。是二小乘所作已辦。梵行已立。不受後",
    "X10n0253_007:0324b05": "有。永出三界。具足六通八解。且如勸得一人二人。",
    "X10n0253_007:0324b06": "持於五戒十戒。據諸經說。福已甚多。何況令爾許",
    "X10n0253_007:0324b07": "億人成就辟支羅漢之果。此福與前之福。譬如海",
    "X10n0253_007:0324b08": "形牛跡。又不可以比較。雖如是都不如有人。蹔得",
    "X10n0253_007:0324b09": "聞此十方諸佛廣大靈明圓覺大自在無障礙一",
    "X10n0253_007:0324b10": "心法門。於剎那極促頃刻之間。用不背心。於聞思",
    "X10n0253_007:0324b11": "修三慧。熏修習學圓覺之功德。何故如是。以此法",
    "X10n0253_007:0324b12": "門能令行人不歷三祇。便登佛位。如法華說。龍女",
    "X10n0253_007:0324b13": "獻珠。一生成佛也。",
    "X10n0253_007:0324b14": "[0324b14] 四明聰講師曰。聲聞辟支乃小聖。只修四諦十二",
    "X10n0253_007:0324b15": "因緣。觀緣入道。此如一滴水。今修圓覺者。如大海",
    "X10n0253_007:0324b16": "水。破一切相。具一切相等法界修等法界證。起信",
    "X10n0253_007:0324b17": "云。離念相者。等&#x8657;空界。無所不遍。法界一相。只是",
    "X10n0253_007:0324b18": "如來常住法身。亦是一切眾生本具性德。龍女一",
    "X10n0253_007:0324b19": "歷耳根。便往南方成佛。故云隨順修習也。如上威",
    "X10n0253_007:0324b20": "德所問。借&#x9C15;為眼。牟尼廣示。亦是憑&#x8657;作響。而不",
    "X10n0253_007:0324b21": "知如如之理本乎一性而已。得之為悟。失之為迷",
    "X10n0253_007:0324b22": "一理而已。迷之而為凡。悟之而為聖。迷者自隔理",
    "X10n0253_007:0324b23": "不隔也。失者自失理不失也。三觀之作。所辨異同。",
    "X10n0253_007:0324b24": "而究聖性。使群生正性而順理者也。正性順理。所",
    "X10n0253_007:0324c01": "以覺路不紆解脫之門至矣。不知此法門。則學何",
    "X10n0253_007:0324c02": "所入。功何所施。智何所發。梁氏云。去聖久遠。賢人",
    "X10n0253_007:0324c03": "不出。庸昏之徒含識而已。致使魔邪詭惑諸黨並",
    "X10n0253_007:0324c04": "熾空有云云。為坑為&#x7A7D;。有膠於文句。不敢動者。有",
    "X10n0253_007:0324c05": "流於漭蕩。而不能住者有太遠。而心不至者有太",
    "X10n0253_007:0324c06": "近。而我身即是者。有枯木而稱為定者。有竅號而",
    "X10n0253_007:0324c07": "稱慧者。有奔走非道。而言權者。有假鬼神而言通",
    "X10n0253_007:0324c08": "者。有放心而為廣者。有罕言而為密者。有齒舌潛",
    "X10n0253_007:0324c09": "傳為口訣者。凡此之類。自立為祖。繼祖為家。反經",
    "X10n0253_007:0324c10": "非聖。味者不覺。仲尼有云。道之不明也。我知之矣。",
    "X10n0253_007:0324c11": "由物累也。梁氏之言。可謂救世辨惑之要。聞之者",
    "X10n0253_007:0324c12": "得不自鏡。其或未然。吾未如之何也矣。",
    "X10n0253_007:0324c13": "[0324c13] 爾時世尊。欲重宣此義。而說偈言。",
    "X10n0253_007:0324c14": " 威德汝當知  無上大覺心  本際無二相",
    "X10n0253_007:0324c15": " 隨順諸方便  其數即無量  如來總開示",
    "X10n0253_007:0324c16": " 便有三種類  寂靜奢摩他  如鏡照諸像",
    "X10n0253_007:0324c17": " 如幻三摩提  如苗漸增長  禪那唯寂滅",
    "X10n0253_007:0324c18": " 如彼器中鍠  三種妙法門  皆是覺隨順",
    "X10n0253_007:0324c19": " 十方諸如來  及諸大菩薩  因此得成道",
    "X10n0253_007:0324c20": " 三事圓證故  名究竟涅槃",
    "X10n0253_007:0324c21": "[0324c21] 唐圭峰定慧禪師宗密頌威德自在菩薩章曰。",
    "X10n0253_007:0324c22": " 威德請開三種觀  中根始此分章段",
    "X10n0253_007:0324c23": " 四門開處任方來  三類修時非雜亂",
    "X10n0253_007:0324c24": " 靜鏡圓明全顯彰  幻苗增長無涯畔",
    "X10n0253_007:0325a01": " 器中鍠可喻禪那  三法能超生死岸"
}