{
    "X56n0946_001:0780b07": "螺溪振祖集目錄",
    "X56n0946_001:0780b09": "吳越錢忠懿王賜淨光法師制(三道)",
    "X56n0946_001:0780b10": "本朝寺額建傳教院碑銘",
    "X56n0946_001:0780b11": "淨光法師行業碑傳教院建育王石塔記",
    "X56n0946_001:0780b12": "淨光法師塔銘丞相李公讚",
    "X56n0946_001:0780b13": "知府鄭公讚通慧僧統詩",
    "X56n0946_001:0780b14": "光仁文德大師詩查菴法師讚",
    "X56n0946_001:0780b15": "栢庭法師讚淨光法師移塔記",
    "X56n0946_001:0780b18": "螺谿振祖集",
    "X56n0946_001:0780b20": "住持天台傳教院比丘　(元悟)　編",
    "X56n0946_001:0780b21": "吳越錢忠懿王賜淨光法師制(三道)",
    "X56n0946_001:0780b22": "制禪林寺僧義寂得大師子玄等奏於本寺為國講",
    "X56n0946_001:0780b23": "法華經文句疏等具悉蓋精名德是罄功勤閱覽之",
    "X56n0946_001:0780b24": "時尤多嘉媿故茲詔示想宜知悉遣書指不多及十",
    "X56n0946_001:0780c01": "三日。",
    "X56n0946_001:0780c02": "制僧義寂卿久居名山恒看大藏國朝欽若真教志",
    "X56n0946_001:0780c03": "重高人今賜師號紫衣細絹十疋綿十屯至可領也",
    "X56n0946_001:0780c04": "故茲詔示想宜知悉遣書指不多及二十九日。",
    "X56n0946_001:0780c05": "報義寂勾當所申昨委汝為天界講金光明經一會",
    "X56n0946_001:0780c06": "圓滿備已知悉汝早揮麈柄載演猊音於識心達本",
    "X56n0946_001:0780c07": "之餘有律虎義龍之稱遠茲景仰因命闡揚己聞講",
    "X56n0946_001:0780c08": "唱之告成尤見精修而戒意再披申舉深所[娖口+田]稱今",
    "X56n0946_001:0780c09": "賜汝乳藥絹二十疋茶二百角至可收領遣此示諭",
    "X56n0946_001:0780c10": "不具　(華押)　付九月　日。",
    "X56n0946_001:0780c11": "本朝賜額　勑黃",
    "X56n0946_001:0780c12": "中書門下牒兩浙轉運司兩浙轉運司奏淮中書劄",
    "X56n0946_001:0780c13": "子分析轄下諸州軍偽命宮觀寺院未曾賜額如後",
    "X56n0946_001:0780c14": "台州天台縣傳教院宜賜定慧院為額牒奉　勑如",
    "X56n0946_001:0780c15": "前宜令轉運司遍牒逐處及更切子細勘會如內有",
    "X56n0946_001:0780c16": "承天節已曾賜名額者更不行下牒至准　勑故牒。",
    "X56n0946_001:0780c17": "大中祥符元年七月三日牒",
    "X56n0946_001:0780c18": "右諫議大夫參知政事趙",
    "X56n0946_001:0780c19": "兵部侍郎參知政事馮",
    "X56n0946_001:0780c20": "工部尚書平章事王",
    "X56n0946_001:0780c21": "建傳教院碑銘",
    "X56n0946_001:0780c22": "忠果雄勇功臣金州管內觀察使判和",
    "X56n0946_001:0780c23": "州軍州事光祿大夫　特進檢校大傳",
    "X56n0946_001:0780c24": "兼御史大夫上柱國彭城郡開國公食",
    "X56n0946_001:0781a01": "邑六千戶食實封一千一百戶錢(儼)撰",
    "X56n0946_001:0781a02": "聖人之垂文設教所目舉綱維而示軌轍使後世之",
    "X56n0946_001:0781a03": "人至乎聖賢之道也若夫括天地極陰陽窮吉凶審",
    "X56n0946_001:0781a04": "消長莫尚乎易而伏犧始之仲尼述之是垂美利於",
    "X56n0946_001:0781a05": "天下也以日繫月彰往考來正王道紀人倫莫尚乎",
    "X56n0946_001:0781a06": "春秋而夫子經之丘明傳之是申明誡於萬世也敢",
    "X56n0946_001:0781a07": "問聖人之垂文設教極於是乎殊不知垂褒貶之文",
    "X56n0946_001:0781a08": "不能等冤親齊生滅究否泰之術不能暢妙性括真",
    "X56n0946_001:0781a09": "機其為人天之津蹊越生死之淵奧則大雄氏之法",
    "X56n0946_001:0781a10": "莫不大乎莫不聖乎若夫鷲嶺之韜玉音龍藏之傳",
    "X56n0946_001:0781a11": "寶典去聖逾遠垂裕後昆所以廣香海之波瀾壯大",
    "X56n0946_001:0781a12": "車之輪轂又莫盛乎天台之教者故陳隋國師智者",
    "X56n0946_001:0781a13": "大師法名智顗演一華之大旨立八桂之華宗以明",
    "X56n0946_001:0781a14": "破昏太陽之開氛霧以靜抳動神龜之抃重溟藏通",
    "X56n0946_001:0781a15": "別圓四教斯闡醍醐乳酪五味相宣傳般若之燈光",
    "X56n0946_001:0781a16": "開方等之門閾長風破浪溺群魔於不二之門大山",
    "X56n0946_001:0781a17": "出雲茂正法於說三之圃垂為妙典揚我真風由是",
    "X56n0946_001:0781a18": "國王大臣延首丹丘之講肆城邑聚落傾心金地之",
    "X56n0946_001:0781a19": "道場則智者之化人其利博哉不可得而言也傳教",
    "X56n0946_001:0781a20": "院者即今淨光大師寂公住持之所師法名義寂俗",
    "X56n0946_001:0781a21": "姓胡氏永嘉人也先是周顯德初螺谿居民張彥安",
    "X56n0946_001:0781a22": "來詣師曰家居寺之東南有隙地可一里餘陰晦之",
    "X56n0946_001:0781a23": "夕必有鬼魅吟嘯之聲亦有鍾磬考擊之響又甞夢",
    "X56n0946_001:0781a24": "神龍遊其地故非愚民所可有也願奉師以為僧事",
    "X56n0946_001:0781b01": "師納之親往閱眎歎其山水秀異因謂眾曰此伽藍",
    "X56n0946_001:0781b02": "地也常以傳續真乘思卜講唱之所又天台一宗稟",
    "X56n0946_001:0781b03": "於龍樹彼夢神龍之兆豈非此耶然而財施不供莫",
    "X56n0946_001:0781b04": "能遽成其志但納所捨而營蔬圃耳尋而法華巖公",
    "X56n0946_001:0781b05": "之門人齊公(願齊公後亦署崇法禪師亦師傳法弟子)以其事聞于本師",
    "X56n0946_001:0781b06": "禪師禪師大可其議遂輟所得眾施錢三十萬以資",
    "X56n0946_001:0781b07": "經始師雖聆喜捨頗懼重勞乃誡齊公曰今之所營",
    "X56n0946_001:0781b08": "蓋[耜耒]學徒為念非欲芘風雨以移家間樹下之志汝",
    "X56n0946_001:0781b09": "體乃意當勉成之齊公乃鑿山肇基度木興構凡建",
    "X56n0946_001:0781b10": "法堂三間厨屋數舍覆茅累塊悉尚朴素月稱師心",
    "X56n0946_001:0781b11": "乾德甲子歲秋八月堂成乃請師居之默然遂率學",
    "X56n0946_001:0781b12": "徒二十人以之俱往點頭之石行列翠巘雨新之華",
    "X56n0946_001:0781b13": "飛颺寶几師又覩其朴野恊彼安栖至止之餘歡喜",
    "X56n0946_001:0781b14": "無量其後登魚門宇日兢充盈放鶴園林人患襞積",
    "X56n0946_001:0781b15": "師聞之沮其說者數四而雲居韶公禪師以其傳灯",
    "X56n0946_001:0781b16": "之地未廣函丈之規乃疏于　今漢南國王智者大",
    "X56n0946_001:0781b17": "師位登諸地跡示四依得總持門獲無礙辯所述教",
    "X56n0946_001:0781b18": "法盈數百卷淨光大師義寂傳而講之如水分器(已上",
    "X56n0946_001:0781b19": "八句並載上書之文)而所居精舍棟宇未豐[(厂@((既旡)日+口))*頁]許經營用安樞",
    "X56n0946_001:0781b20": "衣之眾王從之乃命愛子襄華二師洎于宗藩各施",
    "X56n0946_001:0781b21": "錢粟以助之師以艸堂之居雅得便穩不聽命者久",
    "X56n0946_001:0781b22": "之五年及丁卯歲建剏始畢凡重構懺堂法堂禪室",
    "X56n0946_001:0781b23": "經室及隸寺宇制者罔不畢俻中間內外總一百三",
    "X56n0946_001:0781b24": "十餘間林泉相輝金碧明媚缾錫所至寒暑忘歸其",
    "X56n0946_001:0781c01": "年　國王復命師講法華經一座追福于　王妣恭",
    "X56n0946_001:0781c02": "懿太夫人吳氏自是神龍喜於聞法鳥獸樂於銜華",
    "X56n0946_001:0781c03": "供飽純陀席嚴布薩隱几捉拂翼翼小心海福田衣",
    "X56n0946_001:0781c04": "濟濟有眾太平興國二年元帥府都押衙王君承益",
    "X56n0946_001:0781c05": "內知客余君德徽同議本院建造彌陀佛殿　王復",
    "X56n0946_001:0781c06": "命施錢八十萬又請師講金光明經一座飯僧三萬",
    "X56n0946_001:0781c07": "人香華旛蓋供佛之具一皆稱足明年　彤矢常參",
    "X56n0946_001:0781c08": "金輪大統教法愈盛莊嚴益專屬像設未周眾望斯",
    "X56n0946_001:0781c09": "鬱乃遣僧重雲遠來　京師請於襄師襄師因以陳",
    "X56n0946_001:0781c10": "國夫人徐氏漢南國王府別駕徐君貴安共捨錢二",
    "X56n0946_001:0781c11": "十萬副以金帶又募郡人李從遇眾率淨財三十萬",
    "X56n0946_001:0781c12": "仝就厥工於是孔雀頂螺尊臨中扆芙蓉冠葉翊輔",
    "X56n0946_001:0781c13": "崇臺環衛以之雄稜侍從以之柔悅沈沈金口深類",
    "X56n0946_001:0781c14": "無言爛爛青眸真符不瞬三寶既具百福可量而聞",
    "X56n0946_001:0781c15": "師妙行孔修慈心止足衣惟大布臥止一床杖頭但",
    "X56n0946_001:0781c16": "掛於缾囊庭內不施於扄鑰談玄亹亹五十席非謂",
    "X56n0946_001:0781c17": "該通樂道熈熈三重閣未為高邁今俗年六十有八",
    "X56n0946_001:0781c18": "僧臘四十有九雖春秋已高而誨誘無懈實僧史之",
    "X56n0946_001:0781c19": "一奇士也噫天台教者述覺王無說之義包括寧遺",
    "X56n0946_001:0781c20": "明眾生有趣之源環循莫盡由是三乘迭駕方析假",
    "X56n0946_001:0781c21": "以入空十地宏超遂即凡而成聖豈必指蓮華於水",
    "X56n0946_001:0781c22": "上先示從權自當悟蝴蝶於夢中了無別體宣此義",
    "X56n0946_001:0781c23": "者孰不宗之而師之學徒通鑑大師知廉以師崇佛",
    "X56n0946_001:0781c24": "宮祠開法庠序將永歲寒之績請以刊勒為期而(儼)",
    "X56n0946_001:0782a01": "念天台山素足名儒繼談聖教竽難濫吹硯合先焚",
    "X56n0946_001:0782a02": "然思句偈成因敢以諛辭為避所願草藩肥膩滋善",
    "X56n0946_001:0782a03": "本以常新風動毗藍吹慧光而不滅謹即齋戒為之",
    "X56n0946_001:0782a04": "銘曰。",
    "X56n0946_001:0782a05": "　伏犧往兮仲尼不興　　爾易經兮爻象何明",
    "X56n0946_001:0782a06": "　宣父亡兮丘明不出　　爾魯史兮篇題斯逸",
    "X56n0946_001:0782a07": "　皇皇真教兮超生死　　洋洋梵音兮總權實",
    "X56n0946_001:0782a08": "　鶴樹圓寂兮玉偈秘密　　螺谿不談兮華編誰帙",
    "X56n0946_001:0782a09": "　傳光析派兮存赤城　　植柰松揮兮宜萬齡",
    "X56n0946_001:0782a10": "系曰",
    "X56n0946_001:0782a11": "　台山巖巖標幾尋　　傳教孜孜開寶林",
    "X56n0946_001:0782a12": "　寒猿野鶴盡念法　　猊座無言揚妙音",
    "X56n0946_001:0782a13": "時雍熙三年丙戌歲十一月十日文",
    "X56n0946_001:0782a14": "淨光大師行業碑",
    "X56n0946_001:0782a15": "朝奉大夫行尚書戶部郎中知　制誥賜紫金",
    "X56n0946_001:0782a16": "魚袋錢(易)撰",
    "X56n0946_001:0782a17": "天南山奇甚東西北山其高深幽遠便釋者栖鍾于",
    "X56n0946_001:0782a18": "台台連四去千萬山復又宏閟窈窕如非人可以止",
    "X56n0946_001:0782a19": "者昔我智者坐此山以著書故得名教智者沒釋來",
    "X56n0946_001:0782a20": "習其教得其旨者累累有之易生于越聞師之事甚",
    "X56n0946_001:0782a21": "異師胡氏家溫永嘉三世習釋書母鄭氏既娠不食",
    "X56n0946_001:0782a22": "肉生五六歲與群兒戲于門會三釋者被遠游具由",
    "X56n0946_001:0782a23": "是道而遇群兒一者撫師之頂曰汝有奇相當為吾",
    "X56n0946_001:0782a24": "門之達者既去三[(厂@((既旡)日+口))*頁]有羨聲自後復授釋書拜釋像",
    "X56n0946_001:0782b01": "如無為人事者心年甫十二投溫之僧子安為浮屠",
    "X56n0946_001:0782b02": "氏勤謹明利得盡弟子禮安器之授經所謂法華者",
    "X56n0946_001:0782b03": "期月周誦其起居宴坐也綽綽有古佛之威儀十九",
    "X56n0946_001:0782b04": "始去鬚髮為比丘具矣乃之越授毗尼於清律師三",
    "X56n0946_001:0782b05": "載盡極其道又南之天台通智者教師承聳廣二公",
    "X56n0946_001:0782b06": "一且手法華本迹不二門至法性之與無明徧造諸",
    "X56n0946_001:0782b07": "法名之為染無明之與法性徧應眾緣號之為淨因",
    "X56n0946_001:0782b08": "頓悟佛心汗落如雨不數月登座衍說坐二師於聽",
    "X56n0946_001:0782b09": "徒中了無媿色每入大藏採一經未甞別考科疏隨",
    "X56n0946_001:0782b10": "意而講渙然氷釋尋有去山意止者盡台人皆不能",
    "X56n0946_001:0782b11": "時廣順中也易忠懿叔父領大元帥開府于淅水聞",
    "X56n0946_001:0782b12": "之堅止勿他往授以釋署淨光大師三讓授受不施",
    "X56n0946_001:0782b13": "方建法華道場六時行釋事晝夜不怠甲子秋居螺",
    "X56n0946_001:0782b14": "溪講導事如道場吾叔大元帥供施日至焉丁卯下",
    "X56n0946_001:0782b15": "台寓開元東樓春雨連日一夕有夢若告樓垝及旦",
    "X56n0946_001:0782b16": "遷它所是夜大山頹擊樓墮免者將百人早歲吳越",
    "X56n0946_001:0782b17": "不雨久而吾叔命使求禱之師領其徒詣巨潭覆鉢",
    "X56n0946_001:0782b18": "作禱而暗有呪語食久潭中為風所激怳有物自水",
    "X56n0946_001:0782b19": "中起迴不半道大雨連下周境謝足又甞危坐居室",
    "X56n0946_001:0782b20": "有童子服山人衣形體瘠陋持竹器以土養小松跪",
    "X56n0946_001:0782b21": "於室前師徐詢之爾何來也答曰華頂遣送松栽言",
    "X56n0946_001:0782b22": "訖遺竹器於地忽爾不見師潛謂其徒曰此山神也",
    "X56n0946_001:0782b23": "吾當別住道場後剏螺溪教院之前讖也凡道南險",
    "X56n0946_001:0782b24": "者首稱天台石橋下臨萬仞飛泉四射危滑欹側狀",
    "X56n0946_001:0782c01": "如橫虹師甞夜度有光前導如列炬擲火皆不知其",
    "X56n0946_001:0782c02": "來又好脩壞像多獲古物若有符契因得咸通六年",
    "X56n0946_001:0782c03": "像中書即當時僧希皎誓文[(厂@((既旡)日+口))*頁]復生此以童子出家",
    "X56n0946_001:0782c04": "傳大法首眾謂師之前身如許元度事師昔在四明",
    "X56n0946_001:0782c05": "止育王寺夢登上方有寶幢高座大署曰文殊臺而",
    "X56n0946_001:0782c06": "闌楯圍絡趍不能入上有菩薩手自相引坦然可登",
    "X56n0946_001:0782c07": "復覺是身與菩薩之體泯合無二癸未年　上使內",
    "X56n0946_001:0782c08": "侍省官與台守入山謀建釋舍堅請師受菩薩戒自",
    "X56n0946_001:0782c09": "稱弟子師凡與台人授戒有捨屠宰而執經論者有",
    "X56n0946_001:0782c10": "不血食者有至死不言殺者有投高死而發願者有",
    "X56n0946_001:0782c11": "弃妻子而求為浮屠人者有入山一步一禮血埀于",
    "X56n0946_001:0782c12": "額者有火一臂一指以供佛者嗚呼大音一舉應者",
    "X56n0946_001:0782c13": "千谷非發有所躋其孰能通其大小乎丁亥冬十有",
    "X56n0946_001:0782c14": "一月四目疾終右脇而臥神往形具端而有生其徒",
    "X56n0946_001:0782c15": "樹龕室于方丈台人之慟若喪所親後五年易葬地",
    "X56n0946_001:0782c16": "身體不壞芳香蓊然此非釋中達而異者乎師名義",
    "X56n0946_001:0782c17": "寂字常照俗壽六十九僧臘五十先是太平興國中",
    "X56n0946_001:0782c18": "詔今左街首座掌西京教門事寧公手傳高僧狀師",
    "X56n0946_001:0782c19": "之迹易夙昔好善常欲筆奇聞以申誨始熟師之事",
    "X56n0946_001:0782c20": "續而又得之門人仲休授書一通參對辯正皆符舊",
    "X56n0946_001:0782c21": "文易無似人耶三為休之請立師之碑退以書讓不",
    "X56n0946_001:0782c22": "克又慮好事因循失於紀述乃稽首作禮謹著是辭",
    "X56n0946_001:0782c23": "銘曰。",
    "X56n0946_001:0782c24": "　教敷徒儀　　徒為教主　　徒徹愈明　　徒誕自侮",
    "X56n0946_001:0783a01": "　明則契聖　　感以從真　　侮則徒咎　　咎非教淪",
    "X56n0946_001:0783a02": "　偉哉吾師　　達明契聖　　坐台指人　　學及古性",
    "X56n0946_001:0783a03": "　生異其迹　　死奇其屍　　南譁是聞　　俾徒勤思",
    "X56n0946_001:0783a04": "　師徒伊誰　　克完厥守　　佩于永年　　勿誕以咎",
    "X56n0946_001:0783a05": "傳教院新建育王石塔記",
    "X56n0946_001:0783a06": "當院徒弟　(如皎)　撰并書",
    "X56n0946_001:0783a07": "世雄化緣告息韜形秘藏唯塔像存焉或封玉[(畾/(冗几+互))*毛]緘",
    "X56n0946_001:0783a08": "金骨標幟高顯俾回眸舉手咸成妙機非率然也粤",
    "X56n0946_001:0783a09": "有守澄上人內習禪那外營梵福有年數矣凡曰善",
    "X56n0946_001:0783a10": "利知無不為一旦惠然而來議及勝槩乃曰殊特者",
    "X56n0946_001:0783a11": "難偕聖塔堅久者莫越貞珉命愚仝力營茲巨善愚",
    "X56n0946_001:0783a12": "聞之敢不稱讚於是共募緇俗獲泉貸六萬餘乃命",
    "X56n0946_001:0783a13": "石工匠成四所不逾載祀能事告圓其二所對高五",
    "X56n0946_001:0783a14": "尋立于院之庭其次立于普賢懺院蓋擇其勝地咸",
    "X56n0946_001:0783a15": "得其宜也其質狀擬于育王鎔範眾寶固無漏略中",
    "X56n0946_001:0783a16": "寘鷲峯極談妙經故不須復安舍利者所謂已有如",
    "X56n0946_001:0783a17": "來全身也矧復以實相為道無金石鴻纖之殊也劫",
    "X56n0946_001:0783a18": "火燒空藍風動地其可壞乎愚不揣斐然直書于此。",
    "X56n0946_001:0783a19": "大宋開寶八年歲在大淵献八月八日記。",
    "X56n0946_001:0783a20": "淨光大師塔銘門人　(澄或)　撰",
    "X56n0946_001:0783a21": "師諱羲寂字常照俗胡氏永嘉人也削染于本郡開",
    "X56n0946_001:0783a22": "元寺年十九受具業律于會稽尋依國清習天台教",
    "X56n0946_001:0783a23": "昔智者師迄湛然師燈燈相續徧布寰宇自唐武宗",
    "X56n0946_001:0783a24": "焚毀微言暫汙傳持中廢而能苦心研味在處宣通",
    "X56n0946_001:0783b01": "製科考文誨人無倦居山四十五載稟學二百餘人",
    "X56n0946_001:0783b02": "鄧王錢氏有國之日欽其道德賜紫衣師號樹宇以",
    "X56n0946_001:0783b03": "安之賷供以延之今天下郡府匡化紹隆多其弟子",
    "X56n0946_001:0783b04": "師與人授菩薩戒約數十萬其德行事狀俻載僧史",
    "X56n0946_001:0783b05": "雍熈四年丁亥十一月四日迂化于丈室春秋六十",
    "X56n0946_001:0783b06": "九僧﨟五十明年改元端拱歲次戊子季夏十六日",
    "X56n0946_001:0783b07": "建塔亭葬于國清寺東南隅善來弟子二十餘人長",
    "X56n0946_001:0783b08": "曰令餘令繼箕裘者曰皎如實克負荷事之以禮葬",
    "X56n0946_001:0783b09": "之以禮夫如是文何憾焉愚忝傳後焰俻熟前蹤乃",
    "X56n0946_001:0783b10": "為　曰。",
    "X56n0946_001:0783b11": "　智者圓宗　　然師後躅　　代產奇士　　溫其如玉",
    "X56n0946_001:0783b12": "　興教劬勞　　誨人委曲　　法海揚帆　　昏衢秉燭",
    "X56n0946_001:0783b13": "　錫振何處　　塔扄深谷　　法子法孫　　燈燈相續",
    "X56n0946_001:0783b14": "淨光法師讚中書門下平章事李(沈)",
    "X56n0946_001:0783b15": "　徐陵師顗　　道以尊賢　　梁肅師然　　勤以周旋",
    "X56n0946_001:0783b16": "　二子幸聞　　二師言宣　　洒滋慧露　　清彼心蓮",
    "X56n0946_001:0783b17": "　我師淨光　　芳聲在焉　　無說無示　　得之又玄",
    "X56n0946_001:0783b18": "　形儼丈室　　化流後天　　台厓不移　　清風綿綿",
    "X56n0946_001:0783b19": "淨光大師讚",
    "X56n0946_001:0783b20": "宣德郎行左拾遺權知台州軍州事鄭(元龜)",
    "X56n0946_001:0783b21": "　□□□□　　如雲不定　　合浦珠光　　崑丘玉瑩",
    "X56n0946_001:0783b22": "　順化遺形　　示空達性　　萬古千秋　　瞻仰彌盛",
    "X56n0946_001:0783b23": "左街僧錄應史館編修通慧大師(贊寧)伏",
    "X56n0946_001:0783b24": "承　淨光大師親禮令令咸旋附一偈上。",
    "X56n0946_001:0783c01": "　出懺爐煙緣篆字　　訓徒言語隔溪聲",
    "X56n0946_001:0783c02": "　山遮水遶應難見　　長把高名頂上擎",
    "X56n0946_001:0783c03": "杭州內真身寶塔寺講經論光仁文德大師(常泰)",
    "X56n0946_001:0783c04": "攀和都僧錄高唱寄螺溪淨光大師伏惟采覽。",
    "X56n0946_001:0783c05": "　幸聞智者教重興　　講外金經晝夜聲",
    "X56n0946_001:0783c06": "　文似南山行道處　　足間應有鬼神擎",
    "X56n0946_001:0783c07": "(師與徒眾常誦金光明經晝夜經聲不絕)。",
    "X56n0946_001:0783c08": "查菴法師讚",
    "X56n0946_001:0783c09": "(有嚴)不量蹇拙來講雄詮迹寄紺宮心服至德覩",
    "X56n0946_001:0783c10": "肖像之斯在伸俚詠而敢無鳴呼伏惟昭鑑。",
    "X56n0946_001:0783c11": "　憶昔昏霾萬里開　　德星一點耀南台",
    "X56n0946_001:0783c12": "　修真名自神州起　　慕法僧多日本來",
    "X56n0946_001:0783c13": "　道機幾將成巨蠧　　慧燈相次作寒灰",
    "X56n0946_001:0783c14": "　當時不假扶持力　　塵劫茫茫事可哀",
    "X56n0946_001:0783c15": "栢庭法師讚",
    "X56n0946_001:0783c16": "淨光法師實中興教觀之裔祖也墳塔演于澗壑",
    "X56n0946_001:0783c17": "泥潦浸淫榛莽蕪穢今住持元悟更諸爽塏作亭",
    "X56n0946_001:0783c18": "以覆之是為方丈正寢經始起廢厥惟艱哉法師",
    "X56n0946_001:0783c19": "遺德先德稱頌不可以不廣謾繼前韻毋誚狂斐。",
    "X56n0946_001:0783c20": "特差住持上天竺靈感觀音教寺法孫　(善月)",
    "X56n0946_001:0783c21": "稽首拜手",
    "X56n0946_001:0783c22": "　祖福圖中迹有開　　重光高塔應三台",
    "X56n0946_001:0783c23": "　教流海國推原委　　藍染宗風有自來",
    "X56n0946_001:0783c24": "　戒瑩淵珠清澈底　　道參玄造律飛灰",
    "X56n0946_001:0784a01": "　千載螺溪一陳迹　　法門堪歎亦堪哀",
    "X56n0946_001:0784a02": "螺谿移塔記",
    "X56n0946_001:0784a03": "死而葬古也易葬非古也易葬而非古也其諸從權",
    "X56n0946_001:0784a04": "以濟事歟昔者先王謂夫葬也者藏也藏也者欲人",
    "X56n0946_001:0784a05": "不見也為之棺槨衣衾以舉之卜其宅兆而安厝之",
    "X56n0946_001:0784a06": "於是有葬焉　螺谿尊者既沒門弟子奉其全身以",
    "X56n0946_001:0784a07": "藏國清寺之東南用世禮也蓋二百餘年矣歲月既",
    "X56n0946_001:0784a08": "久水失故道壅沒墊陷行道與嗟(元悟)繆茲承乏相",
    "X56n0946_001:0784a09": "其流泉觀其陰陽得地于方丈之後以紹定庚寅十",
    "X56n0946_001:0784a10": "一月四日易葬而樹塔石焉夫掩骼埋胔為未達者",
    "X56n0946_001:0784a11": "設也當　尊者在時其視此身已同幻化今其云亡",
    "X56n0946_001:0784a12": "一性之真無往不在何惡於水又焉用移雖然學者",
    "X56n0946_001:0784a13": "信之篤思之至焄蒿悽愴若或見之以為不如是則無",
    "X56n0946_001:0784a14": "以安其尊師重道之意而壽其脉於無窮也若夫究",
    "X56n0946_001:0784a15": "傳授之顛末載德行之全俻紀感應之禨祥則有史",
    "X56n0946_001:0784a16": "氏傳在。",
    "X56n0946_001:0784a17": "旹聖宋紹定辛卯正月望日繼代住持法孫比丘(元",
    "X56n0946_001:0784a18": "悟)拜手稽首記",
    "X56n0946_001:0784a20": "螺溪振祖集"
}