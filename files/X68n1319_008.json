{
    "X68n1319_008:0528b04": "御製序",
    "X68n1319_008:0528b05": "紫陽真人作悟真篇以明元門祕要。復作頌偈等三",
    "X68n1319_008:0528b06": "十二篇。一一從性地演出西來最上一乘之妙旨。自",
    "X68n1319_008:0528b07": "敘云。此無為妙覺之至道也。標為外集。夫外之云者。",
    "X68n1319_008:0528b08": "真人豈以元門為內。而以宗門為外哉。審如是。真人",
    "X68n1319_008:0528b09": "止應專事元教。又何必旁及於宗說。且又何謂此為",
    "X68n1319_008:0528b10": "最上。豈非以其超乎三界。真亦不立。故為悟真之外",
    "X68n1319_008:0528b11": "也歟。真人云。世人根性迷鈍。執其有身。惡死悅生。卒",
    "X68n1319_008:0528b12": "難了悟。黃老悲其貪著。乃以修生之術。順其所欲。漸",
    "X68n1319_008:0528b13": "次導之。觀乎斯言。則長生不死。雖經八萬劫。究是楊",
    "X68n1319_008:0528b14": "葉止啼。非為了義。信矣。若此事。雖超三界之外。仍不",
    "X68n1319_008:0528b15": "離乎一毛孔之中。特以不自了證。則非人所可代。學",
    "X68n1319_008:0528b16": "者將箇無義味語放在八識田中。奮起根本無明。發",
    "X68n1319_008:0528b17": "大疑情。猛利無間。縱喪身失命。亦不放捨。久之久之。",
    "X68n1319_008:0528b18": "人法空。心境寂。能所亡情識盡。并此無義味語一時",
    "X68n1319_008:0528b19": "忘却。當下百雜粉碎。覿體真純。此從上古德所為。決",
    "X68n1319_008:0528b20": "不相賺者。真人以華池神水溫養子珠。會三界於一",
    "X68n1319_008:0528b21": "身之後。能以金丹作無義味語用。忽地翻身一擲。抹",
    "X68n1319_008:0528b22": "過太虗。脫體無依。隨處自在。仙俊哉大丈夫也。篇中",
    "X68n1319_008:0528b23": "言句。真證了徹。直指妙圓。即禪門古德中。如此自利",
    "X68n1319_008:0528b24": "利他。不可思議者。猶為希有。如禪師薛道光。皆歸依",
    "X68n1319_008:0528c01": "為弟子。不亦宜乎。刊示來今。使學元門者知有真宗。",
    "X68n1319_008:0528c02": "學宗門者知惟此一事實。餘二即非真焉。是為序。",
    "X68n1319_008:0528c03": "雍正十一年癸丑七月朔日",
    "X68n1319_008:0528c07": "御選大慈圓通禪仙紫陽真人張平叔語錄",
    "X68n1319_008:0528c08": "悟真篇後序",
    "X68n1319_008:0528c09": "切以人之生也。皆緣妄情而有其身。有其身則有患。",
    "X68n1319_008:0528c10": "若其無身。患從何有。夫欲免夫患者。莫若體夫至道。",
    "X68n1319_008:0528c11": "欲體夫至道。莫若明夫本心。故心者。道之體也。道者。",
    "X68n1319_008:0528c12": "心之用也。人能察心觀性。則圓明之體自現。無為之",
    "X68n1319_008:0528c13": "用自成。不假施功。頓超彼岸。此非心鏡朗然。神珠廓",
    "X68n1319_008:0528c14": "明。則何以使諸相頓離。纖塵不染。心源自在。決定無",
    "X68n1319_008:0528c15": "生者哉。然其明心體道之士。身不能累其性。境不能",
    "X68n1319_008:0528c16": "亂其真。則刀兵烏能傷。虎兕烏能害。巨焚大浸。烏足",
    "X68n1319_008:0528c17": "為虞。達人心若明鏡。鑑而不納。隨機應物。和而不唱。",
    "X68n1319_008:0528c18": "故能勝物而無傷也。此所謂無上至真之妙道也。原",
    "X68n1319_008:0528c19": "其道本無名。聖人強名。道本無言。聖人強言爾。然則",
    "X68n1319_008:0528c20": "名言若寂。則時流無以識其體而歸其真。是以聖人",
    "X68n1319_008:0528c21": "設教立言以顯其道。故道因言而後顯。言因道而返",
    "X68n1319_008:0528c22": "忘。柰何此道至妙至微。世人根性迷鈍。執其有身。而",
    "X68n1319_008:0528c23": "惡死悅生。故卒難了悟。黃老悲其貪著。乃以修生之",
    "X68n1319_008:0528c24": "術。順其所欲。漸次導之。以修生之要在金丹。金丹之",
    "X68n1319_008:0529a01": "要在乎神水華池。故道德陰符之教。得以盛行於世",
    "X68n1319_008:0529a02": "矣。蓋人悅其生也。然其言隱而理奧。學者雖諷誦其",
    "X68n1319_008:0529a03": "文。皆莫曉其義。若不遇至人。授之口訣。縱揣量百種。",
    "X68n1319_008:0529a04": "終莫能著其功而成其事。豈非學者紛如牛毛。而達",
    "X68n1319_008:0529a05": "者乃如麟角也。余向己酉歲於成都遇師授丹法。當",
    "X68n1319_008:0529a06": "年且生公傾背。自後三傳於人。三遭禍患。皆不逾兩",
    "X68n1319_008:0529a07": "旬。近方憶師之所戒云。異日有與汝解韁脫鎖者。當",
    "X68n1319_008:0529a08": "宜授之。餘不許。爾後欲解名籍。而患此道人不知信。",
    "X68n1319_008:0529a09": "遂撰此悟真篇。敘丹藥本末。既成。而求學者湊然而",
    "X68n1319_008:0529a10": "來。觀其意勤。心不忍祕。乃擇而授之。然而所授者。皆",
    "X68n1319_008:0529a11": "非有巨勢強力。能持危拯溺。慷慨特達。能仁明道之",
    "X68n1319_008:0529a12": "士。初再罹禍患。心猶未知。竟至於三。乃省前過。故知",
    "X68n1319_008:0529a13": "大丹之法。至簡至易。雖愚昧小人。得而行之。則立超",
    "X68n1319_008:0529a14": "聖地。是以天意祕惜。不許輕傳於非其人也。而余不",
    "X68n1319_008:0529a15": "遵師語。屢泄天機。以其有身。故每膺譴患。此天之深",
    "X68n1319_008:0529a16": "戒。如此之神且速。敢不恐懼克責。自今以往。當鉗口",
    "X68n1319_008:0529a17": "結舌。雖鼎鑊居前。刀劍加項。亦無復敢言矣。此悟真",
    "X68n1319_008:0529a18": "篇中所歌詠大丹藥物火候。細微之旨。無不備悉。好",
    "X68n1319_008:0529a19": "事者夙有仙骨。觀之則智慮自明。可以尋文解義。豈",
    "X68n1319_008:0529a20": "須余區區之口授之矣。如此乃天之所賜。非余之輒",
    "X68n1319_008:0529a21": "傳也。如其篇末歌頌。談見性之法。即上之所謂無為",
    "X68n1319_008:0529a22": "妙覺之道也。然無為之道。齊物為心。雖顯祕要。終無",
    "X68n1319_008:0529a23": "過咎。柰何凡夫緣業有厚薄。性根有利鈍。縱聞一音。",
    "X68n1319_008:0529a24": "紛成異見。故釋迦文殊所演法寶。無非一乘。而聽學",
    "X68n1319_008:0529b01": "者隨量會解。自然成三乘之差。此後若有根性猛利",
    "X68n1319_008:0529b02": "之士見聞此篇。則知余得達摩六祖最上一乘之妙",
    "X68n1319_008:0529b03": "旨。可因一言而悟萬法也。如其習氣尚餘。則歸中小",
    "X68n1319_008:0529b04": "之見。亦非余之咎矣。時元豐改元戊午歲仲夏月戊",
    "X68n1319_008:0529b05": "寅日。張平叔再序。",
    "X68n1319_008:0529b09": "悟真篇外集",
    "X68n1319_008:0529b10": "性地頌",
    "X68n1319_008:0529b11": "一",
    "X68n1319_008:0529b12": "佛性非同異。千燈共一光。增之寧解益。減著且無傷。",
    "X68n1319_008:0529b13": "取舍俱無過。焚漂總不妨。見聞知覺法。無一可猜量。",
    "X68n1319_008:0529b14": "二",
    "X68n1319_008:0529b15": "如來妙體遍河沙。萬象森羅無障遮。會得圓通真法",
    "X68n1319_008:0529b16": "眼。始知三界是吾家。",
    "X68n1319_008:0529b17": "三",
    "X68n1319_008:0529b18": "視之不可見其形。及至呼之又却應。莫道此聲如谷",
    "X68n1319_008:0529b19": "響。若還無谷有何聲。",
    "X68n1319_008:0529b20": "四",
    "X68n1319_008:0529b21": "一物含聞見覺知。蓋諸塵境顯其機。靈常一物尚非",
    "X68n1319_008:0529b22": "有。四者憑何作所依。",
    "X68n1319_008:0529b23": "五",
    "X68n1319_008:0529b24": "不移一步到西天。端坐諸方在目前。頂後有光猶是",
    "X68n1319_008:0529c01": "幻。雲生足下未為仙。",
    "X68n1319_008:0529c02": "六",
    "X68n1319_008:0529c03": "求生本自無生。畏滅何曾暫滅。眼見不如耳見。口說",
    "X68n1319_008:0529c04": "爭如鼻說。",
    "X68n1319_008:0529c05": "無罪福",
    "X68n1319_008:0529c06": "終日行不曾行。終日坐不曾坐。修善不成功德。造惡",
    "X68n1319_008:0529c07": "原無罪過。時人若未明心。莫執此言亂做。死後須見",
    "X68n1319_008:0529c08": "閻王。難免鑊湯碓磨。",
    "X68n1319_008:0529c09": "三界惟心",
    "X68n1319_008:0529c10": "三界惟心妙理。萬物非此非彼。無一物非我心。無一",
    "X68n1319_008:0529c11": "物是我己。",
    "X68n1319_008:0529c12": "見物便見心",
    "X68n1319_008:0529c13": "見物便見心。無物心不現。十方通塞中。真心無不遍。",
    "X68n1319_008:0529c14": "若生知識解。却成顛倒見。覩境能無心。始見菩提面。",
    "X68n1319_008:0529c15": "圓通",
    "X68n1319_008:0529c16": "見了真空空不空。圓明何處不圓通。根塵心法都無",
    "X68n1319_008:0529c17": "物。妙用方知與物同。",
    "X68n1319_008:0529c18": "隨他",
    "X68n1319_008:0529c19": "萬物縱橫在目前。看他動靜任他權。圓明定慧終無",
    "X68n1319_008:0529c20": "染。似水生蓮蓮自蓮。",
    "X68n1319_008:0529c21": "寶月",
    "X68n1319_008:0529c22": "一輪明月當虗空。萬國清光無障礙。收之不聚撥不",
    "X68n1319_008:0529c23": "開。前之不進後不退。彼非遠兮此非近。表非外兮裏",
    "X68n1319_008:0529c24": "非內。同中有異異中同。問你傀儡會不會。",
    "X68n1319_008:0530a01": "心經頌",
    "X68n1319_008:0530a02": "蘊諦根塵空色。都無一法堪言。顛倒之見已盡。寂靜",
    "X68n1319_008:0530a03": "之體翛然。",
    "X68n1319_008:0530a04": "人我(又名齊物)",
    "X68n1319_008:0530a05": "我不異人。人心自異。人有親疏。我無彼此。水陸飛行。",
    "X68n1319_008:0530a06": "等觀一體。貴賤尊卑。首足同己。我尚非我。何甞有你。",
    "X68n1319_008:0530a07": "彼此俱無。眾泡歸水。",
    "X68n1319_008:0530a08": "讀雪竇禪師祖英集",
    "X68n1319_008:0530a09": "曹溪一水分千派。照古澄今無滯礙。近來學者不窮",
    "X68n1319_008:0530a10": "源。妄指蹄窪為大海。雪竇老師達真趣。大震雷音椎",
    "X68n1319_008:0530a11": "法鼓。獅王哮吼出窟來。百獸千邪皆恐懼。或歌詩兮",
    "X68n1319_008:0530a12": "或語句。叮嚀指引迷人路。言詞磊落義高深。擊玉敲",
    "X68n1319_008:0530a13": "金響千古。爭柰迷人逐境留。却將言相尋名數。真如",
    "X68n1319_008:0530a14": "實相本無言。無下無高無有邊。非色非空非二體。十",
    "X68n1319_008:0530a15": "方塵剎一輪圓。正定何曾分語默。取不得兮捨不得。",
    "X68n1319_008:0530a16": "但於諸相不留心。即是如來真軌則。為除妄想將真",
    "X68n1319_008:0530a17": "對。妄若不生真亦晦。能知真妄兩俱非。方得真心無",
    "X68n1319_008:0530a18": "罣礙。無罣礙兮能自在。一悟頓消窮劫罪。不施功力",
    "X68n1319_008:0530a19": "證菩提。從此永離生死海。吾師近而言語暢。留在世",
    "X68n1319_008:0530a20": "間為榜樣。昨宵被我喚將來。把鼻孔穿放杖上。問他",
    "X68n1319_008:0530a21": "第一義何如。却道有言皆是謗。",
    "X68n1319_008:0530a22": "戒定慧解",
    "X68n1319_008:0530a23": "夫戒定慧者。乃法中之妙用也。佛祖雖嘗有言。而未",
    "X68n1319_008:0530a24": "達者有所執。今略而言之。庶資開悟。然其心境兩忘。",
    "X68n1319_008:0530b01": "一念不動。曰戒。覺性圓明。內外瑩徹。曰定。隨緣應物。",
    "X68n1319_008:0530b02": "妙用無窮。曰慧。此三者相須而成。互為體用。或戒之",
    "X68n1319_008:0530b03": "為體者。則定慧為其用。定之為體者。則戒慧為其用。",
    "X68n1319_008:0530b04": "慧之為體者。則戒定為其用。三者未嘗斯須相離也。",
    "X68n1319_008:0530b05": "猶如日假光而能照。光假照以能明。非光則不能照。",
    "X68n1319_008:0530b06": "非照則不能明。原其戒定慧者。本乎一性。光照明者。",
    "X68n1319_008:0530b07": "本乎一日。一尚非一。三復何三。三一俱忘。湛然清淨。",
    "X68n1319_008:0530b08": "即心是佛頌",
    "X68n1319_008:0530b09": "佛即心兮心即佛。心佛從來皆妄物。若知無佛復無",
    "X68n1319_008:0530b10": "心。始是真如法身佛。法身佛。沒模樣。一顆圓光含萬",
    "X68n1319_008:0530b11": "象。無體之體即真體。無相之相即實相。非色非空非",
    "X68n1319_008:0530b12": "不空。不動不靜不來往。無異無同無有無。難取難捨",
    "X68n1319_008:0530b13": "難聽望。內外圓通到處通。一佛國在一沙中。一粒沙",
    "X68n1319_008:0530b14": "含大千界。一箇身心萬箇同。知之須會無心法。不染",
    "X68n1319_008:0530b15": "不滯為淨業。善惡千端無所為。便是如來及迦葉。",
    "X68n1319_008:0530b16": "採珠歌",
    "X68n1319_008:0530b17": "貧子衣中珠。本自圓明好。不會自尋求。却數他人寶。",
    "X68n1319_008:0530b18": "數他寶。終無益。只是教君空費力。爭如認取自家珍。",
    "X68n1319_008:0530b19": "價值黃金千萬億。此寶珠。光最大。遍照三千大千界。",
    "X68n1319_008:0530b20": "從來不解少分毫。剛被浮雲無障礙。自從認得此摩",
    "X68n1319_008:0530b21": "尼。泡體空花誰更愛。佛珠還與我珠同。我性即歸佛",
    "X68n1319_008:0530b22": "性海。珠非珠。海非海。坦然心量包法界。任你塵囂滿",
    "X68n1319_008:0530b23": "眼前。定慧圓明常自在。不是空。不是色。內外皎然無",
    "X68n1319_008:0530b24": "壅塞。六通神明妙無窮。自利利他寧解極。見即了。萬",
    "X68n1319_008:0530c01": "事畢。絕學無為度終日。怕兮如未兆嬰兒。動止隨緣",
    "X68n1319_008:0530c02": "無固必。不斷妄。不修真。真妄之心總屬塵。從來萬法",
    "X68n1319_008:0530c03": "皆無相。無相之中有法身。法身即是天真佛。亦非人",
    "X68n1319_008:0530c04": "兮亦非物。浩然充塞天地間。只是希夷并恍惚。垢不",
    "X68n1319_008:0530c05": "染。光自明。無法不從心裏生。心若不生法自滅。即知",
    "X68n1319_008:0530c06": "罪福本無形。無佛形。無法說。丈夫智見自然別。出言",
    "X68n1319_008:0530c07": "便作獅子鳴。不似野狐論生滅。",
    "X68n1319_008:0530c08": "禪定指迷歌",
    "X68n1319_008:0530c09": "如來禪性如水。體靜風波自止。興居湛湛常清。不獨",
    "X68n1319_008:0530c10": "坐時方是。今人靜坐取證。不道全在見性。性於見裏",
    "X68n1319_008:0530c11": "若明。見向性中自定。定成慧用無窮。是名諸佛神通。",
    "X68n1319_008:0530c12": "幾欲究其體用。但見十方虗空。空中杳無一物。亦無",
    "X68n1319_008:0530c13": "希夷恍惚。希恍既不可尋。尋之却成乖失。只此乖失",
    "X68n1319_008:0530c14": "兩字。不可執為憑據。本心尚乃如空。豈有得失能所。",
    "X68n1319_008:0530c15": "但將萬法遣除。遣令淨盡無餘。豁然圓明自現。便與",
    "X68n1319_008:0530c16": "諸佛無殊。色身為我桎梏。且恁和光混俗。舉動一切",
    "X68n1319_008:0530c17": "無心。爭甚是非榮辱。生身只是寄居。逆旅主號毗盧。",
    "X68n1319_008:0530c18": "毗盧不來不去。乃知生滅無餘。或問毗盧何似。只為",
    "X68n1319_008:0530c19": "有相不是。眼前葉葉塵塵。塵葉非同非異。況此塵塵",
    "X68n1319_008:0530c20": "葉葉。箇箇釋迦迦葉。異則萬籟皆鳴。同則一風都攝。",
    "X68n1319_008:0530c21": "若要認得摩尼。莫道得法方知。有病用他藥療。病差",
    "X68n1319_008:0530c22": "藥更何施。心迷須假法照。心悟法更不要。又如昏鏡",
    "X68n1319_008:0530c23": "得磨。痕垢自然滅了。本為心法皆妄。故令離盡諸相。",
    "X68n1319_008:0530c24": "諸相離了何如。是名至真無上。若欲莊嚴佛土。平等",
    "X68n1319_008:0531a01": "行慈救苦。菩提本願雖深。切莫相中有取。此為福慧",
    "X68n1319_008:0531a02": "雙圓。當來授記居先。斷常纖塵有染。却於諸佛無緣。",
    "X68n1319_008:0531a03": "翻念凡夫迷執。盡被情愛染習。只為貪著情多。常生",
    "X68n1319_008:0531a04": "胎卵化濕。學道須教猛烈。無情心剛似鐵。直饒父母",
    "X68n1319_008:0531a05": "妻兒。又與他人何別。常守一顆圓光。不見可欲思量。",
    "X68n1319_008:0531a06": "萬法一時無著。說甚地獄天堂。然後我命在我。空中",
    "X68n1319_008:0531a07": "無聲無墮。出沒諸佛土中。不離菩提本坐。觀音三十",
    "X68n1319_008:0531a08": "二應。我當亦從中證。化現不可思議。盡出逍遙之性。",
    "X68n1319_008:0531a09": "我是無心禪客。凡事不會揀擇。昔時一箇黑牛。今日",
    "X68n1319_008:0531a10": "渾身總白。有時自歌自笑。傍人道我神少。爭知被褐",
    "X68n1319_008:0531a11": "之形。內懷無價之寶。更若見我談空。恰似渾圇吞棗。",
    "X68n1319_008:0531a12": "此法惟佛能知。凡愚豈解相表。兼有修禪上人。只學",
    "X68n1319_008:0531a13": "鬬口合唇。誇我問答敏急。却元不識主人。盡是尋枝",
    "X68n1319_008:0531a14": "摘葉。不解窮究本根。得根枝葉自茂。無根枝葉難存。",
    "X68n1319_008:0531a15": "便逞己握靈珠。轉於人我難除。與我靈源妙覺。遠隔",
    "X68n1319_008:0531a16": "千里之殊。此輩可傷可笑。空說積年學道。心高不肯",
    "X68n1319_008:0531a17": "問人。枉使一生虗老。乃是愚迷鈍根。邪見業重為因。",
    "X68n1319_008:0531a18": "若向此生不悟。後世爭免沈淪。",
    "X68n1319_008:0531a19": "無心頌",
    "X68n1319_008:0531a20": "堪笑我心。如頑如鄙。兀兀騰騰。任物安委。不解修行。",
    "X68n1319_008:0531a21": "亦不造罪。不曾利人。亦不私己。不持戒律。不徇忌諱。",
    "X68n1319_008:0531a22": "不知禮樂。不行仁義。人間所能。百無一會。飢來喫飯。",
    "X68n1319_008:0531a23": "渴來飲水。困則打睡。覺則行履。熱則單衣。寒則葢被。",
    "X68n1319_008:0531a24": "無思無慮。何憂何喜。不悔不謀。無念無意。凡生榮辱。",
    "X68n1319_008:0531b01": "逆旅而已。林木棲鳥。亦可為比。來且不禁。去亦不止。",
    "X68n1319_008:0531b02": "不避不求。無讚無毀。不厭醜惡。不羨善美。不趨靜室。",
    "X68n1319_008:0531b03": "不遠閙市。不說人非。不誇己是。不厚尊崇。不薄賤稚。",
    "X68n1319_008:0531b04": "親愛冤讎。大小內外。哀樂得喪。欽侮險易。心無兩覩。",
    "X68n1319_008:0531b05": "坦然一揆。不為福先。不為禍始。感而後應。迫而後起。",
    "X68n1319_008:0531b06": "不畏鋒刃。焉怕虎兕。隨物稱呼。豈拘名字。眼不就色。",
    "X68n1319_008:0531b07": "聲不來耳。凡所有相。皆屬妄偽。男女形聲。悉非定體。",
    "X68n1319_008:0531b08": "體相無心。不染不礙。自在逍遙。物莫能累。妙覺光圓。",
    "X68n1319_008:0531b09": "映徹表裏。包裹六極。無有遐邇。光兮非光。如月在水。",
    "X68n1319_008:0531b10": "取捨既難。復何比擬。了茲妙用。迥然超彼。或問所宗。",
    "X68n1319_008:0531b11": "此而已矣。",
    "X68n1319_008:0531b12": "西江月一十二首",
    "X68n1319_008:0531b13": "一",
    "X68n1319_008:0531b14": "妄想不復強滅。真如何必希求。本源自性佛齊修。迷",
    "X68n1319_008:0531b15": "悟豈拘前後。悟即剎那成佛。迷而萬劫輪流。若能",
    "X68n1319_008:0531b16": "一念契真修。滅盡恒沙罪垢。",
    "X68n1319_008:0531b17": "二",
    "X68n1319_008:0531b18": "本自無生無滅。強作生滅區分。祇如罪福亦無根。妙",
    "X68n1319_008:0531b19": "體何曾增損。我有一輪明鏡。從來只為蒙昏。今朝",
    "X68n1319_008:0531b20": "磨瑩照乾坤。萬象昭然難隱。",
    "X68n1319_008:0531b21": "三",
    "X68n1319_008:0531b22": "我性入諸佛性。諸方佛性皆然。亭亭寒影照寒泉。一",
    "X68n1319_008:0531b23": "月千潭普現。小即毫毛莫識。大時徧滿三千。高低",
    "X68n1319_008:0531b24": "不約信方圓。說甚短長深淺。",
    "X68n1319_008:0531c01": "四",
    "X68n1319_008:0531c02": "法法法元無法。空空空亦非空。靜喧語默本來同。夢",
    "X68n1319_008:0531c03": "裏何勞說夢。有用用中無用。無功功裏施功。還如",
    "X68n1319_008:0531c04": "果熟自然紅。莫問如何修種。",
    "X68n1319_008:0531c05": "五",
    "X68n1319_008:0531c06": "善惡一時忘念。榮枯都不關心。晦明隱顯任浮沈。隨",
    "X68n1319_008:0531c07": "分飢餐渴飲。神靜湛然常寂。不妨坐臥歌吟。一池",
    "X68n1319_008:0531c08": "秋水碧仍深。風動莫驚儘恁。",
    "X68n1319_008:0531c09": "六",
    "X68n1319_008:0531c10": "對鏡不須強滅。假名權立菩提。色空明暗本來齊。真",
    "X68n1319_008:0531c11": "妄休分兩體。悟即便名淨土。更無天竺曹溪。誰言",
    "X68n1319_008:0531c12": "極樂在天西。了即彌陀出世。",
    "X68n1319_008:0531c13": "七",
    "X68n1319_008:0531c14": "人我眾生壽者。寧分彼此高低。法身通照沒吾伊。念",
    "X68n1319_008:0531c15": "念不須尋覓。見是何曾見是。聞非未必聞非。從來",
    "X68n1319_008:0531c16": "諸用不相知。生死誰能礙你。",
    "X68n1319_008:0531c17": "八",
    "X68n1319_008:0531c18": "住相修行布施。果報不離天人。恰如仰箭射浮雲。墜",
    "X68n1319_008:0531c19": "落只緣力盡。爭似無為實相。還源返樸歸湻。境忘",
    "X68n1319_008:0531c20": "情盡任天真。以證無生法忍。",
    "X68n1319_008:0531c21": "九",
    "X68n1319_008:0531c22": "魚兔若還入手。自然忘却筌[(ㄇ@(企止))/弟]。渡河筏子上天梯。到",
    "X68n1319_008:0531c23": "彼悉皆遺棄。未悟須憑言說。悟來言說成非。雖然",
    "X68n1319_008:0531c24": "四句屬無為。此等仍須脫離。",
    "X68n1319_008:0532a01": "十",
    "X68n1319_008:0532a02": "悟了莫求寂滅。隨緣且接羣迷。斷常知見及提攜。方",
    "X68n1319_008:0532a03": "識指歸實際。五眼三身四智。六度萬行修齊。圓光",
    "X68n1319_008:0532a04": "一顆好摩尼。利物兼能自濟。",
    "X68n1319_008:0532a05": "十一",
    "X68n1319_008:0532a06": "我見時人談性。只誇口急酬機。及逢境界轉癡迷。又",
    "X68n1319_008:0532a07": "與愚人何異。說得便須行得。方明言行無虧。能將",
    "X68n1319_008:0532a08": "慧劍斬摩尼。此號如來正智。",
    "X68n1319_008:0532a09": "十二",
    "X68n1319_008:0532a10": "欲了無生妙道。惟須自見真心。真身無相亦無音。清",
    "X68n1319_008:0532a11": "淨法身只恁。此道非無非有。非中有甚求尋。二邊"
}