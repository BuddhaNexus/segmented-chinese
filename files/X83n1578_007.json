{
    "X83n1578_007:0470c09": "指月錄卷之七",
    "X83n1578_007:0470c11": "未詳法嗣",
    "X83n1578_007:0470c12": "[0470c12] ▲泗州塔頭侍者。及時鎖門。有人問。既是三界大師。",
    "X83n1578_007:0470c13": "為甚麼被弟子鎖。侍者無對。",
    "X83n1578_007:0470c14": "[0470c14] 法眼代云。弟子鎖。大師鎖 法燈代云。還我鎖匙",
    "X83n1578_007:0470c15": "來 又老宿代云。吉州鎖。虔州鎖。",
    "X83n1578_007:0470c16": "[0470c16] ▲或問僧。承聞大德講得肇論。是否。曰不敢。曰肇論",
    "X83n1578_007:0470c17": "有物不遷義。是否。曰是。或人遂以茶盞就地撲破曰。",
    "X83n1578_007:0470c18": "這個是遷不遷。無對。",
    "X83n1578_007:0470c19": "[0470c19] 法眼代撫掌三下。",
    "X83n1578_007:0470c20": "[0470c20] ▲有道流。在佛殿前背坐。僧曰。道士莫背佛。道流曰。",
    "X83n1578_007:0470c21": "大德本教中道。佛身充滿於法界。向甚麼處坐得。僧",
    "X83n1578_007:0470c22": "無對。",
    "X83n1578_007:0470c23": "[0470c23] 法眼代云。識得汝。",
    "X83n1578_007:0470c24": "[0470c24] 又有一行者。隨法師入佛殿。行者向佛而唾。法師曰。",
    "X83n1578_007:0471a01": "行者少去就。何以唾佛。行者曰。將無佛處來。與某甲",
    "X83n1578_007:0471a02": "唾。法師無對。",
    "X83n1578_007:0471a03": "[0471a03] 溈山云。仁者&#x5374;不仁者。不仁者&#x5374;仁者 仰山代",
    "X83n1578_007:0471a04": "法師云。但唾行者。又云。行者若有語。即向伊道。還",
    "X83n1578_007:0471a05": "我無行者處來。",
    "X83n1578_007:0471a06": "[0471a06] ▲台州六通院僧。欲渡船。有人問。既是六通。為甚麼",
    "X83n1578_007:0471a07": "假船。無對。",
    "X83n1578_007:0471a08": "[0471a08] 天台韶代云。不欲驚眾。",
    "X83n1578_007:0471a09": "[0471a09] ▲聖僧像被屋漏滴。有人問。既是聖僧。為甚麼有漏。",
    "X83n1578_007:0471a10": "[0471a10] 天台韶代云。無漏不是聖僧。",
    "X83n1578_007:0471a11": "[0471a11] ▲死魚浮於水上。有人問僧。魚豈不是以水為命。曰",
    "X83n1578_007:0471a12": "是。曰為甚麼&#x5374;向水中死。無對。",
    "X83n1578_007:0471a13": "[0471a13] 天龍機代云。是伊為甚麼不向岸上死。",
    "X83n1578_007:0471a14": "[0471a14] ▲江南相馮延巳。與數僧遊鍾山。至一人泉。問一人",
    "X83n1578_007:0471a15": "[日/水]許多人爭得足。一僧對曰。不教欠少。乃別云。誰人",
    "X83n1578_007:0471a16": "欠少。",
    "X83n1578_007:0471a17": "[0471a17] 法眼別云。誰是不足者。",
    "X83n1578_007:0471a18": "[0471a18] ▲有施主婦人入院。行眾僧隨年錢。僧云。聖僧前著",
    "X83n1578_007:0471a19": "一分。婦人曰。聖僧年多少。無對。",
    "X83n1578_007:0471a20": "[0471a20] 法眼代云。心期滿處即知。",
    "X83n1578_007:0471a21": "[0471a21] ▲偃臺感山主。到圓通院相看。第一座問曰。圓通無",
    "X83n1578_007:0471a22": "路。山主爭得到來。無對。",
    "X83n1578_007:0471a23": "[0471a23] 歸宗柔代云。不期又得相見。",
    "X83n1578_007:0471a24": "[0471a24] ▲有僧入冥見地藏菩薩。地藏問。是你平生修何業。",
    "X83n1578_007:0471b01": "僧曰。念法華經。曰止止不須說。我法妙難思。為是說",
    "X83n1578_007:0471b02": "是不說。無對。",
    "X83n1578_007:0471b03": "[0471b03] 歸宗柔代云。此回去敢請流通。",
    "X83n1578_007:0471b04": "[0471b04] ▲鷂子趁鴿子。飛向佛殿欄干上顫。有人問僧。一切",
    "X83n1578_007:0471b05": "眾生在佛影中常安常樂。鴿子見佛。為甚麼&#x5374;顫。無",
    "X83n1578_007:0471b06": "對。",
    "X83n1578_007:0471b07": "[0471b07] 法燈代云。怕佛。",
    "X83n1578_007:0471b08": "[0471b08] ▲官人問僧。名甚麼。曰無揀。官人曰。忽然將一碗沙",
    "X83n1578_007:0471b09": "與上座。又作麼生。曰謝官人供養。",
    "X83n1578_007:0471b10": "[0471b10] 法眼別云。此猶是揀底。",
    "X83n1578_007:0471b11": "[0471b11] ▲廣南有僧住庵。國主出獵。人報庵主。大王來請起。",
    "X83n1578_007:0471b12": "曰非但大王。佛來亦不起。王問。佛豈不是汝師。曰是。",
    "X83n1578_007:0471b13": "王曰。見師為甚麼不起。無對。",
    "X83n1578_007:0471b14": "[0471b14] 法眼代云。未足酬恩。",
    "X83n1578_007:0471b15": "[0471b15] ▲僧問圓通和尚。一塵纔起。大地全收。還見禪&#x7240;麼。",
    "X83n1578_007:0471b16": "圓通曰。喚甚麼作塵。又問法燈。燈曰。喚甚麼作禪&#x7240;。",
    "X83n1578_007:0471b17": "[0471b17] 東禪齊云。此二尊宿語。還明伊問處。不明伊問處。",
    "X83n1578_007:0471b18": "若明伊問處。還得盡善也未。試斷看。忽然向伊道。",
    "X83n1578_007:0471b19": "你指示我更要答話。又作麼生會。莫道又答一轉",
    "X83n1578_007:0471b20": "子。",
    "X83n1578_007:0471b21": "[0471b21] ▲有僧與童子上經了。令持經著函內。童子曰。某甲",
    "X83n1578_007:0471b22": "念底著向那裏。",
    "X83n1578_007:0471b23": "[0471b23] 法燈代云。汝念甚麼經。",
    "X83n1578_007:0471b24": "[0471b24] ▲先淨照禪師。問楞嚴大師。經中道。若能轉物。即同",
    "X83n1578_007:0471c01": "如來。若被物轉。即名凡夫。祇如昇元閣。作麼生轉。嚴",
    "X83n1578_007:0471c02": "無對。",
    "X83n1578_007:0471c03": "[0471c03] 汾陽代云。彼此老大。",
    "X83n1578_007:0471c04": "[0471c04] ▲有僧到曹溪。守衣&#x9262;僧提起衣曰。此是大庾嶺頭",
    "X83n1578_007:0471c05": "提不起底。曰為甚麼在上座手裏。無對。",
    "X83n1578_007:0471c06": "[0471c06] 雲門云。彼此不了。又云。將謂是師子兒。",
    "X83n1578_007:0471c07": "[0471c07] ▲昔高麗國來錢塘。刻觀音聖像。及舁上船。竟不能",
    "X83n1578_007:0471c08": "動。因請入明州開元寺供養。後有設問。無剎不現身。",
    "X83n1578_007:0471c09": "聖像為甚麼不去高麗國。",
    "X83n1578_007:0471c10": "[0471c10] 長慶稜代云。現身雖普。&#x89A9;相生偏 法眼別云。識",
    "X83n1578_007:0471c11": "得觀音未。",
    "X83n1578_007:0471c12": "[0471c12] ▲有人問僧。點甚麼燈。僧曰長明燈。曰甚麼時點。曰",
    "X83n1578_007:0471c13": "去年點。曰長明何在。無對。",
    "X83n1578_007:0471c14": "[0471c14] 長慶棱代云。若不如此。知公不受人瞞 法眼別",
    "X83n1578_007:0471c15": "云。利動君子。",
    "X83n1578_007:0471c16": "[0471c16] ▲有官人。入鎮州天王院&#x89A9;神像。因問院主曰。此是",
    "X83n1578_007:0471c17": "何功德。曰護國天王。曰祇護此國。&#x5FA7;護餘國。曰在秦",
    "X83n1578_007:0471c18": "為秦。在楚為楚。曰臘月二十九日。打破鎮州城。天王",
    "X83n1578_007:0471c19": "向甚處去。主無對。",
    "X83n1578_007:0471c20": "[0471c20] ▲老宿有偈曰。五蘊山頭一段空。同門出入不相逢。",
    "X83n1578_007:0471c21": "無量劫來賃屋住。到頭不識主人公。",
    "X83n1578_007:0471c22": "[0471c22] 有老宿云。既不識他。當初問甚麼人賃。",
    "X83n1578_007:0471c23": "[0471c23] ▲有僧持&#x9262;到長者家。偶為犬傷。長者指袈裟曰。龍",
    "X83n1578_007:0471c24": "披一縷。金翅不吞。大師全披法服。為甚&#x5374;被狗&#x9F69;。",
    "X83n1578_007:0472a01": "[0472a01] ▲宋太宗幸相國寺。問看經僧曰。是甚麼經。曰仁王",
    "X83n1578_007:0472a02": "經。曰既是寡人經。因甚&#x5374;在卿手裏。無對。",
    "X83n1578_007:0472a03": "[0472a03] 雪竇代云。皇天無親。惟德是輔。",
    "X83n1578_007:0472a04": "[0472a04] 幸開寶塔。問僧。卿是甚人。曰塔主。曰朕之塔。因甚卿",
    "X83n1578_007:0472a05": "作主。無對。",
    "X83n1578_007:0472a06": "[0472a06] 雪竇代云。闔國咸知。",
    "X83n1578_007:0472a07": "[0472a07] 僧朝宗。問甚處來。曰廬山臥雲庵。曰朕聞臥雲深處",
    "X83n1578_007:0472a08": "不朝天。因甚到此。無對。",
    "X83n1578_007:0472a09": "[0472a09] 雪竇代云。難逃至化。",
    "X83n1578_007:0472a10": "[0472a10] 僧入對次。奏曰。陛下還記得麼。曰甚處相見來。曰靈",
    "X83n1578_007:0472a11": "山一別直至如今。曰以何為驗。無對。",
    "X83n1578_007:0472a12": "[0472a12] 雪竇代云。貧道得得而來。",
    "X83n1578_007:0472a13": "[0472a13] 京寺回祿藏經燬。僧乞宣賜。召問。昔日摩騰不燒。如",
    "X83n1578_007:0472a14": "今為甚&#x5374;燒。無對。",
    "X83n1578_007:0472a15": "[0472a15] 雪竇代云。陛下不忘付囑。",
    "X83n1578_007:0472a16": "[0472a16] 宗&#x751E;夢神人報曰。請陛下發菩提心。因早朝宣問左",
    "X83n1578_007:0472a17": "右街。菩提心作麼生發。無對。",
    "X83n1578_007:0472a18": "[0472a18] 雪竇代云。實謂古今罕聞。",
    "X83n1578_007:0472a19": "[0472a19] ▲茶陵郁山主。不曾行&#x811A;。因廬山有化士至。論及宗",
    "X83n1578_007:0472a20": "門中事。教看僧問法燈。百尺竿頭如何進步。燈曰噁。",
    "X83n1578_007:0472a21": "凡三年。一日乘驢度橋。一蹋橋板而墮。忽然大悟。遂",
    "X83n1578_007:0472a22": "有頌云。我有神珠一顆。久被塵勞關鎖。今朝塵盡光",
    "X83n1578_007:0472a23": "生。照破山河萬朵。因茲更不遊方。師為白雲端禪師",
    "X83n1578_007:0472a24": "得度師。",
    "X83n1578_007:0472b01": "[0472b01] ▲唐朝因禪師。微時&#x751E;運椎擊土次。見一大塊。戲椎",
    "X83n1578_007:0472b02": "猛擊之。應手而碎。豁然大悟。",
    "X83n1578_007:0472b03": "[0472b03] ▲樓子和尚。不知何許人。亦不知其名氏。一日偶經",
    "X83n1578_007:0472b04": "遊街市間。於酒樓下整&#x97C8;帶次。聞樓上人唱曲云。你",
    "X83n1578_007:0472b05": "既無心我也休。忽然大悟。因號樓子焉。",
    "X83n1578_007:0472b06": "[0472b06] ▲神照本如法師。&#x751E;以經王(此字應訛)請益四明尊者。者",
    "X83n1578_007:0472b07": "震聲曰。汝名本如。師即領悟。作偈曰。處處逢歸路。頭",
    "X83n1578_007:0472b08": "頭達故鄉。本來成現事。何必待思量。",
    "X83n1578_007:0472b09": "[0472b09] ▲臨安府上竺圓智證悟法師。台州林氏子。依白蓮",
    "X83n1578_007:0472b10": "仙法師。問具變之道。蓮指行燈曰。如此燈者。離性絕",
    "X83n1578_007:0472b11": "非。本自空寂。理則具矣。六凡四聖所見不同。變則在",
    "X83n1578_007:0472b12": "焉。師不契。後因掃地誦法華經。至知法常無性佛種",
    "X83n1578_007:0472b13": "從緣起。始諭旨告蓮。蓮然之。師領徒以來。常患本宗",
    "X83n1578_007:0472b14": "學者。膠於筆錄。至以天台之傳為文字之學。南宗鄙",
    "X83n1578_007:0472b15": "之。乃謁護國此庵元禪師。夜語次。師舉東坡宿東林",
    "X83n1578_007:0472b16": "偈。(坡偈溪聲便是廣長舌。山色豈非清淨身。夜來八萬四千偈。他日如何舉似人)且曰。也不",
    "X83n1578_007:0472b17": "易到此田地。庵曰。尚未見路徑。何言到耶。曰溪聲便",
    "X83n1578_007:0472b18": "是廣長舌。山色豈非清淨身。若不到此田地。如何有",
    "X83n1578_007:0472b19": "這個消息。庵曰。是門外漢耳。曰和尚不吝。可為說破。",
    "X83n1578_007:0472b20": "庵曰。&#x5374;祇從這裏。猛著精彩&#x89B0;捕看。若&#x89B0;捕得他破。",
    "X83n1578_007:0472b21": "則亦知本命元辰落著處。師通夕不寐。及曉鐘鳴。去",
    "X83n1578_007:0472b22": "其祕蓄。以前偈別曰。東坡居士太饒舌。聲色關中欲",
    "X83n1578_007:0472b23": "透身。溪若是聲山是色。無山無水好愁人。(這漢思量了。一夜&#x5374;",
    "X83n1578_007:0472b24": "寱語。東坡門外漢。這漢未及門)持以告此庵。庵曰。向汝道是門外漢。",
    "X83n1578_007:0472c01": "(且道是賞伊罰伊。莫錯好)師禮謝 俄有化馬祖殿瓦者。求語發",
    "X83n1578_007:0472c02": "揚。師書曰。寄語江西老古錐。從教日炙與風吹。不是",
    "X83n1578_007:0472c03": "兒孫無料理。要見&#x6C37;消瓦解時。此庵見之笑曰。須是",
    "X83n1578_007:0472c04": "這闍黎始得。",
    "X83n1578_007:0472c05": "[0472c05] ▲公期和尚。因往羅漢。路逢一騎牛公子。師問。羅漢",
    "X83n1578_007:0472c06": "路向甚麼處去。公拍牛曰道道。師喝曰這畜生。公曰。",
    "X83n1578_007:0472c07": "羅漢路向甚麼處去。師&#x5374;拍牛曰道道。公曰直饒恁",
    "X83n1578_007:0472c08": "麼。猶少蹄角在。師便打。公拍牛便走。",
    "X83n1578_007:0472c09": "[0472c09] ▲福州山東雲頂禪師。有居士問。洞山道。有一物上",
    "X83n1578_007:0472c10": "拄天下拄地。未審是甚麼物。師曰。擔鐵枷喫鐵棒。曰",
    "X83n1578_007:0472c11": "天地黑山河走。師曰。閻老殿前添一鬼。北邙山下臥",
    "X83n1578_007:0472c12": "千年。曰快活快活。師曰。也是野狐吞老鼠。",
    "X83n1578_007:0472c13": "[0472c13] ▲昔有一老宿。一夏不為師僧說話。有僧歎曰。我祇",
    "X83n1578_007:0472c14": "恁麼空過一夏。不敢望和尚說佛法。得聞正因兩字",
    "X83n1578_007:0472c15": "也得。老宿聞乃曰。闍黎莫[斯/言]速。若論正因。一字也無。",
    "X83n1578_007:0472c16": "道了扣齒云。適來無端。不合與麼道。&#x96A3;壁有一老宿",
    "X83n1578_007:0472c17": "聞曰。好一釜羹。被一顆鼠糞污&#x5374;。",
    "X83n1578_007:0472c18": "[0472c18] 雪竇代云。誰家釜裏無一兩顆。",
    "X83n1578_007:0472c19": "[0472c19] 又一老宿。畜一童子。並不知軌則。有一行&#x811A;僧到。乃",
    "X83n1578_007:0472c20": "教童子禮儀。晚間見老宿外歸。遂去問訊。老宿怪訝。",
    "X83n1578_007:0472c21": "遂問童子曰。阿誰教你。童曰。堂中某上座。老宿喚其",
    "X83n1578_007:0472c22": "僧來。問上座傍家行&#x811A;。是甚麼心行。這童子養來二",
    "X83n1578_007:0472c23": "三年了。幸自可憐生。誰教上座教壞伊。快束裝起去。",
    "X83n1578_007:0472c24": "黃昏雨淋淋地被&#x8D82;出。",
    "X83n1578_007:0473a01": "[0473a01] 法眼云。古人恁麼顯露些子家風甚怪。且道意在",
    "X83n1578_007:0473a02": "於何。",
    "X83n1578_007:0473a03": "[0473a03] ▲昔有二庵主。旬日不相見。忽相會。上庵主問下庵",
    "X83n1578_007:0473a04": "主。多時不相見。向甚麼處去。下庵主曰。在庵中造個",
    "X83n1578_007:0473a05": "無縫塔。上庵主曰。某甲也要造一個。就兄借取塔樣",
    "X83n1578_007:0473a06": "子。下庵主曰。何不早說。&#x5374;被人借去了也。",
    "X83n1578_007:0473a07": "[0473a07] 法眼云。且道是借他樣。不借他樣。",
    "X83n1578_007:0473a08": "[0473a08] ▲昔有一老宿曰。祖師九年面壁。為訪知音。若恁麼",
    "X83n1578_007:0473a09": "會得。喫鐵棒有日在。又一老宿曰。祖師九年面壁。何",
    "X83n1578_007:0473a10": "不慚惶。若恁麼會得。更買草鞋行&#x811A;三十年。",
    "X83n1578_007:0473a11": "[0473a11] 瑯琊覺云。既不然。且道祖師面壁意作麼生。良久",
    "X83n1578_007:0473a12": "云。欲得不招無間業。莫謗如來正法輪。",
    "X83n1578_007:0473a13": "[0473a13] ▲昔有一老宿。因僧問。師子捉兔亦全其力。捉象亦",
    "X83n1578_007:0473a14": "全其力。未審全個甚麼力。老宿曰。不欺之力。",
    "X83n1578_007:0473a15": "[0473a15] 法眼別云。不會古人語。",
    "X83n1578_007:0473a16": "[0473a16] ▲昔有婆子。供養一庵主。經二十年。常令一二八女",
    "X83n1578_007:0473a17": "子送飯給侍。一日令女子抱定曰。正恁麼時如何。主",
    "X83n1578_007:0473a18": "曰。枯木倚寒巖。三冬無煖氣。女子舉似婆。婆曰。我二",
    "X83n1578_007:0473a19": "十年祇供養得個俗漢。遂遣出燒&#x5374;庵。",
    "X83n1578_007:0473a20": "[0473a20] ▲昔有婆子臨齋。入趙州法堂云。這一堂師僧。總是",
    "X83n1578_007:0473a21": "婆婆生得底。唯有大底孩兒。五逆不孝。州纔顧視。婆",
    "X83n1578_007:0473a22": "便出去。",
    "X83n1578_007:0473a23": "[0473a23] ▲昔有跨驢人。問眾僧何往。僧曰。道場去。其人曰。何",
    "X83n1578_007:0473a24": "處不是道場。僧毆之曰。這漢沒道理。向道場裏跨驢",
    "X83n1578_007:0473b01": "不下。",
    "X83n1578_007:0473b02": "[0473b02] ▲肇法師在姚秦。臨刑時說偈曰。四大元無主。五陰",
    "X83n1578_007:0473b03": "本來空。將頭臨白刃。猶似斬春風。",
    "X83n1578_007:0473b04": "[0473b04] 玄沙云。大小肇法師。臨死猶寱語。",
    "X83n1578_007:0473b05": "[0473b05] ▲雙溪布衲如禪師。因嵩禪師戲以詩悼之曰。繼祖",
    "X83n1578_007:0473b06": "常吾代。生緣行可規。終身常在道。識病嬾尋醫。貌古",
    "X83n1578_007:0473b07": "筆難寫。情高世莫知。慈雲布何處。孤月自相宜。師讀",
    "X83n1578_007:0473b08": "罷舉筆答曰。道契平生更有誰。閒卿於我最心知。當",
    "X83n1578_007:0473b09": "初未欲成相別。恐誤同參一首詩。投筆坐亡。六十年",
    "X83n1578_007:0473b10": "後。塔戶自啟。真容儼然。",
    "X83n1578_007:0473b11": "[0473b11] ▲處州法海立禪師。因徽宗革本寺作神霄宮。師陞",
    "X83n1578_007:0473b12": "座謂眾曰。都緣未徹。所以說是說非。&#x76D6;為不真。便乃",
    "X83n1578_007:0473b13": "分彼分此。我身尚且不有。身外烏足道哉。正眼觀來。",
    "X83n1578_007:0473b14": "一場笑具。今則聖君垂旨。更僧寺作神霄。佛頭添個",
    "X83n1578_007:0473b15": "冠兒。筭來有何不可。山僧今日不免橫擔拄杖。高挂",
    "X83n1578_007:0473b16": "&#x9262;囊。向無縫塔中安身立命。於無根樹下嘯月吟風。",
    "X83n1578_007:0473b17": "一任乘雲仙客。來此&#x546A;水書符。叩牙作法。他年成道。",
    "X83n1578_007:0473b18": "白日上昇。堪報不報之恩。以助無為之化。祇恐不是",
    "X83n1578_007:0473b19": "玉。是玉也大奇。然雖如是。且道山僧轉身一句。作麼",
    "X83n1578_007:0473b20": "生道。還委悉麼。擲下拂子。竟爾趨寂。郡守具奏。詔仍",
    "X83n1578_007:0473b21": "改寺額曰真身。",
    "X83n1578_007:0473b22": "[0473b22] 又汝州天寧明禪師。改德士日。登座謝恩畢。乃曰。",
    "X83n1578_007:0473b23": "木簡信手拈來。坐具乘時放下。雲散水流去。寂然",
    "X83n1578_007:0473b24": "天地空。即斂目而逝。",
    "X83n1578_007:0473c01": "[0473c01] ▲幽棲禪師。因僧為師造壽塔畢。師乃領眾看塔。即",
    "X83n1578_007:0473c02": "入塔內端坐云。一客不煩兩主人。便告寂。眾僧競喚",
    "X83n1578_007:0473c03": "云。和尚許多年住世。不可便即恁麼去。遂舁歸。主事",
    "X83n1578_007:0473c04": "辦齋了。師復上堂告眾曰。不得喚作是。不得喚作非。",
    "X83n1578_007:0473c05": "汝喚作甚麼。時有僧出。承聞和尚有言。不得喚作是。",
    "X83n1578_007:0473c06": "不得喚作非。未審喚作甚麼。師便珍重告寂。",
    "X83n1578_007:0473c07": "[0473c07] ▲魏府老洞華嚴。&#x751E;示眾曰。佛法在日用處。行住坐",
    "X83n1578_007:0473c08": "臥處。喫茶喫飯處。語言相問處。所作所為處。舉心動",
    "X83n1578_007:0473c09": "念又&#x5374;不是也。又曰。時當缺減。人壽少有登六七十",
    "X83n1578_007:0473c10": "者。汝輩入我法中。整頓手&#x811A;未穩。早是三四十年。須",
    "X83n1578_007:0473c11": "臾衰病至。衰病至則老至。老至則死至。前去幾何。尚",
    "X83n1578_007:0473c12": "復恣意。何不初中後夜純靜去。文潞公鎮北京。洞老",
    "X83n1578_007:0473c13": "來謁別。文潞公曰。法師老矣。復何往。對曰。入滅去。潞",
    "X83n1578_007:0473c14": "公笑謂其戲語。歸與子弟。言其道&#x97F5;深穩。談笑有味。",
    "X83n1578_007:0473c15": "非常僧也。使人候之。果入滅矣歎異久之。及闍維親",
    "X83n1578_007:0473c16": "往視火。以琉璃瓶置座前祝曰。佛法果靈。願舍利填",
    "X83n1578_007:0473c17": "吾瓶。言卒煙自空而降。布入瓶中。&#x70DF;滅如所願。潞公",
    "X83n1578_007:0473c18": "自是竭誠內典。恨知之暮也。",
    "X83n1578_007:0473c19": "[0473c19] ▲太瘤蜀僧。居眾&#x751E;歎佛法混濫。異見蜂起。乃曰。我",
    "X83n1578_007:0473c20": "參禪若得真正知見。當不惜口業。遂發願禮馬祖塔。",
    "X83n1578_007:0473c21": "長年不輟。忽一日塔放白光。感而有悟。後&#x5FA7;至叢林。",
    "X83n1578_007:0473c22": "勘驗老宿。過雪竇山前云。這老漢。口裏水漉漉地。雪",
    "X83n1578_007:0473c23": "竇聞其語。意似不平。及太見雪竇。竇云。你不肯老僧",
    "X83n1578_007:0473c24": "那。太云。老漢果然口裏水漉漉地。遂摵一坐具便出。",
    "X83n1578_007:0474a01": "直歲不甘。中路令人毆打。損太一足。太云。此是雪竇",
    "X83n1578_007:0474a02": "老漢使之。他日須折一足償我。後果如其言。太後至",
    "X83n1578_007:0474a03": "都下。放意市肆中。有官人請居家供養。太屢告辭。官",
    "X83n1578_007:0474a04": "人確留愈加敬禮。每使侍妾饋食。一日見官人至。故",
    "X83n1578_007:0474a05": "挑其妾。官人以此改禮。遂得辭去。不數日&#x9599;市中端",
    "X83n1578_007:0474a06": "坐而化。",
    "X83n1578_007:0474a07": "[0474a07] ▲歐陽文忠公。昔官洛中。一日遊嵩山。&#x5374;去僕吏。放",
    "X83n1578_007:0474a08": "意而往。至一山寺。入門修竹滿軒。霜清鳥啼。風物鮮",
    "X83n1578_007:0474a09": "明。文忠休於殿陛。旁有老僧。閱經自若。與語不甚顧",
    "X83n1578_007:0474a10": "答。文忠異之。問曰。道人住山久如。對曰甚久也。又問",
    "X83n1578_007:0474a11": "誦何經。對曰法華經。文忠曰。古之高僧。臨生死之際。",
    "X83n1578_007:0474a12": "類皆談笑脫去。何道致之耶。對曰。定慧力耳。又問。今",
    "X83n1578_007:0474a13": "乃寂寥無有何哉。老僧笑曰。古之人念念在定慧。臨",
    "X83n1578_007:0474a14": "終安得亂。今之人念念在散亂。臨終安得定。文忠大",
    "X83n1578_007:0474a15": "喜。不自知膝之屈也。",
    "X83n1578_007:0474a16": "[0474a16] 謝希深。有文記其事。",
    "X83n1578_007:0474a17": "[0474a17] ▲鹽官會下。有一主事僧。忽見一鬼使來追。僧告曰。",
    "X83n1578_007:0474a18": "某甲身為主事。未暇修行。乞容七日得否。使曰。待為",
    "X83n1578_007:0474a19": "白王。若許即七日後來。不然須臾便至。言訖不見。至",
    "X83n1578_007:0474a20": "七日後。覓其僧了不可得。後有人舉問一僧。若被&#x8994;",
    "X83n1578_007:0474a21": "著時。如何抵擬他。",
    "X83n1578_007:0474a22": "[0474a22] 洞山代云。被他覓得也。",
    "X83n1578_007:0474a23": "[0474a23] ▲昔有官人。作無鬼論。中夜揮毫次。忽見一鬼出云。",
    "X83n1578_007:0474a24": "汝道無。我&#x807B;。",
    "X83n1578_007:0474b01": "[0474b01] 五祖演云。老僧當時若見。但以手作鵓鳩嘴。向伊",
    "X83n1578_007:0474b02": "道谷呱呱。",
    "X83n1578_007:0474b03": "[0474b03] ▲昔有古德。一日不赴堂。侍者請赴堂。德曰。我今日",
    "X83n1578_007:0474b04": "在莊上喫油&#x7CCD;飽也。侍者曰。和尚不曾出入。德曰。汝",
    "X83n1578_007:0474b05": "去問莊主。者方出門。忽見莊主來謝和尚到莊。",
    "X83n1578_007:0474b06": "[0474b06] 徑山杲頌云。和尚不赴堂。莊主謝臨屈。一字入公",
    "X83n1578_007:0474b07": "門。九牛拔不出 頌古指為南泉事。會元列&#x9D5E;湖",
    "X83n1578_007:0474b08": "孚章中。",
    "X83n1578_007:0474b09": "[0474b09] ▲昔有外道。問一入定僧云。輪王眾生種。非佛非羅",
    "X83n1578_007:0474b10": "漢。不受後有身。是甚麼義。僧便入定以問彌勒。&#x5374;出",
    "X83n1578_007:0474b11": "定述彌勒語答云。譬如陶師埏埴成器。",
    "X83n1578_007:0474b12": "[0474b12] ▲唐僧元曉者。海東人。初航海而至。將訪道於名山。",
    "X83n1578_007:0474b13": "獨行荒陂。夜宿塚間。渴甚。引手掬於穴中得泉甘&#x51C9;。",
    "X83n1578_007:0474b14": "黎明視之髑髏也。大惡之。盡欲嘔去。忽猛省大嘆曰。",
    "X83n1578_007:0474b15": "心生則種種法生。心滅則髑髏不二。如來大師曰。三",
    "X83n1578_007:0474b16": "界唯心。豈欺我哉。遂不復求師還海東。疏華嚴經。",
    "X83n1578_007:0474b17": "[0474b17] 林間錄曰。玄沙備禪師。薪於山中。旁僧呼曰。和尚",
    "X83n1578_007:0474b18": "看虎。玄沙見虎顧僧曰。是你。靈潤法師山行。野燒",
    "X83n1578_007:0474b19": "迅飛而來。同遊者皆避之。潤安步如常。曰心外無",
    "X83n1578_007:0474b20": "火。火實是心。謂火可逃。無由免火。火至而滅。嚴陽",
    "X83n1578_007:0474b21": "尊者。單丁住山。蛇虎就手而食。歸宗常公刈草。見",
    "X83n1578_007:0474b22": "蛇芟之。傍僧曰。久聞歸宗。今日乃見一麤行沙門。",
    "X83n1578_007:0474b23": "常曰。你麤我麤耶。吾聞親近般若。有四種驗心。謂",
    "X83n1578_007:0474b24": "就理。就事。入就。出就。事理之外。宗門又有四藏鋒",
    "X83n1578_007:0474c01": "之用。親近以自治。藏鋒之用以治物。",
    "X83n1578_007:0474c02": "[0474c02] ▲唐修雅法師。聽誦法華經歌。山色沉沉。松&#x70DF;羃羃。",
    "X83n1578_007:0474c03": "空林之下。盤陀之石。石上有僧。結跏橫錫。誦白蓮經。",
    "X83n1578_007:0474c04": "從旦至夕。左之右之。虎跡狼跡。十片五片。異花狼籍。",
    "X83n1578_007:0474c05": "偶然相見。未深相識。知是古之人今之人。是曇彥是",
    "X83n1578_007:0474c06": "曇翼。我聞此經有深旨。覺帝稱之真妙義。合目冥心",
    "X83n1578_007:0474c07": "子細聽。醍醐滴入焦腸裏。佛之意兮祖之髓。我之心",
    "X83n1578_007:0474c08": "兮經之旨。可憐彈指及舉手。不達目前今正是。大矣",
    "X83n1578_007:0474c09": "哉甚奇特。空王要使&#x7FA3;生得。光輝一萬八千土。土土",
    "X83n1578_007:0474c10": "皆作黃金色。四生六道一光中。狂夫猶自問彌勒。我",
    "X83n1578_007:0474c11": "亦當年學空寂。一得無心便休息。今日親聞誦此經。",
    "X83n1578_007:0474c12": "始覺驢乘匪端的。我亦當年不出戶。不欲紅塵沾步",
    "X83n1578_007:0474c13": "武。今日親聞誦此經。始覺行行皆寶所。我亦當年愛",
    "X83n1578_007:0474c14": "吟&#x548F;。將謂冥搜亂禪定。今日親聞誦此經。何妨筆研",
    "X83n1578_007:0474c15": "資真性。我亦當年狎兒戲。將謂光陰半&#x8657;棄。今日親",
    "X83n1578_007:0474c16": "聞誦此經。始覺聚沙非小事。我昔曾遊山與水。將謂",
    "X83n1578_007:0474c17": "他山非故里。今日親聞誦此經。始覺山河無寸地。我",
    "X83n1578_007:0474c18": "昔心猿未調伏。常將金鎖&#x8657;拘束。今日親聞誦此經。",
    "X83n1578_007:0474c19": "始覺無物為拳拲。師誦此經經一字。字字爛嚼醍醐",
    "X83n1578_007:0474c20": "味。醍醐之味珍且美。不在唇不在齒。只在勞生方寸",
    "X83n1578_007:0474c21": "裏。師誦此經經一句。句句白牛親動步。白牛之步疾",
    "X83n1578_007:0474c22": "如風。不在西不在東。只在浮生日用中。日用不知一",
    "X83n1578_007:0474c23": "何苦。酒之腸飯之腑。長者揚聲喚不迴。何異聾何異",
    "X83n1578_007:0474c24": "瞽。世人之耳非不聰。耳聰特向經中聾。世人之目非",
    "X83n1578_007:0475a01": "不明。目明特向經中盲。合聰不聰。合明不明。轆轤上",
    "X83n1578_007:0475a02": "下。浪死&#x8657;生。世人總識師之音。誰人能識師之心。世",
    "X83n1578_007:0475a03": "人總識師之形。何人能識師之名。師名醫王行佛令。",
    "X83n1578_007:0475a04": "來與眾生治心病。能使迷者醒狂者定。垢者淨邪者",
    "X83n1578_007:0475a05": "正凡者聖。如是則非但人恭敬。亦合龍讚詠鬼讚詠",
    "X83n1578_007:0475a06": "佛讚詠。豈得背覺合塵之徒。不稽首而歸命。",
    "X83n1578_007:0475a07": "[0475a07] ▲僧文通慧者。河南開封府白雲寺僧也。其師令掌",
    "X83n1578_007:0475a08": "盥盆。偶有市鮮者。濯於盆。文恚擊之。遽隕。因潛奔華",
    "X83n1578_007:0475a09": "州總持寺。久之為長老。&#x76D6;二十年餘矣。一日忽語其",
    "X83n1578_007:0475a10": "徒曰。二十年前一段公案。今日當了。眾問故。曰日午",
    "X83n1578_007:0475a11": "當自知之。遂趺坐以俟時。張浚統兵至關中。一卒持",
    "X83n1578_007:0475a12": "弓矢。至法堂瞪目視文。將射之。文笑曰。老僧相待久",
    "X83n1578_007:0475a13": "矣。卒曰。素未相面。今見而恚心不可遏。即欲相戕何",
    "X83n1578_007:0475a14": "耶。文語以昔故。卒遽說偈曰。冤冤相報何時了。劫劫",
    "X83n1578_007:0475a15": "相纏豈偶然。不若與師俱解釋。如今立地往西天。視",
    "X83n1578_007:0475a16": "之已立化矣。文即索筆書偈曰。三十三年飄蕩。做了",
    "X83n1578_007:0475a17": "幾番模樣。誰知今日相逢。&#x5374;是在前變障。書畢泊然",
    "X83n1578_007:0475a18": "而化(一統志)。"
}