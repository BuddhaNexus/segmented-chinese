{
    "X04n0223_111:0731b21": "大方廣佛新華嚴經合論卷第一百十一",
    "X04n0223_111:0731b22": "唐于闐國三藏沙門實叉難陀譯經",
    "X04n0223_111:0731b23": "唐太原方山長者李通玄造論",
    "X04n0223_111:0731b24": "唐福州開元寺沙門志寧釐經合論",
    "X04n0223_111:0731c01": "入法界品第三十九之二十四",
    "X04n0223_111:0731c02": "[0731c02] 【論】第一正入當位法門中從爾時善財童子至我",
    "X04n0223_111:0731c03": "唯知此教化眾生善根解脫於此段長科六門一",
    "X04n0223_111:0731c04": "爾時善財童子已下至現本清淨法性身有十五",
    "X04n0223_111:0731c05": "行經明善財往見大願精進力救護一切眾生夜",
    "X04n0223_111:0731c06": "神所見夜神所現差別不同分二時善財童子已",
    "X04n0223_111:0731c07": "下至是為十有十五行半經明善財見夜神五體",
    "X04n0223_111:0731c08": "投地頂禮發十種心分三發是心已下至頌有六",
    "X04n0223_111:0731c09": "十六行半經明善財得彼夜神與諸菩薩佛剎微",
    "X04n0223_111:0731c10": "塵數同行分并善財說十行頌歎夜神德如文具",
    "X04n0223_111:0731c11": "明四爾時善財已下至阿耨多羅三藐三菩提得",
    "X04n0223_111:0731c12": "不退轉有六十六行經明夜神答善財法門名目",
    "X04n0223_111:0731c13": "及悟此門現種種色身無盡分五善男子如汝所",
    "X04n0223_111:0731c14": "問從幾時來發菩提心修菩薩行已下至滿足大",
    "X04n0223_111:0731c15": "願成就諸力有三十七行經明夜神告善財菩薩",
    "X04n0223_111:0731c16": "智輪遠離一切分別境界不可以生死中長短染",
    "X04n0223_111:0731c17": "淨廣狹多少所知分六佛子乃往古世過世界海",
    "X04n0223_111:0731c18": "已下至頌有五紙半經此一段明夜神答善財發",
    "X04n0223_111:0731c19": "心久如分已下一段頌明夜神重頌前法隨文釋",
    "X04n0223_111:0731c20": "義者善財見彼夜神在大眾中坐普見一切宮殿",
    "X04n0223_111:0731c21": "摩尼王藏師子之座普現法界國土摩尼寶網彌",
    "X04n0223_111:0731c22": "覆其上者表無功之智體淨無垢為座常現一切",
    "X04n0223_111:0731c23": "人天龍神宮殿咸處其中摩尼寶網覆上表無功",
    "X04n0223_111:0731c24": "之智恒施教網此明約智報成故現日月星宿影",
    "X04n0223_111:0732a01": "像身現隨眾生心普令得見身明以智報得其座",
    "X04n0223_111:0732a02": "還如智體能現眾法所現眾法如佛剎微塵數已",
    "X04n0223_111:0732a03": "下如文具明善財五體投地者明敬法深重也善",
    "X04n0223_111:0732a04": "財獲益如下文具明爾時善財問夜神得解脫其",
    "X04n0223_111:0732a05": "名何等夜神答言名教化眾生令生善根者明一",
    "X04n0223_111:0732a06": "切眾生皆從無性智生得此智者一切善根自然",
    "X04n0223_111:0732a07": "而生一切諸苦自然而滅以智體性無作者故眾",
    "X04n0223_111:0732a08": "生迷之於無苦之中妄作諸業若也達此苦亡善",
    "X04n0223_111:0732a09": "生是故名教化眾生令生善根解脫又於此解脫",
    "X04n0223_111:0732a10": "於無色身中以無依住智普現一切諸佛眾生身",
    "X04n0223_111:0732a11": "如下文具明又善財問夜神發無上大菩提心其",
    "X04n0223_111:0732a12": "已久如夜神答云如菩薩智輪遠離一切分別境",
    "X04n0223_111:0732a13": "界不可以生死中長短染淨廣狹多少如是分別",
    "X04n0223_111:0732a14": "顯示以菩薩智輪本性清淨離一切分別網超一",
    "X04n0223_111:0732a15": "切障礙山隨應化而普化故從此已下舉六種喻",
    "X04n0223_111:0732a16": "一如日遊空無有晝夜喻二如日輪住閻浮影現",
    "X04n0223_111:0732a17": "一切寶中及以河海淨水中而眾生無不見日喻",
    "X04n0223_111:0732a18": "三如船師常於大河流中不依彼此及中流喻四",
    "X04n0223_111:0732a19": "如太&#x8657;空一切世界於中成壞而無分別本清淨",
    "X04n0223_111:0732a20": "喻五以大願如風輪持萬象喻六如幻化人肢體",
    "X04n0223_111:0732a21": "雖具而無出入息及寒熱飢渴憂喜生死喻此六",
    "X04n0223_111:0732a22": "喻大約智性自如空無性無依無有處所而常現",
    "X04n0223_111:0732a23": "一切諸佛眾生前教化無有休息以先所發大願",
    "X04n0223_111:0732a24": "風輪所持故從佛子乃往古世過世界海微塵數",
    "X04n0223_111:0732b01": "劫已下是夜神隨世說劫舉發心久近因緣此是",
    "X04n0223_111:0732b02": "如幻中安立經云乃往古世過世界海微塵數劫",
    "X04n0223_111:0732b03": "者明無數為數表本無數體可得時劫亦然有劫",
    "X04n0223_111:0732b04": "名善光者明無功智體安立名也世界名寶光無",
    "X04n0223_111:0732b05": "功用智任物現法名世界也於其劫中有一萬佛",
    "X04n0223_111:0732b06": "出興者以無功之智隨根應現名一萬佛出興一",
    "X04n0223_111:0732b07": "萬者以一智應萬行也其最初佛號法輪音&#x8657;空",
    "X04n0223_111:0732b08": "燈王如來十號圓滿者以無功之智任運利生恒",
    "X04n0223_111:0732b09": "轉法輪音如&#x8657;空中響無有依處而照燭一切眾",
    "X04n0223_111:0732b10": "生故名燈明智自在故名王十號具足者智用&#x5FA7;",
    "X04n0223_111:0732b11": "周隨行立名也彼閻浮提有一王都名寶莊嚴是",
    "X04n0223_111:0732b12": "智王所化之境名寶莊嚴其東不遠有一大林名",
    "X04n0223_111:0732b13": "曰妙光者東方表智化眾生令明生處也以東方",
    "X04n0223_111:0732b14": "表法也以木貫日為東字林名妙光以行如林蔭",
    "X04n0223_111:0732b15": "俗廣多啟明利物名為妙光中有道場名為寶華",
    "X04n0223_111:0732b16": "表以行利生心華開敷故道場名寶華彼道場中",
    "X04n0223_111:0732b17": "有普光明摩尼蓮華藏師子之座時彼如來於此",
    "X04n0223_111:0732b18": "座上成阿耨菩提者以無功用智性恒普照法界",
    "X04n0223_111:0732b19": "自性無垢為座以此智體性無成壞名曰成無上",
    "X04n0223_111:0732b20": "菩提滿一百年坐於道場者百為表一地中十地",
    "X04n0223_111:0732b21": "十十波羅蜜滿也又約此位升進後位過九地一",
    "X04n0223_111:0732b22": "皆百波羅蜜滿至十地自佛位滿故約立一百為",
    "X04n0223_111:0732b23": "階級已下勝光王是智之所治行慈之境界王及",
    "X04n0223_111:0732b24": "太子舉善惡相形發慈心之方便也王名勝光是",
    "X04n0223_111:0732c01": "智善伏太子是行慈之行已下諸苦境界是智所",
    "X04n0223_111:0732c02": "行慈悲位也如下合會五百大臣欲害我者今提",
    "X04n0223_111:0732c03": "婆達多五百徒黨是是諸人蒙佛所化於當來過",
    "X04n0223_111:0732c04": "須彌山微塵數劫善光世中成佛有五百佛次第",
    "X04n0223_111:0732c05": "而成乃至彼諸罪人我所救者即拘留孫佛等賢",
    "X04n0223_111:0732c06": "劫千佛是拘留孫此云應斷已斷及百萬阿僧祇",
    "X04n0223_111:0732c07": "菩薩&#x7ADD;在十方行菩薩行勝光王今薩遮尼乾子",
    "X04n0223_111:0732c08": "大論師是薩遮尼乾者此外道&#x8EB6;形自餓不為衣",
    "X04n0223_111:0732c09": "食所繫王宮人及諸眷屬彼尼乾六萬弟子是已",
    "X04n0223_111:0732c10": "上總明智所化境成就之人佛子我於爾時救罪",
    "X04n0223_111:0732c11": "人已父母聽我出家者表智位體淨無染名為出",
    "X04n0223_111:0732c12": "家出有功用家於&#x8657;空燈王佛所出家學道五百",
    "X04n0223_111:0732c13": "歲中淨修梵行即得成就百萬陀羅尼者五百歲",
    "X04n0223_111:0732c14": "者表無功用智體通五位但生熟不同此為初佛",
    "X04n0223_111:0732c15": "通此初佛有十九箇佛次第出興者明至八地無",
    "X04n0223_111:0732c16": "功智中學佛十力自成一佛通為二十箇佛升九",
    "X04n0223_111:0732c17": "地十地佛果故至此八地攝後二地果故在此八",
    "X04n0223_111:0732c18": "地位中以無功之智即十地佛果不二故故於此",
    "X04n0223_111:0732c19": "位安立十九箇佛明通八地無功之智共為二十",
    "X04n0223_111:0732c20": "以相入故表八地中即十地行也三世一也其中",
    "X04n0223_111:0732c21": "承事佛者表隨行之身初舉萬佛出興表九地萬",
    "X04n0223_111:0732c22": "行滿次善光劫中有六十億佛出興表十地中六",
    "X04n0223_111:0732c23": "位齊因果一體無前後也已上意明以普光明智",
    "X04n0223_111:0732c24": "體升進利生大悲智自在無功之行益眾生之樣",
    "X04n0223_111:0733a01": "式安立利人發行救眾生之法用令後學者倣之",
    "X04n0223_111:0733a02": "如前或隨位中安立一百佛已後更安立一二三",
    "X04n0223_111:0733a03": "四佛者總明約位成行故行中有果設使見其自",
    "X04n0223_111:0733a04": "行果外佛者不離自行所見故行及方見即真佛",
    "X04n0223_111:0733a05": "也要期而方見者暫化還亡是化佛也以即事即",
    "X04n0223_111:0733a06": "理言之二十八相者欠四相不滿三十二相表此",
    "X04n0223_111:0733a07": "第八地欠九地十地四重因果未滿位故一地兩",
    "X04n0223_111:0733a08": "重因果以位位中有正位因果有向果故一切世",
    "X04n0223_111:0733a09": "界海微塵數劫所有諸佛出興於世親近供養者",
    "X04n0223_111:0733a10": "明無功之智&#x5FA7;周無法不佛佛即法也十方&#x8657;空",
    "X04n0223_111:0733a11": "無有間缺鍼鋒毛端不是一切法一切佛故但有",
    "X04n0223_111:0733a12": "微塵許是非染淨心皆不是見佛也以智眼印之",
    "X04n0223_111:0733a13": "已下一段頌重頌前法如文自具善男子我唯知",
    "X04n0223_111:0733a14": "此教化眾生令生善根解脫已下推德升進此是",
    "X04n0223_111:0733a15": "第八不動地中善知識以願波羅蜜為主餘九為",
    "X04n0223_111:0733a16": "伴治無功用智中說法未自在障令得自在第二",
    "X04n0223_111:0733a17": "推德升進中從如諸菩薩摩訶薩已下至辭退而",
    "X04n0223_111:0733a18": "去有十一行半經於此段中約分四門一推德升",
    "X04n0223_111:0733a19": "進二示善知識所居之處云此閻浮提有一園林",
    "X04n0223_111:0733a20": "名嵐毗尼三舉善知識名妙德圓滿光四禮敬辭",
    "X04n0223_111:0733a21": "去都云閻浮提有一園林者明修第九善慧地法",
    "X04n0223_111:0733a22": "光&#x5FA7;濟普蔭十方一切眾生行解廣大處生死如",
    "X04n0223_111:0733a23": "園萬行如林故為名也嵐毗尼者此云樂勝園也",
    "X04n0223_111:0733a24": "為以智慧法樂眾生故此園林亦是如來示現下",
    "X04n0223_111:0733b01": "生時誕生之園明八地菩薩從兜率天降神下生",
    "X04n0223_111:0733b02": "非為處胎為受生也於九地中修智慧利人天及",
    "X04n0223_111:0733b03": "滿一切眾生之智慧故名為受生受學諸佛智慧",
    "X04n0223_111:0733b04": "令滿一切眾生故如經自明有神名妙德圓滿者",
    "X04n0223_111:0733b05": "明善慧地妙慧圓滿故神者以悲智善能說教為",
    "X04n0223_111:0733b06": "神。",
    "X04n0223_111:0733b07": "[0733b07] 第九閻浮提嵐毗尼園妙德圓滿光夜神主善慧",
    "X04n0223_111:0733b08": "地。",
    "X04n0223_111:0733b09": "[0733b09] 【經】爾時善財童子於大願精進力救護一切眾生夜",
    "X04n0223_111:0733b10": "神所得菩薩解脫已憶念修習了達增長漸次遊行",
    "X04n0223_111:0733b11": "至嵐毗尼林周&#x5FA7;尋覓彼妙德神見在一切寶樹莊",
    "X04n0223_111:0733b12": "嚴樓閣中坐寶蓮華師子之座二十億那由他諸天",
    "X04n0223_111:0733b13": "恭敬圍遶為說菩薩受生海經令其皆得生如來家",
    "X04n0223_111:0733b14": "增長菩薩大功德海善財見已頂禮其足合掌前立",
    "X04n0223_111:0733b15": "白言大聖我已先發阿耨多羅三藐三菩提心而未",
    "X04n0223_111:0733b16": "能知菩薩云何修菩薩行生如來家為世大明彼神",
    "X04n0223_111:0733b17": "答言善男子菩薩有十種受生藏若菩薩成就此法",
    "X04n0223_111:0733b18": "則生如來家念念增長菩薩善根不疲不懈不厭不",
    "X04n0223_111:0733b19": "退無斷無失離諸迷惑不生怯劣惱悔之心趣一切",
    "X04n0223_111:0733b20": "智入法界門發廣大心增長諸度成就諸佛無上菩",
    "X04n0223_111:0733b21": "提捨世間趣入如來地獲勝神通諸佛之法常現在",
    "X04n0223_111:0733b22": "前順一切智真實義境何等為十一者願常供養一",
    "X04n0223_111:0733b23": "切諸佛受生藏二者發菩提心受生藏三者觀諸法",
    "X04n0223_111:0733b24": "門勤修行受生藏四者以深淨心普照三世受生藏",
    "X04n0223_111:0733c01": "五者平等光明受生藏六者生如來家受生藏七者",
    "X04n0223_111:0733c02": "佛力光明受生藏八者觀普智門受生藏九者普現",
    "X04n0223_111:0733c03": "莊嚴受生藏十者入如來地受生藏善男子云何名",
    "X04n0223_111:0733c04": "願常供養一切佛受生藏善男子菩薩初發心時作",
    "X04n0223_111:0733c05": "如是願我當尊重恭敬供養一切諸佛見佛無厭於",
    "X04n0223_111:0733c06": "諸佛所常生愛樂常起深信修諸功德恒無休息是",
    "X04n0223_111:0733c07": "為菩薩為一切智始集善根受生藏云何名發菩提",
    "X04n0223_111:0733c08": "心受生藏善男子此菩薩發阿耨多羅三藐三菩提",
    "X04n0223_111:0733c09": "心所謂起大悲心救護一切眾生故起供養佛心究",
    "X04n0223_111:0733c10": "竟承事故起普求正法心一切無&#x6061;故起廣大趣向",
    "X04n0223_111:0733c11": "心求一切智故起慈無量心普攝眾生故起不捨一",
    "X04n0223_111:0733c12": "切眾生心被求一切智堅誓甲故起無諂誑心得如",
    "X04n0223_111:0733c13": "實智故起如說行心修菩薩道故起不誑諸佛心守",
    "X04n0223_111:0733c14": "護一切佛大誓願故起一切等願心盡未來化眾生",
    "X04n0223_111:0733c15": "不休息故菩薩以如是等佛剎微塵數菩提心功德",
    "X04n0223_111:0733c16": "故得生如來家是為菩薩第二受生藏云何名觀諸",
    "X04n0223_111:0733c17": "法門勤修行受生藏善男子此菩薩摩訶薩起觀一",
    "X04n0223_111:0733c18": "切法門海心起迴向一切智圓滿道心起正念無過",
    "X04n0223_111:0733c19": "失業心起一切菩薩三昧海清淨心起修成一切菩",
    "X04n0223_111:0733c20": "薩功德心起莊嚴一切菩薩道心起求一切智大精",
    "X04n0223_111:0733c21": "進行修諸功德如劫火熾然無休息心起修普賢行",
    "X04n0223_111:0733c22": "教化一切眾生心起善學一切威儀修菩薩功德捨",
    "X04n0223_111:0733c23": "離一切所有住無所有真實心是為菩薩第三受生",
    "X04n0223_111:0733c24": "藏云何名以深淨心普照三世受生藏善男子此菩",
    "X04n0223_111:0734a01": "薩具清淨增上心得如來菩提光入菩薩方便海其",
    "X04n0223_111:0734a02": "心堅固猶若金剛背捨一切諸有趣生成就一切佛",
    "X04n0223_111:0734a03": "自在力修殊勝行具菩薩根其心明潔願力不動常",
    "X04n0223_111:0734a04": "為諸佛之所護念破壞一切諸障礙山普為眾生作",
    "X04n0223_111:0734a05": "所依處是為菩薩第四受生藏云何名平等光明受",
    "X04n0223_111:0734a06": "生藏善男子此菩薩具足眾行普化眾生一切所有",
    "X04n0223_111:0734a07": "悉皆能捨住佛究竟淨戒境界具足忍法成就諸佛",
    "X04n0223_111:0734a08": "法忍光明以大精進趣一切智到於彼岸修習諸禪",
    "X04n0223_111:0734a09": "得普門定淨智圓滿以智慧日明照諸法得無礙眼",
    "X04n0223_111:0734a10": "見諸佛海悟入一切真實法性一切世間見者歡喜",
    "X04n0223_111:0734a11": "善能修習如實法門是為菩薩第五受生藏云何名",
    "X04n0223_111:0734a12": "生如來家受生藏善男子此菩薩生如來家隨諸佛",
    "X04n0223_111:0734a13": "住成就一切甚深法門具三世佛清淨大願得一切",
    "X04n0223_111:0734a14": "佛同一善根與諸如來共一體性具出世行白淨善",
    "X04n0223_111:0734a15": "法安住廣大功德法門入諸三昧見佛神力隨所應",
    "X04n0223_111:0734a16": "化淨諸眾生如問而對辯才無盡是為菩薩第六受",
    "X04n0223_111:0734a17": "生藏云何名佛力光明受生藏善男子此菩薩深入",
    "X04n0223_111:0734a18": "佛力遊諸佛剎心無退轉供養承事菩薩眾會無有",
    "X04n0223_111:0734a19": "疲厭了一切法皆如幻起知諸世間如夢所見一切",
    "X04n0223_111:0734a20": "色相猶如光影神通所作皆如變化一切受生悉皆",
    "X04n0223_111:0734a21": "如影諸佛說法皆如谷響開示法界咸令究竟是為",
    "X04n0223_111:0734a22": "菩薩第七受生藏云何名觀普智門受生藏善男子",
    "X04n0223_111:0734a23": "此菩薩住童真位觀一切智一一智門盡無量劫開",
    "X04n0223_111:0734a24": "演一切菩薩所行於諸菩薩甚深三昧心得自在念",
    "X04n0223_111:0734b01": "念生於十方世界諸如來所於有差別境入無差別",
    "X04n0223_111:0734b02": "定於無差別法現有差別智於無量境知無境界於",
    "X04n0223_111:0734b03": "少境界入無量境通達法性廣大無際知諸世間悉",
    "X04n0223_111:0734b04": "假施設一切皆是識心所起是為菩薩第八受生藏",
    "X04n0223_111:0734b05": "云何名普現莊嚴受生藏善男子此菩薩能種種莊",
    "X04n0223_111:0734b06": "嚴無量佛剎普能化現一切眾生及諸佛身得無所",
    "X04n0223_111:0734b07": "畏演清淨法周流法界無所障礙隨其心樂普使知",
    "X04n0223_111:0734b08": "見示現種種成菩提行令生無礙一切智道如是所",
    "X04n0223_111:0734b09": "作不失其時而常在三昧毗盧遮那智慧之藏是為",
    "X04n0223_111:0734b10": "菩薩第九受生藏云何名入如來地受生藏善男子",
    "X04n0223_111:0734b11": "此菩薩悉於三世諸如來所受灌頂法普知一切境",
    "X04n0223_111:0734b12": "界次第所謂知一切眾生前際後際歿生次第一切",
    "X04n0223_111:0734b13": "菩薩修行次第一切眾生心念次第三世如來成佛",
    "X04n0223_111:0734b14": "次第善巧方便說法次第亦知一切初中後際所有",
    "X04n0223_111:0734b15": "諸劫若成若壞名號次第隨諸眾生所應化度為現",
    "X04n0223_111:0734b16": "成道功德莊嚴神通說法方便調伏是為菩薩第十",
    "X04n0223_111:0734b17": "受生藏佛子若菩薩摩訶薩於此十法修習增長圓",
    "X04n0223_111:0734b18": "滿成就則能於一莊嚴中現種種莊嚴如是莊嚴一",
    "X04n0223_111:0734b19": "切國土開導示悟一切眾生盡未來劫無有休息演",
    "X04n0223_111:0734b20": "說一切諸佛法海種種境界種種成熟展轉傳來無",
    "X04n0223_111:0734b21": "量諸法現不可思議佛自在力充滿一切&#x8657;空法界",
    "X04n0223_111:0734b22": "於諸眾生心行海中而轉法輪於一切世界示現成",
    "X04n0223_111:0734b23": "佛恒無間斷以不可說清淨言音說一切法住無量",
    "X04n0223_111:0734b24": "處通達無礙以一切法莊嚴道場隨諸眾生欲解差",
    "X04n0223_111:0734c01": "別而現成佛開示無量甚深法藏教化成就一切世",
    "X04n0223_111:0734c02": "間爾時嵐毗尼林神欲重明其義以佛神力普觀十",
    "X04n0223_111:0734c03": "方而說頌言。",
    "X04n0223_111:0734c04": " 最上離垢清淨心  見一切佛無厭足",
    "X04n0223_111:0734c05": " 願盡未來常供養  此明慧者受生藏",
    "X04n0223_111:0734c06": " 一切三世國土中  所有眾生及諸佛",
    "X04n0223_111:0734c07": " 悉願度脫恒瞻奉  此難思者受生藏",
    "X04n0223_111:0734c08": " 聞法無厭樂觀察  普於三世無所礙",
    "X04n0223_111:0734c09": " 身心清淨如&#x8657;空  此名稱者受生藏",
    "X04n0223_111:0734c10": " 其心恒住大悲海  堅如金剛及寶山",
    "X04n0223_111:0734c11": " 了達一切種智門  此最勝者受生藏",
    "X04n0223_111:0734c12": " 大慈普覆於一切  妙行常增諸度海",
    "X04n0223_111:0734c13": " 以法光明照&#x7FA3;品  此雄猛者受生藏",
    "X04n0223_111:0734c14": " 了達法性心無礙  生於三世諸佛家",
    "X04n0223_111:0734c15": " 普入十方法界海  此明智者受生藏",
    "X04n0223_111:0734c16": " 法身清淨心無礙  普詣十方諸國土",
    "X04n0223_111:0734c17": " 一切佛力靡不成  此不思議受生藏",
    "X04n0223_111:0734c18": " 入深智慧已自在  於諸三昧亦究竟",
    "X04n0223_111:0734c19": " 觀一切智如實門  此真身者受生藏",
    "X04n0223_111:0734c20": " 淨治一切諸佛土  勤修普化眾生法",
    "X04n0223_111:0734c21": " 顯現如來自在力  此大名者受生藏",
    "X04n0223_111:0734c22": " 久已修行薩婆若  疾能趣入如來位",
    "X04n0223_111:0734c23": " 了知法界皆無礙  此諸佛子受生藏",
    "X04n0223_111:0734c24": "[0734c24] 善男子菩薩具此十法生如來家為一切世間清淨",
    "X04n0223_111:0735a01": "光明善男子我從無量劫來得是自在受生解脫門",
    "X04n0223_111:0735a02": "善財白言聖者此解脫門境界云何答言善男子我",
    "X04n0223_111:0735a03": "先發願願一切菩薩示受生時皆得親近願入毗盧",
    "X04n0223_111:0735a04": "遮那如來無量受生海以昔願力生此世界閻浮提",
    "X04n0223_111:0735a05": "中嵐毗尼園專念菩薩何時下生經於百年世尊果",
    "X04n0223_111:0735a06": "從兜率陀天而來生此時此林中現十種相何等為",
    "X04n0223_111:0735a07": "十一者此園中地忽自平坦坑坎&#x5860;阜悉皆不現二",
    "X04n0223_111:0735a08": "者金剛為地眾寶莊嚴無有瓦礫荊棘株杌三者寶",
    "X04n0223_111:0735a09": "多羅樹周&#x5E00;行列其根深植至於水際四者生眾香",
    "X04n0223_111:0735a10": "牙現眾香藏寶香為樹扶&#x758E;蔭&#x668E;其諸香氣皆踰天",
    "X04n0223_111:0735a11": "香五者諸妙華鬘寶莊嚴具行列分布處處充滿六",
    "X04n0223_111:0735a12": "者園中所有一切諸樹皆自然開摩尼寶華七者諸",
    "X04n0223_111:0735a13": "池沼中皆自生華從地涌出周布水上八者時此林",
    "X04n0223_111:0735a14": "中娑婆世界欲色所住天龍夜叉乾闥婆阿脩羅迦",
    "X04n0223_111:0735a15": "樓羅緊那羅摩&#x777A;羅伽一切諸王莫不來集合掌而",
    "X04n0223_111:0735a16": "住九者此世界中所有天女乃至摩&#x777A;羅伽女皆生",
    "X04n0223_111:0735a17": "歡喜各各捧持諸供養具向畢洛叉樹前恭敬而立",
    "X04n0223_111:0735a18": "十者十方一切諸佛臍中皆放光明名菩薩受生自",
    "X04n0223_111:0735a19": "在燈普照此林一一光中悉現諸佛受生誕生所有",
    "X04n0223_111:0735a20": "神變及一切菩薩受生功德又出諸佛種種言音是",
    "X04n0223_111:0735a21": "為林中十種瑞相此相現時諸天王等即知當有菩",
    "X04n0223_111:0735a22": "薩下生我見此瑞歡喜無量善男子摩耶夫人出迦",
    "X04n0223_111:0735a23": "毗羅城入此林時復現十種光明瑞相令諸眾生得",
    "X04n0223_111:0735a24": "法光明何等為十所謂一切寶華藏光寶香藏光寶",
    "X04n0223_111:0735b01": "蓮華開演出真實妙音聲光十方菩薩初發心光一",
    "X04n0223_111:0735b02": "切菩薩得入諸地現神變光一切菩薩修波羅蜜圓",
    "X04n0223_111:0735b03": "滿智光一切菩薩大願智光一切菩薩教化眾生方",
    "X04n0223_111:0735b04": "便智光一切菩薩證於法界真實智光一切菩薩得",
    "X04n0223_111:0735b05": "佛自在受生出家成正覺光此十光明普照無量諸",
    "X04n0223_111:0735b06": "眾生心善男子摩耶失人於畢洛叉樹下坐時復現",
    "X04n0223_111:0735b07": "菩薩將欲誕生十種神變何等為十善男子菩薩將",
    "X04n0223_111:0735b08": "欲誕生之時欲界諸天天子天女及以色界一切諸",
    "X04n0223_111:0735b09": "天諸龍夜叉乾闥婆阿脩羅迦樓羅緊那羅摩&#x777A;羅",
    "X04n0223_111:0735b10": "伽并其眷屬為供養故悉皆雲集摩耶夫人威德殊",
    "X04n0223_111:0735b11": "勝身諸毛孔咸放光明普照三千大千世界無所障",
    "X04n0223_111:0735b12": "礙一切光明悉皆不現除滅一切眾生煩惱及惡道",
    "X04n0223_111:0735b13": "苦是為菩薩將欲誕生第一神變又善男子當爾之",
    "X04n0223_111:0735b14": "時摩耶夫人腹中悉現三千世界一切形像其百億",
    "X04n0223_111:0735b15": "閻浮提內各有都邑各有園林名號不同皆有摩耶",
    "X04n0223_111:0735b16": "夫人於中止住天眾圍遶悉為顯現菩薩將生不可",
    "X04n0223_111:0735b17": "思議神變之相是為菩薩將欲誕生第二神變又善",
    "X04n0223_111:0735b18": "男子摩耶夫人一切毛孔皆現如來往昔修行菩薩",
    "X04n0223_111:0735b19": "道時恭敬供養一切諸佛及聞諸佛說法音聲譬如",
    "X04n0223_111:0735b20": "明鏡及以水中能現&#x8657;空日月星宿雲雷等像摩耶",
    "X04n0223_111:0735b21": "夫人身諸毛孔亦復如是能現如來往昔因緣是為",
    "X04n0223_111:0735b22": "菩薩將欲誕生第三神變又善男子摩耶夫人身諸",
    "X04n0223_111:0735b23": "毛孔一一皆現如來往修菩薩行時所住世界城邑",
    "X04n0223_111:0735b24": "聚落山林河海眾生劫數值佛出世入淨國土隨所",
    "X04n0223_111:0735c01": "受生壽命長短依善知識修行善法於一切剎在在",
    "X04n0223_111:0735c02": "生處摩耶夫人常為其母如是一切於毛孔中靡不",
    "X04n0223_111:0735c03": "皆現是為菩薩將欲誕生第四神變又善男子摩耶",
    "X04n0223_111:0735c04": "夫人一一毛孔顯現如來往昔修行菩薩行時隨所",
    "X04n0223_111:0735c05": "生處色相形貌衣服飲食苦樂等事一一普現分明",
    "X04n0223_111:0735c06": "辯了是為菩薩將欲誕生第五神變又善男子摩耶",
    "X04n0223_111:0735c07": "夫人身諸毛孔一一皆現世尊往昔修施行時捨所",
    "X04n0223_111:0735c08": "難捨頭目耳鼻脣舌牙齒身體手足血肉筋骨男女",
    "X04n0223_111:0735c09": "妻妾城邑宮殿衣服纓絡金銀寶貨如是一切內外",
    "X04n0223_111:0735c10": "諸物亦見受者形貌音聲及其處所是為菩薩將欲",
    "X04n0223_111:0735c11": "誕生第六神變又善男子摩耶夫人入此園時其身",
    "X04n0223_111:0735c12": "普現過去所有一切諸佛入母胎時國土園林衣服",
    "X04n0223_111:0735c13": "華鬘塗香末香繒幡幢蓋一切眾寶莊嚴之事妓樂",
    "X04n0223_111:0735c14": "歌詠上妙音聲令諸眾生普得見聞是為菩薩將欲",
    "X04n0223_111:0735c15": "誕生時第七神變又善男子摩耶夫人入此園時從",
    "X04n0223_111:0735c16": "其身出菩薩所住摩尼寶王宮殿樓閣超過一切天",
    "X04n0223_111:0735c17": "龍夜叉乾闥婆阿脩羅迦樓羅緊那羅摩&#x777A;羅伽及",
    "X04n0223_111:0735c18": "諸人王之所住者寶網覆上妙香普熏眾寶莊嚴內",
    "X04n0223_111:0735c19": "外清淨各各差別不相雜亂周&#x5E00;&#x5FA7;滿嵐毗尼園是",
    "X04n0223_111:0735c20": "為菩薩將誕生時第八神變又善男子摩耶夫人入",
    "X04n0223_111:0735c21": "此園時從其身出十不可說百千億那由他佛剎微",
    "X04n0223_111:0735c22": "塵數菩薩其諸菩薩身形容貌相好光明進止威儀",
    "X04n0223_111:0735c23": "神通眷屬皆與毗盧遮那菩薩等無有異悉共同時",
    "X04n0223_111:0735c24": "讚歎如來是為菩薩將誕生時第九神變又善男子",
    "X04n0223_111:0736a01": "摩耶夫人將欲誕生菩薩之時忽於其前從金剛際",
    "X04n0223_111:0736a02": "出大蓮華名為一切寶莊嚴藏金剛為莖眾寶為鬚",
    "X04n0223_111:0736a03": "如意寶王以為其臺有十佛剎微塵數葉一切皆以",
    "X04n0223_111:0736a04": "摩尼所成寶網寶蓋以覆其上一切天王所共執持",
    "X04n0223_111:0736a05": "一切龍王降注香雨一切夜叉王恭敬圍遶散諸天",
    "X04n0223_111:0736a06": "華一切乾闥婆王出微妙音歌讚菩薩往昔供養諸",
    "X04n0223_111:0736a07": "佛功德一切阿脩羅王捨憍慢心稽首敬禮一切迦",
    "X04n0223_111:0736a08": "樓羅王垂寶繒幡&#x5FA7;滿&#x8657;空一切緊那羅王歡喜瞻",
    "X04n0223_111:0736a09": "仰歌詠讚歎菩薩功德一切摩&#x777A;羅伽王皆生歡喜",
    "X04n0223_111:0736a10": "歌詠讚歎普雨一切寶莊嚴雲是為菩薩將誕生時",
    "X04n0223_111:0736a11": "第十神變善男子嵐毗尼園示現如是十種相已然",
    "X04n0223_111:0736a12": "後菩薩其身誕生如&#x8657;空中現淨日輪如高山頂出",
    "X04n0223_111:0736a13": "於慶雲如密雲中而耀電光如夜暗中而然大炬爾",
    "X04n0223_111:0736a14": "時菩薩從母脅生身相光明亦復如是善男子菩薩",
    "X04n0223_111:0736a15": "爾時雖現初生悉已了達一切諸法如夢如幻如影",
    "X04n0223_111:0736a16": "如像無來無去不生不滅善男子當我見佛於此四",
    "X04n0223_111:0736a17": "天下閻浮提內嵐毗尼園示現初生種種神變時亦",
    "X04n0223_111:0736a18": "見如來於三千大千世界百億四天下閻浮提內嵐",
    "X04n0223_111:0736a19": "毗尼園中示現初生種種神變亦見三千大千世界",
    "X04n0223_111:0736a20": "一一塵中無量佛剎亦見百佛世界千佛世界乃至",
    "X04n0223_111:0736a21": "十方一切世界一一塵中無量佛剎如是一切諸佛",
    "X04n0223_111:0736a22": "剎中皆有如來示現受生種種神變如是念念常無",
    "X04n0223_111:0736a23": "間斷時善財童子白彼神言大天得此解脫其已久",
    "X04n0223_111:0736a24": "如答言善男子乃往古世過億佛剎微塵數劫復過",
    "X04n0223_111:0736b01": "是數時有世界名為普寶劫名悅樂八十那由他佛",
    "X04n0223_111:0736b02": "於中出現其第一佛名自在功德幢十號具足彼世",
    "X04n0223_111:0736b03": "界中有四天下名妙光莊嚴其四天下閻浮提中有",
    "X04n0223_111:0736b04": "一王都名須彌莊嚴幢其中有王名寶燄眼其王夫",
    "X04n0223_111:0736b05": "人名曰喜光善男子如此世界摩耶夫人為毗盧遮",
    "X04n0223_111:0736b06": "那如來之母彼世界中喜光夫人為初佛母亦復如",
    "X04n0223_111:0736b07": "是善男子其喜光夫人將欲誕生菩薩之時與二十",
    "X04n0223_111:0736b08": "億那由他婇女詣金華園園中有樓名妙寶&#x5CEF;其邊",
    "X04n0223_111:0736b09": "有樹名一切施喜光夫人攀彼樹枝而生菩薩諸天",
    "X04n0223_111:0736b10": "王眾各持香水共以洗沐時有乳母名為淨光侍立",
    "X04n0223_111:0736b11": "其側既洗沐已諸天王眾授與乳母乳母敬受生大",
    "X04n0223_111:0736b12": "歡喜即得菩薩普眼三昧得此三昧已普見十方無",
    "X04n0223_111:0736b13": "量諸佛復得菩薩於一切處示現受生自在解脫如",
    "X04n0223_111:0736b14": "初受胎識速疾無礙得此解脫故見一切佛乘本願",
    "X04n0223_111:0736b15": "力受生自在亦復如是善男子於汝意云何彼乳母",
    "X04n0223_111:0736b16": "者豈異人乎我身是也我從是來念念常見毗盧遮",
    "X04n0223_111:0736b17": "那佛示現菩薩受生海調伏眾生自在神力如見毗",
    "X04n0223_111:0736b18": "盧遮那佛乘本願力念念於此三千大千乃至十方",
    "X04n0223_111:0736b19": "一切世界微塵之內皆現菩薩受生神變見一切佛",
    "X04n0223_111:0736b20": "悉亦如是我皆恭敬承事供養聽所說法如說修行",
    "X04n0223_111:0736b21": "時嵐毗尼林神欲重宣此解脫義承佛神力普觀十",
    "X04n0223_111:0736b22": "方而說頌言。",
    "X04n0223_111:0736b23": " 佛子汝所問  諸佛甚深境  汝今應聽受",
    "X04n0223_111:0736b24": " 我說其因緣  過億剎塵劫  有劫名悅樂",
    "X04n0223_111:0736c01": " 八十那由他  如來出興世  最初如來號",
    "X04n0223_111:0736c02": " 自在功德幢  我在金華園  見彼初生日",
    "X04n0223_111:0736c03": " 我時為乳母  智慧極聰利  諸天授與我",
    "X04n0223_111:0736c04": " 菩薩金色身  我時疾捧持  諦觀不見頂",
    "X04n0223_111:0736c05": " 身相皆圓滿  一一無邊際  離垢清淨身",
    "X04n0223_111:0736c06": " 相好以莊嚴  譬如妙寶像  見已自欣慶",
    "X04n0223_111:0736c07": " 思惟彼功德  疾增眾福海  見此神通事",
    "X04n0223_111:0736c08": " 發大菩提心  專求佛功德  增廣諸大願",
    "X04n0223_111:0736c09": " 嚴淨一切剎  滅除三惡道  普於十方土",
    "X04n0223_111:0736c10": " 供養無數佛  修行本誓願  救脫眾生苦",
    "X04n0223_111:0736c11": " 我於彼佛所  聞法得解脫  億剎微塵數",
    "X04n0223_111:0736c12": " 無量劫修行  劫中所有佛  我悉曾供養",
    "X04n0223_111:0736c13": " 護持其正法  淨此解脫海  億剎微塵數",
    "X04n0223_111:0736c14": " 過去十力尊  盡持其法輪  增明此解脫",
    "X04n0223_111:0736c15": " 我於一念頃  見此剎塵中  一一有如來",
    "X04n0223_111:0736c16": " 所淨諸剎海  剎內悉有佛  園中示誕生",
    "X04n0223_111:0736c17": " 各現不思議  廣大神通力  或見不思議",
    "X04n0223_111:0736c18": " 億剎諸菩薩  住於天宮上  將證佛菩提",
    "X04n0223_111:0736c19": " 無量剎海中  諸佛現受生  說法眾圍遶",
    "X04n0223_111:0736c20": " 於此我皆見  一念見億剎  微塵數菩薩",
    "X04n0223_111:0736c21": " 出家趣道場  示現佛境界  我見剎塵內",
    "X04n0223_111:0736c22": " 無量佛成道  各現諸方便  度脫苦眾生",
    "X04n0223_111:0736c23": " 一一微塵中  諸佛轉法輪  悉以無盡音",
    "X04n0223_111:0736c24": " 普雨甘露法  億剎微塵數  一一剎塵中",
    "X04n0223_111:0737a01": " 悉見於如來  示現般涅槃  如是無量剎",
    "X04n0223_111:0737a02": " 如來示誕生  而我悉分身  現前興供養",
    "X04n0223_111:0737a03": " 不思議剎海  無量趣差別  我悉現其別",
    "X04n0223_111:0737a04": " 雨於大法雨  佛子我知此  難思解脫門",
    "X04n0223_111:0737a05": " 無量億劫中  稱揚不可盡",
    "X04n0223_111:0737a06": "[0737a06] 善男子我唯知此菩薩於無量劫&#x5FA7;一切處示現受",
    "X04n0223_111:0737a07": "生自在解脫如諸菩薩摩訶薩能以一念為諸劫藏",
    "X04n0223_111:0737a08": "觀一切法以善方便而現受生周&#x5FA7;供養一切諸佛",
    "X04n0223_111:0737a09": "究竟通達一切佛法於一切趣皆現受生一切佛前",
    "X04n0223_111:0737a10": "坐蓮華座知諸眾生應可度時為現受生方便調伏",
    "X04n0223_111:0737a11": "於一切剎現諸神變猶如影像悉現其前我當云何",
    "X04n0223_111:0737a12": "能知能說彼功德行善男子此迦毗羅城有釋種女",
    "X04n0223_111:0737a13": "名曰瞿波汝詣彼問菩薩云何於生死中教化眾生",
    "X04n0223_111:0737a14": "時善財童子頂禮其足遶無數&#x5E00;殷勤瞻仰辭退而",
    "X04n0223_111:0737a15": "去。",
    "X04n0223_111:0737a17": "大方廣佛新華嚴經合論卷第一百十一",
    "X04n0223_111:0737a19": "音切",
    "X04n0223_111:0737a20": "嵐[0737a20] (盧含切)。杌[0737a20] (五骨切)。&#x8EB6;[0737a20] (郎果切)。鋒[0737a20] (風音)。莖[0737a20] (行音)。蕀[0737a20] (居逆切)。倣[0737a20] (分兩切)。"
}