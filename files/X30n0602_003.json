{
    "X30n0602_003:0306a17": "妙法蓮華經解卷第三之一",
    "X30n0602_003:0306a19": "溫陵開元蓮寺比丘　戒環　解",
    "X30n0602_003:0306a20": "妙法蓮華經藥草喻品第五",
    "X30n0602_003:0306a21": "△三如來述成二。初科分敘義。",
    "X30n0602_003:0306a22": "此品為中根述成領悟之意也。大迦葉等前雖領",
    "X30n0602_003:0306a23": "隨宜之權會歸之實。而未明一音密闡真知冥化",
    "X30n0602_003:0306a24": "之功。如彼大雲雨於一切。草木叢林隨分受潤。故",
    "X30n0602_003:0306b01": "佛以此喻重與述成。以顯聖人平等之慈。若天地",
    "X30n0602_003:0306b02": "之無私由萬物之自私也。故名藥草喻品。三乘根",
    "X30n0602_003:0306b03": "性譬諸草木。覺皇道化等如一雨。雨雖一味而種",
    "X30n0602_003:0306b04": "有差別。故根莖大小之不同。法雖一相而機有利",
    "X30n0602_003:0306b05": "鈍。故道果證趣之各異。此慈無不等而萬物自私",
    "X30n0602_003:0306b06": "也。草能治病名藥草。以喻人天善種三乘智因能",
    "X30n0602_003:0306b07": "遠害滅惡者。若四趣惡種生死業因。則徒為蕪穢",
    "X30n0602_003:0306b08": "非藥草矣。此譬三乘文兼樹木。獨以藥草名品者。",
    "X30n0602_003:0306b09": "為中根述成。取當機立名耳。偈云。聲聞緣覺。聞法",
    "X30n0602_003:0306b10": "得果。是名藥草。各得增長是也。若諸菩薩是名大",
    "X30n0602_003:0306b11": "樹。非當機矣。△二依文正釋六。一述成前義。",
    "X30n0602_003:0306b12": "爾時世尊告摩訶迦葉(至)誠如所言。",
    "X30n0602_003:0306b13": "迦葉領悟喻說。即設大富長者之喻。歎佛隱勝現",
    "X30n0602_003:0306b14": "劣誘諸庸鄙。使得大法利。又於偈末感歎慈悲方",
    "X30n0602_003:0306b15": "便之大恩。是善說如來真實功德。△二示所未及",
    "X30n0602_003:0306b16": "二。初標不盡。",
    "X30n0602_003:0306b17": "如來復有無量無邊阿僧祇功德(至)說不能盡。",
    "X30n0602_003:0306b18": "此明一音密闡真知冥化平等之慈。尤為無量功",
    "X30n0602_003:0306b19": "德。雖迦葉善說。而言未及此。故復示之也。△二釋",
    "X30n0602_003:0306b20": "所以二。初示一音密闡。",
    "X30n0602_003:0306b21": "迦葉當知(至)其所說法皆悉到於一切智地。",
    "X30n0602_003:0306b22": "方便為權智地為實。於一切法以方便說而皆到",
    "X30n0602_003:0306b23": "智地。所謂密闡也。到一切智地者。契實相智境也。",
    "X30n0602_003:0306b24": "△二示真知冥化。",
    "X30n0602_003:0306c01": "如來觀知(至)示諸眾生一切智慧。",
    "X30n0602_003:0306c02": "諸法歸趣。即一乘實相。眾心所行。即三乘性欲。佛",
    "X30n0602_003:0306c03": "說一切法為度一切心。不知法之歸趣難以度心。",
    "X30n0602_003:0306c04": "不知心之所行難以說法。今於二者通達無礙。可",
    "X30n0602_003:0306c05": "謂真知冥化矣。而又究明諸法以開示眾生一切",
    "X30n0602_003:0306c06": "智慧。欲令悟入。皆所謂無邊僧祇功德也。△三喻",
    "X30n0602_003:0306c07": "明所示四。一立譬之本。",
    "X30n0602_003:0306c08": "迦葉譬如三千大千世界(至)若干名色各異。",
    "X30n0602_003:0306c09": "大千同為一地。而有山川谿谷之高下。譬一真境",
    "X30n0602_003:0306c10": "而有三界諸趣之別也。卉木同生一地而有種類",
    "X30n0602_003:0306c11": "名色之各異。譬一法性而有三乘大小之辨也。眾",
    "X30n0602_003:0306c12": "草為卉草之總名也。卉有叢。木有林。△二喻一音",
    "X30n0602_003:0306c13": "密闡。",
    "X30n0602_003:0306c14": "密雲彌布徧覆三千大千世界。一時等澍。其澤普洽。",
    "X30n0602_003:0306c15": "雲喻慈意。澤喻法雨。言密雲者。雲不密則不能等",
    "X30n0602_003:0306c16": "澍。慈不密則不能廣利。一雲所雨大千普洽。譬一",
    "X30n0602_003:0306c17": "音密闡大小均被也。△三喻真知冥化。",
    "X30n0602_003:0306c18": "卉木叢林及諸藥草(至)華果敷實。",
    "X30n0602_003:0306c19": "喻真知冥化物物自遂也。根莖大小總辨草木。以",
    "X30n0602_003:0306c20": "明根機有異。諸樹大小總結草木以明一雨是同。",
    "X30n0602_003:0306c21": "夫以一雲一雨而滋眾物。稱其大小種性曾無夭",
    "X30n0602_003:0306c22": "閼。使為華者敷為果者實。各各自遂。則佛之真知",
    "X30n0602_003:0306c23": "冥化若此而已。木質曰斡草質曰莖。皆依根而立。",
    "X30n0602_003:0306c24": "根譬種性。莖譬發心。枚葉譬所薰教理。華果譬所",
    "X30n0602_003:0307a01": "修行果。謂三乘種性發心熏習之不同。同是一音",
    "X30n0602_003:0307a02": "教澤之被。而各有所成也。△四喻作成不同。",
    "X30n0602_003:0307a03": "雖一地所生一雨所潤。而諸草木各有差別。",
    "X30n0602_003:0307a04": "草木皆植類。樹之一地同。潤之一雨同。而有大小",
    "X30n0602_003:0307a05": "之殊者。根自異也。群生亦類也。所賦一性所化一",
    "X30n0602_003:0307a06": "道。而有三乘之殊者。亦機自異耳。△四以法合喻",
    "X30n0602_003:0307a07": "四。一合立譬之本。",
    "X30n0602_003:0307a08": "迦葉當知(至)如彼大雲徧覆三千大千國土。",
    "X30n0602_003:0307a09": "明佛出興廣覆群有。雲起無心喻無緣慈也。大音",
    "X30n0602_003:0307a10": "聲即廣長舌相之音也。天人修羅為三善道。不言",
    "X30n0602_003:0307a11": "三惡道。為障重非機也。△二合一音密闡。",
    "X30n0602_003:0307a12": "於大眾中而唱是言(至)未涅槃者令得涅槃。",
    "X30n0602_003:0307a13": "此敘佛初坐道場唱顯化跡宣度生事。使知聖人",
    "X30n0602_003:0307a14": "出興之意也。超證菩提曰度。了達萬法曰解。離眾",
    "X30n0602_003:0307a15": "結縛曰安。究竟永寂曰涅槃。",
    "X30n0602_003:0307a16": "今世後世如實知之(至)皆應到此為聽法故。",
    "X30n0602_003:0307a17": "此示正知見欲廣開悟也。今世後世如實知者。以",
    "X30n0602_003:0307a18": "實相智了三世事。如華嚴一念普觀無去來住也。",
    "X30n0602_003:0307a19": "一切知一切見者。以佛知見徹了諸法也。知道者。",
    "X30n0602_003:0307a20": "言已先知先覺也。開道者。能以是道開覺後人也。",
    "X30n0602_003:0307a21": "說道者。能以是道方便演說也。如是唱者。為警群",
    "X30n0602_003:0307a22": "機。故召天人使令聽受。",
    "X30n0602_003:0307a23": "爾時無數千萬億種眾生。來至佛所而聽法。",
    "X30n0602_003:0307a24": "因召而集也。△三合真知冥化。",
    "X30n0602_003:0307b01": "如來於時觀是眾生(至)皆令歡喜快得善利。",
    "X30n0602_003:0307b02": "所來之眾根性不同。佛各隨其所堪而化之。以堪",
    "X30n0602_003:0307b03": "人天者為說十善。堪二乘者為說諦緣。堪大乘者",
    "X30n0602_003:0307b04": "為說六度。以至定不定性人非人類。各隨所堪而",
    "X30n0602_003:0307b05": "為說法。雖根有無量而皆令利喜。是謂冥化。△四",
    "X30n0602_003:0307b06": "合作成不同。",
    "X30n0602_003:0307b07": "是諸眾生聞是法已(至)具足蒙潤各得生長。",
    "X30n0602_003:0307b08": "明作成之利也。聞法安隱者。眾生汩於塵勞。二乘",
    "X30n0602_003:0307b09": "縛於空寂。聞是法者。足以滌塵勞解縛著。釋然物",
    "X30n0602_003:0307b10": "外優遊一生。此現世安隱也。後生善處即聞法之",
    "X30n0602_003:0307b11": "報。以道受樂即修道之果。言以道者。各隨其道受",
    "X30n0602_003:0307b12": "樂不同也。修十善則受人天樂。修諦緣即受二乘",
    "X30n0602_003:0307b13": "樂。修六度則受菩薩樂。各以其道也。離諸障礙者。",
    "X30n0602_003:0307b14": "惡道離業障而之人天。人天離事障而入二乘。二",
    "X30n0602_003:0307b15": "乘離理障而入菩薩。各遂其才也。故曰於諸法中",
    "X30n0602_003:0307b16": "任力所能漸得入道。如彼大雲雨於一切。",
    "X30n0602_003:0307b17": "如來說法一相一味(至)所得功德不自覺知。",
    "X30n0602_003:0307b18": "疏闡化之功也。謂如來說法方便雖多。實則一相",
    "X30n0602_003:0307b19": "一味如一雲一雨而已。解脫離滅者。指一相一味",
    "X30n0602_003:0307b20": "之體也。解脫相則不縛諸法。離相則不合諸塵。滅",
    "X30n0602_003:0307b21": "相則生死永盡。而究竟皆至一切種智無上道也。",
    "X30n0602_003:0307b22": "眾生聞持而所獲功利不自覺知者。一音密闡真",
    "X30n0602_003:0307b23": "化冥運。若天地之產百嘉。雨露之滋眾卉。自生自",
    "X30n0602_003:0307b24": "遂孰足以知之。",
    "X30n0602_003:0307c01": "所以者何(至)而不自知上中下性。",
    "X30n0602_003:0307c02": "此明觀根逗教不怫其性故。物得自遂也。三乘種",
    "X30n0602_003:0307c03": "類性欲不同。故念思修得亦各不同。唯如來能知",
    "X30n0602_003:0307c04": "能化而彼不自知也。念何事等。謂或念人天事。乃",
    "X30n0602_003:0307c05": "至聲聞菩薩事也。云何念等。謂或正或邪有為無",
    "X30n0602_003:0307c06": "為也。以何法念等。謂或以大小頓漸。或以定慧覺",
    "X30n0602_003:0307c07": "觀也。以何法得謂。或以四諦得聲聞法。乃至或以",
    "X30n0602_003:0307c08": "六度得菩薩法也。如是念思所住各各不同。是謂",
    "X30n0602_003:0307c09": "住於種種之地。如來皆能如實見之。如此委曲言",
    "X30n0602_003:0307c10": "者。明如來知根之詳也。△五結歎迦葉。",
    "X30n0602_003:0307c11": "如來知是一相一味之法(至)隨宜說法難解難知。",
    "X30n0602_003:0307c12": "牒前一相一味等文。以明隨宜說法難解難知。而",
    "X30n0602_003:0307c13": "歎迦葉能信受也。一相一味等即一切種智所證",
    "X30n0602_003:0307c14": "之法。如來雖知而觀眾生性欲不同。且將之護之。",
    "X30n0602_003:0307c15": "不即明說。故甚難知而迦葉能信能受。是謂希有。",
    "X30n0602_003:0307c16": "此牒前文。而前言究竟至於一切種智。此言究竟",
    "X30n0602_003:0307c17": "涅槃常寂滅相者。前依正智言。此依實相言。其揆",
    "X30n0602_003:0307c18": "一也。終歸於空者。自解脫離滅。究竟至於常寂滅",
    "X30n0602_003:0307c19": "相。則識心緣影一切蕩盡。而歸乎實相妙空非斷",
    "X30n0602_003:0307c20": "空也。△六以偈重申七。初頌述成前義。",
    "X30n0602_003:0307c21": "爾時世尊欲重此義。而說偈言。",
    "X30n0602_003:0307c22": "破有法王。出現世間。隨眾生欲。種種說法。",
    "X30n0602_003:0307c23": "此述成迦葉前讚諸佛於法得最自在。知諸眾生",
    "X30n0602_003:0307c24": "種種欲樂。隨為說法之意也。眾生失真沈妄。而滯",
    "X30n0602_003:0308a01": "於無明生死諸有封蔀。大覺出興為說真法。以破",
    "X30n0602_003:0308a02": "妄有以除障滯。故號破有法王。△二頌示所未及。",
    "X30n0602_003:0308a03": "如來尊重(至)令得正見。",
    "X30n0602_003:0308a04": "頌密闡冥化平等之慈也。久嘿不說者。所以待機",
    "X30n0602_003:0308a05": "也。葢有智則信無智則疑。而永失大利。故用以漸",
    "X30n0602_003:0308a06": "導之。而隨力為說。令得正見。此為密闡等慈。而迦",
    "X30n0602_003:0308a07": "葉言所未及。△三頌喻明四。初頌譬本。",
    "X30n0602_003:0308a08": "迦葉當知。譬如大雲。起於世間。遍覆一切。",
    "X30n0602_003:0308a09": "譬佛出興也。△二頌喻一音密闡。",
    "X30n0602_003:0308a10": "慧雲含潤(至)率土充洽。",
    "X30n0602_003:0308a11": "大雲將雨則電曜雷震。譬如來出興放光說法。慧",
    "X30n0602_003:0308a12": "雲含潤日光掩蔽者。所謂慈意妙大雲滅除煩惱",
    "X30n0602_003:0308a13": "焰也。雲陰靉然下逮與地。親邇可以承攬。譬慈意",
    "X30n0602_003:0308a14": "逮下俯同萬物也。其雨普等譬法利均一。四方俱",
    "X30n0602_003:0308a15": "下譬不擇四生。率土充洽譬教被大千也。△三頌",
    "X30n0602_003:0308a16": "喻真知冥化。",
    "X30n0602_003:0308a17": "山川險谷(至)藥木並茂。",
    "X30n0602_003:0308a18": "譬群機不同而不失其應也。前止言草木。此加百",
    "X30n0602_003:0308a19": "糓等者。草木譬三乘種性。特為入道之機。未顯在",
    "X30n0602_003:0308a20": "廛故加百糓等。以譬有生纖悉皆蒙潤澤也。乾地",
    "X30n0602_003:0308a21": "譬未霑法水者。悉皆利潤故云普洽。藥木者藥草",
    "X30n0602_003:0308a22": "樹木也。△四頌喻作成不同。",
    "X30n0602_003:0308a23": "其雲所出(至)而各滋茂。",
    "X30n0602_003:0308a24": "△四頌法合四。初合譬本。",
    "X30n0602_003:0308b01": "佛亦如是。出現於世。譬如大雲。普覆一切。",
    "X30n0602_003:0308b02": "△二合一音密闡。",
    "X30n0602_003:0308b03": "既出於世。為諸眾生。分別演說。諸法之實。",
    "X30n0602_003:0308b04": "雖方便多門。而不離實相。",
    "X30n0602_003:0308b05": "大聖世尊(至)及涅槃樂。",
    "X30n0602_003:0308b06": "頌唱顯化迹宣度生事也。皆令離苦已下頌未度",
    "X30n0602_003:0308b07": "令度等。由其得度以至於涅槃。故離苦安隱而世",
    "X30n0602_003:0308b08": "出世樂無不得也。",
    "X30n0602_003:0308b09": "諸天人眾(至)甘露淨法。",
    "X30n0602_003:0308b10": "頌召集人天聽法也。",
    "X30n0602_003:0308b11": "其法一味(至)而作因緣。",
    "X30n0602_003:0308b12": "頌一相一味等文。常為大乘作緣者。所謂究竟至",
    "X30n0602_003:0308b13": "於一切種智。△三合真知冥化。",
    "X30n0602_003:0308b14": "我觀一切(至)而無懈倦。",
    "X30n0602_003:0308b15": "此皆真知冥化平等之大慈也。△四合作成不同。",
    "X30n0602_003:0308b16": "一切眾生。聞我法者。隨力所受。住於諸地。",
    "X30n0602_003:0308b17": "諸地如下明。始於人天終於十地。",
    "X30n0602_003:0308b18": "或處人天。轉輪聖王。釋梵諸王。是小藥草。",
    "X30n0602_003:0308b19": "人天乘也。輪王王四天下。帝釋王忉利天。梵王王",
    "X30n0602_003:0308b20": "初禪天。",
    "X30n0602_003:0308b21": "知無漏法(至)是中藥草。",
    "X30n0602_003:0308b22": "聲聞乘也。得無漏小果起六通三明。乃聲聞緣覺",
    "X30n0602_003:0308b23": "之同行。但於中利根則得緣覺證。",
    "X30n0602_003:0308b24": "求世尊處。我當作佛。行精進定。是上藥草。",
    "X30n0602_003:0308c01": "藏教菩薩也。此依權乘修菩薩行。雖求佛果勤行",
    "X30n0602_003:0308c02": "精進。而未離小乘。故為上草。",
    "X30n0602_003:0308c03": "又諸佛子(至)是名小樹。",
    "X30n0602_003:0308c04": "通教菩薩也。此依方等教修菩薩行。為大乘初位。",
    "X30n0602_003:0308c05": "以根雖大而蔭未廣。故為小樹。",
    "X30n0602_003:0308c06": "安住神通(至)名為大樹。",
    "X30n0602_003:0308c07": "圓教菩薩也。此依一乘修菩薩行。逈出三乘安住",
    "X30n0602_003:0308c08": "神通。轉不退輪度億千眾。則其蔭廣矣。",
    "X30n0602_003:0308c09": "佛平等說(至)所稟各異。",
    "X30n0602_003:0308c10": "結上作成不同。明佛至化冥同造物。",
    "X30n0602_003:0308c11": "佛以此喻(至)如海一滴。",
    "X30n0602_003:0308c12": "指上喻說雖廣。然於佛真智海中方明一滴之相",
    "X30n0602_003:0308c13": "耳。此結顯如來阿僧祇功德說不能盡之意。△五",
    "X30n0602_003:0308c14": "明隨機增進。",
    "X30n0602_003:0308c15": "我雨法雨(至)漸增茂好。",
    "X30n0602_003:0308c16": "此明增進之利。下明增進之機。",
    "X30n0602_003:0308c17": "諸佛之法(至)皆得道果。",
    "X30n0602_003:0308c18": "此總標。下別明。",
    "X30n0602_003:0308c19": "聲聞緣覺(至)各得增長。",
    "X30n0602_003:0308c20": "此依二乘之法增進者。最後身者將證辟支佛果。",
    "X30n0602_003:0308c21": "不復人間受生也。",
    "X30n0602_003:0308c22": "若諸菩薩(至)而得增長。",
    "X30n0602_003:0308c23": "此依方等之法增進者。",
    "X30n0602_003:0308c24": "復有住禪(至)而得生長。",
    "X30n0602_003:0309a01": "此依大乘之法增進者。",
    "X30n0602_003:0309a02": "如是迦葉(至)各得成實。",
    "X30n0602_003:0309a03": "總結增進隨機不同也。人華謂善根秀發者。因佛",
    "X30n0602_003:0309a04": "冥化各得成實。△六明諸佛道同。",
    "X30n0602_003:0309a05": "迦葉當知(至)諸佛亦然。",
    "X30n0602_003:0309a06": "密闡冥化佛佛道同。△七結前開後。",
    "X30n0602_003:0309a07": "今為汝等(至)悉當成佛。",
    "X30n0602_003:0309a08": "總結前說立實廢權。而開後與記之文。說最實事",
    "X30n0602_003:0309a09": "即立實也。皆非滅度即廢權也。修行是道悉當成",
    "X30n0602_003:0309a10": "佛。即開後與記文也。",
    "X30n0602_003:0309a11": "妙法蓮華經授記品第六",
    "X30n0602_003:0309a12": "△四中根得記二。初略敘科義。",
    "X30n0602_003:0309a13": "大迦葉等領悟喻說。得佛正道。當踐佛位。故與說",
    "X30n0602_003:0309a14": "來果。名授記品。法華一會乃群機貞實所作已辦",
    "X30n0602_003:0309a15": "之時。故正宗說示了無多事。直則會三乘於一致。",
    "X30n0602_003:0309a16": "開四見使悟入。而一一授記印其成佛。以示出與",
    "X30n0602_003:0309a17": "功成本願滿足之意耳。然昔淨名嘗怪彌勒授一",
    "X30n0602_003:0309a18": "生記。以正位中本無授記及得菩提。而法華已入",
    "X30n0602_003:0309a19": "正位。何滯迹耶。抑有己故有記。入正位者尚有己",
    "X30n0602_003:0309a20": "乎。葢正位中雖無授記。亦不廢於授記。若華嚴性",
    "X30n0602_003:0309a21": "海豈非正位。而十住之初妙覺之終。屢聞記莂。如",
    "X30n0602_003:0309a22": "所謂清淨心所謂殊勝境界者。曷嘗無哉。淨名曰。",
    "X30n0602_003:0309a23": "說法不有亦不無。以因緣故諸法生。無我無造無",
    "X30n0602_003:0309a24": "受者。善惡之業亦不亡。正證之人固無己也。然善",
    "X30n0602_003:0309b01": "惡之業豈有己之可記。豈無己之可忘哉。若世之",
    "X30n0602_003:0309b02": "貧富貴賤修短苦樂。昔作而今受。前召而後應。懸",
    "X30n0602_003:0309b03": "疎網而不漏。淪浩劫而莫遺者。其誰與記耶。今所",
    "X30n0602_003:0309b04": "謂記者。特以助明不亡之理。而引發行人耳。△二",
    "X30n0602_003:0309b05": "正依釋文三。初迦葉得記。",
    "X30n0602_003:0309b06": "爾時世尊說是偈已(至)劫名大莊嚴。",
    "X30n0602_003:0309b07": "諸授記文皆二。十號之前為因記。後為果記。諸弟",
    "X30n0602_003:0309b08": "子覲佛多寡之不同。各隨其願緣也。事佛功用之",
    "X30n0602_003:0309b09": "不同。各隨其才力也。成佛果號之不同。各隨其因",
    "X30n0602_003:0309b10": "行也。大迦葉因地事日月燈佛。至佛滅後然燈續",
    "X30n0602_003:0309b11": "明。以紫光金塗佛形像。又於法華妙性開明。故號",
    "X30n0602_003:0309b12": "光明。至於國名光德劫名莊嚴。皆類其因行也。",
    "X30n0602_003:0309b13": "佛壽十二小劫(至)像法亦住二十小劫。",
    "X30n0602_003:0309b14": "淨法界身本無出沒。然於未來世而出住十二劫",
    "X30n0602_003:0309b15": "而沒者。隨大悲願力而示現耳。正像之法各二十",
    "X30n0602_003:0309b16": "劫而後滅者。隨眾生機感而隆替耳。佛身法性固",
    "X30n0602_003:0309b17": "無加損於其間。",
    "X30n0602_003:0309b18": "國界嚴飾無諸穢惡(至)散諸寶華周徧清淨。",
    "X30n0602_003:0309b19": "依報所感皆由心地。瓦礫荊棘雜心感也。便利不",
    "X30n0602_003:0309b20": "淨染心感也。坑坎堆阜諂心感也。諸佛無雜染諂",
    "X30n0602_003:0309b21": "心故。國界嚴飾無諸穢惡。唯修清淨妙行故。其土",
    "X30n0602_003:0309b22": "平正百寶周徧。淨名曰。隨其心淨則佛土淨。隨其",
    "X30n0602_003:0309b23": "心淨則一切功德淨。此其證矣。",
    "X30n0602_003:0309b24": "其國菩薩無量千億(至)雖有魔及魔民皆護佛法。",
    "X30n0602_003:0309c01": "問。釋尊成佛尚煩戡剪。飲光何為獨無魔事。曰釋",
    "X30n0602_003:0309c02": "尊示化五濁。正與眾魔共作勞侶。若無魔事不名",
    "X30n0602_003:0309c03": "惡世。飲光成佛當善國土。故雖有魔皆護佛法。",
    "X30n0602_003:0309c04": "爾時世尊欲重宣此義。而說偈言。",
    "X30n0602_003:0309c05": "告諸比丘(至)其事如是。",
    "X30n0602_003:0309c06": "頌應長行可明其心。調柔言慈悲之至也。逮大神",
    "X30n0602_003:0309c07": "通言應化不測也。逮及也。大神通者。不為而應不",
    "X30n0602_003:0309c08": "慮而徧。異於小聖也。無漏後身即聲聞果體。法王",
    "X30n0602_003:0309c09": "之子即大心聲聞也。△二三聖請記。",
    "X30n0602_003:0309c10": "爾時大目犍連(至)即共同聲而說偈言。",
    "X30n0602_003:0309c11": "法說云千二百羅漢悉亦當作佛。則與記已竟。於",
    "X30n0602_003:0309c12": "此特授迦葉上首。則三聖之記不言可諭。而目連",
    "X30n0602_003:0309c13": "等心不自安。如逢王饍未敢便食。是以悚慄而請",
    "X30n0602_003:0309c14": "也。",
    "X30n0602_003:0309c15": "大雄猛世尊(至)除熱得清涼。",
    "X30n0602_003:0309c16": "初四句讚謝法喻之賜。其次請記求益也。",
    "X30n0602_003:0309c17": "如從饑國來(至)然後乃敢食。",
    "X30n0602_003:0309c18": "此設譬。下自釋。",
    "X30n0602_003:0309c19": "我等亦如是(至)爾乃快安樂。",
    "X30n0602_003:0309c20": "每惟小乘過。所謂如從饑國來也。言我等作佛。所",
    "X30n0602_003:0309c21": "謂忽遇大王饍也。",
    "X30n0602_003:0309c22": "大雄猛世尊。常欲安世間。願賜我等記。如饑須教食。",
    "X30n0602_003:0309c23": "結請也。△三三聖得記又三。一善吉得記。",
    "X30n0602_003:0309c24": "爾時世尊知諸大弟子心之所念(至)國名寶生。",
    "X30n0602_003:0310a01": "色心初破萬法皆空。理事還源一切真實。須菩提",
    "X30n0602_003:0310a02": "昔者解空無名無相。色心初破也。今證實果反號",
    "X30n0602_003:0310a03": "名相。理事還源也。又其生時家物忽空。今劫名有",
    "X30n0602_003:0310a04": "寶。國名寶生。亦其義也。那由他即姟數。",
    "X30n0602_003:0310a05": "其土平正(至)度脫無量菩薩及聲聞眾。",
    "X30n0602_003:0310a06": "所舉十號明正報。劫國莊嚴明依報。華樹臺閣皆",
    "X30n0602_003:0310a07": "悉寶成。應劫國之名也。其佛常處虗空說法者。示",
    "X30n0602_003:0310a08": "因空悟解使由空證實也。",
    "X30n0602_003:0310a09": "爾時世尊欲重宣此義。而說偈言。",
    "X30n0602_003:0310a10": "諸比丘眾(至)二十小劫。",
    "X30n0602_003:0310a11": "須菩提於靈山勝集居僧之首。於般若大會解空",
    "X30n0602_003:0310a12": "第一。其道德功行疑若亞聖。而記果猶當供無數",
    "X30n0602_003:0310a13": "佛。隨佛所行而漸具大道者。為小乘但念無相不",
    "X30n0602_003:0310a14": "修大行。雖經多劫不成正覺。故須發菩提大心具",
    "X30n0602_003:0310a15": "菩薩大道。然後成佛也。人民合掌聽受佛語。言皆",
    "X30n0602_003:0310a16": "篤信樂善無薄俗也。△二旃延得記。",
    "X30n0602_003:0310a17": "爾時世尊復告諸比丘眾(至)而說偈言。",
    "X30n0602_003:0310a18": "諸比丘眾(至)莊嚴其國。",
    "X30n0602_003:0310a19": "閻浮那提金紫艶無比。旃延果體金色如之。由旃",
    "X30n0602_003:0310a20": "延論義第一。理性精瑩。又緣過去勤掃佛地。資成",
    "X30n0602_003:0310a21": "嚴淨之果也。斷一切有者。理極情忘纖塵不立。言",
    "X30n0602_003:0310a22": "其證道精徹。非謂捨有之無也。△三目連得記。",
    "X30n0602_003:0310a23": "爾時世尊復告大眾(至)像法亦住四十小劫。",
    "X30n0602_003:0310a24": "多摩羅跋栴檀香清遠潛通。目連神通第一果德",
    "X30n0602_003:0310b01": "如之。西北方佛名多摩羅跋栴檀香神通。則香喻",
    "X30n0602_003:0310b02": "神通明矣。一由旬四十里。目連供佛起塔高千由",
    "X30n0602_003:0310b03": "旬者。神通所建故也。諸因記行。皆所以策進聲聞",
    "X30n0602_003:0310b04": "開廓大心。令捨空寂廣修大行。以成就佛道也。",
    "X30n0602_003:0310b05": "爾時世尊欲重宣此義。而說偈言。",
    "X30n0602_003:0310b06": "我此弟子(至)汝等善聽。",
    "X30n0602_003:0310b07": "長表金剎者。剎具云掣多羅謂塔上覆鉢柱。為塔",
    "X30n0602_003:0310b08": "之表故名表剎。以金為之。其塔高千由旬則表之",
    "X30n0602_003:0310b09": "長可知也。目連記頌至像法亦爾之句已終。從我",
    "X30n0602_003:0310b10": "諸弟子威德具足已下。即許五百記。及開第三周",
    "X30n0602_003:0310b11": "說法之端。",
    "X30n0602_003:0310b13": "妙法蓮華經解卷第三之一"
}