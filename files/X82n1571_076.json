{
    "X82n1571_076:0390c03": "五燈全書卷第七十六",
    "X82n1571_076:0390c05": "京都聖感禪寺住持(臣)僧　(超永)　編輯",
    "X82n1571_076:0390c06": "京都古華嚴寺住持(臣)僧　(超揆)　較閱　進",
    "X82n1571_076:0390c07": "呈",
    "X82n1571_076:0390c08": "　　臨濟宗",
    "X82n1571_076:0390c09": "　　　南嶽下三十五世隨錄",
    "X82n1571_076:0390c10": "蘇州秀峰岫雲瑋禪師長洲顧氏子。年十二。白父求",
    "X82n1571_076:0390c11": "出家。投虎丘西隱房本如披剃。取名法恒。年十六。採",
    "X82n1571_076:0390c12": "茶入苕山。虎為引道。黃石齋太史。異之曰。此沙彌。他",
    "X82n1571_076:0390c13": "日肇興祖庭無疑也。年二十五。隨古南門。謁天童悟",
    "X82n1571_076:0390c14": "於大鑒堂。旁僧曰。此僧從虎丘來。悟曰。我早已識渠。",
    "X82n1571_076:0390c15": "命隨眾滌食器。每進方丈參諮。屢遭痛棒。門呼之曰。",
    "X82n1571_076:0390c16": "爾滌食器多時。摸著碗底否。師大疑。猛力參究。忽一",
    "X82n1571_076:0390c17": "夕下單捲簾。洞然大徹。亟趨見悟。悟曰作麼。師便展",
    "X82n1571_076:0390c18": "坐具禮拜曰。謝和尚不通一線之恩。悟微笑而頷之。",
    "X82n1571_076:0390c19": "親炙既久。將辭行。悟曰。聞汝在山打飯。牧書記。是難",
    "X82n1571_076:0390c20": "親近的人。汝善事之。後門開法古南。命師為第一座。",
    "X82n1571_076:0390c21": "一夕晚參。門曰。心生大歡喜。自知當作。只是下面一",
    "X82n1571_076:0390c22": "箇字。山僧續不來。請大眾續看。師出眾曰。賊。門可之。",
    "X82n1571_076:0390c23": "乃付源流衣拂。偈曰。太白寮中曾九拜。荷擔大事許",
    "X82n1571_076:0390c24": "英靈。只今致囑無他語。大器由來必晚成　住秀峰",
    "X82n1571_076:0391a01": "上堂。今朝十月十有五。初搆茅堂擊法鼓。雖然此地",
    "X82n1571_076:0391a02": "舊祖庭。數百年來少香火。病僧養病煨藥爐。豈暇開",
    "X82n1571_076:0391a03": "爐煆佛祖。現前一眾賢兄弟。各自摩裩并擦褲。阿呵",
    "X82n1571_076:0391a04": "呵。太湖三萬六千頃。秀峰插天青一朵。仔細看莫麤",
    "X82n1571_076:0391a05": "鹵。甜瓜徹底甜。苦瓜連根苦。以拂子擊禪床　挂鐘",
    "X82n1571_076:0391a06": "板曰。上祖風流。叢林標格。滿耳非聲。滿眼非色。畢竟",
    "X82n1571_076:0391a07": "明明是何物。遂擊曰。一椎打就。徹髓徹骨　小參。萬",
    "X82n1571_076:0391a08": "法是心光。銀山鐵壁。諸緣惟性曉。鐵壁銀山。直下透",
    "X82n1571_076:0391a09": "得。本無迷悟人。其或未然。只要今日了　康熙丙辰",
    "X82n1571_076:0391a10": "六月。師示微疾。二十一日沐浴更衣。留偈曰。吾年六",
    "X82n1571_076:0391a11": "十七。世緣今已畢。長歌歸去來。扶桑日初出。泊然而",
    "X82n1571_076:0391a12": "寂。塔全身吾家山麓(牧雲門嗣)。",
    "X82n1571_076:0391a13": "嘉善大勝崇巳峻禪師吳興施氏子。母夢旛葢擁異",
    "X82n1571_076:0391a14": "僧入室而生。襁褓中。解稱佛號。髫年失怙恃。決志出",
    "X82n1571_076:0391a15": "家。投嘉善慈雲。禮秀峰薙染。往參金粟乘。求進堂結",
    "X82n1571_076:0391a16": "制。參萬法歸一話。至第七日。早行至殿。聞打鐵聲有",
    "X82n1571_076:0391a17": "省。詣方丈。呈所得。乘曰。不虗此來。師禮退。復上天童。",
    "X82n1571_076:0391a18": "掛搭堂中。一日維那監香。問師曰。別人經行。你在此",
    "X82n1571_076:0391a19": "做甚麼。師掣香板便打。那退後。師曰。接取香板去。那",
    "X82n1571_076:0391a20": "無語。師曰。不是弄潮人。休入洪波裏。一日首座落堂",
    "X82n1571_076:0391a21": "勘問。師經行不顧。座劈胸扭住曰。你也道道看。師便",
    "X82n1571_076:0391a22": "掌。座曰。未在更道。師復掌。座休去。時一眾駭然。解制",
    "X82n1571_076:0391a23": "後。再參古南門。命頌靈雲見桃花公案。師曰。眼睛打",
    "X82n1571_076:0391a24": "失桃花裏。本末相通不自私。獨有玄沙能合調。一回",
    "X82n1571_076:0391b01": "拈出一回奇。門頷之。晉後堂職。由自晨參夕叩。痛拶",
    "X82n1571_076:0391b02": "深錐。輙欲呈解。便遭熱罵。將從前所得。一旦釋然。門",
    "X82n1571_076:0391b03": "鳴鼓上堂。授師衣拂源流。出住武塘大勝　上堂。問",
    "X82n1571_076:0391b04": "如何是宗門中捷徑一路。師曰。十字縱橫。曰如何履",
    "X82n1571_076:0391b05": "踐。師曰。驀直去。乃曰。一炷香焚。三通鼓罷。八字打開。",
    "X82n1571_076:0391b06": "十字成現。有眼共見。有耳共聞。不是諸佛機。亦非祖",
    "X82n1571_076:0391b07": "師意。若是箇漢。聊聞舉著。一肩承荷得去。則事出當",
    "X82n1571_076:0391b08": "然。多少省力。便能握金剛王寶劒。七縱八橫。受用自",
    "X82n1571_076:0391b09": "在。控過量機。發過量用。雖然。不可便喚他作過量人。",
    "X82n1571_076:0391b10": "何以。阿呵呵。好大哥。那箇男兒不丈夫。卓拄杖下座",
    "X82n1571_076:0391b11": "　上堂。時節不相饒。又逢六月望。不扯閒葛藤。直截",
    "X82n1571_076:0391b12": "提向上。遂拈拄杖。卓一卓。喝一喝　秉拂小參。心生",
    "X82n1571_076:0391b13": "法亦生。心滅法亦滅。心法兩俱忘。紅爐飛片雪。到者",
    "X82n1571_076:0391b14": "裏。取不得捨不得。是不得非不得。名不得狀不得。臨",
    "X82n1571_076:0391b15": "濟喝。拈向一邊。德山棒。置之一處。敢問眾兄弟。只如",
    "X82n1571_076:0391b16": "山河大地。見聞覺知。且道。是心耶。是法耶。欲得不招",
    "X82n1571_076:0391b17": "無間業。莫謗如來正法輪　小參。山空木落。古佛家",
    "X82n1571_076:0391b18": "風。月白霜清。衲僧活計。若能從自己庫藏中。運出七",
    "X82n1571_076:0391b19": "珍八寶。堪與從上佛祖。把手共行。金聲玉振。電卷星",
    "X82n1571_076:0391b20": "馳。隨處皆真。全彰寶印。還委悉麼。家家門前火把子",
    "X82n1571_076:0391b21": "　小參。新月挂檐牙。寒松暄夕籟。萬古不異今。千聖",
    "X82n1571_076:0391b22": "無別道。非心非物。非色非聲。到者裏。不論智如鶖子。",
    "X82n1571_076:0391b23": "辨若滿慈。貴在當陽直入還有與麼人麼。其或未然。",
    "X82n1571_076:0391b24": "靠拄杖曰。放過一著　小參。談元談妙。說性說心。俱",
    "X82n1571_076:0391c01": "是諸方煎過底藥滓。行棒行喝。舉古舉今。乃是弄猢",
    "X82n1571_076:0391c02": "猻底家具。峻上座。今晚總不恁麼要與眾兄弟。別開",
    "X82n1571_076:0391c03": "一路。獨步大方。驀擲拂子曰。看脚下　小參。師豎拄",
    "X82n1571_076:0391c04": "杖曰。不可以有心求。不可以無心得。不可以語言造。",
    "X82n1571_076:0391c05": "不可以寂默通且道。作麼生得相應去。拈拄杖。卓一",
    "X82n1571_076:0391c06": "卓曰。嘉善原是魏塘鎮　問如何是座元。師為人處。",
    "X82n1571_076:0391c07": "師曰劄。僧擬議。師便打　問如何是天童境。師曰。廿",
    "X82n1571_076:0391c08": "里徑松千里秀。萬工池水四時清曰如何是境中人。",
    "X82n1571_076:0391c09": "師曰。巍巍堂堂。煒煒煌煌。曰謝師答話。師噓一聲",
    "X82n1571_076:0391c10": "　師于康熙甲寅八月示疾。至重陽日。沐浴更衣。問眾",
    "X82n1571_076:0391c11": "曰。此是甚麼時節了。眾曰。日中午時。師曰。胥山東北。",
    "X82n1571_076:0391c12": "虗空迸裂。乘此而行。正是時節。且道。老僧行到甚麼",
    "X82n1571_076:0391c13": "處去。眾中還有道得的麼。眾無語。遂大喝一聲而逝。",
    "X82n1571_076:0391c14": "世壽六十有五。僧臘四十。奉全身。塔于祖燈菴之西",
    "X82n1571_076:0391c15": "北隅(古南門嗣)。",
    "X82n1571_076:0391c16": "汾陽龍光達本元禪師上堂。問正大光明。日被日光",
    "X82n1571_076:0391c17": "所轉。夜被月光所轉。黑暗被燈光所轉。請問。和尚如",
    "X82n1571_076:0391c18": "何不被一切所轉。師劈頭打曰照天照地無遮礙。僧",
    "X82n1571_076:0391c19": "失色。師乃曰父母未生前。鼻孔撩天。脚跟朝後。眉毛",
    "X82n1571_076:0391c20": "向前。大眾會麼者僧所問。不被日光所轉。月光所轉。",
    "X82n1571_076:0391c21": "不被黑暗燈光所轉。你自己帶得一片鏡不識。喝一",
    "X82n1571_076:0391c22": "喝。下座　問如何是弟子安身立命處。師曰。上是天",
    "X82n1571_076:0391c23": "下是地(牧雲門嗣)。",
    "X82n1571_076:0391c24": "湛虗微禪師參古南門。充西堂。一日瑋首座秉拂上",
    "X82n1571_076:0392a01": "堂。師問曰。格外酬機即不問。箭鋒相拄事如何。座曰。",
    "X82n1571_076:0392a02": "兩眼對兩眼。師曰。恁麼則有意氣時添意氣。不風流",
    "X82n1571_076:0392a03": "處也風流。座曰。難瞞識者。師曰。非兄不委。座曰。塗污",
    "X82n1571_076:0392a04": "人不少。師便喝(牧雲門嗣)。",
    "X82n1571_076:0392a05": "松江南禪識得純禪師成都資縣賈氏子。幼失怙恃。",
    "X82n1571_076:0392a06": "投東皐脫白。原名果程。參天童悟。棒頭有省。譽騰叢",
    "X82n1571_076:0392a07": "席後佐古南門付囑。歷住玉峰度門。吳江黃溪。上堂。",
    "X82n1571_076:0392a08": "我本無生。應緣而有。二由一有。一亦莫守。拈拄杖曰。",
    "X82n1571_076:0392a09": "者箇木上座。不從前際生。不從後際滅。諸人還識得",
    "X82n1571_076:0392a10": "麼。若識得。一念不生。前後際斷。用勵自覺之智刃。剖",
    "X82n1571_076:0392a11": "開纏內之心珠。如其未委。不覺日又夜。爭教人少年",
    "X82n1571_076:0392a12": "(牧雲門嗣)。",
    "X82n1571_076:0392a13": "紹興雲門雪厂白禪師吳江人。十九薙染。潛心教觀。",
    "X82n1571_076:0392a14": "因詣博山受具。力事參究。再謁天童悟于育王。纔擬",
    "X82n1571_076:0392a15": "問。悟便打。如是數問數打。忽得入處。趨方丈呈所見。",
    "X82n1571_076:0392a16": "悟曰。適來且置。祇如昨夜老僧舉洞山掇過菓桌因",
    "X82n1571_076:0392a17": "緣。汝試下一語。師便作撼桌勢。悟曰。未在更道。師掩",
    "X82n1571_076:0392a18": "耳便出。悟便休。值古南門住棲真。舉師充第一座。茶",
    "X82n1571_076:0392a19": "次。門曰。一切公案。當以薰風南來之旨為第一。師曰。",
    "X82n1571_076:0392a20": "道甚麼。門曰。汝意如何。師抖擻便起。門曰。是則是。恐",
    "X82n1571_076:0392a21": "墮毒海。師便喝。門休去　住寶掌。因雪示眾。連日雪",
    "X82n1571_076:0392a22": "霏霏。行人盡皺眉。竹橋山店遠。路滑酒帘迷。白野蒼",
    "X82n1571_076:0392a23": "溪斷。疎籬玉巘低。山僧無剩語。怕冷拄柴扉。若會元",
    "X82n1571_076:0392a24": "中的。頭頭是上機　因雨上堂。山菴連日雨聲不息。",
    "X82n1571_076:0392b01": "直得若耶溪動底奔雷。秦望峰迷天潑墨。柴關晝掩。",
    "X82n1571_076:0392b02": "寒香拂拂。一一皆呈奇特。正當恁麼時。真實受用一",
    "X82n1571_076:0392b03": "句。又作麼生。衲被蒙頭萬事休。此時山僧都不會",
    "X82n1571_076:0392b04": "　一日知客領新到。僧禮拜。師曰。作甚麼。曰請和尚明",
    "X82n1571_076:0392b05": "日上堂。師劈脊便打。曰為甚麼聻。師曰。與汝上堂了",
    "X82n1571_076:0392b06": "也。僧便禮拜。師曰。劒去久矣　示眾。半雨半不雨。千",
    "X82n1571_076:0392b07": "峰布袋裏。欲晴不得晴。淡日吐圓晴。我也惺惺。你也",
    "X82n1571_076:0392b08": "惺惺。若也見未徹。新羅昨夜打三更　示眾。山僧院",
    "X82n1571_076:0392b09": "子初住。百為未集。那討得箇閒工夫。與眾兄弟說話。",
    "X82n1571_076:0392b10": "雖然。還有撥忙作閒。笑傲林泉者麼。一曲兩曲無人",
    "X82n1571_076:0392b11": "會。雨過夜塘秋水深　上堂。舉天童師翁。因僧問。離",
    "X82n1571_076:0392b12": "却拄杖子。請師道一句。翁掌曰。不是拳頭。定是巴掌。",
    "X82n1571_076:0392b13": "僧禮拜。翁更以脚踢曰。更有脚尖在。師曰。者僧只解",
    "X82n1571_076:0392b14": "馬前潑水。不解馬後收滴。若問白上座離却拄杖子",
    "X82n1571_076:0392b15": "別道一句。但與呵呵一笑。管教這漢疑三十年　上",
    "X82n1571_076:0392b16": "堂。妙辯非干舌。談元口不開。鴉鳴并鵲噪。蚯蚓舞三",
    "X82n1571_076:0392b17": "台。百口同一舌。并將致問來。一僧出欲禮拜。師曰。拈",
    "X82n1571_076:0392b18": "却門前下馬臺　小參。舉雪菴上堂曰。乍住城隍寺。",
    "X82n1571_076:0392b19": "無東又缺西。汝纔擡眼看。我便放頭低。鬚髮白如雪。",
    "X82n1571_076:0392b20": "身心爛似泥。本來無佛法。何處是全提。後來有箇雅",
    "X82n1571_076:0392b21": "山曰。水自悠悠雲自閒。紫廛原不異青山。缺長欠短",
    "X82n1571_076:0392b22": "尋常事。只恐葫蘆醋不酸。師曰。雪菴語不關風。雅山",
    "X82n1571_076:0392b23": "綿中有刺。山僧則不然。倦臥雲屏歲月流。閒擕竹錫",
    "X82n1571_076:0392b24": "立滄洲。客來席地無他供。銀海千峰月一鈎　據室。",
    "X82n1571_076:0392c01": "以拄杖按膝曰。近來師僧家。箇箇水漉漉地。自謂。不",
    "X82n1571_076:0392c02": "避風雨。而能躡足。龍門不知新報恩。鶴髮鷄翁。那討",
    "X82n1571_076:0392c03": "得閒工夫。與汝撩鈎搭索。棘句鈎草。畢竟如何。擲拄",
    "X82n1571_076:0392c04": "杖曰。新羅附子。舶上茴香(牧雲門嗣)。",
    "X82n1571_076:0392c05": "興化完白璧禪師久在古南位下。充維那。一日問瑋",
    "X82n1571_076:0392c06": "首座曰。如何是師眼目。座舉起素珠。師曰。昔日典座。",
    "X82n1571_076:0392c07": "踢倒淨瓶。便住溈山。意旨如何。座放下素珠。師曰。古",
    "X82n1571_076:0392c08": "南一枝正法眼。流出梅溪遍界香。師以遊戲神通為",
    "X82n1571_076:0392c09": "佛事。臨寂之日。預誡太史周漁曰。我死了燒了。將骨",
    "X82n1571_076:0392c10": "散四野。池塘裏免得。留作笑話。取琴撫曲而逝。茶毗。",
    "X82n1571_076:0392c11": "後周太史。收骨貯錫亟。外裝檀匣。供花園櫝中。一夕",
    "X82n1571_076:0392c12": "誤為盜負去。太史追尋虔切。感神示夢果得迎。獲建",
    "X82n1571_076:0392c13": "塔焉(牧雲門嗣)。",
    "X82n1571_076:0392c14": "泰興長生印象詮禪師出隊回。上堂。一向孤峰獨宿",
    "X82n1571_076:0392c15": "坐斷白雲終不妙。一向十字街頭拖泥帶水太無端。",
    "X82n1571_076:0392c16": "祇貴多頭不住。獨脫自由。可謂鬧市裏天子。百草頭",
    "X82n1571_076:0392c17": "祖師。逢人乞得一文錢。風流滿世。且教鉢盂口向天。",
    "X82n1571_076:0392c18": "此話大行。良久曰。看看。只要臨行乘快便。脚頭脚底",
    "X82n1571_076:0392c19": "好生涯(牧雲門嗣)。",
    "X82n1571_076:0392c20": "金陵蔣山圓明顯禪師參古南門於棲真。門曰。你號",
    "X82n1571_076:0392c21": "甚麼。師曰圓明。門曰。如何是圓明底事。師呈頌曰。頂",
    "X82n1571_076:0392c22": "門正眼極圓明。廓地拻天本現成。直下一錐錐瞎了。",
    "X82n1571_076:0392c23": "濟宗之道始流行(牧雲門嗣)。",
    "X82n1571_076:0392c24": "佛國南音言禪師結制上堂。舉臨濟上堂曰。有一無",
    "X82n1571_076:0393a01": "位真人。常在面門出入。未證據者看看。大眾。還看得",
    "X82n1571_076:0393a02": "臨濟無位真人著落處麼。若也看破。不直一星子。適",
    "X82n1571_076:0393a03": "或低頭妄想。冷地追思。不惜老婆舌頭。分明指出。以",
    "X82n1571_076:0393a04": "拄杖東西點曰。蔣山作眉。元湖為目。正體堂堂。何煩",
    "X82n1571_076:0393a05": "卜度。還見麼。如不見。未免布袋頭。却被山僧把住。且",
    "X82n1571_076:0393a06": "過一冬。直待來春。為汝等道破。振威一喝曰。伏惟珍",
    "X82n1571_076:0393a07": "重　臘八上堂。不覩青天大日輪。却於夜半覩明星。",
    "X82n1571_076:0393a08": "瞿曇有眼成顛倒。錯認葫蘆作帝瓶。祇如今日不錯",
    "X82n1571_076:0393a09": "認時。且又誰迷誰悟。誰見誰不見。還委悉麼。以拂子",
    "X82n1571_076:0393a10": "打圓相曰。高著眼。我不敢輕於汝等。汝等皆當作佛。",
    "X82n1571_076:0393a11": "　解制上堂。打開布袋頭。放出摩霄鶻。繫箇水雲包。",
    "X82n1571_076:0393a12": "江南與江北。芒鞵抖擻舊蝦鬚。那管石頭滑不滑。所",
    "X82n1571_076:0393a13": "以道。去去實不去。途中好善為。來來實不來。路上莫",
    "X82n1571_076:0393a14": "催回。若論去實不去。來實不來。為甚又道箇途中善",
    "X82n1571_076:0393a15": "為。路上催回底道理。現前大眾。若向者裏。倜儻分明。",
    "X82n1571_076:0393a16": "佛國寺裏。一冬鹽醬。庶不狼籍。設或不知東西。不識",
    "X82n1571_076:0393a17": "好惡。那識他家門戶。諸人性命。依舊落在山僧手裏。",
    "X82n1571_076:0393a18": "雖然如是。逗到今日。山僧索性。做箇好人。將一首古",
    "X82n1571_076:0393a19": "人現成詩。為諸大眾。留別去也。楊子江頭楊柳春。楊",
    "X82n1571_076:0393a20": "花愁殺渡江人。數聲羗笛離亭晚。君向瀟湘我向秦",
    "X82n1571_076:0393a21": "(牧雲門嗣)。",
    "X82n1571_076:0393a22": "嘉興天寧古雲傑禪師上堂。昨日春雲靉靆。今朝春",
    "X82n1571_076:0393a23": "日晴明。黃鸝樹底兩三聲。當陽顯出毗盧印。靈利衲",
    "X82n1571_076:0393a24": "僧。若能機先委悉。何煩擊鼓鳴鐘。更要重陞斯座。大",
    "X82n1571_076:0393b01": "眾。豈不見世尊道。汝等以緣心聽法。此法亦緣。非得",
    "X82n1571_076:0393b02": "法性。眾中還有不以緣心聽法。而得法性者麼。不妨",
    "X82n1571_076:0393b03": "出來與天寧相見。喝一喝。卓拄杖　佛成道日上堂。",
    "X82n1571_076:0393b04": "舉拂子召大眾曰。見麼。良久曰。古佛過去久矣。汝諸",
    "X82n1571_076:0393b05": "人。在這裏覓箇甚麼。下座　普茶示眾。九旬安眾。空",
    "X82n1571_076:0393b06": "中求鳥跡。結制開爐。水底覓魚踪。諸人洗面摸著鼻。",
    "X82n1571_076:0393b07": "喫茶打溼嘴。向箇裏一肩擔荷得去。說甚麼教外別",
    "X82n1571_076:0393b08": "傳。祖師心印。設使未得。前頭大有霜雪在　示眾。四",
    "X82n1571_076:0393b09": "月郊原烟雨足。今朝恰值是十六。殿前紫燕語喃喃。",
    "X82n1571_076:0393b10": "露出本來真面目　問大通智勝佛。十劫坐道場。佛",
    "X82n1571_076:0393b11": "法不現前。不得成佛道。意旨如何。師曰。此問不惡",
    "X82n1571_076:0393b12": "　問。如何是本來面目。師曰。本來無面目。曰學人禮拜",
    "X82n1571_076:0393b13": "去也。師曰。有甚交涉　問如何是佛。師曰。山僧有眼",
    "X82n1571_076:0393b14": "不曾見(牧雲門嗣)。",
    "X82n1571_076:0393b15": "嘉興古南忍可持禪師小參。今朝臘月一。流光催歲",
    "X82n1571_076:0393b16": "急。飛雪亂長空。人面生寒色。饑烏噤不鳴。梅帶初春",
    "X82n1571_076:0393b17": "白。全發祖師機。大半成狼籍。且道。那一半聻。衲被蒙",
    "X82n1571_076:0393b18": "頭正好休。山僧此時都不識　寶華和尚入祖堂。上",
    "X82n1571_076:0393b19": "堂。法苑花零春老去。昨宵夢覿故人來。音容笑語還",
    "X82n1571_076:0393b20": "如舊。脫落皮膚悟劫灰。大眾。皮膚既然脫落。何更有",
    "X82n1571_076:0393b21": "音容笑語。你若作夢會。不快漆桶。不作夢會。漆桶不",
    "X82n1571_076:0393b22": "快。畢竟如何。簷聲不斷前旬雨。電影還連後夜雷",
    "X82n1571_076:0393b23": "　晚參。今宵十七日。月向黃昏出。浮雲鼓太虗。蟾影無",
    "X82n1571_076:0393b24": "踪跡。以拄杖作○曰。爾等還見月麼。見得者。不妨入",
    "X82n1571_076:0393c01": "方丈。通箇消息　晚參。老僧今晚有句。超佛越祖之",
    "X82n1571_076:0393c02": "談。舉似大眾。復搖手曰。六耳不同謀　示眾。佛法無",
    "X82n1571_076:0393c03": "多子。久長難得人。古宿恁麼道。美則美矣。善則未善。",
    "X82n1571_076:0393c04": "老僧即不然。佛法遍天下。一時難得人。大眾且道。古",
    "X82n1571_076:0393c05": "宿說底是。老僧說底是。有人辨得二十棒。一棒也較",
    "X82n1571_076:0393c06": "不得。何故。古南門下。賞罰分明　示眾。鼓響不因椎。",
    "X82n1571_076:0393c07": "輥毬焉用手。薦得古人機。面南看北斗。然雖如是。禾",
    "X82n1571_076:0393c08": "山與雪峰。不是我同流　冬至小參。羣陰剝極。陽添",
    "X82n1571_076:0393c09": "一線之長。律管葭飛。書記五雲之瑞。冰河發燄。草木",
    "X82n1571_076:0393c10": "萌芽。情與無情。咸回淑氣。因甚你衲僧家。鼻尖頭寒",
    "X82n1571_076:0393c11": "涕不收。脚跟下凍血未乾。為復是絕後未甦。為復是",
    "X82n1571_076:0393c12": "時節異人。喝一喝曰。五九盡處是逢春　示眾。達磨",
    "X82n1571_076:0393c13": "特來東土。二祖徑往西天。且道。此二人還有過也無。",
    "X82n1571_076:0393c14": "良久曰。明日大悲院裏有齋。天寒日短。兩人共一碗",
    "X82n1571_076:0393c15": "　示眾。臘月廿八日。北風催歲急。中有一件事。要",
    "X82n1571_076:0393c16": "且無人識。且道。是甚麼事。曹操下東吳。燒赤江邊壁",
    "X82n1571_076:0393c17": "　元旦上堂。天得一以清。地得一以寧。且道衲僧得",
    "X82n1571_076:0393c18": "一又如何。三間茅屋一蒲團。客至何妨從定起。復舉",
    "X82n1571_076:0393c19": "僧問古德。如何是新年頭佛法。德曰。張公醉却李公",
    "X82n1571_076:0393c20": "酒。師曰。古德恁麼道。是則雖是。要且無佛法。若問古",
    "X82n1571_076:0393c21": "南如何是新年頭佛法。但向他道。癡漢佛法有甚麼",
    "X82n1571_076:0393c22": "新舊。他若擬議。劈脊便棒。大眾。還見古南為人處麼。",
    "X82n1571_076:0393c23": "卓拄杖。下座　元宵示眾。彈指流光半月。又是元宵",
    "X82n1571_076:0393c24": "時節。梅里雖無燈看。戶戶光明不缺。古南院裏寂寥。",
    "X82n1571_076:0394a01": "賴有燈明古佛。蝦蟇蚯蚓蜾臝。日與眉毛撕結。於中",
    "X82n1571_076:0394a02": "更有誰親。乃展手曰。無涉　晚參。雪霰重臨二月中。",
    "X82n1571_076:0394a03": "梅花零落杏花紅。都來認作閒題目。無位真人那得",
    "X82n1571_076:0394a04": "逢。山重重水重重。吹面不寒楊柳風。報諸人好追踪。",
    "X82n1571_076:0394a05": "自南自北自西東。晚來無限意。雲散月當空(牧雲門嗣)。",
    "X82n1571_076:0394a06": "蘇州無量可生慈禪師小參。道遠乎哉。觸事而真。聖",
    "X82n1571_076:0394a07": "遠乎哉。體之即神。如是則全真即體。全體即真。在凡",
    "X82n1571_076:0394a08": "不減。在聖不增。在凡不減。眾生度盡河沙佛。在聖不",
    "X82n1571_076:0394a09": "增。諸佛何曾度一人。諸佛與眾生。本是同源。雖然恁",
    "X82n1571_076:0394a10": "麼。且道。山不是山水不是水一句。作麼生會。卓拄杖",
    "X82n1571_076:0394a11": "曰。自是不歸歸便得。五湖烟景有誰爭(牧雲門嗣)。",
    "X82n1571_076:0394a12": "匡王萬松聞極定暠禪師江西南昌人。初為講主。因",
    "X82n1571_076:0394a13": "慕宗門。往參古南於鶴林。不值。遂之虞山興福門。問",
    "X82n1571_076:0394a14": "曰。上座那裏來。師曰匡廬。門曰。舟來陸來。師曰舟來。",
    "X82n1571_076:0394a15": "門厲聲曰。楊子江濤甚險。上座在那裏安身立命。師",
    "X82n1571_076:0394a16": "曰。和尚住持不一。門曰。倒是箇本色住山人。師曰。和",
    "X82n1571_076:0394a17": "尚萬福。門曰。你住山。見箇甚麼道理。師曰。某甲不作",
    "X82n1571_076:0394a18": "道理會。門曰。將你平日所參得底。直說來。師曰。參箇",
    "X82n1571_076:0394a19": "死了燒了如何是本來面目話。一夕步月。懸崖被跌",
    "X82n1571_076:0394a20": "有省。呈偈曰。死了燒了。虗空隨倒。本來面目。風清月",
    "X82n1571_076:0394a21": "皎。自覺有箇入處。門曰。怪得你來見老僧。一日又問。",
    "X82n1571_076:0394a22": "黃檗三頓棒。落在你頭上時如何。師曰。恩大難酬。復",
    "X82n1571_076:0394a23": "呈頌曰。臨濟三頓棒。落在我頭上。切切老婆心。叢林",
    "X82n1571_076:0394a24": "作榜樣。沒榜樣。冤債相符誰省放。大鵬入海取龍吞。",
    "X82n1571_076:0394b01": "無風激起滔天浪。門覽畢曰。只此一偈。可紹吾宗(牧雲",
    "X82n1571_076:0394b02": "門嗣)。",
    "X82n1571_076:0394b03": "慧山十洲瀛禪師小參。萬法歸一。一歸何處。嘉州大",
    "X82n1571_076:0394b04": "象生鐵鑄。主人公在甚處。有利無利。不離行市。話頭",
    "X82n1571_076:0394b05": "歷歷分明。拄杖時時出氣。禪和子。無汝棲泊。祖師心",
    "X82n1571_076:0394b06": "不用安置。驀拈拄杖曰。識得這箇打門槌。各自歸家",
    "X82n1571_076:0394b07": "作活計。大眾還會麼。山僧。更與你通箇消息。拽拄杖",
    "X82n1571_076:0394b08": "便歸方丈　僧問。如何是西來意。師曰。何不問自己",
    "X82n1571_076:0394b09": "意。曰如何是自己意。師曰。當觀密作用。曰如何是密",
    "X82n1571_076:0394b10": "作用。師喝一喝曰。還知慧山作用麼。僧無語。師曰。但",
    "X82n1571_076:0394b11": "於事上通無事。見色聞聲不用猜(牧雲門嗣)。",
    "X82n1571_076:0394b12": "福建南山雲門二勝修禪師崑山李氏子。初遊庠。後",
    "X82n1571_076:0394b13": "棄家行脚。得法古南。上堂。凍雲靉靆。朔風凜冽。法雨",
    "X82n1571_076:0394b14": "未收。法鼓乍歇。世界囫圇無漏泄。分明萬里一條鐵。",
    "X82n1571_076:0394b15": "不結結。甕裏何曾走却鼈。結不結。珊瑚枝枝撐著月",
    "X82n1571_076:0394b16": "　小參。泗洲大聖。楊州出現。聞名不如見面。頭蓬鬆",
    "X82n1571_076:0394b17": "眼卓朔。見面不如聞名。驀豎拂子曰。正當與麼時如",
    "X82n1571_076:0394b18": "何。百年三萬六千朝　上堂。達磨西來。不立文字。直",
    "X82n1571_076:0394b19": "指人心。見性成佛。則蒼頡何須製字。李斯何須籀篆。",
    "X82n1571_076:0394b20": "直得淨躶躶赤灑灑。雖然如是。若是過量人。移東就",
    "X82n1571_076:0394b21": "西。將無作有。不妨斵五嶽為硯。揑四大洲為墨。束天",
    "X82n1571_076:0394b22": "下叢林為筆。汲大香海水為墨池。展虗空作紙。東記",
    "X82n1571_076:0394b23": "西記。大書特書。且道。書箇甚麼。記箇甚麼。是何章句。",
    "X82n1571_076:0394b24": "云何受持。不是阿難結集。亦非摩騰翻譯。自梁普通",
    "X82n1571_076:0394c01": "七年九月二十一日。未了底公案。今庚子十一月二",
    "X82n1571_076:0394c02": "十七日。雲門寺裏不肖兒孫。為他了却。卓拄杖一下",
    "X82n1571_076:0394c03": "　謝戒持缽上堂。時節至今日。陰消陽自旺。北來鴻",
    "X82n1571_076:0394c04": "雁帶霜飛。嶺上梅花冲雪放。禪歸海經歸藏。且道。波",
    "X82n1571_076:0394c05": "羅提木叉。歸到甚麼處。此夜月明人盡望　除夕小",
    "X82n1571_076:0394c06": "參。記得年初一。於今又除夕。日月分明似箭流。怎教",
    "X82n1571_076:0394c07": "不白少年頭。還有不囿陰陽倒行節令者麼。總有也",
    "X82n1571_076:0394c08": "是野狐精　問至道無難唯嫌揀擇。如何是不揀擇。",
    "X82n1571_076:0394c09": "師曰。夾岸桃花風雨後。馬蹄何處避殘紅　問丹霞",
    "X82n1571_076:0394c10": "燒木佛。為甚院主鬚眉墮落。師曰。賺殺人　問大通",
    "X82n1571_076:0394c11": "智勝佛。十劫坐道場。為甚麼佛法不現前。不得成佛",
    "X82n1571_076:0394c12": "道。師曰。莊子註郭象　問若能轉物即同如來。假如",
    "X82n1571_076:0394c13": "壺公山巍然獨峙。如何轉得他。師曰。壺公山轉也。只",
    "X82n1571_076:0394c14": "是汝不見　問文殊是七佛之師。為甚出女子定不",
    "X82n1571_076:0394c15": "得。罔明是下方菩薩。為甚麼出得女子定。師曰。好事",
    "X82n1571_076:0394c16": "不如無　問如何是多福一叢竹。師豎起五指(牧雲門嗣)。",
    "X82n1571_076:0394c17": "臨清大藏桂昌銳禪師上堂。布袋頭從今拶緊。安樂",
    "X82n1571_076:0394c18": "神時時應現。塗毒發震雷之響。海潮宣時至之音。剎",
    "X82n1571_076:0394c19": "塵非遠。剎那非促。放開也由我。揑聚也由我。驀豎拂",
    "X82n1571_076:0394c20": "子曰。會麼。眾顧視震威一喝下座　上堂。問無手人",
    "X82n1571_076:0394c21": "行拳。無舌人解語。學人即今要請無舌人說法。師便",
    "X82n1571_076:0394c22": "打。僧便喝。師曰。開口成雙橛。僧擬議。師曰。揚眉落二",
    "X82n1571_076:0394c23": "三。乃拈拄杖曰。未舉槌前。法音已徧。未開口處。酬唱",
    "X82n1571_076:0394c24": "已伸。又何須無舌人說法。無手人行拳。仰之彌高。鑽",
    "X82n1571_076:0395a01": "之彌堅。瞻之在前。忽然在後。汝等諸人。向甚處著眼。",
    "X82n1571_076:0395a02": "卓拄杖曰。鯨吞海水盡。露出珊瑚枝　上堂。問驢覰",
    "X82n1571_076:0395a03": "井則不問。如何是井覰驢。師曰。六月炎天降寒雪。曰",
    "X82n1571_076:0395a04": "奇哉奇哉。師曰。三冬嶺上火雲多。曰甚奇哉。師打曰。",
    "X82n1571_076:0395a05": "汝不會我語。乃曰。驢覰井。井覰驢。恁麼提持。知音有",
    "X82n1571_076:0395a06": "幾。拈拂子拂一拂曰。直下會得。不用重舉。知音知後",
    "X82n1571_076:0395a07": "更誰知。笑倒繩床老古錐。一文大光錢。買箇油磁。喫",
    "X82n1571_076:0395a08": "在肚裏了。當下不覺饑。呵呵呵。會也麼。六月炎天降",
    "X82n1571_076:0395a09": "寒雪。三冬嶺上火雲多。喝一喝　示眾。問盞子落地。",
    "X82n1571_076:0395a10": "因甚碟子成七片。師曰。那箇向你道。僧禮拜。師曰。妄",
    "X82n1571_076:0395a11": "語不少。問萬法歸一。一歸何處。師曰。手長衫袖短。脚",
    "X82n1571_076:0395a12": "瘦草鞋寬。乃曰。握大千如陶家輪。運大千向鍼鋒上。",
    "X82n1571_076:0395a13": "則且置。拈拄杖曰。大用現前。不存軌則。卓一卓曰。掣",
    "X82n1571_076:0395a14": "電機直下掃。烈烈轟轟臨濟老。臨濟老察秋毫。坐斷",
    "X82n1571_076:0395a15": "雲山不放高。復卓一卓曰。獅觔一奏羣音絕。劫外春",
    "X82n1571_076:0395a16": "光亘古饒　晚參。才質敏慧。必生驕矜之氣。博學強",
    "X82n1571_076:0395a17": "記。必生滿足之情。勞利相資。必生傲慢之狀。鈍根微",
    "X82n1571_076:0395a18": "賤。必生下劣之想。顧視左右曰。山僧這裏。無此惡類。",
    "X82n1571_076:0395a19": "盡是寒山拾得。掣風掣顛。喝一喝　上堂。為道不憂。",
    "X82n1571_076:0395a20": "則操心不遠。身處放逸。則用志弗洪。逞唇逞舌。逞伎",
    "X82n1571_076:0395a21": "逞能。讓他英俊道流。高超獨步。喝一喝曰。從來脫略",
    "X82n1571_076:0395a22": "無窠臼　示眾。德山入門便棒。臨濟入門便喝。左邊",
    "X82n1571_076:0395a23": "荊棘林。右邊毒蛇橫。轉得身。進得步。佛祖羅籠不肯",
    "X82n1571_076:0395a24": "住。拈拄杖曰。若到大雲門下。更參三十年(牧雲門嗣)。",
    "X82n1571_076:0395b01": "嘉興萬壽止瀾漣禪師示眾。霜風刮刮來吾榻。一夜",
    "X82n1571_076:0395b02": "翻身有幾遭。此箇宗乘誰不識。何須終日口叨叨",
    "X82n1571_076:0395b03": "　示眾。是法平等。無有高下。因甚麼昨夜西風起。吹散",
    "X82n1571_076:0395b04": "一天雲。參　元旦示眾。舊冬常住務重重。豎起禪堂",
    "X82n1571_076:0395b05": "又種松。欲作祖師真嫡子。莫辭艱苦惜形容(牧雲門嗣)。",
    "X82n1571_076:0395b06": "舒州三祖白峰新禪師楚之孝昌傅氏子。上堂。以拄",
    "X82n1571_076:0395b07": "杖橫案曰。我為法王。於法自在。復卓拄杖曰。西天四",
    "X82n1571_076:0395b08": "七。東土二三。諸大善知識。總教休去歇去。看木上座。",
    "X82n1571_076:0395b09": "為眾闡第一義諦去也。良久。顧眾曰。還聞麼。一曲兩",
    "X82n1571_076:0395b10": "曲無人會。雨過夜塘秋水深。擲拄杖。下座　僧問。如",
    "X82n1571_076:0395b11": "何是大覺。師曰。村裏老婆踏水車(牧雲門嗣)。",
    "X82n1571_076:0395b12": "舒州懷寧延壽寺善意林禪師楚之衡州人。僧問。如",
    "X82n1571_076:0395b13": "何是延壽境。師曰。皖江門外深無底。曰如何是境中",
    "X82n1571_076:0395b14": "人。師曰。山口街頭乞一文(牧雲門嗣)。",
    "X82n1571_076:0395b15": "武康白雪懸崖行筏禪師禾之陸氏子。繼席古南。上",
    "X82n1571_076:0395b16": "堂。德山棒拄戶挑包。臨濟喝驅奴逐婢。正法眼築著",
    "X82n1571_076:0395b17": "磕著。破沙盆東擲西拋。漁歌牧唱。總是發揮本有風",
    "X82n1571_076:0395b18": "光。社酒村醪。無非全彰妙明真性。即今斬新條令。又",
    "X82n1571_076:0395b19": "作麼生。喝一喝曰。莫將閒學解。埋沒祖師心(牧雲門嗣)。",
    "X82n1571_076:0395b20": "法輪石隱貞禪師示眾。抗聲曰。今朝是四月八日。若",
    "X82n1571_076:0395b21": "是的當漢。全身便擔荷去。作一員灑灑落落。了事凡",
    "X82n1571_076:0395b22": "夫。良久無人出。乃曰。莫怪山僧把第二杓惡水潑你。",
    "X82n1571_076:0395b23": "要我說禪。禪無名相。要我說道。道非言說。欲待總不",
    "X82n1571_076:0395b24": "說有般。不唧[口*留]的。便認定無言說為極。則坐在黑山",
    "X82n1571_076:0395c01": "鬼窟裏作活計。到這裏難為啟口。昨日在郊外遊戲。",
    "X82n1571_076:0395c02": "見幾箇牧牛。小孩子猜啞[口*迷]曰。天晴地下乾。落雨地",
    "X82n1571_076:0395c03": "下溼。上山滾石頭滾在。下山出斧頭鐵打的。飯甑兩",
    "X82n1571_076:0395c04": "頭空。幾箇蠢小廝。當面錯過。山僧直得通身慶快。今",
    "X82n1571_076:0395c05": "日拿來。應箇時節。若作佛法商量。帶累三世諸佛。眉",
    "X82n1571_076:0395c06": "鬚墮落。若作世諦流布。則辜負山僧。畢竟如何。擲下",
    "X82n1571_076:0395c07": "拂子曰。寧可截舌。不犯國諱　晚參。令宵四月半。庫",
    "X82n1571_076:0395c08": "中無一物。以拂子畵。以此當換茶。普請諸人喫。若",
    "X82n1571_076:0395c09": "足飽參衲子。直下如飲醍醐。眾中有吞吐不下者。更",
    "X82n1571_076:0395c10": "為你葛藤一上。遂舉芭蕉和尚道。你有拄杖子。與你",
    "X82n1571_076:0395c11": "拄杖子。你無拄杖子。奪却你拄杖子。仔細檢點將來。",
    "X82n1571_076:0395c12": "也只道得一半。法輪即不然。你有拄杖子。與你拄杖",
    "X82n1571_076:0395c13": "子。你無拄杖子。奪却你拄杖子　晚參。豎拂子召大",
    "X82n1571_076:0395c14": "眾曰。這箇不是色。擊拂子曰。這箇不是聲。聲色裏薦",
    "X82n1571_076:0395c15": "取。聲色裏好橫身。佛殿走入廚庫裏。燈籠緣壁上天",
    "X82n1571_076:0395c16": "台。東家杓柄長。西家杓柄短。鐘樓上唱讚。床脚下種",
    "X82n1571_076:0395c17": "菜。又有甚麼過。其或未然。只知事逐眼前過。不覺老",
    "X82n1571_076:0395c18": "從頭上來。他時後日。莫怨山僧不竭力相為(牧雲門嗣)。",
    "X82n1571_076:0395c19": "舒州天竺山破笠懋禪師姓孔氏。中州人也。僧問。如",
    "X82n1571_076:0395c20": "何是天竺境。師曰。麓奇山上水白浪滔天。曰如何是",
    "X82n1571_076:0395c21": "境中人。師曰。老僧北直人家住江南。曰為人句聻。師",
    "X82n1571_076:0395c22": "曰。活藤條按著。雲頭不放高。僧作怕勢。師拈拄杖。一",
    "X82n1571_076:0395c23": "卓曰。這裏是甚麼所在。僧無對。師便行　示眾。舉一",
    "X82n1571_076:0395c24": "宿覺曰。三身四智體中圓。八解六通心地印。師拈拄",
    "X82n1571_076:0396a01": "杖曰。豈不是體。心地印在什麼處。良久曰。歸堂喫茶",
    "X82n1571_076:0396a02": "去(牧雲門嗣)。",
    "X82n1571_076:0396a03": "杭州多福商子啟禪師吳江人。族姓葛。年十三。投虎",
    "X82n1571_076:0396a04": "丘等慈閣出家。十七落髮。日夕禮誦法華經。于惟此",
    "X82n1571_076:0396a05": "一事實下。即有信入。遂上天童。執侍八載。每欲啟問。",
    "X82n1571_076:0396a06": "悟老人屢加痛棒。不許開口。往參語風信老人于雙",
    "X82n1571_076:0396a07": "徑。信問。那裏來。師曰天童。信曰。天童有何言句。師曰。",
    "X82n1571_076:0396a08": "一棒一條痕。信曰。治你這般魔子魔孫。師曰。天下人",
    "X82n1571_076:0396a09": "跳不出。信曰。徑山老漢聻。師遂禮拜曰。某甲罪過。再",
    "X82n1571_076:0396a10": "上天童。問生死不明。乞垂開示。悟又打出曰。汝自會",
    "X82n1571_076:0396a11": "去。時牧雲門在記室。師詣寮問曰。老和尚打出。意旨",
    "X82n1571_076:0396a12": "如何。門拍桌曰。我不打你。師于言下有省。徵詰古人",
    "X82n1571_076:0396a13": "公案。皆能了了。獨于女子出定因緣。不能打徹。後因",
    "X82n1571_076:0396a14": "侍石奇雲于興化。關前遇夜熱甚。倚欄杆立。一陣雨",
    "X82n1571_076:0396a15": "過。師竟不知擡頭。見明星朗月。徹體清涼。即呈偈曰。",
    "X82n1571_076:0396a16": "女子出定。瞿曇不正。文殊罔明。隨邪逐令。雲徵曰。喚",
    "X82n1571_076:0396a17": "甚麼作定。師一喝便出。次日。即述偈寄門曰。海涌峰",
    "X82n1571_076:0396a18": "前禮別時。至令端的望垂慈。天童寺裏蒙開示。普潤",
    "X82n1571_076:0396a19": "菴中打失疑。覿體看來全體露。知恩纔曉報恩遲。自",
    "X82n1571_076:0396a20": "慙無物呈猊座。舉手椎胸也是虗。後侍雲至古南二",
    "X82n1571_076:0396a21": "老人。事畢。門喚師曰。女子出定。意旨如何。師曰。六耳",
    "X82n1571_076:0396a22": "不同謀。便出。二老呵呵大笑。迨雲化去。師仍侍古南。",
    "X82n1571_076:0396a23": "後膺付囑(牧雲門嗣)。",
    "X82n1571_076:0396a24": "虞山興福平巖定禪師浙東姚江蔣氏子。岐嶷不凡。",
    "X82n1571_076:0396b01": "詩書過目成誦。年十六。知有宗乘中事。閱南泉三不",
    "X82n1571_076:0396b02": "是語。心輙驚疑。遂辭親。禮四明法海裕如。而薙染焉。",
    "X82n1571_076:0396b03": "受具金粟容。再參大覺琇。椎拂之下。雖覺釋然。終不",
    "X82n1571_076:0396b04": "自許。復謁古南門于天童。問學人不得力時如何。門",
    "X82n1571_076:0396b05": "攜師手出方丈曰。但恁麼去。師有省。其冬命列侍司。",
    "X82n1571_076:0396b06": "繼充知浴。掌記室。服勞十載。每以己事請益。門瞪目",
    "X82n1571_076:0396b07": "直視。雜以詬詈。師嘗慙悶欲絕。除夕偶聞爆竹聲。廓",
    "X82n1571_076:0396b08": "然大徹。口占爆竹頌八首。歲旦上方丈。門笑曰。且喜",
    "X82n1571_076:0396b09": "子大事了畢。師拂袖便出。秋季受記莂。即結茅于塘",
    "X82n1571_076:0396b10": "棲。額曰六息。韜光七載。門貽書。命住虞山興福。北游。",
    "X82n1571_076:0396b11": "住都城廣音鐵佛二剎　小參。卓拄杖曰。一不做二",
    "X82n1571_076:0396b12": "不休。不是冤家不聚頭。莫擬議漫悠悠。切莫騎牛更",
    "X82n1571_076:0396b13": "覓牛。落三落四非好手。單刀直入破○州。時有僧突",
    "X82n1571_076:0396b14": "出作禮。師便問。○州作麼生破。僧罔措。師以杖約退",
    "X82n1571_076:0396b15": "曰。幾經汗馬功當識。須信橋流水不流　晚參。一七",
    "X82n1571_076:0396b16": "二七。神疲力竭。初三十一。原是好日。有話請問。有疑",
    "X82n1571_076:0396b17": "請決。面赤不如語直。何妨證龜成鼈。免得向背地裏",
    "X82n1571_076:0396b18": "點胸點肋。何礙當面說黃道黑。豈敢壓良為賤。阿誰",
    "X82n1571_076:0396b19": "皮下無血。明未明徹未徹。漫道迦葉不聞聞。世尊不",
    "X82n1571_076:0396b20": "說說　冬至上堂。今日乃冬節之辰。山僧因連日事",
    "X82n1571_076:0396b21": "繁。精神疲憊。咳吐喘息。不能說法。只得效慈明。揭榜",
    "X82n1571_076:0396b22": "僧堂。聊借拂子柄。畫出[○@(─/─/─)][○@(、/(、*、))][○@(│*│*│)]。諸人若向者裏會得。",
    "X82n1571_076:0396b23": "不特應時及節。堪作當家種草　師于康熈辛酉春",
    "X82n1571_076:0396b24": "末示疾。至浴佛日。上堂辭謝。望日。以興福委門人燈",
    "X82n1571_076:0396c01": "巖德。鐵佛委吼崖。有垂示教誡諸語。次日張聖階問。",
    "X82n1571_076:0396c02": "和尚還有分付也無。師展兩手曰。與麼來。與麼去。有",
    "X82n1571_076:0396c03": "甚分付。越七日闍維。塔于西山廣泉寺一指室之西",
    "X82n1571_076:0396c04": "麓。壽五十有五。臘三十有二(牧雲門嗣)。",
    "X82n1571_076:0396c05": "廬山圓通崇勝雪田耜禪師示眾。舉外道問佛不問",
    "X82n1571_076:0396c06": "有言不問無言。師頌曰。駝子哭哀哀死。無曲棺材。有",
    "X82n1571_076:0396c07": "株曲松樹。那得曲踞開　萬杉僧來拜。問和尚這裏",
    "X82n1571_076:0396c08": "有兵過麼。師曰。一箇東瓜。如椰子大。為甚麼重七十",
    "X82n1571_076:0396c09": "觔。僧茫然。師曰。不消鹽蘸。僧又無語。師曰。不枉從萬",
    "X82n1571_076:0396c10": "杉來　南泉斬猫頌曰。兩堂俱是作家流。冷地看他",
    "X82n1571_076:0396c11": "徹底羞。只得一刀遮掩過。至今搬弄死猫頭(牧雲門嗣)。",
    "X82n1571_076:0396c12": "嘉興古南省菴由禪師上堂。形名未兆。聲色未彰。如",
    "X82n1571_076:0396c13": "鏡對鏡。似空合空。綿綿密密。密密綿綿。正當恁麼時。",
    "X82n1571_076:0396c14": "臨濟喝如雷奔。也無用處。德山棒如雨點。且過一邊",
    "X82n1571_076:0396c15": "(牧雲門嗣)。",
    "X82n1571_076:0396c16": "京口鶴林天樹植禪師虞山劉氏子。年十五。投本邑",
    "X82n1571_076:0396c17": "破山。禮邁菴德為師。十九始落髮。二十謁古南門于",
    "X82n1571_076:0396c18": "惟實居。舉本來面目話。門曰。汝且隨我往頂山寺去。",
    "X82n1571_076:0396c19": "回來與汝說。門回。師跪啟曰。如今求和尚開示。門驀",
    "X82n1571_076:0396c20": "豎起拳曰。這樣大栗子。汝喫得幾箇。師忽有省。遂起",
    "X82n1571_076:0396c21": "立曰。美食不中飽人餐。門笑曰。只恐不是玉。是玉也",
    "X82n1571_076:0396c22": "大奇。師曰。何奇之有。門頷之。師膺門最後之囑。繼席",
    "X82n1571_076:0396c23": "鶴林　上堂。今朝四月十五。鶴林擊動法鼓。摩笄嶺",
    "X82n1571_076:0396c24": "忽爾點頭。鴻鵠山欣然起舞。蘇公院裏。好鳥鳴一聲",
    "X82n1571_076:0397a01": "兩聲。周子池邊。野花開三朵四朵。真如妙體。般若圓",
    "X82n1571_076:0397a02": "音。無葢無藏。亘今亘古。報諸人休莽鹵。說甚趙州無",
    "X82n1571_076:0397a03": "雲門普。若能直下便知歸。立地頓超諸佛祖　上堂。",
    "X82n1571_076:0397a04": "德山逢人。痛棒如雨。臨濟逢人。熱喝如雷。趙州喚人",
    "X82n1571_076:0397a05": "喫茶去。金牛喚人喫飯來。老我生平百不會。終朝兀",
    "X82n1571_076:0397a06": "坐杜鵑臺。雖然。就中有箇好處。且道。好在那裏。山靜",
    "X82n1571_076:0397a07": "日長閒不徹。笑看花落又花開　示眾。一春多病臥",
    "X82n1571_076:0397a08": "禪房。懶與諸人說短長。不怕葛藤陳爛却。大都此事",
    "X82n1571_076:0397a09": "絕商量。急薦取莫荒唐。流光倐忽催人老。嫩綠駸駸",
    "X82n1571_076:0397a10": "已過墻　示眾。休休休。得風流處且風流。歇歇歇。甕",
    "X82n1571_076:0397a11": "裏何曾走却鼈。休不得歇不得。知汝胸中各疑惑。兩",
    "X82n1571_076:0397a12": "箇五十是一百。咄　僧問。釋迦彌勒。猶是他奴。未審",
    "X82n1571_076:0397a13": "他是阿誰。師曰。破草鞋。曰學人不會。師曰。絕好種火",
    "X82n1571_076:0397a14": "　送亡僧下火。僧問。還是人燒火。火燒人。師劈頭一",
    "X82n1571_076:0397a15": "拳曰。還是拳撞頭。頭撞拳。僧擬議。師又打一拳曰。一",
    "X82n1571_076:0397a16": "任卜度　師提綱舉要。揀魔辨異。具擇法眼。有古德",
    "X82n1571_076:0397a17": "風。其平昔法語。戒勿存稿。門人私錄付梓。師不許。復",
    "X82n1571_076:0397a18": "示偈曰。大千經卷無人看。誰理山僧爛葛藤。何苦徒",
    "X82n1571_076:0397a19": "然消信施。自知長處一無能　康熈己未冬。師示微",
    "X82n1571_076:0397a20": "疾。預定逝期。書偈別眾而寂。塔于本山杜鵑樓之東",
    "X82n1571_076:0397a21": "塢。門人湛祐。請太史查昇。誌銘樹石。并梓語錄。行世",
    "X82n1571_076:0397a22": "(牧雲門嗣)。",
    "X82n1571_076:0397a23": "江西瑞唫松竇釆若起禪師頌三不是曰。八面匡廬",
    "X82n1571_076:0397a24": "水一湖。蛇神牛鬼任之乎。平生肝膽傾乾盡。到處攜",
    "X82n1571_076:0397b01": "笻看畵圖(牧雲門嗣)。",
    "X82n1571_076:0397b02": "虞山直指尼圓鑑元禪師邑之曹氏女。幼出家。詣報",
    "X82n1571_076:0397b03": "國受具。嚴持律範。初參金粟。悟禮拜。次傍有二尼。與",
    "X82n1571_076:0397b04": "師問訊。師即豎拳。悟便棒曰。這箇是甚麼。師曰。千聖",
    "X82n1571_076:0397b05": "不識。悟曰。放下著。師曰。放下箇甚麼。悟乃休。師參古",
    "X82n1571_076:0397b06": "南得法。掩關虞山　黃淳耀進士。一日到關。問曰。久",
    "X82n1571_076:0397b07": "慕關主。師曰。貧道總不識。士曰。啟口即是葛藤。要師",
    "X82n1571_076:0397b08": "全提。師曰。放下著。士大悅　錢宗伯夫人問。萬法歸",
    "X82n1571_076:0397b09": "一。一歸何處。師曰。秀水年年秀。青山歲歲青　康熈",
    "X82n1571_076:0397b10": "癸丑二月十一日。師無疾忽命剃頭。沐浴更衣。趺坐",
    "X82n1571_076:0397b11": "說偈而逝。偈曰。七十三年假借名。了無一法可當情。",
    "X82n1571_076:0397b12": "而今四大隨機散。會向檀那致別聲。有語錄年譜。行",
    "X82n1571_076:0397b13": "世(牧雲門嗣)。",
    "X82n1571_076:0397b14": "方為戒居士名曙。徽州歙縣人。齠年即有志向道。一",
    "X82n1571_076:0397b15": "夕。夢幅巾道人引至揚州三叉河寶塔下。視塔影欹",
    "X82n1571_076:0397b16": "斜。命士將塔扶正。士開塔門著力。通身汗下。忽然有",
    "X82n1571_076:0397b17": "悟。覺身心世界一空。盡古今只是箇自己。并自己亦",
    "X82n1571_076:0397b18": "不可名狀。起拈偈曰。夢中作夢宛然真。耳聽何如眼",
    "X82n1571_076:0397b19": "聽親。泡影堆中拈實具。大千活句屬吾人。自此。遣妾",
    "X82n1571_076:0397b20": "茹素。求道心切。後過古南法嗣遠瞻幖社會處。見旁",
    "X82n1571_076:0397b21": "坐一客閉目觀心。士曰。莫多事。幖曰。汝道始得。士曰。",
    "X82n1571_076:0397b22": "向道莫多事。客曰。此心忽起忽滅當奈何。士曰。不生",
    "X82n1571_076:0397b23": "何待滅。省力處正是得力處。客曰。心如何把捉。幖舉",
    "X82n1571_076:0397b24": "手示之。士指幖曰。出乖露醜。幖曰。你更多事。士曰。莫",
    "X82n1571_076:0397c01": "怪懶人太多事。只因勘破這般人。一日謁古南門於",
    "X82n1571_076:0397c02": "鶴林。門曰。不生不滅底心聻。士曰。弟子今早渡江的。",
    "X82n1571_076:0397c03": "門曰。江上風浪惡。如何過得。士曰。柁柄在弟子手裏。",
    "X82n1571_076:0397c04": "門曰。即今登岸也柁柄聻。士曰。本寺伽藍。是米公做。",
    "X82n1571_076:0397c05": "門曰。米公與你。有什交涉。士拱揖曰。即刻拜別和尚。",
    "X82n1571_076:0397c06": "門笑而頷之曰。梅子熟矣。將方丈前梅子。盡摘與士。",
    "X82n1571_076:0397c07": "付以偈曰。靈山花下別。京口渡頭逢。君今如是去。千",
    "X82n1571_076:0397c08": "載起吾宗。士後求剃度。門曰。可搆靜室。不必出家。便",
    "X82n1571_076:0397c09": "化同人。堪稱希有　平陽忞過廣陵。士謁忞曰。聞居",
    "X82n1571_076:0397c10": "士久留心。山僧今日相會。親切道一句來。士曰。弟子",
    "X82n1571_076:0397c11": "來問長安話。忞曰。至尊一人。阿誰不知。士曰。尊貴事",
    "X82n1571_076:0397c12": "作麼生。忞曰。方外不得論量。士曰。和尚親從輦下來。",
    "X82n1571_076:0397c13": "忞曰。向你道了也。士曰。也須問過始得。忞乃休　具",
    "X82n1571_076:0397c14": "德禮。復下天寧。士同碩揆志。往迎上方陞座。禮訂十",
    "X82n1571_076:0397c15": "九日赴請。及期禮已化去。即日設供僧。問志曰。老和",
    "X82n1571_076:0397c16": "尚何年悟道。志曰。先師開堂三十年。士曰。三十年為",
    "X82n1571_076:0397c17": "人。臨行一句。更見婆心。志曰。居士可稱先師知己",
    "X82n1571_076:0397c18": "　士園居善病。一日鐵壑溥問疾。適士展門。和尚手書",
    "X82n1571_076:0397c19": "偈語。遂呈溥看。溥接放几案曰。這是古南的。不消看。",
    "X82n1571_076:0397c20": "要看懶漢自己底。士曰。要看我底。另具眼始得。溥曰。",
    "X82n1571_076:0397c21": "不具眼作麼生。士打一掌曰。放過則不可。溥笑曰。容",
    "X82n1571_076:0397c22": "易上鈎。士曰。得恁不知痛癢。溥曰。識得這俗漢。已後",
    "X82n1571_076:0397c23": "不得教壞人家男女。士曰。賴有和尚證明。溥曰。何得",
    "X82n1571_076:0397c24": "拖累山僧。士申以偈曰。瀨漢虗度四旬。業牽一病五",
    "X82n1571_076:0398a01": "春。從前多少葛藤。今後條令斬新　大覺琇清江計",
    "X82n1571_076:0398a02": "至。士拈香曰。報恩和尚婆心。天目起身北行。從前說",
    "X82n1571_076:0398a03": "法為人。不及清江切真　僧問。如何是宗門底事。士",
    "X82n1571_076:0398a04": "曰。古人參宗今講宗。去却一重又一重。見性成佛無",
    "X82n1571_076:0398a05": "別佛。花開碓嘴笑東風　客問。如何是得力工夫。士",
    "X82n1571_076:0398a06": "曰。不惜明明向汝道。冷如火燄熱如冰。聽我從頭疑",
    "X82n1571_076:0398a07": "我說。知此急切見此人(牧雲門嗣)。",
    "X82n1571_076:0398a08": "嘉興東塔廣福晦巖熹禪師上堂。教中道。法身徧在",
    "X82n1571_076:0398a09": "一切處。一切眾生及國土。祇如擔柴運水。撾鼓陞堂。",
    "X82n1571_076:0398a10": "喜怒哀樂。用舍行藏。是法身耶。非法身耶。靠拄杖曰。",
    "X82n1571_076:0398a11": "莫妄想　上堂。折脚鐺邊。破砂盆裏。有語是謗。無語",
    "X82n1571_076:0398a12": "是誑。優鉢花三千年一開。靈瑞鳥五百世一現。五花",
    "X82n1571_076:0398a13": "巖水泄不通。前恭山攔門把住。汝等諸人。甚麼處轉",
    "X82n1571_076:0398a14": "身吐氣。山僧今日路見不平。只得分明舉似。豎拂子",
    "X82n1571_076:0398a15": "曰。聻　結制上堂。衲僧脚下。重關佛祖頂門一竅。諸",
    "X82n1571_076:0398a16": "方劃地為牢。似按牛頭喫草。山僧不欲結繩行化。只",
    "X82n1571_076:0398a17": "貴當人直下自了。試看紅爐烈焰飛。珍重不須他處",
    "X82n1571_076:0398a18": "討　僧因庫房畜猫。問南泉斬猫。和尚因甚養猫。師",
    "X82n1571_076:0398a19": "曰。為汝多事。僧擬議。師以手拭目曰。猫　僧參。禮拜",
    "X82n1571_076:0398a20": "起便曰。看箭。師擲拄杖曰。射殺這闍黎。僧忙怖便走。",
    "X82n1571_076:0398a21": "師喚近前來。僧近前。師曰。你喚甚麼作箭。僧無語。師",
    "X82n1571_076:0398a22": "便打　問。物格而后知至。物作麼生格。師曰。夏曰熱。",
    "X82n1571_076:0398a23": "冬曰寒　頌世尊陞座曰。無孔笛中吹折柳。離腔曲",
    "X82n1571_076:0398a24": "裏落梅花。知音不讓子期耳。好手寧誇在伯牙　頌",
    "X82n1571_076:0398b01": "殃崛產難曰。無孔金椎驀面拋。回頭轉腦路迢迢。花",
    "X82n1571_076:0398b02": "開鐵樹非春色。瞻仰何勞形裏搖　頌日面佛月面",
    "X82n1571_076:0398b03": "佛曰。樹頭樹底覓殘紅。一片西飛一片東。自是桃花",
    "X82n1571_076:0398b04": "貪結子。却令人恨五更風(萬如微嗣)。",
    "X82n1571_076:0398b06": "五燈全書卷第七十六"
}