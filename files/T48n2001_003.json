{
    "T48n2001_003:0027c05": "宏智禪師廣錄卷第三",
    "T48n2001_003:0027c07": "真州長蘆覺和尚拈古",
    "T48n2001_003:0027c08": "侍者行從集",
    "T48n2001_003:0027c09": "[0027c09] 舉世尊因自恣日。文殊三處過夏。迦葉欲擯",
    "T48n2001_003:0027c10": "出文殊。纔近椎乃見百千萬億文殊。迦葉盡",
    "T48n2001_003:0027c11": "其神力。椎不能舉。世尊遂問。汝擯那箇文殊。",
    "T48n2001_003:0027c12": "迦葉無對。師云。金色頭陀。有心無膽。當時盡",
    "T48n2001_003:0027c13": "令而行。莫道百千萬億文殊。祇這黃面瞿曇。",
    "T48n2001_003:0027c14": "也與擯出。若能如是。不唯壁立真風。亦令後",
    "T48n2001_003:0027c15": "人知我衲僧門下。著爾閑佛祖不得。",
    "T48n2001_003:0027c16": "[0027c16] 舉臥輪云。臥輪有伎倆。能斷百思想。對境心",
    "T48n2001_003:0027c17": "不起。菩提日日長。六祖聞云。慧能無伎倆。不",
    "T48n2001_003:0027c18": "斷百思想。對境心數起。菩提作麼長。師云。葵",
    "T48n2001_003:0027c19": "花向日。柳絮隨風。",
    "T48n2001_003:0027c20": "[0027c20] 舉百丈上堂。大眾方集。以拄杖一時打去。復",
    "T48n2001_003:0027c21": "召云大眾。眾回首。丈云。是什麼。黃蘗上堂。",
    "T48n2001_003:0027c22": "大眾方集。以拄杖一時打去。復召云大眾。眾",
    "T48n2001_003:0027c23": "回首。蘗云。月似彎弓。少雨多風。雪竇云。若",
    "T48n2001_003:0027c24": "是雪竇。集眾以拄杖打去便休。師云。下媒求",
    "T48n2001_003:0027c25": "鴿。直鉤釣魚。各有接物利生底手段。若是箇",
    "T48n2001_003:0027c26": "撈籠不住。呼喚不回底漢。又作麼生。以拄杖",
    "T48n2001_003:0027c27": "擊香臺一下。",
    "T48n2001_003:0027c28": "[0027c28] 舉南泉歸宗麻谷。禮拜忠國師。泉於路上畫",
    "T48n2001_003:0027c29": "一圓相云。道得即去。宗於圓相中坐。谷作女",
    "T48n2001_003:0028a01": "人拜泉云。恁麼則不去也。宗云。是何心行。",
    "T48n2001_003:0028a02": "師云。我當時若見。便與撥&#x5374;圓相。不唯打破",
    "T48n2001_003:0028a03": "南泉窠窟。亦乃教歸宗無著身處。麻谷呈伎",
    "T48n2001_003:0028a04": "倆不得。泉云。恁麼則不去也。果然果然。",
    "T48n2001_003:0028a05": "[0028a05] 舉洞山到北巖。巖問。什麼處來。山云。湖南",
    "T48n2001_003:0028a06": "來。巖云。觀察使姓什麼。山云。不得姓。巖云。",
    "T48n2001_003:0028a07": "名什麼。山云。不得名。巖云還理事也無。山云",
    "T48n2001_003:0028a08": "自有廊幕在。巖云還出入否。山云不出入。巖",
    "T48n2001_003:0028a09": "云豈不出入。山拂袖出去。巖來日侵早入堂。",
    "T48n2001_003:0028a10": "召洞山云。昨日問上座話。不稱老僧意。一夜",
    "T48n2001_003:0028a11": "不安。今請上座別一轉語。若愜老僧意。便開",
    "T48n2001_003:0028a12": "粥相伴過夏。山云&#x5374;請和尚問。巖云不出入。",
    "T48n2001_003:0028a13": "山云太尊貴生。巖乃開粥同過夏。師云。主張",
    "T48n2001_003:0028a14": "門戶。自有傍來。拱默威嚴。誰敢正視。借功施",
    "T48n2001_003:0028a15": "設。轉位提持。全成左右分權。不犯尊貴一路。",
    "T48n2001_003:0028a16": "還知尊貴處麼。寶殿無人不侍立。不種梧桐",
    "T48n2001_003:0028a17": "免鳳來。",
    "T48n2001_003:0028a18": "[0028a18] 舉法燈開堂。謂眾云。山僧本欲跧棲巖竇。",
    "T48n2001_003:0028a19": "又緣清涼老人有不了底公案。今日出來。為",
    "T48n2001_003:0028a20": "他分析。僧問。如何是不了底公案。燈便打云。",
    "T48n2001_003:0028a21": "祖禰不了。殃及兒孫。僧云。過在什麼處。燈",
    "T48n2001_003:0028a22": "云。過在我殃及爾。師云。這僧若是箇漢。出來",
    "T48n2001_003:0028a23": "便與掀倒禪床。不唯自己有出身之路。亦免",
    "T48n2001_003:0028a24": "見祖禰不了殃及兒孫。",
    "T48n2001_003:0028a25": "[0028a25] 舉香嚴垂語云。如人上樹。口銜樹枝。手不攀",
    "T48n2001_003:0028a26": "枝。&#x811A;不踏樹。下有人問西來意。若不對違他",
    "T48n2001_003:0028a27": "所問。若對又喪身失命。正當恁麼時。作麼生",
    "T48n2001_003:0028a28": "即是。有虎頭上座云。樹上即不問。未上樹請",
    "T48n2001_003:0028a29": "師道。香嚴呵呵大笑。雪竇云。樹上道即易。樹",
    "T48n2001_003:0028b01": "下道即難。老僧上樹也。致將一問來。師云。虎",
    "T48n2001_003:0028b02": "頭上座是箇惡賊。用無義手。打不防家。直繞",
    "T48n2001_003:0028b03": "本色作家。往往做手&#x811A;不辨。雪竇是別機宜。",
    "T48n2001_003:0028b04": "識休咎底漢。到這裏亦祇得藏身露影。還會",
    "T48n2001_003:0028b05": "香嚴做處麼。三千劍客今何在。獨許莊周見",
    "T48n2001_003:0028b06": "太平。",
    "T48n2001_003:0028b07": "[0028b07] 舉僧問風穴。語默涉離微。如何通不犯。穴云。",
    "T48n2001_003:0028b08": "長憶江南三月裏。鷓鴣啼處百花香。雪竇云。",
    "T48n2001_003:0028b09": "劈腹剜心。師云。露&#x8EB6;&#x8EB6;圓陀陀。直是無稜縫。",
    "T48n2001_003:0028b10": "且道。風穴無稜縫。何似雪竇無稜縫。還會麼。",
    "T48n2001_003:0028b11": "和光惹事。刮篤成家。",
    "T48n2001_003:0028b12": "[0028b12] 舉玄沙問鏡清。古人道。不見一法。是大過患。",
    "T48n2001_003:0028b13": "爾且道。不見甚麼法。清指露柱云。莫是這箇",
    "T48n2001_003:0028b14": "法麼。沙云。浙中清水白米從爾喫。佛法未夢",
    "T48n2001_003:0028b15": "見在。師云。鏡清當時恁麼答。玄沙末後恁麼",
    "T48n2001_003:0028b16": "道。還相契也無。然則鏡清久不作佛法夢。也",
    "T48n2001_003:0028b17": "須是玄沙同參始得。",
    "T48n2001_003:0028b18": "[0028b18] 舉蓮華菴主拈拄杖示眾云。古人到這裏為",
    "T48n2001_003:0028b19": "什麼不肯住。眾無語。自代云。為他途路不得",
    "T48n2001_003:0028b20": "力。復云。畢竟如何。又自云。楖[木*栗]橫擔不顧",
    "T48n2001_003:0028b21": "人。直入千&#x5CEF;萬&#x5CEF;去。師云。負入不負出。本色",
    "T48n2001_003:0028b22": "住山人。思大吞盡諸佛。普眼不見普賢。且道。",
    "T48n2001_003:0028b23": "病在什麼處。驀拈拄杖卓一下云。官不容針",
    "T48n2001_003:0028b24": "私通車馬。",
    "T48n2001_003:0028b25": "[0028b25] 舉雪&#x5CEF;云。飯羅邊坐地餓死人無數。海水邊",
    "T48n2001_003:0028b26": "坐地渴殺人無數。玄沙云。飯羅裡坐餓死人",
    "T48n2001_003:0028b27": "無數。海水沒頭渴殺人無數。雲門云。通身是",
    "T48n2001_003:0028b28": "飯。通身是水。師云。我則不然。飯羅裏坐脹殺",
    "T48n2001_003:0028b29": "人無數。海水沒頭浸殺人無數。以前傷乎不",
    "T48n2001_003:0028c01": "吞。以後失乎不吐。祇如雲門道通身是飯通",
    "T48n2001_003:0028c02": "身是水。到這裡無爾吞吐處。",
    "T48n2001_003:0028c03": "[0028c03] 舉僧問智門。蓮華未出水時如何。門云蓮華。",
    "T48n2001_003:0028c04": "僧云。出水後如何。門云荷葉。師云。靈龜無",
    "T48n2001_003:0028c05": "卦兆。空殼不勞鑽。",
    "T48n2001_003:0028c06": "[0028c06] 舉僧問淨眾。蓮華未出水時如何。眾云。菡萏",
    "T48n2001_003:0028c07": "滿池流。僧云。出水後如何。眾云。葉落不知",
    "T48n2001_003:0028c08": "秋。師云。李陵持漢節。潘閬倒騎驢。",
    "T48n2001_003:0028c09": "[0028c09] 舉雲蓋問石霜。萬戶俱開即不問。萬戶俱閉",
    "T48n2001_003:0028c10": "時如何。霜云。堂中事作麼生。蓋無語。經半年",
    "T48n2001_003:0028c11": "方乃云。無人接得渠。霜云。道即大殺道。祇",
    "T48n2001_003:0028c12": "道得八成。蓋云。和尚作麼生。霜云。無人識得",
    "T48n2001_003:0028c13": "渠。師云。穩密田地。忌墮功勳。貼體衣裳。會",
    "T48n2001_003:0028c14": "須脫&#x5374;。宗中辨的。量外轉機。須子細始得。同",
    "T48n2001_003:0028c15": "中之異。酌然尚帶依俙。異中之異。直是難臻",
    "T48n2001_003:0028c16": "妙極。還到石霜父子轉側處麼。燭曉玉人初",
    "T48n2001_003:0028c17": "破夢。夜寒青女未登機。",
    "T48n2001_003:0028c18": "[0028c18] 舉睦州示眾云。裂開也在我。&#x63D1;聚也在我。僧",
    "T48n2001_003:0028c19": "問。如何是裂開。州云。三九二十七。菩提涅槃",
    "T48n2001_003:0028c20": "真如解脫即心即佛。我且恁麼道。汝又作麼",
    "T48n2001_003:0028c21": "生。僧云。某甲不恁麼道。州云。盞子落地。楪",
    "T48n2001_003:0028c22": "子成八片。僧云。如何是&#x63D1;聚。州斂手而坐。師",
    "T48n2001_003:0028c23": "云。睦州用處。直是長三短五。七縱八橫。攃",
    "T48n2001_003:0028c24": "在面前。拋向腦後。不妨奇特。然則門庭施設。",
    "T48n2001_003:0028c25": "自是一家。入理深談。不翅百步。",
    "T48n2001_003:0028c26": "[0028c26] 舉經云。若見諸相非相。即見如來。法眼云。若",
    "T48n2001_003:0028c27": "見諸相非相。即不見如來。師云。世尊說如來",
    "T48n2001_003:0028c28": "禪。法眼說祖師禪。會得甚奇特。不會也相許。",
    "T48n2001_003:0028c29": "[0028c29] 舉馬祖見僧來。便畫一圓相云。入也打不入",
    "T48n2001_003:0029a01": "也打。僧便入。祖便打。僧云。和尚打某甲不",
    "T48n2001_003:0029a02": "得。祖靠&#x5374;拄杖休去。師云。跨門之機。室中之",
    "T48n2001_003:0029a03": "意。具眼者分明辨取。",
    "T48n2001_003:0029a04": "[0029a04] 舉僧問廣德。如何是&#x5222;利底人。德云。維摩不",
    "T48n2001_003:0029a05": "離方丈室。文殊未到早先知。又問。如何是&#x5222;",
    "T48n2001_003:0029a06": "利底人。德云。垢膩汗衫皂角洗。又問。如何是",
    "T48n2001_003:0029a07": "&#x5222;利底人。德云。古墓毒蛇頭戴角。師云。一句",
    "T48n2001_003:0029a08": "子把定要關。一句子不存軌則。一句子體用",
    "T48n2001_003:0029a09": "雙照。若人會得。許&#x511E;&#x5222;利。還端的麼。枯龜妙",
    "T48n2001_003:0029a10": "在孫賓手。一灼爻分十字文。",
    "T48n2001_003:0029a11": "[0029a11] 舉雪&#x5CEF;問僧。什麼處去。僧云。普請去。&#x5CEF;云",
    "T48n2001_003:0029a12": "去。師云。莫動著。動著三十棒。雲門云。隨語",
    "T48n2001_003:0029a13": "識人。又是為蛇畫足。",
    "T48n2001_003:0029a14": "[0029a14] 舉漸源因寶蓋來相看。源乃卷簾入方丈坐。",
    "T48n2001_003:0029a15": "蓋下&#x5374;簾歸客位。源令侍者傳語云。遠涉不",
    "T48n2001_003:0029a16": "易。猶隔津在。纔語了蓋便打一掌。者云。有堂",
    "T48n2001_003:0029a17": "頭和尚在。莫打某甲。蓋云。祇為有和尚在。所",
    "T48n2001_003:0029a18": "以打&#x511E;。者回舉似源。源云。猶隔津在。師云。",
    "T48n2001_003:0029a19": "酌然猶隔津在。然則各各彼彼自是一家。且",
    "T48n2001_003:0029a20": "作麼得同生同死共命連枝去。暗裏抽橫骨。",
    "T48n2001_003:0029a21": "明中坐舌頭。",
    "T48n2001_003:0029a22": "[0029a22] 舉保福問長慶。盤山道。光境俱亡。復是何物。",
    "T48n2001_003:0029a23": "洞山云。光境未亡。復是何物。據二老宿。總未",
    "T48n2001_003:0029a24": "剿絕在。作麼生得剿絕去。慶良久。福云。情知",
    "T48n2001_003:0029a25": "&#x511E;向鬼窟裏作活計。慶云。汝又作麼生。福云。",
    "T48n2001_003:0029a26": "兩手扶犁水過膝。師云。俱亡未亡。奪人奪境。",
    "T48n2001_003:0029a27": "為什麼保福不肯長慶。太平本是將軍建。不",
    "T48n2001_003:0029a28": "許將軍見太平。",
    "T48n2001_003:0029a29": "[0029a29] 舉乾&#x5CEF;示眾云。法身有三種病二種光。須是",
    "T48n2001_003:0029b01": "一一透得。更有照用臨時。向上一竅在。雲門",
    "T48n2001_003:0029b02": "出云。菴內人為什麼不知菴外事。&#x5CEF;呵呵大",
    "T48n2001_003:0029b03": "笑。門云。猶是學人疑處。&#x5CEF;云。子是什麼心",
    "T48n2001_003:0029b04": "行。門云。也要和尚相委。&#x5CEF;云。直須恁麼穩密",
    "T48n2001_003:0029b05": "始得穩坐地。門云喏喏。師云。坐著病在膏肓。",
    "T48n2001_003:0029b06": "用著光不透脫。直饒&#x511E;縱橫十字。圓轉一機。",
    "T48n2001_003:0029b07": "也未知有向上一竅在。還得穩坐地麼。到頭",
    "T48n2001_003:0029b08": "霜夜月。任運落前溪。",
    "T48n2001_003:0029b09": "[0029b09] 舉溈山問仰山。子一夏不見上來。在下面作",
    "T48n2001_003:0029b10": "何所務。仰云。某甲鋤得一片畬。下得一羅種。",
    "T48n2001_003:0029b11": "溈云。寂子今夏不虛過。仰云。和尚今夏作什",
    "T48n2001_003:0029b12": "麼。溈云。日中一飯。夜後一寢。仰云。和尚今",
    "T48n2001_003:0029b13": "夏亦不虛過。道了乃吐舌。溈云。寂子何得自",
    "T48n2001_003:0029b14": "傷己命。師云。少當努力。老合歇心。這一夏總",
    "T48n2001_003:0029b15": "不虛過。為什麼仰山道了吐舌。若點撿得出。",
    "T48n2001_003:0029b16": "禍不入慎家之門。",
    "T48n2001_003:0029b17": "[0029b17] 舉趙州云。有佛處不得住。無佛處急走過。師",
    "T48n2001_003:0029b18": "云。沈空滯&#x8FF9;。犯手傷風。俱未是衲僧去就。直",
    "T48n2001_003:0029b19": "須莫入人行市。莫坐他床榻。正不立玄。偏不",
    "T48n2001_003:0029b20": "附物。方能把住放行。有自由分。",
    "T48n2001_003:0029b21": "[0029b21] 舉臨際兩堂首座齊下喝。僧問際。還有賓主",
    "T48n2001_003:0029b22": "也無。際云。賓主歷然。師云。殺人刀活人劍。",
    "T48n2001_003:0029b23": "在臨際手裏。雖然如是。當時便與一喝。直饒",
    "T48n2001_003:0029b24": "他大逞神通。也祇得同聲相應。",
    "T48n2001_003:0029b25": "[0029b25] 舉洞山問隱山。如何是主中主。隱云。長年不",
    "T48n2001_003:0029b26": "出戶。洞云。如何是主中賓。隱云。青山覆白",
    "T48n2001_003:0029b27": "雲。洞云。賓主相去幾何。隱云。長江水上波。",
    "T48n2001_003:0029b28": "洞云。賓主相見有何言說。隱云。清風拂白月。",
    "T48n2001_003:0029b29": "師云。主也雲藏頂相。賓也雪壓眉稜。相去也",
    "T48n2001_003:0029c01": "門司有限。言說也玉振金聲。我此四句。且道。",
    "T48n2001_003:0029c02": "與隱山是同是別。叢林具眼者。試請辨看。",
    "T48n2001_003:0029c03": "[0029c03] 舉雲門云。佛法大殺有祇是舌頭短。後自",
    "T48n2001_003:0029c04": "云長也。師云。雲門大師。雖然自起自倒。要且",
    "T48n2001_003:0029c05": "車不橫推。理不曲斷。",
    "T48n2001_003:0029c06": "[0029c06] 舉溈山與仰山摘茶次。溈云。終日祇聞子聲。",
    "T48n2001_003:0029c07": "不見子形。仰便撼茶樹。溈云。子祇得其用。仰",
    "T48n2001_003:0029c08": "云未審。和尚如何。溈良久。仰云。和尚祇得",
    "T48n2001_003:0029c09": "其體。溈云。放子三十棒。師云。溈山仰山。父",
    "T48n2001_003:0029c10": "父子子。叢林盡道。各得一橛。殊不知天共白",
    "T48n2001_003:0029c11": "雲曉。水和明月秋。",
    "T48n2001_003:0029c12": "[0029c12] 舉稜嚴會上。世尊告眾云。若能推底。是汝",
    "T48n2001_003:0029c13": "心則認賊為子。脩山主云。若能推底。不是汝",
    "T48n2001_003:0029c14": "心。則認子為賊。師云。如今推也。是子是賊。",
    "T48n2001_003:0029c15": "買[悍-干+月]相頭。食魚去骨。",
    "T48n2001_003:0029c16": "[0029c16] 舉長慶云。總似今日。老胡有望。保福云。總似",
    "T48n2001_003:0029c17": "今日。老胡絕望。師云。富嫌千口少。窮恨一身",
    "T48n2001_003:0029c18": "多。",
    "T48n2001_003:0029c19": "[0029c19] 舉僧問石霜。真身還出世也無。霜云。不出世。",
    "T48n2001_003:0029c20": "僧云。爭柰真身何。霜云。琉璃缾子口。師云。",
    "T48n2001_003:0029c21": "通身及盡。徹底無功。攃手興來。隨處得用。還",
    "T48n2001_003:0029c22": "識石霜老漢麼。當堂無影&#x8FF9;。遍界不曾藏。",
    "T48n2001_003:0029c23": "[0029c23] 舉僧問雪&#x5CEF;。古澗寒泉時如何。&#x5CEF;云。瞪目不",
    "T48n2001_003:0029c24": "見底。僧云。飲者如何。&#x5CEF;云。不從口入。僧舉",
    "T48n2001_003:0029c25": "似趙州。州云。不可從鼻孔裏入。僧&#x5374;問州。古",
    "T48n2001_003:0029c26": "澗寒泉時如何。州云苦。僧云。飲者如何。州云",
    "T48n2001_003:0029c27": "死雪&#x5CEF;聞云。趙州古佛。從此不答話。師云。",
    "T48n2001_003:0029c28": "扶豎宗&#x6909;。須還大匠。雪&#x5CEF;辨一千五百人善",
    "T48n2001_003:0029c29": "知識身心。趙州用一百二十歲老作家手段。",
    "T48n2001_003:0030a01": "不妨奇怪。如今眾中。隨言定旨。亂作貶剝。深",
    "T48n2001_003:0030a02": "屈古人。然則相席打令。似有知音。鏤骨銘心。",
    "T48n2001_003:0030a03": "罕逢明鑒。",
    "T48n2001_003:0030a04": "[0030a04] 舉國師三喚侍者。侍者三應。國師云。將謂吾",
    "T48n2001_003:0030a05": "辜負汝。誰知汝辜負吾。師云。仁義道中。師資",
    "T48n2001_003:0030a06": "分上。再呼能再應。論實不論虛。且道。有辜負",
    "T48n2001_003:0030a07": "無辜負。皓玉無瑕。雕文喪德。",
    "T48n2001_003:0030a08": "[0030a08] 舉僧問韶山。是非不到處。還有句也無。山云",
    "T48n2001_003:0030a09": "有。僧云。是什麼句。山云。一片孤雲不露醜。",
    "T48n2001_003:0030a10": "師云。通身回互。不觸尊嚴。退位傍提。要當宛",
    "T48n2001_003:0030a11": "轉。還見韶山相為處麼。盡力推爺向裏頭。",
    "T48n2001_003:0030a12": "[0030a12] 舉僧問臨際。如何是吹毛劍。際云。禍事禍事。",
    "T48n2001_003:0030a13": "僧便禮拜。際便打。僧問巴陵。如何是吹毛劍。",
    "T48n2001_003:0030a14": "陵云。珊瑚枝枝撐著月。師云。殺人刀一毛不",
    "T48n2001_003:0030a15": "度活人劍一毫不傷。有意氣時添意氣。不風",
    "T48n2001_003:0030a16": "流處也風流。",
    "T48n2001_003:0030a17": "[0030a17] 舉洞山垂語云。體得佛向上人。方有說話分。",
    "T48n2001_003:0030a18": "僧問。如何是佛向上人。山云非佛。法眼云。方",
    "T48n2001_003:0030a19": "便呼為佛。師云。二老宿相去多少。直是刀",
    "T48n2001_003:0030a20": "刀相似。柰何魚魯參差。到這裏。須是轉劫外",
    "T48n2001_003:0030a21": "機。放風前箭。橫身擔荷。攃手承當。具這般眼",
    "T48n2001_003:0030a22": "目始得。還辨得麼。易分雪裏粉。難辨墨中",
    "T48n2001_003:0030a23": "煤。",
    "T48n2001_003:0030a24": "[0030a24] 舉脩山主垂語云。具足凡夫法。凡夫不知。具",
    "T48n2001_003:0030a25": "足聖人法。聖人不會。聖人若會。即同凡夫。凡",
    "T48n2001_003:0030a26": "夫若知。即是聖人。師云。收得安南。又憂塞",
    "T48n2001_003:0030a27": "北到這裏實成底事。一時颺&#x5374;。始得穩坐地。",
    "T48n2001_003:0030a28": "還端的麼。一等平懷。泯然自盡。",
    "T48n2001_003:0030a29": "[0030a29] 舉石梯問侍者。什麼處去。者云。上堂齋去。梯",
    "T48n2001_003:0030b01": "云。我豈不知汝上堂齋去。者云。除此外別道",
    "T48n2001_003:0030b02": "什麼。梯云。我祇問汝本分事。者云。若問本分",
    "T48n2001_003:0030b03": "事。某甲實是上堂齋公。梯云。不謬為吾侍者。",
    "T48n2001_003:0030b04": "師云。放過即不可。如今直與扭得鼻孔痛。打",
    "T48n2001_003:0030b05": "得骨頭出。始得免見瞎驢趁大隊。所以道平",
    "T48n2001_003:0030b06": "地上死人無數。透得荊棘林是好手。且道。適",
    "T48n2001_003:0030b07": "來這僧透得也未。多虛不如少實。",
    "T48n2001_003:0030b08": "[0030b08] 舉僧問法眼。聲色兩字。如何透得。眼云。大眾",
    "T48n2001_003:0030b09": "若會這僧問處。透聲色也不難。師云。從前不",
    "T48n2001_003:0030b10": "了。祇因家賊難防。直下分明。且向草菴止",
    "T48n2001_003:0030b11": "宿。",
    "T48n2001_003:0030b12": "[0030b12] 舉夾山云。目前無法。意在目前。他不是目前",
    "T48n2001_003:0030b13": "法。非耳目之所到。師云。夾山老子。解開布袋",
    "T48n2001_003:0030b14": "頭。將差珍異寶。攃向諸人面前了也。正當恁",
    "T48n2001_003:0030b15": "麼時。&#x5374;作麼生。路不拾遺。君子稱美。",
    "T48n2001_003:0030b16": "[0030b16] 舉趙州云。把定乾坤眼。綿綿不漏絲毫。我要",
    "T48n2001_003:0030b17": "&#x511E;會。&#x511E;又作麼生會。師云。還端的也未。直饒",
    "T48n2001_003:0030b18": "&#x511E;這裏會得。七穿八穴。我也知&#x511E;出趙州[禾*卷]",
    "T48n2001_003:0030b19": "繢不得。",
    "T48n2001_003:0030b20": "[0030b20] 舉鏡清問靈雲。混沌未分時如何。雲曰。露柱",
    "T48n2001_003:0030b21": "懷胎。清云。分後如何。雲曰。如片雲點太清。",
    "T48n2001_003:0030b22": "清云祇如太清。還受點也無。雲不對。清云。",
    "T48n2001_003:0030b23": "恁麼即含生不來也。雲亦不對。清云。直得純",
    "T48n2001_003:0030b24": "清。絕點時如何。雲曰。猶是真常流注。清云。",
    "T48n2001_003:0030b25": "如何是真常流注。雲曰。似鏡常明。清云。向",
    "T48n2001_003:0030b26": "上更有事否。雲曰有。清云。如何是向上事。",
    "T48n2001_003:0030b27": "雲曰。打破鏡來。與子相見。師云。分與未分。",
    "T48n2001_003:0030b28": "玉機夜動。點與不點。金梭暗拋。直是一色純",
    "T48n2001_003:0030b29": "清。未得十成安穩。且道。打破鏡來。向什麼處",
    "T48n2001_003:0030c01": "相見。還會麼。清秋老兔吞光後。湛水蒼龍蛻",
    "T48n2001_003:0030c02": "骨時。",
    "T48n2001_003:0030c03": "[0030c03] 舉石鞏上堂。乃張弓架箭。三平擘開胸當之。",
    "T48n2001_003:0030c04": "鞏云。一張弓兩隻箭。三十年祇。射得半箇聖",
    "T48n2001_003:0030c05": "人。師云。石鞏習氣不除。三平相席打令。&#x5374;云",
    "T48n2001_003:0030c06": "三十年一張弓兩隻箭。祇射得半箇聖人。豈",
    "T48n2001_003:0030c07": "不是以己方人。大都不入驚人浪。到了難尋",
    "T48n2001_003:0030c08": "稱意魚。",
    "T48n2001_003:0030c09": "[0030c09] 舉僧問雲門。如何是清淨法身。門云。花藥欄。",
    "T48n2001_003:0030c10": "僧云。便恁麼去時如何。門云。金毛師子。雪竇",
    "T48n2001_003:0030c11": "著語云。大無端。師云。賊來須打。客來須待。",
    "T48n2001_003:0030c12": "雲門雪竇。二俱作家。這裏莫有便恁麼去者",
    "T48n2001_003:0030c13": "麼。切忌撞頭磕額。",
    "T48n2001_003:0030c14": "[0030c14] 舉僧問曹山。子歸就父。為什麼父全不顧。山",
    "T48n2001_003:0030c15": "云。理合如斯。僧云。父子之恩何在。山云。始",
    "T48n2001_003:0030c16": "成父子之恩。僧云。如何是父子之恩。山云。刀",
    "T48n2001_003:0030c17": "斧斫不開。師云。翡翠簾垂。絲綸未降。紫羅帳",
    "T48n2001_003:0030c18": "合。視聽難通。犯動毛頭月昇夜戶。密移一步",
    "T48n2001_003:0030c19": "鶴出銀籠。還知麼。脫身一色無遺影。不坐同",
    "T48n2001_003:0030c20": "風落大功。",
    "T48n2001_003:0030c21": "[0030c21] 舉白水垂語云。眼裏著砂不得。耳裏著水不",
    "T48n2001_003:0030c22": "得。僧便問。如何是眼裏著砂不得。水云。應真",
    "T48n2001_003:0030c23": "無比。僧云。如何是耳裏著水不得。水云。白淨",
    "T48n2001_003:0030c24": "無垢。師云。白水老子。可謂大而無外。小而無",
    "T48n2001_003:0030c25": "內。具足千變萬化。祇箇赤手空身。不受一滴",
    "T48n2001_003:0030c26": "一塵。直是滿眼滿耳。還見麼。立足無閑地。知",
    "T48n2001_003:0030c27": "心有幾人。",
    "T48n2001_003:0030c28": "[0030c28] 舉石頭參同契云。回互不回互。僧問雲門。如",
    "T48n2001_003:0030c29": "何是回互。門指版頭云。不可喚作版頭僧云。",
    "T48n2001_003:0031a01": "如何是不回互。門云。這箇是版頭。師云。石頭",
    "T48n2001_003:0031a02": "舌頭無骨。雲門眼裡有筋。千古之下。聲光赫",
    "T48n2001_003:0031a03": "揚。如今要把手共行。直須恁麼始解不恁麼。",
    "T48n2001_003:0031a04": "然後沒交涉。還相委悉麼。少年曾決龍蛇陣。",
    "T48n2001_003:0031a05": "老倒還同稚子歌。",
    "T48n2001_003:0031a06": "[0031a06] 舉芭蕉示眾云。爾有拄杖子。我與爾拄杖子。",
    "T48n2001_003:0031a07": "爾無拄杖子。我奪&#x5374;爾拄杖子。師云。爾有則",
    "T48n2001_003:0031a08": "一切有。爾無則一切無。有無自是當人。與奪",
    "T48n2001_003:0031a09": "關芭蕉甚事。正恁麼時。作麼生是爾拄杖",
    "T48n2001_003:0031a10": "子。",
    "T48n2001_003:0031a11": "[0031a11] 舉僧問香嚴。如何是道。嚴云。枯木裡龍吟。僧",
    "T48n2001_003:0031a12": "云。如何是道中人。嚴云。髑髏裡眼睛。僧舉門",
    "T48n2001_003:0031a13": "石霜。如何是枯木裡龍吟。霜云。猶帶喜在。僧",
    "T48n2001_003:0031a14": "云。如何是髑髏裡眼睛。霜云。猶帶識在。師",
    "T48n2001_003:0031a15": "云。王居門裡。臣不出門。",
    "T48n2001_003:0031a16": "[0031a16] 舉大耳三藏得他心通。朝見肅宗帝。帝命忠",
    "T48n2001_003:0031a17": "國師驗之。藏見國師。便禮拜側立于右。國師",
    "T48n2001_003:0031a18": "云。汝得他心通是否。藏云不敢。國師云。汝",
    "T48n2001_003:0031a19": "道。老僧祇今在什麼處。藏云。和尚是一國之",
    "T48n2001_003:0031a20": "師。何得在西川看競渡舡。國師再問。汝道。老",
    "T48n2001_003:0031a21": "僧即今在什麼處。藏云。和尚是一國之師。何",
    "T48n2001_003:0031a22": "得在天津橋上看弄猢猻。國師第三次問。老",
    "T48n2001_003:0031a23": "僧即今在什麼處。藏罔知去處。國師叱云。這",
    "T48n2001_003:0031a24": "野狐精。他心通在什麼處。師云。三藏不見國",
    "T48n2001_003:0031a25": "師。則且置。爾道。國師自知落處麼。若謂自",
    "T48n2001_003:0031a26": "知。則百鳥銜花。諸天供養。未有休日。且道。",
    "T48n2001_003:0031a27": "正當恁麼時。落在什麼處。",
    "T48n2001_003:0031a28": "[0031a28] 舉陸&#x4E98;大夫。問南泉。弟子家中有一片石。有",
    "T48n2001_003:0031a29": "時坐有時臥。欲鐫作佛得否。泉云得。陸云。",
    "T48n2001_003:0031b01": "莫不得否。泉云不得。雲巖云。坐則佛。不坐",
    "T48n2001_003:0031b02": "則非佛。洞山云。不坐則佛。坐則非佛。師云。",
    "T48n2001_003:0031b03": "轉功就位。轉位就功。還他洞上父子。且道。南",
    "T48n2001_003:0031b04": "泉意作麼生。直是針錐不得。",
    "T48n2001_003:0031b05": "[0031b05] 舉佛前有一女子入定。佛&#x52C5;文殊出定。殊乃",
    "T48n2001_003:0031b06": "運神力。托上梵天。出定不得。佛乃云。下方有",
    "T48n2001_003:0031b07": "罔明大士。能出此定。須臾罔明至。&#x52C5;令出定。",
    "T48n2001_003:0031b08": "罔明彈指三下。女子便出定。師云。若定若動。",
    "T48n2001_003:0031b09": "當人變弄。鴻毛輕而不輕。大山重而非重。還",
    "T48n2001_003:0031b10": "知老瞿曇鼻孔在我手裡麼。",
    "T48n2001_003:0031b11": "[0031b11] 舉雪&#x5CEF;與三聖行次。見一隊猢猻。&#x5CEF;云。祇這",
    "T48n2001_003:0031b12": "猢猻。各各皆一面古鏡。聖云。歷劫無名。何",
    "T48n2001_003:0031b13": "以彰為古鏡。&#x5CEF;云。瑕生也。聖云。一千五百人",
    "T48n2001_003:0031b14": "善知識。話頭也不識。&#x5CEF;云。老僧住持事煩。師",
    "T48n2001_003:0031b15": "云。當時若見雪&#x5CEF;道瑕生也。但近前云喏喏。",
    "T48n2001_003:0031b16": "且道。何故如此。爭之不足。讓之有餘。",
    "T48n2001_003:0031b17": "[0031b17] 舉長慶示眾云。淨潔打疊了。近前就我索。驀",
    "T48n2001_003:0031b18": "脊與爾一棒。有這一棒到爾。爾須具大慚",
    "T48n2001_003:0031b19": "愧。若無這一棒到爾。爾向什麼處會。師云。死",
    "T48n2001_003:0031b20": "口喫常住飯。展&#x811A;臥長連床。求箇知慚媿者",
    "T48n2001_003:0031b21": "難得。還知長慶棒落地處麼。雷開蟄戶電燒",
    "T48n2001_003:0031b22": "尾。引出崢嶸頭角來。",
    "T48n2001_003:0031b23": "[0031b23] 舉盤山垂語云。若言即心即佛。今時未入玄",
    "T48n2001_003:0031b24": "微。若言非心非佛。亦是指蹤極則。師云。有錢",
    "T48n2001_003:0031b25": "不解使。解使&#x5374;無錢。且道。作麼生得十成去。",
    "T48n2001_003:0031b26": "娶他年少婦。須是白頭兒。",
    "T48n2001_003:0031b27": "[0031b27] 舉金&#x5CEF;示眾云。事存&#x5705;蓋合。理應箭鋒拄。若",
    "T48n2001_003:0031b28": "人道得。金&#x5CEF;分半院與他住。時有僧出禮拜。",
    "T48n2001_003:0031b29": "&#x5CEF;云休休。相見易得好。共住難為人。師云。重",
    "T48n2001_003:0031c01": "賞之下。必有勇夫。這僧擬乎強取。金&#x5CEF;又&#x5374;",
    "T48n2001_003:0031c02": "不甘。還知蚌鷸相持。盡落漁夫之手。若也辨",
    "T48n2001_003:0031c03": "得&#x5705;蓋箭鋒。金&#x5CEF;一院兩手分付。",
    "T48n2001_003:0031c04": "[0031c04] 舉僧問曹山。佛未出世時如何。山云。曹山不",
    "T48n2001_003:0031c05": "如。僧云。出世後如何。山云。不如曹山。師云。",
    "T48n2001_003:0031c06": "佛與曹山。賓主互換。出世不出世。各具一隻",
    "T48n2001_003:0031c07": "眼。未有長行而不住。長住而不行。還會麼。幽",
    "T48n2001_003:0031c08": "洞不拘關鎖意。縱橫那涉兩頭人。",
    "T48n2001_003:0031c09": "[0031c09] 舉雲門示眾云。直得觸目無滯。達得名身句",
    "T48n2001_003:0031c10": "身一切法空。山河大地是名身。亦不可得。喚",
    "T48n2001_003:0031c11": "作三昧性海俱備。猶是無風。匝匝之波。直得",
    "T48n2001_003:0031c12": "亡知於覺。覺即佛性矣。喚作無事人。更須知",
    "T48n2001_003:0031c13": "有向上一竅在。師云。賓主不諧。二俱有過。各",
    "T48n2001_003:0031c14": "與二十棒。祇如向上一竅。又作麼生。犀因翫",
    "T48n2001_003:0031c15": "月紋生角。象被雷驚花入牙。",
    "T48n2001_003:0031c16": "[0031c16] 舉乾&#x5CEF;示眾云。舉一不得舉二。放過一著落",
    "T48n2001_003:0031c17": "在第二。雲門出眾云。昨日有人從天台來。&#x5374;",
    "T48n2001_003:0031c18": "往徑山去。&#x5CEF;云。來日不得普請。師云。坐斷十",
    "T48n2001_003:0031c19": "方。千差路絕。放開一線。萬派朝宗。二尊宿。",
    "T48n2001_003:0031c20": "開拓家風。方見衲僧去就。還端的麼。太平天",
    "T48n2001_003:0031c21": "子寰中旨。血汗將軍塞外心。",
    "T48n2001_003:0031c22": "[0031c22] 舉巖頭辭德山。山云。子什麼處去。頭云。暫辭",
    "T48n2001_003:0031c23": "和尚下山去。山云。子他後作麼生。頭云。不忘",
    "T48n2001_003:0031c24": "和尚。山云。子憑何有此語。頭云。豈不聞智",
    "T48n2001_003:0031c25": "與師齊。減師半德。智過於師。方堪傳授。山",
    "T48n2001_003:0031c26": "云。如是如是。善自護持。師云。德山尋常棒",
    "T48n2001_003:0031c27": "下。不立佛祖。洎乎到這時節。得恁麼老婆。雖",
    "T48n2001_003:0031c28": "然是養子之緣。爭免得後人撿責。待伊道智",
    "T48n2001_003:0031c29": "過於師方堪傳授。拽拄杖驀脊便打。",
    "T48n2001_003:0032a01": "[0032a01] 舉南泉垂語云。王老師。牧一頭水牯牛。擬向",
    "T48n2001_003:0032a02": "溪東去。不免官家苗稅。擬向溪西去。不免官",
    "T48n2001_003:0032a03": "家苗稅。爭如隨分納些些。總不見得。師云。南",
    "T48n2001_003:0032a04": "泉牧牛。可謂奇特。直得一切處關防不得。為",
    "T48n2001_003:0032a05": "什麼如此。是他隨分納些些。",
    "T48n2001_003:0032a06": "[0032a06] 舉黃蘗問百丈。從上相承底事。和尚如何指",
    "T48n2001_003:0032a07": "示於人。丈據坐。蘗云。後代兒孫。將何傳授。",
    "T48n2001_003:0032a08": "丈云。將謂爾是箇人。便歸方丈。師云。言滿天",
    "T48n2001_003:0032a09": "下無口過。行滿天下無怨惡。還他百丈。黃蘗",
    "T48n2001_003:0032a10": "不是不知有。且祇要此話大行。還會百丈歸",
    "T48n2001_003:0032a11": "方丈麼。林間風葉落。化外水天秋。",
    "T48n2001_003:0032a12": "[0032a12] 舉仰山問僧。近離甚處。僧云廬山。仰云。曾到",
    "T48n2001_003:0032a13": "五老&#x5CEF;麼。僧云不曾到。仰云。闍梨不曾遊山。",
    "T48n2001_003:0032a14": "雲門云。此語皆為慈悲之故。有落草之譚。師",
    "T48n2001_003:0032a15": "云。雲門雖然識得仰山底裡。爭柰祇知其一",
    "T48n2001_003:0032a16": "不知其二。且道。仰山意作麼生。無限風流慵",
    "T48n2001_003:0032a17": "賣弄。免人指點好郎君。",
    "T48n2001_003:0032a18": "[0032a18] 舉三聖云。我逢人即出。出即不為人。興化云。",
    "T48n2001_003:0032a19": "我逢人即不出。出則便為人。師云。墮也墮也。",
    "T48n2001_003:0032a20": "今日不是減古人聲光。且要長後人節概。若",
    "T48n2001_003:0032a21": "是本色漢。提祖師印。轉鐵牛機。把拄杖一時",
    "T48n2001_003:0032a22": "穿&#x5374;。方見衲僧手段。",
    "T48n2001_003:0032a23": "[0032a23] 舉聲明三藏見閩王。王請玄沙驗之。沙背後",
    "T48n2001_003:0032a24": "以銅火&#x7B6F;。敲鐵火爐。問云。是什麼聲。藏云。",
    "T48n2001_003:0032a25": "銅鐵聲。沙云。大王莫受外國人瞞。師云。理契",
    "T48n2001_003:0032a26": "則神。貧子獲衣中之寶。情封則物。力士失額",
    "T48n2001_003:0032a27": "上之珠。三藏祇解瞻前。玄沙不能顧後。還知",
    "T48n2001_003:0032a28": "麼。誣人之罪。以罪加之。",
    "T48n2001_003:0032a29": "[0032a29] 舉僧問長沙。作麼生轉得山河大地。歸自己",
    "T48n2001_003:0032b01": "去。沙云。作麼生轉得自己。歸山河大地去。師",
    "T48n2001_003:0032b02": "云。雖然主賓互換。要且泥水不分。或然裂轉",
    "T48n2001_003:0032b03": "鼻孔。恁麼不恁麼總不得。又合作麼生。如今",
    "T48n2001_003:0032b04": "王令稍嚴。不許人攙行奪市。",
    "T48n2001_003:0032b05": "[0032b05] 舉灌溪垂語云。我在臨際處得一杓。我在末",
    "T48n2001_003:0032b06": "山處得一杓。又云。十方無壁落。四面亦無門。",
    "T48n2001_003:0032b07": "露&#x8EB6;&#x8EB6;赤灑灑沒可把。師云。灌溪恁麼說話。",
    "T48n2001_003:0032b08": "且道。是臨際處得底。末山處得底。雖然一箭",
    "T48n2001_003:0032b09": "雙雕。柰有時走殺有時坐殺。且作麼生得恰",
    "T48n2001_003:0032b10": "好去。&#x63D1;聚放開都在我。拈來拋去更由誰。",
    "T48n2001_003:0032b11": "[0032b11] 舉僧問睦州。祖意教意是同是別。州云。青山",
    "T48n2001_003:0032b12": "自青山。白雲自白雲。師云。若向這裡識得",
    "T48n2001_003:0032b13": "陸州。釋迦出世達磨西來。總是不守本分底",
    "T48n2001_003:0032b14": "漢。還識得麼。臂長衫袖短。&#x811A;瘦草鞋寬。",
    "T48n2001_003:0032b15": "[0032b15] 舉南園一日自燒浴。僧問。和尚何不使沙彌",
    "T48n2001_003:0032b16": "童行。園撫掌三下。僧舉似曹山。山云。一等是",
    "T48n2001_003:0032b17": "箇撫掌拍手。就中南園奇怪。俱胝一指頭禪。",
    "T48n2001_003:0032b18": "蓋為承當處不諦。僧&#x5374;問。南園撫掌。豈不是",
    "T48n2001_003:0032b19": "奴兒婢子邊事。山云是。僧云。向上更有事也",
    "T48n2001_003:0032b20": "無。山云有。僧云。如何是向上事。山咄云。這",
    "T48n2001_003:0032b21": "奴兒婢子。師云。識尊卑知貴賤。南園是作家。",
    "T48n2001_003:0032b22": "分玉石辨金&#x936E;。曹山不出世。這僧雖解切瑳",
    "T48n2001_003:0032b23": "琢磨。也祇向奴兒婢子邊著到。還知麼。放矌",
    "T48n2001_003:0032b24": "淋漓兩不傷。猶是夜明簾外客。",
    "T48n2001_003:0032b25": "[0032b25] 舉雲門示眾云。十五日以前即不問。十五日",
    "T48n2001_003:0032b26": "以後道將一句來。自云。日日是好日。師云。屬",
    "T48n2001_003:0032b27": "虎人本命。屬猴人相衝。",
    "T48n2001_003:0032b28": "[0032b28] 舉壽聖云。月半前用釣。月半後用錐。僧便",
    "T48n2001_003:0032b29": "問。正當月半時如何。聖云。泥牛踏破澄潭月。",
    "T48n2001_003:0032c01": "師云。兩頭得用。壽聖作家。直下忘功。是誰",
    "T48n2001_003:0032c02": "體得。放行也互換尊賓。把住也不留朕跡。還",
    "T48n2001_003:0032c03": "有體得底麼。玉女夜拋梭。織錦於西舍。",
    "T48n2001_003:0032c04": "[0032c04] 舉僧問曹山。世間什麼物最貴。山云。死&#x732B;兒",
    "T48n2001_003:0032c05": "最貴。僧云。為什麼死&#x732B;兒最貴。山云。無人著",
    "T48n2001_003:0032c06": "價。師云。曹山物貨不入行市。子細看來。直是",
    "T48n2001_003:0032c07": "一錢不直。曹山遇賤則貴。我這裏遇貴則賤",
    "T48n2001_003:0032c08": "且道還有相違處麼。",
    "T48n2001_003:0032c09": "[0032c09] 舉大慈示眾云。山僧不會答話。祇是識病時",
    "T48n2001_003:0032c10": "有僧出。慈便歸方丈。雪竇云。雪竇識病不答",
    "T48n2001_003:0032c11": "話。或有僧出。劈脊便打。師云。大慈雪竇。二",
    "T48n2001_003:0032c12": "俱作家。要且祇顧目前不防&#x811A;下。或有箇不",
    "T48n2001_003:0032c13": "識好惡。不問東西底漢。出來便掀倒禪床。直",
    "T48n2001_003:0032c14": "饒爾全機大用。也祇恐著手&#x811A;不辨。正當恁",
    "T48n2001_003:0032c15": "麼時。還有識病底眼麼。",
    "T48n2001_003:0032c16": "[0032c16] 舉僧問雪&#x5CEF;。聲聞人見性。如夜見月。菩薩人",
    "T48n2001_003:0032c17": "見性。如晝見日。未審。和尚見性如何。&#x5CEF;打三",
    "T48n2001_003:0032c18": "下。後問巖頭。頭打三掌。雪竇云。應病與藥。",
    "T48n2001_003:0032c19": "且打三下。據令而行。合打多少。師云。雪竇一",
    "T48n2001_003:0032c20": "期趁快。往往後人作行令會。&#x5374;殊不知。雪&#x5CEF;",
    "T48n2001_003:0032c21": "巖頭是箇無固必漢。",
    "T48n2001_003:0032c22": "[0032c22] 舉雲巖院主遊石室回。巖云。汝去入到石室",
    "T48n2001_003:0032c23": "裡看。為什麼便祇回。院主無對。洞山代云。彼",
    "T48n2001_003:0032c24": "中已有人占了也。巖云。汝更去作什麼。山云。",
    "T48n2001_003:0032c25": "不可人情斷絕去也。師云。低頭失&#x5374;針。開眼",
    "T48n2001_003:0032c26": "拾得線。線無頭而莫度。針無穴以難穿。到這",
    "T48n2001_003:0032c27": "裏。鸞膠續絃。須是洞山始得。",
    "T48n2001_003:0032c28": "[0032c28] 舉南泉與趙州翫月次。州云。幾時得似這箇",
    "T48n2001_003:0032c29": "去。泉云。王老師二十年前。也曾恁麼來。師",
    "T48n2001_003:0033a01": "云。二十年前且置。二十年後又作麼生。還",
    "T48n2001_003:0033a02": "知王老師行履處麼。屋裏無靈床。渾家不著",
    "T48n2001_003:0033a03": "孝。",
    "T48n2001_003:0033a04": "[0033a04] 舉僧問玄沙。如何是無縫塔。沙云。這一縫大",
    "T48n2001_003:0033a05": "小。師云見成公案。爾若道據&#x6B35;結案。我知爾",
    "T48n2001_003:0033a06": "未識玄沙。若有人問長蘆。祇向道。四稜榻地。",
    "T48n2001_003:0033a07": "且道。識玄沙不識玄沙。具眼者辨看。",
    "T48n2001_003:0033a08": "[0033a08] 舉古德垂語云。終日拈香擇火。不知身是道",
    "T48n2001_003:0033a09": "場。師云。弄精魂漢。有什麼限。玄沙云。終日",
    "T48n2001_003:0033a10": "拈香擇火。不知真箇道場。師云。奇怪八十翁",
    "T48n2001_003:0033a11": "翁出場屋。不是小兒戲。且道。利害在什麼處。",
    "T48n2001_003:0033a12": "有智無智。較三十里。",
    "T48n2001_003:0033a13": "[0033a13] 舉僧問龍牙。如何是祖師西來意。牙云。待石",
    "T48n2001_003:0033a14": "烏龜解語。即向汝道。僧問香林。如何是祖",
    "T48n2001_003:0033a15": "師西來意。林云。坐久成勞。師云。一句子仰之",
    "T48n2001_003:0033a16": "彌高。一句子鑽之彌堅。一句子瞻之在前。一",
    "T48n2001_003:0033a17": "句子忽焉在後。還辨得麼赤心片片知人少。",
    "T48n2001_003:0033a18": "覿面堆堆&#x89A9;者稀。",
    "T48n2001_003:0033a19": "[0033a19] 舉良禪客問欽山。一鏇破三關時如何。山",
    "T48n2001_003:0033a20": "云。放出關中主看。良云。恁麼則知過必改。山",
    "T48n2001_003:0033a21": "云。更待何時。良云。好箭放不著所在。便出。",
    "T48n2001_003:0033a22": "山云且來闍梨。良回首。山把住云。一鏇破",
    "T48n2001_003:0033a23": "三關即且置。試與欽山發箭看。良擬議。山打",
    "T48n2001_003:0033a24": "七棒云。且聽。這漢疑三十年。師云。山堆嶽積",
    "T48n2001_003:0033a25": "來瓦解&#x6C37;消法。則是人知有。與我放出關中",
    "T48n2001_003:0033a26": "主看。且合作麼生。有底道。當時便喝。當時便",
    "T48n2001_003:0033a27": "掌。然則一期瞎用則得。要且未是關中主在。",
    "T48n2001_003:0033a28": "還體得麼。當堂不正坐。那赴兩頭機。",
    "T48n2001_003:0033a29": "[0033a29] 舉趙州與遠侍者。&#x9B2A;劣不&#x9B2A;勝。州云。我似一",
    "T48n2001_003:0033b01": "頭驢。者云。我似驢胃。州云。我似驢糞。者云。",
    "T48n2001_003:0033b02": "我似糞中蟲。州云。爾在裏許作什麼。者云過",
    "T48n2001_003:0033b03": "夏。州云。把將餅子來。師云。高高標不出。低",
    "T48n2001_003:0033b04": "低望不及。眼自爭先得。籌因打劫贏。",
    "T48n2001_003:0033b05": "[0033b05] 舉玄沙示眾云。諸方盡道接物利生。忽遇三",
    "T48n2001_003:0033b06": "種病人來。如何接得。患盲者。拈推&#x7AEA;拂。他又",
    "T48n2001_003:0033b07": "不見。患聾者。語言三昧。他又不聞。患&#x7602;者。",
    "T48n2001_003:0033b08": "教伊說又說不得。若接此人不得。佛法無靈",
    "T48n2001_003:0033b09": "驗。有僧請益雲門。門云。爾禮拜著。僧禮拜。",
    "T48n2001_003:0033b10": "門以拄杖桎。僧退後云。汝不是患盲。復喚",
    "T48n2001_003:0033b11": "近前來。僧近前。門云。汝不是患聾。乃云會",
    "T48n2001_003:0033b12": "麼。僧云不會。門云。汝不是患&#x7602;。其僧於此有",
    "T48n2001_003:0033b13": "省。師云。雲門平展。這僧實酬。且道。悟在什",
    "T48n2001_003:0033b14": "麼處。不救之疾。難為針艾。",
    "T48n2001_003:0033b15": "[0033b15] 舉僧辭大慈。慈問。向什麼處去。僧云。江西",
    "T48n2001_003:0033b16": "去。慈云。將老僧去。得麼。僧云。非但和尚。更",
    "T48n2001_003:0033b17": "有過於和尚者。亦不能將得去。師云。大慈合",
    "T48n2001_003:0033b18": "伴不著。這僧不如獨行。也須是恁麼始得。",
    "T48n2001_003:0033b19": "真饒大慈古佛。也不柰這檐版漢何。且道。",
    "T48n2001_003:0033b20": "別有什麼長處。",
    "T48n2001_003:0033b21": "[0033b21] 舉僧問石霜。咫尺之間。為什麼不&#x89A9;師顏。霜",
    "T48n2001_003:0033b22": "云。我道。遍界不曾藏。僧復問雪&#x5CEF;。遍界不曾",
    "T48n2001_003:0033b23": "藏意旨如何。&#x5CEF;云。甚麼處不是石霜。師云。",
    "T48n2001_003:0033b24": "石霜雪&#x5CEF;相去多少。直是千里萬里。若有人",
    "T48n2001_003:0033b25": "問長蘆遍界不曾藏竟旨。向道什麼處是石",
    "T48n2001_003:0033b26": "霜。",
    "T48n2001_003:0033b27": "[0033b27] 舉三平頌云。秖此見聞非見聞。更無聲色可",
    "T48n2001_003:0033b28": "呈君。箇中若了全無事。體用何妨分不分。",
    "T48n2001_003:0033b29": "[0033b29] 師云。正相逢沒交涉。六戶不掩。四衢絕蹤。遍",
    "T48n2001_003:0033c01": "界是光明。通身無向背機絲不掛梭頭事。文",
    "T48n2001_003:0033c02": "彩縱橫意自殊。",
    "T48n2001_003:0033c03": "[0033c03] 舉僧辭大隨。隨問。什麼處去。僧云。&#x5CE9;眉禮普",
    "T48n2001_003:0033c04": "賢去。隨&#x7AEA;起拂子云。文殊普賢祇在這裏。僧",
    "T48n2001_003:0033c05": "畫一圓相拋向背後。隨云。侍者將一貼茶與",
    "T48n2001_003:0033c06": "這僧。師云。識法者懼。欺敵者亡。水中擇乳。",
    "T48n2001_003:0033c07": "須是鵝王。",
    "T48n2001_003:0033c08": "[0033c08] 與玄沙見鼓山來。畫一圓相。山云。人人出這",
    "T48n2001_003:0033c09": "箇不得。沙云。情知爾驢胎馬腹裏作活計。山",
    "T48n2001_003:0033c10": "云。和尚又作麼生。沙云。人人出這箇不得。山",
    "T48n2001_003:0033c11": "云。和尚恁麼&#x5374;得。某甲為什麼不得。沙云。我",
    "T48n2001_003:0033c12": "得爾不得。師云。玄沙大似倚勢欺人。以強陵",
    "T48n2001_003:0033c13": "弱。蓋他撥得轉弄得出。兩箇一般。為什麼",
    "T48n2001_003:0033c14": "道。我得爾不得。是真難掩。是偽不&#x5190;。",
    "T48n2001_003:0033c15": "[0033c15] 舉雪竇舉。古德云。眼裏著砂不得。耳裏著水",
    "T48n2001_003:0033c16": "不得。忽有箇漢。信得及把得住。不受人瞞。祖",
    "T48n2001_003:0033c17": "佛言教。是什麼熱&#x6900;鳴聲。便請高掛&#x76CB;囊。拗",
    "T48n2001_003:0033c18": "折拄杖。管取一員無事道人。又云。眼裏著得",
    "T48n2001_003:0033c19": "須彌山。耳裏著得大海水。一般漢。受人商量。",
    "T48n2001_003:0033c20": "佛祖言教。如龍得水。似虎靠山。&#x5374;須挑起&#x76CB;",
    "T48n2001_003:0033c21": "囊。橫擔拄杖。亦是一員無事道。人復云。恁麼",
    "T48n2001_003:0033c22": "也不得。不恁麼也不得。然後沒交涉。三員無",
    "T48n2001_003:0033c23": "事道人中。選一人為師。師云。坐斷乾坤。建立",
    "T48n2001_003:0033c24": "世界。和光混俗。各有長處且道。選那一人為",
    "T48n2001_003:0033c25": "師。驀拈起拄杖云。穿過了也。",
    "T48n2001_003:0033c26": "[0033c26] 舉洞山問密師伯。作什麼。密云把針。山云把",
    "T48n2001_003:0033c27": "針事作麼生。密云。針針相似。山云。二十年同",
    "T48n2001_003:0033c28": "行。作這語話。密云。長老又作麼生。山云。大",
    "T48n2001_003:0033c29": "地火發。師云。大地火發。間不容髮。南海崑",
    "T48n2001_003:0034a01": "崙。天寒不襪。祖祖相傳。一頭搕[打-丁+(天/韭)]。",
    "T48n2001_003:0034a02": "[0034a02] 舉陳操尚書與眾官。樓上遙見數僧從遠來。",
    "T48n2001_003:0034a03": "官云。數員禪客。陳云不是。官云。焉知不是。",
    "T48n2001_003:0034a04": "陳云。待與驗過。僧至樓下。陳云大德。僧舉",
    "T48n2001_003:0034a05": "首。陳云。不信道不是。官罔措。師云。陳尚書",
    "T48n2001_003:0034a06": "當面白拈。瞞長蘆一點不得。",
    "T48n2001_003:0034a07": "[0034a07] 舉雪&#x5CEF;在洞山作典座。一日淘米次。山問。淘",
    "T48n2001_003:0034a08": "砂去米。淘米去砂。&#x5CEF;云。砂米一時去。山云。",
    "T48n2001_003:0034a09": "大眾喫箇什麼。&#x5CEF;便覆&#x5374;盆。山云。子他後別",
    "T48n2001_003:0034a10": "見人去在。師云。雪&#x5CEF;祇管步步登高。不覺草",
    "T48n2001_003:0034a11": "鞋跟斷。若也正偏宛轉敲唱俱行。自是言氣",
    "T48n2001_003:0034a12": "相合。父子相投。且道。洞山不肯雪&#x5CEF;意。在什",
    "T48n2001_003:0034a13": "麼處。萬里無雲天有過。碧潭似鏡月難來。",
    "T48n2001_003:0034a14": "[0034a14] 舉僧問芭蕉。有一人不捨生死。不證涅槃。師",
    "T48n2001_003:0034a15": "還提&#x643A;也無。蕉云。山僧粗識好惡。師云。芭蕉",
    "T48n2001_003:0034a16": "雖然識好惡。且不能牽耕夫之牛。奪飢人之",
    "T48n2001_003:0034a17": "食。如今若有人問長蘆。便和聲打。為什麼如",
    "T48n2001_003:0034a18": "此。我從來不識好惡。",
    "T48n2001_003:0034a19": "[0034a19] 舉大慈示眾云。說得一丈。不如行得一尺。說",
    "T48n2001_003:0034a20": "得一尺。不如行得一寸。洞山云。說取行不得",
    "T48n2001_003:0034a21": "底。行取說不得底。雲居云。行時無說路。說時",
    "T48n2001_003:0034a22": "無行路。不行不說時。合行什麼路。洛浦云。行",
    "T48n2001_003:0034a23": "說俱不到。則本事在。行說俱到。則本事無。師",
    "T48n2001_003:0034a24": "云。絕是非沒蹤跡。相逢不識面。識面不相逢。",
    "T48n2001_003:0034a25": "諸尊宿。各有長處。如今舌頭上無十字關。&#x811A;",
    "T48n2001_003:0034a26": "跟下無五色線。要行便行。要說便說。若有人",
    "T48n2001_003:0034a27": "問長蘆。如何是要行便行。云步。如何是要說",
    "T48n2001_003:0034a28": "便說。云啊。",
    "T48n2001_003:0034a29": "[0034a29] 舉水潦和尚問馬大師。如何是佛法大意。馬",
    "T48n2001_003:0034b01": "祖與一踏倒。水潦豁然大悟。起來呵呵大笑",
    "T48n2001_003:0034b02": "云。百千法門。無量妙義。祇向一毫頭上。識得",
    "T48n2001_003:0034b03": "根源去。師云。馬大師。不合放過。待伊起來恁",
    "T48n2001_003:0034b04": "麼道。但問祇這一毫。從什麼處得來。待伊擬",
    "T48n2001_003:0034b05": "議。更與一踏。",
    "T48n2001_003:0034b06": "[0034b06] 舉古德云。長者長法身。短者短法身。師云且",
    "T48n2001_003:0034b07": "道。舜若多神。喚什麼作法身。良久云。還會",
    "T48n2001_003:0034b08": "麼。不可續鳧截鶴。夷岳盈壑去也。",
    "T48n2001_003:0034b09": "[0034b09] 舉布袋和尚頌云。彌勒真彌勒師云。拶破面",
    "T48n2001_003:0034b10": "門。分身千百億。師云。築著鼻孔。時時示時",
    "T48n2001_003:0034b11": "人。師云。高著眼。時人皆不識。師云。當面",
    "T48n2001_003:0034b12": "諱&#x5374;。師復云。憨皮袋欄街截巷。直是無迴",
    "T48n2001_003:0034b13": "避處。還辨得麼。腦後見腮莫與往來。",
    "T48n2001_003:0034b14": "[0034b14] 舉趙州云。至道無難。唯嫌揀擇。纔有語言。是",
    "T48n2001_003:0034b15": "揀擇。是明白。老僧不在明白裏。是汝還護惜",
    "T48n2001_003:0034b16": "也無。時有僧問。和尚既不在明白裏。護惜箇",
    "T48n2001_003:0034b17": "什麼。州云。我亦不知。僧云。既不知為什麼。",
    "T48n2001_003:0034b18": "道不在明白裏。州云。問事即得。禮拜了退師",
    "T48n2001_003:0034b19": "云。這僧也如切如瑳。不能見機而變。趙州也",
    "T48n2001_003:0034b20": "如琢如磨。幾乎事不解交。眾中祇管道。退身",
    "T48n2001_003:0034b21": "有分。殊不知盡力提持。還體悉得麼。焦&#x750E;打",
    "T48n2001_003:0034b22": "著連底凍。",
    "T48n2001_003:0034b23": "[0034b23] 舉睦州問武陵長老。了即毛端吞巨海。始知",
    "T48n2001_003:0034b24": "大地一微塵。作麼生。陵云。和尚問誰。州云問",
    "T48n2001_003:0034b25": "長老。陵云。何不領話。州云。我不領話。爾不",
    "T48n2001_003:0034b26": "領話。師云。睦州武陵。總道不領話。其間。有",
    "T48n2001_003:0034b27": "貪觀白浪失&#x5374;手橈。乃&#x7AEA;起拂子云。看。",
    "T48n2001_003:0034b28": "[0034b28] 舉南泉因至莊。偶莊主預備迎奉泉云。老僧",
    "T48n2001_003:0034b29": "居常出入不與他知。何夙排辨至於如此。主",
    "T48n2001_003:0034c01": "云。昨夜土地神報。侍者便問。既是大善知",
    "T48n2001_003:0034c02": "識為甚&#x5374;被鬼神覷見。泉云。土地前更添一",
    "T48n2001_003:0034c03": "分供養著。師云。長蘆則不然。若見這莊主恁",
    "T48n2001_003:0034c04": "麼道。便與捉住云。放爾不得。何故如此。不見",
    "T48n2001_003:0034c05": "道來說是非者。便是是非人。",
    "T48n2001_003:0034c06": "[0034c06] 舉僧問洞山。時時勤拂拭。莫使惹塵埃。為什",
    "T48n2001_003:0034c07": "麼不得他衣&#x76CB;。山云。直饒道本來無一物。",
    "T48n2001_003:0034c08": "也未合得他衣&#x76CB;。且道。什麼人合得。僧下九",
    "T48n2001_003:0034c09": "十六轉語。不契。末後云。設使將來他亦不受。",
    "T48n2001_003:0034c10": "山深肯之。雪竇云。他既不受是眼。將來必應",
    "T48n2001_003:0034c11": "是瞎。師云。長蘆則不然。直須將來。若不得",
    "T48n2001_003:0034c12": "來。爭知不受。直須不受。若不不受。爭免將",
    "T48n2001_003:0034c13": "來。將來底必應是眼。不受底真箇是瞎。還會",
    "T48n2001_003:0034c14": "麼。照盡體無依。通身合大道。",
    "T48n2001_003:0034c15": "[0034c15] 拈古一百則竟",
    "T48n2001_003:0034c16": "後序",
    "T48n2001_003:0034c17": "[0034c17] 余頃將漕淮南。夢僧導至一古寺基。有巨棟",
    "T48n2001_003:0034c18": "十數。大書其榜曰隰州。金碧煥然。覺而異之。",
    "T48n2001_003:0034c19": "&#x751E;語人莫能占。後數月。主普照者。眾訟抵獄。",
    "T48n2001_003:0034c20": "余生於泗。而又從官往來廿餘年。憫禪席猥",
    "T48n2001_003:0034c21": "冗。因欲以振起之。其徒走權貴門。皆為之地。",
    "T48n2001_003:0034c22": "余志終不可奪。時雪&#x5CEF;了住長蘆。與比丘千",
    "T48n2001_003:0034c23": "五百人俱。今天童覺居上首。與眾推出。余乃",
    "T48n2001_003:0034c24": "勸請力行祖道。無有怖畏。遠近歸依。戶外",
    "T48n2001_003:0034c25": "屨滿。他日相見。問其鄉里。則曰隰州人也。忽",
    "T48n2001_003:0034c26": "省昨夢若合符節。聞者莫不稽首贊歎。咸謂",
    "T48n2001_003:0034c27": "此事不可不書。而執筆輒嬾。退居清江之上",
    "T48n2001_003:0034c28": "二年矣。惠慈上人。自天童由雪&#x5CEF;。持二老書",
    "T48n2001_003:0034c29": "來。問訊懃懇。出天童拈提古德機緣。因記",
    "T48n2001_003:0035a01": "夢事之大略。題其後。不獨可以砥礪禪流。且",
    "T48n2001_003:0035a02": "為叢林盛事云。紹興四年十一月廿二日。薌",
    "T48n2001_003:0035a03": "林居士。向子諲書。"
}