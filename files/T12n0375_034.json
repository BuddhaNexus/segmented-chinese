{
    "T12n0375_034:0831a19": "大般涅槃經卷第三十四",
    "T12n0375_034:0831a21": "宋代沙門慧嚴等依泥洹經加之",
    "T12n0375_034:0831a22": "迦葉菩薩品之四",
    "T12n0375_034:0831a23": "迦葉菩薩白佛言：「世尊！一切眾生皆從煩",
    "T12n0375_034:0831a24": "惱而得果報。言煩惱者，所謂惡也，從惡煩",
    "T12n0375_034:0831a25": "惱所生煩惱亦名為惡。如是煩惱則有二",
    "T12n0375_034:0831a26": "種：一、因，二、果。因惡故，果惡；果惡故，子惡。如",
    "T12n0375_034:0831a27": "絍婆果，其子苦故，花、果、莖、葉一切皆苦。猶如",
    "T12n0375_034:0831a28": "毒樹，其子毒故，果亦是毒。因亦眾生、果亦眾",
    "T12n0375_034:0831a29": "生，因亦煩惱、果亦煩惱，煩惱因果即是眾生、",
    "T12n0375_034:0831b01": "眾生即是煩惱因果。若從是義，云何如來",
    "T12n0375_034:0831b02": "先喻雪山亦有毒草、微妙藥王？若言煩惱即",
    "T12n0375_034:0831b03": "是眾生、眾生即是煩惱，云何而言眾生身中",
    "T12n0375_034:0831b04": "有妙藥王？」佛言：「善哉，善哉。",
    "T12n0375_034:0831b05": "善男子！無量眾生咸同此疑，汝今能為啟請",
    "T12n0375_034:0831b06": "求解，我亦能斷。諦聽諦聽，善思念之，今",
    "T12n0375_034:0831b07": "當為汝分別解說。善男子！雪山喻者，即是眾",
    "T12n0375_034:0831b08": "生；言毒草者，即是煩惱；妙藥王者，即淨梵",
    "T12n0375_034:0831b09": "行。善男子！若有眾生能修如是清淨梵行，",
    "T12n0375_034:0831b10": "是名身中有妙藥王。」迦葉菩薩白佛言：「世",
    "T12n0375_034:0831b11": "尊！云何眾生有清淨梵行？」「善男子！猶如世",
    "T12n0375_034:0831b12": "間從子生果，是果有能與子作因、有不",
    "T12n0375_034:0831b13": "能者。有能作者，是名果子；若不能作，唯得",
    "T12n0375_034:0831b14": "名果，不得名子。一切眾生亦復如是，皆",
    "T12n0375_034:0831b15": "有二種：一者、有煩惱果，是煩惱因；二者、有",
    "T12n0375_034:0831b16": "煩惱果，非煩惱因。是煩惱果非煩惱因，是",
    "T12n0375_034:0831b17": "則名為清淨梵行。",
    "T12n0375_034:0831b18": "「善男子！眾生觀受，知是一切漏之近因，所謂",
    "T12n0375_034:0831b19": "內、外漏。受因緣故，不能斷絕一切諸漏，亦",
    "T12n0375_034:0831b20": "不能出三界牢獄。眾生因受著我、我所，生",
    "T12n0375_034:0831b21": "於心倒、想倒、見倒，是故眾生先當觀受。如",
    "T12n0375_034:0831b22": "是受者為一切愛而作近因，是故，智者欲",
    "T12n0375_034:0831b23": "斷愛者當先觀受。「善男子！一切眾生十二",
    "T12n0375_034:0831b24": "因緣所作善惡皆因受時，是故我為阿難說",
    "T12n0375_034:0831b25": "言：『阿難！一切眾生所作善惡皆是受時。』是故，",
    "T12n0375_034:0831b26": "智者先當觀受。既觀受已，復當更觀如是",
    "T12n0375_034:0831b27": "受者何因緣生？若因緣生，如是因緣復從何",
    "T12n0375_034:0831b28": "生？若無因生，無因何故不生無受？復觀是",
    "T12n0375_034:0831b29": "受不因自在天生、不因士夫生、不因微",
    "T12n0375_034:0831c01": "塵生、非時節生、不因想生、不因性生、不",
    "T12n0375_034:0831c02": "從自生、不從他生、非自他生、非無因生，",
    "T12n0375_034:0831c03": "是受皆從緣合而生。因緣者，即是愛也，是和",
    "T12n0375_034:0831c04": "合中非有受、非無受。是故，我當斷是和合，",
    "T12n0375_034:0831c05": "斷和合故則不生受。「善男子！智者既觀因",
    "T12n0375_034:0831c06": "已，次觀果報，眾生因受受於地獄、餓鬼、畜生",
    "T12n0375_034:0831c07": "乃至三界無量苦惱。受因緣故，受無常樂；受",
    "T12n0375_034:0831c08": "因緣故，斷於善根；受因緣故，獲得解脫。作",
    "T12n0375_034:0831c09": "是觀時，不作受因。云何名為不作受因？謂",
    "T12n0375_034:0831c10": "分別受，何等受能作愛因？何等愛能作受",
    "T12n0375_034:0831c11": "因？善男子！眾生若能如是深觀愛因、受因，",
    "T12n0375_034:0831c12": "則便能斷我及我所。「善男子！若人能作如",
    "T12n0375_034:0831c13": "是等觀，則應分別愛之與受在何處滅，即",
    "T12n0375_034:0831c14": "見愛、受有少滅處，當知亦應有畢竟滅，爾",
    "T12n0375_034:0831c15": "時即於解脫生信。生信心已，是解脫處何",
    "T12n0375_034:0831c16": "由而得？知從八正，即便修習。「云何名為八",
    "T12n0375_034:0831c17": "正道耶？是道觀受有三種相：一者、苦，二者、",
    "T12n0375_034:0831c18": "樂，三者、不苦不樂，如是三種俱能增長身之",
    "T12n0375_034:0831c19": "與心。何因緣故能增長耶？觸因緣也。是觸",
    "T12n0375_034:0831c20": "三種：一者、無明觸，二者、明觸，三者、非明無明",
    "T12n0375_034:0831c21": "觸。言明觸者，即八正道；其餘二觸增長身、心",
    "T12n0375_034:0831c22": "及三種受。是故，我應斷二種觸因緣，觸斷不",
    "T12n0375_034:0831c23": "生三受。「善男子！如是受者亦名為因、亦名",
    "T12n0375_034:0831c24": "為果，智者當觀亦因、亦果。云何為因？因受",
    "T12n0375_034:0831c25": "生愛，名之為因。云何名果？因觸生故，名",
    "T12n0375_034:0831c26": "之為果。是故，此受亦因、亦果。「智者如是觀",
    "T12n0375_034:0831c27": "是受已，次復觀愛，受果報故，名之為愛。智",
    "T12n0375_034:0831c28": "者觀愛復有二種：一者、雜食，二者、無食。雜",
    "T12n0375_034:0831c29": "食愛者，因生、老、病、死，一切諸有；無食愛者，斷",
    "T12n0375_034:0832a01": "生、老、病、死，一切諸有貪無漏道。智者復當",
    "T12n0375_034:0832a02": "作如是念：『我若生是雜食之愛，則不能",
    "T12n0375_034:0832a03": "斷生、老、病、死。我今雖貪無漏之道，不斷受",
    "T12n0375_034:0832a04": "因則不能得無漏道果。是故，應當先斷是",
    "T12n0375_034:0832a05": "觸；觸既斷已，受則自滅；受既滅已，愛亦隨滅。』",
    "T12n0375_034:0832a06": "是名八正道。「善男子！若有眾生能如是觀，",
    "T12n0375_034:0832a07": "雖有毒身，其中亦有微妙藥王，如雪山中",
    "T12n0375_034:0832a08": "雖有毒草，亦有妙藥。善男子！如是眾生雖",
    "T12n0375_034:0832a09": "從煩惱而得果報，而是果報更不復為煩",
    "T12n0375_034:0832a10": "惱作因，是即名為清淨梵行。",
    "T12n0375_034:0832a11": "「復次，善男子！智者當觀：『受、愛二事何因緣生？』",
    "T12n0375_034:0832a12": "知因想生。何以故？眾生見色亦不生貪，及",
    "T12n0375_034:0832a13": "觀受時亦不生貪。若於色中生顛倒想，",
    "T12n0375_034:0832a14": "謂色即是常、樂、我、淨，受是常、恒、無有變易，",
    "T12n0375_034:0832a15": "因是倒想生貪、恚、癡。是故，智者應當觀想。",
    "T12n0375_034:0832a16": "云何觀想？當作是念：『一切眾生未得正道",
    "T12n0375_034:0832a17": "皆有倒想。』云何倒想？於非常中生於常想、",
    "T12n0375_034:0832a18": "於非樂中生於樂想、於非淨中生於淨想、",
    "T12n0375_034:0832a19": "於空法中生於我想、於非男女、大小、晝夜、歲",
    "T12n0375_034:0832a20": "月、衣服、房舍、臥具，生於男女乃至臥具想。",
    "T12n0375_034:0832a21": "是想三種：一者、小，二者、大，三者、無邊。小因",
    "T12n0375_034:0832a22": "緣故，生於小想；大因緣故，生於大想；無量緣",
    "T12n0375_034:0832a23": "故，生無量想。復有小想，謂未入定；復有大",
    "T12n0375_034:0832a24": "想，謂已入定；復有無量想，謂十一切入。復",
    "T12n0375_034:0832a25": "有小想，所謂欲界一切想等；復有大想，所謂",
    "T12n0375_034:0832a26": "色界一切想等；復有無量想，謂無色界一切",
    "T12n0375_034:0832a27": "想等。三想滅故，受則自滅；想、受滅故，名為解",
    "T12n0375_034:0832a28": "脫。」迦葉菩薩言：「世尊！滅一切法名為解脫，",
    "T12n0375_034:0832a29": "如來云何說想、受滅名解脫耶？」佛言：「善男",
    "T12n0375_034:0832b01": "子！如來或時因眾生說，聞者解法；或時因",
    "T12n0375_034:0832b02": "法說於眾生，聞者亦解說於眾生。云何名",
    "T12n0375_034:0832b03": "為因眾生說，聞者解法？如我先為大迦葉",
    "T12n0375_034:0832b04": "說：『迦葉！眾生滅時，善法則滅。』是名因眾生",
    "T12n0375_034:0832b05": "說，聞者解法。云何因法說於眾生，聞者亦",
    "T12n0375_034:0832b06": "解說於眾生？如我先為阿難說言：『我亦不",
    "T12n0375_034:0832b07": "說親近一切法，亦復不說不親近一切",
    "T12n0375_034:0832b08": "法。若法近已，善法衰羸、不善熾盛，如是法者",
    "T12n0375_034:0832b09": "不應親近；若法近已，不善衰滅、善法增長，如",
    "T12n0375_034:0832b10": "是法者是應親近。』是名因法說於眾生，聞",
    "T12n0375_034:0832b11": "者亦解說於眾生。「善男子！如來雖說想、受",
    "T12n0375_034:0832b12": "二滅，則已總說一切可斷。智者既觀如是",
    "T12n0375_034:0832b13": "想已，次觀想因：『是無量想因何而生？』知因",
    "T12n0375_034:0832b14": "觸生。是觸二種：一者、因煩惱觸，二者、因解",
    "T12n0375_034:0832b15": "脫觸。因無明生，名煩惱觸；因明生者，名",
    "T12n0375_034:0832b16": "解脫觸。因煩惱觸生於倒想，因解脫觸生",
    "T12n0375_034:0832b17": "不倒想。觀想因已，次觀果報。」",
    "T12n0375_034:0832b18": "迦葉菩薩白佛言：「世尊！若以因此煩惱之",
    "T12n0375_034:0832b19": "想生於倒想，一切聖人實有倒想而無煩",
    "T12n0375_034:0832b20": "惱。是義云何？」佛言：「善男子！云何聖人而有倒",
    "T12n0375_034:0832b21": "想？」迦葉菩薩言：「世尊！一切聖人牛作牛想，",
    "T12n0375_034:0832b22": "亦說是牛；馬作馬想，亦說是馬；男女、大小、",
    "T12n0375_034:0832b23": "舍宅、車乘、去來亦爾，是名倒想。」「善男子！一切",
    "T12n0375_034:0832b24": "凡夫有二種想：一者、世流布想，二者、著想。一",
    "T12n0375_034:0832b25": "切聖人唯有世流布想，無有著想。一切凡",
    "T12n0375_034:0832b26": "夫惡覺觀故，於世流布生於著想；一切聖",
    "T12n0375_034:0832b27": "人善覺觀故，於世流布不生著想。是故，凡",
    "T12n0375_034:0832b28": "夫名為倒想；聖人雖知，不名倒想。「智者如",
    "T12n0375_034:0832b29": "是觀想因已，次觀果報：『是惡想果在於地",
    "T12n0375_034:0832c01": "獄、餓鬼、畜生、人、天中受。如我因斷惡覺觀",
    "T12n0375_034:0832c02": "故，無明觸斷，是故想斷；因想斷故，果報亦",
    "T12n0375_034:0832c03": "斷。』智者為斷如是想因修八正道。「善男子！",
    "T12n0375_034:0832c04": "若有能作如是等觀，則得名為清淨梵行。",
    "T12n0375_034:0832c05": "善男子！是名眾生毒身之中有妙藥王，如",
    "T12n0375_034:0832c06": "雪山中雖有毒草，亦有妙藥。",
    "T12n0375_034:0832c07": "「復次，善男子！智者觀欲：『欲者，即是色、聲、香、味、",
    "T12n0375_034:0832c08": "觸。』善男子！即是如來因中說果，從此五事",
    "T12n0375_034:0832c09": "生於欲耳，實非欲也。善男子！愚癡之人貪",
    "T12n0375_034:0832c10": "求受之，於是色中生顛倒想，乃至觸中亦",
    "T12n0375_034:0832c11": "生倒想，倒想因緣便生於受。是故世間說",
    "T12n0375_034:0832c12": "因倒想生十種想。欲因緣故，在於世間受",
    "T12n0375_034:0832c13": "惡果報，以惡加於父母、沙門、婆羅門等，所",
    "T12n0375_034:0832c14": "不應作而故作之，不惜身命。是故，智者觀",
    "T12n0375_034:0832c15": "是惡想因緣故生欲心。智者如是觀欲因",
    "T12n0375_034:0832c16": "已，次觀果報：『是欲多有諸惡果報，所謂地獄、",
    "T12n0375_034:0832c17": "餓鬼、畜生、人中、天上。』是名觀果報。若是惡",
    "T12n0375_034:0832c18": "想得除滅者，終不生於此欲心也；無欲",
    "T12n0375_034:0832c19": "心故，不受惡受；無惡受故，則無惡果。是",
    "T12n0375_034:0832c20": "故，我應先斷惡想；斷惡想已，如是等法自",
    "T12n0375_034:0832c21": "然而滅。是故，智者為滅惡想修八正道，是",
    "T12n0375_034:0832c22": "則名為清淨梵行。是名眾生毒身之中有妙",
    "T12n0375_034:0832c23": "藥王，如雪山中雖有毒草，亦有妙藥。",
    "T12n0375_034:0832c24": "「復次，善男子！智者如是觀是欲已，次當觀",
    "T12n0375_034:0832c25": "業。何以故？有智之人當作是念：『受、想、觸、欲",
    "T12n0375_034:0832c26": "即是煩惱。』是煩惱者，能作生業、不作受業。",
    "T12n0375_034:0832c27": "如是煩惱與業共行則有二種：一、作生業，",
    "T12n0375_034:0832c28": "二、作受業。是故，智者當觀於業。是業三種：",
    "T12n0375_034:0832c29": "謂身、口、意。善男子！身、口二業，亦名為業、亦名",
    "T12n0375_034:0833a01": "業果；意唯名業，不名為果，以業因故則名",
    "T12n0375_034:0833a02": "為業。善男子！身、口二業名為外業，意業名",
    "T12n0375_034:0833a03": "內，是三種業共煩惱行，故作二種業：一者、",
    "T12n0375_034:0833a04": "生業，二者、受業。善男子！正業者即意業也；期",
    "T12n0375_034:0833a05": "業者，謂身、口業。先發故名意業，從意業生",
    "T12n0375_034:0833a06": "名身、口業，是故意業得名為正。智者觀業",
    "T12n0375_034:0833a07": "已，次觀業因。業因者，即無明觸；因無明觸，",
    "T12n0375_034:0833a08": "眾生求有；求有因緣即是愛也；愛因緣故，",
    "T12n0375_034:0833a09": "造作三種身、口、意業。善男子！智者如是觀",
    "T12n0375_034:0833a10": "業因已，次觀果報。果報有四：一者、黑黑果",
    "T12n0375_034:0833a11": "報，二者、白白果報，三者、雜雜果報，四者、不黑",
    "T12n0375_034:0833a12": "不白不黑不白果報。黑黑果報者，作業時垢，",
    "T12n0375_034:0833a13": "果報亦垢；白白果報者，作業時淨，果報亦淨；",
    "T12n0375_034:0833a14": "雜雜果報者，作業時雜，果報亦雜；不白不黑",
    "T12n0375_034:0833a15": "不白不黑果報者，名無漏業。」迦葉菩薩白佛",
    "T12n0375_034:0833a16": "言：「世尊先說無漏無有果報，今云何言不",
    "T12n0375_034:0833a17": "白不黑果報耶？」佛言：「善男子！是義有二：一",
    "T12n0375_034:0833a18": "者、亦果亦報，二者、唯果非報。黑黑果報，亦名",
    "T12n0375_034:0833a19": "為果、亦名為報。黑因生故，得名為果；能作",
    "T12n0375_034:0833a20": "因故，復名為報。淨、雜亦爾。無漏果者，因有",
    "T12n0375_034:0833a21": "漏生，故名為果；不作他因，不名為報。是",
    "T12n0375_034:0833a22": "故名果，不名為報。」迦葉菩薩白佛言：「世尊！",
    "T12n0375_034:0833a23": "是無漏業非是黑法，何因緣故不名為白？」",
    "T12n0375_034:0833a24": "「善男子！無有報故，不名為白；對治黑故，故",
    "T12n0375_034:0833a25": "名為白。我今乃說受果報者名之為白。",
    "T12n0375_034:0833a26": "是無漏業不受報故，不名為白，名為寂靜。",
    "T12n0375_034:0833a27": "如是業者有定受報處，如十惡法定在地",
    "T12n0375_034:0833a28": "獄、餓鬼、畜生，十善之業定在人、天。十不善法",
    "T12n0375_034:0833a29": "有上、中、下：上因緣故，受地獄身；中因緣故，",
    "T12n0375_034:0833b01": "受畜生身；下因緣故，受餓鬼身。人業十善復",
    "T12n0375_034:0833b02": "有四種：一者、下，二者、中，三者、上，四者、上上。",
    "T12n0375_034:0833b03": "下因緣故，生欝單越；中因緣故，生弗婆提；上",
    "T12n0375_034:0833b04": "因緣故，生瞿陀尼；上上因緣生閻浮提。有智",
    "T12n0375_034:0833b05": "之人作是觀已，即作是念：『我當云何斷是",
    "T12n0375_034:0833b06": "果報？』復作是念：『是業因緣，無明、觸生。我若",
    "T12n0375_034:0833b07": "斷除無明與觸，如是業果則滅不生。』是故，",
    "T12n0375_034:0833b08": "智者為斷無明、觸因緣故修八正道，是則",
    "T12n0375_034:0833b09": "名為清淨梵行。善男子！是名眾生毒身之中",
    "T12n0375_034:0833b10": "有妙藥王，如雪山中雖有毒草，亦有妙",
    "T12n0375_034:0833b11": "藥。",
    "T12n0375_034:0833b12": "「復次，善男子！智者觀業、觀煩惱已，次觀是",
    "T12n0375_034:0833b13": "二所得果報，是二果報即是苦也。既知是",
    "T12n0375_034:0833b14": "苦，則能捨離一切受生。智者復觀煩惱因",
    "T12n0375_034:0833b15": "緣生於煩惱，業因緣故亦生煩惱；煩惱因",
    "T12n0375_034:0833b16": "緣復生於業，業因緣生苦；苦因緣故生",
    "T12n0375_034:0833b17": "於煩惱。煩惱因緣生有，有因緣生苦；有因",
    "T12n0375_034:0833b18": "緣生有、有因緣生業，業因緣生煩惱；煩",
    "T12n0375_034:0833b19": "惱因緣生苦，苦因緣生苦。善男子！智者",
    "T12n0375_034:0833b20": "若能作如是觀，當知是人能觀業苦。何",
    "T12n0375_034:0833b21": "以故？如上所觀即是生死十二因緣。若人能",
    "T12n0375_034:0833b22": "觀如是生死十二因緣，當知是人不造新",
    "T12n0375_034:0833b23": "業，能壞故業。「善男子！有智之人觀地獄苦，",
    "T12n0375_034:0833b24": "觀一地獄乃至一百三十六所，一一地獄有",
    "T12n0375_034:0833b25": "種種苦，皆是煩惱、業因緣生。觀地獄已，次",
    "T12n0375_034:0833b26": "觀餓鬼、畜生等苦。作是觀已，復觀人天所",
    "T12n0375_034:0833b27": "有諸苦，如是眾苦皆從煩惱、業因緣生。善",
    "T12n0375_034:0833b28": "男子！天上雖無大苦惱事，然其身體柔軟細",
    "T12n0375_034:0833b29": "滑，見五相時極受大苦，如地獄苦等無差",
    "T12n0375_034:0833c01": "別。善男子！智者深觀三界諸苦皆從煩惱、業",
    "T12n0375_034:0833c02": "因緣生。「善男子！譬如坏器即易破壞；眾生",
    "T12n0375_034:0833c03": "受身亦復如是，既受身已，是眾苦器。譬如",
    "T12n0375_034:0833c04": "大樹，花果繁茂，眾鳥能壞；如多乾草，小火能",
    "T12n0375_034:0833c05": "焚；眾生受身為苦所壞亦復如是。善男子！",
    "T12n0375_034:0833c06": "智者若能觀苦八種如聖行中，當知是人",
    "T12n0375_034:0833c07": "能斷眾苦。「善男子！智者深觀是八苦已，次",
    "T12n0375_034:0833c08": "觀苦因。苦因者，即愛無明。是愛無明則有二",
    "T12n0375_034:0833c09": "種：一者、求身，二者、求財。求身、求財，二俱是苦。",
    "T12n0375_034:0833c10": "是故當知：愛無明者即是苦因。善男子！是愛",
    "T12n0375_034:0833c11": "無明則有二種：一者、內，二者、外。內能作業，",
    "T12n0375_034:0833c12": "外能增長。又復，內能作業，外作業果。斷內",
    "T12n0375_034:0833c13": "愛已，業則得斷；斷外愛已，果則得斷。內",
    "T12n0375_034:0833c14": "愛能生未來世苦、外愛能生現在世苦，智者",
    "T12n0375_034:0833c15": "觀愛即是苦因。既觀因已，次觀果報。苦果",
    "T12n0375_034:0833c16": "報者，即是取也。愛果名取，是取因緣即內、外",
    "T12n0375_034:0833c17": "愛，則有愛苦。善男子！智者當觀：『愛因緣",
    "T12n0375_034:0833c18": "取，取因緣愛。若我能斷愛、取二事，則不造",
    "T12n0375_034:0833c19": "業，受於眾苦。』是故，智者為斷受苦修八",
    "T12n0375_034:0833c20": "正道。善男子！若有人能如是觀者，是則名",
    "T12n0375_034:0833c21": "為清淨梵行。是名眾生毒身之中有妙藥",
    "T12n0375_034:0833c22": "王，如雪山中雖有毒草，亦有妙藥。」",
    "T12n0375_034:0833c23": "迦葉菩薩白佛言：「世尊！云何名為清淨梵",
    "T12n0375_034:0833c24": "行？」佛言：「善男子！一切法是。」迦葉菩薩言：「世",
    "T12n0375_034:0833c25": "尊！一切法者，義不決定。何以故？如來或說",
    "T12n0375_034:0833c26": "是善、不善，或時說為四念處觀、或說是十二",
    "T12n0375_034:0833c27": "入、或說是善知識、或說是十二因緣、或說",
    "T12n0375_034:0833c28": "是眾生、或說是正見、邪見、或說十二部經、",
    "T12n0375_034:0833c29": "或說即是二諦，如來今乃說一切法為淨梵",
    "T12n0375_034:0834a01": "行，悉是何等一切法耶？」佛言：「善哉，善哉。善男",
    "T12n0375_034:0834a02": "子！如是微妙《大涅槃經》乃是一切善法寶",
    "T12n0375_034:0834a03": "藏。譬如大海是眾寶藏；是《涅槃經》亦復如是，",
    "T12n0375_034:0834a04": "即是一切字義祕藏。「善男子！如須彌山，眾藥",
    "T12n0375_034:0834a05": "根本；是經亦爾，即是菩薩戒之根本。「善男子！",
    "T12n0375_034:0834a06": "譬如虛空是一切物之所住處；是經亦爾，即",
    "T12n0375_034:0834a07": "是一切善法住處。「善男子！譬如猛風，無能繫",
    "T12n0375_034:0834a08": "縛；一切菩薩行是經者亦復如是，不為一",
    "T12n0375_034:0834a09": "切煩惱惡法之所繫縛。「善男子！譬如金剛，無",
    "T12n0375_034:0834a10": "能壞者；是經亦爾，雖有外道惡邪之人，不",
    "T12n0375_034:0834a11": "能破壞。「善男子！如恒河沙，無能數者；如是",
    "T12n0375_034:0834a12": "經義亦復如是，無能數者。「善男子！是經典",
    "T12n0375_034:0834a13": "者，為諸菩薩而作法幢，如帝釋幢。「善男子！",
    "T12n0375_034:0834a14": "是經即是趣涅槃城之商主也，如大導師",
    "T12n0375_034:0834a15": "引諸商人趣向大海。「善男子！是經能為諸",
    "T12n0375_034:0834a16": "菩薩等作法光明，如世日月能破諸闇。「善",
    "T12n0375_034:0834a17": "男子！是經能為病苦眾生作大良藥，如香",
    "T12n0375_034:0834a18": "山中微妙藥王能治眾病。「善男子！是經能為",
    "T12n0375_034:0834a19": "一闡提杖，猶如羸人因之得起。「善男子！是",
    "T12n0375_034:0834a20": "經能為一切惡人而作橋梁，猶如世橋能",
    "T12n0375_034:0834a21": "渡一切。「善男子！是經能為行三有者遇",
    "T12n0375_034:0834a22": "煩惱熱而作陰涼，如世間蓋遮覆暑熱。「善",
    "T12n0375_034:0834a23": "男子！是經即是大無畏王，能壞一切煩惱惡",
    "T12n0375_034:0834a24": "魔，如師子王降伏眾獸。「善男子！是經即是",
    "T12n0375_034:0834a25": "大神呪師，能壞一切煩惱魔鬼，如世呪師",
    "T12n0375_034:0834a26": "能去魍魎。「善男子！是經即是無上霜雹，能",
    "T12n0375_034:0834a27": "壞一切生死果報，如世雹雨壞諸果實。「善",
    "T12n0375_034:0834a28": "男子！是經能為壞戒目者作大良藥，猶",
    "T12n0375_034:0834a29": "如世間安闍陀藥善療眼痛。「善男子！是經能",
    "T12n0375_034:0834b01": "住一切善法，如世間地能住眾物。「善男子！",
    "T12n0375_034:0834b02": "是經即是毀戒眾生之明鏡也，如世間鏡見",
    "T12n0375_034:0834b03": "諸色像。「善男子！是經能為無慚愧者而作",
    "T12n0375_034:0834b04": "衣服，如世衣裳障蔽形體。「善男子！是經能",
    "T12n0375_034:0834b05": "為貧善法者作大財寶，如功德天利益貧",
    "T12n0375_034:0834b06": "者。「善男子！是經能為渴法眾生作甘露漿，",
    "T12n0375_034:0834b07": "如八味水充足渴者。「善男子！是經能為煩",
    "T12n0375_034:0834b08": "惱之人而作法床，如世乏人遇安隱床。「善",
    "T12n0375_034:0834b09": "男子！是經能為初地菩薩至十地菩薩而",
    "T12n0375_034:0834b10": "作瓔珞、香花、塗香、末香、燒香，清淨種性，具足",
    "T12n0375_034:0834b11": "之乘過於一切六波羅蜜受妙樂處，如",
    "T12n0375_034:0834b12": "忉利天波利質多羅樹。「善男子！是經即是金",
    "T12n0375_034:0834b13": "剛利斧，能伐一切煩惱大樹；即是利刀，能",
    "T12n0375_034:0834b14": "割習氣；即是勇健，能摧魔怨；即是智火，焚",
    "T12n0375_034:0834b15": "煩惱薪；即因緣藏，出辟支佛；即是聲聞藏，",
    "T12n0375_034:0834b16": "生聲聞人。即是一切諸天之眼，即是一切人",
    "T12n0375_034:0834b17": "之正道，即是一切畜生依處，即是餓鬼解脫",
    "T12n0375_034:0834b18": "之處，即是地獄無上之尊，即是一切十方眾",
    "T12n0375_034:0834b19": "生無上之器，即是十方過去、未來、現在諸佛",
    "T12n0375_034:0834b20": "之父母也。善男子！是故此經攝一切法。如",
    "T12n0375_034:0834b21": "我先說：此經雖攝一切諸法，我說梵行即",
    "T12n0375_034:0834b22": "是三十七助道法。善男子！若離如是三十",
    "T12n0375_034:0834b23": "七品，終不能得聲聞正果乃至阿耨多羅三",
    "T12n0375_034:0834b24": "藐三菩提果，不見佛性及佛性果。以是因",
    "T12n0375_034:0834b25": "緣，梵行即是三十七品。何以故？三十七品，性",
    "T12n0375_034:0834b26": "非顛倒，能壞顛倒；性非惡見，能壞惡見；性",
    "T12n0375_034:0834b27": "非怖畏，能壞怖畏；性是淨行，能令眾生畢",
    "T12n0375_034:0834b28": "竟造作清淨梵行。」",
    "T12n0375_034:0834b29": "迦葉菩薩白佛言：「世尊！有漏之法亦復能作",
    "T12n0375_034:0834c01": "無漏法因，如來何故不說有漏為淨梵行？」",
    "T12n0375_034:0834c02": "「善男子！一切有漏即是顛倒，是故有漏不得",
    "T12n0375_034:0834c03": "名為清淨梵行。」迦葉菩薩白佛言：「世尊！世",
    "T12n0375_034:0834c04": "第一法為是有漏？是無漏耶？」佛言：「善男子！",
    "T12n0375_034:0834c05": "是有漏也。」「世尊！雖是有漏，性非顛倒。何故",
    "T12n0375_034:0834c06": "不名清淨梵行？」「善男子！世第一法無漏因故，",
    "T12n0375_034:0834c07": "似於無漏；向無漏故，不名顛倒。善男子！清",
    "T12n0375_034:0834c08": "淨梵行發心相續乃至畢竟，世第一法唯是",
    "T12n0375_034:0834c09": "一念，是故不得名淨梵行。」迦葉菩薩白佛",
    "T12n0375_034:0834c10": "言：「世尊！眾生五識亦是有漏，非是顛倒，復",
    "T12n0375_034:0834c11": "非一念，何故不名清淨梵行？」「善男子！眾生",
    "T12n0375_034:0834c12": "五識雖非一念，然是有漏、復是顛倒。增諸",
    "T12n0375_034:0834c13": "漏故，名為有漏；體非真實，著想故倒。云何",
    "T12n0375_034:0834c14": "名為體非真實，著想故倒？非男女中生男",
    "T12n0375_034:0834c15": "女想；乃至舍宅、車乘、瓶、衣亦復如是，是名顛",
    "T12n0375_034:0834c16": "倒。善男子！三十七品性無顛倒，是故得名",
    "T12n0375_034:0834c17": "清淨梵行。善男子！若有菩薩於三十七品",
    "T12n0375_034:0834c18": "知根、知因、知攝、知增、知主、知導、知勝、知實、",
    "T12n0375_034:0834c19": "知畢竟者，如是菩薩則得名為清淨梵行。」",
    "T12n0375_034:0834c20": "迦葉菩薩白佛言：「世尊！云何名為知根乃",
    "T12n0375_034:0834c21": "至知畢竟耶？」佛言：「善男子！善哉，善哉。菩薩",
    "T12n0375_034:0834c22": "發問為於二事：一者、為自知故，二者、為他",
    "T12n0375_034:0834c23": "知故。汝今已知，但為無量眾生未解啟請",
    "T12n0375_034:0834c24": "是事。是故，我今重讚歎汝，善哉，善哉。「善男",
    "T12n0375_034:0834c25": "子！三十七品根本是欲，因名明、觸，攝取名受，",
    "T12n0375_034:0834c26": "增名善思，主名為念，導名為定，勝名智",
    "T12n0375_034:0834c27": "慧，實名解脫，畢竟名為大般涅槃。善男子！",
    "T12n0375_034:0834c28": "善欲即是初發道心乃至阿耨多羅三藐三",
    "T12n0375_034:0834c29": "菩提之根本也，是故我說欲為根本。善男",
    "T12n0375_034:0835a01": "子！如世間說，一切苦惱，愛為根本；一切疾",
    "T12n0375_034:0835a02": "病，宿食為本；一切斷事，鬪諍為本；一切惡事，",
    "T12n0375_034:0835a03": "虛妄為本。」迦葉菩薩白佛言：「世尊！如來先",
    "T12n0375_034:0835a04": "於此經中說：『一切善法，不放逸為本。』今乃",
    "T12n0375_034:0835a05": "說欲。是義云何？」佛言：「善男子！若言生因，善",
    "T12n0375_034:0835a06": "欲是也；若言了因，不放逸是。如世間說一",
    "T12n0375_034:0835a07": "切果者，子為其因；或復有說子為生因，地",
    "T12n0375_034:0835a08": "為了因。是義亦爾。」迦葉菩薩言：「世尊！如來",
    "T12n0375_034:0835a09": "先於餘經中說：『三十七品，佛是根本。』是義云",
    "T12n0375_034:0835a10": "何？」「善男子！如來先說：『眾生初知三十七品，",
    "T12n0375_034:0835a11": "佛是根本。』若自證得，欲為根本。」「世尊！云何明、",
    "T12n0375_034:0835a12": "觸名之為因？」「善男子！如來或時說明為慧、",
    "T12n0375_034:0835a13": "或說為信。善男子！信因緣故親近善友，是",
    "T12n0375_034:0835a14": "名為觸；親近因緣得聞正法，是名為觸；因",
    "T12n0375_034:0835a15": "聞正法，身、口、意淨，是名為觸；因三業淨獲",
    "T12n0375_034:0835a16": "得正命，是名為觸。因正命故，得淨根戒；因",
    "T12n0375_034:0835a17": "淨根戒，樂寂靜處；因樂寂靜，能善思惟；因",
    "T12n0375_034:0835a18": "善思惟，得如法住；因如法住，得三十七品，",
    "T12n0375_034:0835a19": "能壞無量諸惡煩惱，是名為觸。「善男子！受",
    "T12n0375_034:0835a20": "名攝取，眾生受時能作善惡，是故名受為",
    "T12n0375_034:0835a21": "攝取也。善男子！受因緣故，生諸煩惱，三十",
    "T12n0375_034:0835a22": "七品能破壞之，是故以受為攝取也。「因善",
    "T12n0375_034:0835a23": "思惟能破煩惱，是故名增。何以故？勤修習",
    "T12n0375_034:0835a24": "故，得如是等三十七品。「若觀能破諸惡煩",
    "T12n0375_034:0835a25": "惱要賴專念，是故以念為主。如世間中一",
    "T12n0375_034:0835a26": "切四兵隨主將意；三十七品亦復如是，皆隨",
    "T12n0375_034:0835a27": "念主。「善男子！既入定已，三十七品能善分",
    "T12n0375_034:0835a28": "別一切法相，是故以定為導。「是三十七品",
    "T12n0375_034:0835a29": "分別法相智為最勝，是故以慧為勝。「如是",
    "T12n0375_034:0835b01": "智慧知煩惱已，智慧力故，煩惱消滅。如世",
    "T12n0375_034:0835b02": "間中四兵壞怨，或一、或二，勇健者能；三十七",
    "T12n0375_034:0835b03": "品亦復如是，智慧力故能壞煩惱，是故以",
    "T12n0375_034:0835b04": "慧為勝。「善男子！雖因修習三十七品獲",
    "T12n0375_034:0835b05": "得四禪、神通、安樂，亦不名實；若壞煩惱、證",
    "T12n0375_034:0835b06": "解脫時乃名為實。是三十七品發心修道，",
    "T12n0375_034:0835b07": "雖得世樂及出世樂、四沙門果及以解脫，亦",
    "T12n0375_034:0835b08": "不得名為畢竟也。若能斷除三十七品所",
    "T12n0375_034:0835b09": "行之事，是名涅槃。是故，我說畢竟者即大涅",
    "T12n0375_034:0835b10": "槃。",
    "T12n0375_034:0835b11": "「復次，善男子！善愛念心即是欲也。因善愛念",
    "T12n0375_034:0835b12": "親近善友，故名為觸，是名為因。因近善",
    "T12n0375_034:0835b13": "友，故名為受，是名攝取。因近善友能善",
    "T12n0375_034:0835b14": "思惟，故名為增。因是四法能生長道——所謂",
    "T12n0375_034:0835b15": "欲、念、定、智——是即名為主導勝也。因是三法",
    "T12n0375_034:0835b16": "得二解脫——除斷愛故得心解脫、斷無明故",
    "T12n0375_034:0835b17": "得慧解脫——是名為實。如是八法畢竟得果",
    "T12n0375_034:0835b18": "名為涅槃；故名畢竟。",
    "T12n0375_034:0835b19": "「復次，善男子！欲者即是發心出家，觸者即是",
    "T12n0375_034:0835b20": "白四羯磨，是名為因。攝者即是受二種戒：",
    "T12n0375_034:0835b21": "一者、波羅提木叉戒，二者、淨根戒，是名為受、",
    "T12n0375_034:0835b22": "是名攝取。增者即是修習四禪，主者即是須",
    "T12n0375_034:0835b23": "陀洹果、斯陀含果，導者即是阿那含果，勝者",
    "T12n0375_034:0835b24": "即是阿羅漢果，實者即是辟支佛果，畢竟者",
    "T12n0375_034:0835b25": "即是阿耨多羅三藐三菩提果。",
    "T12n0375_034:0835b26": "「復次，善男子！欲名為識，觸名六入，攝名為",
    "T12n0375_034:0835b27": "受，增名無明，主名名色，導名為愛，勝名",
    "T12n0375_034:0835b28": "為取，實名為有，畢竟者名生、老、病、死。」",
    "T12n0375_034:0835b29": "迦葉菩薩言：「世尊！根本、因、增，如是三法云何",
    "T12n0375_034:0835c01": "有異？」「善男子！所言根者，即是初發；因者，即",
    "T12n0375_034:0835c02": "是相似不斷；增者，即是滅相似已能生相",
    "T12n0375_034:0835c03": "似。復次，善男子！根即是作，因即是果，增即可",
    "T12n0375_034:0835c04": "用。善男子！未來之世雖有果報，以未受故，",
    "T12n0375_034:0835c05": "名之為因；及其受時，是名為增。復次，善男",
    "T12n0375_034:0835c06": "子！根即是求，得即是因，用即是增。善男子！",
    "T12n0375_034:0835c07": "是經中，根即是見道，因即修道，增者即是",
    "T12n0375_034:0835c08": "無學道也。復次，善男子！根即正因，因即方便",
    "T12n0375_034:0835c09": "因；從是二因獲得果報，名為增長。」",
    "T12n0375_034:0835c10": "迦葉菩薩言：「世尊！如佛所說，畢竟者即是涅",
    "T12n0375_034:0835c11": "槃。如是涅槃云何可得？」「善男子！若菩薩摩",
    "T12n0375_034:0835c12": "訶薩、比丘、比丘尼、優婆塞、優婆夷能修十想，",
    "T12n0375_034:0835c13": "當知是人能得涅槃。云何為十？一者、無常",
    "T12n0375_034:0835c14": "想，二者、苦想，三者、無我想，四者、厭離食想，五",
    "T12n0375_034:0835c15": "者、一切世間不可樂想，六者、死想，七者、多過",
    "T12n0375_034:0835c16": "罪想，八者、離想，九者、滅想，十者、無愛想。善",
    "T12n0375_034:0835c17": "男子！菩薩摩訶薩、比丘、比丘尼、優婆塞、優婆",
    "T12n0375_034:0835c18": "夷修習如是十種想者，是人畢竟定得涅",
    "T12n0375_034:0835c19": "槃。不隨他心，自能分別善、不善等，是名真",
    "T12n0375_034:0835c20": "實稱比丘義乃至得稱優婆夷義。」",
    "T12n0375_034:0835c21": "迦葉菩薩言：「世尊！云何名為菩薩乃至優婆",
    "T12n0375_034:0835c22": "夷等修無常想？」「善男子！菩薩二種：一、初發",
    "T12n0375_034:0835c23": "心，二、已行道。無常想者亦復二種：一、麁，二、細。",
    "T12n0375_034:0835c24": "初心菩薩觀無常想時作是思惟：『世間之物",
    "T12n0375_034:0835c25": "凡有二種：一、內，二、外。如是內物無常、變異，",
    "T12n0375_034:0835c26": "我見生時、小時、大時、壯時、老時、死時，是諸時",
    "T12n0375_034:0835c27": "節各各不同，是故當知內物無常。』復作是",
    "T12n0375_034:0835c28": "念：『我見眾生或有肥鮮，具足色、力，去來、進",
    "T12n0375_034:0835c29": "止自在無礙；或見病苦，色力毀悴，顏貌羸損，",
    "T12n0375_034:0836a01": "不得自在；或見財富庫藏盈溢；或見貧窮，",
    "T12n0375_034:0836a02": "觸事斯乏；或見成就無量功德；或見具",
    "T12n0375_034:0836a03": "足無量惡法。是故定知內法無常。』復觀外法：",
    "T12n0375_034:0836a04": "『子時、牙時、莖時、葉時、花時、果時，如是諸時各",
    "T12n0375_034:0836a05": "各不同。如是外法或有具足、或不具足，是",
    "T12n0375_034:0836a06": "故當知一切外物定是無常。』既觀見法是無",
    "T12n0375_034:0836a07": "常已，復觀聞法：『我聞諸天具足成就極妙",
    "T12n0375_034:0836a08": "快樂，神通自在，亦有五相。是故當知即是無",
    "T12n0375_034:0836a09": "常。復聞劫初有諸眾生各各具足上妙功",
    "T12n0375_034:0836a10": "德，身光自照，不假日月。無常力故，光滅德",
    "T12n0375_034:0836a11": "損。復聞昔有轉輪聖王統四天下，成就七",
    "T12n0375_034:0836a12": "寶，得大自在，而不能壞無常之相。』復觀大",
    "T12n0375_034:0836a13": "地：『往昔之時安處布置無量眾生，間無空處",
    "T12n0375_034:0836a14": "如車輪許，具足生長一切妙藥，叢林、樹木、",
    "T12n0375_034:0836a15": "果實滋茂。眾生薄福，令此大地無復勢力，",
    "T12n0375_034:0836a16": "所生之物遂成虛耗。是故當知：內、外之法一",
    "T12n0375_034:0836a17": "切無常。』是則名為麁無常也。「既觀麁已，次",
    "T12n0375_034:0836a18": "觀細者。云何名細？菩薩摩訶薩觀於一切",
    "T12n0375_034:0836a19": "內外之物乃至微塵，在未來時已是無常。何",
    "T12n0375_034:0836a20": "以故？具足成就破壞相故。若未來色非無",
    "T12n0375_034:0836a21": "常者，不得言色有十時差別。云何為十？",
    "T12n0375_034:0836a22": "一者、膜時，二者、泡時，三者、胞時，四者、肉團",
    "T12n0375_034:0836a23": "時，五者、肢時，六者、嬰孩時，七者、童子時，八",
    "T12n0375_034:0836a24": "者、少年時，九者、盛壯時，十者、衰老時。菩薩觀",
    "T12n0375_034:0836a25": "膜：若非無常，不應至胞；乃至盛壯非無",
    "T12n0375_034:0836a26": "常者，終不至老。若是諸時非念念滅終不",
    "T12n0375_034:0836a27": "漸長，應當一時成長具足。無是事故，是故",
    "T12n0375_034:0836a28": "當知定有念念微細無常。復見有人諸根",
    "T12n0375_034:0836a29": "具足，顏色暐曄，後見枯悴，復作是念：『是人",
    "T12n0375_034:0836b01": "定有念念無常。』復觀四大及四威儀，復觀",
    "T12n0375_034:0836b02": "內外各二苦因：飢、渴、寒、熱。復觀是四，若無念",
    "T12n0375_034:0836b03": "念微細無常，亦不得說如是四苦。若有菩",
    "T12n0375_034:0836b04": "薩能作是念，是名菩薩觀細無常。「如內、外",
    "T12n0375_034:0836b05": "色，心法亦爾。何以故？行六處故。行六處",
    "T12n0375_034:0836b06": "時，或生喜心、或生瞋心、或生愛心、或生",
    "T12n0375_034:0836b07": "念心，展轉異生，不得一種。是故當知：一切",
    "T12n0375_034:0836b08": "色法及非色法悉是無常。「善男子！菩薩若能",
    "T12n0375_034:0836b09": "於一念中見一切法生滅無常，是名菩薩",
    "T12n0375_034:0836b10": "具無常想。善男子！智者修習無常想已，遠",
    "T12n0375_034:0836b11": "離常慢、常倒、想倒。",
    "T12n0375_034:0836b12": "「次修苦想：『何因緣故有如是苦？』深知是苦",
    "T12n0375_034:0836b13": "因於無常，因無常故，受生、老、病、死。生、老、病、",
    "T12n0375_034:0836b14": "死因緣故，名為無常。無常因緣故，受內、外苦，",
    "T12n0375_034:0836b15": "飢、渴、寒、熱、鞭打、罵辱，如是等苦皆因無常。復",
    "T12n0375_034:0836b16": "次，智者深觀此身即無常器，是器即苦；以器",
    "T12n0375_034:0836b17": "苦故，所受盛法亦復是苦。「善男子！智者復",
    "T12n0375_034:0836b18": "觀：『生即是苦、滅即是苦。苦生、滅故，即是無常，",
    "T12n0375_034:0836b19": "非我、我所。』修無我想。智者復觀：『苦即無常、",
    "T12n0375_034:0836b20": "無常即苦。若苦無常，智者云何說言有我？苦",
    "T12n0375_034:0836b21": "非是我，無常亦爾。如是，五陰亦苦、無常。眾生",
    "T12n0375_034:0836b22": "云何說言有我？』復次，觀一切法有異和合，",
    "T12n0375_034:0836b23": "不從一和合生一切法、亦非一法是一切",
    "T12n0375_034:0836b24": "和合果。一切和合皆無自性，亦無一性、亦",
    "T12n0375_034:0836b25": "無異性、亦無物性、亦無自在。諸法若有如",
    "T12n0375_034:0836b26": "是等相，智者云何說言有我？復作是念：『一",
    "T12n0375_034:0836b27": "切法中無有一法能為作者。若使一法不",
    "T12n0375_034:0836b28": "能作者，眾法和合亦不能作。一切諸法性",
    "T12n0375_034:0836b29": "終不能獨生獨滅，和合故滅、和合故生。是",
    "T12n0375_034:0836c01": "法生已，眾生倒想，言是和合、從和合生。眾",
    "T12n0375_034:0836c02": "生想倒，無有真實，云何而有真實我耶？』是",
    "T12n0375_034:0836c03": "故，智者觀於無我。又復諦觀：『何因緣故眾生",
    "T12n0375_034:0836c04": "說我？是我若有，應一？應多？我若一者，云何",
    "T12n0375_034:0836c05": "而有剎利、婆羅門、毘舍、首陀，人、天、地獄、餓鬼、",
    "T12n0375_034:0836c06": "畜生，大、小、老、壯？是故，知我非是一也。我若多",
    "T12n0375_034:0836c07": "者，云何說言眾生我者是一、是遍，無有邊際？",
    "T12n0375_034:0836c08": "若一、若多，二俱無我。』",
    "T12n0375_034:0836c09": "「智者如是觀無我已，次復觀於厭離食想，",
    "T12n0375_034:0836c10": "作是念言：『若一切法無常苦、空、無我，云何",
    "T12n0375_034:0836c11": "為食起身、口、意三種惡業？若有眾生為貪",
    "T12n0375_034:0836c12": "食故起身、口、意三種惡業，所得財物眾皆共",
    "T12n0375_034:0836c13": "之，後受苦果無共分者。』「善男子！智者復觀：",
    "T12n0375_034:0836c14": "『一切眾生為飲食故身、心受苦，若從眾苦",
    "T12n0375_034:0836c15": "而得食者，我當云何於是食中而生貪著？』",
    "T12n0375_034:0836c16": "是故，於食不生貪心。「復次，智者當觀：『因於",
    "T12n0375_034:0836c17": "飲食，身得增長。我今出家，受戒修道，為欲",
    "T12n0375_034:0836c18": "捨身。今貪此食，云何當得捨此身耶？』如是",
    "T12n0375_034:0836c19": "觀已，雖復受食，猶如曠野食其子肉，其心",
    "T12n0375_034:0836c20": "厭惡，都不甘樂。「深觀摶食有如是過，次觀",
    "T12n0375_034:0836c21": "觸食如被剝牛為無量虫之所唼食、次觀",
    "T12n0375_034:0836c22": "思食如大火聚、識食猶如三百鑽矛。「善",
    "T12n0375_034:0836c23": "男子！智者如是觀四食已，於食終不生貪",
    "T12n0375_034:0836c24": "樂想。若猶生貪，當觀不淨。何以故？為離",
    "T12n0375_034:0836c25": "食愛故。於一切食善能分別不淨之想，",
    "T12n0375_034:0836c26": "隨諸不淨令與相似。如是觀已，若得好食",
    "T12n0375_034:0836c27": "及以惡食，受時猶如塗癰瘡藥，終不生",
    "T12n0375_034:0836c28": "於貪愛之心。善男子！智者若能如是觀者，是",
    "T12n0375_034:0836c29": "名成就厭離食想。」迦葉菩薩言：「世尊！智者",
    "T12n0375_034:0837a01": "觀食作不淨想，為是實觀、虛解觀耶？若是",
    "T12n0375_034:0837a02": "實觀，所觀之食實非不淨；若是虛解，是法云",
    "T12n0375_034:0837a03": "何名為善想？」佛言：「善男子！如是觀者，亦是",
    "T12n0375_034:0837a04": "實觀、亦是虛解。能壞貪食，故名為實；非虫",
    "T12n0375_034:0837a05": "見虫，故名虛解。善男子！一切有漏皆名為",
    "T12n0375_034:0837a06": "虛，亦能得實。「善男子！若有比丘發心乞食，",
    "T12n0375_034:0837a07": "預作是念：『我當乞食，願得好者，莫得麁惡；",
    "T12n0375_034:0837a08": "願必多得，莫令尠少；亦願速得，莫令遲晚。』",
    "T12n0375_034:0837a09": "如是比丘不名於食得厭離想，所修善法",
    "T12n0375_034:0837a10": "日夜衰耗，不善之法漸當增長。善男子！若",
    "T12n0375_034:0837a11": "有比丘欲乞食時先當願言：『令諸乞者悉",
    "T12n0375_034:0837a12": "得飽滿，其施食者得無量福。我若得食，為",
    "T12n0375_034:0837a13": "療毒身，修習善法，利益施主。』作是願時，所",
    "T12n0375_034:0837a14": "修善法日夜增長，不善之法漸當消滅。善男",
    "T12n0375_034:0837a15": "子！若有比丘能如是修，當知是人不空",
    "T12n0375_034:0837a16": "食於國中信施。",
    "T12n0375_034:0837a17": "「善男子！智者具足如是四想，能修世間不",
    "T12n0375_034:0837a18": "可樂想，作是念言：『一切世間無處不有生、",
    "T12n0375_034:0837a19": "老、病、死，而我此身無處不生。若世間中無",
    "T12n0375_034:0837a20": "有一處當得離於生、老、病、死，我當云何樂",
    "T12n0375_034:0837a21": "於世間？一切世間無有進得而不退失，是",
    "T12n0375_034:0837a22": "故世間定是無常。若是無常，云何智人而樂",
    "T12n0375_034:0837a23": "於世？一一眾生周遍經歷一切世間具受",
    "T12n0375_034:0837a24": "苦樂，雖復得受梵天之身乃至非想非非想",
    "T12n0375_034:0837a25": "天，命終還墮三惡道中。雖為四王乃至他",
    "T12n0375_034:0837a26": "化自在天身，命終生於畜生道中，或為師子、",
    "T12n0375_034:0837a27": "虎、兕、豺、狼、象、馬、牛、驢。』次觀轉輪聖王之身，",
    "T12n0375_034:0837a28": "統四天下，豪貴自在，福盡貧困，衣食不供。智",
    "T12n0375_034:0837a29": "者深觀如是事已，生於世間不可樂想。「智",
    "T12n0375_034:0837b01": "者復觀：『世間有法，所謂舍宅、衣服、飲食、臥具、",
    "T12n0375_034:0837b02": "醫藥、香花、瓔珞、種種伎樂、財物、寶貨，如是",
    "T12n0375_034:0837b03": "等事皆為離苦，而是等物體即是苦，云何",
    "T12n0375_034:0837b04": "以苦欲離於苦？』善男子！智者如是觀已，於",
    "T12n0375_034:0837b05": "世間物不生愛樂而作樂想。「善男子！譬如",
    "T12n0375_034:0837b06": "有人身嬰重病，雖有種種音樂、倡伎、香",
    "T12n0375_034:0837b07": "花、瓔珞，終不於中生貪愛樂；智者觀已亦",
    "T12n0375_034:0837b08": "復如是。「善男子！智者深觀：『一切世間非歸",
    "T12n0375_034:0837b09": "依處、非解脫處、非寂靜處、非可愛處、非",
    "T12n0375_034:0837b10": "彼岸處、非是常樂我淨之法，若我貪樂如",
    "T12n0375_034:0837b11": "是世間，我當云何得離是法？如人不樂處",
    "T12n0375_034:0837b12": "闇而求光明，還復歸闇——闇即世間，明即出",
    "T12n0375_034:0837b13": "世——若我樂世，增長黑闇，遠離光明，闇即無",
    "T12n0375_034:0837b14": "明，光即智明，是智明因即是世間不可樂想。",
    "T12n0375_034:0837b15": "一切貪結雖是繫縛，然我今者貪於智明，不",
    "T12n0375_034:0837b16": "貪世間。』智者深觀如是法已，具足世間不",
    "T12n0375_034:0837b17": "可樂想。",
    "T12n0375_034:0837b18": "「善男子！有智之人已修世間不可樂想，次修",
    "T12n0375_034:0837b19": "死想。觀是壽命常為無量怨讎所遶，念念",
    "T12n0375_034:0837b20": "損減，無有增長。猶山瀑水不得停住；亦",
    "T12n0375_034:0837b21": "如朝露，勢不久停；如囚趣市，步步近死；如",
    "T12n0375_034:0837b22": "牽牛羊詣於屠所。」迦葉菩薩言：「世尊！云何",
    "T12n0375_034:0837b23": "智者觀念念滅？」「善男子！譬如四人皆善射",
    "T12n0375_034:0837b24": "術，聚在一處各射一方，俱作是念：『我等四",
    "T12n0375_034:0837b25": "箭俱發俱墮。』復有一人作是念言：『如是四",
    "T12n0375_034:0837b26": "箭及其未墮，我能一時以手接取。』善男子！",
    "T12n0375_034:0837b27": "如是之人可說疾不？」迦葉菩薩言：「如是。世",
    "T12n0375_034:0837b28": "尊！」佛言：「善男子！地行鬼疾復速是人，有飛",
    "T12n0375_034:0837b29": "行鬼復速地行，四天王疾復速飛行，日月",
    "T12n0375_034:0837c01": "神天復速四王，行堅疾天復速日月，眾生壽",
    "T12n0375_034:0837c02": "命復速堅疾。善男子！一息、一眴，眾生壽命四",
    "T12n0375_034:0837c03": "百生滅。智者若能觀命如是，是名能觀念",
    "T12n0375_034:0837c04": "念滅也。「善男子！智者觀命繫屬死王：『我若",
    "T12n0375_034:0837c05": "能離如是死王，則得永斷無常壽命。』復次，",
    "T12n0375_034:0837c06": "智者觀是壽命，猶如河岸臨峻大樹、亦如",
    "T12n0375_034:0837c07": "有人作大逆罪及其受戮無憐惜者、如",
    "T12n0375_034:0837c08": "師子王大飢困時、亦如毒蛇吸大風時、猶",
    "T12n0375_034:0837c09": "如渴馬護惜水時、如大惡鬼瞋恚發時；眾",
    "T12n0375_034:0837c10": "生死王亦復如是。善男子！智者若能作如",
    "T12n0375_034:0837c11": "是觀，是則名為修習死想。「善男子！智者復",
    "T12n0375_034:0837c12": "觀：『我今出家，設得壽命七日七夜，我當於",
    "T12n0375_034:0837c13": "中精勤修道，護持禁戒，說法教化，利益眾",
    "T12n0375_034:0837c14": "生。』是名智者修於死想。復以七日七夜為",
    "T12n0375_034:0837c15": "多：『若得六日、五日、四日、三日、二日、一日、一時、",
    "T12n0375_034:0837c16": "乃至出息入息之頃，我當於中精勤修道，",
    "T12n0375_034:0837c17": "護持禁戒，說法教化，利益眾生。』是名智者",
    "T12n0375_034:0837c18": "善修死想。「智者具足如上六想，即七想因。",
    "T12n0375_034:0837c19": "何等名七？一者、常修想，二者、樂修想，三者、無",
    "T12n0375_034:0837c20": "瞋想，四者、無妬想，五者、善願想，六者、無慢想，",
    "T12n0375_034:0837c21": "七者、三昧自在想。善男子！若有比丘具足",
    "T12n0375_034:0837c22": "七想，是名沙門、名婆羅門、是名寂靜、是名",
    "T12n0375_034:0837c23": "淨潔、是名解脫、是名智者、是名正見、名到",
    "T12n0375_034:0837c24": "彼岸、名大醫王、是大商主、是名善解如來",
    "T12n0375_034:0837c25": "祕密，亦知諸佛七種之語，名正見知，斷七",
    "T12n0375_034:0837c26": "種語中所生疑網。「善男子！若人具足如上六",
    "T12n0375_034:0837c27": "想，當知是人能呵三界、遠離三界、滅除三",
    "T12n0375_034:0837c28": "界，於三界中不生愛著，是名智者具足十",
    "T12n0375_034:0837c29": "想。若有比丘具是十想，即得稱可沙門",
    "T12n0375_034:0838a01": "之相。」爾時，迦葉菩薩即於佛前以偈讚佛：",
    "T12n0375_034:0838a02": "「憐愍世間大醫王，　　身及智慧俱寂靜，",
    "T12n0375_034:0838a03": "　無我法中有真我，　　是故敬禮無上尊。",
    "T12n0375_034:0838a04": "　發心畢竟二不別，　　如是二心先心難，",
    "T12n0375_034:0838a05": "　自未得度先度他，　　是故我禮初發心。",
    "T12n0375_034:0838a06": "　初發已為人天師，　　勝出聲聞及緣覺，",
    "T12n0375_034:0838a07": "　如是發心過三界，　　是故得名最無上。",
    "T12n0375_034:0838a08": "　世救要求然後得，　　如來無請而為師，",
    "T12n0375_034:0838a09": "　佛隨世間如犢子，　　是故得名大悲牛。",
    "T12n0375_034:0838a10": "　如來功德滿十方，　　凡下無智不能讚，",
    "T12n0375_034:0838a11": "　我今讚歎慈悲心，　　為報身、口二種業。",
    "T12n0375_034:0838a12": "　世間常樂自利益，　　如來終不為是事，",
    "T12n0375_034:0838a13": "　能斷眾生世果報，　　是故我禮自他和。",
    "T12n0375_034:0838a14": "　世間逐親作益厚，　　如來利益無怨、親，",
    "T12n0375_034:0838a15": "　佛無是相如世人，　　是故其心等無二。",
    "T12n0375_034:0838a16": "　世間說異作業異，　　如來如說業無差，",
    "T12n0375_034:0838a17": "　凡所修行斷諸行，　　是故得名為如來。",
    "T12n0375_034:0838a18": "　先已了知煩惱過，　　示現處之為眾生，",
    "T12n0375_034:0838a19": "　久於世間得解脫，　　樂處生死慈悲故。",
    "T12n0375_034:0838a20": "　雖現天身及人身，　　慈悲隨逐如犢子，",
    "T12n0375_034:0838a21": "　如來即是眾生母，　　慈心即是小犢子。",
    "T12n0375_034:0838a22": "　自受眾苦念眾生，　　愍悲念時心不悔，",
    "T12n0375_034:0838a23": "　憐愍心盛不覺苦，　　故我稽首拔苦者。",
    "T12n0375_034:0838a24": "　如來雖作無量福，　　身、口、意業恒清淨，",
    "T12n0375_034:0838a25": "　常為眾生不為己，　　是故我禮清淨業。",
    "T12n0375_034:0838a26": "　如來受苦不覺苦，　　見眾生苦如己苦，",
    "T12n0375_034:0838a27": "　雖為眾生處地獄，　　不生苦想及悔心。",
    "T12n0375_034:0838a28": "　一切眾生受異苦，　　悉是如來一人苦，",
    "T12n0375_034:0838a29": "　覺已其心轉堅固，　　故能勤修無上道。",
    "T12n0375_034:0838b01": "　佛具一味大慈心，　　愍念眾生如子想，",
    "T12n0375_034:0838b02": "　眾生不知佛能救，　　故謗如來及法、僧。",
    "T12n0375_034:0838b03": "　世間雖具眾煩惱，　　亦有無量諸過惡，",
    "T12n0375_034:0838b04": "　如是眾結及罪過，　　佛初發心已能壞。",
    "T12n0375_034:0838b05": "　唯有諸佛能讚佛，　　除佛無能讚歎者，",
    "T12n0375_034:0838b06": "　我今唯以一法讚，　　所謂慈心遊世間。",
    "T12n0375_034:0838b07": "　如來是慈大法聚，　　是慈亦能度眾生，",
    "T12n0375_034:0838b08": "　即是無上真解脫，　　解脫即是大涅槃。」",
    "T12n0375_034:0838b09": "大般涅槃經卷第三十四"
}