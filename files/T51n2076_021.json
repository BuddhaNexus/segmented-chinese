{
    "T51n2076_021:0370b11": "景德傳燈錄卷第二十一",
    "T51n2076_021:0370b13": "吉州青原山行思禪師第七世上",
    "T51n2076_021:0370b14": "福州玄沙師備禪師法嗣十三人",
    "T51n2076_021:0370b15": "漳州羅漢院桂琛禪師",
    "T51n2076_021:0370b16": "福州安國慧球禪師",
    "T51n2076_021:0370b17": "杭州天龍重機禪師福州僊宗契符禪師",
    "T51n2076_021:0370b18": "婺州國泰&#x746B;禪師衡嶽南臺誠禪師",
    "T51n2076_021:0370b19": "福州白龍道希禪師福州螺&#x5CEF;沖奧禪師",
    "T51n2076_021:0370b20": "泉州睡龍山和尚天台雲&#x5CEF;光緒禪師",
    "T51n2076_021:0370b21": "福州大章山契如庵主",
    "T51n2076_021:0370b22": "福州永興祿和尚",
    "T51n2076_021:0370b23": "天台國清師靜上座(已上十三人見錄)",
    "T51n2076_021:0370b24": "福州長慶慧稜禪師法嗣二十六人",
    "T51n2076_021:0370b25": "泉州招慶道匡禪師杭州龍華彥球禪師",
    "T51n2076_021:0370b26": "杭州保安連禪師福州報慈光雲禪師",
    "T51n2076_021:0370b27": "廬山開先紹宗禪師婺州報恩寶資禪師",
    "T51n2076_021:0370b28": "杭州傾心法&#x746B;禪師福州水陸洪儼禪師",
    "T51n2076_021:0370b29": "杭州廣嚴咸澤禪師福州報慈慧朗禪師",
    "T51n2076_021:0370c01": "福州長慶常慧禪師福州石佛院靜禪師",
    "T51n2076_021:0370c02": "處州翠&#x5CEF;從欣禪師福州枕&#x5CEF;青換禪師",
    "T51n2076_021:0370c03": "福州東禪契訥禪師福州長慶弘辯大師",
    "T51n2076_021:0370c04": "福州東禪可隆大師福州僊宗守玭禪師",
    "T51n2076_021:0370c05": "撫州永安懷烈大師福州閩山令含禪師",
    "T51n2076_021:0370c06": "新羅龜山和尚",
    "T51n2076_021:0370c07": "吉州龍須山道殷禪師",
    "T51n2076_021:0370c08": "福州祥光澄靜禪師襄州鷲嶺明遠禪師",
    "T51n2076_021:0370c09": "杭州報慈從&#x74CC;禪師",
    "T51n2076_021:0370c10": "杭州龍華契盈禪師(已上二十六人見錄)",
    "T51n2076_021:0370c11": "杭州龍冊寺道怤禪師法嗣五人",
    "T51n2076_021:0370c12": "越州清化山師訥禪師",
    "T51n2076_021:0370c13": "衢州南禪遇緣禪師",
    "T51n2076_021:0370c14": "復州資福智遠禪師(已上三人見錄)",
    "T51n2076_021:0370c15": "筠州洞山龜端禪師",
    "T51n2076_021:0370c16": "溫州景豐禪師(已上二人無機緣語句不錄)",
    "T51n2076_021:0370c17": "信州鵝湖智孚禪師法嗣一人",
    "T51n2076_021:0370c18": "法進禪師(一人無機緣語句不錄)",
    "T51n2076_021:0370c19": "漳州報恩懷嶽禪師法嗣一人",
    "T51n2076_021:0370c20": "潭州妙濟師浩禪師(一人見錄)",
    "T51n2076_021:0370c21": "福州鼓山神晏禪師法嗣十一人",
    "T51n2076_021:0370c22": "杭州天竺山子儀禪師",
    "T51n2076_021:0370c23": "建州白雲智作禪師",
    "T51n2076_021:0370c24": "福州鼓山智嚴禪師福州龍山智嵩禪師",
    "T51n2076_021:0370c25": "泉州鳳凰山強禪師福州龍山文義禪師",
    "T51n2076_021:0370c26": "福州鼓山智嶽禪師襄州定慧和尚",
    "T51n2076_021:0370c27": "福州鼓山清諤禪師金陵淨德沖煦禪師",
    "T51n2076_021:0370c28": "金陵報恩院清護禪師(已上十一人見錄)",
    "T51n2076_021:0370c29": "吉州青原山行思禪師第七世上",
    "T51n2076_021:0371a01": "前福州玄沙師備禪師法嗣",
    "T51n2076_021:0371a02": "[0371a02] 漳州羅漢院桂琛禪師常山人也。姓李氏。為",
    "T51n2076_021:0371a03": "童兒時日一素食。出言有異。既冠辭親事本",
    "T51n2076_021:0371a04": "府萬歲寺無相大師。披削登戒學毘尼。一日",
    "T51n2076_021:0371a05": "為眾升臺宣戒本布薩已。乃曰。持犯但律身",
    "T51n2076_021:0371a06": "而已。非真解脫也。依文作解豈發聖乎。於是",
    "T51n2076_021:0371a07": "訪南宗。初謁雲居雪&#x5CEF;參訊勤恪。然猶未有",
    "T51n2076_021:0371a08": "所見。後造玄沙宗一大師。一言啟發廓爾無",
    "T51n2076_021:0371a09": "惑。玄沙嘗問曰。三界唯心汝作麼生會。師指",
    "T51n2076_021:0371a10": "倚子曰。和尚喚遮箇作什麼。玄沙曰。倚子。",
    "T51n2076_021:0371a11": "曰和尚不會三界唯心。玄沙曰。我喚遮箇作",
    "T51n2076_021:0371a12": "竹木。汝喚作什麼。曰桂琛亦喚作竹木。玄沙",
    "T51n2076_021:0371a13": "曰。盡大地覓一箇會佛法底人不可得。師自",
    "T51n2076_021:0371a14": "爾愈加激勵。玄沙每因誘迪學者流。出諸三",
    "T51n2076_021:0371a15": "昧。皆命師為助發。師雖處眾韜晦。然聲譽甚",
    "T51n2076_021:0371a16": "遠。時漳牧王公請於閩城西之石山建精舍",
    "T51n2076_021:0371a17": "曰地藏。請師駐錫焉。僅逾一紀後遷止漳州",
    "T51n2076_021:0371a18": "羅漢院。大闡玄要學徒臻湊。師上堂曰。宗門",
    "T51n2076_021:0371a19": "玄妙為當只恁麼也。更別有奇特。若別有奇",
    "T51n2076_021:0371a20": "特。汝且舉箇什麼。若無去。不可將三箇字便",
    "T51n2076_021:0371a21": "當&#x5374;宗乘也。何者三箇字。謂宗教乘也。汝",
    "T51n2076_021:0371a22": "才道著宗乘便是宗乘。道著教乘便是教乘。",
    "T51n2076_021:0371a23": "禪德佛法宗乘元來由汝口裏安立名字。作",
    "T51n2076_021:0371a24": "取說取便是也。斯須向遮裏說平說實說圓",
    "T51n2076_021:0371a25": "說常。禪德。汝喚什麼作平實。把什麼作圓常。",
    "T51n2076_021:0371a26": "傍家行&#x811A;理須甄別。莫相埋沒。得些聲色名",
    "T51n2076_021:0371a27": "字貯在心頭。道我會解善能揀辨。汝且會箇",
    "T51n2076_021:0371a28": "什麼。揀箇什麼。記持得底是名字。揀辨得底",
    "T51n2076_021:0371a29": "是聲色。若不是聲色名字。汝又作麼生記持",
    "T51n2076_021:0371b01": "揀辨。風吹松樹也是聲。蝦&#x87C7;老鴉也是聲。何",
    "T51n2076_021:0371b02": "不那裏聽取揀擇去。若那裏有箇意度模樣。",
    "T51n2076_021:0371b03": "只如老師口裏。又有多少意度與上坐。莫錯。",
    "T51n2076_021:0371b04": "即今聲色摐摐地。為當相及不相及。若相及",
    "T51n2076_021:0371b05": "即汝靈性金剛祕密。應有壞滅去也。何以如",
    "T51n2076_021:0371b06": "此。為聲貫破汝耳。色穿破汝眼。緣即塞&#x5374;汝",
    "T51n2076_021:0371b07": "幻妄。走殺汝聲色體爾不容也。若不相及。又",
    "T51n2076_021:0371b08": "什麼處得聲色來。會麼。相及不相及試裁辨",
    "T51n2076_021:0371b09": "看。少間又道。是圓常平實什麼人恁道。未",
    "T51n2076_021:0371b10": "是黃夷村裏漢解恁麼說。是他古聖垂些子",
    "T51n2076_021:0371b11": "相助顯發。今時不識好惡。便安圓實。道我別",
    "T51n2076_021:0371b12": "有宗風玄妙。釋迦佛無舌頭。不如汝些子便",
    "T51n2076_021:0371b13": "恁麼點胸。若論殺盜婬罪。雖重猶輕尚有歇",
    "T51n2076_021:0371b14": "時。此箇謗般若瞎&#x5374;眾生眼。入阿鼻地獄吞",
    "T51n2076_021:0371b15": "鐵丸。莫將為等閑。所以古人道。過在化主不",
    "T51n2076_021:0371b16": "干汝事。珍重。僧問。如何是羅漢一句。師曰。",
    "T51n2076_021:0371b17": "我若向爾道成兩句也。問不會底人來師還",
    "T51n2076_021:0371b18": "接否。師曰。誰是不會者。曰適來道了也。師",
    "T51n2076_021:0371b19": "曰。莫自屈。問八字不成以字不是時如何。師",
    "T51n2076_021:0371b20": "曰。汝實不會。曰學人實不會。師曰。看取下頭",
    "T51n2076_021:0371b21": "注&#x811A;。問如何是沙門正命食。師曰。喫得麼。曰",
    "T51n2076_021:0371b22": "欲喫此食作何方便。師曰。塞&#x5374;爾口。問如何",
    "T51n2076_021:0371b23": "是羅漢家風。師曰。不向爾道。曰為什麼不道。",
    "T51n2076_021:0371b24": "師曰。是我家風。問如何是法王身。師曰。汝今",
    "T51n2076_021:0371b25": "是什麼身。曰恁麼即無身也。師曰。苦痛深。",
    "T51n2076_021:0371b26": "師上堂才坐。有二僧一時禮拜。師曰。俱錯。問",
    "T51n2076_021:0371b27": "如何是撲不破底句。師曰撲。問一佛出世普",
    "T51n2076_021:0371b28": "為群生。和尚今日為箇什麼。師曰。什麼處遇",
    "T51n2076_021:0371b29": "一佛。曰恁麼即學人罪過。師曰。謹退。問如何",
    "T51n2076_021:0371c01": "是羅漢家風。師曰。表裏看取。問如何是諸聖",
    "T51n2076_021:0371c02": "玄旨。師曰。四楞塌地。問大事未肯時如何。師",
    "T51n2076_021:0371c03": "曰。由汝。問如何是十方眼。師曰眨上眉毛著。",
    "T51n2076_021:0371c04": "問因請保福齋令人去傳語曰。請和尚慈悲",
    "T51n2076_021:0371c05": "降重。保福曰。慈悲為阿誰。師曰。和尚恁麼",
    "T51n2076_021:0371c06": "道渾是不慈悲。師翫月乃曰。雲動有雨去。有",
    "T51n2076_021:0371c07": "僧曰。不是雲動是風動。師曰。我道雲亦不動",
    "T51n2076_021:0371c08": "風亦不動。僧曰。和尚適來又道雲動。師曰。阿",
    "T51n2076_021:0371c09": "誰罪過。師見僧來舉拂子曰。還會麼。僧曰。謝",
    "T51n2076_021:0371c10": "和尚慈悲示學人。師曰。見我&#x7AEA;拂子便道示",
    "T51n2076_021:0371c11": "學人。汝每日見山見水可不示汝。師又見僧",
    "T51n2076_021:0371c12": "來舉拂子。其僧讚歎禮拜。師曰。見我&#x7AEA;拂子",
    "T51n2076_021:0371c13": "便禮拜讚歎。那裏掃地&#x7AEA;起掃&#x7B92;。為什麼不",
    "T51n2076_021:0371c14": "讚歎(玄覺云。一般&#x7AEA;起拂子拈一種物。有肯底有不肯底道理。且道利害在什麼處)僧問。承",
    "T51n2076_021:0371c15": "教有言。若見諸相非相則見如來。如何是非",
    "T51n2076_021:0371c16": "相。師曰。燈籠子。問如何是出家。師曰。喚什",
    "T51n2076_021:0371c17": "麼作家。師問僧。什麼處來。曰秦州來。師曰。",
    "T51n2076_021:0371c18": "將得什麼物來。曰不將得物來。師曰。汝為什",
    "T51n2076_021:0371c19": "麼對眾謾語。其僧無語。師&#x5374;問。秦州豈不是",
    "T51n2076_021:0371c20": "出鸚鵡。僧曰。鸚鵡出在隴州。師曰。也不較",
    "T51n2076_021:0371c21": "多。師問僧。什麼處來。曰報恩來。師曰。何不",
    "T51n2076_021:0371c22": "且在彼中。僧曰。僧家不定師曰。既是僧家為",
    "T51n2076_021:0371c23": "什麼不定。僧無對(玄覺代云。謝和尚顧問)師住地藏時僧報",
    "T51n2076_021:0371c24": "云。保福和尚已遷化也。師曰。保福遷化地藏",
    "T51n2076_021:0371c25": "入塔(僧問法眼。古人意旨如何。法眼云。蒼天蒼天)後王公上雪&#x5CEF;施眾",
    "T51n2076_021:0371c26": "僧衣時。有從弇上坐者不在。有師弟代上名",
    "T51n2076_021:0371c27": "受衣。弇歸。師弟曰。某甲為師兄上名了。弇",
    "T51n2076_021:0371c28": "曰。汝道我名什麼。師弟無對。師代云。師兄得",
    "T51n2076_021:0371c29": "恁麼貪。又云。什麼處是貪處。師又代云。兩",
    "T51n2076_021:0372a01": "度上名(雲居錫云。什麼處是弇上坐兩度上名處)師與長慶保福入州",
    "T51n2076_021:0372a02": "見牡丹障子。保福云。好一朵牡丹花。長慶云。",
    "T51n2076_021:0372a03": "莫眼花。師曰可惜許一朵花(玄覺云。三尊宿語還有親&#x758E;也無。只如羅",
    "T51n2076_021:0372a04": "漢恁麼道落在什麼處)師問僧。汝在招慶有什麼異聞底",
    "T51n2076_021:0372a05": "事試舉看。僧曰。不敢錯舉。師曰。真實底事作",
    "T51n2076_021:0372a06": "麼生舉。僧曰。和尚因什麼如此。師曰。汝話墮",
    "T51n2076_021:0372a07": "也。眾僧晚參聞角聲。師曰。羅漢三日一度上",
    "T51n2076_021:0372a08": "堂。王太傅二時相助。僧問。如何是學人本",
    "T51n2076_021:0372a09": "來師。曰。是心汝本來心。僧問。師居寶座說",
    "T51n2076_021:0372a10": "法度人。未審度什麼人。師曰。汝也居寶座度",
    "T51n2076_021:0372a11": "什麼人。僧問。鏡裏看形見不難。如何是鏡。師",
    "T51n2076_021:0372a12": "曰。還見形麼。僧問。但得本莫愁末如何是末。",
    "T51n2076_021:0372a13": "師曰。總有也。師因疾。僧問。和尚尊候較否。",
    "T51n2076_021:0372a14": "師以杖拄地曰。汝道遮箇還痛否。僧曰。和尚",
    "T51n2076_021:0372a15": "問阿誰。師曰。問汝。僧曰。還痛否。師曰。元來",
    "T51n2076_021:0372a16": "共我作道理。師後唐天成三年戊子秋復屆",
    "T51n2076_021:0372a17": "閩城舊止遍遊近城梵宇已。俄示疾數日安",
    "T51n2076_021:0372a18": "坐告終。壽六十有二。臘四十。荼毘收舍利建",
    "T51n2076_021:0372a19": "塔于院之西隅稟遺教也。清泰二年乙未十",
    "T51n2076_021:0372a20": "二月望日入塔。諡曰真應禪師。",
    "T51n2076_021:0372a21": "[0372a21] 福州臥龍山安國院慧球寂照禪師(第二世住亦曰中塔)",
    "T51n2076_021:0372a22": "泉州莆田人也。龜洋山出家。玄沙室中參訊",
    "T51n2076_021:0372a23": "居首。因問。如何是第一月。玄沙曰。用汝箇",
    "T51n2076_021:0372a24": "月作麼。師從此悟入。梁開平二年玄沙將示",
    "T51n2076_021:0372a25": "滅。閩帥王氏遣子至問疾。仍請密示繼踵說",
    "T51n2076_021:0372a26": "法者誰乎。玄沙曰。球子得。王氏默記遺旨乃",
    "T51n2076_021:0372a27": "問鼓山國師曰。臥龍法席孰當其任。鼓山舉",
    "T51n2076_021:0372a28": "城下宿德。具道眼者十有二人。皆堪出世。王",
    "T51n2076_021:0372a29": "氏亦默之。至開堂日官寮與僧侶俱會法筵。",
    "T51n2076_021:0372b01": "王氏忽問眾曰。誰是球上座。於是眾人指出",
    "T51n2076_021:0372b02": "師。王氏便請陞座。師良久謂眾曰。莫嫌寂",
    "T51n2076_021:0372b03": "寞。莫道不堪。未詳涯際作麼生論量。所以尋",
    "T51n2076_021:0372b04": "常用其音響。聊撥一兩下助他機發道。盡十",
    "T51n2076_021:0372b05": "方世界覓一人為伴侶不可得。僧問。佛法大",
    "T51n2076_021:0372b06": "意從何方便頓入。師曰。入是方便。問雲自何",
    "T51n2076_021:0372b07": "山起風從何澗生。師曰。盡力施為不離中塔。",
    "T51n2076_021:0372b08": "師上堂謂眾曰。我此間粥飯因緣為兄弟舉",
    "T51n2076_021:0372b09": "唱終是不常。欲得省要。&#x5374;是山河大地與汝",
    "T51n2076_021:0372b10": "發明。其道既常亦能究竟。若從文殊門入者。",
    "T51n2076_021:0372b11": "一切無為土木瓦礫助汝發機。若從觀音門",
    "T51n2076_021:0372b12": "入者。一切音響蝦&#x87C7;蚯蚓助汝發機。若從普",
    "T51n2076_021:0372b13": "賢門入者。不動步而到。我以此三門方便示",
    "T51n2076_021:0372b14": "汝。如將一隻折箸攪大海水。令彼魚龍知水",
    "T51n2076_021:0372b15": "為命。會麼。若無智眼而審諦之。任汝百般巧",
    "T51n2076_021:0372b16": "妙不為究竟。僧問。學人近入叢林不明己事",
    "T51n2076_021:0372b17": "乞師指示。師以杖指之曰。會麼。曰不會。師",
    "T51n2076_021:0372b18": "曰。我恁麼為汝&#x5374;成抑屈人。還知麼。若約當",
    "T51n2076_021:0372b19": "人分上。從來底事不論初入叢林。及過去諸",
    "T51n2076_021:0372b20": "佛不曾乏少。如大海水。一切魚龍初生及至",
    "T51n2076_021:0372b21": "老死。所受用水悉皆平等。問不謬正宗請師",
    "T51n2076_021:0372b22": "真實。師曰。汝替我道。僧曰。或有不辨者作麼",
    "T51n2076_021:0372b23": "生。師曰。待不辨者來。問諸佛還有師否。師曰",
    "T51n2076_021:0372b24": "有。僧曰。如何是諸佛師。師曰。一切人識不",
    "T51n2076_021:0372b25": "得。師上堂良久。有僧出禮拜。師曰。莫教髑髏",
    "T51n2076_021:0372b26": "拶損。問如何是靈山會上事。師曰。少得靈利",
    "T51n2076_021:0372b27": "底。僧曰。忽遇靈利底作麼生。師曰。遮懵懂",
    "T51n2076_021:0372b28": "師上堂示眾曰。諸人若要商量。向髑髏後",
    "T51n2076_021:0372b29": "通取消息來相共商量。遮裏不曾障人光明。",
    "T51n2076_021:0372c01": "問從上宗乘事如何。師良久。僧再問。師便喝",
    "T51n2076_021:0372c02": "出。問如何是大庾嶺頭事。師曰。料汝承當不",
    "T51n2076_021:0372c03": "得。僧曰。重多少。師曰。遮般底論劫不奈何。",
    "T51n2076_021:0372c04": "師問了院主。只如先師道。盡十方世界是真",
    "T51n2076_021:0372c05": "實人體。爾還見僧堂麼。了曰。和尚莫眼花。師",
    "T51n2076_021:0372c06": "曰。先師遷化肉猶暖在。師梁乾化三年癸酉",
    "T51n2076_021:0372c07": "八月十七日不疾而逝。",
    "T51n2076_021:0372c08": "[0372c08] 杭州天龍寺重機明真大師台州黃巖人也。",
    "T51n2076_021:0372c09": "自玄沙得法迴入浙中。錢武肅王請說法住",
    "T51n2076_021:0372c10": "持。上堂示眾曰。若直舉宗風。獨唱本分事。便",
    "T51n2076_021:0372c11": "同於頑石。若言絕凡聖消息。無大地山河。盡",
    "T51n2076_021:0372c12": "十方世界都是一隻眼。此乃事不獲已恁麼",
    "T51n2076_021:0372c13": "道。所以常說。盲聾瘖&#x7602;是僊陀。滿眼時人不",
    "T51n2076_021:0372c14": "奈何。只向目前須體妙身心萬象與森羅。僧",
    "T51n2076_021:0372c15": "問。如何是璿璣不動。師曰。青山數重。僧曰。",
    "T51n2076_021:0372c16": "如何是寂爾無根。師曰。白雲一帶。問如何",
    "T51n2076_021:0372c17": "是歸根得旨。師曰。兔角生也。僧曰。如何是隨",
    "T51n2076_021:0372c18": "照失宗。師曰。龜毛落也。問蓮華未出水時如",
    "T51n2076_021:0372c19": "何。師曰。誰人不知有。僧曰。出水後如何。師",
    "T51n2076_021:0372c20": "曰。馨香目擊。問朗月輝空時如何。師曰。正是",
    "T51n2076_021:0372c21": "分光景何消指玉樓。",
    "T51n2076_021:0372c22": "[0372c22] 福州僊宗院契符清法大師。初開堂日有僧",
    "T51n2076_021:0372c23": "問師。登寶座合談何事。師曰。剔開耳孔著。",
    "T51n2076_021:0372c24": "僧曰。古人為什麼道非耳目之所到。師曰。金",
    "T51n2076_021:0372c25": "櫻樹上不生梨子。僧曰。古今不到處請師道。",
    "T51n2076_021:0372c26": "師曰。汝作麼生問。問眾手淘金誰是得者。師",
    "T51n2076_021:0372c27": "曰。舉手隔千里休功任意看。問飛岫巖邊華",
    "T51n2076_021:0372c28": "子秀仙境臺前事若何。師曰。無價大寶光中",
    "T51n2076_021:0372c29": "現。暗客惛惛爭奈何。僧曰。優曇華拆人皆&#x89A9;",
    "T51n2076_021:0373a01": "向上宗乘意若何。師曰。闍梨若問宗乘意。",
    "T51n2076_021:0373a02": "不如靜處薩婆訶。問如何是大閩國中諸佛",
    "T51n2076_021:0373a03": "境界。師日。造化終難測春風徒自輕。問如何",
    "T51n2076_021:0373a04": "是道中寶。師曰。雲孫淚亦垂。問諸聖收光歸",
    "T51n2076_021:0373a05": "源後如何。師曰。三聲猿屢斷萬里客愁聽。僧",
    "T51n2076_021:0373a06": "曰。未審今時人如何湊得古人機。師曰。好心",
    "T51n2076_021:0373a07": "向子道切忌未生時。",
    "T51n2076_021:0373a08": "[0373a08] 婺州金華山國泰院&#x746B;禪師。上堂曰。不離當",
    "T51n2076_021:0373a09": "處咸是妙明真心。所以玄沙和尚道。會我最",
    "T51n2076_021:0373a10": "後句出世少人知。爭似國泰有末頭一句。僧",
    "T51n2076_021:0373a11": "問。如何是國泰末頭一句。師曰。闍梨上太遲",
    "T51n2076_021:0373a12": "生。問如何是毘盧師。師曰。專甲與老兄是",
    "T51n2076_021:0373a13": "弟子。問達磨來唐土即不問。如何是未來時",
    "T51n2076_021:0373a14": "事。師曰。親遇梁王。問古鏡未磨時如何。師",
    "T51n2076_021:0373a15": "曰。古鏡。僧曰。磨後如何。師曰。古鏡。",
    "T51n2076_021:0373a16": "[0373a16] 衡嶽南臺誠禪師。僧問。玄沙宗旨請師舉揚。",
    "T51n2076_021:0373a17": "師曰。什麼處得此消息。僧曰。垂接者何。師",
    "T51n2076_021:0373a18": "曰。得人不迷己。問潭清月現是何人境界。師",
    "T51n2076_021:0373a19": "曰。不干爾事。僧曰。相借問又何妨。師曰。覓",
    "T51n2076_021:0373a20": "潭月不可得。問離地四指為什麼&#x5374;有魚紋。",
    "T51n2076_021:0373a21": "師曰。有聖量在。僧曰此量為什麼人施。師曰。",
    "T51n2076_021:0373a22": "不為聖人。",
    "T51n2076_021:0373a23": "[0373a23] 福州升山白龍院道希禪師福州閩縣人也。",
    "T51n2076_021:0373a24": "師上堂曰。不要舉足是誰威光。還會麼。若道",
    "T51n2076_021:0373a25": "自家去處本自如是。切喜勿交涉。問如何是",
    "T51n2076_021:0373a26": "西來意。師曰。汝從什麼處來。問如何是佛法",
    "T51n2076_021:0373a27": "大意。師曰。汝早禮三拜。問不責。上來請師直",
    "T51n2076_021:0373a28": "道。師曰得。問如何是正真道。師曰。騎驢覓",
    "T51n2076_021:0373a29": "驢。問請師答無賓主話。師曰。昔年曾記得。僧",
    "T51n2076_021:0373b01": "曰。即今如何。師曰。非但耳聾亦兼眼暗。問情",
    "T51n2076_021:0373b02": "忘體合時如何。師曰。別更夢見箇什麼。問學",
    "T51n2076_021:0373b03": "人擬申一問請師裁。師曰。不裁。僧曰。為什麼",
    "T51n2076_021:0373b04": "不裁。師曰。須知好手。問大眾雲集請師舉揚",
    "T51n2076_021:0373b05": "宗教。師曰。少過聽者。問不涉脣鋒乞師指示。",
    "T51n2076_021:0373b06": "師曰。不涉脣鋒問將來。僧曰。恁麼即群生有",
    "T51n2076_021:0373b07": "賴。師曰。莫閑言語。問請和尚生機答話。師",
    "T51n2076_021:0373b08": "曰。把紙筆來錄將去。問如何是思大口。師",
    "T51n2076_021:0373b09": "曰。出來向爾道。僧曰。學人即今見出。師曰。",
    "T51n2076_021:0373b10": "曾賺幾人來。問承古人有言。髑髏常干世界",
    "T51n2076_021:0373b11": "鼻孔毛觸家風。如何是髑髏常干世界。師曰。",
    "T51n2076_021:0373b12": "近前來向爾道。僧曰。如何是鼻孔毛觸家風。",
    "T51n2076_021:0373b13": "師曰。退後去別時來。",
    "T51n2076_021:0373b14": "[0373b14] 福州螺&#x5CEF;沖奧明法大師。先住白龍。師上堂",
    "T51n2076_021:0373b15": "曰。人人具足人人成見。爭怪得山僧。珍重。僧",
    "T51n2076_021:0373b16": "問。諸法寂滅相不可以言宣。如何是寂滅相。",
    "T51n2076_021:0373b17": "師曰。問答俱備。僧問。恁麼即真如法界無自",
    "T51n2076_021:0373b18": "無他。師曰。特地令人愁。問牛頭未見四祖時",
    "T51n2076_021:0373b19": "如何。師曰。德重鬼神欽。曰見後如何。師曰。",
    "T51n2076_021:0373b20": "通身聖莫測。問如何是螺&#x5CEF;一句。師曰苦。問",
    "T51n2076_021:0373b21": "如何是本來人。師曰。惆悵松蘿境界危。",
    "T51n2076_021:0373b22": "[0373b22] 泉州睡龍山和尚。僧問。如何是觸目菩提。師",
    "T51n2076_021:0373b23": "以杖趁之。僧乃走。師曰。住住向後遇作家舉",
    "T51n2076_021:0373b24": "看。師上堂舉拄杖云。三十年住山得此拄杖",
    "T51n2076_021:0373b25": "氣力。時有僧問。和尚得他什麼氣力。師曰。",
    "T51n2076_021:0373b26": "過谿過嶺東拄西拄(招慶聞云。我不恁麼道。僧問。和尚作麼生道。招慶以杖下地",
    "T51n2076_021:0373b27": "拄行)。",
    "T51n2076_021:0373b28": "[0373b28] 天台山雲&#x5CEF;光緒至德大師。上堂曰。但以眾",
    "T51n2076_021:0373b29": "生日用而不知。譬如三千大千世界日月星",
    "T51n2076_021:0373c01": "辰江河淮濟一切含靈從一毛孔入一毛孔。",
    "T51n2076_021:0373c02": "毛孔不小世界不大。其中眾生不覺不知。若",
    "T51n2076_021:0373c03": "要易會上坐日用亦復不知。僧問。日裏僧馱",
    "T51n2076_021:0373c04": "像夜裏像馱僧。未審此意如何。師曰。闍梨豈",
    "T51n2076_021:0373c05": "不是從茶堂裏來。",
    "T51n2076_021:0373c06": "[0373c06] 福州大章山契如庵主福州永泰人也。泉州",
    "T51n2076_021:0373c07": "百丈村兜率院受業。素蘊孤操志探祖道。預",
    "T51n2076_021:0373c08": "玄沙之宮穎悟幽旨。玄沙記曰。子禪已逸格",
    "T51n2076_021:0373c09": "則他後要一人侍立也無。師自此不務聚徒",
    "T51n2076_021:0373c10": "不畜童侍。隱于小界山。刳大朽杉若小庵但",
    "T51n2076_021:0373c11": "容身而已。凡經遊僧至隨叩而應無定開示。",
    "T51n2076_021:0373c12": "僧問。生死到來如何迴避。師曰。符到奉行。曰",
    "T51n2076_021:0373c13": "恁麼即被生死拘將去也。師曰。阿邪邪。問",
    "T51n2076_021:0373c14": "西天持錫意作麼生。師拈錫杖卓地振之。僧",
    "T51n2076_021:0373c15": "曰。未審此是什麼義。師曰。遮箇是張家打。僧",
    "T51n2076_021:0373c16": "擬進語。師以錫攛(蒼巒切)之清豁沖煦二長老",
    "T51n2076_021:0373c17": "嚮師名未嘗會遇。一旦同訪之值師釆粟。豁",
    "T51n2076_021:0373c18": "問曰。道者如庵主在何所。師曰。從什麼處",
    "T51n2076_021:0373c19": "來。曰山下來。師曰。因什麼得到遮裏。曰遮裏",
    "T51n2076_021:0373c20": "是什麼處所。師揖曰。去那下喫茶去。二公方",
    "T51n2076_021:0373c21": "省是師。遂詣庵所頗味高論。晤坐於左右不",
    "T51n2076_021:0373c22": "覺及夜。&#x89A9;豺虎奔至庵前自然馴擾。豁因有",
    "T51n2076_021:0373c23": "詩曰。行不等閑行。誰知去住情。一餐猶未飽。",
    "T51n2076_021:0373c24": "萬戶勿聊生。非道應難伏。空拳莫與爭。龍吟",
    "T51n2076_021:0373c25": "雲起處。閑嘯兩三聲。二公尋於大章山創庵",
    "T51n2076_021:0373c26": "請師居之。兩處孤坐垂五十二載而卒。豁雖",
    "T51n2076_021:0373c27": "承指喻。而後於睡龍印可乃嗣睡龍。住漳州",
    "T51n2076_021:0373c28": "保福。",
    "T51n2076_021:0373c29": "[0373c29] 福州蓮華山永興祿和尚。閩王請師開堂日",
    "T51n2076_021:0374a01": "未陞座。先於座前立云。大王大眾聽。已有真",
    "T51n2076_021:0374a02": "正舉揚也。此一會總是得聞。豈有不聞者。若",
    "T51n2076_021:0374a03": "有不聞彼此相謾去也。方乃登座。僧問。國王",
    "T51n2076_021:0374a04": "請師出世。未委今日一會何似靈山。師曰。徹",
    "T51n2076_021:0374a05": "古傳今。問如何是和尚家風。師曰。毛頭顯沙",
    "T51n2076_021:0374a06": "界日月現其中。",
    "T51n2076_021:0374a07": "[0374a07] 天台山國清寺師靜上座。始遇玄沙和尚示",
    "T51n2076_021:0374a08": "眾云。汝諸人但能一生如喪考妣。吾保汝究",
    "T51n2076_021:0374a09": "得徹去。師乃躡前語而問曰。只如教中不得",
    "T51n2076_021:0374a10": "以所知心測度如來無上知見。又作麼生。玄",
    "T51n2076_021:0374a11": "沙曰。汝道究得徹底所知心。還測度得及否。",
    "T51n2076_021:0374a12": "師從此信入。後居天台三十餘載。不下山。博",
    "T51n2076_021:0374a13": "綜三學操行孤立禪寂之餘常閱龍藏。遐邇",
    "T51n2076_021:0374a14": "欽重。時謂大靜上座。嘗有人問曰。弟子每當",
    "T51n2076_021:0374a15": "夜坐心念紛飛。未明攝伏之方。願垂示誨。師",
    "T51n2076_021:0374a16": "答曰。如或夜間安坐心念紛飛。&#x5374;將紛飛之",
    "T51n2076_021:0374a17": "心以究紛飛之處。究之無處則紛飛之念何",
    "T51n2076_021:0374a18": "存。返究究心則能究之心安在。又能照之智",
    "T51n2076_021:0374a19": "本空。所緣之境亦寂。寂而非寂者。蓋無能寂",
    "T51n2076_021:0374a20": "之人也。照而非照者。蓋無所照之境也。境智",
    "T51n2076_021:0374a21": "俱寂心慮安然。外不尋枝內不住定。二途俱",
    "T51n2076_021:0374a22": "泯一性怡然。此乃還源之要道也。師因&#x89A9;教",
    "T51n2076_021:0374a23": "中幻義乃述一偈問諸學流偈曰。",
    "T51n2076_021:0374a24": " 若道法皆如幻有  造諸過惡應無咎",
    "T51n2076_021:0374a25": " 云何所作業不妄  而藉佛慈興接誘",
    "T51n2076_021:0374a26": "[0374a26] 時有小靜上座答曰。",
    "T51n2076_021:0374a27": " 幻人興幻幻輪圍  幻業能招幻所治",
    "T51n2076_021:0374a28": " 不了幻生諸幻苦  覺知如幻幻無為",
    "T51n2076_021:0374a29": "[0374a29] 二靜上座並終於本山。今國清寺遺蹤在焉。",
    "T51n2076_021:0374b01": "前福州長慶院慧稜禪師法嗣",
    "T51n2076_021:0374b02": "[0374b02] 泉州招慶院道匡禪師潮州人也。自稜和尚",
    "T51n2076_021:0374b03": "始居招慶。師乃入室參侍。暨稜和尚召入長",
    "T51n2076_021:0374b04": "樂府盛化于西院。師繼踵住於招慶。學眾如",
    "T51n2076_021:0374b05": "故。師上堂曰。聲前薦得孤負平生。句後投機",
    "T51n2076_021:0374b06": "殊乖道體。為什麼如此。大眾且道。從來合作",
    "T51n2076_021:0374b07": "麼生。又謂眾曰。招慶今夜與諸人一時道&#x5374;。",
    "T51n2076_021:0374b08": "還委落處麼。時有僧出曰。大眾一時散去還",
    "T51n2076_021:0374b09": "稱師意也無。師曰。好與拄杖。僧禮拜。師曰。",
    "T51n2076_021:0374b10": "雖有盲龜之意。且無曉月之程。僧曰。如何是",
    "T51n2076_021:0374b11": "曉月之程。師曰。此是盲龜之意。問如何是沙",
    "T51n2076_021:0374b12": "門行。師曰。非行不行。問如何是西來意。師",
    "T51n2076_021:0374b13": "曰。蚊子上鐵牛。問如何是在匣劍。師良久。僧",
    "T51n2076_021:0374b14": "罔措。師曰。也須感荷招慶始得。問如何是提",
    "T51n2076_021:0374b15": "宗一句。師曰。不得昧著招慶。其僧禮拜起。師",
    "T51n2076_021:0374b16": "又曰不得昧著招慶。囑汝作麼生是提宗一",
    "T51n2076_021:0374b17": "句。僧無對。問文殊劍下不承當時如何。師曰。",
    "T51n2076_021:0374b18": "未是好手人。僧曰。如何是好手人。師曰。是",
    "T51n2076_021:0374b19": "汝話墮也。問如何是招慶家風。師曰。寧可",
    "T51n2076_021:0374b20": "清貧自樂。不作濁富多憂。問如何是南泉一",
    "T51n2076_021:0374b21": "線道。師曰。不辭向汝道恐較中更較去。問如",
    "T51n2076_021:0374b22": "何是佛法大意。師曰。七顛八倒。問學人根思",
    "T51n2076_021:0374b23": "遲迴。乞師曲運慈悲開一線道。師曰。遮箇是",
    "T51n2076_021:0374b24": "老婆心。僧曰悲華剖拆以領尊慈。從上宗乘",
    "T51n2076_021:0374b25": "事如何。師曰。恁麼須得汝親問始得。師問僧。",
    "T51n2076_021:0374b26": "什麼處去來。僧曰。劈柴來。師曰。還有劈不破",
    "T51n2076_021:0374b27": "底也無。僧曰有。師曰。作麼生是劈不破底。僧",
    "T51n2076_021:0374b28": "無語。師曰。汝若道不得問我。我與汝道。僧",
    "T51n2076_021:0374b29": "曰。作麼生是劈不破底。師曰。賺殺人因地動。",
    "T51n2076_021:0374c01": "僧問。還有不動者無。師曰。有僧曰。如何是不",
    "T51n2076_021:0374c02": "動者。師曰。動從東來&#x5374;歸西去。問法雨普霑",
    "T51n2076_021:0374c03": "還有不潤處否。師曰有。僧曰。如何是不潤",
    "T51n2076_021:0374c04": "處。師曰。水灑不著。問如何是招慶深深處。",
    "T51n2076_021:0374c05": "師曰。和汝沒&#x5374;。問如何是九重城裏人。師曰。",
    "T51n2076_021:0374c06": "還共汝知聞麼。師上堂僧眾擁法座。師曰。遮",
    "T51n2076_021:0374c07": "裏無物。諸人苦恁麼相促相拶作麼。擬心早",
    "T51n2076_021:0374c08": "勿交涉。更上門戶千里萬里。今既上來各著",
    "T51n2076_021:0374c09": "精彩。招慶一時拋與諸人好麼。師復問。還接",
    "T51n2076_021:0374c10": "得也未。眾無對。師曰。勞而無功。汝諸人得恁",
    "T51n2076_021:0374c11": "麼鈍。看他古人一兩箇得恁麼快。才見便負",
    "T51n2076_021:0374c12": "將去。亦較些子。若有此箇人。非但四事供養。",
    "T51n2076_021:0374c13": "便以&#x7460;璃為地白銀為壁亦未為貴。帝釋引",
    "T51n2076_021:0374c14": "前梵王從後。攬長河為酥酪。變大地為黃金。",
    "T51n2076_021:0374c15": "亦未為足。直得如是猶更有一級在。還委得",
    "T51n2076_021:0374c16": "麼珍重。",
    "T51n2076_021:0374c17": "[0374c17] 杭州龍華寺彥球實相得一大師。開堂日謂",
    "T51n2076_021:0374c18": "眾曰。今日既升法座。又爭解諱得。只如不諱",
    "T51n2076_021:0374c19": "底事。此眾還有人與作證明麼。若有即出來",
    "T51n2076_021:0374c20": "相共作箇榜樣。時有僧問。郡尊請。師如何舉",
    "T51n2076_021:0374c21": "揚宗指師曰。法到別處切忌謬傳。問此座為",
    "T51n2076_021:0374c22": "從天降下為從地涌出。師曰。是什麼。僧曰。此",
    "T51n2076_021:0374c23": "座高廣如何升得。師曰。今日幾被汝安頓著。",
    "T51n2076_021:0374c24": "問靈山一會迦葉親聞。今日一會何人得聞",
    "T51n2076_021:0374c25": "師曰。同我者擊其大節。僧曰。酌然俊哉。師",
    "T51n2076_021:0374c26": "曰。去般水漿茶堂裏用去。師又曰。從前佛",
    "T51n2076_021:0374c27": "法付囑國王大臣及有力檀越。今日郡尊及",
    "T51n2076_021:0374c28": "諸官寮。特垂相請不勝荷愧。山僧更有末後",
    "T51n2076_021:0374c29": "一句子。賤賣與諸人。師乃起身立云。還有人",
    "T51n2076_021:0375a01": "買麼。若有人買即出來。若無人買即賤貨自",
    "T51n2076_021:0375a02": "收。久立珍重師有時上堂云。好時好日速道",
    "T51n2076_021:0375a03": "速道。又曰。大眾近前來聽老漢說第一義。大",
    "T51n2076_021:0375a04": "眾近前。師便打趁。問如何是學人自己。師曰。",
    "T51n2076_021:0375a05": "雪上更加霜。",
    "T51n2076_021:0375a06": "[0375a06] 杭州臨安縣保安連禪師。僧問。如何是保安",
    "T51n2076_021:0375a07": "家風。師曰。問有什麼難。問如何是吹毛劍。師",
    "T51n2076_021:0375a08": "曰。豫章鐵柱堅。僧曰。學人不會。師曰。漳江",
    "T51n2076_021:0375a09": "親到來。問如何是沙門行。師曰。師僧頭上戴",
    "T51n2076_021:0375a10": "冠子。問如何是西來意。師曰。死虎足人看。問",
    "T51n2076_021:0375a11": "一問一答彼此興來。如何是保安不驚人之",
    "T51n2076_021:0375a12": "句。師曰。汝到別處作麼生舉。",
    "T51n2076_021:0375a13": "[0375a13] 福州報慈院光雲慧覺大師上堂云。差病之",
    "T51n2076_021:0375a14": "藥不假驢馱。若據今夜各自歸堂去也。珍重。",
    "T51n2076_021:0375a15": "僧問。承聞慧覺有鎖口訣如何示人。師曰。賴",
    "T51n2076_021:0375a16": "我拄杖不在手。僧曰。恁麼即深領尊慈也。師",
    "T51n2076_021:0375a17": "曰。待我肯汝即得。師入府閩王問。報慈與神",
    "T51n2076_021:0375a18": "泉相去近遠。師曰。若說近遠不如親到。師&#x5374;",
    "T51n2076_021:0375a19": "問曰。大王日應千差。是什麼心。王曰。什麼",
    "T51n2076_021:0375a20": "處得心來。師曰。豈有無心者。王曰。那邊事",
    "T51n2076_021:0375a21": "作麼生。師曰。請向那邊問。王曰。道師謾別人",
    "T51n2076_021:0375a22": "即得。問大眾臻湊請師舉揚。師曰。更有幾人",
    "T51n2076_021:0375a23": "未聞。曰恁麼即不假上來也。師曰。不上來且",
    "T51n2076_021:0375a24": "從汝向什麼處會。曰若有處所即孤負和尚",
    "T51n2076_021:0375a25": "師曰。即恐不辨精&#x9E81;。問夫說法者當如法說。",
    "T51n2076_021:0375a26": "此意如何。師曰。有什麼疑訛。問故人面壁意",
    "T51n2076_021:0375a27": "如何。師打之。問不假言詮請師徑直。師曰。何",
    "T51n2076_021:0375a28": "必更待商量。",
    "T51n2076_021:0375a29": "[0375a29] 廬山開先寺紹宗圓智禪師姑蘇人也。稟性",
    "T51n2076_021:0375b01": "朴野不群流俗。少依本郡流水寺出家受具。",
    "T51n2076_021:0375b02": "入長慶之室密契真要。初結庵於虔州了山。",
    "T51n2076_021:0375b03": "二十載道聲遐布。江南國主李氏建寺請轉",
    "T51n2076_021:0375b04": "法輪。玄徒輻湊。暨國主巡幸洪井。躬入山瞻",
    "T51n2076_021:0375b05": "謁請上堂。令僧出問。如何是開先境。師曰。最",
    "T51n2076_021:0375b06": "好是一條界破青山色。僧曰。如何是境中人。",
    "T51n2076_021:0375b07": "師曰。拾枯柴煮布水。國主益加欽重。後終於",
    "T51n2076_021:0375b08": "山寺。靈塔存焉。",
    "T51n2076_021:0375b09": "[0375b09] 婺州金鱗報恩院寶資曉悟大師上堂。大眾",
    "T51n2076_021:0375b10": "立久。師曰。諸兄弟各詣山門來。主人口如匾",
    "T51n2076_021:0375b11": "擔相似。莫成相違負也。無久在眾。兄弟也未",
    "T51n2076_021:0375b12": "要怪訝著。若帶參學眼何煩久立。各自歸堂",
    "T51n2076_021:0375b13": "珍重。師開方丈基。僧問。丈基已成如何通信。",
    "T51n2076_021:0375b14": "師曰。不可昧兄弟此問。僧曰。不昧底事作麼",
    "T51n2076_021:0375b15": "生。師曰。青天白日。問學人初心請師示箇入",
    "T51n2076_021:0375b16": "路。師遂側掌示之曰。還會麼。僧曰。不會。師",
    "T51n2076_021:0375b17": "曰。獨掌不浪鳴。問如何是報恩家風。師曰。也",
    "T51n2076_021:0375b18": "知闍梨入眾日淺。問古人拈搥&#x7AEA;拂意如何。",
    "T51n2076_021:0375b19": "師曰。報恩截舌有分。僧曰。為什麼如此。師",
    "T51n2076_021:0375b20": "曰。屈著作麼。問如何是文殊劍。師曰。不知。",
    "T51n2076_021:0375b21": "僧曰。只如一劍下活得底人作麼生。師曰。",
    "T51n2076_021:0375b22": "山僧只管二時齋粥。問如何是觸自菩提。師",
    "T51n2076_021:0375b23": "曰。背後是什麼立地。僧曰。學人不會乞師再",
    "T51n2076_021:0375b24": "示。師提拄杖曰。汝不會合喫多少拄杖。問如",
    "T51n2076_021:0375b25": "何是具大慚愧底人。師曰。開口取合不得。僧",
    "T51n2076_021:0375b26": "曰。此人行履如何。師曰。逢茶即茶遇飯即",
    "T51n2076_021:0375b27": "飯。問如何是金剛一隻箭。師曰。道什麼。其僧",
    "T51n2076_021:0375b28": "再問。師曰。過新羅國去也。問波騰鼎沸起必",
    "T51n2076_021:0375b29": "全真。未審古人意如何。師乃叱之。僧曰。恁麼",
    "T51n2076_021:0375c01": "即非次也。師曰。爾話墮也。又曰。我話亦墮汝",
    "T51n2076_021:0375c02": "作麼生。僧無對。問去&#x5374;賞罰如何是吹毛劍",
    "T51n2076_021:0375c03": "師曰。延平屬劍州。僧曰恁麼即喪身失命去",
    "T51n2076_021:0375c04": "也。師曰。錢塘江裏潮。",
    "T51n2076_021:0375c05": "[0375c05] 杭州傾心寺法&#x746B;宗一禪師。上堂云。大眾不",
    "T51n2076_021:0375c06": "待一句語便歸堂去。還有紹繼宗風分也無。",
    "T51n2076_021:0375c07": "還有人酬得此問麼。若有人酬得去。也遮裏",
    "T51n2076_021:0375c08": "與諸人為怪笑。若酬不得去。也諸人與遮裏",
    "T51n2076_021:0375c09": "為怪笑。珍重。問如何揲(文甲切)實免見虛頭。",
    "T51n2076_021:0375c10": "師曰。汝問若當眾人盡鑒。問恁麼來皆不丈",
    "T51n2076_021:0375c11": "夫。只如不恁麼來還有紹繼宗風分也無。師",
    "T51n2076_021:0375c12": "曰。出兩頭致一問來。僧曰什麼人辨得師曰。",
    "T51n2076_021:0375c13": "波斯養兒。問佛法去處乞師全示。師曰。汝但",
    "T51n2076_021:0375c14": "全致一問來。僧曰。為什麼&#x5374;拈此問去。師曰。",
    "T51n2076_021:0375c15": "汝適來問什麼。僧曰若不遇於師幾成走作。",
    "T51n2076_021:0375c16": "師曰。賊去後關門。問別傳一句如何分付。師",
    "T51n2076_021:0375c17": "曰。可惜許問。僧曰。恁麼即別酬亦不當去也。",
    "T51n2076_021:0375c18": "師曰。也是閑辭。問如何是不朝天子不羨王",
    "T51n2076_021:0375c19": "侯底人。師曰。每日三條線長年一衲衣。僧曰。",
    "T51n2076_021:0375c20": "未審此人還紹宗風也無。師曰。鵲來頭上語",
    "T51n2076_021:0375c21": "雲向眼前飛。問承古人有言。不斷煩惱此意",
    "T51n2076_021:0375c22": "如何。師曰。又是發人業。僧曰。如何得不發",
    "T51n2076_021:0375c23": "業。師曰。爾話墮也。問請去賞罰如何是吹毛",
    "T51n2076_021:0375c24": "劍。師曰。如法禮三拜。師後住龍冊寺歸寂。",
    "T51n2076_021:0375c25": "[0375c25] 福州水陸院洪儼禪師。上堂大眾集定。師下",
    "T51n2076_021:0375c26": "座捧香鑪巡行大眾前曰。供養十方諸佛便",
    "T51n2076_021:0375c27": "歸方丈。僧問。離&#x5374;百非兼四句。請師盡力為",
    "T51n2076_021:0375c28": "提綱。師曰。落在什麼處。僧曰。恁麼即人天有",
    "T51n2076_021:0375c29": "賴。師曰。莫將惡水澆潑人好。",
    "T51n2076_021:0376a01": "[0376a01] 杭州靈隱山廣嚴院咸澤禪師。初參保福展",
    "T51n2076_021:0376a02": "和尚。保福問曰。汝名什麼。師曰。咸澤。保福",
    "T51n2076_021:0376a03": "曰。忽遇枯涸者如何。師云。誰是枯涸者。保",
    "T51n2076_021:0376a04": "福曰。我是。師曰。和尚莫謾人好。保福曰。&#x5374;",
    "T51n2076_021:0376a05": "是汝謾我。師後承長慶印記。住廣嚴道場。僧",
    "T51n2076_021:0376a06": "問。如何是覿面相呈事。師下禪床曰。尊體起",
    "T51n2076_021:0376a07": "居萬福。問不與萬法為侶者是什麼人。師曰。",
    "T51n2076_021:0376a08": "城中青史樓雲外高&#x5CEF;塔。問如何是佛法大",
    "T51n2076_021:0376a09": "意。師曰。幽澗泉清高&#x5CEF;月白。問如何是廣嚴",
    "T51n2076_021:0376a10": "家風。師曰。一塢白雲三間茆屋。僧曰。畢竟作",
    "T51n2076_021:0376a11": "麼生。師曰。既無維那兼無典座。問如何是廣",
    "T51n2076_021:0376a12": "嚴家風。師曰。師子石前靈水響。&#x9DC4;籠山上白",
    "T51n2076_021:0376a13": "猿啼。",
    "T51n2076_021:0376a14": "[0376a14] 福州報慈院慧朗禪師上堂曰。從上諸聖為",
    "T51n2076_021:0376a15": "一大事因緣故出現於世。遞相告報。是汝諸",
    "T51n2076_021:0376a16": "人還會麼。若不會大不容易。僧問。如何是一",
    "T51n2076_021:0376a17": "大事。師曰。莫錯相告報麼。僧曰。恁麼即學人",
    "T51n2076_021:0376a18": "不疑也。師曰。爭奈一翳在目何。問三世諸佛",
    "T51n2076_021:0376a19": "盡是傳語人。未審傳什麼人語。師曰聽。僧曰。",
    "T51n2076_021:0376a20": "未審是什麼語。師曰。爾不是鍾期。問如何是",
    "T51n2076_021:0376a21": "學人眼。師曰。不可更撒沙。",
    "T51n2076_021:0376a22": "[0376a22] 福州怡山長慶常慧禪師。僧問。王侯請命法",
    "T51n2076_021:0376a23": "嗣怡山鎖口之言請師不謬。師曰得。僧曰。恁",
    "T51n2076_021:0376a24": "麼即深領尊慈。師曰。好與莫鈍置人。問不犯",
    "T51n2076_021:0376a25": "宗風不傷物議請師滿口道。師曰。今日豈不",
    "T51n2076_021:0376a26": "是開堂。問焰續雪&#x5CEF;印傳超覺。不違於物不",
    "T51n2076_021:0376a27": "負於人。不在當頭即今何道。師曰。違負即道。",
    "T51n2076_021:0376a28": "僧曰。恁麼即善副來言淺深已辨。師曰。也須",
    "T51n2076_021:0376a29": "識好惡。",
    "T51n2076_021:0376b01": "[0376b01] 福州石佛院靜禪師上堂曰。若道素面相呈",
    "T51n2076_021:0376b02": "猶添脂紛。縱離添過猶有負愆。諸人且作麼",
    "T51n2076_021:0376b03": "生體悉。僧問。學人欲見和尚本來師時如何。",
    "T51n2076_021:0376b04": "師曰。洞上有言親體取。僧曰。恁麼即不得見",
    "T51n2076_021:0376b05": "去也。師曰。灼然客路如天遠侯門似海深。",
    "T51n2076_021:0376b06": "[0376b06] 處州翠&#x5CEF;從欣禪師上堂曰。更不展席珍重。",
    "T51n2076_021:0376b07": "&#x5374;問僧。還會麼。僧曰。不會。師曰。將謂闍梨",
    "T51n2076_021:0376b08": "到百丈。",
    "T51n2076_021:0376b09": "[0376b09] 福州枕&#x5CEF;觀音院清換禪師上堂曰。諸禪德",
    "T51n2076_021:0376b10": "若要論禪說道舉唱宗風。只如當人分上。以",
    "T51n2076_021:0376b11": "一毛端裏。有無量諸佛轉大法輪。於一塵中",
    "T51n2076_021:0376b12": "現寶王剎。佛說眾生說山河大地一時說。未",
    "T51n2076_021:0376b13": "嘗間斷。如毘沙門王始終未求外寶。既各有",
    "T51n2076_021:0376b14": "如是家風。阿誰欠少。不可更就別人取處分",
    "T51n2076_021:0376b15": "也。僧問。如何是法界性。師曰。汝身中有萬",
    "T51n2076_021:0376b16": "象。僧曰。如何體得。師曰。不可谷裏尋聲更求",
    "T51n2076_021:0376b17": "本末。",
    "T51n2076_021:0376b18": "[0376b18] 福州東禪契訥禪師上堂曰。未曾暫失全體",
    "T51n2076_021:0376b19": "現前。恁麼道亦是分外。既恁麼道不得向兄",
    "T51n2076_021:0376b20": "弟前。合作麼生道。莫無道處不受道麼。莫錯",
    "T51n2076_021:0376b21": "會好。僧問。如何是現前三昧。師曰。何必更待",
    "T51n2076_021:0376b22": "道。問己事未明乞師指示。師曰。何不禮謝。問",
    "T51n2076_021:0376b23": "如何是東禪家風。師曰。一人傳虛萬人傳實。",
    "T51n2076_021:0376b24": "[0376b24] 福州長慶院弘辯妙果大師一日上堂。於座",
    "T51n2076_021:0376b25": "側立云大眾各歸堂得也未。還會得麼。若也",
    "T51n2076_021:0376b26": "未會得。山僧謾諸人去也。遂乃升座。僧問。海",
    "T51n2076_021:0376b27": "眾雲臻請師開方便門示真實相。師曰。遮箇",
    "T51n2076_021:0376b28": "是方便門。僧曰。恁麼即大眾側聆去也。師曰。",
    "T51n2076_021:0376b29": "空側聆作麼。問超覺後焰妙果傳燈去&#x5374;語",
    "T51n2076_021:0376c01": "默動靜如何相示。師曰。還解怪得麼。",
    "T51n2076_021:0376c02": "[0376c02] 福州東禪院可隆了空大師。初開堂有僧問。",
    "T51n2076_021:0376c03": "遠棄九&#x5CEF;丈室來坐東禪道場。人天瞻仰於",
    "T51n2076_021:0376c04": "尊顏。願賜一言而演說。師曰。堯風千載了空",
    "T51n2076_021:0376c05": "不昧於闍梨。曰恁麼即人天有賴。師曰。當不",
    "T51n2076_021:0376c06": "當。問如何是道。師曰。正是道。曰如何是道中",
    "T51n2076_021:0376c07": "人。師曰。分明向汝道。師上堂曰。大好省要自",
    "T51n2076_021:0376c08": "不仙陀若是聽響之流。不如歸堂向火。珍重。",
    "T51n2076_021:0376c09": "問如何是普賢第一句。師曰。落第二句也。",
    "T51n2076_021:0376c10": "[0376c10] 福州僊宗院守玭禪師一日不上堂。大眾入",
    "T51n2076_021:0376c11": "方丈參。師曰。今夜與大眾同請假。未審還給",
    "T51n2076_021:0376c12": "假也無。若未聞給假即先言者負。珍重。僧問。",
    "T51n2076_021:0376c13": "十二時中常在底人。還消得人天供養也無。",
    "T51n2076_021:0376c14": "師曰。消不得。僧曰。為什麼消不得。師曰。為",
    "T51n2076_021:0376c15": "汝常在。僧曰。只如常不在底人還消得也無。",
    "T51n2076_021:0376c16": "師曰。驢年去。僧問。請師答無賓主話。師曰。",
    "T51n2076_021:0376c17": "向無賓主處問將來。",
    "T51n2076_021:0376c18": "[0376c18] 撫州永安院懷烈淨悟禪師上堂眾集。師顧",
    "T51n2076_021:0376c19": "視左右曰。患謇作麼。便歸方丈。又一日上堂",
    "T51n2076_021:0376c20": "良久曰。幸自可怜生。又被污&#x5374;也。又曰。大",
    "T51n2076_021:0376c21": "眾正是著力處莫容易。僧問。怡山親聞一句",
    "T51n2076_021:0376c22": "請師為學人道。師曰。向後莫錯舉似人。",
    "T51n2076_021:0376c23": "[0376c23] 福州閩山令含禪師初住永福院。上堂曰。還",
    "T51n2076_021:0376c24": "恩恩滿賽願願圓。便歸方丈。僧問。既到妙&#x5CEF;",
    "T51n2076_021:0376c25": "頂誰人為伴侶。師曰到。僧曰。什麼人為伴",
    "T51n2076_021:0376c26": "侶。師曰。喫茶去。問明明不會乞師指示。師",
    "T51n2076_021:0376c27": "曰。指示且置。作麼生是爾明明底事。僧曰。學",
    "T51n2076_021:0376c28": "人不會再乞師指示。師曰。七棒十三。",
    "T51n2076_021:0376c29": "[0376c29] 新羅龜山和尚有舉。相國裴公休啟建法會",
    "T51n2076_021:0377a01": "問看經僧。是什麼經。僧曰。無言童子經。公",
    "T51n2076_021:0377a02": "曰。有幾卷。僧曰。兩卷。公曰。既是無言為什",
    "T51n2076_021:0377a03": "麼&#x5374;有兩卷。僧無對。師代曰。若論無言非唯",
    "T51n2076_021:0377a04": "兩卷。",
    "T51n2076_021:0377a05": "[0377a05] 吉州龍須山資國院道殷禪師。僧問。如何是",
    "T51n2076_021:0377a06": "祖師西來意。師曰。普通八年遭梁怪。直至如",
    "T51n2076_021:0377a07": "今不得雪。問千山萬山如何是龍須山。師曰。",
    "T51n2076_021:0377a08": "千山萬山。僧曰。如何是山中人。師曰。對面千",
    "T51n2076_021:0377a09": "里。問不落有無請師道。師曰。汝作麼生問。",
    "T51n2076_021:0377a10": "[0377a10] 福州祥光院澄靜禪師。僧問。如何是道。師曰。",
    "T51n2076_021:0377a11": "長安鼎沸。僧曰。向上事如何。師曰。谷聲萬籟",
    "T51n2076_021:0377a12": "起松老五雲披。問如何是和尚家風。師曰。門",
    "T51n2076_021:0377a13": "下平章事宮闈較幾重。",
    "T51n2076_021:0377a14": "[0377a14] 襄州鷲嶺明遠禪師初參長慶。長慶問曰。汝",
    "T51n2076_021:0377a15": "名什麼。師曰。明遠。慶曰。那邊事作麼生。師",
    "T51n2076_021:0377a16": "曰。明遠退兩步。慶曰。汝無端退兩步作麼。師",
    "T51n2076_021:0377a17": "無語。長慶代云。若不退步爭知明遠。師乃喻",
    "T51n2076_021:0377a18": "旨。師住後僧問。無一法當前應用無虧時如",
    "T51n2076_021:0377a19": "何。師以手卓火。其僧因爾有悟。",
    "T51n2076_021:0377a20": "[0377a20] 杭州報慈院從&#x74CC;禪師福州人也。姓陳氏。少",
    "T51n2076_021:0377a21": "投石梯出家。初住越州稱心寺。後住茲院。僧",
    "T51n2076_021:0377a22": "問。古人有言。今人看古教未免心中鬧。欲免",
    "T51n2076_021:0377a23": "心中鬧。應須看古教。如何是古教。師曰。如",
    "T51n2076_021:0377a24": "是我聞。僧曰。如何是心中鬧。師曰。那畔雀兒",
    "T51n2076_021:0377a25": "聲。師開寶六年癸酉六月十四日辰時沐浴",
    "T51n2076_021:0377a26": "易衣。告門人付囑訖。右&#x8107;而逝。",
    "T51n2076_021:0377a27": "[0377a27] 杭州龍華寺契盈廣辯周智大師。本福州黃",
    "T51n2076_021:0377a28": "蘗山受業。於長慶領旨。住後僧問。如何是龍",
    "T51n2076_021:0377a29": "華境。師曰。翠竹搖風寒松鎖月。僧曰。如何",
    "T51n2076_021:0377b01": "是境中人。師曰。切莫唐突。問如何是三世諸",
    "T51n2076_021:0377b02": "佛道場。師曰。莫別瞻禮。僧曰。恁麼則&#x4E98;古&#x4E98;",
    "T51n2076_021:0377b03": "今。師曰。是什麼年中。問如何是黃蘗山主。師",
    "T51n2076_021:0377b04": "曰。謝仁者相訪。問如何是黃蘗境。師曰。龍",
    "T51n2076_021:0377b05": "吟瀑布水雲起翠微&#x5CEF;。",
    "T51n2076_021:0377b06": "前杭州龍冊寺道怤禪師法嗣",
    "T51n2076_021:0377b07": "[0377b07] 越州清化山師訥禪師僧問。十二時中如何",
    "T51n2076_021:0377b08": "得不疑不惑去。師曰好。僧曰。恁麼則得遇於",
    "T51n2076_021:0377b09": "師也。師曰。珍重。有僧來禮拜。師曰。子亦善",
    "T51n2076_021:0377b10": "問吾亦善答。僧曰。恁麼即大眾久立。師曰。",
    "T51n2076_021:0377b11": "抑逼大眾作什麼。問去&#x5374;賞罰如何是吹毛",
    "T51n2076_021:0377b12": "劍師曰。錢塘江裏好渡船。問如何是西來意。",
    "T51n2076_021:0377b13": "師曰。可殺新鮮。",
    "T51n2076_021:0377b14": "[0377b14] 衢州南禪遇緣禪師。有俗士時謂之鐵&#x811A;。忽",
    "T51n2076_021:0377b15": "因騎馬。有僧問。師既是鐵&#x811A;為什麼&#x5374;騎馬。",
    "T51n2076_021:0377b16": "師曰。腰帶不因遮腹痛。&#x5E5E;頭豈是禦天寒。有",
    "T51n2076_021:0377b17": "俗官問。和尚恁後生為什麼&#x5374;為尊宿。師云。",
    "T51n2076_021:0377b18": "千歲只言朱頂鶴。朝生便是鳳凰兒。師有時",
    "T51n2076_021:0377b19": "云。此箇事得恁難道。有僧出曰。請師道。師",
    "T51n2076_021:0377b20": "曰。睦州溪苔錦軍石耳。",
    "T51n2076_021:0377b21": "[0377b21] 復州資福院智遠禪師福州連江人也。童蒙",
    "T51n2076_021:0377b22": "出家。詣峽山觀音院法宣禪師落髮受具。給",
    "T51n2076_021:0377b23": "侍勤恪專於誦持。一日宣禪師謂曰。觀汝上",
    "T51n2076_021:0377b24": "根堪任大事。何不遍參而滯於此乎。師遂禮",
    "T51n2076_021:0377b25": "辭歷諸方。至越州鏡清禮順德大師。因問曰。",
    "T51n2076_021:0377b26": "如何是諸佛出身處。順德曰。大家要知。師曰。",
    "T51n2076_021:0377b27": "斯則眾眼難謾。順德曰。理能縛豹。師因此發",
    "T51n2076_021:0377b28": "悟玄旨。周顯德三年丙辰復州刺史率僚吏",
    "T51n2076_021:0377b29": "及緇黃千眾。請師於資福院開堂說法(時謂東禪院)",
    "T51n2076_021:0377c01": "僧問。師唱誰家曲宗風嗣阿誰。師曰。雪嶺&#x5CEF;",
    "T51n2076_021:0377c02": "前月鏡湖波裏明。問諸佛出世天雨四華地",
    "T51n2076_021:0377c03": "搖六動。和尚今日有何禎祥。師曰。一物不生",
    "T51n2076_021:0377c04": "全體露。目前光彩阿誰知。問如何是直示一",
    "T51n2076_021:0377c05": "句。師曰。是什麼。師又曰。還會麼。會去即今",
    "T51n2076_021:0377c06": "便了。不會塵沙算劫。只據諸賢分上。古佛心",
    "T51n2076_021:0377c07": "源明露現前。匝天遍地森羅萬象自己家風。",
    "T51n2076_021:0377c08": "佛與眾生本無差別。涅槃生死幻化所為。性",
    "T51n2076_021:0377c09": "地真常不勞修證。師又曰。要知此事當陽顯",
    "T51n2076_021:0377c10": "露。並無寸草蓋覆。便承當取最省心力。師如",
    "T51n2076_021:0377c11": "是為眾涉于二十二載。太平興國二年丁丑",
    "T51n2076_021:0377c12": "九月十六日聲鍾辭眾。至二十七日辰時恬",
    "T51n2076_021:0377c13": "然坐化。壽八十三。臘六十三。",
    "T51n2076_021:0377c14": "前漳州報恩院懷岳禪師法嗣",
    "T51n2076_021:0377c15": "[0377c15] 潭州妙濟院師浩傳心大師。曾住郴州香山。",
    "T51n2076_021:0377c16": "僧問。擬即第二頭不擬即第三首。如何是第",
    "T51n2076_021:0377c17": "一頭。師曰收。僧問。古人斷臂當為何事。師",
    "T51n2076_021:0377c18": "曰。我寧可斷臂。問如何是學人眼。師曰。須知",
    "T51n2076_021:0377c19": "我好心。問如何是香山劍。師曰異。僧曰。還露",
    "T51n2076_021:0377c20": "也無。師曰。不忍見。問如何是松門第一句。師",
    "T51n2076_021:0377c21": "曰。切不得錯舉。問如何是妙濟家風。師曰。左",
    "T51n2076_021:0377c22": "右人太多。問如何是佛法大意。師曰。兩口無",
    "T51n2076_021:0377c23": "一舌。問如何是香山一路。師曰。滔滔地。僧",
    "T51n2076_021:0377c24": "曰。到者如何。師曰。息汝平生。問如何是世尊",
    "T51n2076_021:0377c25": "密語。師曰。阿難亦不知。僧曰。為什麼不知。",
    "T51n2076_021:0377c26": "師曰。莫非仙陀。問如何是香山寶。師曰。碧眼",
    "T51n2076_021:0377c27": "胡人不敢定。僧曰。露者如何。師曰。龍王捧不",
    "T51n2076_021:0377c28": "起。因僧舉。聖僧塑像被虎咬乃問師。既是聖",
    "T51n2076_021:0377c29": "僧為什麼被大蟲咬。師曰。疑殺天下人。問如",
    "T51n2076_021:0378a01": "何是無慚愧底人。師曰。闍梨合喫棒。",
    "T51n2076_021:0378a02": "前福州鼓山神晏國師法嗣",
    "T51n2076_021:0378a03": "[0378a03] 杭州天竺山子儀心印水月大師溫州樂清縣",
    "T51n2076_021:0378a04": "人也。姓陳氏。初遊方謁鼓山。因問曰。子儀三",
    "T51n2076_021:0378a05": "千里外遠投法席。今日非時上來乞師非時",
    "T51n2076_021:0378a06": "答話。鼓山曰。不可鈍置仁者。師曰。省力處如",
    "T51n2076_021:0378a07": "何。鼓山曰。汝何費力。師自此承言領旨。便往",
    "T51n2076_021:0378a08": "浙中。錢忠懿王聆其道譽。命開法于羅漢光",
    "T51n2076_021:0378a09": "福二道場。海眾臻湊。師上堂示眾曰。久立大",
    "T51n2076_021:0378a10": "眾。更待什麼不辭展拓。&#x5374;恐誤於禪德。轉迷",
    "T51n2076_021:0378a11": "歸路時寒珍重。僧問。如何是從上來事。師曰",
    "T51n2076_021:0378a12": "住。僧曰。如何薦。師曰。可惜龍頭翻成蛇尾。",
    "T51n2076_021:0378a13": "有僧禮拜起將問話。師曰。如何且置。其僧乃",
    "T51n2076_021:0378a14": "問。只如興工之子。還有相親分也無。師曰。只",
    "T51n2076_021:0378a15": "待局終不知柯爛。問如何是維摩默。師曰謗。",
    "T51n2076_021:0378a16": "僧曰。文殊因何讚。師曰。同案領過僧曰。維摩",
    "T51n2076_021:0378a17": "又如何。師曰。頭上三尺巾手裏一枝拂。問如",
    "T51n2076_021:0378a18": "何是諸佛出身處。師曰。大洋海裏一星火。僧",
    "T51n2076_021:0378a19": "曰。學人不會。師曰。燒盡魚龍。問丹霞燒木",
    "T51n2076_021:0378a20": "佛意旨如何。師曰。寒即圍鑪向猛火。僧曰。還",
    "T51n2076_021:0378a21": "有過也無。師曰。熱即竹林溪畔坐。問如何是",
    "T51n2076_021:0378a22": "法界義宗。師曰。九月九日浙江潮。問諸餘即",
    "T51n2076_021:0378a23": "不問。如何是光福門下超毘盧越釋迦底人。",
    "T51n2076_021:0378a24": "師曰。諸餘奉衲。僧曰。恁麼即平生慶幸去",
    "T51n2076_021:0378a25": "也。師曰。慶幸事作麼生。其僧罔措。師喝之。",
    "T51n2076_021:0378a26": "師將下堂。僧問下堂一句乞師分付。師曰。&#x643A;",
    "T51n2076_021:0378a27": "履已歸西國去。此山空有老猿啼。問鼓山有",
    "T51n2076_021:0378a28": "掣鼓奪旗之說師且如何。師曰。敗將不忍誅。",
    "T51n2076_021:0378a29": "僧曰。或遇良將又如何。師曰。念子孤魂賜汝",
    "T51n2076_021:0378b01": "三奠。問世尊入滅當歸何所。師曰。鶴林空變",
    "T51n2076_021:0378b02": "色真歸無所歸。僧曰。夫子必定何之。師曰。朱",
    "T51n2076_021:0378b03": "實殞勁風繁英落素秋。僧曰。我師將來復歸",
    "T51n2076_021:0378b04": "何所。師曰。子今欲識吾歸處。東西南北柳成",
    "T51n2076_021:0378b05": "絲。問如何修行即得與道相應。師曰。高捲",
    "T51n2076_021:0378b06": "吟中箔濃煎睡後茶。師迴故里。雍熙三年示",
    "T51n2076_021:0378b07": "滅。門人闍維收舍利建塔。",
    "T51n2076_021:0378b08": "[0378b08] 建州白雲智作真寂禪師永貞人也。姓朱氏。",
    "T51n2076_021:0378b09": "容若梵僧。禮鼓山國師披剃。二十四具戒。一",
    "T51n2076_021:0378b10": "日鼓山上堂召大眾。眾皆迴眸。鼓山披襟示",
    "T51n2076_021:0378b11": "之。眾罔措。唯師朗悟厥旨入室印證。又參次",
    "T51n2076_021:0378b12": "鼓山召令近前。問南泉喚院主意作麼生。師",
    "T51n2076_021:0378b13": "斂手端容退立而已。鼓山莞然奇之。自爾遊",
    "T51n2076_021:0378b14": "吳楚&#x5374;復閩川。初住南&#x5CEF;次住建州白雲院。",
    "T51n2076_021:0378b15": "師上堂曰。還有人向宗乘中致得一問麼。待",
    "T51n2076_021:0378b16": "山僧向宗乘中答。時有僧禮拜才起。師便歸",
    "T51n2076_021:0378b17": "方丈。問如何是枯木裏龍吟。師曰。火裏蓮生。",
    "T51n2076_021:0378b18": "僧曰。如何是髑髏裏眼睛。師曰。泥牛入水。問",
    "T51n2076_021:0378b19": "如何是主中主。師曰。汝還具眼麼。僧曰。恁麼",
    "T51n2076_021:0378b20": "即學人歸堂去也。師曰。猢猻入布袋。問如",
    "T51n2076_021:0378b21": "何是延平津。師曰。萬古水溶溶。僧曰。如何是",
    "T51n2076_021:0378b22": "延平劍。師曰。速須退步。僧曰。未審津與劍是",
    "T51n2076_021:0378b23": "同是異。師曰。可惜許漢。乾祐二年已酉江",
    "T51n2076_021:0378b24": "南國主李氏延居奉先。賜紫衣師名。上堂升",
    "T51n2076_021:0378b25": "坐眾咸側聆。師曰。相謾去也還知得麼。可不",
    "T51n2076_021:0378b26": "聞昔日靈山多少士眾。只道迦葉親聞。今日",
    "T51n2076_021:0378b27": "叨奉恩命俾揚宗教。不可異於靈山也。既不",
    "T51n2076_021:0378b28": "異靈山。諸仁者作麼生相體悉。也莫泥他古",
    "T51n2076_021:0378b29": "今。但彼此著些精彩。大家驗看是什麼。僧問。",
    "T51n2076_021:0378c01": "靈山一會不異而今。未審親聞底事如何。師",
    "T51n2076_021:0378c02": "曰。更舉。曰恁麼即人天有賴。師曰。闍梨且作",
    "T51n2076_021:0378c03": "麼生。問賢王請命大展法筵。祖嗣西來如何",
    "T51n2076_021:0378c04": "指示。師曰。分明記取。曰終不敢孤負和尚。",
    "T51n2076_021:0378c05": "師曰。也未在。僧問如何是奉先境。師曰。一任",
    "T51n2076_021:0378c06": "觀看。僧曰。如何是境中人。師曰。莫無禮。問",
    "T51n2076_021:0378c07": "如何是奉先家風。師曰。即今在什麼處。僧曰。",
    "T51n2076_021:0378c08": "恁麼即大眾有賴也。師曰。關汝什麼事。問如",
    "T51n2076_021:0378c09": "何是為人一句。師曰。不是奉先道不得。",
    "T51n2076_021:0378c10": "[0378c10] 鼓山智嚴了覺大師(第二世住)師上堂曰。多言復多",
    "T51n2076_021:0378c11": "語。由來返相誤。珍重。僧問。石門之句即不敢",
    "T51n2076_021:0378c12": "問。請師方便。師曰。問取露柱。問國王出世三",
    "T51n2076_021:0378c13": "邊靜。法王出世有何恩。師曰。還會麼。僧曰。",
    "T51n2076_021:0378c14": "幸遇明朝輒伸呈獻。師曰。吐&#x5374;著。僧曰。若不",
    "T51n2076_021:0378c15": "禮拜幾成無孔鐵鎚。師曰。何異無孔鐵鎚。",
    "T51n2076_021:0378c16": "[0378c16] 福州龍山智嵩妙空大師。師上堂曰。幸自分",
    "T51n2076_021:0378c17": "明。須作遮箇節目作麼。到遮裏便成節目。便",
    "T51n2076_021:0378c18": "成增語便成塵玷。未有如許多時作麼生。僧",
    "T51n2076_021:0378c19": "問。古佛化導今祖重興。人天輻湊於禪庭。至",
    "T51n2076_021:0378c20": "理若為於開示。師曰。亦不敢孤負大眾。僧",
    "T51n2076_021:0378c21": "曰。恁麼即人天不謬殷勤請頓使凡心作佛",
    "T51n2076_021:0378c22": "心。師曰。仁者作麼生。僧曰。退身。禮拜。隨眾",
    "T51n2076_021:0378c23": "上下。師曰。我識得汝也。",
    "T51n2076_021:0378c24": "[0378c24] 泉州鳳凰山疆禪師。僧問。燈傳鼓嶠。道&#x8987;",
    "T51n2076_021:0378c25": "溫陵。不跨石門。請師通信。師曰。若不是今日",
    "T51n2076_021:0378c26": "攔胸撞出。僧曰。恁麼即今日親聞師子吼。他",
    "T51n2076_021:0378c27": "時終作鳳凰兒。師曰。又向遮裏塗污人。問白",
    "T51n2076_021:0378c28": "浪滔天境何人住太虛。師曰。靜夜思堯鼓迴",
    "T51n2076_021:0378c29": "頭聞舜琴。",
    "T51n2076_021:0379a01": "[0379a01] 福州龍山文義禪師上堂曰。若舉宗乘即院",
    "T51n2076_021:0379a02": "寂徑荒。若留委問更待箇什麼。還有人委麼",
    "T51n2076_021:0379a03": "出來驗看。若無人委莫略虛好。僧問。如何",
    "T51n2076_021:0379a04": "是人王。師曰。威風人盡懼。僧曰。如何是法",
    "T51n2076_021:0379a05": "王。師曰。一句令當行。僧曰。二王還分不分。",
    "T51n2076_021:0379a06": "師曰。適來道什麼。",
    "T51n2076_021:0379a07": "[0379a07] 福州鼓山智岳了宗大師福州人也初遊方至",
    "T51n2076_021:0379a08": "鄂州黃龍。問曰。久嚮黃龍到來只見赤斑",
    "T51n2076_021:0379a09": "蛇。黃龍曰。汝只見赤斑蛇且不識黃龍。師",
    "T51n2076_021:0379a10": "曰。如何是。黃龍曰。滔滔地。師曰。忽遇金翅",
    "T51n2076_021:0379a11": "鳥來又作麼生。曰性命難存。師曰。恁麼即被",
    "T51n2076_021:0379a12": "他吞&#x5374;也。曰謝闍梨供養師當下未省覺。尋",
    "T51n2076_021:0379a13": "迴受業山禮覲國師和尚。啟發微旨而後次",
    "T51n2076_021:0379a14": "補山門為第三世。上堂曰。我若全舉宗乘汝",
    "T51n2076_021:0379a15": "向什麼處領會。所以向汝道。古今常露體用",
    "T51n2076_021:0379a16": "無妨。僧問。諸餘即不問。如何是誕生王種。",
    "T51n2076_021:0379a17": "師曰。金枝玉葉不相似是作麼生。僧曰。恁麼",
    "T51n2076_021:0379a18": "即同中不得異。師曰。不得異事作麼生。僧曰。",
    "T51n2076_021:0379a19": "金枝爭能續。師曰。猶是閫外之辭。問虛空還",
    "T51n2076_021:0379a20": "解作用也無。師拈起拄杖曰。遮箇師僧好打。",
    "T51n2076_021:0379a21": "僧無語。",
    "T51n2076_021:0379a22": "[0379a22] 襄州定慧和尚。僧問。如何是佛向上事。師曰。",
    "T51n2076_021:0379a23": "無人不驚。僧曰。學人未委在。師曰。不妨難",
    "T51n2076_021:0379a24": "向。問不借時機用如何話祖宗。師曰。闍梨還",
    "T51n2076_021:0379a25": "具慚愧麼。僧便喝。師無語。",
    "T51n2076_021:0379a26": "[0379a26] 福州鼓山清諤宗曉禪師得法於受業和尚(鼓山",
    "T51n2076_021:0379a27": "第四世住)問亡僧遷化向什麼處去也。師曰。時寒",
    "T51n2076_021:0379a28": "不出手。",
    "T51n2076_021:0379a29": "[0379a29] 金陵淨德道場沖煦慧悟禪師福州人也。姓",
    "T51n2076_021:0379b01": "和氏。幼不染葷血。自誓出家。登鼓山剃度得",
    "T51n2076_021:0379b02": "法受記。年二十四於洪州豐城為眾開演。時",
    "T51n2076_021:0379b03": "謂小長老。周顯德中江南國主延住光睦。僧",
    "T51n2076_021:0379b04": "問。如何是大道。師曰。我無小徑。曰如何是小",
    "T51n2076_021:0379b05": "徑。師曰。我不知有大道。師次住廬山開先。後",
    "T51n2076_021:0379b06": "居淨德。並聚徒說法。開寶八年歸寂。",
    "T51n2076_021:0379b07": "[0379b07] 金陵報恩院清護禪師福州長樂人也。姓陳",
    "T51n2076_021:0379b08": "氏。六歲辭親禮鼓山披削。十五納戒。於國師",
    "T51n2076_021:0379b09": "言下發明真趣。暨國師圓寂。乃之建州白雲。",
    "T51n2076_021:0379b10": "閩帥王氏秦賜紫號崇因大師。晉天福八年",
    "T51n2076_021:0379b11": "金陵興師入建城時。統軍查文徽至院。師出",
    "T51n2076_021:0379b12": "延接。查問曰。此中相見時如何。師曰。惱亂將",
    "T51n2076_021:0379b13": "軍。查後請師歸金陵。國主命居長慶院攝眾。",
    "T51n2076_021:0379b14": "周顯德初退歸建州卓庵。時節度使陳誨創",
    "T51n2076_021:0379b15": "顯親報恩禪苑堅請住持。開堂日僧問。諸佛",
    "T51n2076_021:0379b16": "出世天華亂墜。未審和尚出世有何祥瑞。師",
    "T51n2076_021:0379b17": "曰。昨日新雷發。今朝細雨飛。問如何是諸佛",
    "T51n2076_021:0379b18": "玄旨。師曰。草鞋木履。開寶三年五月江南後",
    "T51n2076_021:0379b19": "主再請入住報恩淨德二道場。來往說法。改",
    "T51n2076_021:0379b20": "號妙行禪師。當年十一月示疾預辭國主。二",
    "T51n2076_021:0379b21": "十日平旦聲鍾召大眾囑付訖儼然坐亡。壽",
    "T51n2076_021:0379b22": "五十有五。臘四十。國主厚禮茶毘。收舍利三",
    "T51n2076_021:0379b23": "百餘粒并靈骨。歸葬于建州&#x9DC4;足山臥雲院",
    "T51n2076_021:0379b24": "建塔。師風神清灑操行孤標。二十年不服綿",
    "T51n2076_021:0379b25": "絹唯衣紙布。辭藻札翰並皆冠眾。五處語要",
    "T51n2076_021:0379b26": "偈頌別行于世。"
}