{
    "X09n0240_080:0290b16": "大方廣佛華嚴經綱要卷第八十",
    "X09n0240_080:0290b17": "于闐國三藏沙門實叉難陀 譯經",
    "X09n0240_080:0290b18": "清涼山大華嚴寺沙門澄觀 疏義",
    "X09n0240_080:0290b19": "明匡山法雲寺憨山沙門德清提挈",
    "X09n0240_080:0290b20": "入法界品第三十九之二十一",
    "X09n0240_080:0290b21": "[0290b21] 爾時善財童子依彌勒菩薩摩訶薩教。漸次而行經",
    "X09n0240_080:0290b22": "由一百一十餘城已。到普門國蘇摩那城。住其門所",
    "X09n0240_080:0290b23": "思惟文殊師利。隨順觀察周旋求覓。希欲奉覲。是時",
    "X09n0240_080:0290b24": "文殊師利遙申右手。過一百一十由旬按善財頂。作",
    "X09n0240_080:0290c01": "如是言。善哉善哉。善男子。若離信根心劣憂悔。功行",
    "X09n0240_080:0290c02": "不具退失精勤。於一善根心生住著。於少功德便已",
    "X09n0240_080:0290c03": "為足。不能善巧發起行願。不為善知識之所攝護。不",
    "X09n0240_080:0290c04": "為如來之所憶念。不能了知如是法性。如是理趣。如",
    "X09n0240_080:0290c05": "是法門。如是所行。如是境界。若周&#x5FA7;知。若種種知。若",
    "X09n0240_080:0290c06": "盡源底。若解了。若趣入。若解脫。若分別。若證知。若獲",
    "X09n0240_080:0290c07": "得皆悉不能。是時文殊師利宣說此法示教利喜。令",
    "X09n0240_080:0290c08": "善財童子成就阿僧祇法門具足無量大智光明。令",
    "X09n0240_080:0290c09": "得菩薩無邊際陀羅尼。無邊際願。無邊際三昧。無邊",
    "X09n0240_080:0290c10": "際神通。無邊際智。令入普賢行道場。及置善財自所",
    "X09n0240_080:0290c11": "住處。文殊師利還攝不現。於是善財思惟觀察。一心",
    "X09n0240_080:0290c12": "願見文殊師利。及見三千大千世界微塵數諸善知",
    "X09n0240_080:0290c13": "識。悉皆親近恭敬承事。受行其教無有違逆。",
    "X09n0240_080:0290c14": "[0290c14] 自下大文第四明智照無二相。顯前因法生果。體",
    "X09n0240_080:0290c15": "無分別。絕境智等諸二相故。又善財障盡惑除。未",
    "X09n0240_080:0290c16": "始動念。是故返照。唯是初心更無異也。然善財因",
    "X09n0240_080:0290c17": "位已窮。至此復見文殊者。以最初發心趣向菩提",
    "X09n0240_080:0290c18": "從文殊起。表從根本智起始覺智。今趣進至妄盡",
    "X09n0240_080:0290c19": "真窮。欲入果海。必須始覺合乎本覺。始本不二名",
    "X09n0240_080:0290c20": "究竟覺。故應見也。言智照無二者。以智即根本智",
    "X09n0240_080:0290c21": "照即始覺智。始本合一故云無二相。到此一切心",
    "X09n0240_080:0290c22": "境對待圓成一心。方為究竟耳。然不見文殊者。以",
    "X09n0240_080:0290c23": "對待斯絕。法身無有彼此迭相見故。遙申右手過",
    "X09n0240_080:0290c24": "一百一十由旬。并上言過一百一十城者。表十地",
    "X09n0240_080:0291a01": "所修十波羅蜜一一具十。故成一百。而等覺一位",
    "X09n0240_080:0291a02": "具含十地。而善財圓攝諸德。故云過。正超心境絕",
    "X09n0240_080:0291a03": "對待也。言遙申右手者。以善財遠歷諸位皆依本",
    "X09n0240_080:0291a04": "智。所謂智滿不異於初心。故云遙右手。表順法界",
    "X09n0240_080:0291a05": "性也。按善財頂者。示位極無上頂法故。作如是言",
    "X09n0240_080:0291a06": "善哉善哉者。然不見文殊但聞讚言者。表絕言之",
    "X09n0240_080:0291a07": "道因言顯故。若離信根下至皆悉不能六行經。乃",
    "X09n0240_080:0291a08": "舉其不能以顯其能。若離信根等九句。言其不能。",
    "X09n0240_080:0291a09": "次不能了知下十四句。皆返顯其能。不能了知。應",
    "X09n0240_080:0291a10": "云則不能了知。意謂若離信根等則不能了知此",
    "X09n0240_080:0291a11": "十四法。正顯善財以不離信根等。故能了知此諸",
    "X09n0240_080:0291a12": "門耳。此特顯不離初心之義。故下文云。是時文殊",
    "X09n0240_080:0291a13": "宣示此法。令善財成就阿僧祇法門等。八種無邊",
    "X09n0240_080:0291a14": "際大智等。乃智入普賢道場。皆是不離信根之益。",
    "X09n0240_080:0291a15": "此結益歸本也。末云及置善財自所住處者。此正",
    "X09n0240_080:0291a16": "攝始覺智。歸於本覺。同一覺故。故云自所住處。文",
    "X09n0240_080:0291a17": "殊還攝不現者。表既入實智。則遠離一切心境界",
    "X09n0240_080:0291a18": "相。故疏云普賢行道場即法界理。自所住處即法",
    "X09n0240_080:0291a19": "界智。理智一如。義云入云住。信窮智境。信相便亡。",
    "X09n0240_080:0291a20": "故云不現。然善財蒙文殊宣示成就阿僧祇等法",
    "X09n0240_080:0291a21": "門。已住文殊自所住處。於是思惟觀察一心願見",
    "X09n0240_080:0291a22": "文殊。及三千世界微塵數知識者。以此住義當等",
    "X09n0240_080:0291a23": "覺後心。由善財證性未忘。故猶願見。以證稱法界",
    "X09n0240_080:0291a24": "智。則見恒沙性德總在心源。一切法門不離當念。",
    "X09n0240_080:0291b01": "故三千世界塵數知識皆悉承事無有違逆。故不",
    "X09n0240_080:0291b02": "必遠求一一參請。故後云普觀普聞也。然善財後",
    "X09n0240_080:0291b03": "見普賢。今文殊直宣示成就法門。但云令入普賢",
    "X09n0240_080:0291b04": "行道場一語而已。更無指示後友者。意表果海離",
    "X09n0240_080:0291b05": "言。要亡言妙契。只令自悟而已。[0291b05] 上智照無二相",
    "X09n0240_080:0291b06": "竟。",
    "X09n0240_080:0291b07": "[0291b07] 增長趣求一切智慧。廣大悲海。益大慈雲。普觀眾生",
    "X09n0240_080:0291b08": "生大歡喜。安住菩薩寂靜法門。普緣一切廣大境界。",
    "X09n0240_080:0291b09": "學一切佛廣大功德。入一切佛決定知見。增一切智",
    "X09n0240_080:0291b10": "助道之法。善修一切菩薩深心。知三世佛出興次第。",
    "X09n0240_080:0291b11": "入一切法海。轉一切法輪。生一切世間。入於一切菩",
    "X09n0240_080:0291b12": "薩願海。住一切劫修菩薩行。照明一切如來境界。長",
    "X09n0240_080:0291b13": "養一切菩薩諸根。獲一切智清淨光明。普照十方除",
    "X09n0240_080:0291b14": "諸暗障。智周法界。於一切佛剎一切諸有。普現其身",
    "X09n0240_080:0291b15": "靡不周&#x5FA7;。摧一切障入無礙法。住於法界平等之地。",
    "X09n0240_080:0291b16": "觀察普賢解脫境界。即聞普賢菩薩摩訶薩名字行",
    "X09n0240_080:0291b17": "願。助道正道諸地。地方便。地入。地勝進。地住。地修習。",
    "X09n0240_080:0291b18": "地境界。地威力。地同住。渴仰欲見普賢菩薩。即於此",
    "X09n0240_080:0291b19": "金剛藏菩提場毗盧遮那如來師子座前一切寶蓮",
    "X09n0240_080:0291b20": "華藏座上。起等&#x8657;空界廣大心。捨一切剎離一切著無",
    "X09n0240_080:0291b21": "礙心。普行一切無礙法無礙心。&#x5FA7;入一切十方海無",
    "X09n0240_080:0291b22": "礙心。普入一切智境界清淨心。觀道場莊嚴明了心。",
    "X09n0240_080:0291b23": "入一切佛法海廣大心。化一切眾生界周&#x5FA7;心。淨一",
    "X09n0240_080:0291b24": "切國土無量心。住一切劫無盡心。趣如來十力究竟",
    "X09n0240_080:0291c01": "心。善財童子起如是心時。由自善根力。一切如來所",
    "X09n0240_080:0291c02": "加被力。普賢菩薩同善根力故。見十種瑞相。何等為",
    "X09n0240_080:0291c03": "十。所謂見一切佛剎清淨。一切如來成正等覺。見一",
    "X09n0240_080:0291c04": "切佛剎清淨。無諸惡道。見一切佛剎清淨眾妙蓮華",
    "X09n0240_080:0291c05": "以為嚴飾。見一切佛剎清淨一切眾生身心清淨。見",
    "X09n0240_080:0291c06": "一切佛剎清淨種種眾寶之所莊嚴。見一切佛剎清",
    "X09n0240_080:0291c07": "淨一切眾生諸相嚴身。見一切佛剎清淨諸莊嚴雲",
    "X09n0240_080:0291c08": "以覆其上。見一切佛剎清淨一切眾生互起慈心遞",
    "X09n0240_080:0291c09": "相利益不為惱害。見一切佛剎清淨道場莊嚴。見一",
    "X09n0240_080:0291c10": "切佛剎清淨一切眾生心常念佛。是為十。又見十種",
    "X09n0240_080:0291c11": "光明相。何等為十。所謂見一切世界所有微塵。一一",
    "X09n0240_080:0291c12": "塵中出一切世界微塵數佛光明網雲周&#x5FA7;照耀。一",
    "X09n0240_080:0291c13": "一塵中出一切世界微塵數佛光明輪雲種種色相",
    "X09n0240_080:0291c14": "周&#x5FA7;法界。一一塵中出一切世界微塵數佛色像寶",
    "X09n0240_080:0291c15": "雲周&#x5FA7;法界。一一塵中出一切世界微塵數佛光燄",
    "X09n0240_080:0291c16": "輪雲周&#x5FA7;法界。一一塵中出一切世界微塵數眾妙",
    "X09n0240_080:0291c17": "香雲周&#x5FA7;十方。稱讚普賢一切行願大功德海。一一",
    "X09n0240_080:0291c18": "塵中出一切世界微塵數日月星宿雲皆放普賢菩",
    "X09n0240_080:0291c19": "薩光明&#x5FA7;照法界。一一塵中出一切世界微塵數一",
    "X09n0240_080:0291c20": "切眾生身色像雲放佛光明&#x5FA7;照法界。一一塵中出",
    "X09n0240_080:0291c21": "一切世界微塵數一切佛色像摩尼雲周&#x5FA7;法界。一",
    "X09n0240_080:0291c22": "一塵中出一切世界微塵數菩薩身色像雲充滿法",
    "X09n0240_080:0291c23": "界。令一切眾生皆得出離所願滿足。一一塵中出一",
    "X09n0240_080:0291c24": "切世界微塵數如來身色像雲說一切佛廣大誓願",
    "X09n0240_080:0292a01": "周&#x5FA7;法界。是為十。時善財童子見此十種光明相已。",
    "X09n0240_080:0292a02": "即作是念。我今必見普賢菩薩。增益善根見一切佛。",
    "X09n0240_080:0292a03": "於諸菩薩廣大境界。生決定解得一切智。於時善財",
    "X09n0240_080:0292a04": "普攝諸根。一心求見普賢菩薩。起大精進心無退轉。",
    "X09n0240_080:0292a05": "即以普眼。觀察十方一切諸佛諸菩薩眾所見境界。",
    "X09n0240_080:0292a06": "皆作得見普賢之想。以智慧眼觀普賢道。其心廣大",
    "X09n0240_080:0292a07": "猶如&#x8657;空。大悲堅固猶如金剛。願盡未來常得隨逐",
    "X09n0240_080:0292a08": "普賢菩薩。念念隨順修普賢行。成就智慧入如來境",
    "X09n0240_080:0292a09": "住普賢地。時善財童子即見普賢菩薩在如來前眾",
    "X09n0240_080:0292a10": "會之中坐寶蓮華師子之座。諸菩薩眾所共圍繞。最",
    "X09n0240_080:0292a11": "為殊特世無與等。智慧境界無量無邊難測難思。等",
    "X09n0240_080:0292a12": "三世佛一切菩薩無能觀察。見普賢身一一毛孔出",
    "X09n0240_080:0292a13": "一切世界微塵數光明雲。&#x5FA7;法界&#x8657;空界一切世界。",
    "X09n0240_080:0292a14": "除滅一切眾生苦患。令諸菩薩生大歡喜。見一一毛",
    "X09n0240_080:0292a15": "孔出一切佛剎微塵數種種色香燄雲。&#x5FA7;法界&#x8657;空",
    "X09n0240_080:0292a16": "界一切諸佛眾會道場而以普熏。見一一毛孔出一",
    "X09n0240_080:0292a17": "切佛剎微塵數雜華雲。&#x5FA7;法界&#x8657;空界一切諸佛眾",
    "X09n0240_080:0292a18": "會道場雨眾妙華。見一一毛孔出一切佛剎微塵數",
    "X09n0240_080:0292a19": "香樹雲&#x5FA7;法界&#x8657;空界一切諸佛眾會道場雨眾妙",
    "X09n0240_080:0292a20": "香。見一一毛孔出一切佛剎微塵數妙衣雲。&#x5FA7;法界",
    "X09n0240_080:0292a21": "&#x8657;空界一切諸佛眾會道場雨眾妙衣。見一一毛孔",
    "X09n0240_080:0292a22": "出一切佛剎微塵數寶樹雲。&#x5FA7;法界&#x8657;空界一切諸",
    "X09n0240_080:0292a23": "佛眾會道場雨摩尼寶。見一一毛孔出一切佛剎微",
    "X09n0240_080:0292a24": "塵數色界天身雲。充滿法界歎菩提心。見一一毛孔",
    "X09n0240_080:0292b01": "出一切佛剎微塵數梵天身雲。勸諸如來轉妙法輪",
    "X09n0240_080:0292b02": "見一一毛孔出一切佛剎微塵數欲界天王身雲。護",
    "X09n0240_080:0292b03": "持一切如來法輪。見一一毛孔念念中出一切佛剎",
    "X09n0240_080:0292b04": "微塵數三世佛剎雲。&#x5FA7;法界&#x8657;空界為諸眾生無歸",
    "X09n0240_080:0292b05": "趣者為作歸趣。無覆護者為作覆護。無依止者為作",
    "X09n0240_080:0292b06": "依止。見一一毛孔念念中出一切佛剎微塵數清淨",
    "X09n0240_080:0292b07": "佛剎雲。&#x5FA7;法界&#x8657;空界一切諸佛於中出世菩薩眾",
    "X09n0240_080:0292b08": "會悉皆充滿。見一一毛孔念念中出一切佛剎微塵",
    "X09n0240_080:0292b09": "數淨不淨佛剎雲。&#x5FA7;法界&#x8657;空界令雜染眾生皆得",
    "X09n0240_080:0292b10": "清淨。見一一毛孔念念中出一切佛剎微塵數不淨",
    "X09n0240_080:0292b11": "淨佛剎雲。&#x5FA7;法界&#x8657;空界令雜染眾生皆得清淨。見",
    "X09n0240_080:0292b12": "一一毛孔念念中出一切佛剎微塵數不淨佛剎雲。",
    "X09n0240_080:0292b13": "&#x5FA7;法界&#x8657;空界令純染眾生皆得清淨。見一一毛孔",
    "X09n0240_080:0292b14": "念念中出一切佛剎微塵數眾生身雲。&#x5FA7;法界&#x8657;空",
    "X09n0240_080:0292b15": "界隨其所應教化眾生皆令發阿耨多羅三藐三菩",
    "X09n0240_080:0292b16": "提心。見一一毛孔念念中出一切佛剎微塵數菩薩",
    "X09n0240_080:0292b17": "身雲。&#x5FA7;法界&#x8657;空界稱讚種種諸佛名號令諸眾生",
    "X09n0240_080:0292b18": "增長善根。見一一毛孔念念中出一切佛剎微塵數",
    "X09n0240_080:0292b19": "菩薩身雲。&#x5FA7;法界&#x8657;空界一切佛剎宣揚一切諸佛",
    "X09n0240_080:0292b20": "菩薩從初發意所生善根。見一一毛孔念念中出一",
    "X09n0240_080:0292b21": "切佛剎微塵數菩薩身雲。&#x5FA7;法界&#x8657;空界於一切佛",
    "X09n0240_080:0292b22": "剎一一剎中宣揚一切菩薩願海及普賢菩薩清淨",
    "X09n0240_080:0292b23": "妙行。見一一毛孔念念中出普賢菩薩行雲。令一切",
    "X09n0240_080:0292b24": "生心得滿足。具足修習一切智道。見一一毛孔出一",
    "X09n0240_080:0292c01": "切佛剎微塵數正覺身雲。於一切佛剎現成正覺。令",
    "X09n0240_080:0292c02": "諸菩薩增長大法成一切智。爾時善財童子。見普賢",
    "X09n0240_080:0292c03": "菩薩如是自在神通境界。身心&#x5FA7;喜踊躍無量。重觀",
    "X09n0240_080:0292c04": "普賢一一身分一一毛孔。悉有三千大千世界風輪",
    "X09n0240_080:0292c05": "水輪地輪火輪。大海江河。及諸寶山須彌鐵圍。村營",
    "X09n0240_080:0292c06": "城邑宮殿園苑。一切地獄餓鬼畜生閻羅王界。天龍",
    "X09n0240_080:0292c07": "八部人與非人。欲界色界無色界處。日月星宿風雲",
    "X09n0240_080:0292c08": "雷電。晝夜月時及以年劫。諸佛出世菩薩眾會道場",
    "X09n0240_080:0292c09": "莊嚴。如是等事悉皆明見。如見此世界。十方所有一",
    "X09n0240_080:0292c10": "切世界悉如是見。如見現在十方世界。前際後際一",
    "X09n0240_080:0292c11": "切世界亦如是見各各差別不相雜亂。如於此毗盧",
    "X09n0240_080:0292c12": "遮那如來所示現如是神通之力。於東方蓮華德世",
    "X09n0240_080:0292c13": "界賢首佛所現神通力亦復如是。如賢首佛所。如是",
    "X09n0240_080:0292c14": "東方一切世界。如東方。南西北方四維上下一切世",
    "X09n0240_080:0292c15": "界諸如來所現神通力。當知悉爾。如十方一切世界。",
    "X09n0240_080:0292c16": "如是十方一切佛剎一一塵中皆有法界諸佛眾會。",
    "X09n0240_080:0292c17": "一一佛所普賢菩薩坐寶蓮華師子座上現神通力",
    "X09n0240_080:0292c18": "悉亦如是。彼一一普賢身中皆現三世一切境界。一",
    "X09n0240_080:0292c19": "切佛剎一切眾生一切佛出現一切菩薩眾。及聞一",
    "X09n0240_080:0292c20": "切眾生言音一切佛言音。一切如來所轉法輪。一切",
    "X09n0240_080:0292c21": "菩薩所成諸行。一切如來遊戲神通。善財童子見普",
    "X09n0240_080:0292c22": "賢菩薩如是無量不可思議大神通力。即得十種智",
    "X09n0240_080:0292c23": "波羅蜜。何等為十。所謂於念念中悉能周&#x5FA7;一切佛",
    "X09n0240_080:0292c24": "剎智波羅蜜。於念念中悉能往詣一切佛所智波羅",
    "X09n0240_080:0293a01": "蜜。於念念中悉能供養一切如來智波羅蜜。於念念",
    "X09n0240_080:0293a02": "中普於一切諸如來所聞法受持智波羅蜜。於念念",
    "X09n0240_080:0293a03": "中思惟一切如來法輪智波羅蜜。於念念中知一切",
    "X09n0240_080:0293a04": "佛不可思議大神通事智波羅蜜。於念念中說一句",
    "X09n0240_080:0293a05": "法盡未來際辯才無盡智波羅蜜。於念念中以深般",
    "X09n0240_080:0293a06": "若觀一切法智波羅蜜。於念念中入一切法界實相",
    "X09n0240_080:0293a07": "海智波羅蜜。於念念中知一切眾生心智波羅蜜。於",
    "X09n0240_080:0293a08": "念念中普賢慧行皆現在前智波羅蜜。善財童子既",
    "X09n0240_080:0293a09": "得是已。普賢菩薩即申右手摩觸其頂。既摩頂已。善",
    "X09n0240_080:0293a10": "財即得一切佛剎微塵數三昧門。各以一切佛剎微",
    "X09n0240_080:0293a11": "塵數三昧而為眷屬。一一三昧。悉見昔所未見一切",
    "X09n0240_080:0293a12": "佛剎微塵數佛大海。集一切佛剎微塵數一切智助",
    "X09n0240_080:0293a13": "道具。生一切佛剎微塵數一切智上妙法。發一切佛",
    "X09n0240_080:0293a14": "剎微塵數一切智大誓願。入一切佛剎微塵數大願",
    "X09n0240_080:0293a15": "海。住一切佛剎微塵數一切智出要道。修一切佛剎",
    "X09n0240_080:0293a16": "微塵數諸菩薩所修行。起一切佛剎微塵數一切智",
    "X09n0240_080:0293a17": "大精進。得一切佛剎微塵數一切智淨光明。如此娑",
    "X09n0240_080:0293a18": "婆世界毗盧遮那佛所普賢菩薩摩善財頂。如是十",
    "X09n0240_080:0293a19": "方所有世界及彼世界一一塵中一切世界一切佛",
    "X09n0240_080:0293a20": "所普賢菩薩悉亦如是摩善財頂。所得法門亦皆同",
    "X09n0240_080:0293a21": "等。爾時普賢菩薩摩訶薩告善財言。善男子。汝見我",
    "X09n0240_080:0293a22": "此神通力不。唯然已見。大聖。此不思議大神通事。唯",
    "X09n0240_080:0293a23": "是如來之所能知。普賢告言。善男子。我於過去不可",
    "X09n0240_080:0293a24": "說不可說佛剎微塵數劫。行菩薩行求一切智。一一",
    "X09n0240_080:0293b01": "劫中為欲清淨菩提心故。承事不可說不可說佛剎",
    "X09n0240_080:0293b02": "微塵數佛。一一劫中為集一切智福德具故。設不可",
    "X09n0240_080:0293b03": "說不可說佛剎微塵數廣大施會。一切世間咸使聞",
    "X09n0240_080:0293b04": "知。凡有所求悉令滿足。一一劫中為求一切智法故。",
    "X09n0240_080:0293b05": "以不可說不可說佛剎微塵數財物布施。一一劫中",
    "X09n0240_080:0293b06": "為求佛智故以不可說不可說佛剎微塵數城邑聚",
    "X09n0240_080:0293b07": "落。國土王位。妻子眷屬。眼耳鼻舌。身肉手足。乃至身",
    "X09n0240_080:0293b08": "命而為布施。一一劫中為求一切智首故以不可說",
    "X09n0240_080:0293b09": "不可說佛剎微塵數頭而為布施。一一劫中為求一",
    "X09n0240_080:0293b10": "切智故於不可說不可說佛剎微塵數諸如來所。恭",
    "X09n0240_080:0293b11": "敬尊重承事供養。衣服臥具飲食湯藥一切所須悉",
    "X09n0240_080:0293b12": "皆奉施。於其法中出家學道。修行佛法。護持正教。善",
    "X09n0240_080:0293b13": "男子。我於爾所劫海中。自憶未曾於一念間不順佛",
    "X09n0240_080:0293b14": "教。於一念間生瞋害心。我我所心。自他差別心。遠離",
    "X09n0240_080:0293b15": "菩提心。於生死中起疲厭心。懶墮心。障礙心。迷惑心。",
    "X09n0240_080:0293b16": "唯住無上不可沮壞集一切智助道之法大菩提心。",
    "X09n0240_080:0293b17": "善男子。我莊嚴佛土。以大悲心救護眾生教化成就。",
    "X09n0240_080:0293b18": "供養諸佛事善知識。為求正法弘宣護持。一切內外",
    "X09n0240_080:0293b19": "悉皆能捨。乃至身命亦無所吝。一切劫海說其因緣。",
    "X09n0240_080:0293b20": "劫海可盡此無有盡。善男子。我法海中無有一文無",
    "X09n0240_080:0293b21": "有一句非是捨施轉輪王位而求得者。非是捨施一",
    "X09n0240_080:0293b22": "切所有而求得者。善男子。我所求法。皆為救護一切",
    "X09n0240_080:0293b23": "眾生。一心思惟。願諸眾生得聞是法。願以智光普照",
    "X09n0240_080:0293b24": "世間。願為開示出世間智。願令眾生悉得安樂。願普",
    "X09n0240_080:0293c01": "稱讚一切諸佛所有功德。我如是等往昔因緣。於不",
    "X09n0240_080:0293c02": "可說不可說佛剎微塵數劫海說不可盡。是故善男",
    "X09n0240_080:0293c03": "子。我以如是助道法力。諸善根力。大志樂力。修功德",
    "X09n0240_080:0293c04": "力。如實思惟一切法力。智慧眼力。佛威神力。大慈悲",
    "X09n0240_080:0293c05": "力。淨神通力。善知識力故。得此究竟三世平等清淨",
    "X09n0240_080:0293c06": "法身。復得清淨無上色身超諸世間。隨諸眾生心之",
    "X09n0240_080:0293c07": "所樂而為現形入一切剎&#x5FA7;一切處。於諸世界廣現",
    "X09n0240_080:0293c08": "神通。令其見者靡不欣樂。善男子。汝且觀我如是色",
    "X09n0240_080:0293c09": "身。我此色身無邊劫海之所成就。無量千億那由他",
    "X09n0240_080:0293c10": "劫難見難聞。善男子。若有眾生未種善根及種少善",
    "X09n0240_080:0293c11": "根。聲聞菩薩猶尚不得聞我名字。況見我身。善男子。",
    "X09n0240_080:0293c12": "若有眾生得聞我名。於阿耨多羅三藐三菩提不復",
    "X09n0240_080:0293c13": "退轉。若見若觸若迎若送若暫隨逐。乃至夢中見聞",
    "X09n0240_080:0293c14": "我者皆亦如是。或有眾生一日一夜憶念於我即得",
    "X09n0240_080:0293c15": "成熟。或七日七夜。半月一月。半年一年。百年千年。一",
    "X09n0240_080:0293c16": "劫百劫。乃至不可說不可說佛剎微塵數劫憶念於",
    "X09n0240_080:0293c17": "我而成熟者。或一生或百生。乃至不可說不可說佛",
    "X09n0240_080:0293c18": "剎微塵數生憶念於我而成熟者。或見我放大光明。",
    "X09n0240_080:0293c19": "或見我震動佛剎。或生怖畏或生歡喜皆得成熟。善",
    "X09n0240_080:0293c20": "男子。我以如是等佛剎微塵數方便門。令諸眾生於",
    "X09n0240_080:0293c21": "阿耨多羅三藐三菩提得不退轉。善男子。若有眾生",
    "X09n0240_080:0293c22": "見聞於我清淨剎者。必得生此清淨剎中。若有眾生",
    "X09n0240_080:0293c23": "見聞於我清淨身者。必得生我清淨身中。善男子。汝",
    "X09n0240_080:0293c24": "應觀我此清淨身。爾時善財童子。觀普賢菩薩身相",
    "X09n0240_080:0294a01": "好肢節一一毛孔中皆有不可說不可說佛剎海。一",
    "X09n0240_080:0294a02": "一剎海皆有諸佛出興于世。大菩薩眾所共圍繞。又",
    "X09n0240_080:0294a03": "復見彼一切剎海種種建立。種種形狀。種種莊嚴。種",
    "X09n0240_080:0294a04": "種大山周&#x5E00;圍繞。種種色雲彌覆&#x8657;空。種種佛興演",
    "X09n0240_080:0294a05": "種種法。如是等事各各不同。又見普賢於一一世界",
    "X09n0240_080:0294a06": "海中出一切佛剎微塵數佛化身雲。周&#x5FA7;十方一切",
    "X09n0240_080:0294a07": "世界。教化眾生令向阿耨多羅三藐三菩提。時善財",
    "X09n0240_080:0294a08": "童子。又見自身在普賢身內十方一切諸世界中教",
    "X09n0240_080:0294a09": "化眾生。又善財童子親近佛剎微塵數諸善知識。所",
    "X09n0240_080:0294a10": "得善根智慧光明。比見普賢菩薩所得善根。百分不",
    "X09n0240_080:0294a11": "及一千分不及一百千分不及一百千億分乃至算",
    "X09n0240_080:0294a12": "數譬喻亦不能及。是善財童子從初發心乃至得見",
    "X09n0240_080:0294a13": "普賢菩薩。於其中間所入一切諸佛剎海。今於普賢",
    "X09n0240_080:0294a14": "一毛孔中一念所入諸佛剎海。過前不可說不可說",
    "X09n0240_080:0294a15": "佛剎微塵數倍。如一毛孔一切毛孔悉亦如是。善財童",
    "X09n0240_080:0294a16": "子於普賢菩薩毛孔剎中行一步。過不可說不可說",
    "X09n0240_080:0294a17": "佛剎微塵數世界。如是而行盡未來劫猶不能知一",
    "X09n0240_080:0294a18": "毛孔中剎海次第。剎海藏。剎海差別。剎海普入。剎海",
    "X09n0240_080:0294a19": "成。剎海壞。剎海莊嚴所有邊際。亦不能知佛海次第。",
    "X09n0240_080:0294a20": "佛海藏。佛海差別。佛海普入。佛海生。佛海滅所有邊",
    "X09n0240_080:0294a21": "際。亦不能知菩薩眾海次第。菩薩眾海藏。菩薩眾海",
    "X09n0240_080:0294a22": "差別。菩薩眾海普入。菩薩眾海集。菩薩眾海散所有",
    "X09n0240_080:0294a23": "邊際。亦不能知入眾生界知眾生根教化調伏諸眾",
    "X09n0240_080:0294a24": "生智。菩薩所住甚深自在。菩薩所入諸地諸道。如是",
    "X09n0240_080:0294b01": "等海所有邊際。善財童子於普賢菩薩毛孔剎中。或",
    "X09n0240_080:0294b02": "於一剎經於一劫如是而行。乃至或有經不可說不可",
    "X09n0240_080:0294b03": "說佛剎微塵數劫如是而行。亦不於此剎沒於彼剎",
    "X09n0240_080:0294b04": "現。念念周&#x5FA7;無邊剎海教化眾生令向阿耨多羅三",
    "X09n0240_080:0294b05": "藐三菩提。當是之時善財童子則次第得普賢菩薩",
    "X09n0240_080:0294b06": "諸行願海。與普賢等。與諸佛等。一身充滿一切世界。",
    "X09n0240_080:0294b07": "剎等行等。正覺等神通等。法輪等。辯才等。言辭等音",
    "X09n0240_080:0294b08": "聲等。力無畏等佛所住等。大慈悲等。不可思議解脫",
    "X09n0240_080:0294b09": "自在悉皆同等。",
    "X09n0240_080:0294b10": "[0294b10] 此下大文第五顯因廣大相。以前照理無二。顯其",
    "X09n0240_080:0294b11": "甚深。方堪成佛廣大之因。以隨一一因皆稱法界",
    "X09n0240_080:0294b12": "性。故文殊般若即攝相歸體。普賢法界即祕密重",
    "X09n0240_080:0294b13": "重。增長趣求下即依教趣求。然有增長二字。意顯",
    "X09n0240_080:0294b14": "前諸知識但求菩薩之因行今直求佛果。故云增",
    "X09n0240_080:0294b15": "長趣求一切智慧。此一句總標所求者一切智慧。",
    "X09n0240_080:0294b16": "及佛果也。次廣大悲下二十五句。乃總觀圓因。皆",
    "X09n0240_080:0294b17": "是趣佛之因並是普賢解脫境界。故結云觀察等。",
    "X09n0240_080:0294b18": "以上所求之因皆普賢圓因故。故不同前諸知識",
    "X09n0240_080:0294b19": "位位各別故也。下即聞普賢名字行願等。由善財",
    "X09n0240_080:0294b20": "普觀法界。故得即聞普賢之名。此即聞二字貫下",
    "X09n0240_080:0294b21": "行願等諸句。此中聞者。非從一人多人聞之。即稱",
    "X09n0240_080:0294b22": "法界而聞。其行願諸地等十二句。即普賢位中圓",
    "X09n0240_080:0294b23": "融所攝諸地也。由聞前人法。故渴仰欲見。下明欲",
    "X09n0240_080:0294b24": "&#x89A9;其人先須修觀者。以普賢法界圓妙果境非散",
    "X09n0240_080:0294c01": "心可見。故須修觀。故即於此金剛藏菩提場毗盧",
    "X09n0240_080:0294c02": "遮那如來師子座前一切寶蓮華座上。此下正明",
    "X09n0240_080:0294c03": "修觀。先指所觀處也。然金剛藏者即等覺後心。依",
    "X09n0240_080:0294c04": "佛果覺。名金剛心。亦即如來藏心。故云金剛藏。此",
    "X09n0240_080:0294c05": "金剛藏心即佛果地。故云菩提場。此即如來所證。",
    "X09n0240_080:0294c06": "故云毗盧遮那如來師子座。華藏莊嚴世界依之",
    "X09n0240_080:0294c07": "建立。故云蓮華藏座。此即普賢所證之法界。故於",
    "X09n0240_080:0294c08": "此而觀普賢。故疏云約表即於本所信自心佛果",
    "X09n0240_080:0294c09": "菩提體中。起一切因陀羅網普賢境界。為心觀也。",
    "X09n0240_080:0294c10": "此一句乃顯能觀之觀。下文云起&#x8657;空界廣大心",
    "X09n0240_080:0294c11": "等。至如來十力究竟心。有十一句。皆稱普賢境界",
    "X09n0240_080:0294c12": "而起觀心。故後得見。由善財作如是普觀心故。一",
    "X09n0240_080:0294c13": "者以自善根力。二者如來加被力。三者普賢同善",
    "X09n0240_080:0294c14": "根力。故先得十種瑞相。次何等為十所謂見一切",
    "X09n0240_080:0294c15": "佛剎清淨。至周遍法界是為十。為正&#x89A9;希奇。於中",
    "X09n0240_080:0294c16": "前十句見瑞相。次又見十種光明下十種光明。光",
    "X09n0240_080:0294c17": "中所見一一塵中有微塵數等光明網等。乃見世",
    "X09n0240_080:0294c18": "界之塵中微細境界。此顯業用。然皆是普賢依報",
    "X09n0240_080:0294c19": "之剎。善財由作如上普觀。但見普賢依報剎土希",
    "X09n0240_080:0294c20": "奇之境。未見正報之身。故見此十種光明。起必見",
    "X09n0240_080:0294c21": "普賢之心。於時重起觀增修。普攝諸根。一心求見",
    "X09n0240_080:0294c22": "普賢菩薩。起大精進。即以普眼觀普賢體。以遍法",
    "X09n0240_080:0294c23": "界為身。乃至入如來境。住普賢地。有五行經。明重",
    "X09n0240_080:0294c24": "起觀智。此乃總攝諸觀。故後乃得見也。故次時善",
    "X09n0240_080:0295a01": "財即見普賢菩薩在如來前坐。歎云最為殊特世",
    "X09n0240_080:0295a02": "無與等。智慧境界無量無邊。難測難思。等三世佛。",
    "X09n0240_080:0295a03": "此一見普賢。即知智慧難思。此乃一念頓證。故疏",
    "X09n0240_080:0295a04": "科此下明見聞證入。然此大經一部。判此一品為",
    "X09n0240_080:0295a05": "依人證入。善財至此。乃真實證入。因圓果滿究竟",
    "X09n0240_080:0295a06": "於此。然此一科自下有一百六十四行經。至皆悉",
    "X09n0240_080:0295a07": "同等止。通明證入境界。然此大段分為二科。先通",
    "X09n0240_080:0295a08": "顯得益因圓。至末後當是之時下四行經。明果滿",
    "X09n0240_080:0295a09": "齊佛。於得益中。初見身得益。即下文見普賢身一",
    "X09n0240_080:0295a10": "一毛孔下有三十六行餘經。明見普賢身一一毛",
    "X09n0240_080:0295a11": "孔出生種種無盡身雲廣遍法界。實則重重無盡。",
    "X09n0240_080:0295a12": "文中略列二十重。此皆從前善財渴仰欲見十心",
    "X09n0240_080:0295a13": "之所出生。乃至於一切佛剎現成正覺成一切智。",
    "X09n0240_080:0295a14": "是知各由自心所見分齊。爾時善財見普賢菩薩",
    "X09n0240_080:0295a15": "如是自在神通境界。身心&#x5FA7;喜。然此上但見毛孔",
    "X09n0240_080:0295a16": "所出。未見所含。下文重見所含云。重觀普賢一一",
    "X09n0240_080:0295a17": "身分。一一毛孔。皆有三千大千世界中世界眾生。",
    "X09n0240_080:0295a18": "六道四生。上至諸佛眾會道場。十法界依正等事。",
    "X09n0240_080:0295a19": "悉皆明見。且不止一箇三千世界。如見此世界。則",
    "X09n0240_080:0295a20": "十方所有無盡世界。一一皆見十方三世。各各差",
    "X09n0240_080:0295a21": "別不相雜亂。此顯帝網無盡。十玄門中微細相容。",
    "X09n0240_080:0295a22": "純雜無礙之境。盡在一毛孔中。如是一切毛孔一",
    "X09n0240_080:0295a23": "一皆然。故下文云如於此毗盧遮那如來所示現",
    "X09n0240_080:0295a24": "乃至十方世界一一佛前皆有普賢。一一身一一",
    "X09n0240_080:0295b01": "毛孔皆如是現。有九行半經。結通周遍。疏云。末結",
    "X09n0240_080:0295b02": "塵中普賢。是知前則身中包含法界。廣無邊故。顯",
    "X09n0240_080:0295b03": "其普義。今則全此含法界身。潛入塵中調柔無礙。",
    "X09n0240_080:0295b04": "明其賢義。內外周遍故名普賢。此上但見普賢勝",
    "X09n0240_080:0295b05": "身。下文明得深益云。善財見普賢如是不思議大",
    "X09n0240_080:0295b06": "神通力。即得十種智波羅蜜等十波羅蜜。有十一",
    "X09n0240_080:0295b07": "行經。明得深益之事。既得智度。已彰地滿。況十表",
    "X09n0240_080:0295b08": "無盡。上從見普賢身已來至此。通明見身益。下明",
    "X09n0240_080:0295b09": "摩頂益云。善財既見是已。普賢菩薩即申右手摩",
    "X09n0240_080:0295b10": "觸其頂。既摩頂已。善財即得一切佛剎微塵數三",
    "X09n0240_080:0295b11": "昧門。乃至一切智淨光明。有八行經。明得益之事。",
    "X09n0240_080:0295b12": "次如於此娑婆世界下至亦皆同等。即前一一塵",
    "X09n0240_080:0295b13": "中所有普賢悉亦如是摩善財頂。是知不但普賢",
    "X09n0240_080:0295b14": "遍一一塵。即善財亦同遍此。即顯善財親證。故云",
    "X09n0240_080:0295b15": "三昧。次下爾時普賢告善財言。善男子。汝見我此",
    "X09n0240_080:0295b16": "神力不。如此問者。顯因深廣。故因深則果厚。意顯",
    "X09n0240_080:0295b17": "善財但見普賢所證境界果德之妙。而不知深因",
    "X09n0240_080:0295b18": "所致。將示其因。故特問之也。故下普賢告言。我於",
    "X09n0240_080:0295b19": "過去不可說不可說佛剎微塵數劫求一切智等。",
    "X09n0240_080:0295b20": "至大菩提心。有十七行經。別明求菩提心。於中結",
    "X09n0240_080:0295b21": "云。未曾一念不順佛教等。以顯離過成德。次我莊",
    "X09n0240_080:0295b22": "嚴佛土以大悲心下至此無有盡三行餘經。通明",
    "X09n0240_080:0295b23": "悲智之行。次明求法之行云。我法海中無有一文",
    "X09n0240_080:0295b24": "一句不是捨轉輪王而求得者。又云。我所求法皆",
    "X09n0240_080:0295c01": "為救護一切眾生等。往昔求法因緣。於不可說不",
    "X09n0240_080:0295c02": "可說佛剎微塵數劫海說不可盡。有六行經。別明",
    "X09n0240_080:0295c03": "求法之行。以一文一句尚無不捨。況全部耶。意謂",
    "X09n0240_080:0295c04": "我求法之行難且久故。所以因深。故得果廣大也。",
    "X09n0240_080:0295c05": "故下結因成果云。我以如是助道法力等十種力。",
    "X09n0240_080:0295c06": "乃結因深。以因有得果之功。故皆云力。次得此究",
    "X09n0240_080:0295c07": "竟三世平等法身。及得無上色身。靡不欣樂。此結",
    "X09n0240_080:0295c08": "所成之果。上自普賢問善財已來至此。有三十四",
    "X09n0240_080:0295c09": "行經。通顯因深廣。次下汝且觀我如是色身下明",
    "X09n0240_080:0295c10": "觀用無涯。然顯用無涯。而指觀色身者。意在要見",
    "X09n0240_080:0295c11": "色身果體。大用無涯。即當知修廣大因之所感也。",
    "X09n0240_080:0295c12": "故次云。我此色身無邊劫海之所成就。此即顯因",
    "X09n0240_080:0295c13": "深也。言無量劫難見難聞者。即令生難遭想。慕果",
    "X09n0240_080:0295c14": "生因。故下明難聞難見者。以暫見即得不退之利",
    "X09n0240_080:0295c15": "益故。次或有眾生下明得善根成熟之益。次我以",
    "X09n0240_080:0295c16": "如是等佛剎微塵數方便門令諸眾生於三菩提",
    "X09n0240_080:0295c17": "得不退等。乃至必得生我清淨身中有十四行餘",
    "X09n0240_080:0295c18": "經。明難見聞得益之事。故次總結云。汝應觀我此",
    "X09n0240_080:0295c19": "清淨身。然普賢必欲善財觀我身者。以毗盧遮那",
    "X09n0240_080:0295c20": "法身非身。即普賢法界以為身故。若入普賢身。即",
    "X09n0240_080:0295c21": "窮毗盧法身之境界。故令善財觀身。使證入也。若",
    "X09n0240_080:0295c22": "非普賢身以顯。又於何處見入果海也。故善財之",
    "X09n0240_080:0295c23": "所證入者。但入普賢身耳。此意疏未明顯。而經義",
    "X09n0240_080:0295c24": "甚明。故次下文云。爾時善財觀普賢身相好肢節。",
    "X09n0240_080:0296a01": "一一毛孔。皆有不可說不可說佛剎海。一一剎海",
    "X09n0240_080:0296a02": "皆有佛出興。及種種莊嚴。及演種種法等事。各各",
    "X09n0240_080:0296a03": "不同。此則一毛孔中含三世間。又見普賢於毛孔",
    "X09n0240_080:0296a04": "所現一一世界海。出無數佛化身。教化眾生。此見",
    "X09n0240_080:0296a05": "普賢出生大用。善財又見自身於普賢身內十方",
    "X09n0240_080:0296a06": "世界教化眾生。此見自身等普化。此上八行半經",
    "X09n0240_080:0296a07": "則總顯入不思議法界矣。下文校量顯勝。通顯善",
    "X09n0240_080:0296a08": "財到此因圓。有十九行半經。分為四段。初云親近",
    "X09n0240_080:0296a09": "佛剎塵數知識所得善根智慧。比普賢一毛孔功",
    "X09n0240_080:0296a10": "德百千萬億亦不能及一。此校量善根超勝。次從",
    "X09n0240_080:0296a11": "發心下明入普賢毛孔剎海中。校前未見已前所",
    "X09n0240_080:0296a12": "入即一念所入已超前不可說倍。次於普賢毛孔",
    "X09n0240_080:0296a13": "剎中行一步。即過不可說佛剎塵數世界。如是而",
    "X09n0240_080:0296a14": "行盡未來際。不可窮盡。況其中種種差別莊嚴。亦",
    "X09n0240_080:0296a15": "無邊際。乃至一一剎海。佛海。菩薩眾會海。眾生海。",
    "X09n0240_080:0296a16": "及調伏眾生海。菩薩所住甚深自在。所入諸地。諸",
    "X09n0240_080:0296a17": "道如是等海無有邊際。然此中所舉者。剎海佛海",
    "X09n0240_080:0296a18": "菩薩海三種。其實已總包初會十海之問。意願最",
    "X09n0240_080:0296a19": "初不知者。乃毗盧果海中十種海。故特舉而問之。",
    "X09n0240_080:0296a20": "然前九會之文。已答十海之因緣。且但言說未顯",
    "X09n0240_080:0296a21": "證入。今善財因圓。於普賢一毛孔中。悉已超過前",
    "X09n0240_080:0296a22": "所不知。其深證法界可知。次云善財於普賢毛孔",
    "X09n0240_080:0296a23": "剎中。或於一剎經於一劫。如是而行。乃至或經不",
    "X09n0240_080:0296a24": "可說不可說佛剎微塵數劫。如是而行。彼此無有",
    "X09n0240_080:0296b01": "出沒。念念周遍無邊剎海。教化眾生令得菩提。此",
    "X09n0240_080:0296b02": "見善財所證者廣大之如此。斯則無邊剎海。自他",
    "X09n0240_080:0296b03": "不隔於毛端。十世古今。始終不離於當念。此善財",
    "X09n0240_080:0296b04": "因圓不踰普賢一毛孔。所謂一生頓圓曠劫之果",
    "X09n0240_080:0296b05": "也。華嚴經四分。末為依人證入。是則初會所舉之",
    "X09n0240_080:0296b06": "果。勸大心眾生依之修證。今末後第四依人證入",
    "X09n0240_080:0296b07": "則善財所證之法。即是初會所舉之果海無邊。今",
    "X09n0240_080:0296b08": "但經文略結。其實已盡於十九行半經內。以文不",
    "X09n0240_080:0296b09": "能盡陳。故後結於十四等中。故次經云。當是之時。",
    "X09n0240_080:0296b10": "善財童子則次第得普賢菩薩諸行願海。與普賢",
    "X09n0240_080:0296b11": "等。與諸佛等。一身充滿一切世界。剎等。行等。正覺",
    "X09n0240_080:0296b12": "等。神通等。法輪等。辯才等。言辭等。音聲等。力無畏",
    "X09n0240_080:0296b13": "等。佛所住等。大慈悲等。不可思議解脫自在悉皆",
    "X09n0240_080:0296b14": "同等。此上十四種等。則無所不等矣。",
    "X09n0240_080:0296b15": "[0296b15] 補義云。疏科此四行經。明位滿齊佛。釋云因圓果",
    "X09n0240_080:0296b16": "滿。義當等覺。以因位既滿。更無所修。故但說等。若",
    "X09n0240_080:0296b17": "以此判為等覺。則與前品初判普賢一人名顯因",
    "X09n0240_080:0296b18": "廣大相。謂始覺同本。圓覺現前。稱周法界。無不包",
    "X09n0240_080:0296b19": "含。如是則此位圓覺現前。即當入妙。今云即當等",
    "X09n0240_080:0296b20": "覺。似有相違。蓋此言等者。乃平等之等。非齊等之",
    "X09n0240_080:0296b21": "等。以果海離言。故但云等耳。故後偈讚佛德難思。",
    "X09n0240_080:0296b22": "即歎善財之所等。以善財所證。乃平等法界。故借",
    "X09n0240_080:0296b23": "佛德以讚之。[0296b23] 上明見聞證入竟。",
    "X09n0240_080:0296b24": "[0296b24] 爾時普賢菩薩摩訶薩。即說頌言。",
    "X09n0240_080:0296c01": " 汝等應除諸惑垢  一心不亂而諦聽",
    "X09n0240_080:0296c02": " 我說如來具諸度  一切解脫真實道",
    "X09n0240_080:0296c03": " 出世調御勝丈夫  其心清淨如&#x8657;空",
    "X09n0240_080:0296c04": " 恒放智日大光明  普使&#x7FA3;生滅癡暗",
    "X09n0240_080:0296c05": " 如來難可得見聞  無量億劫今乃值",
    "X09n0240_080:0296c06": " 如優曇華時一現  是故應聽佛功德",
    "X09n0240_080:0296c07": " 隨順世間諸所作  譬如幻士現眾業",
    "X09n0240_080:0296c08": " 但為悅可眾生心  未曾分別起想念",
    "X09n0240_080:0296c09": "[0296c09] 爾時諸菩薩聞此說已。一心渴仰。唯願得聞如來世",
    "X09n0240_080:0296c10": "尊真實功德。咸作是念。普賢菩薩具修諸行。體性清",
    "X09n0240_080:0296c11": "淨。所有言說皆悉不&#x8657;。一切如來共所稱歎。作是念",
    "X09n0240_080:0296c12": "已深生渴仰。爾時普賢菩薩功德智慧具足莊嚴。猶",
    "X09n0240_080:0296c13": "如蓮華。不著三界一切塵垢。告諸菩薩言。汝等諦聽。",
    "X09n0240_080:0296c14": "我今欲說佛功德海一滴之相。即說頌言。",
    "X09n0240_080:0296c15": " 佛智廣大同&#x8657;空  普&#x5FA7;一切眾生心",
    "X09n0240_080:0296c16": " 悉了世間諸妄想  不起種種異分別",
    "X09n0240_080:0296c17": " 一念悉知三世法  亦了一切眾生根",
    "X09n0240_080:0296c18": " 譬如善巧大幻師  念念示現無邊事",
    "X09n0240_080:0296c19": " 隨眾生心種種行  往昔諸業誓願力",
    "X09n0240_080:0296c20": " 令其所見各不同  而佛本來無動念",
    "X09n0240_080:0296c21": " 或有處處見佛坐  充滿十方諸世界",
    "X09n0240_080:0296c22": " 或有其心不清淨  無量劫中不見佛",
    "X09n0240_080:0296c23": " 或有信解離憍慢  發意即得見如來",
    "X09n0240_080:0296c24": " 或有諂誑不淨心  億劫尋求莫值遇",
    "X09n0240_080:0297a01": " 或一切處聞佛音  其音美妙令心悅",
    "X09n0240_080:0297a02": " 或有百千萬億劫  心不淨故不聞者",
    "X09n0240_080:0297a03": " 或見清淨大菩薩  充滿三千大千界",
    "X09n0240_080:0297a04": " 皆已具足普賢行  如來於中儼然坐",
    "X09n0240_080:0297a05": " 或見此界妙無比  佛無量劫所嚴淨",
    "X09n0240_080:0297a06": " 毗盧遮那最勝尊  於中覺悟成菩提",
    "X09n0240_080:0297a07": " 或見蓮華勝妙剎  賢首如來住在中",
    "X09n0240_080:0297a08": " 無量菩薩眾圍繞  皆悉勤修普賢行",
    "X09n0240_080:0297a09": " 或有見佛無量壽  觀自在等所圍繞",
    "X09n0240_080:0297a10": " 悉已住於灌頂地  充滿十方諸世界",
    "X09n0240_080:0297a11": " 或有見此三千界  種種莊嚴如妙喜",
    "X09n0240_080:0297a12": " 阿&#x95A6;如來住在中  及如香象諸菩薩",
    "X09n0240_080:0297a13": " 或見月覺大名稱  與金剛幢菩薩等",
    "X09n0240_080:0297a14": " 住如圓鏡妙莊嚴  普&#x5FA7;十方清淨剎",
    "X09n0240_080:0297a15": " 或見日藏世所尊  住善光明清淨土",
    "X09n0240_080:0297a16": " 及與灌頂諸菩薩  充&#x5FA7;十方而說法",
    "X09n0240_080:0297a17": " 或見金剛大燄佛  而與智幢菩薩俱",
    "X09n0240_080:0297a18": " 周行一切廣大剎  說法除滅眾生翳",
    "X09n0240_080:0297a19": " 一一毛端不可說  諸佛具相三十二",
    "X09n0240_080:0297a20": " 菩薩眷屬共圍繞  種種說法度眾生",
    "X09n0240_080:0297a21": " 或有觀見一毛孔  具足莊嚴廣大剎",
    "X09n0240_080:0297a22": " 無量如來悉在中  清淨佛子皆充滿",
    "X09n0240_080:0297a23": " 或有見一微塵內  具有恒沙佛國土",
    "X09n0240_080:0297a24": " 無量菩薩便充滿  不可說劫修諸行",
    "X09n0240_080:0297b01": " 或有見一毛端處  無量塵沙諸剎海",
    "X09n0240_080:0297b02": " 種種業起各差別  毗盧遮那轉法輪",
    "X09n0240_080:0297b03": " 或見世界不清淨  或見清淨寶所成",
    "X09n0240_080:0297b04": " 如來住壽無量時  乃至涅槃諸所現",
    "X09n0240_080:0297b05": " 普&#x5FA7;十方諸世界  種種示現不思議",
    "X09n0240_080:0297b06": " 隨諸眾生心智業  靡不化度令清淨",
    "X09n0240_080:0297b07": " 如是無上大導師  充滿十方諸國土",
    "X09n0240_080:0297b08": " 示現種種神通力  我說少分汝當聽",
    "X09n0240_080:0297b09": " 或見釋迦成佛道  已經不可思議劫",
    "X09n0240_080:0297b10": " 或見今始為菩薩  十方利益諸眾生",
    "X09n0240_080:0297b11": " 或有見此釋師子  供養諸佛修行道",
    "X09n0240_080:0297b12": " 或見人中最勝尊  現種種力神通事",
    "X09n0240_080:0297b13": " 或見布施或持戒  或忍或進或諸禪",
    "X09n0240_080:0297b14": " 般若方便願力智  隨眾生心皆示現",
    "X09n0240_080:0297b15": " 或見究竟波羅蜜  或見安住於諸地",
    "X09n0240_080:0297b16": " 總持三昧神通智  如是悉現無不盡",
    "X09n0240_080:0297b17": " 或現修行無量劫  住於菩薩堪忍位",
    "X09n0240_080:0297b18": " 或現住於不退地  或現法水灌其頂",
    "X09n0240_080:0297b19": " 或現梵釋護世身  或現剎利婆羅門",
    "X09n0240_080:0297b20": " 種種色相所莊嚴  猶如幻師現眾像",
    "X09n0240_080:0297b21": " 或現兜率始降神  或見宮中受嬪御",
    "X09n0240_080:0297b22": " 或見棄捨諸榮樂  出家離俗學行道",
    "X09n0240_080:0297b23": " 或見始生或見滅  或見出家學異行",
    "X09n0240_080:0297b24": " 或見坐於菩提樹  降伏魔軍成正覺",
    "X09n0240_080:0297c01": " 或有見佛始涅槃  或見起塔&#x5FA7;世間",
    "X09n0240_080:0297c02": " 或見塔中立佛像  以知時故如是現",
    "X09n0240_080:0297c03": " 或見如來無量壽  與諸菩薩授尊記",
    "X09n0240_080:0297c04": " 而成無上大導師  次補住於安樂剎",
    "X09n0240_080:0297c05": " 或見無量億千劫  作佛事已入涅槃",
    "X09n0240_080:0297c06": " 或見今始成菩提  或見正修諸妙行",
    "X09n0240_080:0297c07": " 或見如來清淨月  在於梵世及魔宮",
    "X09n0240_080:0297c08": " 自在天宮化樂宮  示現種種諸神變",
    "X09n0240_080:0297c09": " 或見在於兜率宮  無量諸天共圍繞",
    "X09n0240_080:0297c10": " 為彼說法令歡喜  悉共發心供養佛",
    "X09n0240_080:0297c11": " 或見住在夜摩天  忉利護世龍神處",
    "X09n0240_080:0297c12": " 如是一切諸宮殿  莫不於中現其像",
    "X09n0240_080:0297c13": " 於彼然燈世尊所  散華布髮為供養",
    "X09n0240_080:0297c14": " 從是了知深妙法  恒以此道化&#x7FA3;生",
    "X09n0240_080:0297c15": " 或有見佛久涅槃  或見初始成菩提",
    "X09n0240_080:0297c16": " 或見住於無量劫  或見須臾即滅度",
    "X09n0240_080:0297c17": " 身相光明與壽命  智慧菩提及涅槃",
    "X09n0240_080:0297c18": " 眾會所化威儀聲  如是一一皆無數",
    "X09n0240_080:0297c19": " 或現其身極廣大  譬如須彌大寶山",
    "X09n0240_080:0297c20": " 或見加趺不動搖  充滿無邊諸世界",
    "X09n0240_080:0297c21": " 或見圓光一尋量  或見千萬億由旬",
    "X09n0240_080:0297c22": " 或見照于無量土  或見充滿一切剎",
    "X09n0240_080:0297c23": " 或見佛壽八十年  或壽百千萬億歲",
    "X09n0240_080:0297c24": " 或住不可思議劫  如是展轉倍過此",
    "X09n0240_080:0298a01": " 佛智通達淨無礙  一念普知三世法",
    "X09n0240_080:0298a02": " 皆從心識因緣起  生滅無常無自性",
    "X09n0240_080:0298a03": " 於一剎中成正覺  一切剎處悉亦成",
    "X09n0240_080:0298a04": " 一切入一一亦爾  隨眾生心皆示現",
    "X09n0240_080:0298a05": " 如來住於無上道  成就十力四無畏",
    "X09n0240_080:0298a06": " 具足智慧無所礙  轉于十二行法輪",
    "X09n0240_080:0298a07": " 了知苦集及滅道  分別十二因緣法",
    "X09n0240_080:0298a08": " 法義樂說辭無礙  以是四辯廣開演",
    "X09n0240_080:0298a09": " 諸法無我無有相  業性不起亦無失",
    "X09n0240_080:0298a10": " 一切遠離如&#x8657;空  佛以方便而分別",
    "X09n0240_080:0298a11": " 如來如是轉法輪  普震十方諸國土",
    "X09n0240_080:0298a12": " 宮殿山河悉搖動  不使眾生有驚怖",
    "X09n0240_080:0298a13": " 如來普演廣大音  隨其根欲皆令解",
    "X09n0240_080:0298a14": " 悉使發心除惑垢  而佛未始生心念",
    "X09n0240_080:0298a15": " 或聞施戒忍精進  禪定般若方便智",
    "X09n0240_080:0298a16": " 或聞慈悲及喜捨  種種言辭各差別",
    "X09n0240_080:0298a17": " 或聞四念四正勤  神足根力及覺道",
    "X09n0240_080:0298a18": " 諸念神通止觀等  無量方便諸法門",
    "X09n0240_080:0298a19": " 龍神八部人非人  梵釋護世諸天眾",
    "X09n0240_080:0298a20": " 佛以一音為說法  隨其品類皆令解",
    "X09n0240_080:0298a21": " 若有貪欲瞋恚癡  忿覆慳嫉及憍諂",
    "X09n0240_080:0298a22": " 八萬四千煩惱異  皆令聞說彼治法",
    "X09n0240_080:0298a23": " 若未具修白淨法  令其聞說十戒行",
    "X09n0240_080:0298a24": " 已能布施調伏人  令聞寂滅涅槃音",
    "X09n0240_080:0298b01": " 若人志劣無慈愍  厭惡生死自求離",
    "X09n0240_080:0298b02": " 令其聞說三脫門  使得出苦涅槃樂",
    "X09n0240_080:0298b03": " 若有自性少諸欲  厭背三有求寂靜",
    "X09n0240_080:0298b04": " 令其聞說諸緣起  依獨覺乘而出離",
    "X09n0240_080:0298b05": " 若有清淨廣大心  具足施戒諸功德",
    "X09n0240_080:0298b06": " 清淨如來具慈愍  令其聞說大乘音",
    "X09n0240_080:0298b07": " 或有國土聞一乘  或二或三或四五",
    "X09n0240_080:0298b08": " 如是乃至無有量  悉是如來方便力",
    "X09n0240_080:0298b09": " 涅槃寂靜未曾異  智行勝劣有差別",
    "X09n0240_080:0298b10": " 譬如&#x8657;空體性一  鳥飛遠近各不同",
    "X09n0240_080:0298b11": " 佛體音聲亦如是  普&#x5FA7;一切&#x8657;空界",
    "X09n0240_080:0298b12": " 隨諸眾生心智殊  所聞所見各差別",
    "X09n0240_080:0298b13": " 佛以過去修諸行  能隨所樂演妙音",
    "X09n0240_080:0298b14": " 無心計念此與彼  我為誰說誰不說",
    "X09n0240_080:0298b15": " 如來面門放大光  具足八萬四千數",
    "X09n0240_080:0298b16": " 所說法門亦如是  普照世界除煩惱",
    "X09n0240_080:0298b17": " 具足清淨功德智  而常隨順三世佛",
    "X09n0240_080:0298b18": " 譬如&#x8657;空無染著  為眾生故而出現",
    "X09n0240_080:0298b19": " 示有生老病死苦  亦示住壽處於世",
    "X09n0240_080:0298b20": " 雖順世間如是現  體性清淨同&#x8657;空",
    "X09n0240_080:0298b21": " 一切國土無有邊  眾生根欲亦無量",
    "X09n0240_080:0298b22": " 如來智眼皆明見  隨所應化示佛道",
    "X09n0240_080:0298b23": " 究竟&#x8657;空十方界  所有人天大眾中",
    "X09n0240_080:0298b24": " 隨其形相各不同  佛現其身亦如是",
    "X09n0240_080:0298c01": " 若在沙門大眾曾  剃除鬚髮服袈裟",
    "X09n0240_080:0298c02": " 執持衣&#x9262;護諸根  令其歡喜息煩惱",
    "X09n0240_080:0298c03": " 若時親近婆羅門  即為示現羸瘦身",
    "X09n0240_080:0298c04": " 執杖持瓶恒潔淨  具足智慧巧談說",
    "X09n0240_080:0298c05": " 吐故納新自充飽  吸風飲露無異食",
    "X09n0240_080:0298c06": " 若坐若立不動搖  現斯苦行摧異道",
    "X09n0240_080:0298c07": " 或持彼戒為世師  善達醫方等諸論",
    "X09n0240_080:0298c08": " 書數天文地眾相  及身休咎無不了",
    "X09n0240_080:0298c09": " 深入諸禪及解脫  三昧神通智慧行",
    "X09n0240_080:0298c10": " 言談諷詠共嬉戲  方便皆令住佛道",
    "X09n0240_080:0298c11": " 或現上服以嚴身  首戴華冠蔭高蓋",
    "X09n0240_080:0298c12": " 四兵前後共圍繞  警眾宣威伏小王",
    "X09n0240_080:0298c13": " 或為聽訟斷獄官  善解世間諸法務",
    "X09n0240_080:0298c14": " 所有與奪皆明審  令其一切悉欣伏",
    "X09n0240_080:0298c15": " 或作大臣專弼輔  善用諸王治政法",
    "X09n0240_080:0298c16": " 十方利益皆周&#x5FA7;  一切眾生莫了知",
    "X09n0240_080:0298c17": " 或為粟散諸小王  或作飛行轉輪帝",
    "X09n0240_080:0298c18": " 令諸王子采女眾  悉皆受化無能測",
    "X09n0240_080:0298c19": " 或作護世四天王  統領諸龍夜叉等",
    "X09n0240_080:0298c20": " 為其眾會而說法  一切皆令大欣慶",
    "X09n0240_080:0298c21": " 或為忉利大天王  住善法堂歡喜園",
    "X09n0240_080:0298c22": " 首戴華冠說妙法  諸天覲仰莫能測",
    "X09n0240_080:0298c23": " 或住夜摩兜率天  化樂自在魔王所",
    "X09n0240_080:0298c24": " 居處摩尼寶宮殿  說真實行令調伏",
    "X09n0240_080:0299a01": " 或在梵天眾會中  說四無量諸禪道",
    "X09n0240_080:0299a02": " 普令歡喜便捨去  而莫知其往來相",
    "X09n0240_080:0299a03": " 或至阿迦尼吒天  為說覺分諸寶華",
    "X09n0240_080:0299a04": " 及餘無量聖功德  然後捨去無知者",
    "X09n0240_080:0299a05": " 如來無礙智所見  其中一切諸眾生",
    "X09n0240_080:0299a06": " 悉以無邊方便門  種種教化令成就",
    "X09n0240_080:0299a07": " 譬如幻師善幻術  現作種種諸幻事",
    "X09n0240_080:0299a08": " 佛化眾生亦如是  為其示現種種身",
    "X09n0240_080:0299a09": " 譬如淨月在&#x8657;空  令世眾生見增減",
    "X09n0240_080:0299a10": " 一切河池現影像  所有星宿奪光色",
    "X09n0240_080:0299a11": " 如來智月出世間  亦以方便示增減",
    "X09n0240_080:0299a12": " 菩薩心水現其影  聲聞星宿無光色",
    "X09n0240_080:0299a13": " 譬如大海寶充滿  清淨無濁無有量",
    "X09n0240_080:0299a14": " 四洲所有諸眾生  一切於中現其像",
    "X09n0240_080:0299a15": " 佛身功德海亦爾  無垢無濁無邊際",
    "X09n0240_080:0299a16": " 乃至法界諸眾生  靡不於中現其像",
    "X09n0240_080:0299a17": " 譬如淨日放千光  不動本處照十方",
    "X09n0240_080:0299a18": " 佛日光明亦如是  無去無來除世暗",
    "X09n0240_080:0299a19": " 譬如龍王降大雨  不從身出及心出",
    "X09n0240_080:0299a20": " 而能霑洽悉周&#x5FA7;  滌除炎熱使清涼",
    "X09n0240_080:0299a21": " 如是法雨亦復然  不從於佛身心出",
    "X09n0240_080:0299a22": " 而能開悟一切眾  普使滅除三毒火",
    "X09n0240_080:0299a23": " 如來清淨妙法身  一切三界無倫匹",
    "X09n0240_080:0299a24": " 以出世間言語道  其性非有非無故",
    "X09n0240_080:0299b01": " 雖無所依無不住  雖無不至而不去",
    "X09n0240_080:0299b02": " 如空中畫夢所見  當於佛體如是觀",
    "X09n0240_080:0299b03": " 三界有無一切法  不能與佛為譬喻",
    "X09n0240_080:0299b04": " 譬如山林鳥獸等  無有依空而住者",
    "X09n0240_080:0299b05": " 大海摩尼無量色  佛身差別亦復然",
    "X09n0240_080:0299b06": " 如來非色非非色  隨應而現無所住",
    "X09n0240_080:0299b07": " &#x8657;空真如及實際  涅槃法性寂滅等",
    "X09n0240_080:0299b08": " 唯有如是真實法  可以顯示於如來",
    "X09n0240_080:0299b09": " 剎塵心念可數知  大海中水可飲盡",
    "X09n0240_080:0299b10": " &#x8657;空可量風可繫  無能盡說佛功德",
    "X09n0240_080:0299b11": " 若有聞斯功德海  而生歡喜信解心",
    "X09n0240_080:0299b12": " 如所稱揚悉當獲  慎勿於此懷疑念",
    "X09n0240_080:0299b13": "[0299b13] 自下第二明聞佛勝德難思。前長行但顯因圓。此",
    "X09n0240_080:0299b14": "偈方陳果用。非頌前文。然有二意。一對普賢。普賢",
    "X09n0240_080:0299b15": "意云。上見我難思。尚是因位。今示汝果。最更甚深。",
    "X09n0240_080:0299b16": "二對善財。善財等佛。但是因圓。以果海離言。故不",
    "X09n0240_080:0299b17": "說成佛。今寄現佛之德。以顯善財果相。故長行偈",
    "X09n0240_080:0299b18": "文因果綺互。今初四偈標德誡聽許說。次爾時諸",
    "X09n0240_080:0299b19": "菩薩渴仰願聞。次爾時普賢菩薩即說頌言下廣",
    "X09n0240_080:0299b20": "成德相。令眾求滿。次正說偈云。佛智廣大同&#x8657;空",
    "X09n0240_080:0299b21": "下廣顯佛德難思。有九十五偈。分二。前九十三偈",
    "X09n0240_080:0299b22": "別歎佛德。後二偈結德無盡。勸信勿疑。前中八十",
    "X09n0240_080:0299b23": "偈法說。後十三偈喻明。然通讚毗盧遮那十身圓",
    "X09n0240_080:0299b24": "滿二十一種殊勝功德。即分二十一段。初有二偈。",
    "X09n0240_080:0299c01": "即於所知一向無障轉功德。謂佛無障礙。於一切",
    "X09n0240_080:0299c02": "事品類差別。無著無疑故。二隨眾生心種種行下",
    "X09n0240_080:0299c03": "一偈。明於有無無二相真如最清淨能入功德。謂",
    "X09n0240_080:0299c04": "了真如無二。故無動念。三或有處處見佛坐下三",
    "X09n0240_080:0299c05": "三偈。即無功用佛事不休息功德。謂住佛無住處",
    "X09n0240_080:0299c06": "作佛事無休。故云或見等。四或見清淨大菩薩下",
    "X09n0240_080:0299c07": "十五偈。即於法身中所依意樂作事無差別功德。",
    "X09n0240_080:0299c08": "謂由諸佛所依智同。益生意樂同。報化作用同。故",
    "X09n0240_080:0299c09": "前經云得佛平等。五或見釋迦成佛道下三偈。即",
    "X09n0240_080:0299c10": "修一切障對治功德。謂一切時常修覺慧。治六蔽",
    "X09n0240_080:0299c11": "等故。既云已經多劫。則不定始成。六或見究竟波",
    "X09n0240_080:0299c12": "羅蜜下三偈。即降伏一切外道功德。七或見兜率",
    "X09n0240_080:0299c13": "始降神下有十六偈。即生在世間不為世法所礙",
    "X09n0240_080:0299c14": "功德。初五八相現世無礙。次三處天宮無礙。次六",
    "X09n0240_080:0299c15": "隨世巧化無礙。後二結無礙智之能隨機。八如來",
    "X09n0240_080:0299c16": "住於無上道下有十八偈。明安立正法功德。於中",
    "X09n0240_080:0299c17": "初四偈立三乘法輪。兼顯業用。次三明立六度道。",
    "X09n0240_080:0299c18": "亦對治法。次七明一音隨類。聞法不同。乃至無量。",
    "X09n0240_080:0299c19": "後四明平等語業而應一切。九具足清淨功德智",
    "X09n0240_080:0299c20": "下三偈。明授記功德。謂記別過未如現在。故云悉",
    "X09n0240_080:0299c21": "明見。十究竟&#x8657;空十方界下四偈。明示現受用變",
    "X09n0240_080:0299c22": "化身功德。十一或持彼戒為世師下二偈。明斷一",
    "X09n0240_080:0299c23": "切疑功德。謂於一切境善決定。故能斷他疑。十二",
    "X09n0240_080:0299c24": "或見上服以嚴身下九偈。令入種種行功德。謂&#x5FA7;",
    "X09n0240_080:0300a01": "了一切有情性行隨根令入故。十三如來無礙智",
    "X09n0240_080:0300a02": "所見下一偈。即當來生妙智功德謂佛知久遠故。",
    "X09n0240_080:0300a03": "十四譬如幻師善幻術下五偈隨其勝解示現功",
    "X09n0240_080:0300a04": "德。謂隨解現身故。十五譬如淨日放千光下三偈。",
    "X09n0240_080:0300a05": "即無量所依調伏有情加行功德。意云佛智為無",
    "X09n0240_080:0300a06": "量。菩薩調伏眾生加行之所依故。十六如來清淨",
    "X09n0240_080:0300a07": "妙法身下二偈。明平等法身波羅蜜多成滿功德。",
    "X09n0240_080:0300a08": "十七三界有無一切法下一偈。明隨勝解示現差",
    "X09n0240_080:0300a09": "別佛土功德。既隨解而現。故不可喻。十八大海摩",
    "X09n0240_080:0300a10": "尼無量色下一偈。明三種佛身方處無分限功德。",
    "X09n0240_080:0300a11": "十九&#x8657;空真如及實際下一偈。此攝三種功德。同",
    "X09n0240_080:0300a12": "法性等。即窮生死際。常現利樂一切有情功德。等",
    "X09n0240_080:0300a13": "&#x8657;空即無盡功德。等實際等即究竟功德。以如實",
    "X09n0240_080:0300a14": "際窮未來際故。次剎塵心念可數知。大海中水可",
    "X09n0240_080:0300a15": "飲盡。&#x8657;空可量風可繫。無能盡說佛功德。若有聞",
    "X09n0240_080:0300a16": "斯功德海。而生歡喜信解心。如所稱揚悉當獲。慎",
    "X09n0240_080:0300a17": "勿於此懷疑念。此二偈總結無盡。亦是別顯無盡",
    "X09n0240_080:0300a18": "功德。於中前偈讚德。後偈勸信。古德亦有將此二",
    "X09n0240_080:0300a19": "偈為一部流通。[0300a19] 大文已竟。[0300a19] 迴向偈云。",
    "X09n0240_080:0300a20": " 法性深廣難思議  我已隨分略開解",
    "X09n0240_080:0300a21": " 願斯功德同實際  普令含識得菩提"
}