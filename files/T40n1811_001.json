{
    "T40n1811_001:0563a03": "No. 1811 [cf. No. 1484]",
    "T40n1811_001:0563a04": "菩薩戒義疏卷上",
    "T40n1811_001:0563a06": "隋天台智者大師說",
    "T40n1811_001:0563a07": "門人灌頂記",
    "T40n1811_001:0563a08": "[0563a08] 菩薩戒者。運善之初章&#x5374;惡之前陣。直道而",
    "T40n1811_001:0563a09": "歸生源可盡。聲聞小行尚自珍敬木叉。大士",
    "T40n1811_001:0563a10": "兼懷寧不精持戒品。內外二途咸皆敬奉。王",
    "T40n1811_001:0563a11": "家庶眾委質虔恭。斯乃趣極果之勝因。結道",
    "T40n1811_001:0563a12": "場之妙業。然經論所載戒相有於多種。記傳",
    "T40n1811_001:0563a13": "所辨受法不無同異。良以機悟偏圓宜聞詳",
    "T40n1811_001:0563a14": "略。辭無雙舉事不並行。今謹按什師所述法",
    "T40n1811_001:0563a15": "相。出自梵網經律藏品。什師秦弘始三年來",
    "T40n1811_001:0563a16": "達漢境。光顯大乘匡維聖教。傳譯經論三百",
    "T40n1811_001:0563a17": "餘卷。梵網一本最後誦出誓願弘宣。是故殷",
    "T40n1811_001:0563a18": "勤一言三復。特為文義幽隱旨趣深玄。所以",
    "T40n1811_001:0563a19": "指堂曉示。令後生取悟為易。經稱梵網者。欲",
    "T40n1811_001:0563a20": "明諸佛教法不同。猶如梵王網目。品言心地",
    "T40n1811_001:0563a21": "者。菩薩律儀遍防三業。心意識體一異名。三",
    "T40n1811_001:0563a22": "業之中意業為主身口居次。據勝為論故言",
    "T40n1811_001:0563a23": "心地也。釋此戒經三重玄義。",
    "T40n1811_001:0563a24": "[0563a24] 第一釋名。第二出體。第三料簡。就釋名中。初",
    "T40n1811_001:0563a25": "明人名。次辨法號。後明階位。天竺梵音摩訶",
    "T40n1811_001:0563a26": "菩提質帝薩埵。今言菩薩略其餘字。譯云。大",
    "T40n1811_001:0563a27": "道心成眾生。亦云。開士亦大勇心。復云善",
    "T40n1811_001:0563a28": "美。隨行為名。以其運心廣普因斯立號。大品",
    "T40n1811_001:0563a29": "經明。此人有大道心。不可沮壞猶如金剛。從",
    "T40n1811_001:0563b01": "初發心終至等覺。皆名菩薩也。又稱佛子。以",
    "T40n1811_001:0563b02": "紹繼為義。三乘皆從佛生。解盡是子義。法華",
    "T40n1811_001:0563b03": "云。若如我子。大士紹續為勝。稱為真子。又三",
    "T40n1811_001:0563b04": "乘同皆修道。盡有此義。二乘自通至小果狹",
    "T40n1811_001:0563b05": "而且短。大士廣長自通通他。故受斯稱。大經",
    "T40n1811_001:0563b06": "發心云。初已為天人師。勝出聲聞及緣覺。",
    "T40n1811_001:0563b07": "故言大心。次辨法號即是戒義。梵音尸羅。",
    "T40n1811_001:0563b08": "大論云。秦言性善。亦云清涼。以其能止破戒",
    "T40n1811_001:0563b09": "熱惱。從能得名。亦云波羅提木叉。譯言保解",
    "T40n1811_001:0563b10": "脫。又名淨命。亦言成就威儀無所受畜。未來",
    "T40n1811_001:0563b11": "生處離三惡道淨土受形。能止邪命防非止",
    "T40n1811_001:0563b12": "惡。亦言戒。是約義訓義。復言勒義禁義。並是",
    "T40n1811_001:0563b13": "隨義立名。大經云。如佛禁無常汝猶說者。即",
    "T40n1811_001:0563b14": "破佛禁舌則墮落。又云。是人所有禁戒皆不",
    "T40n1811_001:0563b15": "具足。尚不能得二乘菩提。況無上道。今言戒",
    "T40n1811_001:0563b16": "者。有律儀戒定共戒道共戒。此名原出三藏。",
    "T40n1811_001:0563b17": "律是遮止儀是形儀。能止形上諸惡。故稱為",
    "T40n1811_001:0563b18": "戒。亦曰威儀。威是清嚴可畏。儀是軌範。行人",
    "T40n1811_001:0563b19": "肅然可畏。亦曰調御。使心行調善也。定是靜",
    "T40n1811_001:0563b20": "攝。入定之時自然調善防止諸惡也。道是能",
    "T40n1811_001:0563b21": "通。發真已後自無毀犯。初果耕地蟲離四寸。",
    "T40n1811_001:0563b22": "道共力也。此二戒法既是心上勝用力。能發",
    "T40n1811_001:0563b23": "戒道定與律儀並起。故稱為共。薩婆多說。律",
    "T40n1811_001:0563b24": "儀戒禪戒無漏戒。此名雖出三藏。今菩薩戒",
    "T40n1811_001:0563b25": "善亦有此三。若要誓所得名曰律儀。若菩薩",
    "T40n1811_001:0563b26": "定共道共。皆止三業通稱戒也。若攝律儀。攝",
    "T40n1811_001:0563b27": "善法。攝眾生。此三聚戒名。出方等地持不",
    "T40n1811_001:0563b28": "道三藏。大士律儀通止三業。今從身口相顯",
    "T40n1811_001:0563b29": "皆名律儀也。攝善者。於律儀上起大菩提心。",
    "T40n1811_001:0563c01": "能止一切不修善事勤修諸善。滿菩提願也。",
    "T40n1811_001:0563c02": "攝生者。菩薩利益眾生有十一事。皆是益物",
    "T40n1811_001:0563c03": "廣利眾生也。戒品廣列菩薩一切戒竟。總結",
    "T40n1811_001:0563c04": "九種戒皆為三戒所攝。律儀皆令心住。攝善",
    "T40n1811_001:0563c05": "自成佛法。攝生成就眾生。此三攝大士諸戒",
    "T40n1811_001:0563c06": "盡也。瓔珞經云。律儀戒謂十波羅夷。攝善謂",
    "T40n1811_001:0563c07": "八萬四千法門。攝生謂慈悲喜捨。化及眾生",
    "T40n1811_001:0563c08": "令得安樂也。大論戒品列十種戒。一不缺。二",
    "T40n1811_001:0563c09": "不破。三不穿。四不雜。五隨道。六無著。七智",
    "T40n1811_001:0563c10": "所讚。八自在。九隨定。十具足。義推此十。不",
    "T40n1811_001:0563c11": "缺者。持於性戒性重清淨。如護明珠。若毀犯",
    "T40n1811_001:0563c12": "者如器已缺。佛法邊人也。不破者。持於十三",
    "T40n1811_001:0563c13": "無有破損也。不穿者。波夜提等。若有所犯如",
    "T40n1811_001:0563c14": "器穿漏。不堪受道也。不雜者。持定共戒。雖持",
    "T40n1811_001:0563c15": "律儀念破戒事。名之為雜。定共持心欲念不",
    "T40n1811_001:0563c16": "起。大經云。言語嘲調。壁外釧聲。男女相追。",
    "T40n1811_001:0563c17": "皆污淨戒也。隨道者。隨順諦理能破見惑也。",
    "T40n1811_001:0563c18": "無著者。見真成聖。於思惟惑無所染著。此兩",
    "T40n1811_001:0563c19": "約真諦持戒也。智所讚戒。自在戒。約菩薩化",
    "T40n1811_001:0563c20": "他為佛所讚。於世間中而得自在。此約俗諦",
    "T40n1811_001:0563c21": "論持戒也。隨定具足兩戒。即是隨首楞嚴不",
    "T40n1811_001:0563c22": "起滅定現諸威儀。示十法界像導利眾生。雖",
    "T40n1811_001:0563c23": "威儀起動任運常淨。故名隨定戒。前來諸戒。",
    "T40n1811_001:0563c24": "律儀防止名不具足。中道之戒無戒不備。故",
    "T40n1811_001:0563c25": "名具足。用中道慧遍入諸法。故名具足。此是",
    "T40n1811_001:0563c26": "持中道第一義諦戒也。次明階位。釋尊一化",
    "T40n1811_001:0563c27": "所說教門。準義推尋具明四教。謂藏通別圓。",
    "T40n1811_001:0563c28": "如大論引迦旃延明六度齊限。尸毘代鴿是",
    "T40n1811_001:0563c29": "檀滿。須摩提王不妄語是尸滿。忍辱仙人歌",
    "T40n1811_001:0564a01": "利王割其心不動是忍滿。大施杼海是進滿。",
    "T40n1811_001:0564a02": "尚闍梨鳥巢是禪滿。劬嬪大臣分地息諍是",
    "T40n1811_001:0564a03": "等智滿。偏菩薩也。大品明。有菩薩發心與",
    "T40n1811_001:0564a04": "薩婆若相應。通菩薩也。有菩薩。發心遊戲神",
    "T40n1811_001:0564a05": "通淨佛國土。淨名中。不思議解脫變身登",
    "T40n1811_001:0564a06": "座。而復受屈被呵者。別菩薩也。發心即坐道",
    "T40n1811_001:0564a07": "場成正覺。轉法輪度眾生。圓菩薩也。四菩薩",
    "T40n1811_001:0564a08": "中。行位深淺今當說。最初三藏正為小乘。聲",
    "T40n1811_001:0564a09": "聞有七賢聖。外凡有三。一五停。二別相念",
    "T40n1811_001:0564a10": "處。三總相念處。次入內凡有四善根。第四暖",
    "T40n1811_001:0564a11": "法。五頂法。六忍法。七世第一法。過此入聖",
    "T40n1811_001:0564a12": "位。一隨信行。二隨法行。三信解。四見得。五",
    "T40n1811_001:0564a13": "身證。六時解脫。七不時解脫。聲聞如此。菩",
    "T40n1811_001:0564a14": "薩不論階位不斷煩惱唯修六度。若論次位",
    "T40n1811_001:0564a15": "秖可準望小乘作深淺耳。從初發心起慈悲",
    "T40n1811_001:0564a16": "誓願觀察四諦。以道諦為初門專修六度。檀",
    "T40n1811_001:0564a17": "破餓鬼尸救地獄。忍濟畜生。進拔修羅。禪靜",
    "T40n1811_001:0564a18": "人中。慧照天眾。從釋迦至罽那尸棄名初僧",
    "T40n1811_001:0564a19": "祇。得五種功德。一不生三惡道。二不生邊地。",
    "T40n1811_001:0564a20": "三諸根完具。四不受女身。五常識宿命。而",
    "T40n1811_001:0564a21": "自不知作佛不作佛。準望位在五停別總念",
    "T40n1811_001:0564a22": "處也。從尸棄至然燈名二僧祇。爾時雖自知",
    "T40n1811_001:0564a23": "作佛而口不說。準望位在暖法性地。既有證",
    "T40n1811_001:0564a24": "法之信。必知作佛修六度行。心未分明口不",
    "T40n1811_001:0564a25": "向他說也。從然燈至毘婆尸三僧祇滿。是時",
    "T40n1811_001:0564a26": "內心了了自知作佛口自發言。準望在頂法",
    "T40n1811_001:0564a27": "位中。修行六度四諦解明。如登山頂了見四",
    "T40n1811_001:0564a28": "方。故口向他說。若過三僧祇種三十二相業。",
    "T40n1811_001:0564a29": "準望此是下忍之位。若坐道場位在上忍。後",
    "T40n1811_001:0564b01": "一剎那入真。三十四心斷結得三菩提。則為",
    "T40n1811_001:0564b02": "佛也。通教菩薩即三乘共十地。一乾慧地者。",
    "T40n1811_001:0564b03": "事相名同三藏。觀行心別。體陰界入如幻如",
    "T40n1811_001:0564b04": "化。總破見愛八倒名身念處。心受法亦如是。",
    "T40n1811_001:0564b05": "住是觀中。修止勤如意根力覺道。雖未得暖",
    "T40n1811_001:0564b06": "法相似理水。總相智慧深利故。稱乾慧地。",
    "T40n1811_001:0564b07": "二性地者。得過乾慧地。得暖法已。能增進初",
    "T40n1811_001:0564b08": "中後心入頂法乃至世第一法。皆名性地。得",
    "T40n1811_001:0564b09": "無漏性水故言性地也。三八人地。三乘信行",
    "T40n1811_001:0564b10": "法行。體見假發真斷惑。在無間三昧中八忍",
    "T40n1811_001:0564b11": "具足。智少一分名八人地也。四見地者。三乘",
    "T40n1811_001:0564b12": "同見第一義無生四諦之理。同斷見惑八十",
    "T40n1811_001:0564b13": "八使盡。五薄地。體愛假發真。斷欲界思證",
    "T40n1811_001:0564b14": "第六解脫。煩惱薄也。六離欲地者。三乘體愛",
    "T40n1811_001:0564b15": "假即真。斷欲界五下分結身見戒取疑貪瞋。",
    "T40n1811_001:0564b16": "故言離欲地也。七已辦地者。三乘之人。體色",
    "T40n1811_001:0564b17": "無色愛即真發無漏。斷五上分結掉慢疑色",
    "T40n1811_001:0564b18": "染無色染。七十二盡三界事惑究竟。故言已",
    "T40n1811_001:0564b19": "辦地也。八辟支佛地。緣覺發真無漏。功德",
    "T40n1811_001:0564b20": "力大能除習氣也。九菩薩地者。從空入假道",
    "T40n1811_001:0564b21": "觀雙流。深觀二諦進斷習氣。色心無知得法。",
    "T40n1811_001:0564b22": "眼道種智。遊戲神通。淨佛國土。成就眾生。學",
    "T40n1811_001:0564b23": "佛十力四無畏。斷習氣將盡也。十佛地者。大",
    "T40n1811_001:0564b24": "功德力以資智慧。一念相應慧。觀真諦究竟。",
    "T40n1811_001:0564b25": "習亦無餘。如劫火燒木無復灰炭。香象渡河",
    "T40n1811_001:0564b26": "到於邊底。雖佛菩薩名異二乘。通觀無生體",
    "T40n1811_001:0564b27": "法。同是無學共歸灰斷。證果處一稱為通也。",
    "T40n1811_001:0564b28": "別教階位五十二地。一外凡十信。一信。二念。",
    "T40n1811_001:0564b29": "三進。四慧。五定。六不退。七迴向。八護法。九",
    "T40n1811_001:0564c01": "界。十願。第二內凡習種性十住。一發心。二",
    "T40n1811_001:0564c02": "持地。三修行。四生貴。五方便具足。六正心。",
    "T40n1811_001:0564c03": "七不退。八童真。九法王子。十灌頂。盡三十心",
    "T40n1811_001:0564c04": "皆名解行位。悉是內凡盡名性地。第三性種",
    "T40n1811_001:0564c05": "性十行。一歡喜。二饒益。三無恚恨。四無",
    "T40n1811_001:0564c06": "盡。五離癡亂。六善現。七無著。八尊重。九善",
    "T40n1811_001:0564c07": "法。十真實。第四道種性十迴向。一救護一切",
    "T40n1811_001:0564c08": "眾生離眾生相。二不壞。三等一切諸佛。四遍",
    "T40n1811_001:0564c09": "至一切處。五無盡功德藏。六隨順一切堅固",
    "T40n1811_001:0564c10": "平等善根。七隨順等觀一切眾生。八真如相。",
    "T40n1811_001:0564c11": "九無縛無著解脫。十法界無量。第五聖種性",
    "T40n1811_001:0564c12": "十地。一歡喜。二離垢。三明。四焰。五難勝。六",
    "T40n1811_001:0564c13": "現前。七遠行。八不動。九善慧。十法雲。第六",
    "T40n1811_001:0564c14": "等覺地名金剛心菩薩。亦名無垢地。&#x96A3;真極",
    "T40n1811_001:0564c15": "聖眾學之頂也。第七妙覺地。即見性究竟佛",
    "T40n1811_001:0564c16": "菩提果。了了見性稱妙覺也。性習二性。若據",
    "T40n1811_001:0564c17": "位分。習種在前性種在後。若據行論。性習同",
    "T40n1811_001:0564c18": "時故前後不定。依體起用。先明性種後明習",
    "T40n1811_001:0564c19": "種。尋用取體。先習後性。與教證二道相似。就",
    "T40n1811_001:0564c20": "位以論。教道在前證道在後。據行論之。證教",
    "T40n1811_001:0564c21": "同時前後不定。依體起用先證後教。尋用取",
    "T40n1811_001:0564c22": "體先教後證也。就解行中復有四種。一名解",
    "T40n1811_001:0564c23": "行。二名發心。三名迴向。四名道種。於出世",
    "T40n1811_001:0564c24": "道解而勤行。故名解行。於大菩提起意趣求。",
    "T40n1811_001:0564c25": "故名發心。用己善法趣向菩提。故名迴向。當",
    "T40n1811_001:0564c26": "分之中如觀道立。故名為道。望後佛果能生",
    "T40n1811_001:0564c27": "曰種也。習種性能生報佛。性種性能生法佛。",
    "T40n1811_001:0564c28": "舊云。法才王子六心中退。即云十住第六心。",
    "T40n1811_001:0564c29": "難云。十住云性地。性以不改為義。云何退作",
    "T40n1811_001:0565a01": "二乘其猶一。答性是不作一闡提。不妨退大",
    "T40n1811_001:0565a02": "向小。終是難通。止觀師說。是十法信中六心",
    "T40n1811_001:0565a03": "退耳。比釋論師。及金剛般若論師。皆作此解。",
    "T40n1811_001:0565a04": "是信習十心中六心耳。七心已上永離二乘。",
    "T40n1811_001:0565a05": "爾時設為利弘經不無輕漏。而度物心不失",
    "T40n1811_001:0565a06": "恒有菩薩之名也。圓教明位。別教五十二位",
    "T40n1811_001:0565a07": "次第修行。圓教圓修一心具萬行。異於次第",
    "T40n1811_001:0565a08": "行也。外凡五品位一切隨喜心。若人宿植深",
    "T40n1811_001:0565a09": "厚。或值善知識。或從經卷圓聞妙理。一法一",
    "T40n1811_001:0565a10": "切法。一切法一法。非一非一切不可思議。起",
    "T40n1811_001:0565a11": "圓信解。信一心中具十法界。如一微塵有大",
    "T40n1811_001:0565a12": "千經卷。欲開此心而修圓行。圓行者。一行一",
    "T40n1811_001:0565a13": "切行。略言為十。謂識一念平等具足不可思",
    "T40n1811_001:0565a14": "議。傷己惛沈慈及一切。又知此心常寂常照。",
    "T40n1811_001:0565a15": "用寂照心破一切法。即空即假即中。又識一",
    "T40n1811_001:0565a16": "心諸心若通若塞。能於此心具足道品向菩",
    "T40n1811_001:0565a17": "提路。又解此心正助之法。識己心及凡聖",
    "T40n1811_001:0565a18": "心。又安心不動不墮不退不散。雖識一心無",
    "T40n1811_001:0565a19": "量功德。不生染著。十心成就。其心念念。悉與",
    "T40n1811_001:0565a20": "諸波羅蜜相應也。二讀誦者。圓信始生善須",
    "T40n1811_001:0565a21": "將養。涉事紛動令道牙破。唯得內修理觀外",
    "T40n1811_001:0565a22": "則讀誦大乘。聞有助觀之力。內外相藉圓信",
    "T40n1811_001:0565a23": "轉明。十心堅固。如日光照見種種色也。三說",
    "T40n1811_001:0565a24": "法者。內觀轉強外資又著。圓解在懷弘誓熏",
    "T40n1811_001:0565a25": "動。更加說法如實衍布。但以大乘法答。設",
    "T40n1811_001:0565a26": "以方便終令悟大。隨說法淨則智慧淨。說法",
    "T40n1811_001:0565a27": "開導。是前人得道全因緣。化功歸己。十心三",
    "T40n1811_001:0565a28": "倍轉明也。四兼行六度。上來前熟觀心未遑",
    "T40n1811_001:0565a29": "涉事。今正觀稍明。即傍兼利物。能以少施與",
    "T40n1811_001:0565b01": "虛空等。使一切法趣檀。檀為法界。事相雖少",
    "T40n1811_001:0565b02": "運懷甚大。理觀為正事行為傍。故言兼行。事",
    "T40n1811_001:0565b03": "福資理十心彌盛也。五正行六度。圓觀稍熟",
    "T40n1811_001:0565b04": "事理欲融。事不妨理理不隔事。具行六度。權",
    "T40n1811_001:0565b05": "實二智究了通達。治生產業。皆與實相不相",
    "T40n1811_001:0565b06": "違背。具足解釋佛之知見。而於正觀如火益",
    "T40n1811_001:0565b07": "薪。力用光猛也。第一內凡十信。圓聞圓信修",
    "T40n1811_001:0565b08": "於圓行。善巧增益五倍深明。因此圓行得入",
    "T40n1811_001:0565b09": "圓位。善修平等法界即入信心。善修慈愍即",
    "T40n1811_001:0565b10": "入念心。善修寂照即入進心。善修破法即入",
    "T40n1811_001:0565b11": "慧心。善修通塞即入定心。善修道品即入不",
    "T40n1811_001:0565b12": "退心。善修正助即入迴向心。善修凡聖即入",
    "T40n1811_001:0565b13": "護心。善修不動即入戒心。善修無著即入願",
    "T40n1811_001:0565b14": "心。是名圓教鐵輪十信位。圓教似解六根清",
    "T40n1811_001:0565b15": "淨也。第二聖位。前明十住真中智也。初發心",
    "T40n1811_001:0565b16": "住發時。三種心發。一緣因善心發。二了因慧",
    "T40n1811_001:0565b17": "心發。三正因理心發。即是境智行妙三種開",
    "T40n1811_001:0565b18": "發。緣因心發。即是住不可思議解脫首楞嚴",
    "T40n1811_001:0565b19": "定。了因心發。即摩訶般若畢竟空也。正因發",
    "T40n1811_001:0565b20": "心。即是住實相法身中道第一義諦也。華",
    "T40n1811_001:0565b21": "嚴云。初住所有功德。三世諸佛歎不能盡。初",
    "T40n1811_001:0565b22": "發心時便成正覺。了達諸法真實之性。所有",
    "T40n1811_001:0565b23": "聞法不由他悟。淨名云。知一切法是坐道場。",
    "T40n1811_001:0565b24": "亦是入不二法門。大品從初發心即坐道場。",
    "T40n1811_001:0565b25": "轉法輪度眾生。謂如佛。阿字門一切法初不",
    "T40n1811_001:0565b26": "生也。第三明十行者。即是十住後實相真明",
    "T40n1811_001:0565b27": "不可思議。更十番智斷破十品無明。一行一",
    "T40n1811_001:0565b28": "切行念念進趣。流入平等法界海。諸波羅蜜",
    "T40n1811_001:0565b29": "任運生長。自行化他與虛空等也。第四十迴",
    "T40n1811_001:0565c01": "向者。十行之後無功用道不可思議。真明念",
    "T40n1811_001:0565c02": "念開發。一切法界願行事理。自然和融迴入",
    "T40n1811_001:0565c03": "平等法界海。更證十番智斷破十品無明。故",
    "T40n1811_001:0565c04": "名迴向也。第五十地者。即是無漏真明入無",
    "T40n1811_001:0565c05": "功用道。猶如大地能生一切佛法。荷負法界",
    "T40n1811_001:0565c06": "眾生普入三世佛地。又證十番智斷破十品",
    "T40n1811_001:0565c07": "無明也。第六等覺地者。觀達無始無明源底。",
    "T40n1811_001:0565c08": "邊際智滿畢竟清淨。斷最後窮源微細無明。",
    "T40n1811_001:0565c09": "登中道山頂與無明父母別。是名有所斷者",
    "T40n1811_001:0565c10": "名有上士也。第七妙覺地者。究竟解脫無上",
    "T40n1811_001:0565c11": "佛智。故言無所斷者名無上士。此即三德不",
    "T40n1811_001:0565c12": "縱不橫不並不別。究竟後心大涅槃也。一切",
    "T40n1811_001:0565c13": "大理。大誓願。大莊嚴。大智斷。大遍知。大道。",
    "T40n1811_001:0565c14": "大用。大權實。大利益。大無住。即是十觀成",
    "T40n1811_001:0565c15": "乘圓極竟在於佛。過茶無字可說。盧舍那名",
    "T40n1811_001:0565c16": "淨滿。一切皆滿也。南嶽師云。四十二字門是",
    "T40n1811_001:0565c17": "佛密語。何必不表四十二位。諸學人執釋論",
    "T40n1811_001:0565c18": "無此解。多疑不用。但論本文千卷。什師九倍",
    "T40n1811_001:0565c19": "略之。何必無此解。深應冥會。何者經云。初阿",
    "T40n1811_001:0565c20": "後茶。中間四十二字門。具諸字功德。華嚴",
    "T40n1811_001:0565c21": "云。從初一地具足諸地功德。此義即同。阿字",
    "T40n1811_001:0565c22": "門諸法初不生故。此豈非圓教初住初得無",
    "T40n1811_001:0565c23": "生忍。過茶無字可說。豈非妙覺無上無過。廣",
    "T40n1811_001:0565c24": "乘品明一切法皆是摩訶演竟即說四十二",
    "T40n1811_001:0565c25": "字門。豈非圓菩薩從初發心得諸法實相具",
    "T40n1811_001:0565c26": "一切法至妙覺地窮一切法底。此義與圓位",
    "T40n1811_001:0565c27": "甚自分明。次發趣品明別教十地。後明三乘",
    "T40n1811_001:0565c28": "共十地。三教階位其文現也。第二出體者。初",
    "T40n1811_001:0565c29": "明無作。次明止行二善。初戒體者。不起而已",
    "T40n1811_001:0566a01": "起即性無作假色。經論互說諍論有無。一云。",
    "T40n1811_001:0566a02": "都無無作。色心假合共成眾生。善惡本由心",
    "T40n1811_001:0566a03": "起。不應別有頑善頑惡。皆是指心。誓不為惡",
    "T40n1811_001:0566a04": "即名受戒。瓔珞經云。一切聖凡戒盡以心為",
    "T40n1811_001:0566a05": "體。心無盡故戒亦無盡。或言教為戒體。或云",
    "T40n1811_001:0566a06": "真諦為戒體。或言願為戒體。無別無作。大",
    "T40n1811_001:0566a07": "經聖行觀析無常。阿闍世王觀析境界。但明",
    "T40n1811_001:0566a08": "色心不道無作。五陰名教通大小乘。唯有一",
    "T40n1811_001:0566a09": "色四心。小乘引接小根恐其輕慢因果。權言",
    "T40n1811_001:0566a10": "重惡口能別生一法無作牽報。善法須行惡",
    "T40n1811_001:0566a11": "法須止。行一則有兩力。豈可不慎。方便假說",
    "T40n1811_001:0566a12": "適會一時。直如論主一生成四果法勝別有",
    "T40n1811_001:0566a13": "凡夫法。豈可依此便是實耶。若因中別有頑",
    "T40n1811_001:0566a14": "善共為佛因。佛地亦別有此善共為佛果。當",
    "T40n1811_001:0566a15": "知。心為因果更無別法。二云。大小乘經論盡",
    "T40n1811_001:0566a16": "有無作。皆是實法。何者心力巨大。能生種種",
    "T40n1811_001:0566a17": "諸法能牽果報。小乘明。此別有一善能制定",
    "T40n1811_001:0566a18": "佛法。憑師受發極至盡形。或依定依道品別",
    "T40n1811_001:0566a19": "生。皆以心力勝用有此感發。成論有無作",
    "T40n1811_001:0566a20": "品云。是非色非心聚。律師用義亦依此說。若",
    "T40n1811_001:0566a21": "毘曇義。戒是色聚。無作是假色。亦言無教",
    "T40n1811_001:0566a22": "非對眼色。大乘所明戒是色法。大論云。多",
    "T40n1811_001:0566a23": "少思是心數云何言多少耶。觀論意。以戒是",
    "T40n1811_001:0566a24": "色即問此是數義。大乘云何而用數義。解云。",
    "T40n1811_001:0566a25": "若用非色非心復同成實。還是小乘。今言數",
    "T40n1811_001:0566a26": "自家是數色。大乘色何關數家。中論云。語",
    "T40n1811_001:0566a27": "言雖同其心則異。今大乘明戒是色聚也。大",
    "T40n1811_001:0566a28": "乘情期極果。憑師一受遠至菩提。隨定隨道。",
    "T40n1811_001:0566a29": "誓修諸善誓度含識。亦以此心力大別發戒",
    "T40n1811_001:0566b01": "善。為行者所緣止息諸惡。優婆塞戒經云。譬",
    "T40n1811_001:0566b02": "如有面有鏡則有像現。如是因作便有無作。",
    "T40n1811_001:0566b03": "大論解戒度云。罪不罪不可得具足尸羅。此",
    "T40n1811_001:0566b04": "是戒度正體。復云。云何名戒。以心生口言。從",
    "T40n1811_001:0566b05": "今受息身口惡法。是名為戒。既有能持所持",
    "T40n1811_001:0566b06": "則別有法。即無作也。地持戒品云。下軟心犯",
    "T40n1811_001:0566b07": "後四重不失律儀。增上心犯則失律儀。若不",
    "T40n1811_001:0566b08": "捨菩提願。不增上心犯。亦不失律儀。若都無",
    "T40n1811_001:0566b09": "無作何得言失。梵網大本即大乘教。下文云。",
    "T40n1811_001:0566b10": "若不見好相。雖佛菩薩前受。不名得戒。又云。",
    "T40n1811_001:0566b11": "若有七遮。雖發心欲受。不名得戒。若直以心",
    "T40n1811_001:0566b12": "為戒。發便是戒。何故言不得。大經云。非異",
    "T40n1811_001:0566b13": "色因果。又念戒中。雖無形色而可護持。雖",
    "T40n1811_001:0566b14": "無觸對善修方便可令具足。又如刀劍灰汁",
    "T40n1811_001:0566b15": "&#x811A;足橋梁。若即心為戒。何假言無形色無觸",
    "T40n1811_001:0566b16": "對。故知別有無作。能持戒心以為真戒。聖行",
    "T40n1811_001:0566b17": "與世王中。不道觀析無作。直舉色心者。是",
    "T40n1811_001:0566b18": "易觀者耳。亦不言無無作。小乘說四果。大乘",
    "T40n1811_001:0566b19": "開之是權。法勝說凡夫法。跋摩明其非有。未",
    "T40n1811_001:0566b20": "有大乘經開。無作是權。又既頑善作佛因此",
    "T40n1811_001:0566b21": "自非妨。如無常善亦作常善因。即其例也。然",
    "T40n1811_001:0566b22": "此二釋舊所諍論。言無於理極會在文難愜。",
    "T40n1811_001:0566b23": "言有於理難安在文極便。既皆有文何者當",
    "T40n1811_001:0566b24": "道理耶。然理非當非無當。當無當皆得論理",
    "T40n1811_001:0566b25": "教義。若言無者於理為當。若言有者於教為",
    "T40n1811_001:0566b26": "當。理則為實。教則為權。在實雖無教門則有。",
    "T40n1811_001:0566b27": "令之所用有無作也。次明道定皆以無作為",
    "T40n1811_001:0566b28": "體。定共於定心中發無作。無復諸惡。道共者。",
    "T40n1811_001:0566b29": "見諦道中所發無作與心上勝道俱。故言道",
    "T40n1811_001:0566c01": "共也。止觀師釋。未必見道。所發無作是道共",
    "T40n1811_001:0566c02": "戒。秖取中道正觀心中發此無作。有防非止",
    "T40n1811_001:0566c03": "惡義。故云道共。大經云。一心法戒。二受世",
    "T40n1811_001:0566c04": "教戒。菩薩得心法戒謂道共戒。得此戒者終",
    "T40n1811_001:0566c05": "不為惡。不從師授故稱為得。中道心中發得",
    "T40n1811_001:0566c06": "此戒也。受世教戒。謂白四羯磨然後乃得。必",
    "T40n1811_001:0566c07": "假憑師故稱為受。差別約示故言世教也。定",
    "T40n1811_001:0566c08": "共道共通大小乘。大乘道定入攝善法戒。有",
    "T40n1811_001:0566c09": "師言。唯入禪定能發無作。欲界定不發無作。",
    "T40n1811_001:0566c10": "唯假空解能發無作。有言。但令證此定道。隨",
    "T40n1811_001:0566c11": "能止伏&#x9E81;品成就便發無作。欲界定念處前。",
    "T40n1811_001:0566c12": "皆能發戒也。次論興廢者。初菩薩律儀方便",
    "T40n1811_001:0566c13": "求受。其體則興。若捨菩提願。若增上煩惱犯",
    "T40n1811_001:0566c14": "十重。其體則廢。若無此二緣至佛乃廢。定道",
    "T40n1811_001:0566c15": "兩戒得定得道為因。初念定道未與戒俱。具",
    "T40n1811_001:0566c16": "足前心為因。第二念心方與戒俱。爾時是興。",
    "T40n1811_001:0566c17": "出定出道最後一念爾時即廢。二言。入定入",
    "T40n1811_001:0566c18": "道時戒與心俱。是時名興。出定出道時戒與",
    "T40n1811_001:0566c19": "心俱謝。是時名廢。俱稱心俱戒也。三言。一發",
    "T40n1811_001:0566c20": "之後出入恒有。後入勝定勝道隨從勝受名。",
    "T40n1811_001:0566c21": "爾時恒興。退定退道。三藏盡壽菩薩至菩提。",
    "T40n1811_001:0566c22": "爾時即廢。攝善攝生與律儀同。隨受則興。二",
    "T40n1811_001:0566c23": "緣則廢也。次三聚戒體者。律儀者。法戒儀",
    "T40n1811_001:0566c24": "則規矩行人令入道也。又云。律者埒也。如此",
    "T40n1811_001:0566c25": "馬埒令馬調直。律亦如是。調直行人不令作",
    "T40n1811_001:0566c26": "惡。大士誓心不過止惡興善。若不動身口即",
    "T40n1811_001:0566c27": "是止惡。發戒防動。不動即是律儀戒。若應動",
    "T40n1811_001:0566c28": "身口即是興善。今發此戒防其不動。攝善攝",
    "T40n1811_001:0566c29": "生即是應動涉事。故開為兩。取策勵眾善依",
    "T40n1811_001:0567a01": "六度門。稱善法。起心兼物依四弘門。稱攝",
    "T40n1811_001:0567a02": "眾生。即是為人故動。下化眾生。中修萬善。上",
    "T40n1811_001:0567a03": "歸佛果也。律儀多主內德。攝生外化攝善兼",
    "T40n1811_001:0567a04": "於內外。故立三聚戒也。次論止行二善。如",
    "T40n1811_001:0567a05": "有論息惡不作名之為止。信受修習名之為",
    "T40n1811_001:0567a06": "行。佛教雖多止行收盡。諸惡莫作即是誡門。",
    "T40n1811_001:0567a07": "眾善奉行即是勸門。無作義該善惡。善惡無",
    "T40n1811_001:0567a08": "作義總止行。今先明善。善戒不起而已起則",
    "T40n1811_001:0567a09": "伐惡。皆是止義。皆有進趣皆是行義。逐其",
    "T40n1811_001:0567a10": "強弱故。有止行差別者。逐興心止惡無作是",
    "T40n1811_001:0567a11": "止善。興心修善無作是行善。如造井橋梁禮",
    "T40n1811_001:0567a12": "佛布施是善無作。如造魚獵網等是惡無",
    "T40n1811_001:0567a13": "作。次論道定二無作有行有止。道定二戒義",
    "T40n1811_001:0567a14": "判為止。道定二心義判為行。尋無作從因緣",
    "T40n1811_001:0567a15": "息。從止緣息。後生無作是止善。從行緣息",
    "T40n1811_001:0567a16": "後生無作名為行善。又誡門是止善。勸門悉",
    "T40n1811_001:0567a17": "屬行善。又解行唯是作。止唯無作。又云。止行",
    "T40n1811_001:0567a18": "二善皆有無作。聲聞七眾戒皆是律儀戒。體",
    "T40n1811_001:0567a19": "但止身口二惡。善薩律儀備防三業。復申之",
    "T40n1811_001:0567a20": "至佛長短闊狹為異。無作義從緣增上心發。",
    "T40n1811_001:0567a21": "下劣不發。無記心劣不發無作。如欲界修道",
    "T40n1811_001:0567a22": "惑有九品。前六品發無作。後三品不發。故云。",
    "T40n1811_001:0567a23": "斯陀含出無作表。阿那含出不善表。羅漢出",
    "T40n1811_001:0567a24": "無記表。善惡無作對心為論。各有四句。善四",
    "T40n1811_001:0567a25": "句者。一是戒非無作。息惡之心能止故名戒",
    "T40n1811_001:0567a26": "也。二是無作非戒。謂造井橋梁隨事隨用無",
    "T40n1811_001:0567a27": "作等。不能止惡非是戒也。三者是戒是無作。",
    "T40n1811_001:0567a28": "謂善律儀等。四非戒非無作者。謂餘善心也。",
    "T40n1811_001:0567a29": "惡戒四句。一是戒非無作。謂息善之心。二",
    "T40n1811_001:0567b01": "是無作非戒。謂殺盜等事隨用無作也。三是",
    "T40n1811_001:0567b02": "戒是無作。謂惡律儀等。四非戒非無作。謂餘",
    "T40n1811_001:0567b03": "惡心也。惡戒二種。一十六惡律儀。二外道邪",
    "T40n1811_001:0567b04": "戒。惡律儀如大經。外道惡戒九十五種。各有",
    "T40n1811_001:0567b05": "戒法。或苦行為戒。持牛馬等事火服風。常",
    "T40n1811_001:0567b06": "翹一&#x811A;赴火投巖等。以此為戒。即是邪戒。",
    "T40n1811_001:0567b07": "運心長短皆是惡戒也。第三料揀更為三。",
    "T40n1811_001:0567b08": "一須信心。二無三障。三人法為緣。信心者。依",
    "T40n1811_001:0567b09": "三藏門略舉三種。一信因果。善惡必有所招。",
    "T40n1811_001:0567b10": "二信觀諦得道。我能觀諦必得聖道。三信有",
    "T40n1811_001:0567b11": "戒。是觀諦入道初門。依方等戒故。宜備此三",
    "T40n1811_001:0567b12": "信。復加三種。一信自他心識皆有佛性。二信",
    "T40n1811_001:0567b13": "勤行勝善必能得果。三信所得果常樂我淨。",
    "T40n1811_001:0567b14": "次無三障者。眾生障閡乃有三種。煩惱常有",
    "T40n1811_001:0567b15": "故不說障。業障乃有輕重。重業障戒。防因之",
    "T40n1811_001:0567b16": "義。謂七逸十重現身有此。是則為障。前身非",
    "T40n1811_001:0567b17": "復可知。隔生事遠。七逆。一云懺滅非障。二云",
    "T40n1811_001:0567b18": "犯一悔與不悔悉皆是障。十重。一云前四性",
    "T40n1811_001:0567b19": "罪事同七逆。悔與不悔悉障。後六悔者非障",
    "T40n1811_001:0567b20": "不悔則障。二云前四須悔。見相非障。後六不",
    "T40n1811_001:0567b21": "悔亦不障。三云十重不悔悉障。悔已悉非障。",
    "T40n1811_001:0567b22": "報障者。地獄餓鬼二道。重苦自隔從多例",
    "T40n1811_001:0567b23": "判不說為因。非人畜生但能解語皆得受戒。",
    "T40n1811_001:0567b24": "非人是鬼神修羅。龍是畜生。人中男女黃門",
    "T40n1811_001:0567b25": "二根。天從六欲天上至十八梵。皆說為因。四",
    "T40n1811_001:0567b26": "空處既能聽法。亦應得戒。但業報虛妙故略",
    "T40n1811_001:0567b27": "不說。非想倒執脫若迴心慕善亦能得戒。經",
    "T40n1811_001:0567b28": "說三塗長壽天邊地為難地。據不能修道義",
    "T40n1811_001:0567b29": "耳。薩婆多記云。龍等受八齋。止是得善不得",
    "T40n1811_001:0567c01": "名齋。今依文準理。五戒既是菩薩戒根本。又",
    "T40n1811_001:0567c02": "不表定佛法。五戒菩薩戒許四道皆得。從八",
    "T40n1811_001:0567c03": "戒已上至具足戒。既是出家表定威儀。唯人",
    "T40n1811_001:0567c04": "中三天下能感。餘道悉非因也。大論龍即得",
    "T40n1811_001:0567c05": "八齋戒。次人法緣。初人緣三種得菩薩戒。",
    "T40n1811_001:0567c06": "一諸佛。二聖人。三凡師。諸佛有兩。一真佛。",
    "T40n1811_001:0567c07": "如妙海王子從盧舍那佛受菩薩戒。二像佛",
    "T40n1811_001:0567c08": "金銅泥水等。千里內無師。許求得好相自譬",
    "T40n1811_001:0567c09": "受也。舍利髮爪&#x9262;杖牙齒。皆起重敬盡可",
    "T40n1811_001:0567c10": "為緣。而舍利真偽難知。或是小聖敬重如",
    "T40n1811_001:0567c11": "佛便可憑對。次大乘經卷也。三釋。一云不許。",
    "T40n1811_001:0567c12": "二云與佛像差次為授。千里無師許對佛像。",
    "T40n1811_001:0567c13": "千里無像許對經卷。三云莫問有佛無佛。對",
    "T40n1811_001:0567c14": "大乘經卷即得為緣。大乘經典所在。如佛塔",
    "T40n1811_001:0567c15": "無異也。二聖人亦二。一真聖。二像聖。真者。",
    "T40n1811_001:0567c16": "謂十地等大士。對此為緣故宜發戒。像聖者。",
    "T40n1811_001:0567c17": "謂金銅等作菩薩像。此經亦云。於佛菩薩前",
    "T40n1811_001:0567c18": "自譬受戒。恐單菩薩像則成遊漫。如凡夫發",
    "T40n1811_001:0567c19": "心是菩薩。作此人像不能發戒。言佛菩薩者。",
    "T40n1811_001:0567c20": "是佛邊有菩薩。地持但言佛像不道菩薩也。",
    "T40n1811_001:0567c21": "凡師者。有內凡外凡。並以真人為緣。不許",
    "T40n1811_001:0567c22": "形像。經中稱為智者。人數多少。地持瓔珞並",
    "T40n1811_001:0567c23": "止一師。梵網受法亦止一師。下制戒中道和",
    "T40n1811_001:0567c24": "尚闍梨故。成七逆亦不見請和尚法。有言。和",
    "T40n1811_001:0567c25": "尚者請諸佛為和尚。文又云。二師應問言汝",
    "T40n1811_001:0567c26": "有七遮罪不。似非指佛。雖有現前智者。猶應",
    "T40n1811_001:0567c27": "共在佛像前若經卷前助為發起。爾時智者",
    "T40n1811_001:0567c28": "在佛像前。若有智者無經像不應得戒。具",
    "T40n1811_001:0567c29": "十八物中。制佛像經典恒應相隨故也。次論",
    "T40n1811_001:0568a01": "德業。梵網經中言。為師必是出家菩薩。具足",
    "T40n1811_001:0568a02": "五德。一持戒。二十臘。三解律藏。四通禪思。",
    "T40n1811_001:0568a03": "五慧藏窮玄。什師所傳融師筆受。流傳至今",
    "T40n1811_001:0568a04": "此其正說。次地持云。必須戒德嚴明善解三",
    "T40n1811_001:0568a05": "藏。堪能發彼敬心。方可從受。不爾得罪也。次",
    "T40n1811_001:0568a06": "論法緣。道俗共用方法不同。略出六種。一梵",
    "T40n1811_001:0568a07": "網本。二地持本。三高昌本。四瓔珞本。五新撰",
    "T40n1811_001:0568a08": "本。六制旨本。優婆塞戒經偏受在家。普賢",
    "T40n1811_001:0568a09": "觀受戒法。身似高位人自譬受法。今不具",
    "T40n1811_001:0568a10": "列。梵網受法。是盧舍那佛為妙海王子受戒",
    "T40n1811_001:0568a11": "法。釋迦從舍那所受誦。次轉與逸多菩薩。如",
    "T40n1811_001:0568a12": "是二十餘菩薩。次第相付什師傳來。出律藏",
    "T40n1811_001:0568a13": "品。先受三歸云。我某甲。從今身至佛身。於其",
    "T40n1811_001:0568a14": "中間歸依常住佛。歸依常住法。歸依常住僧",
    "T40n1811_001:0568a15": "(三說)。次三結已(三說)。次悔十不善業(更起三拜)。次讚歎受",
    "T40n1811_001:0568a16": "約&#x52C5;諦聽(三說)。直說十重相。問能持不(次第答能)。然後",
    "T40n1811_001:0568a17": "結撮讚歎發願。餘所未解問或師(便散)。後文言。",
    "T40n1811_001:0568a18": "欲受戒者。應香火請一師至佛前受。師應問。",
    "T40n1811_001:0568a19": "能忍十事不。割肉飴鷹。投身餓虎等(恐性地已上方能此",
    "T40n1811_001:0568a20": "制)。亦云。十里內無師。許佛像前自譬受。",
    "T40n1811_001:0568a21": "三歸懺悔說十重。如前無異。出口為別耳。二",
    "T40n1811_001:0568a22": "地持經。相傳是彌勒說。原本是燈明佛說。蓮",
    "T40n1811_001:0568a23": "華菩薩受持。次第三十餘菩薩傳化。後有伊",
    "T40n1811_001:0568a24": "波勒菩薩。應&#x8FF9;託化傳來此土。然地持是曇",
    "T40n1811_001:0568a25": "無讖所譯。疑讖即是伊波勒。第四戒品出受",
    "T40n1811_001:0568a26": "戒法。若菩薩發無上菩提願已。於同法菩薩",
    "T40n1811_001:0568a27": "已發願者。有智有力善義能誦能持。於此人",
    "T40n1811_001:0568a28": "所。先禮足已作是言。我某甲。從大德乞受菩",
    "T40n1811_001:0568a29": "薩戒。大德於我不憚勞苦。哀愍聽許(三說)。次起",
    "T40n1811_001:0568b01": "禮十方諸佛。更請師云。雅願大德授我某甲",
    "T40n1811_001:0568b02": "菩薩戒(三說)。次生念。不久當得無盡無量大功德",
    "T40n1811_001:0568b03": "聚。師應問言。汝是菩薩不。已發菩提願未。問",
    "T40n1811_001:0568b04": "竟應言。法弟聽。汝欲於我受一切菩薩戒。謂",
    "T40n1811_001:0568b05": "律儀戒。攝善法戒。饒益有情戒。此戒是過",
    "T40n1811_001:0568b06": "去未來現在一切菩薩所住戒。過去一切菩",
    "T40n1811_001:0568b07": "薩已學。未來一切菩薩當學。現在一切菩薩",
    "T40n1811_001:0568b08": "今學。汝能受不(答能。三說)。師應起自禮佛竟。作是",
    "T40n1811_001:0568b09": "言。某甲菩薩。於我某甲菩薩前。三說受菩薩",
    "T40n1811_001:0568b10": "戒。我為作證。一切十方無量諸佛。第一無上",
    "T40n1811_001:0568b11": "大師。於一切眾生一切諸法現前見學者。證",
    "T40n1811_001:0568b12": "知某甲菩薩於我某甲菩薩前三說受菩薩戒",
    "T40n1811_001:0568b13": "(三說)。然後結撮讚歎便散席。依經本受法如",
    "T40n1811_001:0568b14": "此。三高昌本者。或題暢法師本。原宗出地",
    "T40n1811_001:0568b15": "持而作法小廣。先請師云。族姓大德。我某甲。",
    "T40n1811_001:0568b16": "今從大德乞受菩薩戒。唯願大德忍許聽受",
    "T40n1811_001:0568b17": "憐愍故(三說)。次乞戒云。族姓大德。今正是時。願",
    "T40n1811_001:0568b18": "時與我受菩薩戒(三說)。次問遮法(凡十問)。師應起為",
    "T40n1811_001:0568b19": "白諸佛唱言。一切諸佛及大地諸菩薩僧聽。",
    "T40n1811_001:0568b20": "此某甲菩薩。欲從諸佛菩薩僧乞受菩薩戒。",
    "T40n1811_001:0568b21": "此某甲已是真實菩薩。已發菩提願能生深",
    "T40n1811_001:0568b22": "信。已能捨一切所有不惜身命。唯願諸佛菩",
    "T40n1811_001:0568b23": "薩僧。憐愍故施與某甲菩薩戒(三說)。次問受戒者",
    "T40n1811_001:0568b24": "言。汝某甲聽。一切諸佛菩薩僧。受菩薩戒",
    "T40n1811_001:0568b25": "律儀戒攝善法戒攝眾生戒。是過去未來現",
    "T40n1811_001:0568b26": "在一切菩薩所住戒。如過去菩薩已學。未來",
    "T40n1811_001:0568b27": "菩薩當學。現在菩薩今學。汝如是學汝能持",
    "T40n1811_001:0568b28": "不(答能。三說)。次白竟唱言。此某甲菩薩。於一切佛菩",
    "T40n1811_001:0568b29": "薩前從我某甲菩薩邊。已第二第三說受菩",
    "T40n1811_001:0568c01": "薩戒竟。我某甲菩薩為作證人。此受戒菩薩",
    "T40n1811_001:0568c02": "名某甲。復白。十方無量諸佛第一勝師。及柔",
    "T40n1811_001:0568c03": "和者一切眾生軟覺者。此某甲菩薩於某甲",
    "T40n1811_001:0568c04": "菩薩前。已三說受一切菩薩律儀戒竟(三說)。次說",
    "T40n1811_001:0568c05": "十重相竟結撮讚歎(便散)。自齊宋已來多用此",
    "T40n1811_001:0568c06": "法。所以題作高昌本者。尋地持是曇無讖於",
    "T40n1811_001:0568c07": "河西所譯。有沙門道進。求讖受菩薩戒。讖不",
    "T40n1811_001:0568c08": "許且令悔過。七日七夜竟詣讖求受。讖大怒",
    "T40n1811_001:0568c09": "不答。進自念。正是我障業未消耳。復更竭誠",
    "T40n1811_001:0568c10": "禮懺首尾三年。進夢見釋迦文佛授己戒法。",
    "T40n1811_001:0568c11": "明日詣讖欲說所夢。未至數十步讖驚起唱。",
    "T40n1811_001:0568c12": "善哉已感戒矣。我當為汝作證。次第於佛像",
    "T40n1811_001:0568c13": "前更說戒相。時有道朗法師。是河西高足。當",
    "T40n1811_001:0568c14": "進感戒之時朗亦通夢。乃自卑戒臘求為法",
    "T40n1811_001:0568c15": "弟。於是後進受者千有餘人。河西王沮渠。",
    "T40n1811_001:0568c16": "蒙遜子景環。後移據高昌。既奉進為師。進亦",
    "T40n1811_001:0568c17": "隨往值高昌荒餓。進生割己身以救飢者。因",
    "T40n1811_001:0568c18": "此捨命。進弟子僧遵。姓趙。高昌人。傳師戒",
    "T40n1811_001:0568c19": "法。復有比丘曇景。亦傳此法。宗出彼郡故名",
    "T40n1811_001:0568c20": "高昌本。又元嘉末有玄暢法師。從魏國度在",
    "T40n1811_001:0568c21": "荊囑之門。宣授菩薩戒法大略相似。不無小",
    "T40n1811_001:0568c22": "異。故別有暢法師本。此出曇無讖而小廣地",
    "T40n1811_001:0568c23": "持。恐讖誓願發起人情有此重複也。四瓔珞",
    "T40n1811_001:0568c24": "經受菩薩戒法。前禮三世三寶(三說)。次受四不壞",
    "T40n1811_001:0568c25": "信。歸依佛。歸依法。歸依僧。歸依戒(三說)。次懺悔",
    "T40n1811_001:0568c26": "十惡五逆等(三說)。次說十重戒。犯者失四十二賢",
    "T40n1811_001:0568c27": "聖法。問能持不(答能)。然後結撮三歸。重騰前十",
    "T40n1811_001:0568c28": "重戒讚歎發願言。受菩薩戒者。超度四魔越",
    "T40n1811_001:0568c29": "三界苦。生生不失常隨行人。乃至成佛。若不",
    "T40n1811_001:0569a01": "受戒不名有識。畜生無異。常離三寶海。非菩",
    "T40n1811_001:0569a02": "薩。是邪見外道。不近人情勸化人受戒功德。",
    "T40n1811_001:0569a03": "勝造八萬四千寶塔。有戒犯者勝無戒不犯。",
    "T40n1811_001:0569a04": "若真佛菩薩前受者。名上品戒。若佛滅後千",
    "T40n1811_001:0569a05": "里內無法師。從佛菩薩像前自誓受者。名下",
    "T40n1811_001:0569a06": "品戒。五新撰本者。是近代諸師所集。凡十八",
    "T40n1811_001:0569a07": "科。第一師初入道場禮佛。在佛邊就座坐。第",
    "T40n1811_001:0569a08": "二弟子入道場禮佛胡跪。第三師請三寶。第",
    "T40n1811_001:0569a09": "四令起心念三寶如在目前。第五懺悔十不",
    "T40n1811_001:0569a10": "善業。第六請諸聖作師。第七請現前師。第八",
    "T40n1811_001:0569a11": "師讚歎弟子能發勝心。第九正乞是戒。第十",
    "T40n1811_001:0569a12": "教發菩薩心。第十一問遮法(有十五問)。第十二想",
    "T40n1811_001:0569a13": "念得戒。第十三發戒時立誓。第十四受菩薩",
    "T40n1811_001:0569a14": "三歸(以此三歸發戒十五文缺)。第十六結竟。第十七師還坐",
    "T40n1811_001:0569a15": "勸學。第十八說十重相結撮讚歎作禮便去。",
    "T40n1811_001:0569a16": "六制旨受戒法。備有在家出家方法。文廣不",
    "T40n1811_001:0569a17": "列也。此經題名梵網。上卷文言。佛觀大梵天",
    "T40n1811_001:0569a18": "王因陀羅網。千重文綵不相障閡。為說。無量",
    "T40n1811_001:0569a19": "世界猶如網目。一一世界各各不同。諸佛教",
    "T40n1811_001:0569a20": "門亦復如是。莊嚴梵身無所障閡。從譬立名。",
    "T40n1811_001:0569a21": "總喻一部所證參差不同如梵王網也。品名",
    "T40n1811_001:0569a22": "菩薩心地者。亦是譬名。品內所明大士要用。",
    "T40n1811_001:0569a23": "如人身之有心能總萬事。能生勝果為大士",
    "T40n1811_001:0569a24": "所依。義言如地也。盧舍那者。寶梁經翻為淨",
    "T40n1811_001:0569a25": "滿。以諸患都盡故稱為淨。滿德悉圓名為滿",
    "T40n1811_001:0569a26": "也釋迦牟尼者。瑞應經譯為能儒。亦云能仁。",
    "T40n1811_001:0569a27": "又能忍。亦直林。牟尼者。身口意。或云度沃",
    "T40n1811_001:0569a28": "焦。此是異說。華嚴名號品。或名盧舍。或名",
    "T40n1811_001:0569a29": "釋迦。今明。不一不異機緣宜聞耳。釋迦在第",
    "T40n1811_001:0569b01": "四禪摩醯首羅宮。說此心地品。尋文始末。有",
    "T40n1811_001:0569b02": "千釋迦與千百億釋迦。各接有緣皆至舍那",
    "T40n1811_001:0569b03": "所。受菩薩戒藏。然後各坐道場示成正覺。覆",
    "T40n1811_001:0569b04": "述說法。凡有十處。一在妙光堂說十世界海。",
    "T40n1811_001:0569b05": "二在帝釋宮說十住。三在夜摩宮說十行。四",
    "T40n1811_001:0569b06": "在兜率陀天說十迴向。五在化樂天說十禪",
    "T40n1811_001:0569b07": "定。六在他化天說十地。七在初禪說十金剛。",
    "T40n1811_001:0569b08": "八在二禪說十忍。九在三禪說十願。十在四",
    "T40n1811_001:0569b09": "禪說心地品。第七會總更說前三十心十地。",
    "T40n1811_001:0569b10": "皆約無相義為解。後又云。釋迦從初蓮華藏",
    "T40n1811_001:0569b11": "世界入天宮。下閻浮提成道號釋迦。始於道",
    "T40n1811_001:0569b12": "場說法乃至十處。復從天宮下至菩提樹下。",
    "T40n1811_001:0569b13": "為此眾生說盧舍那初發心所誦戒。即是十",
    "T40n1811_001:0569b14": "重四十八輕。華嚴所說文來未盡。止有七處",
    "T40n1811_001:0569b15": "八會多道不起本座。不道在化樂天說法。而",
    "T40n1811_001:0569b16": "此經多道坐起復至餘處。在化樂天說十禪",
    "T40n1811_001:0569b17": "定。又諸地多不相應。前後席或復同異。良",
    "T40n1811_001:0569b18": "由聖&#x8FF9;難思隨機異說耳。於三教中即是頓",
    "T40n1811_001:0569b19": "教。明佛性常住一乘妙旨。所被之人唯為大",
    "T40n1811_001:0569b20": "士不為二乘。華嚴云。二乘在座不知不覺。以",
    "T40n1811_001:0569b21": "大士階位非二乘所行。制戒輕重非小乘所",
    "T40n1811_001:0569b22": "學。大小乘戒制法不同。菩薩一時頓制五十",
    "T40n1811_001:0569b23": "八事。聲聞持犯隨犯隨結。理論關機宜。事",
    "T40n1811_001:0569b24": "論凡有三義。一大士深信頓聞不逆。聲聞淺",
    "T40n1811_001:0569b25": "信頓聞則不受。二者大士不恒侍左右無有",
    "T40n1811_001:0569b26": "隨事隨白。故一時頓制。聲聞恒得隨侍可有",
    "T40n1811_001:0569b27": "小欲白佛。故待犯方制。三者梵網所制。起",
    "T40n1811_001:0569b28": "盧舍那為妙海王子受菩薩戒。爾時諸大士。",
    "T40n1811_001:0569b29": "法須說此五十八種。故一時頓制也。梵網大",
    "T40n1811_001:0569c01": "本一百一十二卷六十一品。唯第十菩薩心",
    "T40n1811_001:0569c02": "地品什師誦出。上下兩卷。上序菩薩階位。下",
    "T40n1811_001:0569c03": "明菩薩戒法從大本出序及流通皆闕。即別",
    "T40n1811_001:0569c04": "部外稱菩薩戒經。就文為三。從初偈長行訖",
    "T40n1811_001:0569c05": "清淨者為序。次十重訖現在菩薩今誦為正",
    "T40n1811_001:0569c06": "說。餘盡卷為勸說流通也。就序中。初偈明舍",
    "T40n1811_001:0569c07": "那發起。長行明釋迦勸發。偈中大意四戒三",
    "T40n1811_001:0569c08": "勸。四戒者。一舍那戒。二釋迦戒。三菩薩戒。",
    "T40n1811_001:0569c09": "四眾生戒。舍那為本傳授釋迦為&#x8FF9;。釋迦得",
    "T40n1811_001:0569c10": "此復授諸菩薩。諸菩薩得此戒。復傳授凡夫",
    "T40n1811_001:0569c11": "眾生也。三勸者。一勸受。二勸持。三勸誦。此",
    "T40n1811_001:0569c12": "四。品戒得之有由。根本冥傳。自下授作佛記",
    "T40n1811_001:0569c13": "所以勸凡夫受。既受須待既持須誦。欲使相",
    "T40n1811_001:0569c14": "傳不斷也。十一行半偈分為三段。初三行三",
    "T40n1811_001:0569c15": "句。明舍那說戒傳授釋迦。二從是時千百億",
    "T40n1811_001:0569c16": "下三行四句。明釋迦&#x8FF9;佛傳授諸菩薩諸菩",
    "T40n1811_001:0569c17": "薩傳授眾生。三從諦聽我正誦下盡偈。明勸",
    "T40n1811_001:0569c18": "信受持。一言三序是三佛各說。二言初序是",
    "T40n1811_001:0569c19": "舍那自說。餘二是此土釋迦說。今言。三序悉",
    "T40n1811_001:0569c20": "是此土釋迦說。雜有經家之辭。初更為二。前",
    "T40n1811_001:0569c21": "兩行半明本&#x8FF9;。次一行。一句明人法。就初又",
    "T40n1811_001:0569c22": "三。初半行明舍那本身。二一行半明釋迦&#x8FF9;",
    "T40n1811_001:0569c23": "佛。三半行總結本&#x8FF9;。上句明舍那本身。下句",
    "T40n1811_001:0569c24": "明舍那本土。此即依正兩報。佛身四種。一謂",
    "T40n1811_001:0569c25": "法身。二謂真應。三謂法報應。毘盧遍耀正法",
    "T40n1811_001:0569c26": "為身。舍那行滿報果為身。釋迦應&#x8FF9;赴感為",
    "T40n1811_001:0569c27": "身也。舍光攝論名法應化。若更四身者。應",
    "T40n1811_001:0569c28": "身受純陀供。化身受大眾供。我今者八自在",
    "T40n1811_001:0569c29": "我也舍那者。無明塵垢永盡智慧功德圓備",
    "T40n1811_001:0570a01": "如淨滿月。以名表德也。方坐蓮華下句明依",
    "T40n1811_001:0570a02": "報。方者正也。安住正法故云坐也。何故坐華",
    "T40n1811_001:0570a03": "臺。世界形相似蓮華故云蓮華藏。華嚴云華",
    "T40n1811_001:0570a04": "在下擎。蓮華二義。處穢不污。譬舍那居穢不",
    "T40n1811_001:0570a05": "染也。藏者包含十方法界悉在中也。臺者中",
    "T40n1811_001:0570a06": "也。表因能起果故譬臺也。又以本佛坐於華",
    "T40n1811_001:0570a07": "臺。又表戒是眾德之本。周匝千釋迦望百",
    "T40n1811_001:0570a08": "億國釋迦。千為本百億為&#x8FF9;。故兩重本&#x8FF9;。此",
    "T40n1811_001:0570a09": "又為三。一明&#x8FF9;中之本。二明&#x8FF9;中之&#x8FF9;。三明",
    "T40n1811_001:0570a10": "本之與&#x8FF9;皆成佛道。今初明&#x8FF9;中之本。千華",
    "T40n1811_001:0570a11": "者。人中華有十餘葉。天華百葉。佛菩薩華",
    "T40n1811_001:0570a12": "千葉。一葉有一佛世界。故有千佛淨土。表十",
    "T40n1811_001:0570a13": "地十波羅蜜圓因。起應果之本地現千釋迦。",
    "T40n1811_001:0570a14": "一葉一淨土。即是一佛世界起圓應身。又一",
    "T40n1811_001:0570a15": "世界中一佛國土。此猶略說。華嚴微塵世界",
    "T40n1811_001:0570a16": "也。十方方各一百也。一華百億國下。二明&#x8FF9;",
    "T40n1811_001:0570a17": "中之&#x8FF9;。一葉一世界有百億國土。娑婆百億",
    "T40n1811_001:0570a18": "國是一葉之上耳。各坐下三明本&#x8FF9;俱成佛",
    "T40n1811_001:0570a19": "道。如是千百億下。第三總結本&#x8FF9;。是千百",
    "T40n1811_001:0570a20": "億初句結&#x8FF9;身。舍那下句結本身。明千百億",
    "T40n1811_001:0570a21": "皆以舍那為本。千百億下。第二明人明法",
    "T40n1811_001:0570a22": "就文為兩。初明人次明法。人中有三句。一明",
    "T40n1811_001:0570a23": "能接之人。二明所接之人。三結能所接人俱",
    "T40n1811_001:0570a24": "至佛所。能接之人是千百億釋迦也。各接下",
    "T40n1811_001:0570a25": "明所接之人。接者取有緣之義也。微塵者聽",
    "T40n1811_001:0570a26": "眾多也。俱來至下。第三結能接所接之人俱",
    "T40n1811_001:0570a27": "至舍那佛所。聽我下第二明法二句。上明說",
    "T40n1811_001:0570a28": "戒。次正歎戒。初誡菩薩聽也。誦佛戒者。問何",
    "T40n1811_001:0570a29": "故誦不道說耶。答此是三世十方諸佛之法。",
    "T40n1811_001:0570b01": "非始自作。故秖得稱誦不得道說。甘露門者",
    "T40n1811_001:0570b02": "歎戒。譬服甘露令人長壽不死。要因此戒得",
    "T40n1811_001:0570b03": "至涅槃常樂我淨。教能通理譬之如門。又戒",
    "T40n1811_001:0570b04": "能濟拔免離生死。譬如甘露服得命長。大經",
    "T40n1811_001:0570b05": "云。有山從四方來。唯當持戒布施也。是時千",
    "T40n1811_001:0570b06": "百億下。第二釋迦&#x8FF9;佛傳授菩薩菩薩授眾",
    "T40n1811_001:0570b07": "生也。又為三。一明經家序釋迦佛傳授之緣",
    "T40n1811_001:0570b08": "由。二明釋迦說戒傳授諸菩薩。三勸菩薩傳",
    "T40n1811_001:0570b09": "授諸眾生。今初。經家述釋迦傳授之由三句。",
    "T40n1811_001:0570b10": "明千百億佛各還本處。然法身無在。今初明",
    "T40n1811_001:0570b11": "&#x8FF9;傳本戒。則本為&#x8FF9;師以&#x8FF9;誦本故也。傳授",
    "T40n1811_001:0570b12": "諸菩薩此文為三。一明戒體。二明戒用。三勸",
    "T40n1811_001:0570b13": "菩薩受持。十重四十八下。第一明戒體。則十",
    "T40n1811_001:0570b14": "重等為戒體。戒如明日月下。二歎戒用。持此",
    "T40n1811_001:0570b15": "戒能除罪霧譬之於日。使得清涼喻之若月。",
    "T40n1811_001:0570b16": "富有善法如瓔珞珠。又日能長萬物。戒亦如",
    "T40n1811_001:0570b17": "是能生長萬善。又如瓔珞能差貧窮。戒亦",
    "T40n1811_001:0570b18": "如是。能差眾生貧長善法財。又如日月麗天",
    "T40n1811_001:0570b19": "無不瞻仰。持戒在體無不歸崇。瓔珞在身莊",
    "T40n1811_001:0570b20": "嚴第一。持戒離醜如端正也。微塵菩薩眾下。",
    "T40n1811_001:0570b21": "第三勸菩薩受持。如人渡海必假舟航。若度",
    "T40n1811_001:0570b22": "生死要因於戒。大經云如憑船筏。又喻浮",
    "T40n1811_001:0570b23": "囊。又為二。前明能授之人。次所受之人",
    "T40n1811_001:0570b24": "盧舍那下能授之人。新學下所受之人。受持",
    "T40n1811_001:0570b25": "是下。第三勸發傳授眾生。三十心菩薩。傳授",
    "T40n1811_001:0570b26": "外凡發大乘心也。第三勸信受持。文為三。一",
    "T40n1811_001:0570b27": "出所誦法。二勸人信受。三結勸。諦聽下出所",
    "T40n1811_001:0570b28": "誦法。此戒簡異外道雞狗等戒。淨戒為因木",
    "T40n1811_001:0570b29": "叉為果。大眾第二勸人信受又二。一勸信。",
    "T40n1811_001:0570c01": "二勸受。今初勸信所以爾者信是入道初門。",
    "T40n1811_001:0570c02": "大論云。信為能入。我持此戒得成正覺。汝亦",
    "T40n1811_001:0570c03": "應爾。一切有心下第二勸受。凡有心者皆得",
    "T40n1811_001:0570c04": "受菩薩大乘常樂等。明眾生有心所有佛性。",
    "T40n1811_001:0570c05": "要當作佛須受三戒。大眾下第三結勸。上句",
    "T40n1811_001:0570c06": "結。下句誡聽。總明諸佛傳授戒法。發起序竟。",
    "T40n1811_001:0570c07": "長行下此土釋迦序為二。初經家辭。次釋迦",
    "T40n1811_001:0570c08": "自說。初中。三階。一敘佛欲結戒。二放光表",
    "T40n1811_001:0570c09": "瑞。三大眾願聞。初階四別。一標化主。大聖釋",
    "T40n1811_001:0570c10": "尊。二標處所。謂坐菩提樹下得道。因名道樹。",
    "T40n1811_001:0570c11": "亦曰思惟。梵音貝多也。三明得道。謂成正覺",
    "T40n1811_001:0570c12": "即正遍知號。四出所結法。謂菩薩波羅提木",
    "T40n1811_001:0570c13": "叉。於第四自更四句。一標所結名。即是木叉。",
    "T40n1811_001:0570c14": "二能成勝因。謂孝事等。寶藏經云。孝事父母",
    "T40n1811_001:0570c15": "天主帝釋在汝家中。又能行孝大梵尊天在",
    "T40n1811_001:0570c16": "汝家中。又能盡孝釋迦文佛在汝家中。睒摩",
    "T40n1811_001:0570c17": "菩薩親服患愈。慈心童子火輪速滅。即其靈",
    "T40n1811_001:0570c18": "應。爾雅云。善事父母為孝。孝即順也。太史叔",
    "T40n1811_001:0570c19": "明用順釋孝。孝經鉤命決云。孝字訓究竟是",
    "T40n1811_001:0570c20": "了悉。始終色養也。亦可訓度。度是儀法。溫",
    "T40n1811_001:0570c21": "清合儀也。三明能得勝果。謂至道之法。四結",
    "T40n1811_001:0570c22": "名字。是制戒也。即口放光中階。敘放光表",
    "T40n1811_001:0570c23": "瑞。瑞者信也。欲說大事前須放光。故稱為瑞。",
    "T40n1811_001:0570c24": "光是色像之勝放勝光。明召有緣眾。同來聽",
    "T40n1811_001:0570c25": "戒。戒是諸善最勝能滅惡生善。口放者。表",
    "T40n1811_001:0570c26": "釋尊今日宣說大乘菩薩戒法。是時百億下",
    "T40n1811_001:0570c27": "後階。敘大眾願聞也。文為三。一總敘大眾。二",
    "T40n1811_001:0570c28": "別敘四眾。一菩薩。二十八梵。三六欲天。四",
    "T40n1811_001:0570c29": "十六國王。十六國者名出長阿含。一史伽。",
    "T40n1811_001:0571a01": "二摩竭提。三迦尸。四拘薩羅。五跋祇。六末",
    "T40n1811_001:0571a02": "羅。七支提。八跋沙。九尼樓。十槃闍羅。十一",
    "T40n1811_001:0571a03": "阿濕波。十二婆蹉。十三蘇羅。十四乾陀羅。",
    "T40n1811_001:0571a04": "十五劍浮沙。十六阿槃提。西土諸國甚多。略",
    "T40n1811_001:0571a05": "舉此耳。機應聞聲自然雲集。合掌即第三",
    "T40n1811_001:0571a06": "時眾樂聞也。告菩薩言下釋迦自說。亦三階。",
    "T40n1811_001:0571a07": "一舉我自誦。二釋迦放光因緣。三勸物尊學。",
    "T40n1811_001:0571a08": "即準前諸佛序中三事。亦成經家三意。前舉",
    "T40n1811_001:0571a09": "譬讚歎。此釋迦放光即是讚歎也。此三階各",
    "T40n1811_001:0571a10": "兩別。初階兩者。一序我自誦。二勸餘人。中",
    "T40n1811_001:0571a11": "凡舉五位人。一發心謂共地菩薩。二十發趣",
    "T40n1811_001:0571a12": "謂初十心。依梵網列名。一捨二戒三忍四進",
    "T40n1811_001:0571a13": "五定六慧七願八護九喜十頂心。三十長養",
    "T40n1811_001:0571a14": "謂中十心。一慈二悲三喜四捨五施六好說",
    "T40n1811_001:0571a15": "七道八同九定十慧。四十金剛後十心。一信",
    "T40n1811_001:0571a16": "二念三迴向四達五圓六不退七大乘八無",
    "T40n1811_001:0571a17": "相九慧十不壞心。五十地謂登地已上。一體",
    "T40n1811_001:0571a18": "性平等地。二體性善方便地。三體性光明",
    "T40n1811_001:0571a19": "地。四體性爾炎地。五體性慧照地。六體性華",
    "T40n1811_001:0571a20": "光地。七體性滿足地。八體性佛吼地。九體性",
    "T40n1811_001:0571a21": "華嚴地。十體性入佛界地。是故戒光下中階。",
    "T40n1811_001:0571a22": "釋放光因緣亦兩別。一直緣二列因緣。於中",
    "T40n1811_001:0571a23": "有兩。一表得果二表行因。各三句。得果中三",
    "T40n1811_001:0571a24": "句者。一非青黃色心。二非有無。三非因果法。",
    "T40n1811_001:0571a25": "行因三者。一諸佛本源。二菩薩根本。三大",
    "T40n1811_001:0571a26": "眾之根本。或言表真俗兩諦。是故大眾諸佛",
    "T40n1811_001:0571a27": "子後階。勸物習學。亦兩別。一標四勸二釋",
    "T40n1811_001:0571a28": "四勸。標者一勸受二勸持三勸讀誦四勸學。",
    "T40n1811_001:0571a29": "後釋中。但釋勸受一事餘皆略也。"
}