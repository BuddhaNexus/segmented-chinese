{
    "T06n0220_306:0557b25": "大般若波羅蜜多經卷第三百六",
    "T06n0220_306:0557b27": "三藏法師玄奘奉　詔譯",
    "T06n0220_306:0557b28": "初分佛母品第四十一之二",
    "T06n0220_306:0557b29": "「復次，善現！一切如來、應、正等覺依甚深般若",
    "T06n0220_306:0557c01": "波羅蜜多，如實知色，如實知受、想、行、識。」「世尊！",
    "T06n0220_306:0557c02": "云何如來、應、正等覺如實知色，如實知受、想、",
    "T06n0220_306:0557c03": "行、識？」「善現！一切如來、應、正等覺如實知色如",
    "T06n0220_306:0557c04": "真如、如法界、如法性，不虛妄、不變異、無分別、無",
    "T06n0220_306:0557c05": "相狀、無作用、無戲論、無所得，如實知受、想、行、",
    "T06n0220_306:0557c06": "識如真如、如法界、如法性，不虛妄、不變異、無分",
    "T06n0220_306:0557c07": "別、無相狀、無作用、無戲論、無所得。「善現！如是",
    "T06n0220_306:0557c08": "如來、應、正等覺依甚深般若波羅蜜多，如實",
    "T06n0220_306:0557c09": "知他諸有情類出沒屈申心、心所法，亦如真",
    "T06n0220_306:0557c10": "如、如法界、如法性，不虛妄、不變異、無分別、無相",
    "T06n0220_306:0557c11": "狀、無作用、無戲論、無所得。「善現！諸有情類出",
    "T06n0220_306:0557c12": "沒屈申心、心所法真如即五蘊真如，五蘊真",
    "T06n0220_306:0557c13": "如即十二處真如，十二處真如即十八界真",
    "T06n0220_306:0557c14": "如，十八界真如即六界真如，六界真如即十",
    "T06n0220_306:0557c15": "二緣起真如，十二緣起真如即一切法真如，",
    "T06n0220_306:0557c16": "一切法真如即六波羅蜜多真如，六波羅蜜",
    "T06n0220_306:0557c17": "多真如即內空、外空、內外空、空空、大空、勝義空、",
    "T06n0220_306:0557c18": "有為空、無為空、畢竟空、無際空、散空、無變異空、",
    "T06n0220_306:0557c19": "本性空、自相空、共相空、一切法空、不可得空、無",
    "T06n0220_306:0557c20": "性空、自性空、無性自性空真如，內空乃至無",
    "T06n0220_306:0557c21": "性自性空真如即真如、法界、法性、不虛妄性、不",
    "T06n0220_306:0557c22": "變異性、平等性、離生性、法定、法住、實際、虛空界、",
    "T06n0220_306:0557c23": "不思議界真如，真如乃至不思議界真如即",
    "T06n0220_306:0557c24": "苦、集、滅、道聖諦真如，苦、集、滅、道聖諦真如即",
    "T06n0220_306:0557c25": "四念住真如，四念住真如即四正斷真如，四",
    "T06n0220_306:0557c26": "正斷真如即四神足真如，四神足真如即五",
    "T06n0220_306:0557c27": "根真如，五根真如即五力真如，五力真如即",
    "T06n0220_306:0557c28": "七等覺支真如，七等覺支真如即八聖道支",
    "T06n0220_306:0557c29": "真如，八聖道支真如即四靜慮真如，四靜慮",
    "T06n0220_306:0558a01": "真如即四無量真如，四無量真如即四無色",
    "T06n0220_306:0558a02": "定真如，四無色定真如即八解脫真如，八解",
    "T06n0220_306:0558a03": "脫真如即八勝處真如，八勝處真如即九次第",
    "T06n0220_306:0558a04": "定真如，九次第定真如即十遍處真如，十遍",
    "T06n0220_306:0558a05": "處真如即三解脫門真如，三解脫門真如即",
    "T06n0220_306:0558a06": "菩薩十地真如，菩薩十地真如即五眼真如，",
    "T06n0220_306:0558a07": "五眼真如即六神通真如，六神通真如即一切",
    "T06n0220_306:0558a08": "陀羅尼門真如，一切陀羅尼門真如即一切",
    "T06n0220_306:0558a09": "三摩地門真如，一切三摩地門真如即佛十",
    "T06n0220_306:0558a10": "力真如，佛十力真如即四無所畏真如，四無",
    "T06n0220_306:0558a11": "所畏真如即四無礙解真如，四無礙解真如",
    "T06n0220_306:0558a12": "即大慈、大悲、大喜、大捨真如，大慈、大悲、大喜、",
    "T06n0220_306:0558a13": "大捨真如即十八佛不共法真如，十八佛不",
    "T06n0220_306:0558a14": "共法真如即無忘失法真如，無忘失法真如",
    "T06n0220_306:0558a15": "即恒住捨性真如，恒住捨性真如即一切智",
    "T06n0220_306:0558a16": "真如，一切智真如即道相智真如，道相智真",
    "T06n0220_306:0558a17": "如即一切相智真如，一切相智真如即善法",
    "T06n0220_306:0558a18": "真如，善法真如即不善法真如，不善法真如",
    "T06n0220_306:0558a19": "即無記法真如，無記法真如即世間法真如，",
    "T06n0220_306:0558a20": "世間法真如即出世間法真如，出世間法真",
    "T06n0220_306:0558a21": "如即有漏法真如，有漏法真如即無漏法真",
    "T06n0220_306:0558a22": "如，無漏法真如即有罪法真如，有罪法真如",
    "T06n0220_306:0558a23": "即無罪法真如，無罪法真如即雜染法真如，",
    "T06n0220_306:0558a24": "雜染法真如即清淨法真如，清淨法真如即",
    "T06n0220_306:0558a25": "過去法真如，過去法真如即未來法真如，未",
    "T06n0220_306:0558a26": "來法真如即現在法真如，現在法真如即欲",
    "T06n0220_306:0558a27": "界法真如，欲界法真如即色界法真如，色界",
    "T06n0220_306:0558a28": "法真如即無色界法真如，無色界法真如即",
    "T06n0220_306:0558a29": "有為法真如，有為法真如即無為法真如，無",
    "T06n0220_306:0558b01": "為法真如即預流果真如，預流果真如即一",
    "T06n0220_306:0558b02": "來果真如，一來果真如即不還果真如，不還",
    "T06n0220_306:0558b03": "果真如即阿羅漢果真如，阿羅漢果真如即",
    "T06n0220_306:0558b04": "獨覺菩提真如，獨覺菩提真如即一切菩薩",
    "T06n0220_306:0558b05": "摩訶薩行真如，一切菩薩摩訶薩行真如即",
    "T06n0220_306:0558b06": "諸佛無上正等菩提真如，諸佛無上正等菩",
    "T06n0220_306:0558b07": "提真如即一切如來、應、正等覺真如，一切如",
    "T06n0220_306:0558b08": "來、應、正等覺真如即一切有情真如。「善現！若",
    "T06n0220_306:0558b09": "一切如來、應、正等覺真如，若一切有情真如，",
    "T06n0220_306:0558b10": "若一切法真如，無二、無別，是一真如。如是真",
    "T06n0220_306:0558b11": "如無別異故，無壞、無盡，不可分別。善現！一切",
    "T06n0220_306:0558b12": "如來、應、正等覺，依甚深般若波羅蜜多，證一",
    "T06n0220_306:0558b13": "切法真如究竟乃得無上正等菩提，由此故",
    "T06n0220_306:0558b14": "說甚深般若波羅蜜多能生諸佛，是諸佛母，",
    "T06n0220_306:0558b15": "能示諸佛世間實相。善現！如是如來、應、正等",
    "T06n0220_306:0558b16": "覺，依甚深般若波羅蜜多，如實覺一切法真",
    "T06n0220_306:0558b17": "如不虛妄、不變異。由如實覺真如相故，說名",
    "T06n0220_306:0558b18": "如來、應、正等覺。」時，具壽善現白佛言：「世尊！甚",
    "T06n0220_306:0558b19": "深般若波羅蜜多所證一切法真如不虛妄、不",
    "T06n0220_306:0558b20": "變異，極為甚深難見難覺。世尊！一切如來、應、",
    "T06n0220_306:0558b21": "正等覺，皆用一切法真如不虛妄、不變異，顯",
    "T06n0220_306:0558b22": "示分別諸佛無上正等菩提。世尊！一切法真",
    "T06n0220_306:0558b23": "如甚深誰能信解？唯有不退位菩薩摩訶薩，",
    "T06n0220_306:0558b24": "及具足正見漏盡阿羅漢，聞佛說此甚深真",
    "T06n0220_306:0558b25": "如能生信解，如來為彼依自所證真如之相",
    "T06n0220_306:0558b26": "顯示分別。」佛言：「善現！如是！如是！如汝所說。所",
    "T06n0220_306:0558b27": "以者何？善現！真如無盡是故甚深。」「世尊！何故",
    "T06n0220_306:0558b28": "真如無盡？」「善現！以一切法皆無盡故真如無",
    "T06n0220_306:0558b29": "盡。善現！一切如來、應、正等覺，證真如故獲得",
    "T06n0220_306:0558c01": "無上正等菩提，為諸有情顯示分別一切法",
    "T06n0220_306:0558c02": "真如相，由此故名真實說者。」◎",
    "T06n0220_306:0558c03": "◎爾時，三千大千世界所有欲界、色界天子，",
    "T06n0220_306:0558c04": "各以種種天妙華香遙散供養，來至佛所，頂禮",
    "T06n0220_306:0558c05": "雙足，却住一面，合掌恭敬，俱白佛言：「世尊！所",
    "T06n0220_306:0558c06": "說甚深般若波羅蜜多，以何為相？」爾時，佛告諸",
    "T06n0220_306:0558c07": "天子言：「天子當知！甚深般若波羅蜜多以空",
    "T06n0220_306:0558c08": "為相，甚深般若波羅蜜多以無相為相，甚深",
    "T06n0220_306:0558c09": "般若波羅蜜多以無願為相，甚深般若波羅",
    "T06n0220_306:0558c10": "蜜多以無作為相，甚深般若波羅蜜多以無",
    "T06n0220_306:0558c11": "生無滅為相，甚深般若波羅蜜多以無染無",
    "T06n0220_306:0558c12": "淨為相，甚深般若波羅蜜多以無性為相，甚",
    "T06n0220_306:0558c13": "深般若波羅蜜多以無自性為相，甚深般若",
    "T06n0220_306:0558c14": "波羅蜜多以無性自性為相，甚深般若波羅",
    "T06n0220_306:0558c15": "蜜多以無所依止為相，甚深般若波羅蜜多",
    "T06n0220_306:0558c16": "以非斷非常為相，甚深般若波羅蜜多以非",
    "T06n0220_306:0558c17": "一非異為相，甚深般若波羅蜜多以無來無",
    "T06n0220_306:0558c18": "去為相，甚深般若波羅蜜多以虛空為相，甚",
    "T06n0220_306:0558c19": "深般若波羅蜜多有如是等無量諸相。天子當",
    "T06n0220_306:0558c20": "知！如是諸相，一切如來、應、正等覺依世俗說，",
    "T06n0220_306:0558c21": "不依勝義。天子當知！甚深般若波羅蜜多如",
    "T06n0220_306:0558c22": "是諸相，世間天、人、阿素洛等皆不能壞。何以",
    "T06n0220_306:0558c23": "故？世間天、人、阿素洛等亦是相故。天子當知！",
    "T06n0220_306:0558c24": "諸相不能破壞諸相，諸相不能了知諸相。諸",
    "T06n0220_306:0558c25": "相不能破壞無相，諸相不能了知無相。無相",
    "T06n0220_306:0558c26": "不能破壞諸相，無相不能了知諸相。無相不",
    "T06n0220_306:0558c27": "能破壞無相，無相不能了知無相。何以故？若",
    "T06n0220_306:0558c28": "相、若無相、若相無相皆無所有，能破、能知、所",
    "T06n0220_306:0558c29": "破、所知及破、知者不可得故。",
    "T06n0220_306:0559a01": "「天子當知！如是諸相非色所作，非受、想、行、識",
    "T06n0220_306:0559a02": "所作；非眼處所作，非耳、鼻、舌、身、意處所作；非",
    "T06n0220_306:0559a03": "色處所作，非聲、香、味、觸、法處所作；非眼界所",
    "T06n0220_306:0559a04": "作，非色界、眼識界及眼觸、眼觸為緣所生諸",
    "T06n0220_306:0559a05": "受所作；非耳界所作，非聲界、耳識界及耳",
    "T06n0220_306:0559a06": "觸、耳觸為緣所生諸受所作；非鼻界所作，非",
    "T06n0220_306:0559a07": "香界、鼻識界及鼻觸、鼻觸為緣所生諸受所",
    "T06n0220_306:0559a08": "作；非舌界所作，非味界、舌識界及舌觸、舌觸",
    "T06n0220_306:0559a09": "為緣所生諸受所作；非身界所作，非觸界、身",
    "T06n0220_306:0559a10": "識界及身觸、身觸為緣所生諸受所作；非意",
    "T06n0220_306:0559a11": "界所作，非法界、意識界及意觸、意觸為緣所",
    "T06n0220_306:0559a12": "生諸受所作；非地界所作，非水、火、風、空、識界",
    "T06n0220_306:0559a13": "所作；非無明所作，非行、識、名色、六處、觸、受、愛、",
    "T06n0220_306:0559a14": "取、有、生、老死愁歎苦憂惱所作；非布施波羅",
    "T06n0220_306:0559a15": "蜜多所作，非淨戒、安忍、精進、靜慮、般若波羅",
    "T06n0220_306:0559a16": "蜜多所作；非內空所作，非外空、內外空、空空、",
    "T06n0220_306:0559a17": "大空、勝義空、有為空、無為空、畢竟空、無際空、散",
    "T06n0220_306:0559a18": "空、無變異空、本性空、自相空、共相空、一切法空、",
    "T06n0220_306:0559a19": "不可得空、無性空、自性空、無性自性空所作；",
    "T06n0220_306:0559a20": "非真如所作，非法界、法性、不虛妄性、不變異",
    "T06n0220_306:0559a21": "性、平等性、離生性、法定、法住、實際、虛空界、不思",
    "T06n0220_306:0559a22": "議界所作；非苦聖諦所作，非集、滅、道聖諦所",
    "T06n0220_306:0559a23": "作；非四靜慮所作，非四無量、四無色定所作；",
    "T06n0220_306:0559a24": "非八解脫所作，非八勝處、九次第定、十遍處",
    "T06n0220_306:0559a25": "所作；非四念住所作，非四正斷、四神足、五根、",
    "T06n0220_306:0559a26": "五力、七等覺支、八聖道支所作；非空解脫門",
    "T06n0220_306:0559a27": "所作，非無相、無願解脫門所作；非菩薩十地",
    "T06n0220_306:0559a28": "所作；非五眼所作，非六神通所作；非佛十力",
    "T06n0220_306:0559a29": "所作，非四無所畏、四無礙解、大慈、大悲、大喜、",
    "T06n0220_306:0559b01": "大捨、十八佛不共法所作；非無忘失法所作，",
    "T06n0220_306:0559b02": "非恒住捨性所作；非一切智所作，非道相智、",
    "T06n0220_306:0559b03": "一切相智所作；非一切陀羅尼門所作，非一",
    "T06n0220_306:0559b04": "切三摩地門所作；非預流果所作，非一來、不",
    "T06n0220_306:0559b05": "還、阿羅漢果所作；非獨覺菩提所作；非一切",
    "T06n0220_306:0559b06": "菩薩摩訶薩行所作，非諸佛無上正等菩提",
    "T06n0220_306:0559b07": "所作。",
    "T06n0220_306:0559b08": "「天子當知！如是諸相非天所作，非非天所作，",
    "T06n0220_306:0559b09": "非人所作，非非人所作，非有漏非無漏，非世",
    "T06n0220_306:0559b10": "間非出世間，非有為非無為，無所繫屬不可",
    "T06n0220_306:0559b11": "宣說。天子當知！甚深般若波羅蜜多遠離眾",
    "T06n0220_306:0559b12": "相，不應致問甚深般若波羅蜜多以何為相。」",
    "T06n0220_306:0559b13": "佛告諸天子：「於汝意云何？如有問言虛空何",
    "T06n0220_306:0559b14": "相，如是發問為正問不？」諸天子曰：「不也！世尊！",
    "T06n0220_306:0559b15": "何以故？虛空無體、無相、無為，不應問故。」佛告",
    "T06n0220_306:0559b16": "天子：「甚深般若波羅蜜多亦復如是，不應為",
    "T06n0220_306:0559b17": "問。然諸法相，有佛無佛法界法爾，佛於此相",
    "T06n0220_306:0559b18": "如實現覺，故名如來。」時，諸天子復白佛言：「如",
    "T06n0220_306:0559b19": "來所覺如是諸相，極為甚深，難見難覺，如來",
    "T06n0220_306:0559b20": "現覺如是相故，於一切法無礙智轉。一切如",
    "T06n0220_306:0559b21": "來、應、正等覺住如是相，分別開示甚深般若",
    "T06n0220_306:0559b22": "波羅蜜多，為諸有情集諸法相，方便開示，令",
    "T06n0220_306:0559b23": "於般若波羅蜜多得無礙智。「希有！世尊！甚深",
    "T06n0220_306:0559b24": "般若波羅蜜多是諸如來、應、正等覺常所行處，",
    "T06n0220_306:0559b25": "一切如來、應、正等覺行是處故證得無上正等",
    "T06n0220_306:0559b26": "菩提，為諸有情分別開示一切法相，所謂分",
    "T06n0220_306:0559b27": "別開示色相，分別開示受、想、行、識相；分別開",
    "T06n0220_306:0559b28": "示眼處相，分別開示耳、鼻、舌、身、意處相；分別",
    "T06n0220_306:0559b29": "開示色處相，分別開示聲、香、味、觸、法處相；分",
    "T06n0220_306:0559c01": "別開示眼界相，分別開示色界、眼識界及眼",
    "T06n0220_306:0559c02": "觸、眼觸為緣所生諸受相；分別開示耳界相，",
    "T06n0220_306:0559c03": "分別開示聲界、耳識界及耳觸、耳觸為緣所生",
    "T06n0220_306:0559c04": "諸受相；分別開示鼻界相，分別開示香界、鼻",
    "T06n0220_306:0559c05": "識界及鼻觸、鼻觸為緣所生諸受相；分別開",
    "T06n0220_306:0559c06": "示舌界相，分別開示味界、舌識界及舌觸、舌",
    "T06n0220_306:0559c07": "觸為緣所生諸受相；分別開示身界相，分別",
    "T06n0220_306:0559c08": "開示觸界、身識界及身觸、身觸為緣所生諸受",
    "T06n0220_306:0559c09": "相；分別開示意界相，分別開示法界、意識界",
    "T06n0220_306:0559c10": "及意觸、意觸為緣所生諸受相；分別開示地界",
    "T06n0220_306:0559c11": "相，分別開示水、火、風、空、識界相；分別開示無",
    "T06n0220_306:0559c12": "明相，分別開示行、識、名色、六處、觸、受、愛、取、有、",
    "T06n0220_306:0559c13": "生、老死愁歎苦憂惱相；分別開示布施波羅",
    "T06n0220_306:0559c14": "蜜多相，分別開示淨戒、安忍、精進、靜慮、般若",
    "T06n0220_306:0559c15": "波羅蜜多相；分別開示內空相，分別開示外",
    "T06n0220_306:0559c16": "空、內外空、空空、大空、勝義空、有為空、無為空、畢",
    "T06n0220_306:0559c17": "竟空、無際空、散空、無變異空、本性空、自相空、共",
    "T06n0220_306:0559c18": "相空、一切法空、不可得空、無性空、自性空、無性",
    "T06n0220_306:0559c19": "自性空相；分別開示真如相，分別開示法界、",
    "T06n0220_306:0559c20": "法性、不虛妄性、不變異性、平等性、離生性、法定、",
    "T06n0220_306:0559c21": "法住、實際、虛空界、不思議界相；分別開示苦",
    "T06n0220_306:0559c22": "聖諦相，分別開示集、滅、道聖諦相；分別開示",
    "T06n0220_306:0559c23": "四靜慮相，分別開示四無量、四無色定相；分",
    "T06n0220_306:0559c24": "別開示八解脫相，分別開示八勝處、九次第",
    "T06n0220_306:0559c25": "定、十遍處相；分別開示四念住相，分別開示",
    "T06n0220_306:0559c26": "四正斷、四神足、五根、五力、七等覺支、八聖道支",
    "T06n0220_306:0559c27": "相；分別開示空解脫門相，分別開示無相、無",
    "T06n0220_306:0559c28": "願解脫門相；分別開示菩薩十地相；分別開",
    "T06n0220_306:0559c29": "示五眼相，分別開示六神通相；分別開示佛",
    "T06n0220_306:0560a01": "十力相，分別開示四無所畏、四無礙解、大慈、大",
    "T06n0220_306:0560a02": "悲、大喜、大捨、十八佛不共法相；分別開示無",
    "T06n0220_306:0560a03": "忘失法相，分別開示恒住捨性相；分別開示",
    "T06n0220_306:0560a04": "一切智相，分別開示道相智、一切相智相；分",
    "T06n0220_306:0560a05": "別開示一切陀羅尼門相，分別開示一切三",
    "T06n0220_306:0560a06": "摩地門相；分別開示預流果相，分別開示一",
    "T06n0220_306:0560a07": "來、不還、阿羅漢果相；分別開示獨覺菩提相；",
    "T06n0220_306:0560a08": "分別開示一切菩薩摩訶薩行相；分別開示",
    "T06n0220_306:0560a09": "諸佛無上正等菩提相。」爾時，世尊告諸天子：",
    "T06n0220_306:0560a10": "「如是！如是！如汝所說。天子當知！一切法相如",
    "T06n0220_306:0560a11": "來如實覺為無相，所謂變礙是色相，如來如",
    "T06n0220_306:0560a12": "實覺為無相；領納是受相，如來如實覺為無",
    "T06n0220_306:0560a13": "相；取像是想相，如來如實覺為無相；造作是",
    "T06n0220_306:0560a14": "行相，如來如實覺為無相；了別是識相，如來",
    "T06n0220_306:0560a15": "如實覺為無相；苦惱聚是蘊相，如來如實覺",
    "T06n0220_306:0560a16": "為無相；生長門是處相，如來如實覺為無相；",
    "T06n0220_306:0560a17": "多毒害是界相，如來如實覺為無相；和合起",
    "T06n0220_306:0560a18": "是緣起相，如來如實覺為無相；能惠捨是布",
    "T06n0220_306:0560a19": "施波羅蜜多相，如來如實覺為無相；無熱惱",
    "T06n0220_306:0560a20": "是淨戒波羅蜜多相，如來如實覺為無相；不",
    "T06n0220_306:0560a21": "忿恚是安忍波羅蜜多相，如來如實覺為無",
    "T06n0220_306:0560a22": "相；不可伏是精進波羅蜜多相，如來如實覺",
    "T06n0220_306:0560a23": "為無相；攝持心是靜慮波羅蜜多相，如來如",
    "T06n0220_306:0560a24": "實覺為無相；無罣礙是般若波羅蜜多相，如",
    "T06n0220_306:0560a25": "來如實覺為無相；無所有是內空等相，如來",
    "T06n0220_306:0560a26": "如實覺為無相；不顛倒是真如等相，如來如",
    "T06n0220_306:0560a27": "實覺為無相；不虛妄是四聖諦相，如來如實",
    "T06n0220_306:0560a28": "覺為無相；無擾惱是四靜慮相，如來如實覺",
    "T06n0220_306:0560a29": "為無相；無限礙是四無量相，如來如實覺為",
    "T06n0220_306:0560b01": "無相；無諠雜是四無色定相，如來如實覺為",
    "T06n0220_306:0560b02": "無相；無繫縛是八解脫相，如來如實覺為無",
    "T06n0220_306:0560b03": "相；能制伏是八勝處相，如來如實覺為無相；",
    "T06n0220_306:0560b04": "不散亂是九次第定相，如來如實覺為無相；",
    "T06n0220_306:0560b05": "無邊際是十遍處相，如來如實覺為無相；能",
    "T06n0220_306:0560b06": "出離是三十七菩提分法相，如來如實覺為",
    "T06n0220_306:0560b07": "無相；極遠離是空解脫門相，如來如實覺為",
    "T06n0220_306:0560b08": "無相；最寂靜是無相解脫門相，如來如實覺",
    "T06n0220_306:0560b09": "為無相；厭眾苦是無願解脫門相，如來如實",
    "T06n0220_306:0560b10": "覺為無相；趣大覺是菩薩十地相，如來如實",
    "T06n0220_306:0560b11": "覺為無相；能觀照是五眼相，如來如實覺為",
    "T06n0220_306:0560b12": "無相；無壅滯是六神通相，如來如實覺為無",
    "T06n0220_306:0560b13": "相；善決定是佛十力相，如來如實覺為無相；",
    "T06n0220_306:0560b14": "善安立是四無所畏相，如來如實覺為無相；",
    "T06n0220_306:0560b15": "無斷絕是四無礙解相，如來如實覺為無相；",
    "T06n0220_306:0560b16": "與利樂是大慈相，如來如實覺為無相；拔衰",
    "T06n0220_306:0560b17": "苦是大悲相，如來如實覺為無相；慶善事是",
    "T06n0220_306:0560b18": "大喜相，如來如實覺為無相；棄諠雜是大捨",
    "T06n0220_306:0560b19": "相，如來如實覺為無相；不可奪是十八佛不",
    "T06n0220_306:0560b20": "共法相，如來如實覺為無相；善憶念是無忘",
    "T06n0220_306:0560b21": "失法相，如來如實覺為無相；無取著是恒住",
    "T06n0220_306:0560b22": "捨性相，如來如實覺為無相；現等覺是一切",
    "T06n0220_306:0560b23": "智相，如來如實覺為無相；善通達是道相智",
    "T06n0220_306:0560b24": "相，如來如實覺為無相；現別覺是一切相智",
    "T06n0220_306:0560b25": "相，如來如實覺為無相；遍攝持是一切陀羅",
    "T06n0220_306:0560b26": "尼門相，如來如實覺為無相；遍攝受是一切",
    "T06n0220_306:0560b27": "三摩地門相，如來如實覺為無相；善受教是",
    "T06n0220_306:0560b28": "聲聞果相，如來如實覺為無相；自開悟是獨",
    "T06n0220_306:0560b29": "覺菩提相，如來如實覺為無相；趣大果是一",
    "T06n0220_306:0560c01": "切菩薩摩訶薩行相，如來如實覺為無相；無",
    "T06n0220_306:0560c02": "與等是諸佛無上正等菩提相，如來如實覺",
    "T06n0220_306:0560c03": "為無相。天子當知！一切如來、應、正等覺於如",
    "T06n0220_306:0560c04": "是等一切法相，皆能如實覺為無相，由是因",
    "T06n0220_306:0560c05": "緣，我說諸佛得無礙智無與等者。」",
    "T06n0220_306:0560c06": "爾時，佛告具壽善現言：「善現當知！甚深般若",
    "T06n0220_306:0560c07": "波羅蜜多是諸佛母，甚深般若波羅蜜多能",
    "T06n0220_306:0560c08": "示世間諸法實相，是故如來、應、正等覺依法",
    "T06n0220_306:0560c09": "而住，供養恭敬、尊重讚歎、攝受護持所依住",
    "T06n0220_306:0560c10": "法，此法即是甚深般若波羅蜜多。何以故？善",
    "T06n0220_306:0560c11": "現！甚深般若波羅蜜多能生諸佛，能與諸佛",
    "T06n0220_306:0560c12": "作所依處，能示世間諸法實相。善現！一切如",
    "T06n0220_306:0560c13": "來、應、正等覺是知恩者、能報恩者。善現！若有",
    "T06n0220_306:0560c14": "問言：『誰是知恩能報恩者？』應正答言：『佛是知",
    "T06n0220_306:0560c15": "恩能報恩者。』何以故？善現！一切世間知恩報",
    "T06n0220_306:0560c16": "恩無過佛故。」「世尊！云何如來、應、正等覺知恩",
    "T06n0220_306:0560c17": "報恩？」「善現！一切如來、應、正等覺乘如是乘行",
    "T06n0220_306:0560c18": "如是道，來至無上正等菩提，得菩提已，於一",
    "T06n0220_306:0560c19": "切時供養恭敬、尊重讚歎、攝受護持是乘是",
    "T06n0220_306:0560c20": "道曾無暫廢，此乘此道當知即是甚深般若",
    "T06n0220_306:0560c21": "波羅蜜多。善現！是名如來、應、正等覺知恩報",
    "T06n0220_306:0560c22": "恩。「復次，善現！一切如來、應、正等覺，無不皆依",
    "T06n0220_306:0560c23": "甚深般若波羅蜜多，於諸有相及無相法，皆",
    "T06n0220_306:0560c24": "現等覺無實作用，以能作者無所有故。一切",
    "T06n0220_306:0560c25": "如來、應、正等覺，無不皆依甚深般若波羅蜜",
    "T06n0220_306:0560c26": "多，於諸有相及無相法，皆現等覺無所成辦，",
    "T06n0220_306:0560c27": "以諸形質不可得故。善現！以諸如來、應、正等",
    "T06n0220_306:0560c28": "覺知依如是甚深般若波羅蜜多，能現等覺",
    "T06n0220_306:0560c29": "相無相法，皆無作用，無所成辦，於一切時供",
    "T06n0220_306:0561a01": "養恭敬、尊重讚歎、攝受護持無有間斷，故名",
    "T06n0220_306:0561a02": "真實知恩報恩。「復次，善現！一切如來、應、正等",
    "T06n0220_306:0561a03": "覺，無不皆依甚深般若波羅蜜多，於一切法",
    "T06n0220_306:0561a04": "無作、無成，無生智轉，復能知此無轉因緣。是",
    "T06n0220_306:0561a05": "故，應知甚深般若波羅蜜多能生諸佛，亦能",
    "T06n0220_306:0561a06": "如實示世間相。」",
    "T06n0220_306:0561a07": "爾時，具壽善現白佛言：「世尊！一切法性無生、",
    "T06n0220_306:0561a08": "無起、無知、無見，如何可說甚深般若波羅蜜",
    "T06n0220_306:0561a09": "多能生諸佛，是諸佛母，亦能如實示世間相？」",
    "T06n0220_306:0561a10": "佛言：「善現！如是！如是！如汝所說。一切法性無",
    "T06n0220_306:0561a11": "生、無起、無知、無見，依世俗說甚深般若波羅",
    "T06n0220_306:0561a12": "蜜多能生諸佛，是諸佛母，亦能如實示世間",
    "T06n0220_306:0561a13": "相。」「世尊！云何諸法無生、無起、無知、無見？」「善現！",
    "T06n0220_306:0561a14": "以一切法空無所有，皆不自在，虛誑不堅故，",
    "T06n0220_306:0561a15": "一切法無生、無起、無知、無見。「復次，善現！一切",
    "T06n0220_306:0561a16": "法性無所依止，無所繫屬，由是因緣，無生、無",
    "T06n0220_306:0561a17": "起、無知、無見。「善現！甚深般若波羅蜜多雖能",
    "T06n0220_306:0561a18": "生諸佛，能示世間相，而無所生亦無所示。「善",
    "T06n0220_306:0561a19": "現！甚深般若波羅蜜多，不見色故名示色相，",
    "T06n0220_306:0561a20": "不見受、想、行、識故名示受、想、行、識相。「善現！甚",
    "T06n0220_306:0561a21": "深般若波羅蜜多，不見眼處故名示眼處相，",
    "T06n0220_306:0561a22": "不見耳、鼻、舌、身、意處故名示耳、鼻、舌、身、意處",
    "T06n0220_306:0561a23": "相。「善現！甚深般若波羅蜜多，不見色處故名",
    "T06n0220_306:0561a24": "示色處相，不見聲、香、味、觸、法處故名示聲、香、",
    "T06n0220_306:0561a25": "味、觸、法處相。「善現！甚深般若波羅蜜多，不見",
    "T06n0220_306:0561a26": "眼界故名示眼界相，不見色界、眼識界及眼觸、",
    "T06n0220_306:0561a27": "眼觸為緣所生諸受故名示色界乃至眼觸為",
    "T06n0220_306:0561a28": "緣所生諸受相。「善現！甚深般若波羅蜜多，不",
    "T06n0220_306:0561a29": "見耳界故名示耳界相，不見聲界、耳識界及",
    "T06n0220_306:0561b01": "耳觸、耳觸為緣所生諸受故名示聲界乃至耳",
    "T06n0220_306:0561b02": "觸為緣所生諸受相。「善現！甚深般若波羅蜜",
    "T06n0220_306:0561b03": "多，不見鼻界故名示鼻界相，不見香界、鼻識",
    "T06n0220_306:0561b04": "界及鼻觸、鼻觸為緣所生諸受故名示香界乃",
    "T06n0220_306:0561b05": "至鼻觸為緣所生諸受相。「善現！甚深般若波",
    "T06n0220_306:0561b06": "羅蜜多，不見舌界故名示舌界相，不見味界、",
    "T06n0220_306:0561b07": "舌識界及舌觸、舌觸為緣所生諸受故名示味",
    "T06n0220_306:0561b08": "界乃至舌觸為緣所生諸受相。「善現！甚深般",
    "T06n0220_306:0561b09": "若波羅蜜多，不見身界故名示身界相，不見",
    "T06n0220_306:0561b10": "觸界、身識界及身觸、身觸為緣所生諸受故名",
    "T06n0220_306:0561b11": "示觸界乃至身觸為緣所生諸受相。「善現！甚",
    "T06n0220_306:0561b12": "深般若波羅蜜多，不見意界故名示意界相，",
    "T06n0220_306:0561b13": "不見法界、意識界及意觸、意觸為緣所生諸受",
    "T06n0220_306:0561b14": "故名示法界乃至意觸為緣所生諸受相。「善",
    "T06n0220_306:0561b15": "現！甚深般若波羅蜜多，不見地界故名示地",
    "T06n0220_306:0561b16": "界相，不見水、火、風、空、識界故名示水、火、風、空、",
    "T06n0220_306:0561b17": "識界相。「善現！甚深般若波羅蜜多，不見無明",
    "T06n0220_306:0561b18": "故名示無明相，不見行、識、名色、六處、觸、受、愛、",
    "T06n0220_306:0561b19": "取、有、生、老死愁歎苦憂惱故名示行乃至老死",
    "T06n0220_306:0561b20": "愁歎苦憂惱相。「善現！甚深般若波羅蜜多，不",
    "T06n0220_306:0561b21": "見布施波羅蜜多故名示布施波羅蜜多相，",
    "T06n0220_306:0561b22": "不見淨戒、安忍、精進、靜慮、般若波羅蜜多故名",
    "T06n0220_306:0561b23": "示淨戒乃至般若波羅蜜多相。「善現！甚深般",
    "T06n0220_306:0561b24": "若波羅蜜多，不見內空故名示內空相，不見",
    "T06n0220_306:0561b25": "外空、內外空、空空、大空、勝義空、有為空、無為空、",
    "T06n0220_306:0561b26": "畢竟空、無際空、散空、無變異空、本性空、自相空、",
    "T06n0220_306:0561b27": "共相空、一切法空、不可得空、無性空、自性空、無",
    "T06n0220_306:0561b28": "性自性空故名示外空乃至無性自性空相。",
    "T06n0220_306:0561b29": "「善現！甚深般若波羅蜜多，不見真如故名示",
    "T06n0220_306:0561c01": "真如相，不見法界、法性、不虛妄性、不變異性、",
    "T06n0220_306:0561c02": "平等性、離生性、法定、法住、實際、虛空界、不思議",
    "T06n0220_306:0561c03": "界故名示法界乃至不思議界相。「善現！甚深",
    "T06n0220_306:0561c04": "般若波羅蜜多，不見苦聖諦故名示苦聖諦",
    "T06n0220_306:0561c05": "相，不見集、滅、道聖諦故名示集、滅、道聖諦相。",
    "T06n0220_306:0561c06": "「善現！甚深般若波羅蜜多，不見四靜慮故名",
    "T06n0220_306:0561c07": "示四靜慮相，不見四無量、四無色定故名示",
    "T06n0220_306:0561c08": "四無量、四無色定相。「善現！甚深般若波羅蜜",
    "T06n0220_306:0561c09": "多，不見八解脫故名示八解脫相，不見八勝",
    "T06n0220_306:0561c10": "處、九次第定、十遍處故名示八勝處、九次第定、",
    "T06n0220_306:0561c11": "十遍處相。「善現！甚深般若波羅蜜多，不見四",
    "T06n0220_306:0561c12": "念住故名示四念住相，不見四正斷、四神足、",
    "T06n0220_306:0561c13": "五根、五力、七等覺支、八聖道支故名示四正斷",
    "T06n0220_306:0561c14": "乃至八聖道支相。「善現！甚深般若波羅蜜多，",
    "T06n0220_306:0561c15": "不見空解脫門故名示空解脫門相，不見無",
    "T06n0220_306:0561c16": "相、無願解脫門故名示無相、無願解脫門相。",
    "T06n0220_306:0561c17": "「善現！甚深般若波羅蜜多，不見菩薩十地故",
    "T06n0220_306:0561c18": "名示菩薩十地相。",
    "T06n0220_306:0561c19": "「善現！甚深般若波羅蜜多，不見五眼故名示",
    "T06n0220_306:0561c20": "五眼相，不見六神通故名示六神通相。「善現！",
    "T06n0220_306:0561c21": "甚深般若波羅蜜多，不見佛十力故名示佛",
    "T06n0220_306:0561c22": "十力相，不見四無所畏、四無礙解、大慈、大悲、",
    "T06n0220_306:0561c23": "大喜、大捨、十八佛不共法故名示四無所畏乃",
    "T06n0220_306:0561c24": "至十八佛不共法相。「善現！甚深般若波羅蜜",
    "T06n0220_306:0561c25": "多，不見無忘失法故名示無忘失法相，不見",
    "T06n0220_306:0561c26": "恒住捨性故名示恒住捨性相。「善現！甚深般",
    "T06n0220_306:0561c27": "若波羅蜜多，不見一切智故名示一切智相，",
    "T06n0220_306:0561c28": "不見道相智、一切相智故名示道相智、一切相",
    "T06n0220_306:0561c29": "智相。「善現！甚深般若波羅蜜多，不見一切陀",
    "T06n0220_306:0562a01": "羅尼門故名示一切陀羅尼門相，不見一切",
    "T06n0220_306:0562a02": "三摩地門故名示一切三摩地門相。「善現！甚",
    "T06n0220_306:0562a03": "深般若波羅蜜多，不見預流果故名示預流",
    "T06n0220_306:0562a04": "果相，不見一來、不還、阿羅漢果故名示一來、",
    "T06n0220_306:0562a05": "不還、阿羅漢果相。「善現！甚深般若波羅蜜多，",
    "T06n0220_306:0562a06": "不見獨覺菩提故名示獨覺菩提相。「善現！甚",
    "T06n0220_306:0562a07": "深般若波羅蜜多，不見一切菩薩摩訶薩行",
    "T06n0220_306:0562a08": "故名示一切菩薩摩訶薩行相。「善現！甚深般",
    "T06n0220_306:0562a09": "若波羅蜜多，不見諸佛無上正等菩提故名",
    "T06n0220_306:0562a10": "示諸佛無上正等菩提相。「善現！由如是義，甚",
    "T06n0220_306:0562a11": "深般若波羅蜜多，能示諸佛世間實相，名諸佛",
    "T06n0220_306:0562a12": "母。」具壽善現白佛言：「世尊！甚深般若波羅蜜",
    "T06n0220_306:0562a13": "多，云何不見色故名示色相，不見受、想、行、識",
    "T06n0220_306:0562a14": "故名示受、想、行、識相？「云何不見眼處故名示",
    "T06n0220_306:0562a15": "眼處相，不見耳、鼻、舌、身、意處故名示耳、鼻、舌、",
    "T06n0220_306:0562a16": "身、意處相？「云何不見色處故名示色處相，不",
    "T06n0220_306:0562a17": "見聲、香、味、觸、法處故名示聲、香、味、觸、法處相？",
    "T06n0220_306:0562a18": "「云何不見眼界故名示眼界相，不見色界、眼",
    "T06n0220_306:0562a19": "識界及眼觸、眼觸為緣所生諸受故名示色界",
    "T06n0220_306:0562a20": "乃至眼觸為緣所生諸受相？「云何不見耳界",
    "T06n0220_306:0562a21": "故名示耳界相，不見聲界、耳識界及耳觸、耳",
    "T06n0220_306:0562a22": "觸為緣所生諸受故名示聲界乃至耳觸為緣",
    "T06n0220_306:0562a23": "所生諸受相？「云何不見鼻界故名示鼻界相，",
    "T06n0220_306:0562a24": "不見香界、鼻識界及鼻觸、鼻觸為緣所生諸受",
    "T06n0220_306:0562a25": "故名示香界乃至鼻觸為緣所生諸受相？「云",
    "T06n0220_306:0562a26": "何不見舌界故名示舌界相，不見味界、舌識",
    "T06n0220_306:0562a27": "界及舌觸、舌觸為緣所生諸受故名示味界乃",
    "T06n0220_306:0562a28": "至舌觸為緣所生諸受相？「云何不見身界故",
    "T06n0220_306:0562a29": "名示身界相，不見觸界、身識界及身觸、身觸",
    "T06n0220_306:0562b01": "為緣所生諸受故名示觸界乃至身觸為緣所",
    "T06n0220_306:0562b02": "生諸受相？「云何不見意界故名示意界相，不",
    "T06n0220_306:0562b03": "見法界、意識界及意觸、意觸為緣所生諸受故",
    "T06n0220_306:0562b04": "名示法界乃至意觸為緣所生諸受相？「云何",
    "T06n0220_306:0562b05": "不見地界故名示地界相，不見水、火、風、空、識",
    "T06n0220_306:0562b06": "界故名示水、火、風、空、識界相？「云何不見無明",
    "T06n0220_306:0562b07": "故名示無明相，不見行、識、名色、六處、觸、受、愛、",
    "T06n0220_306:0562b08": "取、有、生、老死愁歎苦憂惱故名示行乃至老死",
    "T06n0220_306:0562b09": "愁歎苦憂惱相？「云何不見布施波羅蜜多故",
    "T06n0220_306:0562b10": "名示布施波羅蜜多相，不見淨戒、安忍、精進、",
    "T06n0220_306:0562b11": "靜慮、般若波羅蜜多故名示淨戒乃至般若波",
    "T06n0220_306:0562b12": "羅蜜多相？「云何不見內空故名示內空相，不",
    "T06n0220_306:0562b13": "見外空、內外空、空空、大空、勝義空、有為空、無為",
    "T06n0220_306:0562b14": "空、畢竟空、無際空、散空、無變異空、本性空、自相",
    "T06n0220_306:0562b15": "空、共相空、一切法空、不可得空、無性空、自性空、",
    "T06n0220_306:0562b16": "無性自性空故名示外空乃至無性自性空",
    "T06n0220_306:0562b17": "相？「云何不見真如故名示真如相，不見法界、",
    "T06n0220_306:0562b18": "法性、不虛妄性、不變異性、平等性、離生性、法定、",
    "T06n0220_306:0562b19": "法住、實際、虛空界、不思議界故名示法界乃至",
    "T06n0220_306:0562b20": "不思議界相？「云何不見苦聖諦故名示苦聖",
    "T06n0220_306:0562b21": "諦相，不見集、滅、道聖諦故名示集、滅、道聖諦",
    "T06n0220_306:0562b22": "相？「云何不見四靜慮故名示四靜慮相，不見",
    "T06n0220_306:0562b23": "四無量、四無色定故名示四無量、四無色定相？",
    "T06n0220_306:0562b24": "「云何不見八解脫故名示八解脫相，不見八",
    "T06n0220_306:0562b25": "勝處、九次第定、十遍處故名示八勝處、九次第",
    "T06n0220_306:0562b26": "定、十遍處相？「云何不見四念住故名示四念",
    "T06n0220_306:0562b27": "住相，不見四正斷、四神足、五根、五力、七等覺支、",
    "T06n0220_306:0562b28": "八聖道支故名示四正斷乃至八聖道支相？",
    "T06n0220_306:0562b29": "「云何不見空解脫門故名示空解脫門相，不",
    "T06n0220_306:0562c01": "見無相、無願解脫門故名示無相、無願解脫",
    "T06n0220_306:0562c02": "門相？「云何不見菩薩十地故名示菩薩十地",
    "T06n0220_306:0562c03": "相？「云何不見五眼故名示五眼相，不見六神",
    "T06n0220_306:0562c04": "通故名示六神通相？「云何不見佛十力故名",
    "T06n0220_306:0562c05": "示佛十力相，不見四無所畏、四無礙解、大慈、",
    "T06n0220_306:0562c06": "大悲、大喜、大捨、十八佛不共法故名示四無所",
    "T06n0220_306:0562c07": "畏乃至十八佛不共法相？「云何不見無忘失",
    "T06n0220_306:0562c08": "法故名示無忘失法相，不見恒住捨性故名",
    "T06n0220_306:0562c09": "示恒住捨性相？「云何不見一切智故名示一",
    "T06n0220_306:0562c10": "切智相，不見道相智、一切相智故名示道相",
    "T06n0220_306:0562c11": "智、一切相智相？「云何不見一切陀羅尼門故",
    "T06n0220_306:0562c12": "名示一切陀羅尼門相，不見一切三摩地門",
    "T06n0220_306:0562c13": "故名示一切三摩地門相？「云何不見預流果",
    "T06n0220_306:0562c14": "故名示預流果相，不見一來、不還、阿羅漢果",
    "T06n0220_306:0562c15": "故名示一來、不還、阿羅漢果相？「云何不見獨",
    "T06n0220_306:0562c16": "覺菩提故名示獨覺菩提相？「云何不見一切",
    "T06n0220_306:0562c17": "菩薩摩訶薩行故名示一切菩薩摩訶薩行",
    "T06n0220_306:0562c18": "相？「云何不見諸佛無上正等菩提故名示諸",
    "T06n0220_306:0562c19": "佛無上正等菩提相？」",
    "T06n0220_306:0562c20": "大般若波羅蜜多經卷第三百六"
}