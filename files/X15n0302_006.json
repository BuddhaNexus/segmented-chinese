{
    "X15n0302_006:0315a01": "楞嚴經略疏卷之六",
    "X15n0302_006:0315a02": "福州鼓山湧泉禪寺沙門 元賢 述",
    "X15n0302_006:0315a03": "[0315a03] 爾時觀世音(至)同一悲仰。",
    "X15n0302_006:0315a04": "[0315a04] 此觀音從耳根而獲圓通者也其次第合在那律之",
    "X15n0302_006:0315a05": "後今以此方所宜故留後廣說欲人專修於此也聞",
    "X15n0302_006:0315a06": "思修三者乃入道之通途經中謂之三慧但今經所",
    "X15n0302_006:0315a07": "示其義&#x9008;別聞慧者謂耳根聞性非取逐聲分別之",
    "X15n0302_006:0315a08": "聞也思慧者謂返觀此聞性也修慧者謂功本無作",
    "X15n0302_006:0315a09": "塵不離而離惑不斷而斷也初於聞中下正詳從聞",
    "X15n0302_006:0315a10": "思修之功聞中指聞根之中所謂湛圓不生滅性也",
    "X15n0302_006:0315a11": "此之聞性逐聲外流便有無窮過患今乃入流而返",
    "X15n0302_006:0315a12": "聞自性如水內注念念不息一旦解心頓絕冥契法",
    "X15n0302_006:0315a13": "性則所入之相亡矣所入之相亡則所入寂矣此寂",
    "X15n0302_006:0315a14": "乃無生真理本無有動安得有靜故曰動靜二相了",
    "X15n0302_006:0315a15": "然不生乃本自不生非今始無也外塵雖亡而內結",
    "X15n0302_006:0315a16": "之根未可頓除必須觀行漸增而後能聞之根與所",
    "X15n0302_006:0315a17": "聞之塵而俱盡也聞盡之處根塵兩喪而覺照獨存",
    "X15n0302_006:0315a18": "若住於此認為般若真光則智境恒對終為勝進之",
    "X15n0302_006:0315a19": "障故必觀行增微而後能覺之智與所覺之聞而俱",
    "X15n0302_006:0315a20": "空也覺空之處智境雙泯而此空猶存若守之以為",
    "X15n0302_006:0315a21": "實際理地則晦昧未開終為貼體之障故必空智極",
    "X15n0302_006:0315a22": "圓而後能空之智與所空之覺而俱滅也前此塵滅",
    "X15n0302_006:0315a23": "則根生根滅則覺生覺滅則空生俱屬生滅真體弗",
    "X15n0302_006:0315a24": "顯唯至於空亦不存則生滅俱滅而寂滅真體了然",
    "X15n0302_006:0315b01": "明現矣此寂非對動之寂乃本來不動之寂此滅非",
    "X15n0302_006:0315b02": "對生之滅乃本來無生之滅又此寂滅即前所入之",
    "X15n0302_006:0315b03": "寂但前屬似證入信位也此屬分證入住位也至於",
    "X15n0302_006:0315b04": "忽然超越則超入等覺後心自然德無不備用無不",
    "X15n0302_006:0315b05": "周而十方圓明獲二殊勝矣。[0315b05] ○此章觀行不落空有",
    "X15n0302_006:0315b06": "二邊而直觀中道即前經所謂從其結心解之也不",
    "X15n0302_006:0315b07": "假斷惑之勞但返觀聞性無前境界自然先澄麤念",
    "X15n0302_006:0315b08": "次除細想以至無念即前經所謂以湛旋其&#x8657;妄滅",
    "X15n0302_006:0315b09": "生等也今經所用進修之功全在於此學者宜詳玩",
    "X15n0302_006:0315b10": "之。",
    "X15n0302_006:0315b11": "[0315b11] 世尊由我供養(至)福備眾生。",
    "X15n0302_006:0315b12": "[0315b12] 此詳示二種殊勝也此二種殊勝果何由而得哉皆",
    "X15n0302_006:0315b13": "由聞中熏修如幻之功成金剛三昧以此三昧無作",
    "X15n0302_006:0315b14": "之用自然上同諸佛慈力而成三十二應下同眾生",
    "X15n0302_006:0315b15": "悲仰而成十四無畏也三十二應者或現三乘聖果",
    "X15n0302_006:0315b16": "身由諸學者各於自乘理智將圓滿時故菩薩各為",
    "X15n0302_006:0315b17": "現身說法以圓其所證也或現色欲二界天主身或",
    "X15n0302_006:0315b18": "現帝釋臣屬身由諸眾生於天趣各有所欲故菩薩",
    "X15n0302_006:0315b19": "各為現身說法以成其所欲也或現世諦男女身或",
    "X15n0302_006:0315b20": "現奉教男女身由諸眾生於人趣各有所求故菩薩",
    "X15n0302_006:0315b21": "各為現身說法以應其所求也或現天龍鬼神雜類",
    "X15n0302_006:0315b22": "之身由諸眾生於本趣各生厭離願得人身故菩薩",
    "X15n0302_006:0315b23": "各為現身說法以遂其所願也此之謂妙淨三十二",
    "X15n0302_006:0315b24": "應以菩薩全證法界故能法界全現然身應無量今",
    "X15n0302_006:0315c01": "止此者特略舉其類耳十四無畏者一者由我不以",
    "X15n0302_006:0315c02": "自外觀音塵妄起知見而以自返觀能聞之性能令",
    "X15n0302_006:0315c03": "一切苦惱眾生念其名聲皆得解脫以一真理地樂",
    "X15n0302_006:0315c04": "尚不有苦又安存故得解脫也二者知見脫塵旋歸",
    "X15n0302_006:0315c05": "內性能令眾生念者火不能燒以知見屬火今旋復",
    "X15n0302_006:0315c06": "故不燒也三者觀聽脫塵旋歸內性能令眾生念者",
    "X15n0302_006:0315c07": "水不能溺以聽聞屬水今旋復故不溺也四者內滅",
    "X15n0302_006:0315c08": "妄想則外境不對殺心自除能令眾生念者入諸鬼",
    "X15n0302_006:0315c09": "國鬼不能害以妄想乃鬼神所依殺害乃鬼神之業",
    "X15n0302_006:0315c10": "今皆無之則超彼鬼界故不能害也五者聞根還源",
    "X15n0302_006:0315c11": "六根俱復能令眾生念者度彼兵戈如割水吹光以",
    "X15n0302_006:0315c12": "根塵兩寂誰為自他故不可傷也六者聞熏發光明",
    "X15n0302_006:0315c13": "遍法界破諸幽暗能令眾生念者諸鬼雖近目不能",
    "X15n0302_006:0315c14": "視以諸鬼皆幽暗故為所爍也七者音消聽返塵妄",
    "X15n0302_006:0315c15": "何有能令眾生念者禁緊枷鎖所不能著以塵空弗",
    "X15n0302_006:0315c16": "累故不能&#x7740;也八者滅音圓聞內外無待自然&#x5FA7;生",
    "X15n0302_006:0315c17": "慈力能令眾生念者賊不能劫以無待則無敵遍慈",
    "X15n0302_006:0315c18": "則無怨故不能劫也九者返聞離聲色亦不劫能令",
    "X15n0302_006:0315c19": "眾生念者遠離婬欲以欲由色起色離故欲離也十",
    "X15n0302_006:0315c20": "者音性圓淨無復妄塵則根境不對能令眾生念者",
    "X15n0302_006:0315c21": "離諸瞋恚以瞋起於對無對故無瞋也十一者塵消",
    "X15n0302_006:0315c22": "無翳明周法界身心朗徹如淨&#x7460;璃能令眾生念者",
    "X15n0302_006:0315c23": "永離癡暗以明能破暗也十二者融通無礙旋復真",
    "X15n0302_006:0315c24": "聞所以不動道場而涉入世間不壞世界而遍至十",
    "X15n0302_006:0316a01": "方供養諸佛紹繼其法為法王子能令眾生念者求",
    "X15n0302_006:0316a02": "男得男以紹繼法王有男子之道也十三六根圓&#x5FA7;",
    "X15n0302_006:0316a03": "通融唯一寶覺靡有不照為大圓鏡靡有不含為空",
    "X15n0302_006:0316a04": "如來藏所以諸佛無量法門承順受領而不失能令",
    "X15n0302_006:0316a05": "眾生念者求女得女以承順受領有女子之德也十",
    "X15n0302_006:0316a06": "四者從耳根妙門發顯圓通則元明心妙一多之境",
    "X15n0302_006:0316a07": "通融本湛覺圓彼此之名平等所以能令眾生持我",
    "X15n0302_006:0316a08": "名號與持娑婆世界六十二恒河沙諸法王子名號",
    "X15n0302_006:0316a09": "福德正等以我修習真圓通證平等理也此之謂十",
    "X15n0302_006:0316a10": "四施無畏力福備眾生以菩薩全證法界則法界眾",
    "X15n0302_006:0316a11": "生無不在菩薩身心之中故有感必應而獲福皆無",
    "X15n0302_006:0316a12": "作矣。[0316a12] ○或問前十三皆有所畏可云無畏了四持名",
    "X15n0302_006:0316a13": "功德何亦云無畏乎曰持名者或恐其德功不勝或",
    "X15n0302_006:0316a14": "恐其一名不及多名皆畏相也但前十一專脫怖畏",
    "X15n0302_006:0316a15": "後三則兼全福德耳或問六凡苦相應有無量何止",
    "X15n0302_006:0316a16": "十四曰前一是總後十三別列後十三所未言者皆",
    "X15n0302_006:0316a17": "前一中攝也。",
    "X15n0302_006:0316a18": "[0316a18] 世尊我又獲是圓(至)&#x5FA7;十方界。",
    "X15n0302_006:0316a19": "[0316a19] 前二種殊勝皆用出於無作神應於無方者也今此",
    "X15n0302_006:0316a20": "四獨名不思議者何以前隨機現化拔苦與樂猶似",
    "X15n0302_006:0316a21": "言智可及今則備陳其現化之神妙妙莫比誠不可",
    "X15n0302_006:0316a22": "得而思議者也一者由初獲聞性遺脫妄聞一根還",
    "X15n0302_006:0316a23": "源六根俱解六根不復分隔唯是一圓融清淨之寶",
    "X15n0302_006:0316a24": "覺體既圓融用自無礙自能於一身現無量形說無",
    "X15n0302_006:0316b01": "量&#x546A;以救護眾生得大自在也首為六用之總臂表",
    "X15n0302_006:0316b02": "提接之悲目表照了之智各依本數充之以至於八",
    "X15n0302_006:0316b03": "萬四千者表依根本六用根本智悲泛應塵勞得大",
    "X15n0302_006:0316b04": "自在也一身之中塵勞萬法慈威定慧無不具備者",
    "X15n0302_006:0316b05": "以八萬塵勞法界事理曾不離吾一圓融清淨之體",
    "X15n0302_006:0316b06": "能同能異即一即多法法圓融塵塵具足矣二者由",
    "X15n0302_006:0316b07": "從聞思脫塵不礙則神變妙力一一無礙能於十方",
    "X15n0302_006:0316b08": "微塵國土現無量身說無量&#x546A;普施眾生悉得無畏",
    "X15n0302_006:0316b09": "也三者由修耳根圓通清淨無著故能令所遊世界",
    "X15n0302_006:0316b10": "諸眾生等捨身珍寶求我哀愍夫慳心最難破捨心",
    "X15n0302_006:0316b11": "最難發求心最難強今所遊世界眾生盡能破慳捨",
    "X15n0302_006:0316b12": "施哀求誠不思議威神之力使然也四者由證佛心",
    "X15n0302_006:0316b13": "至於究竟已能契入如來妙莊嚴海則無邊之寶藏",
    "X15n0302_006:0316b14": "頓開無邊之福慧具足自能以無量珍寶上供十方",
    "X15n0302_006:0316b15": "諸佛旁及法界六道眾生悉應所求而靡有不遂也",
    "X15n0302_006:0316b16": "佛問圓通下總結答佛所問圓照三昧即所證圓融",
    "X15n0302_006:0316b17": "清淨寶覺也圓心自在即隨緣應化而成二殊勝四",
    "X15n0302_006:0316b18": "不思議也此皆從入流亡所之功至於寂滅現前得",
    "X15n0302_006:0316b19": "成菩提自然得此三昧圓照十方無不自在而觀音",
    "X15n0302_006:0316b20": "之名亦&#x5FA7;十方界矣。",
    "X15n0302_006:0316b21": "[0316b21] 爾時世尊於獅子座(至)自然敷奏。",
    "X15n0302_006:0316b22": "[0316b22] 前二十五聖各述圓通已竟佛乃現瑞以應之諸佛",
    "X15n0302_006:0316b23": "五體同放寶光者表證性明極則寶覺圓融全體發",
    "X15n0302_006:0316b24": "現也互相灌頂者頂為圓極之相表諸佛證性圓極",
    "X15n0302_006:0316c01": "於此也會中菩薩羅漢即二十五聖之儔佛光亦灌",
    "X15n0302_006:0316c02": "其頂者印其修證等無優劣也林木池沼皆演法音",
    "X15n0302_006:0316c03": "交光相羅者圓通現前則一切聲是佛聲一切色是",
    "X15n0302_006:0316c04": "佛色無非悟入之處無非圓通之理也大眾普獲金",
    "X15n0302_006:0316c05": "剛三昧者因此得證圓湛不生滅性猶如金剛不可",
    "X15n0302_006:0316c06": "破壞也天雨寶華空現寶色地隱山河界含塵剎者",
    "X15n0302_006:0316c07": "表證圓通性則無作妙行自然分披寶明空覺自然",
    "X15n0302_006:0316c08": "發現有為習漏當不復生眾塵廓然無復隔越也梵",
    "X15n0302_006:0316c09": "唄詠歌自然敷奏者能使法界永離眾苦常得妙樂",
    "X15n0302_006:0316c10": "也聖人所演圓通法門奧旨妙利詳悉若是故眾瑞",
    "X15n0302_006:0316c11": "詳而應之。",
    "X15n0302_006:0316c12": "[0316c12] 於是如來告文殊(至)因果今殊感云何獲圓通。",
    "X15n0302_006:0316c13": "[0316c13] 此下佛&#x52C5;文殊選擇圓通也二十五聖所入之門雖",
    "X15n0302_006:0316c14": "異所證之果是同所以皆言修習真實圓通實無優",
    "X15n0302_006:0316c15": "劣然欲當阿難之根及令此方修習者入道之易則",
    "X15n0302_006:0316c16": "不得不揀故文殊奉佛慈旨說偈選擇似有抑揚無",
    "X15n0302_006:0316c17": "非為對此方之機也覺性海中萬德咸備一真寂滅",
    "X15n0302_006:0316c18": "而復超名言絕對待故曰圓澄元妙此二句標真源",
    "X15n0302_006:0316c19": "也真源覺體本來自明絕諸能所由迷起照所相現",
    "X15n0302_006:0316c20": "矣所相既現真性即隱而空覺始分空現而世界始",
    "X15n0302_006:0316c21": "立妄想凝結則為無情國土妄心知覺則為有情眾",
    "X15n0302_006:0316c22": "生此六句明妄起也大覺之中妄有&#x8657;空猶一漚起",
    "X15n0302_006:0316c23": "於大海已至微眇而非實矣況微塵國土依空而立",
    "X15n0302_006:0316c24": "者乎若此漚忽滅亦非滅始無乃本自非有而三有",
    "X15n0302_006:0317a01": "之依空而立者又可知矣此六句明妄本&#x8657;故可銷",
    "X15n0302_006:0317a02": "融也融妄相而歸元唯是一性但入道方便非止一",
    "X15n0302_006:0317a03": "門若是聖人根性則諸門無不可入其如初心遲速",
    "X15n0302_006:0317a04": "異宜故不可不知所擇此六句明揀選之由也色由",
    "X15n0302_006:0317a05": "妄想結暗所成最為障蔽則徹了之難矣聲既落於",
    "X15n0302_006:0317a06": "語言唯名句意味則偏而弗圓矣香合知而離無則",
    "X15n0302_006:0317a07": "弗恒有矣味待嘗而後有則非恒一矣觸以所觸而",
    "X15n0302_006:0317a08": "顯則無定體矣法憑五塵影子而立必有定所則非",
    "X15n0302_006:0317a09": "能&#x5FA7;涉矣此六塵難獲圓通者也眼根雖能見而後",
    "X15n0302_006:0317a10": "方及後兩隅皆不能見則其用弗遍矣鼻息有出入",
    "X15n0302_006:0317a11": "而氣不交涉出能取香不能聞入能聞香不能取則",
    "X15n0302_006:0317a12": "其功有間矣舌非外入之味則無生起之端必因味",
    "X15n0302_006:0317a13": "而後有知則德弗恒矣身根與觸塵各有涯量不能",
    "X15n0302_006:0317a14": "常冥必待合而後有知則覺觀弗圓矣意根常雜亂",
    "X15n0302_006:0317a15": "思雖極其靜澄之功終不見其湛了則想念不能脫",
    "X15n0302_006:0317a16": "矣此五根之難獲圓通也眼識與根塵和合而成窮",
    "X15n0302_006:0317a17": "之本無自相則&#x8657;而非實矣普賢之洞聞十方由宿",
    "X15n0302_006:0317a18": "修大因之力則非初心方便矣孫陀之觀鼻端為治",
    "X15n0302_006:0317a19": "散亂權以住心心既有住則局而弗圓矣富那之說",
    "X15n0302_006:0317a20": "法由曠劫開悟得此辨才若徒侈言句非無漏矣優",
    "X15n0302_006:0317a21": "波之持戒但撿身識非身則無可檢是局在一身不",
    "X15n0302_006:0317a22": "能圓&#x5FA7;萬法非普融之觀智矣目連之神通本於宿",
    "X15n0302_006:0317a23": "因非關意識況意識念緣一切不離塵境則滯於妄",
    "X15n0302_006:0317a24": "矣此六識之難獲圓通也若以地性觀堅礙而不通",
    "X15n0302_006:0317b01": "達非聖性矣若以水性觀不離想念非如如之體矣",
    "X15n0302_006:0317b02": "火頭因多婬生厭乃觀成火性不能離念非初心方",
    "X15n0302_006:0317b03": "便矣風性是動動與寂對非無上道矣空性昏鈍全",
    "X15n0302_006:0317b04": "無覺照異菩提矣識性念念生滅體非常住則&#x8657;妄",
    "X15n0302_006:0317b05": "而非實矣根中念佛本有生滅以生滅求不生滅則",
    "X15n0302_006:0317b06": "因與果殊矣此七大之難獲圓通也右二十四聖依",
    "X15n0302_006:0317b07": "二十四門各獲真實圓通今皆揀之者何以彼則所",
    "X15n0302_006:0317b08": "謂聖性無不通此則所謂遲速不同倫非初心方便",
    "X15n0302_006:0317b09": "耳下文揀意可知。",
    "X15n0302_006:0317b10": "[0317b10] 我今白世尊(至)真實心如是。",
    "X15n0302_006:0317b11": "[0317b11] 前已歷揀諸門此後獨選耳根也諸佛設教實無定",
    "X15n0302_006:0317b12": "法不過因其機之所宜而利導之今此娑婆眾生耳",
    "X15n0302_006:0317b13": "根偏利故必假音聞以為教體教體雖兼音聞而音",
    "X15n0302_006:0317b14": "但為弄引聞即為妙心凡欲取三摩提者必由聞入",
    "X15n0302_006:0317b15": "彼觀世音者從聞而入者也其德用為最良能於恒",
    "X15n0302_006:0317b16": "沙劫中入微塵國以大自在之力弘四音以接九界",
    "X15n0302_006:0317b17": "令其皆獲世出世間之樂原其因由耳根一門獨勝",
    "X15n0302_006:0317b18": "餘根耳今夫人諸根之用各有偏蔽唯耳根則十方",
    "X15n0302_006:0317b19": "擊鼓一時圓聞是知耳根為獨圓也目口鼻身以合",
    "X15n0302_006:0317b20": "方知意念紛亂不能遠照唯耳則隔垣聽音遐邇俱",
    "X15n0302_006:0317b21": "聞是知耳根為獨通也世人以音有為聞生音無為",
    "X15n0302_006:0317b22": "聞滅而不知音自為有無聞非有生滅耳根之常可",
    "X15n0302_006:0317b23": "知也彼五根之性亦不因塵生滅但五根必假思惟",
    "X15n0302_006:0317b24": "思惟未起覺觀若滅惟耳根獨於夢中能聞杵音則",
    "X15n0302_006:0317c01": "是覺觀出思惟而非五根所能及是知耳根又為獨",
    "X15n0302_006:0317c02": "常也今此方耳根獨勝如是聖教又假聲論宣明宜",
    "X15n0302_006:0317c03": "聞教者皆得免於流轉而卒不能免者何也以其循",
    "X15n0302_006:0317c04": "聲外逐耳故阿難雖多聞而落於邪思為物所轉豈",
    "X15n0302_006:0317c05": "非以隨流循聲則淪妄旋流不循則無妄乎此之法",
    "X15n0302_006:0317c06": "門能破一切妄名金剛王即性起修修而無修名如",
    "X15n0302_006:0317c07": "幻不思議一切諸佛出生之門名佛母真三昧吾今",
    "X15n0302_006:0317c08": "為汝等宣說此法本有如是威神且在阿難尤為對",
    "X15n0302_006:0317c09": "症之良劑也汝雖歷劫多聞能憶持諸佛祕密之門",
    "X15n0302_006:0317c10": "而專務多聞不修無漏故欲漏不除畜聞成過遂有",
    "X15n0302_006:0317c11": "登伽之厄與其將循聲之妄聞以持諸佛之言教孰",
    "X15n0302_006:0317c12": "若反能聞之妙智以聞己之聞性乎夫妄聞非本有",
    "X15n0302_006:0317c13": "也由聽精映聲卷聲成根遂有聞之名若能旋聞而",
    "X15n0302_006:0317c14": "不逐聲則與聲脫矣聲脫則根亦亡尚何有聞之可",
    "X15n0302_006:0317c15": "名哉一根既解則六根因之以根相雖六而性唯一",
    "X15n0302_006:0317c16": "體故一解一切解也當根之未解如眼有翳妄見空",
    "X15n0302_006:0317c17": "華故三界宛爾根之既解如眼無翳空華何有故塵",
    "X15n0302_006:0317c18": "界頓銷塵界既銷則唯是一圓滿清淨之寶覺矣至",
    "X15n0302_006:0317c19": "於淨相轉深覺照彌遠寂照之中&#x8657;空止如一漚況",
    "X15n0302_006:0317c20": "世界乎故回觀世間真如夢事安有夢裏之登伽而",
    "X15n0302_006:0317c21": "能留汝形哉今再以喻明之如世有巧幻師能以&#x546A;",
    "X15n0302_006:0317c22": "術幻出諸男女雖&#x7FA3;動不一其實總一&#x546A;術之機為",
    "X15n0302_006:0317c23": "之牽動若此機既息則一切俱息而諸幻無性矣今",
    "X15n0302_006:0317c24": "以法合之真如有隨緣之用猶巧幻師也變為八識",
    "X15n0302_006:0318a01": "一精明之體猶&#x546A;術也和合六塵分為六根猶幻諸",
    "X15n0302_006:0318a02": "男女也根雖有六惟一精明猶男女雖殊惟一&#x546A;術",
    "X15n0302_006:0318a03": "也一精明之體既破則六根俱解猶一&#x546A;術既息諸",
    "X15n0302_006:0318a04": "幻男女俱泯也至此則塵垢應念銷落唯一覺體淨",
    "X15n0302_006:0318a05": "妙圓明若餘塵未盡則猶居學位若塵盡明極則如",
    "X15n0302_006:0318a06": "來極果夫以如來極果止從此門頓入豈不為至簡",
    "X15n0302_006:0318a07": "而至易者乎我今勸汝等唯能旋此倒聞之機而返",
    "X15n0302_006:0318a08": "聞自性則即此性而成無上道真實圓通如是而已",
    "X15n0302_006:0318a09": "&#x8462;此門乃微塵如來趣涅槃之正路故凡修因證果",
    "X15n0302_006:0318a10": "莫不由之而我亦從此入豈獨觀世音哉若其餘法",
    "X15n0302_006:0318a11": "門非人人可通修者如那律之失明畢陵之觸刺皆",
    "X15n0302_006:0318a12": "是如來威神之所加被故即事而捨塵勞如普賢之",
    "X15n0302_006:0318a13": "法聞富那之說法皆是曠劫之深心豈淺心可同說",
    "X15n0302_006:0318a14": "哉故我惟願如來加被使後世眾生於此門無惑良",
    "X15n0302_006:0318a15": "以此門方便易於成就堪以教阿難及末劫之沉淪",
    "X15n0302_006:0318a16": "其功力超於餘者故吾以真實心如是選擇也。",
    "X15n0302_006:0318a17": "[0318a17] 阿難整衣服(至)六卷終。",
    "X15n0302_006:0318a18": "[0318a18] 阿難此請恐末劫眾生根性既劣習染必深&#x546A;去佛",
    "X15n0302_006:0318a19": "漸遠邪說增熾修習圓通必難成就故請攝心及安",
    "X15n0302_006:0318a20": "立道場之法以助成之佛先答攝心之問乃舉三決",
    "X15n0302_006:0318a21": "定義者謂戒定慧也此三相因而成缺一不得欲趣",
    "X15n0302_006:0318a22": "無漏必此之由但定慧二者前已廣明而加功進行",
    "X15n0302_006:0318a23": "正在後道場之內若戒則在道場之前先攝其心以",
    "X15n0302_006:0318a24": "為定慧方便者也戒品雖多言其根本則婬殺盜妄",
    "X15n0302_006:0318b01": "四者而已第一婬戒者以婬為生死之因若不斷婬",
    "X15n0302_006:0318b02": "必不可出縱有多智禪定必落魔道故修禪者必斷",
    "X15n0302_006:0318b03": "婬直使身心俱斷亦無能斷之者然後菩提之道可",
    "X15n0302_006:0318b04": "希冀耳第二殺戒者以殺為生死之因若不斷殺必",
    "X15n0302_006:0318b05": "不可出縱有多智禪定必落神道故修禪者必斷殺",
    "X15n0302_006:0318b06": "若能於眾生身分不服不食則不復遊三界何以故",
    "X15n0302_006:0318b07": "以服食其身分則與彼成不離之緣使身不服食心",
    "X15n0302_006:0318b08": "亦不貪求則與彼了不相涉故遠離三界為真解脫",
    "X15n0302_006:0318b09": "也第三盜戒者以盜為生死之因若不斷盜決不可",
    "X15n0302_006:0318b10": "出縱有多智禪定現前必落邪道故修禪者必斷偷",
    "X15n0302_006:0318b11": "誠能衣食不貪驕慢不生嗔懟不起身心為之俱捨",
    "X15n0302_006:0318b12": "則其於真三昧可必獲矣第四妄語戒者以妄為生",
    "X15n0302_006:0318b13": "死之因若造大妄語未得謂得未證謂證貪彼供養",
    "X15n0302_006:0318b14": "成愛見魔是必銷滅佛種故修禪者必斷妄良以修",
    "X15n0302_006:0318b15": "禪責以直心母得&#x8657;假若妄稱得上人法非徒無益",
    "X15n0302_006:0318b16": "且取淪墮又因之與果必須相應因心弗直則果招",
    "X15n0302_006:0318b17": "紆曲因心若直則果必不回彼欲證菩提者豈帶妄",
    "X15n0302_006:0318b18": "而可得哉。[0318b18] ○燃燈燒指遂能酬盡宿債世所難信必",
    "X15n0302_006:0318b19": "須具大慚愧發堅猛心且能心冥妙觀直趣菩提然",
    "X15n0302_006:0318b20": "此一燈一指以供養諸聖庶幾可得酬滅矣。"
}