{
    "X72n1437_012:0448c01": "永覺和尚廣錄卷第十二",
    "X72n1437_012:0448c02": "嗣法弟子 道霈 重編",
    "X72n1437_012:0448c03": "  書下",
    "X72n1437_012:0448c04": "復林得山農部",
    "X72n1437_012:0448c05": "[0448c05] 屢承寶札。諄諄挽留。且急以開堂為勸。足見為法心",
    "X72n1437_012:0448c06": "勤。非浪稱檀越者比也。但某思。時當末運。魔鬼為害。",
    "X72n1437_012:0448c07": "到處妄據師席。力謀開堂。破滅宗風。莫此為甚。所以",
    "X72n1437_012:0448c08": "鼓山三載。緊閉口門。不啻三緘。非甘心自委。&#x8462;不欲",
    "X72n1437_012:0448c09": "打入流俗隊中也。今歲泉南之役。乃為彼中全不知",
    "X72n1437_012:0448c10": "有此事。況又人事&#x51D1;集。勢不容委。故孟浪為之。聊作",
    "X72n1437_012:0448c11": "嚆矢。然亦是自守弗堅。遂為業風所轉。所謂聚六州",
    "X72n1437_012:0448c12": "之鐵。不能鑄成這一錯也。伏乞。海涵容其自便。譬之",
    "X72n1437_012:0448c13": "麋鹿逢人。豈勝恐怖。一任山深林密。是為至幸矣。會",
    "X72n1437_012:0448c14": "晤有期。尚容面悉。",
    "X72n1437_012:0448c15": "復曾二雲大參",
    "X72n1437_012:0448c16": "[0448c16] 佛所說諸經。有三乘不同。未可一&#x69E9;而說。如除相空",
    "X72n1437_012:0448c17": "以存本性。去邪念以歸正道。此正小乘宗旨。二語只",
    "X72n1437_012:0448c18": "是一意。由執相故邪念。由邪念故執相耳。若大乘則",
    "X72n1437_012:0448c19": "了相即性。諸相本空。安待除。本性自如。安待存。若必",
    "X72n1437_012:0448c20": "除彼以存此。是之謂生滅法。楞嚴經中。備陳此旨。細",
    "X72n1437_012:0448c21": "看。當自知之。如高皇帝所詔三經。楞伽乃大乘頓教。",
    "X72n1437_012:0448c22": "開卷百八問。便非二語所能攝。即金剛心經。雖有破",
    "X72n1437_012:0448c23": "相之說。然彼云。是諸法空相。不生不滅。不垢不淨。不",
    "X72n1437_012:0448c24": "增不減。是何等境界。若如二語所說。則正是有生有",
    "X72n1437_012:0449a01": "滅。有垢有淨。有增有減。豈知真空實相者哉。承諭作",
    "X72n1437_012:0449a02": "三經路疏。恐力有不逮。但楞嚴一經。能備三經之旨。",
    "X72n1437_012:0449a03": "精研一經。三經如破竹耳。佛語宗語。實非有異。但佛",
    "X72n1437_012:0449a04": "語有淺深。普接三根。宗語單接上根。即佛所謂。最上",
    "X72n1437_012:0449a05": "一乘。及教外別傳也。六祖以前。不尚機鋒。平實開示。",
    "X72n1437_012:0449a06": "緣人於口吻下承當。則祖道遠矣。故馬祖以後。乃用",
    "X72n1437_012:0449a07": "機鋒。只是從旁敲顯。使人自悟。於正旨上。未敢一言",
    "X72n1437_012:0449a08": "措及。恐人依語生解也。如云相見了也。若是箇中人。",
    "X72n1437_012:0449a09": "便如鏡照鏡。若稍涉疑端。便白雲萬里。豈可更加註",
    "X72n1437_012:0449a10": "&#x811A;。如云恁麼也不得。不恁麼也不得。此乃斷絕渠解",
    "X72n1437_012:0449a11": "路。令渠無作活處。若是箇中人。便超出牢籠去也。愚",
    "X72n1437_012:0449a12": "見若此。幸炤裁之。",
    "X72n1437_012:0449a13": "與曾二雲大參",
    "X72n1437_012:0449a14": "[0449a14] 前承台諭。有禪語不同佛語之疑。已略奉答。然以楮",
    "X72n1437_012:0449a15": "盡。未悉所陳。今請詳之。禪語之不同於佛者。言句也。",
    "X72n1437_012:0449a16": "其旨則無有不同。即佛所說三乘之外。最上一乘也。",
    "X72n1437_012:0449a17": "其原出於世尊拈華。迦葉微笑。佛已自謂是教外別",
    "X72n1437_012:0449a18": "傳。既稱別傳。豈強同於諸經哉。他如文殊之白槌。彌",
    "X72n1437_012:0449a19": "勒之彈指。迦葉之倒剎竿。以至達摩之不識。二祖之",
    "X72n1437_012:0449a20": "拜起依位而立。六祖之舉網張風。其語不一。皆與諸",
    "X72n1437_012:0449a21": "經迥別。又非待後人始為之也。大都禪語。不可作奇",
    "X72n1437_012:0449a22": "險看。不可作幽深看。不可作隱謎看。乃是直指此事。",
    "X72n1437_012:0449a23": "令人當下領會耳。臺下但能於儒家&#x9D5E;飛魚躍處。吾",
    "X72n1437_012:0449a24": "無隱乎爾處。予欲無言處。親切透出。則宗下語言。皆",
    "X72n1437_012:0449b01": "可一笑而破。又安有異同之可言哉。若局在言句上。",
    "X72n1437_012:0449b02": "較其同異。則名言成礙。義理作障。又安能入默識之",
    "X72n1437_012:0449b03": "境界耶。某茲以浙中聞谷老宿示寂。乃某稟戒之師。",
    "X72n1437_012:0449b04": "分當往弔。計必中夏方歸。楞嚴略疏。僅完六卷。前蒙",
    "X72n1437_012:0449b05": "按臺應公見顧。取草閱之。亦許為災木。但今有此行。",
    "X72n1437_012:0449b06": "恐一時未能卒業也。謹此奉聞。曷勝悚慄。",
    "X72n1437_012:0449b07": "與張二水相國",
    "X72n1437_012:0449b08": "[0449b08] 某冒昧一出。指鹿為馬。宜不齒於大人君子之口。何",
    "X72n1437_012:0449b09": "幸。道愛特深。俯垂慈炤。安居半載。僧眾無虞。實大德",
    "X72n1437_012:0449b10": "之所帡幪也。敢不深銘。前辱珍儀。不勝愧謝。百首山",
    "X72n1437_012:0449b11": "居。足見於本分留心者也。雖轉身一路未見所長。而",
    "X72n1437_012:0449b12": "清逸流麗。灑然出塵之意。覺諸老所和。當讓一籌也。",
    "X72n1437_012:0449b13": "紫雲舊有開士傳。茲為重較。仍為補勝國及我明諸",
    "X72n1437_012:0449b14": "尊宿。一期小錄。深知不似。特以壽昌一&#x8109;。若斷若續。",
    "X72n1437_012:0449b15": "而兼之魔風廣煽。蠱亂法門。故勉強鼓兩片皮。冀欲",
    "X72n1437_012:0449b16": "捄其萬一矣。茲以二冊奉覽。伏惟照亮。曷勝榮幸。",
    "X72n1437_012:0449b17": "[0449b17] 某冒據紫雲。結制兩期。但&#x8657;費舌頭而已。非獨無一",
    "X72n1437_012:0449b18": "人稍通其意者。即求一真實參究之士。亦不可得。&#x8462;",
    "X72n1437_012:0449b19": "我宗門下。無意識領略底禪。無逐段商量底句。直要",
    "X72n1437_012:0449b20": "渠向全無縫罅處透入。通身脫落後承當。其或未能",
    "X72n1437_012:0449b21": "頓領。始有看話頭等法。&#x8462;是死盡其偷心。庶幾天光",
    "X72n1437_012:0449b22": "自發也。近日宗風大變。率尚&#x8657;頭。師徒授受。專學答",
    "X72n1437_012:0449b23": "問。學拈頌。文字稍通者。則冬瓜印子付之。自誤誤他。",
    "X72n1437_012:0449b24": "甚至飲酒博奕戲笑猖狂。自謂我宗下人。不受繩檢。",
    "X72n1437_012:0449c01": "不拘小節。視吾輩所勸勉。直以為老婆禪而已。嗚呼",
    "X72n1437_012:0449c02": "宗風欲滅。魔鬼興妖。靜言思之。良可痛哭。但某力&#x7DDC;",
    "X72n1437_012:0449c03": "識劣。不堪大任。故思打退鼓。屏息於青山白雲之中。",
    "X72n1437_012:0449c04": "煨折&#x811A;鐺度日而已。茲歸鼓山。未及躬叩。謹以寸楮",
    "X72n1437_012:0449c05": "布謝。伏惟慈炤。幸大。",
    "X72n1437_012:0449c06": "與呂天池司農",
    "X72n1437_012:0449c07": "[0449c07] 佛法本非難事。而人自難之。所以頓成千里之隔。正",
    "X72n1437_012:0449c08": "如人坐在海裏&#x544C;渴矣。但能不起諸見。直下領會。有",
    "X72n1437_012:0449c09": "何難哉。如山谷聞木樨香。雖是得晦堂力。然晦堂何",
    "X72n1437_012:0449c10": "嘗於本地上。著得一字指示。但是截斷其生平見處。",
    "X72n1437_012:0449c11": "待伎倆不行。知解銷落。乃忽然撞著。今老居士。當歸",
    "X72n1437_012:0449c12": "林之暇。世間之念已空。文字之好已絕。能從此放下",
    "X72n1437_012:0449c13": "中。更加放下。然後於二六時中。獨提起一則無義味",
    "X72n1437_012:0449c14": "話。漫漫地參詳。嘿嘿中體究。看他是箇甚麼道理。不",
    "X72n1437_012:0449c15": "可生卜度作知解。但祇恁麼參去。忽然有日于知解",
    "X72n1437_012:0449c16": "不動處。豁然磕著。而大事畢矣。切莫言年老不能參。",
    "X72n1437_012:0449c17": "亦莫言工夫用得淺。&#x8462;此事不論人之老少。亦不論",
    "X72n1437_012:0449c18": "工夫淺深。乃是尋常眉睫邊事。會則便會去也。茲歸",
    "X72n1437_012:0449c19": "鼓山。感銘厚德。未能躬叩。謹以寸楮布謝。兼致區區。",
    "X72n1437_012:0449c20": "伏惟慈炤。幸大。",
    "X72n1437_012:0449c21": "與蔣八公太史",
    "X72n1437_012:0449c22": "[0449c22] 儒釋雖分途。而終無二性。但儒用之以經世。釋用之",
    "X72n1437_012:0449c23": "以出世。經世故。止談人道。止談現在。出世故。廣談十",
    "X72n1437_012:0449c24": "界。備說三世。其教似分。而實合也。居士獨能廣涉儒",
    "X72n1437_012:0450a01": "釋。精研一性。在溫陵。可多得哉。但夫子所言。性與天",
    "X72n1437_012:0450a02": "道。決不可聞。所以重默識。欲無言。大有深意。此一著",
    "X72n1437_012:0450a03": "子。更願留神。庶幾孔子心腸。釋迦命&#x8109;。總在居士手",
    "X72n1437_012:0450a04": "中耳。某&#x8657;度兩期。&#x61E1;[怡-台+羅]而歸。仰戴厚德。曷勝銘感。不",
    "X72n1437_012:0450a05": "及躬叩。謹以寸楮布謝。兼致區區。伏惟慈炤。幸大。",
    "X72n1437_012:0450a06": "與黃季弢先生",
    "X72n1437_012:0450a07": "[0450a07] 溫陵一郡。賢豪最多。科甲最繁。獨于理學一門。大為",
    "X72n1437_012:0450a08": "欠事。前輩雖有&#x8657;齋紫峰諸老。用心最苦。然皆縛於",
    "X72n1437_012:0450a09": "訓詁義學。其於根本之地。實自茫然矣。今老居士。獨",
    "X72n1437_012:0450a10": "能主張理學。肩道南之一&#x8109;。誠可謂空谷中跫音也。",
    "X72n1437_012:0450a11": "但更須知有離文字出知解一著子。不然。雖日講良",
    "X72n1437_012:0450a12": "知。明至善。亦何以異於訓詁之學哉。某言歸故山。感",
    "X72n1437_012:0450a13": "戴厚德。特布謝忱。兼致區區。伏惟炤亮。不宣。",
    "X72n1437_012:0450a14": "與劉仲龍文學",
    "X72n1437_012:0450a15": "[0450a15] 禪學一宗。無非自完其本心而已。此心非穢非淨。非",
    "X72n1437_012:0450a16": "聖非凡。非動非靜。非有非無。包&#x8657;空而無外。變萬形",
    "X72n1437_012:0450a17": "而無&#x8FF9;。千佛之所不能測。三藏之所不能詮。此豈可",
    "X72n1437_012:0450a18": "以言思而擬議者哉。緣眾生無明妄起。乃有差別之",
    "X72n1437_012:0450a19": "見。因有差別之見。乃有取舍之情。繇是或舍穢而趨",
    "X72n1437_012:0450a20": "淨。或舍淨而趨穢。遂有六道之分。聖凡之判也。今日",
    "X72n1437_012:0450a21": "若能頓絕差別之見。頓忘取舍之情。則成佛其來舊",
    "X72n1437_012:0450a22": "矣。然有一等外道。自謂。不舍不取。隨緣放曠。任性逍",
    "X72n1437_012:0450a23": "遙。不知此乃舍取舍。而取不取不舍。正墮在取舍病",
    "X72n1437_012:0450a24": "中。何曾免得差別之見哉。要忘取舍之情。須泯差別",
    "X72n1437_012:0450b01": "之見。要泯差別之見。須破無明之關。居士若能直破",
    "X72n1437_012:0450b02": "無明關。便出三界外。晏坐毗盧頂上。山僧何敢誑汝",
    "X72n1437_012:0450b03": "念佛。如若未然。且死心在一句佛上。若得念力專精。",
    "X72n1437_012:0450b04": "無明便可立破。更不消說往生。縱無明未破。假茲念",
    "X72n1437_012:0450b05": "力。得入蓮邦。究竟成佛。決不相誤。茲歸鼓山。感懷道",
    "X72n1437_012:0450b06": "愛。布此區區。伏惟炤亮。幸甚。",
    "X72n1437_012:0450b07": "答密因上人",
    "X72n1437_012:0450b08": "[0450b08] 我宗門下。祇貴直下親證。無逐段商量底禪。亦無漸",
    "X72n1437_012:0450b09": "次習得底禪。所以要汝拍盲做將去。不許胡思亂想。",
    "X72n1437_012:0450b10": "妄生知解。若信得過。便如是參究。不必問東問西。&#x8462;",
    "X72n1437_012:0450b11": "大事未明。盡千七百則。孰非可疑。祇要在一則上。拌",
    "X72n1437_012:0450b12": "命拶去。若一則過得。百千則無不過得也。據來書。謂",
    "X72n1437_012:0450b13": "忽然有省。頓識物我一如。此非真實。乃光影中事。依",
    "X72n1437_012:0450b14": "舊是妄識作崇。所以倏有倏無。若是真正悟入。如白",
    "X72n1437_012:0450b15": "日青天之下。見親生父母。豈有今日認得。明日復認",
    "X72n1437_012:0450b16": "不得者乎。後來復云。妄明一生。山河大地。復是何物",
    "X72n1437_012:0450b17": "等語。正如人以葛藤自縳。豈有出期也。從今後。將此",
    "X72n1437_012:0450b18": "等惡知惡見。一坐坐斷。單單研究一則無義味話。自",
    "X72n1437_012:0450b19": "有到家之日。問單數則附回。此不足學也。",
    "X72n1437_012:0450b20": "復方子凡孝廉",
    "X72n1437_012:0450b21": "[0450b21] 承示居士搭衣說。所述摩訶止觀及輔行。固自詳明。",
    "X72n1437_012:0450b22": "然切不可執此說。而云居士受戒。必付衣必搭衣也。",
    "X72n1437_012:0450b23": "昔古心以僧家三衣。付居士。居士受之。尋常用之。禮",
    "X72n1437_012:0450b24": "佛禮人。一如僧法。甚為非制。故雲棲深呵之。引慈雲",
    "X72n1437_012:0450c01": "辨惑篇為證。然慈雲辨感篇中。亦云居士有入道場",
    "X72n1437_012:0450c02": "衣。但是單縫。與僧衣不同。則不可謂雲棲不見辨惑",
    "X72n1437_012:0450c03": "也。亦不可謂慈雲不見輔行也。二大老。既皆知有單",
    "X72n1437_012:0450c04": "縫衣。居士可搭。而必嚴於遮止者何。良以。此衣特為",
    "X72n1437_012:0450c05": "入道場而設。非居士可常搭耳。&#x8462;此衣。居士唯入道",
    "X72n1437_012:0450c06": "場時可搭。出道場家居時。俱不許搭。則居士受戒時。",
    "X72n1437_012:0450c07": "不必受衣。要入道場。則臨時受之。聞柴季良欲入大",
    "X72n1437_012:0450c08": "悲懺堂。乃入雲棲。受菩薩戒。雲棲付伊單縫七衣。則",
    "X72n1437_012:0450c09": "付者受者。兩俱合法。益以見雲棲之不苟也。況此衣",
    "X72n1437_012:0450c10": "既受之後。不許遠離。離之得無量罪。今居士。能出入",
    "X72n1437_012:0450c11": "不離者。幾人乎。故知。居士受戒。而不受衣。未為有過。",
    "X72n1437_012:0450c12": "唯受衣而不能不離。方為有過。則知。居士決不宜濫",
    "X72n1437_012:0450c13": "受三衣。惟要入道場。方可受之耳。至於靈源所釋。尤",
    "X72n1437_012:0450c14": "有未當者。如經云。若離二丈。得無量罪。此謂出道場",
    "X72n1437_012:0450c15": "時。當常隨身也。又云。尺寸不離。離之得障道罪。此謂",
    "X72n1437_012:0450c16": "入道場時。不可暫離也。經語甚明。而靈源乃曰。前云",
    "X72n1437_012:0450c17": "二丈。謂餘二衣。其謬甚矣。愚謂。此板直可劈去。幸裁",
    "X72n1437_012:0450c18": "之。",
    "X72n1437_012:0450c19": "與曾二雲方伯",
    "X72n1437_012:0450c20": "[0450c20] 不覲慈光。寒暑已經四更。不審。邇日起居安否。閩中",
    "X72n1437_012:0450c21": "久沾化雨。罔不刻骨銘心。怎奈陽春有&#x811A;。台駕臨楚。",
    "X72n1437_012:0450c22": "而閩人遂失所天矣。某自丁丑春。來杭州。弔聞谷大",
    "X72n1437_012:0450c23": "師。蒙諸縉紳留居真寂禪院。此後閩浙分疆。徒切瞻",
    "X72n1437_012:0450c24": "仰。繼聞任楚。音信益希。今春閱報。始知。分藩海右。適",
    "X72n1437_012:0451a01": "陳白菴太守見顧。乃托奉訊。想。年來精研大事。踏穿",
    "X72n1437_012:0451a02": "漆桶。千聖命&#x8109;。不出一鑑中矣。前承命。作楞嚴略疏。",
    "X72n1437_012:0451a03": "今已梓行浙中。敬奉清覽。伏惟炤亮。臨楮不勝瞻望。",
    "X72n1437_012:0451a04": "答湛可上人",
    "X72n1437_012:0451a05": "[0451a05] 某樗櫟無似。濫竽真寂。幸得稍安無事。皆藉聞大師",
    "X72n1437_012:0451a06": "之靈。及諸檀護眾執事之力。某何與哉。蒙諭。令人益",
    "X72n1437_012:0451a07": "增愧赧。茲承問數則。前則疑一心有五宗之別。後則",
    "X72n1437_012:0451a08": "疑一心有差別之殊。語幾數百言。大抵無非體一用",
    "X72n1437_012:0451a09": "殊而已。所謂體一者。非儱侗之死一。所謂用殊者。非",
    "X72n1437_012:0451a10": "散漫而無統。如一鏡而現萬影。萬影何妨一鏡。亦如",
    "X72n1437_012:0451a11": "一金而鑄萬像。萬像何非一金。又如今目前。天之高。",
    "X72n1437_012:0451a12": "地之下。日月之照明。雷電之激發。萬木異形。千花殊",
    "X72n1437_012:0451a13": "品。其類不勝分矣。然必有未嘗分者主之。足下將以",
    "X72n1437_012:0451a14": "為異乎。將以為同乎。疑其異之妨同。同之礙異乎。故",
    "X72n1437_012:0451a15": "知足下之所疑者。皆不必疑者也。況同異之名。亦是",
    "X72n1437_012:0451a16": "權立。因異立同。因同立異。若悟入一心。則此等語。率",
    "X72n1437_012:0451a17": "同幻妄。何容分別擬議其間哉。餘不及悉。伏惟炤亮。",
    "X72n1437_012:0451a18": "不一。",
    "X72n1437_012:0451a19": "答東魯武源淨居士",
    "X72n1437_012:0451a20": "[0451a20] 單傳一&#x8109;。自入 明來。幾成斷絕。中間雖有提唱者。",
    "X72n1437_012:0451a21": "多是知解之徒。口舌之輩而已。非獨北地如斯。南方",
    "X72n1437_012:0451a22": "亦爾。長沙所謂可痛哭流涕長嘆息者也。今捧讀來",
    "X72n1437_012:0451a23": "諭。獨有志于向上。謂非豪傑之士。無文猶興者乎。但",
    "X72n1437_012:0451a24": "今既知有此法門。便當猛力究明。不可以年衰自廢。",
    "X72n1437_012:0451b01": "&#x8462;此法門。不論新學久參。亦不論年少晚景。況斯道",
    "X72n1437_012:0451b02": "不遠。如人坐在大海中&#x544C;渴。豈水之遠人哉。祇在一",
    "X72n1437_012:0451b03": "念自知而已。且居士。當衰暮之日。世相之&#x8657;幻已明。",
    "X72n1437_012:0451b04": "人間之事業已定。唯有此一段大事。當如救頭然。不",
    "X72n1437_012:0451b05": "容少緩。倘得一念相應。豈非殊勝之大益哉。若其用",
    "X72n1437_012:0451b06": "功之法。小錄已備陳之矣。承賜愧領。謝謝拙刻五冊",
    "X72n1437_012:0451b07": "附上。伏惟簡入是幸。",
    "X72n1437_012:0451b08": "與曾二雲中丞",
    "X72n1437_012:0451b09": "[0451b09] 辱蒙寵顧。兼荷珍錫。感謝何如。承論習靜一端。正是",
    "X72n1437_012:0451b10": "造道之初門。&#x8462;為平日耳目精神。日逐外塵起滅。無",
    "X72n1437_012:0451b11": "暫息時。既被外塵所引。則外反為主。而本有之靈光。",
    "X72n1437_012:0451b12": "適足供外塵之差役。昏昏擾擾。無自由分。今既習靜。",
    "X72n1437_012:0451b13": "則外塵似不可撓。然習氣病根。久據於方寸之中。但",
    "X72n1437_012:0451b14": "如石壓草。未可破除。故雖習靜。又須於靜中觀察。如",
    "X72n1437_012:0451b15": "何是我本性。假此觀察之力。逼開本有靈光。靈光既",
    "X72n1437_012:0451b16": "露。則所謂病根習氣。自然消滅。如主人仗劍當堂。諸",
    "X72n1437_012:0451b17": "賊有不潛遁者乎。至于靜中。亦切不得認靜境。以為",
    "X72n1437_012:0451b18": "本體。&#x8462;動靜俱是境。此中有貫動靜而非動靜者在。",
    "X72n1437_012:0451b19": "固不可認奴作郎也。昨蒙示及敢一披陳。狂瞽之言。",
    "X72n1437_012:0451b20": "幸希釆擇。不盡。",
    "X72n1437_012:0451b21": "復周芮公吏部",
    "X72n1437_012:0451b22": "[0451b22] 兩承翰教。知門下天資學力。大非等流所可及。但此",
    "X72n1437_012:0451b23": "大事。的不是說了便休。須是收視返聽。冥觀一念未",
    "X72n1437_012:0451b24": "起之先。是何面目。從此忽有契入。則一切山河大地。",
    "X72n1437_012:0451c01": "功名富貴。無非妙明中物。無纖毫可取。亦無纖毫可",
    "X72n1437_012:0451c02": "棄。可謂無不自在也。但人從無始劫來習氣。並是逐",
    "X72n1437_012:0451c03": "境起心。既逐境起心。則心逐境轉。而本有靈光。遂為",
    "X72n1437_012:0451c04": "外物所障。無自由分。中有稍知究心者。又祇在文字",
    "X72n1437_012:0451c05": "上分別。道理上推窮。乃是讀書人第一箇深病。全不",
    "X72n1437_012:0451c06": "知文字道理。亦祇是境。此心有非文字所可攝。道理",
    "X72n1437_012:0451c07": "所可言者。豈可以識見擬議哉。若能直下返觀一念",
    "X72n1437_012:0451c08": "未起之先。是何面目。便是打蛇得七寸了也。雖然。又",
    "X72n1437_012:0451c09": "不要認著空寂處。以為極則。&#x8462;空寂亦只是境。非真",
    "X72n1437_012:0451c10": "面目。故楞嚴經云。縱滅一切見聞覺知。內守幽閒。猶",
    "X72n1437_012:0451c11": "為法塵分別影事。若能內觀。不被法塵所惑。則寶所",
    "X72n1437_012:0451c12": "在近也。承諭妄疏所見。唯釆擇是幸。",
    "X72n1437_012:0451c13": "答謝介菴文學",
    "X72n1437_012:0451c14": "[0451c14] 金剛一經。解者不下數百家。多是任意揣摩。不達教",
    "X72n1437_012:0451c15": "家大旨。所以纔一著語。便成笑具。若要通此經。的須",
    "X72n1437_012:0451c16": "於楞嚴圓覺法華三經。熟究一番。然後考之無著天",
    "X72n1437_012:0451c17": "親彌勒三菩薩所釋。融而通之。方可註經免杜撰之",
    "X72n1437_012:0451c18": "誚。近日如古音輩所註。則俚語也。至於宗門中語。切",
    "X72n1437_012:0451c19": "忌拈著。拈著。盡成邪說。謗大般若。周程張邵之學。在",
    "X72n1437_012:0451c20": "儒固是大儒。在釋猶在門外。邵子止說氣數消息之",
    "X72n1437_012:0451c21": "機。固可聽。若夫性命之微。未敢相許。張子正蒙一書。",
    "X72n1437_012:0451c22": "已醇疵相半。大都皆苦思力索而成。去道遠矣。二程",
    "X72n1437_012:0451c23": "俱醇正。但見地則伯子為勝。叔子次之。定性一書。良",
    "X72n1437_012:0451c24": "為儒學指南。然二程皆宗周子。周子通書。亦皆醇正。",
    "X72n1437_012:0452a01": "而太極圖說。恐不能無過。昔老僧於寱言中。已力辨",
    "X72n1437_012:0452a02": "之。然自是儒家書。不必深咎也。大抵學問。須是於根",
    "X72n1437_012:0452a03": "本上。窮究親切。次看書。須是於大聖大賢真正大典",
    "X72n1437_012:0452a04": "上。留心可也。若於世俗杜撰書上留心。則不覺被人",
    "X72n1437_012:0452a05": "將黑豆換&#x5374;眼睛了也。讀足下近&#x841F;。知高才慧質。可",
    "X72n1437_012:0452a06": "以坐進斯道。止為不遇作家。不讀正典。故一生寶燕",
    "X72n1437_012:0452a07": "石以終身。如肯相信。將從前所學所聞。盡拋在東洋",
    "X72n1437_012:0452a08": "大海那邊又那邊去。從頭依著一部大慧語錄。親參",
    "X72n1437_012:0452a09": "實究一番。如不能。且依一部楞嚴經。&#x8657;己考究。亦得",
    "X72n1437_012:0452a10": "一箇真正人品也。狂瞽之言。不勝&#x5190;犯。伏惟海容。是",
    "X72n1437_012:0452a11": "幸。",
    "X72n1437_012:0452a12": "答曹愚公學院",
    "X72n1437_012:0452a13": "[0452a13] 真寂僧來。得接翰教。深慰私懷。承惠塔金。已登之常",
    "X72n1437_012:0452a14": "住。感謝何既。前蒙刻祖影傳贊。功已垂成。所少者十",
    "X72n1437_012:0452a15": "餘影。請考之武林長明寺。當必獲之。如未全。則曾聞。",
    "X72n1437_012:0452a16": "令郎云。水西祖影甚詳。今不知水西何在。若是涇縣",
    "X72n1437_012:0452a17": "水西。則以臺命取之。易易也。昔人嘗指高僧影。問曰。",
    "X72n1437_012:0452a18": "影在這裏。高僧在何處。是因其影而追其人也。今則",
    "X72n1437_012:0452a19": "遺其人。而守其影。不大堪捧腹乎。此則老僧罪過。因",
    "X72n1437_012:0452a20": "以累及門下也。茲復蒙諭。再住真寂。天下不馮婦我",
    "X72n1437_012:0452a21": "乎。況今身任三剎。脩造之功實繁。竟不知了手何日。",
    "X72n1437_012:0452a22": "兼之病軀躘踵已極。瞬息難待。又安敢跋涉關河。而",
    "X72n1437_012:0452a23": "肩此大任乎。方命之罪。固無所逃。惟願慈炤。幸甚。",
    "X72n1437_012:0452a24": "答嚴&#x51B2;涵比部",
    "X72n1437_012:0452b01": "[0452b01] 暌違數載。實切瞻注。忽接瑤緘。恍如對玉山而見青",
    "X72n1437_012:0452b02": "蓮也。承示。及法門&#x9B2C;諍之風。大為流俗譏訶。彼亦安",
    "X72n1437_012:0452b03": "知其醜哉。只顧黨護己私。不肯平心觀理。的是波旬",
    "X72n1437_012:0452b04": "之徒。借我門庭。破我道法。正所謂法滅之兆也。某向",
    "X72n1437_012:0452b05": "來真寂。已見此風大煽。不覺涕淚橫流。遂禁上堂結",
    "X72n1437_012:0452b06": "制。亦甘心絕嗣。不敢輕付非人。&#x8462;以老僧緣薄力綿。",
    "X72n1437_012:0452b07": "不能回天挽日。只得慎重法門。不敢與敝惡之輩。同",
    "X72n1437_012:0452b08": "步而趨。俾天下知佛祖之道。亦有不盡如彼者。是則",
    "X72n1437_012:0452b09": "老僧報佛報祖。一片赤心腸也。不識門下能信之否。",
    "X72n1437_012:0452b10": "承命。再以真寂見招。此則事勢萬有難從者。&#x8462;老僧",
    "X72n1437_012:0452b11": "近任三剎住持。修造之役。費將萬金。不知他日如何",
    "X72n1437_012:0452b12": "結案。況敢冒昧踰嶺。收已棄之唾耶。萬冀。炤亮臨楮",
    "X72n1437_012:0452b13": "神馳。曷勝仰戴。",
    "X72n1437_012:0452b14": "答陳白菴太守",
    "X72n1437_012:0452b15": "[0452b15] 前在金華。聞台駕奉 旨入京。返錫閩中。音問既&#x758E;。",
    "X72n1437_012:0452b16": "不得復聞起居。然對月臨風。每動深懷。未可謂道人",
    "X72n1437_012:0452b17": "果忘情也。茲真寂僧來。得承翰教。始知旋&#x65BE;湖上。是",
    "X72n1437_012:0452b18": "公冶無罪。覆盆蒙炤。雖曰不幸。亦大幸也。又聞。貴恙",
    "X72n1437_012:0452b19": "已有勿藥之喜。色力既堅。便可益脩淨業。用行舍藏。",
    "X72n1437_012:0452b20": "自是孔顏家法。況湖光山色。儘可逍遙。何必履荊棘",
    "X72n1437_012:0452b21": "之途。登虎豹之穴。而與世人。爭蝸角之微哉。禪餘外",
    "X72n1437_012:0452b22": "集。已荷刻成。不意。蛙聲蛩語。遂得仰&#x51DF;大方。幸也何",
    "X72n1437_012:0452b23": "如。弁首之言。自當藉重彩毫。豈更有他屬哉。茲復蒙",
    "X72n1437_012:0452b24": "諭再住真寂。使某得仍瞻芝宇。良為三生厚幸。但近",
    "X72n1437_012:0452c01": "日身任三剎。厥事實繁。鼓山大殿將傾。今謀重修。而",
    "X72n1437_012:0452c02": "興福已伐木改創。寶善舍利殿。雖幸落成。而塔實未",
    "X72n1437_012:0452c03": "鑄。以三剎之役。而一衰老肩之。捐此而出。勢萬弗能。",
    "X72n1437_012:0452c04": "伏乞炤亮。宥其方命之罪。幸甚。",
    "X72n1437_012:0452c05": "啟",
    "X72n1437_012:0452c06": "答呂天池司農",
    "X72n1437_012:0452c07": "[0452c07] 直指無指。要在默契而忘言。心宗莫宗。不妨隨緣而",
    "X72n1437_012:0452c08": "悟入。故拈華豎拂。打開本有之光明。舞笏張弓。點破",
    "X72n1437_012:0452c09": "從前之幻夢。祇為本來無物。何嘗分外生端。奈何法",
    "X72n1437_012:0452c10": "螺久寂之時。正當慧命懸絲之日。法從緣起。道在人",
    "X72n1437_012:0452c11": "弘。恭惟。台下儒宗柱石。佛國金湯。為楫為霖。負蒼生",
    "X72n1437_012:0452c12": "之重望。如麟如鳳。現聖世之祥光。爰為六和之緣。特",
    "X72n1437_012:0452c13": "垂九鼎之命。如某濫入緇門。慚窺剎影。石鼓聖箭。未",
    "X72n1437_012:0452c14": "得&#x89A9;其鋒鋩。壽昌鐵鋤。何能襲其孤峻。捧寶牘而心",
    "X72n1437_012:0452c15": "悚。聆玄音而神搖。固知蚊負何堪。安敢株守自便。私",
    "X72n1437_012:0452c16": "惟分當竭&#x8E77;。怎奈勢有羈縻。容出初春。祇承大教。伏",
    "X72n1437_012:0452c17": "惟海涵。曷勝雀躍。",
    "X72n1437_012:0452c18": "答傅幼心諫臺",
    "X72n1437_012:0452c19": "[0452c19] 儒釋同源。似太&#x8657;而豈分疆界。素緇異軌。如一臂而",
    "X72n1437_012:0452c20": "自有屈伸。達之則一道齊平。昧之則千差競起。苟非",
    "X72n1437_012:0452c21": "智鑰。曷啟迷關。恭惟。台下學窮內外。識洞幽明。百里",
    "X72n1437_012:0452c22": "絃歌。小試牛刀之刃。九重鳳旨。頓超驄馬之班。愍佛",
    "X72n1437_012:0452c23": "法之久頹。悲愚情之罔化。爰垂鼎命。下逮田衣。知紫",
    "X72n1437_012:0452c24": "雲固唱道之場。驚某甲非任重之器。但承寵召。豈取",
    "X72n1437_012:0453a01": "固方。無奈事有羈縻。以故行而濡滯。容乘春風之鬯。",
    "X72n1437_012:0453a02": "祇承大教之嚴。伏惟炤亮。曷勝幸孔。",
    "X72n1437_012:0453a03": "答杭州洪清遠中丞諸鄉紳",
    "X72n1437_012:0453a04": "[0453a04] 伏以。千尋巨嶽。非蚊力之可勝。一吷微鳴。豈雷音之",
    "X72n1437_012:0453a05": "堪並。忝承上剎。深赧匪材。恭惟。台臺慧光渾圓。道韻",
    "X72n1437_012:0453a06": "凝遠。傳心宗於東魯。契桂香而忘言。探密旨於西乾。",
    "X72n1437_012:0453a07": "見鞭影而自驟。既炳上國之光。復峻法城之衛。不珍",
    "X72n1437_012:0453a08": "台札。下諭田衣。如某螢光何照。鼯技多窮。謬嗣壽昌",
    "X72n1437_012:0453a09": "之燈。已稱混玉。復居苕溪之席。無異續貂。深&#x53AA;淵臨",
    "X72n1437_012:0453a10": "之憂。猶懷形穢之恧。謹布謝忱。曷勝悚慄。",
    "X72n1437_012:0453a11": "答嘉興施羽王相國諸鄉紳",
    "X72n1437_012:0453a12": "[0453a12] 恭惟。台臺古今洞貫。真俗妙融。作皇家之柱石。久沛",
    "X72n1437_012:0453a13": "甘霖。為佛國之金湯。頓培智種。遠聆道韻。未覲慈光。",
    "X72n1437_012:0453a14": "忽承鼎命之榮。下逮田衣之賤。囑續苕溪之前浪。特",
    "X72n1437_012:0453a15": "為雙徑之後剄。似將王位而直授庸材。如舉泰山而",
    "X72n1437_012:0453a16": "頓俾蚊負。捫衾意恧。難煥爝火之光。捧牘神搖。已盡",
    "X72n1437_012:0453a17": "小巫之氣。推委未遑。勉強應命。謹布謝忱。曷勝悚慄。",
    "X72n1437_012:0453a18": "答金壇于潤甫別駕諸鄉紳",
    "X72n1437_012:0453a19": "[0453a19] 伏以。祖印空懸。非智臣安知奉馬。法筵地湧。豈野鶴",
    "X72n1437_012:0453a20": "可乘高軒。&#x5374;命固為不恭。當仁敢曰不讓。卷舒唯觀",
    "X72n1437_012:0453a21": "時義。保綏必藉檀門。恭惟。台臺睿襟天朗。學海淵凝。",
    "X72n1437_012:0453a22": "出為國瑞。德風播上苑之聲。居作世模。道價高龍門",
    "X72n1437_012:0453a23": "之望。紹玄猷於紫&#x6822;。振&#x983A;運於金沙。愧識荊之未能。",
    "X72n1437_012:0453a24": "幸仰斗之有日。某志甘守璞識。局凝&#x6C37;。&#x8657;慕丹霞選",
    "X72n1437_012:0453b01": "佛之規。冒入壽昌拶空之社。驀探虎穴。當買臣入仕",
    "X72n1437_012:0453b02": "之年。伏處荷山。幾仲尼耳順之日。守先師之重囑。自",
    "X72n1437_012:0453b03": "分藏拙於雲林。遇聞老之慈光。乃獲張風於石鼓。因",
    "X72n1437_012:0453b04": "行掉臂。便爾欺聖瞞凡。無水生波。遂敢撒沙揚土。茲",
    "X72n1437_012:0453b05": "來苕水。懷一瓣以重拈。纔繞鶴林。冀雙趺之再現。何",
    "X72n1437_012:0453b06": "期鼎命之賁。遂有&#x8657;席之招。既固遜而弗容。乃勉承",
    "X72n1437_012:0453b07": "而莫逮。爝火繼日月之耀。不亦難乎。拱木當棟梁之",
    "X72n1437_012:0453b08": "推。非其質矣。驢承象任。謾言雲月是同。&#x9DC4;入鳳巢。深",
    "X72n1437_012:0453b09": "愧溪山各異。徒&#x53AA;臨&#x6C37;之懼。能忘維谷之憂。臨啟。無",
    "X72n1437_012:0453b10": "任慚愧感戴之至。",
    "X72n1437_012:0453b11": "答楊聯京太守",
    "X72n1437_012:0453b12": "[0453b12] 伏以。禪河欲決。防護全藉堅堤。法棟思隆。&#x6491;持必須",
    "X72n1437_012:0453b13": "合抱。靈山已親囑付。末法尤重金湯。恭惟。台臺上郡",
    "X72n1437_012:0453b14": "循良。清時偉器。龔黃政最。洒湛露於人寰。山斗望崇。",
    "X72n1437_012:0453b15": "布陽春於聖世。黔首盡荷春暉。緇衣亦沾化雨。悲少",
    "X72n1437_012:0453b16": "室宗猷之欲墜。值紫雲殿役之奏成。寶牘垂光。荒林",
    "X72n1437_012:0453b17": "改色。其蠡測難及。竽濫知慚。昔曾冒肆蛙鳴。今敢再",
    "X72n1437_012:0453b18": "陳驢技。況妖風浩浩。幾成滿地之邪蹤。正&#x8109;涓涓。難",
    "X72n1437_012:0453b19": "漲朝宗之巨浪。捨其難而趨其易。勢可挽乎。慎於行",
    "X72n1437_012:0453b20": "而密於藏。時之宜也。所以急撾退鼓。一任&#x5826;下草深。",
    "X72n1437_012:0453b21": "不辭拙比寒蟬。豈慮舌根苔長。若再鳴楗椎於當路。",
    "X72n1437_012:0453b22": "非所敢聞。倘得挂瓶錫於閒房。是所素願。俯俟鈞裁。",
    "X72n1437_012:0453b23": "萬冀鑒亮。臨楮。不勝瞻仰之至。",
    "X72n1437_012:0453b24": "答黃昱如諸文學",
    "X72n1437_012:0453c01": "[0453c01] 某濫竽緇侶。借座名藍。三學久&#x758E;。不成五長之技。十",
    "X72n1437_012:0453c02": "科有缺。僅同一吷之鳴。問舍翠雲。擬學龍山之隱。還",
    "X72n1437_012:0453c03": "錫石鼓。深懷馮婦之羞。空受累於&#x8657;名。飄蕩弗息。知",
    "X72n1437_012:0453c04": "難逃於俗網。勞役靡寧。道路遙遙。未聞縮地之術。雲",
    "X72n1437_012:0453c05": "山邈邈。每動登龍之思。忽接雲箋。恍對玉山峭立。欣",
    "X72n1437_012:0453c06": "讀瑤翰。渾同甘露繁濡。豈意哀慵之蹤。尚煩高明之",
    "X72n1437_012:0453c07": "慮。兼蒙厚貺。益重深慚。惟願。檀度益弘。金城永固。俾",
    "X72n1437_012:0453c08": "魔外繇是潛蹤。僧行於焉安處。則翠雲幸甚。某亦幸",
    "X72n1437_012:0453c09": "甚矣。臨楮。不勝瞻跂。"
}