{
    "T28n1554_002:0984c19": "入阿毘達磨論卷下",
    "T28n1554_002:0984c21": "塞建陀羅阿羅漢造",
    "T28n1554_002:0984c22": "三藏法師玄奘奉 詔譯",
    "T28n1554_002:0984c23": "[0984c23] 取有四種。謂欲取見取戒禁取我語取。即欲",
    "T28n1554_002:0984c24": "瀑流加無明名欲取。有三十四物。謂貪瞋慢",
    "T28n1554_002:0984c25": "無明各五疑四纏十。即有瀑流加無明名我",
    "T28n1554_002:0984c26": "語取。有四十物。謂貪慢無明各十疑八及惛",
    "T28n1554_002:0984c27": "沈掉舉。諸見中除戒禁取餘名見取。有三十",
    "T28n1554_002:0984c28": "物。戒禁取名戒禁取。有六物。由此獨處聖",
    "T28n1554_002:0984c29": "道怨故。雙誑在家出家眾故。於五見中此別",
    "T28n1554_002:0985a01": "立取。謂在家眾由此誑惑。計自餓服氣及墜",
    "T28n1554_002:0985a02": "山巖等為天道故。諸出家眾由此誑惑。計捨",
    "T28n1554_002:0985a03": "可愛境受杜多功德為淨道故。薪義是取義。",
    "T28n1554_002:0985a04": "能令業火熾然相續而生長故。如有薪故火",
    "T28n1554_002:0985a05": "得熾然。如是有煩惱故有情業得生長。又猛",
    "T28n1554_002:0985a06": "利義是取義。或纏裹義是取義。如蠶處繭自",
    "T28n1554_002:0985a07": "纏而死。如是有情四取所纏。流轉生死喪失",
    "T28n1554_002:0985a08": "慧命。身繫有四種。謂貪欲身繫。瞋恚身繫。戒",
    "T28n1554_002:0985a09": "禁取身繫。此實執身繫。欲界五部貪名初身",
    "T28n1554_002:0985a10": "繫。五部瞋名第二身繫。六戒禁取名第三身",
    "T28n1554_002:0985a11": "繫。十二見取名第四身繫。種種纏縛有情自",
    "T28n1554_002:0985a12": "纏故名身繫。是等&#x7F82;網有情身義。",
    "T28n1554_002:0985a13": "[0985a13] 蓋有五種。謂貪欲蓋瞋恚蓋惛沈睡眠蓋掉",
    "T28n1554_002:0985a14": "舉惡作蓋疑蓋。欲界五部貪名初蓋。五部瞋",
    "T28n1554_002:0985a15": "名第二蓋。欲界惛沈及不善睡眠名第三蓋。",
    "T28n1554_002:0985a16": "欲界掉舉及不善惡作名第四蓋。欲界四部",
    "T28n1554_002:0985a17": "疑名第五蓋。覆障聖道及離欲染并此二種",
    "T28n1554_002:0985a18": "加行善根。故名為蓋。",
    "T28n1554_002:0985a19": "[0985a19] 前說諸界諸趣。諸生諸地。受苦應說。云何界",
    "T28n1554_002:0985a20": "趣生。地界有三種。謂欲界色界無色界。欲界",
    "T28n1554_002:0985a21": "有二十處。謂八大地獄。一等活。二黑繩。三眾",
    "T28n1554_002:0985a22": "合四號叫五大號叫。六炎熱七極炎熱。八無",
    "T28n1554_002:0985a23": "間。并傍生鬼界為十。有四洲人一贍部洲。",
    "T28n1554_002:0985a24": "二勝身洲。三牛貨洲。四俱盧洲。有六欲天。一",
    "T28n1554_002:0985a25": "四大王眾天。二三十三天。三夜摩天。四&#x89A9;史",
    "T28n1554_002:0985a26": "多天五樂變化天。六他化自在天。合二十處。",
    "T28n1554_002:0985a27": "色界有十六處。謂初靜慮有二處。一梵眾天。",
    "T28n1554_002:0985a28": "二梵輔天。第二靜慮有三天。一少光天。二無",
    "T28n1554_002:0985a29": "量光天。三極光淨天。第三靜慮有三天。一少",
    "T28n1554_002:0985b01": "淨天。二無量淨天。三遍淨天。第四靜慮有八",
    "T28n1554_002:0985b02": "天。一無雲天。二福生天。三廣果天。四無煩",
    "T28n1554_002:0985b03": "天。五無熱天。六善現天。七善見天。八色究竟",
    "T28n1554_002:0985b04": "天。合十六處。大梵無想無別處所故非十八。",
    "T28n1554_002:0985b05": "無色界雖無上下處所。而有四種生處差別。",
    "T28n1554_002:0985b06": "一空無邊處。二識無邊處。三無所有處。四非",
    "T28n1554_002:0985b07": "想非非想處。趣有五種。一[木*奈]洛迦。二傍生。",
    "T28n1554_002:0985b08": "三鬼界。四天。五人。生有四種。謂卵胎濕化。",
    "T28n1554_002:0985b09": "地有十一。謂欲界未至靜慮中間四靜慮四",
    "T28n1554_002:0985b10": "無色為十一地。欲界有頂一向有漏。餘九地",
    "T28n1554_002:0985b11": "通有漏及無漏前。界趣生一向有漏。",
    "T28n1554_002:0985b12": "[0985b12] 智有十種。謂法智。類智。世俗智。他心智。苦",
    "T28n1554_002:0985b13": "智。集智。滅智。道智。盡智。無生智。於欲界諸",
    "T28n1554_002:0985b14": "行及彼因滅加行無間解脫勝進道。并法智",
    "T28n1554_002:0985b15": "地中所有無漏智名法智。無始時來常懷我",
    "T28n1554_002:0985b16": "執。今創見法故名法智。於色無色界諸行及",
    "T28n1554_002:0985b17": "彼因滅加行無間解脫勝進道。并類智地中",
    "T28n1554_002:0985b18": "所有無漏智名類智。隨法智生故名類智。諸",
    "T28n1554_002:0985b19": "有漏慧名世俗智。此智多於瓶衣等世俗事",
    "T28n1554_002:0985b20": "轉故。名世俗智。此有二種。一染污。二不染",
    "T28n1554_002:0985b21": "污。染污者復有二種。一見性。二非見性。見性",
    "T28n1554_002:0985b22": "有五。謂有身見。邊執見。邪見。見取。戒禁取。",
    "T28n1554_002:0985b23": "非見者。謂疑貪瞋慢無明忿害等相應慧。不",
    "T28n1554_002:0985b24": "染污者。亦有二種。一善。二無覆無記。無覆無",
    "T28n1554_002:0985b25": "記者。非見不推度故。是慧及智。善者若五識",
    "T28n1554_002:0985b26": "俱。亦非見是慧及智。若意識俱。是世俗正見",
    "T28n1554_002:0985b27": "亦慧亦智。諸定生智能了知他欲色界繫。一",
    "T28n1554_002:0985b28": "分無漏現在相似心心所法名他心智。此有",
    "T28n1554_002:0985b29": "二種。一有漏。二無漏。有漏者。能了知他欲色",
    "T28n1554_002:0985c01": "界繫心心所法。無漏者有二種。一法智品。二",
    "T28n1554_002:0985c02": "類智品。法智品者。知法智品心心所法。類智",
    "T28n1554_002:0985c03": "品者。知類智品心心所法。此智不知色無為",
    "T28n1554_002:0985c04": "心不相應行。及過去未來無色界繫。一切根",
    "T28n1554_002:0985c05": "地補特伽羅勝心心所皆不能知。於五取蘊",
    "T28n1554_002:0985c06": "果分有無漏智。作非常苦空非我行相轉名",
    "T28n1554_002:0985c07": "苦智。於五取蘊因分有無漏智。作因集生緣",
    "T28n1554_002:0985c08": "行相轉名集智。於彼滅有無漏智。作滅靜妙",
    "T28n1554_002:0985c09": "離行相轉名滅智。於彼對治得涅槃道有無漏",
    "T28n1554_002:0985c10": "智。作道如行出行相轉名道智。有無漏智作",
    "T28n1554_002:0985c11": "是思惟。苦我已知。集我已斷。滅我已證。道我",
    "T28n1554_002:0985c12": "已修。盡行相轉名盡智。有無漏智作是思惟。",
    "T28n1554_002:0985c13": "苦我已知不復更知。乃至道我已修不復更",
    "T28n1554_002:0985c14": "修。無生行相轉名無生智。此後二智不推度",
    "T28n1554_002:0985c15": "故非見性。他心智唯見性。餘六智通見性非",
    "T28n1554_002:0985c16": "見性。世俗智唯有漏。他心智通有漏及無漏。",
    "T28n1554_002:0985c17": "餘八智唯無漏。滅智唯無為緣。他心苦集道",
    "T28n1554_002:0985c18": "智唯有為緣。餘五智通有為無為緣。苦集智",
    "T28n1554_002:0985c19": "唯有漏緣。滅道智唯無漏緣。餘六智通有漏",
    "T28n1554_002:0985c20": "無漏緣。法智在六地。謂四靜慮未至中間。類",
    "T28n1554_002:0985c21": "智在九地。謂前六地下三無色。他心智在四",
    "T28n1554_002:0985c22": "地。謂四靜慮。世俗智在一切地。餘六智法智",
    "T28n1554_002:0985c23": "品者在六地。類智品者在九地。",
    "T28n1554_002:0985c24": "[0985c24] 忍有八種。謂苦集滅道。法智忍及苦集滅道",
    "T28n1554_002:0985c25": "類智忍。此八是能引決定智勝慧。忍可苦等",
    "T28n1554_002:0985c26": "四聖諦理。故名為忍。於諸忍中此八唯是",
    "T28n1554_002:0985c27": "觀察法忍。是見及慧非智自性。決定義是智",
    "T28n1554_002:0985c28": "義。此八推度意樂未息。未能審決故不名智。",
    "T28n1554_002:0985c29": "苦法智忍與欲界見苦所斷十隨眠得俱滅。",
    "T28n1554_002:0986a01": "苦法智與彼斷得俱生。忍為無間道。智為解",
    "T28n1554_002:0986a02": "脫道。對治欲界見苦所斷十種隨眠。如有二",
    "T28n1554_002:0986a03": "人。一在舍內驅賊令出。一關閉門不令復入。",
    "T28n1554_002:0986a04": "苦類智忍與色無色界見苦所斷十八隨眠得",
    "T28n1554_002:0986a05": "俱滅。苦類智與彼斷得俱生。餘如前說。如",
    "T28n1554_002:0986a06": "是四心能於三界苦諦現觀於集滅道各有四",
    "T28n1554_002:0986a07": "心。應知亦爾。此十六心能於三界四諦現觀。",
    "T28n1554_002:0986a08": "斷見所斷八十八結得預流果。餘修所斷十",
    "T28n1554_002:0986a09": "種隨眠。謂欲界四色無色界各三為十。欲界",
    "T28n1554_002:0986a10": "四種譬如束蘆。總分為九。謂從上上乃至下",
    "T28n1554_002:0986a11": "下。彼對治道無間解脫亦有九品。謂下下品",
    "T28n1554_002:0986a12": "道能對治上上品隨眠。乃至上上品道能對治",
    "T28n1554_002:0986a13": "下下品隨眠。六品盡時得一來果。九品盡時",
    "T28n1554_002:0986a14": "得不還果。如欲界四總分為九。亦有九品無",
    "T28n1554_002:0986a15": "間解脫能對治道。色無色界各有四地。一一",
    "T28n1554_002:0986a16": "地中能治所治。各有九品應知亦然。漸次斷",
    "T28n1554_002:0986a17": "彼八地隨眠。乃至有頂下下品盡時得阿羅漢",
    "T28n1554_002:0986a18": "果。四果中間所有諸道。及前見道名為四向。",
    "T28n1554_002:0986a19": "隨在彼果前。即名彼果向。如是有八補特伽",
    "T28n1554_002:0986a20": "羅。謂行四向及住四果。如是向果由種性別",
    "T28n1554_002:0986a21": "分為六種。謂鈍利根種性異生。若入見道十",
    "T28n1554_002:0986a22": "五心須名隨信行及隨法行。即此二種至修",
    "T28n1554_002:0986a23": "道位。謂從第十六心乃至金剛喻定。名信勝",
    "T28n1554_002:0986a24": "解及名見至。即此二種至無學位。謂從初盡",
    "T28n1554_002:0986a25": "智乃至最後心。名時解脫及不時解脫等。謂",
    "T28n1554_002:0986a26": "心所種類差別有無量種。依心有故名心所",
    "T28n1554_002:0986a27": "法。猶如我所。如是心所名相應行。",
    "T28n1554_002:0986a28": "[0986a28] 不相應行與此相違。謂諸得等。得謂稱說有",
    "T28n1554_002:0986a29": "法者。因法有三種。一淨。二不淨。三無記。淨",
    "T28n1554_002:0986b01": "謂信等。不淨謂貪等。無記謂化心等。若成此",
    "T28n1554_002:0986b02": "法名有法。者稱說此定因。名得獲成就。得若",
    "T28n1554_002:0986b03": "無者。貪等煩惱現在前時。有學既無。無漏心",
    "T28n1554_002:0986b04": "故。應非聖者。異生若起善無記心。爾時應名",
    "T28n1554_002:0986b05": "已離染者。又諸聖者與諸異生無涅槃得。互",
    "T28n1554_002:0986b06": "相似故應俱名異生。或俱名聖者。如法王說。",
    "T28n1554_002:0986b07": "起得成就十無學法故名聖者。永斷五支。乃",
    "T28n1554_002:0986b08": "至廣說。又世尊說。苾芻當知。若有成就善不",
    "T28n1554_002:0986b09": "善法。我見如是諸有情類。心相續中善不善",
    "T28n1554_002:0986b10": "得增長無邊。作如是說。汝等苾芻。不應校量",
    "T28n1554_002:0986b11": "有情勝劣。不應妄取補特伽羅德量淺深。乃",
    "T28n1554_002:0986b12": "至廣說。故知法外定有實得。此有二種。一者",
    "T28n1554_002:0986b13": "未得已失今獲。二者得已不失成就。應知非",
    "T28n1554_002:0986b14": "得與此相違。於何法中有得非得。於自相續",
    "T28n1554_002:0986b15": "及二滅中有得非得。非他相續。無有成就他",
    "T28n1554_002:0986b16": "身法故。非非相續。無有成就非情法故。亦非",
    "T28n1554_002:0986b17": "虛空。無有成就虛空者故。彼得無故非得亦",
    "T28n1554_002:0986b18": "無。得有三種。一者如影隨形得。二者如牛王",
    "T28n1554_002:0986b19": "引前得。三者如犢子隨後得。初得多分如無",
    "T28n1554_002:0986b20": "覆無記法。第二得多分如上地沒生欲界結",
    "T28n1554_002:0986b21": "生時欲界善法得。第三得多分如聞思所成",
    "T28n1554_002:0986b22": "慧等。除俱生所餘得。此中應作略毘婆娑。",
    "T28n1554_002:0986b23": "謂欲界繫善不善色無前生得。但有俱生及",
    "T28n1554_002:0986b24": "隨後得。除眼耳通慧及能變化心。并除少分。",
    "T28n1554_002:0986b25": "若威儀路若工巧處極數習者。諸餘一切無",
    "T28n1554_002:0986b26": "覆無記法。及有覆無記表色。唯有俱生得。",
    "T28n1554_002:0986b27": "勢力劣故無前後得。所餘諸法一一容有前",
    "T28n1554_002:0986b28": "後俱得。善法得唯善。不善法得唯不善。無",
    "T28n1554_002:0986b29": "記法得唯無記。欲界法得唯欲界。色界法",
    "T28n1554_002:0986c01": "得唯色界。無色界法得唯無色界。無漏法",
    "T28n1554_002:0986c02": "得通三界及無漏法。無漏法者。謂道諦三無",
    "T28n1554_002:0986c03": "為。俱不繫故。道諦得唯無漏非擇滅得通三",
    "T28n1554_002:0986c04": "界。擇滅得色無色界。道力起者即墮彼界。",
    "T28n1554_002:0986c05": "無漏道力起者是無漏故。無漏法得總說有",
    "T28n1554_002:0986c06": "四種。學法得唯學。無學法得唯無學。非學",
    "T28n1554_002:0986c07": "非無學法得有三種。非學非無學法者。謂諸",
    "T28n1554_002:0986c08": "有漏及無為有漏。及非擇滅得唯非學非無",
    "T28n1554_002:0986c09": "學。擇滅得學道力起者唯學。無學道力起者",
    "T28n1554_002:0986c10": "唯無學。世間道力起者。唯非學非無學。見",
    "T28n1554_002:0986c11": "所斷法得唯見所斷。修所斷法得唯修所",
    "T28n1554_002:0986c12": "斷。非所斷法得有三種。謂修所斷及非所",
    "T28n1554_002:0986c13": "斷。非所斷法者。謂道諦及無為。道諦得唯",
    "T28n1554_002:0986c14": "非所斷。非擇滅得唯修所斷。不染污故。是",
    "T28n1554_002:0986c15": "有漏故。故擇滅得。世間道力起者。唯修所",
    "T28n1554_002:0986c16": "斷。無漏道力起者唯非所斷。一切非得皆唯",
    "T28n1554_002:0986c17": "無覆無記性攝。非如前得有差別義。然過去",
    "T28n1554_002:0986c18": "未來法一一各有三世非得。現在法無現在",
    "T28n1554_002:0986c19": "非得。得與非得性相違故。無有現在可成就",
    "T28n1554_002:0986c20": "法。不成就故。然有過去未來非得。欲色無色",
    "T28n1554_002:0986c21": "界及無漏法一一皆有三界非得。無有非得",
    "T28n1554_002:0986c22": "是無漏者。非得中有異生性故。如說。云何異",
    "T28n1554_002:0986c23": "生性。謂不獲聖法。不獲即是非得異名。又諸",
    "T28n1554_002:0986c24": "非得唯無記性。故非無漏。",
    "T28n1554_002:0986c25": "[0986c25] 已離第三靜慮染。未離第四靜慮染。第四靜",
    "T28n1554_002:0986c26": "慮地心心所滅。有不相應法名無想定。雖滅",
    "T28n1554_002:0986c27": "一切心心所法而起此定。專為除想故名無",
    "T28n1554_002:0986c28": "想。如他心智。此無想定是善第四靜慮所攝。",
    "T28n1554_002:0986c29": "唯非聖者相續中起求解脫想。起此定故。聖",
    "T28n1554_002:0987a01": "者於此如惡趣想深心厭離。此唯順定受。謂",
    "T28n1554_002:0987a02": "順次生受。是加行得非離染得滅定者。謂已",
    "T28n1554_002:0987a03": "離無所有處染。有頂心心所法滅。有不相應",
    "T28n1554_002:0987a04": "法。能令大種平等相續。故名為定滅。是有頂",
    "T28n1554_002:0987a05": "地加行善攝。或順次生受。或順後次受。或順",
    "T28n1554_002:0987a06": "不定受。起此定已未得異熟便般涅槃。故不",
    "T28n1554_002:0987a07": "定受。此定能感有頂地中四蘊異熟。彼無色",
    "T28n1554_002:0987a08": "故。聖者能起非諸異生。由聖道力起此定故。",
    "T28n1554_002:0987a09": "聖者為得現法樂住求起此定。異生於此怖",
    "T28n1554_002:0987a10": "畏斷滅。無聖道力故不能起。聖者於此由加",
    "T28n1554_002:0987a11": "行得非離染得。唯佛世尊於此滅定名離染",
    "T28n1554_002:0987a12": "得。初盡智時已於此定能自在起。故名為得。",
    "T28n1554_002:0987a13": "諸佛功德不由加行。隨欲即起現在前故。若",
    "T28n1554_002:0987a14": "生無想有情天中。有法能令心心所滅。名無",
    "T28n1554_002:0987a15": "想事。是實有物。是無想定異熟果故。名異熟",
    "T28n1554_002:0987a16": "生。無記性攝。即廣果天中有一勝處。如中間",
    "T28n1554_002:0987a17": "靜慮名無情天。生時死時俱有心想。中間無",
    "T28n1554_002:0987a18": "故立無想名。彼將死時如久睡覺還起心想。",
    "T28n1554_002:0987a19": "起已不久即便命終。生於欲界。將生彼者必",
    "T28n1554_002:0987a20": "有欲界順後次受決定業故。如將生彼北俱",
    "T28n1554_002:0987a21": "盧洲。必有能感生天之業。",
    "T28n1554_002:0987a22": "[0987a22] 先業所引六處相續無間斷因。依之施設四生",
    "T28n1554_002:0987a23": "五趣。是名命根亦名為壽。故對法說。云何命",
    "T28n1554_002:0987a24": "根。謂三界壽。此有實體能持煖識。如伽他言。",
    "T28n1554_002:0987a25": " 壽煖及與識  三法捨身時",
    "T28n1554_002:0987a26": " 所捨身僵仆  如木無思覺",
    "T28n1554_002:0987a27": "[0987a27] 契經亦說。受異熟已名那落迦。乃至非想非",
    "T28n1554_002:0987a28": "非想處應知亦爾。若異命根無別有法。是根",
    "T28n1554_002:0987a29": "性攝。遍在三界。一期相續無間斷時。可依施",
    "T28n1554_002:0987b01": "設四生五趣。生無色界起自上地善染污心。",
    "T28n1554_002:0987b02": "或起下地無漏心時依何施設。化生天趣起善",
    "T28n1554_002:0987b03": "染時應名為死若起無記應復名生。撥無命",
    "T28n1554_002:0987b04": "根有斯大過。諸有情類同作事業同樂欲因。",
    "T28n1554_002:0987b05": "名眾同分。此復二種。一無差別。二有差別。無",
    "T28n1554_002:0987b06": "差別者。謂諸有情皆有我愛。同資於食樂欲",
    "T28n1554_002:0987b07": "相似。此平等因名眾同分。一一身內各別有",
    "T28n1554_002:0987b08": "一。有差別者。謂諸有情界地趣生。種姓男女",
    "T28n1554_002:0987b09": "近事苾芻。學無學等種類差別。一一身內有",
    "T28n1554_002:0987b10": "同事業。樂欲定因名眾同分。此若無者。聖非",
    "T28n1554_002:0987b11": "聖等世俗言說應皆雜亂。諸異生性異生同",
    "T28n1554_002:0987b12": "分有何差別。同樂欲等因。說名彼同分。異生",
    "T28n1554_002:0987b13": "性者。能為一切無義利因。如契經說。苾芻當",
    "T28n1554_002:0987b14": "知。我說愚夫無聞異生。無有少分惡不善",
    "T28n1554_002:0987b15": "業。彼不能造。又世尊說。若來人中得人同",
    "T28n1554_002:0987b16": "分。異生性於死生時。有捨得義。故異生性",
    "T28n1554_002:0987b17": "與同分別。",
    "T28n1554_002:0987b18": "[0987b18] 諸法生時有內因力。令彼獲得各別功能。即",
    "T28n1554_002:0987b19": "此內因說名生相。謂法生因總有二種。一內。",
    "T28n1554_002:0987b20": "二外。內謂生相。外謂六因。或四緣性。若無生",
    "T28n1554_002:0987b21": "相。諸有為法應如虛空等。雖具外因緣亦無",
    "T28n1554_002:0987b22": "生義。或應虛空等亦有可生義成有為性。是",
    "T28n1554_002:0987b23": "大過失。由此故知。別有生相能引別果。暫時",
    "T28n1554_002:0987b24": "住因說名住相。謂有為法於暫住時各有勢",
    "T28n1554_002:0987b25": "力。能引別果令暫時住。此引別果勢力內因",
    "T28n1554_002:0987b26": "說名住相。若無住相。諸有為法於暫住時。應",
    "T28n1554_002:0987b27": "更不能引於別果。由此故知有別住相。老謂",
    "T28n1554_002:0987b28": "衰損。引果功能令其不能重引別果。謂有為",
    "T28n1554_002:0987b29": "法若無異相。衰損功能何緣不能引別果。已",
    "T28n1554_002:0987c01": "更不重引。引而復引應成無窮。若爾又應非",
    "T28n1554_002:0987c02": "剎那性。由此故知別有異相。無常者謂功能",
    "T28n1554_002:0987c03": "損已。令現在法入過去因。謂有別法名為滅",
    "T28n1554_002:0987c04": "相。令從現在墮過去世。此若無者法應不",
    "T28n1554_002:0987c05": "滅。或虛空等亦有滅義。此四有為之有為相。",
    "T28n1554_002:0987c06": "若有此四有為相者。便名有為。非虛空等。然",
    "T28n1554_002:0987c07": "世尊說。有三有為之有為相。有為之起亦可",
    "T28n1554_002:0987c08": "了知。盡及住異亦可了知。為所化生厭有為",
    "T28n1554_002:0987c09": "故。如示黑耳與吉祥俱。住異二相合說為",
    "T28n1554_002:0987c10": "一。是故定有四有為相。非即所相有為法體。",
    "T28n1554_002:0987c11": "若即所相有為體者。如所相體與能相一。能",
    "T28n1554_002:0987c12": "相亦應展轉無異若爾諸法滅時應生。生時",
    "T28n1554_002:0987c13": "應滅。或全不生。此四本相。是有為故。如所相",
    "T28n1554_002:0987c14": "法有四隨相。謂名生生乃至滅滅。然非無窮。",
    "T28n1554_002:0987c15": "以四本相各相八法隨相唯能各相一故。謂",
    "T28n1554_002:0987c16": "法生時并其自體九法俱起。自體為一相隨",
    "T28n1554_002:0987c17": "相八。本相中生。除其自體生餘八法。隨相中",
    "T28n1554_002:0987c18": "生於九法內唯生本生。勢力劣故。住異滅相",
    "T28n1554_002:0987c19": "應知亦爾。本相依法。隨相依隨相。法因",
    "T28n1554_002:0987c20": "相故得有作因。相因隨相得有作用。作用者",
    "T28n1554_002:0987c21": "何。謂生住異滅。所生等者。謂引果功能。故有",
    "T28n1554_002:0987c22": "為法體雖恒有而用非常。假茲四相內外因",
    "T28n1554_002:0987c23": "力。用得成故名身句身。文身等者。謂依",
    "T28n1554_002:0987c24": "語生。如智帶義影像而現。能詮自義名名句",
    "T28n1554_002:0987c25": "文。即是想章字之異目。如眼識等依眼等生。",
    "T28n1554_002:0987c26": "帶色等義影像而現。能了自境名等亦爾。非",
    "T28n1554_002:0987c27": "即語音親能詮義。勿說火時便燒於口。要依",
    "T28n1554_002:0987c28": "語故火等名生。由火等名詮火等義。詮者謂",
    "T28n1554_002:0987c29": "能於所顯義生他覺慧。非與義合。聲有礙故。",
    "T28n1554_002:0988a01": "諸記論者所執常聲理不成故。不應離此名句",
    "T28n1554_002:0988a02": "文三。可執有法能詮於義。然四種法似同一",
    "T28n1554_002:0988a03": "相。一聲二名三義四智。此中名者。謂色等想。",
    "T28n1554_002:0988a04": "句者謂能詮義究竟。如說。諸惡莫作等頌。世",
    "T28n1554_002:0988a05": "間亦說。提婆達多驅白牛來搆取乳等。文者",
    "T28n1554_002:0988a06": "即是[褒-保+可]壹等字。此三各別合集同類說之為",
    "T28n1554_002:0988a07": "身。如大仙說。苾芻當知。如來出世便有名身",
    "T28n1554_002:0988a08": "句身文身可了知者。意說諦實蘊處界。沙門",
    "T28n1554_002:0988a09": "果緣起等法名句文身。又世尊說。如來得彼",
    "T28n1554_002:0988a10": "彼名句文身者。意說如來獲得彼彼不共佛",
    "T28n1554_002:0988a11": "法名句文身等。謂此中義類差別諸行句義。",
    "T28n1554_002:0988a12": "齊此應知。識句義者。謂總了別色等境事故",
    "T28n1554_002:0988a13": "名為識。即於色等六種境中。由眼等根伴助",
    "T28n1554_002:0988a14": "而起現在作用。唯總分別色等境事說名為",
    "T28n1554_002:0988a15": "識。若能分別差別相者。即名受等諸心所法。",
    "T28n1554_002:0988a16": "識無彼用但作所依。識用但於現在世有一剎那",
    "T28n1554_002:0988a17": "頃。能有了別。此亦名意。亦名為心。亦是施設",
    "T28n1554_002:0988a18": "有情本事。於色等境了別為用。由根境別說",
    "T28n1554_002:0988a19": "有六種。謂名眼識乃至意識。佛於經中自說",
    "T28n1554_002:0988a20": "彼相。謂能了別故立識名。由此故知了別為相。",
    "T28n1554_002:0988a21": "[0988a21] 前於思擇有為相中。說法生因總有二種。一",
    "T28n1554_002:0988a22": "內。二外。內謂生相。外謂六因。或四緣性。",
    "T28n1554_002:0988a23": "今應思擇。因緣者何。因有六種。一相應因。",
    "T28n1554_002:0988a24": "二俱有因。三同類因。四遍行因。五異熟因。",
    "T28n1554_002:0988a25": "六能作因。心心所法展轉相應。同取一境名",
    "T28n1554_002:0988a26": "相應因。如心與受等。受等與受等。受等復與",
    "T28n1554_002:0988a27": "心。各除其自性。諸有為法更互為果。或同一",
    "T28n1554_002:0988a28": "果。名俱有因。如諸大種所相能相。心心隨轉",
    "T28n1554_002:0988a29": "更互相望。二因別者。如諸商人更相助力能",
    "T28n1554_002:0988b01": "過嶮路。是俱有因。諸所飲食展轉同義。是相",
    "T28n1554_002:0988b02": "應因。心隨轉者。謂諸心所及諸靜慮無漏律",
    "T28n1554_002:0988b03": "儀諸有為相。以彼與心俱墮一世一起一住一",
    "T28n1554_002:0988b04": "滅一果一等流一異熟因善因不善因無",
    "T28n1554_002:0988b05": "記。由此十因名心隨轉。自地自部前生諸法。",
    "T28n1554_002:0988b06": "如種子法。與後相似為同類因。自地前生諸",
    "T28n1554_002:0988b07": "遍行法。與後染法為遍行因。一切不善有漏",
    "T28n1554_002:0988b08": "善法。與自異熟為異熟因。諸法生時除其自",
    "T28n1554_002:0988b09": "性。以一切法為能作因。或唯無障。或能生",
    "T28n1554_002:0988b10": "故。如是六因總以一切有為果。為是所生",
    "T28n1554_002:0988b11": "故。謂相應俱有因得士用果。由此勢力彼得",
    "T28n1554_002:0988b12": "生故。此名士用。彼名為果。同類遍行因得等",
    "T28n1554_002:0988b13": "流果。果似因故說名為等。從因生故復說為",
    "T28n1554_002:0988b14": "流。果即等流名等流果。異熟因得異熟果。果",
    "T28n1554_002:0988b15": "不似因故說為異熟。謂成熟堪受用故。果即",
    "T28n1554_002:0988b16": "異熟名異熟果。唯有情數攝。無覆無記性。",
    "T28n1554_002:0988b17": "能作因得增上果。此增上力彼得生故。如眼",
    "T28n1554_002:0988b18": "根等於眼識等。及田夫等於稼穡等。由前增",
    "T28n1554_002:0988b19": "上後法得生。增上之果名增上果。擇滅無為",
    "T28n1554_002:0988b20": "名離繫果。此由道得非道所生。果即離繫名",
    "T28n1554_002:0988b21": "離繫果。緣有四種。謂因。等無間。所緣。增上",
    "T28n1554_002:0988b22": "緣。除能作餘五因名因緣。過去現在心心所",
    "T28n1554_002:0988b23": "法。除阿羅漢最後心等。名等無間緣。一切法",
    "T28n1554_002:0988b24": "名所緣緣。能作因性名增上緣。",
    "T28n1554_002:0988b25": "[0988b25] 容有礙物是虛空相。此增上力彼得生故。能",
    "T28n1554_002:0988b26": "有所容受是虛空性故。此若無者。諸有礙物",
    "T28n1554_002:0988b27": "應不得生。無容者故。如世尊說。梵志當知。風",
    "T28n1554_002:0988b28": "依虛空。婆羅門曰。虛空依何。佛復告言。汝問",
    "T28n1554_002:0988b29": "非理。虛空無色無見無對。當何所依。然有光",
    "T28n1554_002:0988c01": "明虛空可了。故知實有虛空無為。此體若無",
    "T28n1554_002:0988c02": "風何依住。說無色等言何所依。因有光明何",
    "T28n1554_002:0988c03": "所了別。了龜毛等。不因比故。",
    "T28n1554_002:0988c04": "[0988c04] 眾苦永斷說名擇滅。眾苦者何。謂諸生死。如",
    "T28n1554_002:0988c05": "世尊說。苾芻當知。諸有若生即說為苦。諸有",
    "T28n1554_002:0988c06": "即是生死別名。有若不生名苦永斷。如堤堰",
    "T28n1554_002:0988c07": "水。如壁障風。令苦不生名為擇滅。擇謂揀擇",
    "T28n1554_002:0988c08": "即勝善慧。於四聖諦數數簡擇。彼所得滅立",
    "T28n1554_002:0988c09": "擇滅名。此隨所斷體有無量。以所斷法量無",
    "T28n1554_002:0988c10": "邊故。若體一者初道已得。修後諸道便應無",
    "T28n1554_002:0988c11": "用。若言初證少分非全。即一滅體應有多分。",
    "T28n1554_002:0988c12": "一體多分與理相違。隨有漏法有爾所量擇",
    "T28n1554_002:0988c13": "滅無為應知亦爾。此說為善。應正理故。此隨",
    "T28n1554_002:0988c14": "道別立八十九。隨斷遍知立有九種。若隨五",
    "T28n1554_002:0988c15": "部立有五種。又隨果別總立為四。謂預流等。",
    "T28n1554_002:0988c16": "由斷離滅界別立三。由斷苦集及有餘依無",
    "T28n1554_002:0988c17": "餘依別總立二種。約生死斷總立為一。如是",
    "T28n1554_002:0988c18": "擇滅有多異名。謂名盡離滅涅槃等。如人經",
    "T28n1554_002:0988c19": "說。苾芻當知。四無色蘊及眼色等總名為人。",
    "T28n1554_002:0988c20": "於中假想說名有情。亦名意生。亦名為人摩",
    "T28n1554_002:0988c21": "納婆等。此中自謂我眼等見色等。發起種種",
    "T28n1554_002:0988c22": "世俗言論。謂此具壽有如是名如是族姓。乃",
    "T28n1554_002:0988c23": "至廣說。苾芻當知。此唯有想唯有言說。如",
    "T28n1554_002:0988c24": "是諸法皆是無常。有為緣生由此故苦。謂生",
    "T28n1554_002:0988c25": "時苦住等亦苦。於此眾苦永斷無餘。除棄變",
    "T28n1554_002:0988c26": "吐盡離染滅寂靜隱沒。餘不續起名永不生。",
    "T28n1554_002:0988c27": "此極靜妙。謂一切依除棄愛盡離滅涅槃。所",
    "T28n1554_002:0988c28": "言一切依除棄者。謂此滅中永捨一切五取",
    "T28n1554_002:0988c29": "蘊苦。言愛盡者。謂此滅中現盡諸愛。得此滅",
    "T28n1554_002:0989a01": "已永離染法故名為離。獲此滅已眾苦皆息",
    "T28n1554_002:0989a02": "故名為滅。證此滅已一切災患煩惱火滅故",
    "T28n1554_002:0989a03": "名涅槃。",
    "T28n1554_002:0989a04": "[0989a04] 非擇滅者。謂有別法畢竟障礙未來法生。但",
    "T28n1554_002:0989a05": "由闕緣非由擇得。如眼與意專一色時。餘色",
    "T28n1554_002:0989a06": "聲香味觸等謝。緣彼境界五識身等。由得此",
    "T28n1554_002:0989a07": "滅能永障故。住未來世畢竟不生。緣闕亦由",
    "T28n1554_002:0989a08": "此滅勢力。故非擇滅決定實有。如世尊說。若",
    "T28n1554_002:0989a09": "於爾時樂受現前二受便滅。彼言滅者。除此",
    "T28n1554_002:0989a10": "是何。定非無常及擇滅故。又契經說。苾芻當",
    "T28n1554_002:0989a11": "知。若得預流。已盡地獄。已盡鬼界。已盡傍",
    "T28n1554_002:0989a12": "生。此言盡者是非擇滅。爾時異熟法未得擇",
    "T28n1554_002:0989a13": "滅故。為初業者愛樂勤學。離諸問答略制斯",
    "T28n1554_002:0989a14": "論。諸未遍知阿毘達磨深密相者。隨自意集",
    "T28n1554_002:0989a15": "諸戲論聚置於現前。妄構邪難欲相誹毀。彼",
    "T28n1554_002:0989a16": "即謗佛所說至教。如世尊說。有二種人謗佛",
    "T28n1554_002:0989a17": "至教。一者不信生於憎嫉。二者雖信而惡受",
    "T28n1554_002:0989a18": "持。"
}