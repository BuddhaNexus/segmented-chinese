{
    "X04n0223_006:0047a05": "大方廣佛新華嚴經合論卷第六",
    "X04n0223_006:0047a06": "唐于闐國三藏沙門實叉難陀譯經",
    "X04n0223_006:0047a07": "唐太原方山長者李通玄造論",
    "X04n0223_006:0047a08": "唐福州開元寺沙門志寧釐經合論",
    "X04n0223_006:0047a09": "[0047a09] 【論】初地菩薩多百法明門王化多百佛世界二地",
    "X04n0223_006:0047a10": "菩薩多千法明門王化多千佛世界者不同權教",
    "X04n0223_006:0047a11": "實有分限如前數法互相徹入又如人以指畫空",
    "X04n0223_006:0047a12": "作百千微塵數分復以手除之令盡然彼空中無",
    "X04n0223_006:0047a13": "有增減以情量故見彼&#x8657;空數有增減此經亦爾",
    "X04n0223_006:0047a14": "所有菩薩安立諸地法門增減亦復如是為成諸",
    "X04n0223_006:0047a15": "有情故使令進修若也一&#x69E9;皆平無心進也凡夫",
    "X04n0223_006:0047a16": "無有策修之心發心修至不修方知萬法無修也",
    "X04n0223_006:0047a17": "而實教菩薩一得一切得為稱法體中無前後故",
    "X04n0223_006:0047a18": "猶如帝網光影互相參徹相入無前後際也亦如",
    "X04n0223_006:0047a19": "百千寶鏡同臨妙像一一鏡中影像相入色像齊",
    "X04n0223_006:0047a20": "平如佛果位中諸菩薩為從性起法身根本智為",
    "X04n0223_006:0047a21": "十住之中創證心故所有法門境界皆悉依本以",
    "X04n0223_006:0047a22": "體用通收皆悉徹故還以性齊即時齊故更有餘",
    "X04n0223_006:0047a23": "不齊之法為不可也不同權學情障未亡九地已",
    "X04n0223_006:0047a24": "來未見佛性所立地位皆有分劑而實可得為未",
    "X04n0223_006:0047b01": "見佛性有假真如障故是故經云十地差別如空",
    "X04n0223_006:0047b02": "中鳥跡如是地位法門權施增減為逐眾生情故",
    "X04n0223_006:0047b03": "體道者真俗便為一真也一切真故都無假法不",
    "X04n0223_006:0047b04": "可於此圓教作增減見同其漸也此經所有一切",
    "X04n0223_006:0047b05": "眾海菩薩天龍諸神等眾皆佛果位海諸菩薩眾",
    "X04n0223_006:0047b06": "非是凡夫欲令入者即同聖故明毗盧遮那攝化",
    "X04n0223_006:0047b07": "境界等眾生&#x5FA7;故皆是佛果位眾以化儀主伴故",
    "X04n0223_006:0047b08": "如是果德位眾共會成法示悟眾生成法之後入",
    "X04n0223_006:0047b09": "法界品中文殊師利以此果德法門出祇園會外",
    "X04n0223_006:0047b10": "南行欲往覺城中利樂於人舍利弗六千比丘路",
    "X04n0223_006:0047b11": "上發心得十耳十眼覺城東會善財&#x5FA7;求諸友一",
    "X04n0223_006:0047b12": "生佛果圓明五百優婆塞五百優婆夷五百童子",
    "X04n0223_006:0047b13": "五百童女皆如善財經文不可一一具陳同會總",
    "X04n0223_006:0047b14": "皆如是若也無緣總亦不聞如祇園羅漢比丘等",
    "X04n0223_006:0047b15": "同會不聞不見如來說此華嚴經典是五眾同會",
    "X04n0223_006:0047b16": "於文殊所同聞此法悉皆同證之流是故經云此",
    "X04n0223_006:0047b17": "經不入凡夫手能深信者情過三乘權學之流何",
    "X04n0223_006:0047b18": "況能證者故此經賢首品中云一切世間&#x7FA3;生類",
    "X04n0223_006:0047b19": "&#x5C20;有欲求聲聞乘求緣覺乘轉復少求大乘者甚",
    "X04n0223_006:0047b20": "希有求大乘者猶為易能信此法為甚難是故當",
    "X04n0223_006:0047b21": "知正集海會未有人中凡夫純是諸天果位菩薩",
    "X04n0223_006:0047b22": "集會成其教法文殊覺城所化始明以此教法將",
    "X04n0223_006:0047b23": "用利樂閻浮提眾生善財等五眾總表實得此法",
    "X04n0223_006:0047b24": "者餘意如前所明如是來眾純是果位菩薩來明",
    "X04n0223_006:0047c01": "果德用備上機都無權教菩薩小乘人天凡夫因",
    "X04n0223_006:0047c02": "果等眾來集此會權教菩薩至於九地已來不預",
    "X04n0223_006:0047c03": "此眾何況凡夫何以故為行六波羅蜜故有雖行",
    "X04n0223_006:0047c04": "十波羅蜜者由三僧祇劫成道果德故不同此教",
    "X04n0223_006:0047c05": "一時即一切時非情所收故出祇園會文殊南行",
    "X04n0223_006:0047c06": "六千比丘路上發心者此明許聲聞亦有最上之",
    "X04n0223_006:0047c07": "器堪能入此最上乘中又彼六千比丘於舍利弗",
    "X04n0223_006:0047c08": "所皆新出家未忻小果以器利故方能發心至此",
    "X04n0223_006:0047c09": "位流若登小果卒迴難得如舍利弗即是影響聲",
    "X04n0223_006:0047c10": "聞非實聲聞也即是已登佛位入流接凡以此義",
    "X04n0223_006:0047c11": "故此經來眾與權教不同化佛設有處純會菩薩",
    "X04n0223_006:0047c12": "無小乘者亦不同此教何以故或有教說即因成",
    "X04n0223_006:0047c13": "佛者即不行五位或五位行相體用不同如前已",
    "X04n0223_006:0047c14": "述故如是准例無有同者法既不同眾亦全別又",
    "X04n0223_006:0047c15": "於此經中所有來眾有十種同法與諸經來眾不",
    "X04n0223_006:0047c16": "同一色身同二法身根本智同三慈悲智位次同",
    "X04n0223_006:0047c17": "四言說法輪同五來處同六所成法則同七與佛",
    "X04n0223_006:0047c18": "因果同八事佛師弟同九報身國土圓滿同十懷",
    "X04n0223_006:0047c19": "疑獲益同一色身同者如五位中諸菩薩各從十",
    "X04n0223_006:0047c20": "方來一一方來眾皆有十佛剎微塵數眾菩薩來",
    "X04n0223_006:0047c21": "皆金色身目髮紺青與當位菩薩色身相似諸天",
    "X04n0223_006:0047c22": "八部之眾當類相似明得法同故報亦同如初會",
    "X04n0223_006:0047c23": "中有五十五種部類雖別明行門攝化異故然其",
    "X04n0223_006:0047c24": "行相身色法門五十五部互相參徹一行作多行",
    "X04n0223_006:0048a01": "多行作一行一身作多身多身作一身相似故前",
    "X04n0223_006:0048a02": "後十處十會例然二法身本智同者如十處十會",
    "X04n0223_006:0048a03": "中所有眾海皆同如來法性身本智慧故設有新",
    "X04n0223_006:0048a04": "學凡夫入會之者見聞佛法剎那證入皆齊如來",
    "X04n0223_006:0048a05": "法性身根本智故無有入會見聞法者不同佛身",
    "X04n0223_006:0048a06": "智慧者五百羅漢身在會內不見不聞不知不覺",
    "X04n0223_006:0048a07": "此之大會及所說法門不同權教菩薩一乘人天",
    "X04n0223_006:0048a08": "八部同會見佛聞法獲益全殊三慈悲智同者法",
    "X04n0223_006:0048a09": "身本智及差別智慈悲體同解行合故為文殊普",
    "X04n0223_006:0048a10": "賢佛果始終一法故如華嚴經三寶者佛為佛寶",
    "X04n0223_006:0048a11": "文殊為法寶普賢為僧寶是古今佛之舊法故若",
    "X04n0223_006:0048a12": "合即一切皆同為本如是故非造作有非成壞故",
    "X04n0223_006:0048a13": "四言說法輪同者如經中五位菩薩各十方來一",
    "X04n0223_006:0048a14": "一方各有十佛剎微塵數菩薩來至此會十方世",
    "X04n0223_006:0048a15": "界皆悉如是一時雲集異口同音十方眾海一時",
    "X04n0223_006:0048a16": "說偈皆同文句名字恰合一無差別為智慧同法",
    "X04n0223_006:0048a17": "行同所說法門十方世界一種皆同不似餘經之",
    "X04n0223_006:0048a18": "眾解行差別有得不得故五五位菩薩眾來處同",
    "X04n0223_006:0048a19": "者為此五位菩薩所來會者十方一切處皆至又",
    "X04n0223_006:0048a20": "十方世界及微塵中一一菩薩皆共住為居法界",
    "X04n0223_006:0048a21": "體自他彼此遠近情盡故總不出一塵故亦本來",
    "X04n0223_006:0048a22": "無入故不似權教三祇未滿諸見未亡來至此已",
    "X04n0223_006:0048a23": "各還本土又未論一塵之境圓法界故然通變皆",
    "X04n0223_006:0048a24": "有限故皆言神通非本法故六所成法則同者十",
    "X04n0223_006:0048b01": "信十住五位六位菩薩行門十方世界同施設故",
    "X04n0223_006:0048b02": "十方世界古今諸佛同此法故頓示因果在剎那",
    "X04n0223_006:0048b03": "中其法元來無前後故非同權教因前果後故十",
    "X04n0223_006:0048b04": "地位終方始見性地前菩薩是凡夫故設有地前",
    "X04n0223_006:0048b05": "成佛者推為誓願力能非本法故或推地上菩薩",
    "X04n0223_006:0048b06": "引諸凡夫起勝行故非論本法本來佛故此華嚴",
    "X04n0223_006:0048b07": "經所施法則直論根本智佛自乘門不論權教開",
    "X04n0223_006:0048b08": "三乘門設多劫故直明眾生本來自體無作者故",
    "X04n0223_006:0048b09": "性本自法界元真佛智慧故以為所乘也七與佛",
    "X04n0223_006:0048b10": "因果同者既是文殊法身智身諸佛果德普賢行",
    "X04n0223_006:0048b11": "門本來一法此諸眾海皆悉同之故初發心時便",
    "X04n0223_006:0048b12": "成正覺於一剎那際皆得此之法者不許於剎那",
    "X04n0223_006:0048b13": "際外有別時得者即非本法故若有人於佛法中",
    "X04n0223_006:0048b14": "見佛成道作劫量延促處所而生見者信亦未成",
    "X04n0223_006:0048b15": "未論修道見道是故修道者莫作如是順情所迷",
    "X04n0223_006:0048b16": "妄云修道輪轉生死無有休息此是情量非是佛",
    "X04n0223_006:0048b17": "法是故此經來眾皆與佛果位齊還成佛果位法",
    "X04n0223_006:0048b18": "若有見聞悟入皆同佛果位為依本智慧法故八",
    "X04n0223_006:0048b19": "事佛師弟同者如因陀羅網影互相徹此十會法",
    "X04n0223_006:0048b20": "界海中菩薩&#x5FA7;法界中一切佛所皆有其身奉事",
    "X04n0223_006:0048b21": "諸佛成師弟之敬門能同佛果師弟之敬不失故",
    "X04n0223_006:0048b22": "不同權教有自他佛故有往彼佛所來還歸自土",
    "X04n0223_006:0048b23": "故不同此教不移本處不作神通而依本法恒&#x5FA7;",
    "X04n0223_006:0048b24": "滿故承事諸佛能同別故九報身圓滿國土同者",
    "X04n0223_006:0048c01": "為以實法故而起信修法既恒&#x5FA7;身亦&#x5FA7;故依法",
    "X04n0223_006:0048c02": "智行身土皆圓此以一圓即一切滿故以無作智",
    "X04n0223_006:0048c03": "終大小量故為依本法身智身為依正報亦等故",
    "X04n0223_006:0048c04": "十懷疑獲益同者如初會中五十五眾一時同疑",
    "X04n0223_006:0048c05": "心念同請如來放光示現果德一時同益諸眾各",
    "X04n0223_006:0048c06": "得一法一人得諸人之法已下九會皆悉如是如",
    "X04n0223_006:0048c07": "上來眾十種同法比於餘教全無相似此本智本",
    "X04n0223_006:0048c08": "法本時本處古佛本法六位行門大眾之海充滿",
    "X04n0223_006:0048c09": "&#x8657;空微塵之中重重如是一時集會如此經中大",
    "X04n0223_006:0048c10": "眾之海從前至後皆是成就彰表如來所乘五位",
    "X04n0223_006:0048c11": "六位佛因果門無有一人得三乘果者皆以此法",
    "X04n0223_006:0048c12": "十住初心體用齊佛依本智法故不增不減於法",
    "X04n0223_006:0048c13": "體性任運利生十處十會來眾行相隨文釋義方",
    "X04n0223_006:0048c14": "可料簡。",
    "X04n0223_006:0048c15": "[0048c15] 第八明所施法門理事別者如化佛權教中說有",
    "X04n0223_006:0048c16": "情有佛性無情無佛性一切草木不能成道轉法",
    "X04n0223_006:0048c17": "輪等如華嚴經即是越情實教即不如彼化佛權",
    "X04n0223_006:0048c18": "宗約凡化教如功德林菩薩等十林菩薩所從來",
    "X04n0223_006:0048c19": "國國亦名慧一切境界總名慧體何以然者無有",
    "X04n0223_006:0048c20": "情無無情故所以然者無二見故為一真智境界",
    "X04n0223_006:0048c21": "無成佛者無不成者故夫有情無情者此是依業",
    "X04n0223_006:0048c22": "說夫論成佛者非屬業故若非屬業者即非有情",
    "X04n0223_006:0048c23": "非無情故何得於出情法上計言有成佛不成佛",
    "X04n0223_006:0048c24": "耶彼有情此無情者是業收非佛解脫故豈將自",
    "X04n0223_006:0049a01": "己情業之計作如是卜量情與非情成與不成如",
    "X04n0223_006:0049a02": "經所說是諸法空相不生不滅不垢不淨世間相",
    "X04n0223_006:0049a03": "常住諸法住法位如是之道為有情及非情邪如",
    "X04n0223_006:0049a04": "此華嚴經中大意本無凡聖情與非情全真法體",
    "X04n0223_006:0049a05": "為一佛智境界更無餘事莫將凡夫情量妄作斟",
    "X04n0223_006:0049a06": "量若存情計者見有情成佛見無情不成佛此為",
    "X04n0223_006:0049a07": "自身業執如是解者終不成佛夫言理性&#x5FA7;非情",
    "X04n0223_006:0049a08": "者而不同有情成佛者此由未見法空不依實慧",
    "X04n0223_006:0049a09": "未了得世間諸相本來常住但見隨情識變生滅",
    "X04n0223_006:0049a10": "之相而妄斟酌言非情但有其理&#x5FA7;故只如成佛",
    "X04n0223_006:0049a11": "豈可理外別有佛耶若理即是佛者於此理中情",
    "X04n0223_006:0049a12": "與非情本無異相豈從妄見立情非情耶如佛是",
    "X04n0223_006:0049a13": "非情應不得成佛若有成大菩提者不依此二見",
    "X04n0223_006:0049a14": "是故法華經會權歸一實經云種種性相義我及",
    "X04n0223_006:0049a15": "十方佛乃能知是事聲聞辟支佛不退諸菩薩如",
    "X04n0223_006:0049a16": "是等三乘權學總皆不能了廣如彼經如華嚴經",
    "X04n0223_006:0049a17": "中無有情與非情俱為智智境界一切山河樹木",
    "X04n0223_006:0049a18": "皆能現佛菩薩身及說法與佛體同能同能別自",
    "X04n0223_006:0049a19": "在無礙佛於世界中住持安立自在莊嚴境界差",
    "X04n0223_006:0049a20": "殊莊嚴各異於其妙剎國土莊嚴一一境中纖塵",
    "X04n0223_006:0049a21": "之內佛身出現剎海重重佛身無盡佛身毛孔亦",
    "X04n0223_006:0049a22": "復如是境界重重佛身無盡互相徹入能同能別",
    "X04n0223_006:0049a23": "全同全異淨穢國土無障無礙不論如是情與非",
    "X04n0223_006:0049a24": "情是故今言所施教門別又權教之中諸行為先",
    "X04n0223_006:0049b01": "佛果在十地之後此教之中佛果根本智為先證",
    "X04n0223_006:0049b02": "以差別智而互為資因果行相一時頓徹無前後",
    "X04n0223_006:0049b03": "際一成一切成一壞一切壞不同餘教一地修一",
    "X04n0223_006:0049b04": "地以為性齊時齊行齊智齊故以修定慧用智觀",
    "X04n0223_006:0049b05": "之莫將情解。",
    "X04n0223_006:0049b06": "[0049b06] 第九明與諸三乘得果別者如經所說為聲聞人",
    "X04n0223_006:0049b07": "說四諦法生老病死為緣覺人說十二緣行為諸",
    "X04n0223_006:0049b08": "菩薩說應六波羅蜜今此華嚴經亦說四諦法即",
    "X04n0223_006:0049b09": "與聲聞四諦法不同如四諦品中廣明皆為四諦",
    "X04n0223_006:0049b10": "明苦集本真元來是根本智不同三乘有忻厭故",
    "X04n0223_006:0049b11": "又五地菩薩作十諦觀一切十方世界諸佛皆說",
    "X04n0223_006:0049b12": "四諦法輪但隨類音不同爾如世間孔老一切治",
    "X04n0223_006:0049b13": "眾生法總是四諦法但隨器所授深淺不同或說",
    "X04n0223_006:0049b14": "十二分教門或作&#x546A;說皆為四諦法輪所收聲聞",
    "X04n0223_006:0049b15": "之人但隨自根器得一分斷苦之教只如小乘斷",
    "X04n0223_006:0049b16": "苦之法廣如小乘等部所說且約四乘總相所趣",
    "X04n0223_006:0049b17": "成果處論之聲聞觀苦集二諦深生厭離作無常",
    "X04n0223_006:0049b18": "不淨白骨微塵等觀知身空寂隨空寂法智滅身",
    "X04n0223_006:0049b19": "亡不生悲智名之為滅以此滅處名為涅槃設當",
    "X04n0223_006:0049b20": "從空起後亦無世間三毒等過為在道前修諸觀",
    "X04n0223_006:0049b21": "等以觀折伏如&#x546A;毒蛇又修生空知心性滅本來",
    "X04n0223_006:0049b22": "無我以此人無我法故空三毒業不生悲智出定",
    "X04n0223_006:0049b23": "入定無離此修不離此者畢竟同空悲心頓息名",
    "X04n0223_006:0049b24": "為滅諦滅伏諸苦名為滅諦以此滅諦名為道諦",
    "X04n0223_006:0049c01": "如楞伽經說譬如昏醉人酒消然後覺彼覺法亦",
    "X04n0223_006:0049c02": "然得佛無上身如是等比不依佛慧偏修空定從",
    "X04n0223_006:0049c03": "此知過迴心從正能成佛身如經所說有永滅者",
    "X04n0223_006:0049c04": "為滯寂故責令早修不應永滅也為修生涅槃非",
    "X04n0223_006:0049c05": "永滅故此乃大乘經中自有和會如華嚴經中都",
    "X04n0223_006:0049c06": "無此文如緣覺之流知十二緣生之法本來無實",
    "X04n0223_006:0049c07": "自體皆空知身知心自皆無主身心無主性恒無",
    "X04n0223_006:0049c08": "我以無我故無明便滅無明滅十二緣滅逍遙任",
    "X04n0223_006:0049c09": "性獨覺自居異聲聞故不趣於寂異菩薩故無有",
    "X04n0223_006:0049c10": "悲智准不趣寂故即勝聲聞准能持法故即不如",
    "X04n0223_006:0049c11": "聲聞以聲聞之人聞佛所說大乘經典亦能宣傳",
    "X04n0223_006:0049c12": "但未親證如淨名所責無以生滅心行說實相法",
    "X04n0223_006:0049c13": "權教菩薩創迴二乘及小菩薩未能全具大悲智",
    "X04n0223_006:0049c14": "者如大品經等是也但說六波羅蜜引起小根令",
    "X04n0223_006:0049c15": "成智慧以彼偏修定業滯在無智故但說六波羅",
    "X04n0223_006:0049c16": "蜜以根劣故猶怖生死未說七八九十波羅蜜等",
    "X04n0223_006:0049c17": "為無方便波羅蜜成其大悲故處於生死能運度",
    "X04n0223_006:0049c18": "故如仁王經中外凡內凡修六波羅蜜作六種人",
    "X04n0223_006:0049c19": "王忍等已上四波羅蜜俱是四種輪王十地十聖",
    "X04n0223_006:0049c20": "修十波羅蜜能成十種天王又餘經漸迴彼二乘",
    "X04n0223_006:0049c21": "分學及頓學等根成其悲智雖修十波羅蜜猶修",
    "X04n0223_006:0049c22": "假真如觀作諸法從本已來自體凝然不遷不變",
    "X04n0223_006:0049c23": "觀破修空有二執成不生不滅法門猶觀當情九",
    "X04n0223_006:0049c24": "地已來未明佛性為修彼假智乃成障故如前已",
    "X04n0223_006:0050a01": "說如此經為上上根人頓示本智初心創發十住",
    "X04n0223_006:0050a02": "位上即與佛同智慧如善財妙&#x5CEF;山頂得憶念一",
    "X04n0223_006:0050a03": "切諸佛智慧光明是其義也以依本智法即無所",
    "X04n0223_006:0050a04": "修故本無障故任運悲智不作而成隨緣六道無",
    "X04n0223_006:0050a05": "非法界了緣生法自體恒真更無修作所有念慮",
    "X04n0223_006:0050a06": "皆從智生但知任運對現色身說法應機如響相",
    "X04n0223_006:0050a07": "對恒處生死流法身常寂雖經多劫體不移時入",
    "X04n0223_006:0050a08": "死出生非沒生也任大悲智法隨緣故法應如是",
    "X04n0223_006:0050a09": "性無憂惱不住證修法如是故龍女善財總明如",
    "X04n0223_006:0050a10": "是此法難信三乘拱手遙推是化非是人修直說",
    "X04n0223_006:0050a11": "僧祇逐情立劫焉能信此無時智門是故經云能",
    "X04n0223_006:0050a12": "信此法為甚難者即其事也設經多劫勤苦作修",
    "X04n0223_006:0050a13": "有得有求作長作短作是作非作成作壞捨身壞",
    "X04n0223_006:0050a14": "命豈有成佛之期何如初心即須如是入佛智境",
    "X04n0223_006:0050a15": "修學豈不省力不枉功邪以此義故聲聞緣覺權",
    "X04n0223_006:0050a16": "教菩薩不真解四諦十二緣及真如法身實智境",
    "X04n0223_006:0050a17": "界皆是毗盧遮那方便引修向此華嚴真實之海",
    "X04n0223_006:0050a18": "令歸本法任智施為所修諸地隨智所作不起能",
    "X04n0223_006:0050a19": "心而皆成辨一切種智不似諸教地上別作對治",
    "X04n0223_006:0050a20": "但十信終心十住初位即自了知混然法界本智",
    "X04n0223_006:0050a21": "慧境凡聖不異脫體全真不見有情無情有性無",
    "X04n0223_006:0050a22": "性如是繫障任法不生如經所說如來成等正覺",
    "X04n0223_006:0050a23": "出興於世以其自身之智普見眾生成等正覺善",
    "X04n0223_006:0050a24": "惡情絕性相無殊雖度眾生而無度者是則名為",
    "X04n0223_006:0050b01": "種如來相諸善根故如是之法付囑流通全與三",
    "X04n0223_006:0050b02": "乘淺深懸異如大乘權學二乘及人天不聞如此",
    "X04n0223_006:0050b03": "華嚴經典上上根流唯希佛因果位諸菩薩等而",
    "X04n0223_006:0050b04": "能聞之如上四乘之內具有明證如是所乘既別",
    "X04n0223_006:0050b05": "見諦全殊於一名言淺深全隔又如華嚴十地品",
    "X04n0223_006:0050b06": "所說五地菩薩修十種四諦觀六地菩薩修十種",
    "X04n0223_006:0050b07": "十二緣以此不同三乘四諦十二緣。",
    "X04n0223_006:0050b08": "[0050b08] 第十明所付法藏流通別者如此如來出現品中",
    "X04n0223_006:0050b09": "說佛子此法門如來不為餘眾生說唯為趣向大",
    "X04n0223_006:0050b10": "乘菩薩者說唯為乘不思議乘菩薩說此經法門",
    "X04n0223_006:0050b11": "不入一切餘眾生手唯除菩薩摩訶薩佛子譬如",
    "X04n0223_006:0050b12": "轉輪聖王所有七寶因此寶故顯示輪王此寶不",
    "X04n0223_006:0050b13": "入餘眾生手唯除第一夫人所生太子具足成就",
    "X04n0223_006:0050b14": "聖王相者若轉輪王無此太子具眾德者正命終",
    "X04n0223_006:0050b15": "後此諸寶等於七日中悉皆散滅佛子此經珍寶",
    "X04n0223_006:0050b16": "亦復如是不入一切餘眾生手唯除如來法王真",
    "X04n0223_006:0050b17": "子生如來家種如來相諸善根者佛子若無此等",
    "X04n0223_006:0050b18": "佛之真子如是法門不久散滅何以故一切二乘",
    "X04n0223_006:0050b19": "不聞此經何況受持讀誦書寫分別解說唯諸菩",
    "X04n0223_006:0050b20": "薩乃能如是是故菩薩聞此法門應大歡喜以尊",
    "X04n0223_006:0050b21": "重心恭敬頂受何以故菩薩摩訶薩信樂此經疾",
    "X04n0223_006:0050b22": "得阿耨多羅三藐三菩提故解云生如來家者自",
    "X04n0223_006:0050b23": "覺自身法身根本智與佛真性性相平等同無性",
    "X04n0223_006:0050b24": "味混然法界自他情盡唯佛智慧明徹十方無性",
    "X04n0223_006:0050c01": "無依無生死性名為生在佛家以自體無作平等",
    "X04n0223_006:0050c02": "悲智力故紹隆正法統治眾生隨所應作以法調",
    "X04n0223_006:0050c03": "伏令諸眾生差生死業所有一切安樂之法皆悉",
    "X04n0223_006:0050c04": "樂之是則名為持佛家法又云種如來相諸善根",
    "X04n0223_006:0050c05": "者解云證佛法身性同法界同佛悲智如是信修",
    "X04n0223_006:0050c06": "理事不殊性相平等如是學者種如來相同佛善",
    "X04n0223_006:0050c07": "根不同權教付囑三乘聲聞菩薩所共流通又三",
    "X04n0223_006:0050c08": "乘之教多付囑諸聖及未生佛家者諸凡夫此經",
    "X04n0223_006:0050c09": "付囑最上大心凡夫唯求如來不思議乘生佛家",
    "X04n0223_006:0050c10": "者若無大心凡夫求此法門生如來家此經當滅",
    "X04n0223_006:0050c11": "何以故為此經難信設有聖說凡夫不信不證此",
    "X04n0223_006:0050c12": "經當滅若不如是付囑凡夫令生佛家聖位菩薩",
    "X04n0223_006:0050c13": "有一切佛世界微塵數如來何慮此經散滅當知",
    "X04n0223_006:0050c14": "如是如來意者令諸凡夫而起信修得生佛家不",
    "X04n0223_006:0050c15": "念已齊佛位諸菩薩眾諸有行者應如是知何故",
    "X04n0223_006:0050c16": "三乘之教多付囑諸聖者令使流通及付囑未生",
    "X04n0223_006:0050c17": "佛家諸凡夫等為三乘之法未出情塵明法未真",
    "X04n0223_006:0050c18": "易信解故且令凡聖共讚令教流行善根不斷未",
    "X04n0223_006:0050c19": "出情量不似此十信之終剎那即佛故以此義故",
    "X04n0223_006:0050c20": "三乘之教且漸引生未出情塵三僧祇劫方得作",
    "X04n0223_006:0050c21": "佛順情之教根易信故凡聖共讚皆得流通不同",
    "X04n0223_006:0050c22": "華嚴十方諸佛根本智法及差別智大慈大悲法",
    "X04n0223_006:0050c23": "出情塵教深難信故要待入證十住之位生在佛",
    "X04n0223_006:0050c24": "家為佛真子方是流通但有聖說無入證者不名",
    "X04n0223_006:0051a01": "流通但有凡夫說教無入證者亦不名流通為自",
    "X04n0223_006:0051a02": "法不明疑情猶在不破自他暗故未能決定知佛",
    "X04n0223_006:0051a03": "意故以此義故要待入證同諸佛智心方可決知",
    "X04n0223_006:0051a04": "佛教門故以是義故付囑大心凡夫入證者故始",
    "X04n0223_006:0051a05": "名流通但聞不契不名流通。",
    "X04n0223_006:0051a06": "第四明成佛同別",
    "X04n0223_006:0051a07": "[0051a07] 夫智身寥廓總萬象以成軀萬象無形與智身而",
    "X04n0223_006:0051a08": "齊體違真相隔得本形同只為乖本相殊致使化",
    "X04n0223_006:0051a09": "儀各別或見形羸道樹藉草蓐以微軀或見色究",
    "X04n0223_006:0051a10": "竟天處蓮華之妙相或見寶菩提樹居淨土以成",
    "X04n0223_006:0051a11": "真或見遠劫修行或見剎那當證或見報身圓滿",
    "X04n0223_006:0051a12": "相海無邊或見化體分身具三十二相如是殊形",
    "X04n0223_006:0051a13": "異狀&#x5FA7;含識以情根萬別千差言何能悉且約人",
    "X04n0223_006:0051a14": "天共感四乘權實之流細作十門成道差別使得",
    "X04n0223_006:0051a15": "童蒙起信發解除疑識本離權情希勝德十門者",
    "X04n0223_006:0051a16": "第一成佛身別第二成佛時別第三菩提樹別第",
    "X04n0223_006:0051a17": "四所坐座別第五同住眾別第六所示相別第七",
    "X04n0223_006:0051a18": "轉法輪別第八轉法輪處別第九大會莊嚴別第",
    "X04n0223_006:0051a19": "十所受法門別第一成佛身別者此毗盧遮那佛",
    "X04n0223_006:0051a20": "身如經所說有九十七種相及無盡相身非三十",
    "X04n0223_006:0051a21": "二相八十種好身第二成佛時別者如權教中佛",
    "X04n0223_006:0051a22": "生之後即以逾城出家菩提樹下成等正覺時以",
    "X04n0223_006:0051a23": "之為時如毗盧遮那佛即實不如是如來安立化",
    "X04n0223_006:0051a24": "相為度三乘眾生應見如是出家成佛如華嚴經",
    "X04n0223_006:0051b01": "中實法界海即不如是如法華經云吾從成佛已",
    "X04n0223_006:0051b02": "來經無量阿僧祇劫此即是迴彼三乘人就實而",
    "X04n0223_006:0051b03": "論此毗盧遮那佛依本法界成大菩提還依本法",
    "X04n0223_006:0051b04": "界無始無終不出不沒無成無壞無有時分此經",
    "X04n0223_006:0051b05": "云如來不出世亦無有涅槃此為實說又頂著華",
    "X04n0223_006:0051b06": "冠本非出家都無八相之事若有人能知如來不",
    "X04n0223_006:0051b07": "出不沒不成不壞即知如來常住在世常轉法輪",
    "X04n0223_006:0051b08": "即是毗盧遮那出興於世又從兜率天下降神入",
    "X04n0223_006:0051b09": "母胎轉法輪入涅槃不出一剎那際彼天猶未下",
    "X04n0223_006:0051b10": "母胎猶未出此已入涅槃一切法事總畢第三菩",
    "X04n0223_006:0051b11": "提樹別者三乘之中見佛道樹是木樹高下稱人",
    "X04n0223_006:0051b12": "間如一乘中如來成道所居之樹即寶樹高顯殊",
    "X04n0223_006:0051b13": "特如金剛藏身中所現之樹高百三千大千世界",
    "X04n0223_006:0051b14": "其身周圓廣十三千大千世界大意總一切處&#x5FA7;",
    "X04n0223_006:0051b15": "故第四所坐座別者三乘中化身成道棄榮貴藉",
    "X04n0223_006:0051b16": "草蓐此一乘中本身成道坐寶蓮華師子之座妙",
    "X04n0223_006:0051b17": "寶嚴飾具眾莊嚴第五大眾別者為毗盧遮那佛",
    "X04n0223_006:0051b18": "所有大眾圍繞皆是普賢文殊等眾及有新發意",
    "X04n0223_006:0051b19": "者皆是志求佛果法界之眾非是三乘權學為求",
    "X04n0223_006:0051b20": "聲聞緣覺厭苦菩薩之道樂生淨土之眾設有聲",
    "X04n0223_006:0051b21": "聞之眾若未迴心如聾不聞不知不見說此甚深",
    "X04n0223_006:0051b22": "華嚴經典亦非因前經三祇劫後得果之眾也皆",
    "X04n0223_006:0051b23": "智圓多劫一際無前後時之眾第六示相別者如",
    "X04n0223_006:0051b24": "權教中即以兜率天受生降神入胎八相成道等",
    "X04n0223_006:0051c01": "一乘教中即以初發心住會法身本智以為正覺",
    "X04n0223_006:0051c02": "情絕始終不見時遷及以不遷不乖當念蘊功即",
    "X04n0223_006:0051c03": "佛都無時分遷轉之相應真自性常轉法輪不似",
    "X04n0223_006:0051c04": "權教八相等事或於摩醯首羅天坐華王之寶座",
    "X04n0223_006:0051c05": "或以三千大千之國土以為報境如是施設分量",
    "X04n0223_006:0051c06": "限劑者皆引眾生之化儀漸令心廣未為究竟之",
    "X04n0223_006:0051c07": "實相也如此華嚴法界之妙門者約分十佛剎塵",
    "X04n0223_006:0051c08": "蓮華藏剎海參映重重為明無盡佛國互相徹入",
    "X04n0223_006:0051c09": "一一佛剎皆滿十方十佛剎塵國土皆無限礙身",
    "X04n0223_006:0051c10": "土相稱都無此彼往來之相不同三乘為小根故",
    "X04n0223_006:0051c11": "權安分劑身土之相如此盧舍那之相海也纖塵",
    "X04n0223_006:0051c12": "匪隔其十方毛孔詎虧於剎海三乘示相者螢光",
    "X04n0223_006:0051c13": "不可以比日月之照功琉璃難以類摩尼之淨德",
    "X04n0223_006:0051c14": "此乃非由佛爾只為器劣故然第七轉法輪別者",
    "X04n0223_006:0051c15": "化佛轉三乘法輪毗盧遮那轉一乘法輪一乘者",
    "X04n0223_006:0051c16": "所謂佛乘如法華經云佛乘唯有一無二亦無三",
    "X04n0223_006:0051c17": "但以假言說引導於&#x7FA3;生乃至乘如來乘直至道",
    "X04n0223_006:0051c18": "場為法華經會三乘引令至實如前依判教分宗",
    "X04n0223_006:0051c19": "門中已說只為三乘種性人還依本種性作三乘",
    "X04n0223_006:0051c20": "教說說龍女剎那成佛是化反成謗教不順佛心",
    "X04n0223_006:0051c21": "元佛本意者令龍女剎那成佛為本法法自無時",
    "X04n0223_006:0051c22": "證盡時處即為實法反云是化此是苦哉當復奈",
    "X04n0223_006:0051c23": "何不期甘露反成毒藥翻將寶玉喚作泥塵以實",
    "X04n0223_006:0051c24": "為&#x8657;將&#x8657;為實請後達士莫踵前賢先聖法門普",
    "X04n0223_006:0052a01": "咸垂訓隨根權實事非一途深可久思具閑佛意",
    "X04n0223_006:0052a02": "了明權實順教流通不滯諸根權實俱濟只可引",
    "X04n0223_006:0052a03": "小歸大眾聖允心以實成&#x8657;佛不悅可依宗傳教",
    "X04n0223_006:0052a04": "福利人天使得金玉煥然各不沈沒是故毗盧遮",
    "X04n0223_006:0052a05": "那佛說佛乘化佛說三乘化佛教中法華涅槃漸",
    "X04n0223_006:0052a06": "漸引權令歸實門即龍女剎那成佛雪山肥膩草",
    "X04n0223_006:0052a07": "喻若牛食者純得醍醐等是也皆為分有未具全",
    "X04n0223_006:0052a08": "示一一具足因果報相之門唯此華嚴具足是故",
    "X04n0223_006:0052a09": "今言轉法輪別第八轉法輪處別者權教中化佛",
    "X04n0223_006:0052a10": "轉法輪或言鹿園或言給孤獨園等皆有處所上",
    "X04n0223_006:0052a11": "下往來此經即十處十會及一切塵中佛國佛身",
    "X04n0223_006:0052a12": "重重重重重重無盡無盡無盡常轉法輪不去不",
    "X04n0223_006:0052a13": "來不出不沒十會名處後當更明皆云不離菩提",
    "X04n0223_006:0052a14": "場而昇一切處經自具言第九大會莊嚴別者說",
    "X04n0223_006:0052a15": "此經時天上人中十會十處一時普集十方聖眾",
    "X04n0223_006:0052a16": "大心眾生無有三乘定性未迴心者設在其會不",
    "X04n0223_006:0052a17": "在其流又十會之眾各從十方來隨所來方皆云",
    "X04n0223_006:0052a18": "有十佛剎微塵眾而來集會位位地地以次十百",
    "X04n0223_006:0052a19": "千增多為明無盡又一一會眾皆&#x5FA7;法界重重重",
    "X04n0223_006:0052a20": "重參光影像纖塵之內亦眾會重重一一塵中眾",
    "X04n0223_006:0052a21": "會皆與法界&#x8657;空等乃至於一小眾生身內成等",
    "X04n0223_006:0052a22": "正覺眾海重重轉正法輪其彼眾生不知不覺如",
    "X04n0223_006:0052a23": "是眾會皆為諸佛菩薩性&#x5FA7;一切處身土眾會皆",
    "X04n0223_006:0052a24": "&#x5FA7;一切處故不似三乘中化佛眾會皆有處所限",
    "X04n0223_006:0052b01": "量分劑往來為眾生根小非佛故然第十所授法",
    "X04n0223_006:0052b02": "門別者如權教中或從小乘漸漸修習無常苦空",
    "X04n0223_006:0052b03": "厭老病死修四諦觀於中苦集二諦以為世諦滅",
    "X04n0223_006:0052b04": "道二諦以為真諦觀彼苦集真實是苦深生厭離",
    "X04n0223_006:0052b05": "趣求寂滅以無常不淨白骨等觀觀彼微塵成於",
    "X04n0223_006:0052b06": "空觀故苦集本無識滅智亡以空為證且令苦盡",
    "X04n0223_006:0052b07": "然後方為說大乘法令使迴心修法空觀行諸六",
    "X04n0223_006:0052b08": "度漸起悲智或有大乘菩薩種性者觀行對治似",
    "X04n0223_006:0052b09": "彼小乘性有慈悲樂行諸度不取空證留惑益生",
    "X04n0223_006:0052b10": "成法空等觀或有大乘菩薩種性一下頓修假真",
    "X04n0223_006:0052b11": "如等觀以假真如門加行調伏經三僧祇劫十地",
    "X04n0223_006:0052b12": "見性方始成佛或有教說地前三賢菩薩以觀力",
    "X04n0223_006:0052b13": "故折伏無明地上見道或有教說三賢菩薩少分",
    "X04n0223_006:0052b14": "得見法身如是等說總是三乘權教所說如此華",
    "X04n0223_006:0052b15": "嚴經即不爾直為上上根人一下直授法界自體",
    "X04n0223_006:0052b16": "根本法身古佛智海迷在無明頓令以方便三昧",
    "X04n0223_006:0052b17": "而令現之全將佛果頓授十住初心一念一時一",
    "X04n0223_006:0052b18": "際一法界門頓收文殊普賢萬行理事更無情量",
    "X04n0223_006:0052b19": "卷舒延縮不廢隨俗時劫了然具存三世日月歲",
    "X04n0223_006:0052b20": "數差別了然明著然其歲劫當自不移常與無常",
    "X04n0223_006:0052b21": "不成不壞法本如是了知苦諦本來聖諦元無諸",
    "X04n0223_006:0052b22": "苦亦無涅槃若如是信解如是證入經云以少分",
    "X04n0223_006:0052b23": "方便疾得菩提即以智幻門幻生其身等眾生界",
    "X04n0223_006:0052b24": "同眾生事即以無礙念門了眾生根即以師範門",
    "X04n0223_006:0052c01": "以成軌則即以眾蓻門訓誨眾生即以無依道場",
    "X04n0223_006:0052c02": "門法無所著即以無念門念而不著即以淨智光",
    "X04n0223_006:0052c03": "明門恒照無礙安立諸法度脫眾生即以無盡相",
    "X04n0223_006:0052c04": "門不壞色身即以誠願語門出言誠諦即以幻住",
    "X04n0223_006:0052c05": "門常住世間成就眾生諸根解脫如是十法即是",
    "X04n0223_006:0052c06": "善財童子等覺位內善知識利安眾生之門令諸",
    "X04n0223_006:0052c07": "學者頓修悟入行此十法利安眾生善住世間解",
    "X04n0223_006:0052c08": "脫法門殊非如三乘之眾厭苦集樂滅道之法也",
    "X04n0223_006:0052c09": "亦非留惑樂空出纏別求淨土也。",
    "X04n0223_006:0052c10": "第五明見佛差別",
    "X04n0223_006:0052c11": "[0052c11] 夫佛身性相一體無差器有萬端依根各異情存",
    "X04n0223_006:0052c12": "想隔見絕體齊身立影生情留佛異佛由情應以",
    "X04n0223_006:0052c13": "此乖真心盡情亡智身自稱隨緣無作動寂俱真",
    "X04n0223_006:0052c14": "如是相應名毗盧遮那佛也毗盧遮那者名種種",
    "X04n0223_006:0052c15": "光明&#x5FA7;照也以法身悲智示相教光用對諸根隨",
    "X04n0223_006:0052c16": "情現色為情乖相別見異佛殊以體用混收本是",
    "X04n0223_006:0052c17": "毗盧遮那一智身也只可歸真去假不可滯假亡",
    "X04n0223_006:0052c18": "真略立十門見佛差別使得留心創信者返末而",
    "X04n0223_006:0052c19": "還源也一人中見佛但有三十二相二諸天見佛",
    "X04n0223_006:0052c20": "但有八十種好三諸龍見佛或同人所見或見但",
    "X04n0223_006:0052c21": "為大龍王也餘畜例然四諸仙人見佛但見仙人",
    "X04n0223_006:0052c22": "五諸餘外道還見佛與己同類六八部神等見佛",
    "X04n0223_006:0052c23": "與己為王七小乘人見佛為大聲聞八緣覺人見",
    "X04n0223_006:0052c24": "佛還為緣覺九權教中菩薩見佛但為三千大千",
    "X04n0223_006:0053a01": "世界之主福智充&#x5FA7;三千大千世界十一乘教中",
    "X04n0223_006:0053a02": "菩薩見佛為十佛剎塵蓮華藏世界海為法界主",
    "X04n0223_006:0053a03": "具云十佛剎塵蓮華藏世界為明無盡總攝一切",
    "X04n0223_006:0053a04": "剎故福智充滿一切諸剎無盡相海重重故如上",
    "X04n0223_006:0053a05": "十種見佛不同皆由發心之時信樂差別以信樂",
    "X04n0223_006:0053a06": "力故見佛不同是故當知發心之者發廣大心信",
    "X04n0223_006:0053a07": "廣大教門發廣大願行廣大行入廣大智利益成",
    "X04n0223_006:0053a08": "就無盡眾生即得速成菩提行願福智悉皆圓滿",
    "X04n0223_006:0053a09": "若不如是終非畢竟成大菩提勞而功少何如直",
    "X04n0223_006:0053a10": "往一切智之本智中也。",
    "X04n0223_006:0053a11": "第六明說教時分",
    "X04n0223_006:0053a12": "[0053a12] 夫創證覺心道源&#x8657;寂智圓三世始終俱盡會萬",
    "X04n0223_006:0053a13": "象齊有無混去來即今古豁達唯神恬怕應真情",
    "X04n0223_006:0053a14": "亡智立想絕悲存圓聲遐布隨根受益一雨普滋",
    "X04n0223_006:0053a15": "百卉齊得如空谷響稱擊成音諸機獲益任智無",
    "X04n0223_006:0053a16": "心剎那無際焉存古今略依權實且立十種教起",
    "X04n0223_006:0053a17": "前後時分不同第一如力士經說佛初成道一七",
    "X04n0223_006:0053a18": "日思惟已即於鹿園說法第二如大品經說佛初",
    "X04n0223_006:0053a19": "鹿苑轉四諦法輪無量眾生發聲聞心乃至獨覺",
    "X04n0223_006:0053a20": "心大菩提心等第三如法華經說三七日詣鹿園",
    "X04n0223_006:0053a21": "說法第四如四分律及薩婆多論六七日方說法",
    "X04n0223_006:0053a22": "第五如興起行經及出曜經七七日方說法第六",
    "X04n0223_006:0053a23": "如五分律八七日方說法第七如大智論五七日",
    "X04n0223_006:0053a24": "方說法第八如十二遊經一年不說法第九依今",
    "X04n0223_006:0053b01": "唐朝藏法師判如來成道定經二七日後方說華",
    "X04n0223_006:0053b02": "嚴經第十通玄今依此華嚴經法界門總不依如",
    "X04n0223_006:0053b03": "上所說如此經以法界本智性自體用理事大悲",
    "X04n0223_006:0053b04": "本實為宗不依情量時分之說古今見盡常轉法",
    "X04n0223_006:0053b05": "輪無始無終法本如是如上所說總依根自見時",
    "X04n0223_006:0053b06": "分&#x7ADD;非如來有此不同如來本法智體&#x7ADD;無時分",
    "X04n0223_006:0053b07": "可立但使令心信解法界無時即是如來說法時",
    "X04n0223_006:0053b08": "也情亡心盡任智利人即是如來成佛轉法輪時",
    "X04n0223_006:0053b09": "也若也情存立見云如來如是時出世如是時說",
    "X04n0223_006:0053b10": "法者&#x7ADD;不依佛見總是自情如此華嚴經教門即",
    "X04n0223_006:0053b11": "是無始無終為門不可逐情強立時分此經乃是",
    "X04n0223_006:0053b12": "無時之時一切時說如法華經云吾從成佛已來",
    "X04n0223_006:0053b13": "經無量阿僧祇劫者量既本無知欲將何為說法",
    "X04n0223_006:0053b14": "時也皆是如來一智用一圓音一剎那時以無時",
    "X04n0223_006:0053b15": "之時為說法時也。",
    "X04n0223_006:0053b16": "第七明淨土權實",
    "X04n0223_006:0053b17": "[0053b17] 夫以滔滔智海茫茫莫究其涯淼淼真源蕩蕩罕",
    "X04n0223_006:0053b18": "尋其際遮那法界體相括於塵沙方廣靈門淨穢",
    "X04n0223_006:0053b19": "互參於無極但隨自修業用見境不同致使聖說",
    "X04n0223_006:0053b20": "乖違依根不定或權分淨土於他國指穢境於娑",
    "X04n0223_006:0053b21": "婆或此處為化儀示上方為實報文殊住居東國",
    "X04n0223_006:0053b22": "金色世界而來觀音身處西方安樂妙土而至如",
    "X04n0223_006:0053b23": "是權儀各別啟蒙的信無依今以略會諸門令使",
    "X04n0223_006:0053b24": "創修有託約申十種以定指南第一阿彌陀淨土",
    "X04n0223_006:0053c01": "第二無量壽觀經淨土第三維摩經淨土第四梵",
    "X04n0223_006:0053c02": "網經淨土第五摩醯首羅天淨土第六涅槃經中",
    "X04n0223_006:0053c03": "所指淨土第七法華經三變淨土第八靈山會所",
    "X04n0223_006:0053c04": "指淨土第九唯心淨土第十毗盧遮那所居淨土",
    "X04n0223_006:0053c05": "第一阿彌陀淨土者此為一分取相凡夫未信法",
    "X04n0223_006:0053c06": "空實理以專憶念念想不移以專誠故其心分淨",
    "X04n0223_006:0053c07": "得生淨土是權未實第二無量壽觀經淨土者為",
    "X04n0223_006:0053c08": "一分未信法空實理眾生樂妙色相者令使以其",
    "X04n0223_006:0053c09": "心想想彼色像想成就故而生佛國此權非實第",
    "X04n0223_006:0053c10": "三維摩經淨土者佛以足指按地加其神力暫現",
    "X04n0223_006:0053c11": "還無是實報土未具陳廣狹是實未廣第四梵網",
    "X04n0223_006:0053c12": "經淨土者雖說一大華王而有千華一一華上有",
    "X04n0223_006:0053c13": "百億化佛教化百億四天下眾生然彼千華及彼",
    "X04n0223_006:0053c14": "華王為三乘菩薩見未廣故分示報境未成圓滿",
    "X04n0223_006:0053c15": "是權未實第五摩醯首羅天淨土者如來於彼坐",
    "X04n0223_006:0053c16": "寶蓮華座成等正覺以為實報此閻浮提摩竭提",
    "X04n0223_006:0053c17": "國菩提場中成正覺者是化此為三乘中權教菩",
    "X04n0223_006:0053c18": "薩染淨未亡者說言此閻浮提及六天等是欲界",
    "X04n0223_006:0053c19": "有漏彼上界摩醯首羅天是無漏故心存染淨彼",
    "X04n0223_006:0053c20": "此未亡此為權教未為實說第六涅槃經所指淨",
    "X04n0223_006:0053c21": "土者云如來有實報淨土在西方過三十二恒河",
    "X04n0223_006:0053c22": "沙佛土外者為三乘權教一分染淨未亡者言此",
    "X04n0223_006:0053c23": "三千大千世界總是穢土權推如來報境淨土在",
    "X04n0223_006:0053c24": "西方此權非實第七法華經三變淨土者此為三",
    "X04n0223_006:0054a01": "乘權教菩薩染淨未亡者言移諸人天置於他土",
    "X04n0223_006:0054a02": "是權非實第八靈山會所指淨土者此引三乘中",
    "X04n0223_006:0054a03": "權教菩薩染淨未亡者令知此土即穢恒淨諸眾",
    "X04n0223_006:0054a04": "信可未能自見是實非權信而未見第九唯心淨",
    "X04n0223_006:0054a05": "土者自證自心當體無心性唯真智不念淨穢稱",
    "X04n0223_006:0054a06": "真任性心無罣礙無貪嗔癡任大悲智安樂眾生",
    "X04n0223_006:0054a07": "是實淨土以自淨故教化眾生令他亦淨故是故",
    "X04n0223_006:0054a08": "維摩經云隨其心淨即佛土淨欲得淨土當淨其",
    "X04n0223_006:0054a09": "心第十毗盧遮那所居淨土者即居十佛剎塵蓮",
    "X04n0223_006:0054a10": "華佛國土淨穢總含無穢無淨無有上下彼此自",
    "X04n0223_006:0054a11": "他之相一一佛土皆充法界無相障隔略言十佛",
    "X04n0223_006:0054a12": "剎塵國土為知無盡佛國不出一塵為無大小故",
    "X04n0223_006:0054a13": "不立限量故以法為界不限邊際相海純&#x894D;色像",
    "X04n0223_006:0054a14": "重重此為實報非是權收。",
    "X04n0223_006:0054a16": "大方廣佛新華嚴經合論卷第六",
    "X04n0223_006:0054a18": "音切",
    "X04n0223_006:0054a19": "&#x69E9;[0054a19] (古代切)。預[0054a19] (羊庶切)。卒[0054a19] (倉物切)。怡[0054a19] (苦洽切)。寥[0054a19] (落蕭切)。廓[0054a19] (苦郭切)。蓐",
    "X04n0223_006:0054a20": "[0054a20] (而蜀切)。軀[0054a20] (豈俱切)。醯[0054a20] (呼&#x9DC4;切)。螢[0054a20] (戶扃切)。縮[0054a20] (所六切)。怕[0054a20] (普伯切)。卉[0054a20] (許偉",
    "X04n0223_006:0054a21": "切)。滔[0054a21] (土刀切)。茫[0054a21] (莫郎切)。淼[0054a21] (莫沼切)。蕩[0054a21] (徒朗切)。乖[0054a21] (古懷切)。穢[0054a21] (於廢切)。"
}