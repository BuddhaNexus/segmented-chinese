{
    "T16n0659_006:0272b02": "大乘寶雲經卷第六",
    "T16n0659_006:0272b04": "梁扶南三藏曼陀羅仙共僧伽婆羅譯",
    "T16n0659_006:0272b05": "二諦品第六",
    "T16n0659_006:0272b06": "爾時，世尊復告降伏一切障礙菩薩摩訶薩",
    "T16n0659_006:0272b07": "言：「善男子！菩薩摩訶薩具足十法，善解世諦。",
    "T16n0659_006:0272b08": "何等為十？所謂假說有色，非第一義故，得於",
    "T16n0659_006:0272b09": "色法而不執著；假說受、想、行、識，非第一義故，",
    "T16n0659_006:0272b10": "雖得於識而不執著；假說地界，非第一義故，",
    "T16n0659_006:0272b11": "雖得地界而不執著；假說水、火、風、虛空、識界，非",
    "T16n0659_006:0272b12": "第一義故，雖得是界而不執著；假說眼入，非",
    "T16n0659_006:0272b13": "第一義故，雖得眼入而不執著；假說耳、鼻、舌、",
    "T16n0659_006:0272b14": "身、意入，非第一義故，乃得意入而不執著；假",
    "T16n0659_006:0272b15": "說有我，非第一義故，雖得是我而不執著；假",
    "T16n0659_006:0272b16": "說眾生，非第一義故，雖得眾生而不執著；假",
    "T16n0659_006:0272b17": "說壽命、士夫、養育、眾數、人等，非第一義故，雖",
    "T16n0659_006:0272b18": "得是等而不執著；假說世間，非第一義故，雖",
    "T16n0659_006:0272b19": "得世間而不執著；假說世法，非第一義故，雖",
    "T16n0659_006:0272b20": "得世法而不執著；假說佛法，非第一義故，雖",
    "T16n0659_006:0272b21": "得佛法而不執著；假說菩提，非第一義故，雖",
    "T16n0659_006:0272b22": "得菩提而不執著得菩提者。「善男子！假名言",
    "T16n0659_006:0272b23": "說名字、論量，名為世諦，於世法中無第一義。",
    "T16n0659_006:0272b24": "雖然，若離世法，第一義諦不可得說。善男子！",
    "T16n0659_006:0272b25": "菩薩摩訶薩於是法處善解世諦，而不名解",
    "T16n0659_006:0272b26": "第一義諦。「善男子！菩薩摩訶薩具是十法，善",
    "T16n0659_006:0272b27": "解世諦。「善男子！菩薩摩訶薩具足十法，善解",
    "T16n0659_006:0272b28": "第一義諦。何等為十？所謂具無生法、具無滅",
    "T16n0659_006:0272b29": "法、具不壞法、具不增不減不出不入法、具離",
    "T16n0659_006:0272c01": "境界法、具無言說法、具無戲論法、具無假名",
    "T16n0659_006:0272c02": "法、具寂靜法、具聖人法。所以者何？善男子！",
    "T16n0659_006:0272c03": "夫第一義，不生、不滅，不敗、不壞，不增、不減，文",
    "T16n0659_006:0272c04": "字章句所不能說、不可詮辯，絕於戲論。「善男",
    "T16n0659_006:0272c05": "子！第一義者，無言、無說，本性清淨，一切聖人",
    "T16n0659_006:0272c06": "內自證得。若佛出世、若不出世，法性常爾，不",
    "T16n0659_006:0272c07": "減、不增。善男子！為是法故，一切菩薩剃除鬚",
    "T16n0659_006:0272c08": "髮、著壞色衣，以善心故，遠離親屬、往空閑處",
    "T16n0659_006:0272c09": "出家修道，精進耐苦如灸頭然，但為求得是",
    "T16n0659_006:0272c10": "妙法故。「善男子！若無有此第一義諦，所修梵",
    "T16n0659_006:0272c11": "行皆悉無用，佛出於世亦復無用。善男子！是",
    "T16n0659_006:0272c12": "故，汝當知有第一義諦。有第一義諦故，說諸",
    "T16n0659_006:0272c13": "菩薩解第一義。「善男子！菩薩摩訶薩具是十",
    "T16n0659_006:0272c14": "法，善知第一義諦。「善男子！菩薩摩訶薩具足",
    "T16n0659_006:0272c15": "十法，善解十二因緣。何等為十？所謂諸法空",
    "T16n0659_006:0272c16": "虛無實、厄縛危脆、如水中月、如鏡中影、如谷",
    "T16n0659_006:0272c17": "中響、如夢、如幻、無暫時停、搖動不住、藉因緣",
    "T16n0659_006:0272c18": "生，皆悉知之。「作是觀察：『是等諸法一切空虛，",
    "T16n0659_006:0272c19": "無有真實，如是危脆乃至藉因緣生、見生住",
    "T16n0659_006:0272c20": "滅。』復更思惟：『以何因緣是等法生？以何因緣",
    "T16n0659_006:0272c21": "是等法滅？』作是觀已，即知無明為是等法作",
    "T16n0659_006:0272c22": "生因緣，無明所生、無明源由、無明根本，依因",
    "T16n0659_006:0272c23": "無明諸行法生；行緣於識，以識因緣假說名",
    "T16n0659_006:0272c24": "色；名色立已而說六入；因於六入，觸方得生；",
    "T16n0659_006:0272c25": "觸因緣故，生於三受；受因緣故，嬰兒、凡夫生",
    "T16n0659_006:0272c26": "渴愛苦；渴愛因緣而取四取；緣於四取而有",
    "T16n0659_006:0272c27": "接續，有因緣生；以生因緣，老、死、憂、悲、苦、惱等",
    "T16n0659_006:0272c28": "生，純是大苦共相聚集。「以是義故，聰明智者",
    "T16n0659_006:0272c29": "應當勤求滅是無明、破裂無明、拔無明根令",
    "T16n0659_006:0273a01": "不復生。無明滅故，一切諸法因無明者皆滅",
    "T16n0659_006:0273a02": "無餘。猶若命根，命根滅時一切諸根皆悉隨滅；",
    "T16n0659_006:0273a03": "無明滅時，一切諸法依無明者悉皆隨滅。無明",
    "T16n0659_006:0273a04": "滅故，煩惱不生；無煩惱故，不生六道。何以故？",
    "T16n0659_006:0273a05": "生死因緣已滅盡故，是故能得於大涅槃，常樂",
    "T16n0659_006:0273a06": "我淨。「善男子！如是，菩薩具足十法，善知十二",
    "T16n0659_006:0273a07": "因緣。「善男子！菩薩摩訶薩具足十法，知於自",
    "T16n0659_006:0273a08": "身。何等為十？善男子！菩薩摩訶薩作是觀察：",
    "T16n0659_006:0273a09": "『我今此生，何等種性？婆羅門性耶？剎利性",
    "T16n0659_006:0273a10": "耶？居士大家性耶？若卑劣性耶？若下賤性",
    "T16n0659_006:0273a11": "耶？』「若生豪族、大富家者，莫恃怙之而生憍慢；",
    "T16n0659_006:0273a12": "若生下賤、貧窮家者而作是念：『我於前世種是",
    "T16n0659_006:0273a13": "業緣，致使如是貧窮果報。』以是因緣，多修厭",
    "T16n0659_006:0273a14": "離。「生厭離故，樂求出家。得出家已作是觀察：",
    "T16n0659_006:0273a15": "『我今出家正何所為？』即知出家自能度脫方度",
    "T16n0659_006:0273a16": "他人，以是因緣，不應懈怠、不宜嬾惰。「作是觀",
    "T16n0659_006:0273a17": "已：『我得出家，何等不善未滅盡者？若滅是法",
    "T16n0659_006:0273a18": "則生歡喜。』以是因緣，為滅是法勇猛精進。「復",
    "T16n0659_006:0273a19": "作是念：『何等善法可得增長？以增長故，當生",
    "T16n0659_006:0273a20": "歡喜。』為諸善法增長因緣勇猛精進。「復作是",
    "T16n0659_006:0273a21": "念：『依何等師，一切善法而得增長、一切不善",
    "T16n0659_006:0273a22": "而得盡滅？』以是因緣，依止師僧——若多聞者、若",
    "T16n0659_006:0273a23": "不多聞，若持戒者、若不持戒——恒生尊想，如敬",
    "T16n0659_006:0273a24": "諸佛。而於和上阿闍梨邊恭敬尊重、至心承",
    "T16n0659_006:0273a25": "事亦復如是，而作是念：『藉師僧力，諸助道法",
    "T16n0659_006:0273a26": "所未滿者能令得備、煩惱未滅能令滅盡。』是",
    "T16n0659_006:0273a27": "等人邊生和上想，至心承事，生大歡喜，於善",
    "T16n0659_006:0273a28": "法中而修順行、於不善法逆之而行。「復作是",
    "T16n0659_006:0273a29": "念：『我師是誰？』作如是觀則得知之：『夫我師者，",
    "T16n0659_006:0273b01": "是一切智、說一切法、憐愍世間、有大慈悲、是",
    "T16n0659_006:0273b02": "大福田、為天人師。』以是因緣，當生歡喜，復作",
    "T16n0659_006:0273b03": "是念：『幸甚，幸甚。我今已得最上勝利，能示於",
    "T16n0659_006:0273b04": "我學道正法，若失壽命亦不敢犯所受之法。",
    "T16n0659_006:0273b05": "若能不犯則是供養諸佛如來，隨順而行。』「復",
    "T16n0659_006:0273b06": "作是念：『我今受誰飲食供養？』若豪富家、若貧",
    "T16n0659_006:0273b07": "窮家，令如是等飲食供養生大果報、生大利",
    "T16n0659_006:0273b08": "益，當受是等飲食供養。復作是念：『是等施主——",
    "T16n0659_006:0273b09": "若貧、若富——以何等心供養於我、供給飲食？』如",
    "T16n0659_006:0273b10": "是知之：『是等施主今謂我輩是出家人、行沙",
    "T16n0659_006:0273b11": "門法，作福田想、作持戒想、作生善想、作滅惡",
    "T16n0659_006:0273b12": "想。是故，我今不違彼心，受持沙門戒律、德業、",
    "T16n0659_006:0273b13": "出家福田、諸功德事。』而作是念：『無始生死我",
    "T16n0659_006:0273b14": "應度之，我今已得出家入道、行沙門行，則是",
    "T16n0659_006:0273b15": "我初度於生死；我當進修沙門德業，即是第",
    "T16n0659_006:0273b16": "二我渡生死。我今勇猛不敢懈怠，但為得是",
    "T16n0659_006:0273b17": "清淨法故。如是，無始無量生死我應度之。』「善",
    "T16n0659_006:0273b18": "男子！如是，菩薩作是觀察則知己身。「善男子！",
    "T16n0659_006:0273b19": "菩薩摩訶薩具足十法，了知世間。何等為十？",
    "T16n0659_006:0273b20": "所謂於慠恨者而生謙卑、於憍慢者而生恭",
    "T16n0659_006:0273b21": "敬、於諂曲者自行質直、於妄語者自修諦語、",
    "T16n0659_006:0273b22": "於惡口者自說愛言、於麁強者而自柔軟、於",
    "T16n0659_006:0273b23": "磣毒者多修忍辱、於惡賴者多修慈心、於困",
    "T16n0659_006:0273b24": "苦者多修悲心、於慳惜者多修喜捨。善男子！",
    "T16n0659_006:0273b25": "如是，菩薩具足十法，了知世間。「善男子！菩薩",
    "T16n0659_006:0273b26": "摩訶薩具足十法，生淨佛土。何等為十？所謂",
    "T16n0659_006:0273b27": "戒品清淨，無隙、無雜、無瑕、無疵；於諸眾生起",
    "T16n0659_006:0273b28": "平等心；功用無二，具大善根；遠離利養、恭敬、",
    "T16n0659_006:0273b29": "名聞，心無染污；信根成就，心無疑惑；勇猛精",
    "T16n0659_006:0273c01": "進，不暫懈怠；具足禪定，心不散亂；多聞分別，",
    "T16n0659_006:0273c02": "不習邪論；具足利智，不生鈍根；自然多慈，不",
    "T16n0659_006:0273c03": "習瞋恚。」降伏一切障礙菩薩言：「世尊！具足十",
    "T16n0659_006:0273c04": "法生淨土耶？若不具足亦得生乎？」佛言：「善男",
    "T16n0659_006:0273c05": "子！於此十法設有一法而得具足，不隙、不雜，",
    "T16n0659_006:0273c06": "不瑕、不疵、清淨明白，一切諸法悉皆具足。所",
    "T16n0659_006:0273c07": "以者何？具足十法得生淨土，非不具足。「善男",
    "T16n0659_006:0273c08": "子！如是，菩薩具足十法，生淨佛土。「善男子！",
    "T16n0659_006:0273c09": "菩薩摩訶薩具足十法，不受胎生染污。何等",
    "T16n0659_006:0273c10": "為十？所謂起造如來形像、治理故敗佛塔、於",
    "T16n0659_006:0273c11": "佛塔廟恒施塗香、洗浴佛像、於佛塔廟掃灑",
    "T16n0659_006:0273c12": "泥塗、供養父母洗浣摩拭、供養和上闍梨同",
    "T16n0659_006:0273c13": "學一無希望心、所修善根如是迴向而作是",
    "T16n0659_006:0273c14": "言：『以此善根，願諸眾生不受胎生，得清淨生、",
    "T16n0659_006:0273c15": "無染污生。』以深心故。善男子！如是，菩薩具是",
    "T16n0659_006:0273c16": "十法，不受胎生；唯除願力。「善男子！菩薩摩訶",
    "T16n0659_006:0273c17": "薩具足十法，出離家居。何等為十？所謂無所",
    "T16n0659_006:0273c18": "戀著；不混雜住；背於貪境；遠離渴愛，不染塵",
    "T16n0659_006:0273c19": "勞；於佛正法隨順奉行；努力精進，善學知足；",
    "T16n0659_006:0273c20": "隨宜衣裳、隨宜飲食、隨宜臥具、隨宜湯藥；鉢",
    "T16n0659_006:0273c21": "盂、法服、資生什物不作儲畜；於諸塵境恒生",
    "T16n0659_006:0273c22": "怖懼；趣向寂靜，修道不廢。善男子！如是，菩薩",
    "T16n0659_006:0273c23": "具足十法，出離居家。「善男子！菩薩摩訶薩具",
    "T16n0659_006:0273c24": "足十法，淨命自活。何等為十？所謂遠離貢高",
    "T16n0659_006:0273c25": "諂佞利養、遠離相貌、遠離摩揣、不橫求財、離",
    "T16n0659_006:0273c26": "非法財、離不淨財、不戀著財、不為利養之所",
    "T16n0659_006:0273c27": "污染、不渴愛求、於如法財尚生知足。「善男子！",
    "T16n0659_006:0273c28": "云何菩薩遠離貢高諂佞利養？菩薩摩訶薩",
    "T16n0659_006:0273c29": "不為利養作身貢高、口貢高、心貢高。云何不",
    "T16n0659_006:0274a01": "作身貢高？菩薩摩訶薩若見檀越施主之時，",
    "T16n0659_006:0274a02": "不自作身異相威儀、徐步而行現寂靜相、觀",
    "T16n0659_006:0274a03": "前一尋示如愁苦、或作任運如非虛假，是身",
    "T16n0659_006:0274a04": "貢高皆悉不作。云何不作口貢高？菩薩摩訶",
    "T16n0659_006:0274a05": "薩不以利養之因緣故安徐軟語，及以愛語、",
    "T16n0659_006:0274a06": "出隨順語，如是口貢高皆悉遠離。云何心貢",
    "T16n0659_006:0274a07": "高？菩薩摩訶薩若有施主欲以財物而為供",
    "T16n0659_006:0274a08": "養，口示少欲而其內心甚願多取。善男子！此",
    "T16n0659_006:0274a09": "則名為內懷中熱——所謂口稱無貪，心實欲得。",
    "T16n0659_006:0274a10": "「云何遠離相貌？菩薩摩訶薩若見檀越，不作",
    "T16n0659_006:0274a11": "是相——示我衣鉢多有破壞、乏諸湯藥——現其闕",
    "T16n0659_006:0274a12": "少而以求施，口無所言。「云何遠離摩揣？菩薩",
    "T16n0659_006:0274a13": "摩訶薩若見檀越，不作是說：『某甲檀越施我此",
    "T16n0659_006:0274a14": "物，我以恩德報答彼施。』「不作此言：『令前施主",
    "T16n0659_006:0274a15": "知我持戒、知我多聞、知我少欲，我以慈悲受",
    "T16n0659_006:0274a16": "彼嚫施。』不作抑揚方便皷動。「云何菩薩離橫",
    "T16n0659_006:0274a17": "求財？菩薩摩訶薩不作身瘡、不作心瘡而求財",
    "T16n0659_006:0274a18": "物。言身瘡者，為財物故不憚劬勞、四方役身、",
    "T16n0659_006:0274a19": "疾急忽務、違於戒律；言心瘡者，於諸同學減",
    "T16n0659_006:0274a20": "利養者多生嫉妬。「云何菩薩離非法財？不以",
    "T16n0659_006:0274a21": "輕稱小斗欺誑於人、不以詐親及諸欺罔而求",
    "T16n0659_006:0274a22": "財物。「云何菩薩離不淨財？菩薩若於塔物相",
    "T16n0659_006:0274a23": "關、法物相關、僧物相關，絓是不與、非隨喜者，悉",
    "T16n0659_006:0274a24": "不受用。「云何菩薩不戀財利？菩薩摩訶薩若",
    "T16n0659_006:0274a25": "得財物，不作我所、不謂是財、不作積聚，於時",
    "T16n0659_006:0274a26": "節中迴施之者、供養父母及諸親識、諸眷屬",
    "T16n0659_006:0274a27": "等，於時節中復須自用。「得此財時，不生染著；",
    "T16n0659_006:0274a28": "不得財時，亦不周慞亦不渴仰，於施主邊不",
    "T16n0659_006:0274a29": "起惡心、不取過失。「於如法財與眾共得，佛所",
    "T16n0659_006:0274b01": "稱歎、菩薩大士所不譏嫌、天神光揚、同學歡",
    "T16n0659_006:0274b02": "喜，以此財物知足而住。「善男子，如是，菩薩具",
    "T16n0659_006:0274b03": "足十法，淨命自活。「善男子，菩薩摩訶薩具足",
    "T16n0659_006:0274b04": "十法，心不疲倦。何等為十？所謂但為利益眾",
    "T16n0659_006:0274b05": "生善因緣故，住在生死不覺疲倦；為利益眾",
    "T16n0659_006:0274b06": "生故，受生死苦不覺疲倦；為勸眾生令修善",
    "T16n0659_006:0274b07": "法不覺疲倦；為同眾生諸事業故而不疲倦；",
    "T16n0659_006:0274b08": "為小乘眾說聲聞道而不疲倦；於聲聞人而",
    "T16n0659_006:0274b09": "不憎惡；修助道法而不疲倦；為滿菩提行不",
    "T16n0659_006:0274b10": "生疲倦；願求涅槃，不取涅槃；行菩提行，心不",
    "T16n0659_006:0274b11": "暫息。善男子！如是，菩薩是具十法，心不疲倦。",
    "T16n0659_006:0274b12": "「善男子！菩薩摩訶薩具足十法，奉行佛教。何",
    "T16n0659_006:0274b13": "等為十？所謂遠離一切放逸，住無放逸；善自",
    "T16n0659_006:0274b14": "守護，不作身之惡業；善自守護，不作口之惡",
    "T16n0659_006:0274b15": "業；善自守護，不作心之惡業；恒畏惡道，遠離",
    "T16n0659_006:0274b16": "一切諸不善法；諦說道理，離諸非道；恒說正",
    "T16n0659_006:0274b17": "法，毀諸非法；遠離鄙業，隨順德業；不污如來",
    "T16n0659_006:0274b18": "正法戒律；遠離一切煩惱毒臭，廣護佛法；於",
    "T16n0659_006:0274b19": "不善法常守自心。善男子！如是，菩薩具足十",
    "T16n0659_006:0274b20": "法，奉行佛教。「善男子！菩薩摩訶薩具足十法，",
    "T16n0659_006:0274b21": "姿顏光悅，面無顰蹙。何等為十？所謂諸根澄",
    "T16n0659_006:0274b22": "淨、諸根清淨、諸根光徹、諸根無染、諸根皎",
    "T16n0659_006:0274b23": "潔、遠離忿恨、遠離諸使、無復結縛、離蓋怨",
    "T16n0659_006:0274b24": "憾、離諸瞋恚。善男子！如是，菩薩具足十法，姿",
    "T16n0659_006:0274b25": "顏光悅，面無顰蹙。」降伏一切障礙菩薩言：「世",
    "T16n0659_006:0274b26": "尊！如我解佛所說之義，諸根淨故，菩薩摩訶",
    "T16n0659_006:0274b27": "薩顏色和悅；離煩惱故，面無顰蹙。」佛言：「如是，",
    "T16n0659_006:0274b28": "如是。善男子！如汝所說，諸根淨故，菩薩摩訶",
    "T16n0659_006:0274b29": "薩顏色和悅；離煩惱故，面無顰蹙。「善男子！菩",
    "T16n0659_006:0274c01": "薩摩訶薩具足十法，多聞具足。何等為十？所",
    "T16n0659_006:0274c02": "謂生死熾然，婬欲猛火菩薩摩訶薩如實知",
    "T16n0659_006:0274c03": "之、瞋恚猛火如實知之、愚癡亂心如實知之、",
    "T16n0659_006:0274c04": "諸行無常如實知之、三界皆苦如實知之、世",
    "T16n0659_006:0274c05": "間空虛如實知之、諸法無我如實知之、世間",
    "T16n0659_006:0274c06": "虛誑、著於妄想、受生分別如實知之、一切諸法",
    "T16n0659_006:0274c07": "藉因緣生如實知之、涅槃寂靜如實知之。是",
    "T16n0659_006:0274c08": "三無性、聞思修慧如實知已，不但音聲分別說",
    "T16n0659_006:0274c09": "其名字而已。雖如是知，發增廣心，興大慈悲，",
    "T16n0659_006:0274c10": "誓願堅固，為諸眾生拔苦根、栽正勤勇猛。善",
    "T16n0659_006:0274c11": "男子！如是，菩薩具足十法，多聞具足。「善男",
    "T16n0659_006:0274c12": "子！菩薩摩訶薩具足十法，受持正法。何等為",
    "T16n0659_006:0274c13": "十？所謂於末世時、後五百歲正法滅時，如來",
    "T16n0659_006:0274c14": "經教諍訟競起，無量眾生行於邪道，智燈欲",
    "T16n0659_006:0274c15": "滅、無示導者，微妙甚深修多羅經——廣大之義、",
    "T16n0659_006:0274c16": "有大威德、是一切法摩德勒伽(此云法母)——而能受",
    "T16n0659_006:0274c17": "持、讀誦、宣說、恭敬供養；亦能為他顯示其義、",
    "T16n0659_006:0274c18": "廣為解釋、令得易解；於行法者生大歡喜，善",
    "T16n0659_006:0274c19": "護念之；心無希望、樂聽正法；於說法人生世",
    "T16n0659_006:0274c20": "尊想、於正法中生甘露想、生妙藥想；不惜",
    "T16n0659_006:0274c21": "身命求於正法，得正法已努力修行。善男",
    "T16n0659_006:0274c22": "子！如是，菩薩具足十法，受持正法。「善男子！",
    "T16n0659_006:0274c23": "菩薩摩訶薩具足十法，生法王子。何等為十？",
    "T16n0659_006:0274c24": "所謂以相嚴身具隨眾好、微妙修飾諸根滿",
    "T16n0659_006:0274c25": "足、隨於如來所行之道、住在如來境界之處、",
    "T16n0659_006:0274c26": "覺了諸佛不退還法、善能救濟眾生苦難、善",
    "T16n0659_006:0274c27": "能習學眾聖軌則、善能遊觀四無量心、眾梵",
    "T16n0659_006:0274c28": "住處如來所居、一切智城能隨鎮之。善男子！",
    "T16n0659_006:0274c29": "如是，菩薩具足十法，生法王子。「善男子！菩薩",
    "T16n0659_006:0275a01": "摩訶薩具足十法，釋梵四王之所奉迎。何等",
    "T16n0659_006:0275a02": "為十？所謂不退菩提之心、一切眾魔不能惱",
    "T16n0659_006:0275a03": "亂、於佛正法不動不搖、深入諸法微妙祕藏、",
    "T16n0659_006:0275a04": "隨順一切法平等智、於佛法中不隨他語、於",
    "T16n0659_006:0275a05": "佛法中得無礙智、不同一切聲聞緣覺、於諸",
    "T16n0659_006:0275a06": "世間而登上首、安隱住於不生法忍。善男子！",
    "T16n0659_006:0275a07": "如是，菩薩具足十法，釋梵四王之所奉迎。「善",
    "T16n0659_006:0275a08": "男子！菩薩摩訶薩具足十法，知諸機性。何等",
    "T16n0659_006:0275a09": "為十？所謂有諸眾生性多婬欲如實知之、若",
    "T16n0659_006:0275a10": "瞋恚性、若愚癡性、若剛強性、若中庸性、若善",
    "T16n0659_006:0275a11": "軟性、若磣毒性、若弊急性、若遲緩性如實知",
    "T16n0659_006:0275a12": "之、如知一人遍眾生界亦如是知。善男子！如",
    "T16n0659_006:0275a13": "是，菩薩具是十法，知諸機性。「善男子！菩薩摩",
    "T16n0659_006:0275a14": "訶薩具足十法，善知成熟眾生。何等為十？所",
    "T16n0659_006:0275a15": "謂若以佛色身應得度者即為示現如來色",
    "T16n0659_006:0275a16": "身、若以菩薩色身應得度者即為示現菩薩",
    "T16n0659_006:0275a17": "色身、若以辟支佛身應得度者即為示現辟",
    "T16n0659_006:0275a18": "支佛身、若以聲聞身應得度者則為示現聲",
    "T16n0659_006:0275a19": "聞身、應以帝釋身應得度者即現帝釋之身、",
    "T16n0659_006:0275a20": "若以魔身應得度者則現魔身、若以梵身應",
    "T16n0659_006:0275a21": "得度者則現梵身、若以婆羅門身應得度者",
    "T16n0659_006:0275a22": "即現婆羅門身、若以剎利王身應得度者即",
    "T16n0659_006:0275a23": "為現身、若以長者居士身應得度者即為現",
    "T16n0659_006:0275a24": "之。善男子！隨因隨緣、種種方法，但令眾生得",
    "T16n0659_006:0275a25": "成熟者，隨其因緣則為現之。善男子！如是，菩",
    "T16n0659_006:0275a26": "薩具足十法，成熟眾生。「善男子！菩薩摩訶薩",
    "T16n0659_006:0275a27": "具足十法，堪任正法。何等為十？所謂質直柔",
    "T16n0659_006:0275a28": "軟、無諂曲心、善調伏心、無垢污心、內心清",
    "T16n0659_006:0275a29": "淨、性無麁踈、無瞋恚心、遠離麁獷、心多忍",
    "T16n0659_006:0275b01": "辱、具足堪任法王子位。善男子！如是，菩薩具",
    "T16n0659_006:0275b02": "是十法，堪任正法。「善男子！菩薩摩訶薩具足",
    "T16n0659_006:0275b03": "十法，安樂共住。何等為十？所謂正見具足、淨",
    "T16n0659_006:0275b04": "見具足、戒品具足、威儀清淨、行於所宜境界、",
    "T16n0659_006:0275b05": "無煩惱住、動止細密、同學和睦、每事有分、",
    "T16n0659_006:0275b06": "行一乘道無餘師範。善男子！如是，菩薩具足",
    "T16n0659_006:0275b07": "十法，安樂共住。「善男子！菩薩摩訶薩具足十",
    "T16n0659_006:0275b08": "法，善修攝法。何等為十？所謂以利益施攝受",
    "T16n0659_006:0275b09": "眾生、以安樂施攝受眾生、以無盡施攝受眾",
    "T16n0659_006:0275b10": "生、以利益說、以實義說、以正法說、以道理",
    "T16n0659_006:0275b11": "說、以利益事、以資生供給事、以財物利益事",
    "T16n0659_006:0275b12": "攝受眾生。「善男子！利益施者，謂法施也；安樂",
    "T16n0659_006:0275b13": "施者，是財物施也；無盡施者，示正道理；利益",
    "T16n0659_006:0275b14": "說者，勸令修善；實義說者，謂不倒說；正法說",
    "T16n0659_006:0275b15": "者，隨順佛教所攝之法；道理說者，不違實際；",
    "T16n0659_006:0275b16": "利益事者，迴於不善、令住善處；資生供給事",
    "T16n0659_006:0275b17": "者，若飲、若食；財物利益者，謂金、銀、琉璃、真珠、",
    "T16n0659_006:0275b18": "玻[王*梨]、琥珀、珊瑚、瑪瑙、象馬車乘、所須之物。「善",
    "T16n0659_006:0275b19": "男子！菩薩具足十法，善修攝法。「善男子！菩",
    "T16n0659_006:0275b20": "薩摩訶薩具足十法，端正具足。何等為十？所",
    "T16n0659_006:0275b21": "謂威儀庠序、於四威儀悉非虛偽、見之可愛、",
    "T16n0659_006:0275b22": "猶若秋月、見之生樂、視不知足、悅人內心、於",
    "T16n0659_006:0275b23": "諸眾生無憎惡者、眾生見者無不歡喜、眾生",
    "T16n0659_006:0275b24": "見者發清淨心。善男子！如是，菩薩具足十",
    "T16n0659_006:0275b25": "法，端正具足。「善男子！菩薩摩訶薩具足十法，",
    "T16n0659_006:0275b26": "能為眾生之所依止。何等為十？所謂擁護眾",
    "T16n0659_006:0275b27": "生於煩惱畏、將領眾生出於生死稠林曠野、",
    "T16n0659_006:0275b28": "濟度眾生於生死海、孤獨眾生為作親眷、於",
    "T16n0659_006:0275b29": "諸煩惱疾病眾生為作醫王、無救護者為作",
    "T16n0659_006:0275c01": "救護、無料理者為料理之、無歸依者為作歸",
    "T16n0659_006:0275c02": "依、於無洲無渚能為洲渚、無趣向者為示趣",
    "T16n0659_006:0275c03": "向。善男子！如是，菩薩具足十法，能為眾生",
    "T16n0659_006:0275c04": "之所依止。「善男子！菩薩摩訶薩具足十法，喻",
    "T16n0659_006:0275c05": "大藥樹。何等為十？所謂如大藥樹——名曰善見——",
    "T16n0659_006:0275c06": "疾病眾生隨意得用，根、莖、枝葉、皮肉、華果，若",
    "T16n0659_006:0275c07": "見、若嗅、若甞、若觸，無不痊愈。善男子！菩薩若",
    "T16n0659_006:0275c08": "爾，從初發心見諸眾生為諸煩惱種種疾病，",
    "T16n0659_006:0275c09": "布施治療、戒、忍、精進、禪定、般若，若得見聞菩",
    "T16n0659_006:0275c10": "薩功德、若得親近、若得其味，病無不差。善男",
    "T16n0659_006:0275c11": "子！如是，菩薩具是十法，喻大藥樹。「善男子！菩",
    "T16n0659_006:0275c12": "薩摩訶薩具足十法，福業相應。何等為十？所",
    "T16n0659_006:0275c13": "謂於三寶處隨力治理；於諸眾生有疾病者",
    "T16n0659_006:0275c14": "布施湯藥；於飢饉者布施飲食；若有眾生寒",
    "T16n0659_006:0275c15": "熱所逼，施其溫涼；於和上阿闍梨深心供養、",
    "T16n0659_006:0275c16": "恭敬承事；於諸同學禮拜奉迎送去，合掌問",
    "T16n0659_006:0275c17": "訊，作和睦事；處處建立伽藍園林，應時布施",
    "T16n0659_006:0275c18": "米穀、財物及諸倉庫；於諸奴婢、僕使、下隷施",
    "T16n0659_006:0275c19": "其飲食、衣裳、湯藥而擁護之；時時往詣持戒",
    "T16n0659_006:0275c20": "多聞沙門親近禮拜。善男子！如是，菩薩具是",
    "T16n0659_006:0275c21": "十法，福業相應。「善男子！菩薩摩訶薩具足十",
    "T16n0659_006:0275c22": "法，善能變化。何等為十？所謂於一佛剎不動",
    "T16n0659_006:0275c23": "不搖，則能遍於諸佛剎土諮稟如來；於一佛",
    "T16n0659_006:0275c24": "剎不動不搖，往詣無量諸佛剎土就彼聽法；",
    "T16n0659_006:0275c25": "於一佛剎不動不搖，往詣諸佛無量剎土供",
    "T16n0659_006:0275c26": "養承事彼佛世尊；於一佛剎不動不搖，往詣",
    "T16n0659_006:0275c27": "諸佛無量剎土行菩提行，令得滿足；於一佛",
    "T16n0659_006:0275c28": "剎不動不搖，往詣諸佛無量剎土，彼土菩薩",
    "T16n0659_006:0275c29": "成等覺時詣彼供養、恭敬、禮拜；於一佛剎不",
    "T16n0659_006:0276a01": "動不搖，往詣無量諸佛剎土現自成佛；於一",
    "T16n0659_006:0276a02": "佛剎不動不搖，往詣無量諸佛剎土轉正法",
    "T16n0659_006:0276a03": "輪；於一佛剎不動不搖，往詣無量諸佛剎土",
    "T16n0659_006:0276a04": "現般涅槃；於一佛剎不動不搖，往詣無量諸",
    "T16n0659_006:0276a05": "佛剎土，彼有眾生應得度者悉為變化，作諸",
    "T16n0659_006:0276a06": "神通令得度脫，雖作變化而無思惟、亦無分",
    "T16n0659_006:0276a07": "別。」降伏一切障礙菩薩言：「世尊！云何菩薩作",
    "T16n0659_006:0276a08": "諸變化？云何不思惟？云何無分別耶？」佛言：「善",
    "T16n0659_006:0276a09": "男子！我今為汝說於譬喻。如此日、月照了四",
    "T16n0659_006:0276a10": "洲，為是眾生而作利益，而是日、月無有思惟",
    "T16n0659_006:0276a11": "亦無分別。以光明故利益眾生，但以過去業",
    "T16n0659_006:0276a12": "行、因緣、果報故，有如是日、月利益事生。善男",
    "T16n0659_006:0276a13": "子！菩薩亦爾，雖作變化利益眾生，皆無思惟、",
    "T16n0659_006:0276a14": "悉無分別，不作功用運是業行。所以者何？是",
    "T16n0659_006:0276a15": "等變化皆由菩薩善業因緣之所成故。菩薩",
    "T16n0659_006:0276a16": "於因地中行菩薩時發弘誓願，以本願力而",
    "T16n0659_006:0276a17": "不思惟亦不分別，生諸變化不加功用。「善男",
    "T16n0659_006:0276a18": "子！菩薩摩訶薩具足十法，速得成阿耨多羅",
    "T16n0659_006:0276a19": "三藐三菩提。何等為十？所謂萬行，具如前說。",
    "T16n0659_006:0276a20": "夫萬行者，布施具足、戒品具足。言戒品者，不",
    "T16n0659_006:0276a21": "隙、不雜、不瑕、不玼，過於聲聞、緣覺戒品，清淨",
    "T16n0659_006:0276a22": "明白。戒品具足、忍辱具足、精進具足、禪定具",
    "T16n0659_006:0276a23": "足、善慧具足、善巧方便具足、善願具足、諸力",
    "T16n0659_006:0276a24": "具足、微妙甚深正智具足、所修妙智具足。不",
    "T16n0659_006:0276a25": "共一切聲聞、緣覺，過其境界，從於菩薩初地",
    "T16n0659_006:0276a26": "以上乃至九地，過境界故。善男子！菩薩具",
    "T16n0659_006:0276a27": "足十法，速得成於阿耨多羅三藐三菩提。」",
    "T16n0659_006:0276a28": "大乘寶雲經卷第六"
}