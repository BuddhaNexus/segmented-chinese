{
    "T07n0220_413:0068b08": "大般若波羅蜜多經卷第四百一",
    "T07n0220_413:0068b09": "十三",
    "T07n0220_413:0068b11": "三藏法師玄奘奉　詔譯",
    "T07n0220_413:0068b12": "第二分無縛解品第十五",
    "T07n0220_413:0068b13": "爾時，具壽善現白佛言：「世尊！如說菩薩摩訶",
    "T07n0220_413:0068b14": "薩被大乘鎧者，云何菩薩摩訶薩被大乘鎧？」",
    "T07n0220_413:0068b15": "佛告善現：「若菩薩摩訶薩能被布施乃至般",
    "T07n0220_413:0068b16": "若波羅蜜多鎧，是為菩薩摩訶薩被大乘鎧。",
    "T07n0220_413:0068b17": "若菩薩摩訶薩能被四念住乃至八聖道支",
    "T07n0220_413:0068b18": "鎧，是為菩薩摩訶薩被大乘鎧。若菩薩摩訶",
    "T07n0220_413:0068b19": "薩能被內空乃至無性自性空鎧，是為菩薩",
    "T07n0220_413:0068b20": "摩訶薩被大乘鎧。若菩薩摩訶薩乃至能被",
    "T07n0220_413:0068b21": "如來十力乃至十八佛不共法鎧，是為菩薩",
    "T07n0220_413:0068b22": "摩訶薩被大乘鎧。若菩薩摩訶薩能被一切",
    "T07n0220_413:0068b23": "智、道相智、一切相智鎧，是為菩薩摩訶薩被",
    "T07n0220_413:0068b24": "大乘鎧。若菩薩摩訶薩能自變身如佛形像，",
    "T07n0220_413:0068b25": "放大光明照三千界乃至十方殑伽沙等諸佛",
    "T07n0220_413:0068b26": "世界，與諸有情作饒益事，是為菩薩摩訶薩",
    "T07n0220_413:0068b27": "被大乘鎧。",
    "T07n0220_413:0068b28": "「復次，善現！若菩薩摩訶薩被如是等諸功德",
    "T07n0220_413:0068b29": "鎧，放大光明照三千界乃至十方殑伽沙等",
    "T07n0220_413:0068c01": "諸佛世界，亦令諸界六三變動，謂動、極動、等",
    "T07n0220_413:0068c02": "極動等，為諸有情作大饒益。善現！是為菩",
    "T07n0220_413:0068c03": "薩摩訶薩被大乘鎧。「復次，善現！若菩薩摩訶",
    "T07n0220_413:0068c04": "薩能被布施波羅蜜多大功德鎧，普化三千",
    "T07n0220_413:0068c05": "大千世界如吠琉璃，亦化自身為大輪王，七",
    "T07n0220_413:0068c06": "寶眷屬無不圓滿，諸有情類須食與食，須飲",
    "T07n0220_413:0068c07": "與飲，須衣與衣，須乘與乘，塗香、末香、燒香、",
    "T07n0220_413:0068c08": "花鬘、房舍、臥具、醫藥、燈燭、真珠、金銀及餘種種",
    "T07n0220_413:0068c09": "珍寶資具，隨其所須悉皆施與。作是施已，復",
    "T07n0220_413:0068c10": "為宣說六到彼岸相應之法，令彼聞已終不",
    "T07n0220_413:0068c11": "墜墮，至得無上正等菩提，常不捨離六到彼",
    "T07n0220_413:0068c12": "岸相應之法。善現！是為菩薩摩訶薩被大乘",
    "T07n0220_413:0068c13": "鎧。「善現！如工幻師或彼弟子，住四衢道對",
    "T07n0220_413:0068c14": "大眾前，化作種種貧乏有情，隨其所須皆化",
    "T07n0220_413:0068c15": "施與。於意云何？如是幻事為有實不？」善現",
    "T07n0220_413:0068c16": "答言：「不也！世尊！」佛告善現：「諸菩薩摩訶薩",
    "T07n0220_413:0068c17": "亦復如是，能被布施波羅蜜多大功德鎧，或",
    "T07n0220_413:0068c18": "化世界如吠瑠璃，或化自身為輪王等，隨有",
    "T07n0220_413:0068c19": "情類所須施與，及為宣說六到彼岸相應之",
    "T07n0220_413:0068c20": "法，如是菩薩雖有所為而無其實。何以故？諸",
    "T07n0220_413:0068c21": "法性相皆如幻故。",
    "T07n0220_413:0068c22": "「復次，善現！若菩薩摩訶薩自被淨戒波羅蜜",
    "T07n0220_413:0068c23": "多大功德鎧，為有情故生輪王家，紹輪王位",
    "T07n0220_413:0068c24": "富貴自在，安立無量百千俱胝那庾多眾於",
    "T07n0220_413:0068c25": "十善業道，或四靜慮、四無量、四無色定，或四",
    "T07n0220_413:0068c26": "念住乃至八聖道支，或空、無相、無願解脫門，",
    "T07n0220_413:0068c27": "或佛十力乃至十八佛不共法，亦為宣說如",
    "T07n0220_413:0068c28": "是諸法令其安住，至得無上正等菩提，於如",
    "T07n0220_413:0068c29": "是法常不捨離。善現！是為菩薩摩訶薩被大",
    "T07n0220_413:0069a01": "乘鎧。「善現！如工幻師或彼弟子，住四衢道",
    "T07n0220_413:0069a02": "對大眾前，化作無量百千有情，令其安住十",
    "T07n0220_413:0069a03": "善業道乃至十八佛不共法。於意云何？如是",
    "T07n0220_413:0069a04": "幻事為有實不？」善現答言：「不也！世尊！」佛告",
    "T07n0220_413:0069a05": "善現：「諸菩薩摩訶薩亦復如是，為有情故生",
    "T07n0220_413:0069a06": "輪王家，紹輪王位富貴自在，安立無量百千",
    "T07n0220_413:0069a07": "俱胝那庾多眾於十善業道乃至十八佛不共",
    "T07n0220_413:0069a08": "法。如是菩薩雖有所為而無其實。何以故？諸",
    "T07n0220_413:0069a09": "法性相皆如幻故。",
    "T07n0220_413:0069a10": "「復次，善現！若菩薩摩訶薩自被安忍波羅蜜",
    "T07n0220_413:0069a11": "多大功德鎧，亦勸無量百千俱胝那庾多眾，",
    "T07n0220_413:0069a12": "令被安忍波羅蜜多大功德鎧。善現！云何菩",
    "T07n0220_413:0069a13": "薩摩訶薩自被安忍波羅蜜多大功德鎧，亦",
    "T07n0220_413:0069a14": "勸無量百千俱胝那庾多眾，令被安忍波羅",
    "T07n0220_413:0069a15": "蜜多大功德鎧？善現！若菩薩摩訶薩從初發",
    "T07n0220_413:0069a16": "心至得無上正等菩提，被安忍鎧常作是念：",
    "T07n0220_413:0069a17": "『假使一切有情之類，皆持刀仗來見加害，",
    "T07n0220_413:0069a18": "我終不起一剎那頃忿恨瞋心，勸諸有情亦",
    "T07n0220_413:0069a19": "修是忍。』善現！是菩薩摩訶薩如心所念皆能",
    "T07n0220_413:0069a20": "成辦，乃至證得一切智智，常不捨離如是安",
    "T07n0220_413:0069a21": "忍，亦令有情修如是忍。善現！是為菩薩摩",
    "T07n0220_413:0069a22": "訶薩被大乘鎧。「善現！如工幻師或彼弟子，住",
    "T07n0220_413:0069a23": "四衢道對大眾前，化作種種諸有情類，或持",
    "T07n0220_413:0069a24": "刀杖更相加害，或有相勸修安忍行。於意",
    "T07n0220_413:0069a25": "云何？如是幻事為有實不？」善現答言：「不也！",
    "T07n0220_413:0069a26": "世尊！」佛告善現：「諸菩薩摩訶薩亦復如是，自",
    "T07n0220_413:0069a27": "被安忍波羅蜜多大功德鎧，亦勸無量百千",
    "T07n0220_413:0069a28": "俱胝那庾多眾，令被安忍波羅蜜多大功德",
    "T07n0220_413:0069a29": "鎧，如是菩薩雖有所為而無其實。何以故？諸",
    "T07n0220_413:0069b01": "法性相皆如幻故。",
    "T07n0220_413:0069b02": "「復次，善現！若菩薩摩訶薩自被精進波羅蜜",
    "T07n0220_413:0069b03": "多大功德鎧，亦勸無量百千俱胝那庾多眾，",
    "T07n0220_413:0069b04": "令被精進波羅蜜多大功德鎧。善現！云何",
    "T07n0220_413:0069b05": "菩薩摩訶薩自被精進波羅蜜多大功德鎧，",
    "T07n0220_413:0069b06": "亦勸無量百千俱胝那庾多眾，令被精進波",
    "T07n0220_413:0069b07": "羅蜜多大功德鎧？善現！若菩薩摩訶薩以一",
    "T07n0220_413:0069b08": "切智智相應作意，大悲為首身心精進，斷諸",
    "T07n0220_413:0069b09": "惡法修諸善法，亦勸無量百千俱胝那庾多",
    "T07n0220_413:0069b10": "眾，修習如是身心精進，乃至證得一切智智，",
    "T07n0220_413:0069b11": "常不捨離如是正勤。善現！是為菩薩摩訶薩",
    "T07n0220_413:0069b12": "被大乘鎧。「善現！如工幻師或彼弟子，住四衢",
    "T07n0220_413:0069b13": "道對大眾前，化作種種諸有情類，自修精進",
    "T07n0220_413:0069b14": "亦勸他修。於意云何？如是幻事為有實不？」善",
    "T07n0220_413:0069b15": "現答言：「不也！世尊！」佛告善現：「諸菩薩摩訶",
    "T07n0220_413:0069b16": "薩亦復如是，以一切智智相應作意，大悲為",
    "T07n0220_413:0069b17": "首自修精進，亦勸有情令修精進，如是菩薩",
    "T07n0220_413:0069b18": "雖有所為而無其實。何以故？諸法性相皆如",
    "T07n0220_413:0069b19": "幻故。「復次，善現！若菩薩摩訶薩自被靜慮波",
    "T07n0220_413:0069b20": "羅蜜多大功德鎧，亦勸無量百千俱胝那庾",
    "T07n0220_413:0069b21": "多眾，令被靜慮波羅蜜多大功德鎧。善現！云",
    "T07n0220_413:0069b22": "何菩薩摩訶薩自被靜慮波羅蜜多大功德",
    "T07n0220_413:0069b23": "鎧，亦勸無量百千俱胝那庾多眾，令被靜慮",
    "T07n0220_413:0069b24": "波羅蜜多大功德鎧？善現！若菩薩摩訶薩住",
    "T07n0220_413:0069b25": "一切法平等定中，不見諸法有定有亂，而常",
    "T07n0220_413:0069b26": "修習如是靜慮波羅蜜多，亦勸有情修習如",
    "T07n0220_413:0069b27": "是平等靜慮，乃至證得一切智智，常不捨離",
    "T07n0220_413:0069b28": "如是靜慮。善現！是為菩薩摩訶薩被大乘鎧。",
    "T07n0220_413:0069b29": "「善現！如工幻師或彼弟子，住四衢道對大眾",
    "T07n0220_413:0069c01": "前，化作種種諸有情類，令修諸法平等靜慮，",
    "T07n0220_413:0069c02": "亦相勸修如是靜慮。於意云何？如是幻事為",
    "T07n0220_413:0069c03": "有實不？」善現答言：「不也！世尊！」佛告善現：「諸",
    "T07n0220_413:0069c04": "菩薩摩訶薩亦復如是，住一切法平等定中，",
    "T07n0220_413:0069c05": "亦勸有情修如是定，如是菩薩雖有所為而",
    "T07n0220_413:0069c06": "無其實。何以故？諸法性相皆如幻故。",
    "T07n0220_413:0069c07": "「復次，善現！若菩薩摩訶薩自被般若波羅蜜",
    "T07n0220_413:0069c08": "多大功德鎧，亦勸無量百千俱胝那庾多",
    "T07n0220_413:0069c09": "眾，令被般若波羅蜜多大功德鎧。善現！云",
    "T07n0220_413:0069c10": "何菩薩摩訶薩自被般若波羅蜜多大功德",
    "T07n0220_413:0069c11": "鎧，亦勸無量百千俱胝那庾多眾，令被般若",
    "T07n0220_413:0069c12": "波羅蜜多大功德鎧？善現！若菩薩摩訶薩住",
    "T07n0220_413:0069c13": "無戲論甚深般若波羅蜜多，不得諸法若生",
    "T07n0220_413:0069c14": "若滅、若染若淨此彼差別，亦勸無量百千俱",
    "T07n0220_413:0069c15": "胝那庾多眾，安住如是無戲論慧。善現！是",
    "T07n0220_413:0069c16": "為菩薩摩訶薩被大乘鎧。「善現！如工幻師或",
    "T07n0220_413:0069c17": "彼弟子，住四衢道對大眾前，化作種種諸有",
    "T07n0220_413:0069c18": "情類，令自安住無戲論慧，亦令勸他住如是",
    "T07n0220_413:0069c19": "慧。於意云何？如是幻事為有實不？」善現答",
    "T07n0220_413:0069c20": "言：「不也！世尊！」佛告善現：「諸菩薩摩訶薩亦",
    "T07n0220_413:0069c21": "復如是，自能安住無戲論慧，亦勸有情住如",
    "T07n0220_413:0069c22": "是慧，如是菩薩雖有所為而無其實。何以故？",
    "T07n0220_413:0069c23": "諸法性相皆如幻故。",
    "T07n0220_413:0069c24": "「復次，善現！若菩薩摩訶薩被如上說諸功德",
    "T07n0220_413:0069c25": "鎧，觀察十方殑伽沙等諸佛世界一切有情。",
    "T07n0220_413:0069c26": "有諸有情攝受邪法行諸惡行，是菩薩摩訶",
    "T07n0220_413:0069c27": "薩以神通力自變其身，遍滿如是諸佛世界，",
    "T07n0220_413:0069c28": "隨彼有情所樂示現，自現修行布施、淨戒、安",
    "T07n0220_413:0069c29": "忍、精進、靜慮、般若波羅蜜多，亦勸他行布施、",
    "T07n0220_413:0070a01": "淨戒、安忍、精進、靜慮、般若波羅蜜多。勸諸有",
    "T07n0220_413:0070a02": "情行此行已，復隨類音為說六種波羅蜜多",
    "T07n0220_413:0070a03": "相應之法，令彼聞已乃至證得一切智智，常",
    "T07n0220_413:0070a04": "不捨離如是妙法。善現！是為菩薩摩訶薩被",
    "T07n0220_413:0070a05": "大乘鎧。「善現！如工幻師或彼弟子，住四衢",
    "T07n0220_413:0070a06": "道對大眾前，化作種種諸有情類，令自安住",
    "T07n0220_413:0070a07": "六到彼岸，亦令勸他安住此法。於意云何？如",
    "T07n0220_413:0070a08": "是幻事為有實不？」善現答言：「不也！世尊！」佛",
    "T07n0220_413:0070a09": "告善現：「諸菩薩摩訶薩亦復如是，普於十方",
    "T07n0220_413:0070a10": "殑伽沙等諸佛世界自現其身，隨宜安住六",
    "T07n0220_413:0070a11": "到彼岸，亦勸有情令住此行常不捨離，如是",
    "T07n0220_413:0070a12": "菩薩雖有所為而無其實。何以故？諸法性相",
    "T07n0220_413:0070a13": "皆如幻故。",
    "T07n0220_413:0070a14": "「復次，善現！若菩薩摩訶薩被如上說諸功德",
    "T07n0220_413:0070a15": "鎧，以一切智智相應作意，大悲為首，用無所",
    "T07n0220_413:0070a16": "得而為方便，利益安樂一切有情，不雜聲聞、",
    "T07n0220_413:0070a17": "獨覺作意。是菩薩摩訶薩不作是念：『我當安",
    "T07n0220_413:0070a18": "立爾所有情於布施等波羅蜜多，爾所有情",
    "T07n0220_413:0070a19": "不當安立。』但作是念：『我當安立無量無數無",
    "T07n0220_413:0070a20": "邊有情於布施等波羅蜜多。』不作是念：『我當",
    "T07n0220_413:0070a21": "安立爾所有情於內空等，爾所有情不當安",
    "T07n0220_413:0070a22": "立。』但作是念：『我當安立無量無數無邊有情",
    "T07n0220_413:0070a23": "於內空等。』不作是念：『我當安立爾所有情於",
    "T07n0220_413:0070a24": "四念住等，爾所有情不當安立。』但作是念：『我",
    "T07n0220_413:0070a25": "當安立無量無數無邊有情於四念住等。』不",
    "T07n0220_413:0070a26": "作是念：『我當安立爾所有情於空解脫門等，",
    "T07n0220_413:0070a27": "爾所有情不當安立。』但作是念：『我當安立無",
    "T07n0220_413:0070a28": "量無數無邊有情於空解脫門等。』不作是念：",
    "T07n0220_413:0070a29": "『我當安立爾所有情於佛十力等，爾所有情",
    "T07n0220_413:0070b01": "不當安立。』但作是念：『我當安立無量無數無",
    "T07n0220_413:0070b02": "邊有情於佛十力等。』不作是念：『我當安立爾",
    "T07n0220_413:0070b03": "所有情於預流果等，爾所有情不當安立。』但",
    "T07n0220_413:0070b04": "作是念：『我當安立無量無數無邊有情於預",
    "T07n0220_413:0070b05": "流果等。』不作是念：『我當安立爾所有情於佛",
    "T07n0220_413:0070b06": "無上正等菩提，爾所有情不當安立。』但作是",
    "T07n0220_413:0070b07": "念：『我當安立無量無數無邊有情於佛無上",
    "T07n0220_413:0070b08": "正等菩提。』善現！是為菩薩摩訶薩被大乘鎧。",
    "T07n0220_413:0070b09": "「善現！如工幻師或彼弟子，住四衢道對大眾",
    "T07n0220_413:0070b10": "前，化作種種諸有情類，其數無量隨其所應，",
    "T07n0220_413:0070b11": "方便安立令住布施，乃至令住諸佛無上正",
    "T07n0220_413:0070b12": "等菩提。於意云何？如是幻事為有實不？」善",
    "T07n0220_413:0070b13": "現答言：「不也！世尊！」佛告善現：「諸菩薩摩訶",
    "T07n0220_413:0070b14": "薩亦復如是，以一切智智相應作意，大悲為",
    "T07n0220_413:0070b15": "首，用無所得而為方便，安立無量無數無邊",
    "T07n0220_413:0070b16": "諸有情類，令住布施乃至無上正等菩提，如",
    "T07n0220_413:0070b17": "是菩薩雖有所為而無其實。何以故？諸法性",
    "T07n0220_413:0070b18": "相皆如幻故。」",
    "T07n0220_413:0070b19": "爾時，善現白佛言：「世尊！如我解佛所說義者，",
    "T07n0220_413:0070b20": "諸菩薩摩訶薩不被功德鎧，當知是為被大",
    "T07n0220_413:0070b21": "乘鎧。何以故？以一切法自相空故。所以者",
    "T07n0220_413:0070b22": "何？世尊！色乃至識色乃至識相空，眼處乃",
    "T07n0220_413:0070b23": "至意處眼處乃至意處相空，色處乃至法處",
    "T07n0220_413:0070b24": "色處乃至法處相空，眼界乃至意界眼界乃",
    "T07n0220_413:0070b25": "至意界相空，色界乃至法界色界乃至法界",
    "T07n0220_413:0070b26": "相空，眼識界乃至意識界眼識界乃至意識",
    "T07n0220_413:0070b27": "界相空，眼觸乃至意觸眼觸乃至意觸相空，",
    "T07n0220_413:0070b28": "眼觸為緣所生諸受乃至意觸為緣所生諸",
    "T07n0220_413:0070b29": "受眼觸為緣所生諸受乃至意觸為緣所生",
    "T07n0220_413:0070c01": "諸受相空，布施波羅蜜多乃至般若波羅蜜",
    "T07n0220_413:0070c02": "多布施波羅蜜多乃至般若波羅蜜多相空，",
    "T07n0220_413:0070c03": "四念住乃至八聖道支四念住乃至八聖道",
    "T07n0220_413:0070c04": "支相空，內空乃至無性自性空，內空乃至無",
    "T07n0220_413:0070c05": "性自性空相空，如是乃至佛十力乃至十八",
    "T07n0220_413:0070c06": "佛不共法佛十力乃至十八佛不共法相空，",
    "T07n0220_413:0070c07": "菩薩摩訶薩菩薩摩訶薩相空，被大功德鎧",
    "T07n0220_413:0070c08": "被大功德鎧相空。「世尊！由是因緣，諸菩薩摩",
    "T07n0220_413:0070c09": "訶薩不被功德鎧，當知是為被大乘鎧。」佛告",
    "T07n0220_413:0070c10": "善現：「如是！如是！如汝所說。",
    "T07n0220_413:0070c11": "善現當知！一切智智無造無作，一切有情亦",
    "T07n0220_413:0070c12": "無造無作，諸菩薩摩訶薩為此事故被大乘",
    "T07n0220_413:0070c13": "鎧。」具壽善現白言：「世尊！何因緣故，一切智",
    "T07n0220_413:0070c14": "智無造無作，一切有情亦無造無作，諸菩薩",
    "T07n0220_413:0070c15": "摩訶薩為此事故被大乘鎧？」佛告善現：「由諸",
    "T07n0220_413:0070c16": "作者不可得故，一切智智無造無作，一切有",
    "T07n0220_413:0070c17": "情亦無造無作。所以者何？「善現！色非造非",
    "T07n0220_413:0070c18": "不造、非作非不作，受、想、行、識非造非不造、非",
    "T07n0220_413:0070c19": "作非不作。何以故？色乃至識畢竟不可得故。",
    "T07n0220_413:0070c20": "「善現！眼處非造非不造、非作非不作，耳、鼻、舌、",
    "T07n0220_413:0070c21": "身、意處非造非不造、非作非不作。何以故？眼",
    "T07n0220_413:0070c22": "處乃至意處畢竟不可得故。「善現！色處非造",
    "T07n0220_413:0070c23": "非不造、非作非不作，聲、香、味、觸、法處非造非",
    "T07n0220_413:0070c24": "不造、非作非不作。何以故？色處乃至法處畢",
    "T07n0220_413:0070c25": "竟不可得故。「善現！眼界非造非不造、非作非",
    "T07n0220_413:0070c26": "不作，耳、鼻、舌、身、意界非造非不造、非作非不",
    "T07n0220_413:0070c27": "作。何以故？眼界乃至意界畢竟不可得故。「善",
    "T07n0220_413:0070c28": "現！色界非造非不造、非作非不作，聲、香、味、觸、",
    "T07n0220_413:0070c29": "法界非造非不造、非作非不作。何以故？色界",
    "T07n0220_413:0071a01": "乃至法界畢竟不可得故。「善現！眼識界非造",
    "T07n0220_413:0071a02": "非不造、非作非不作，耳、鼻、舌、身、意識界非造",
    "T07n0220_413:0071a03": "非不造、非作非不作。何以故？眼識界乃至意",
    "T07n0220_413:0071a04": "識界畢竟不可得故。「善現！眼觸非造非不造、",
    "T07n0220_413:0071a05": "非作非不作，耳、鼻、舌、身、意觸非造非不造、非",
    "T07n0220_413:0071a06": "作非不作。何以故？眼觸乃至意觸畢竟不可",
    "T07n0220_413:0071a07": "得故。「善現！眼觸為緣所生諸受非造非不造、",
    "T07n0220_413:0071a08": "非作非不作，耳、鼻、舌、身、意觸為緣所生諸受",
    "T07n0220_413:0071a09": "非造非不造、非作非不作。何以故？眼觸為緣",
    "T07n0220_413:0071a10": "所生諸受乃至意觸為緣所生諸受畢竟不可",
    "T07n0220_413:0071a11": "得故。「善現！我非造非不造、非作非不作，有",
    "T07n0220_413:0071a12": "情、命者、生者、養者、士夫、補特伽羅、意生、儒童、作",
    "T07n0220_413:0071a13": "者、受者、知者、見者非造非不造、非作非不作。",
    "T07n0220_413:0071a14": "何以故？我乃至見者畢竟不可得故。「善現！夢",
    "T07n0220_413:0071a15": "境非造非不造、非作非不作，響、像、幻事、光影、",
    "T07n0220_413:0071a16": "陽焰、空花、尋香城、變化事非造非不造、非作非",
    "T07n0220_413:0071a17": "不作。何以故？夢境乃至變化事畢竟不可得",
    "T07n0220_413:0071a18": "故。「善現！內空非造非不造、非作非不作，外",
    "T07n0220_413:0071a19": "空、內外空、空空、大空、勝義空、有為空、無為空、畢",
    "T07n0220_413:0071a20": "竟空、無際空、散無散空、本性空、自共相空、一",
    "T07n0220_413:0071a21": "切法空、不可得空、無性空、自性空、無性自性空",
    "T07n0220_413:0071a22": "非造非不造、非作非不作。何以故？內空乃至",
    "T07n0220_413:0071a23": "無性自性空畢竟不可得故。「善現！四念住非",
    "T07n0220_413:0071a24": "造非不造、非作非不作，四正斷、四神足、五根、",
    "T07n0220_413:0071a25": "五力、七等覺支、八聖道支非造非不造、非作非",
    "T07n0220_413:0071a26": "不作。何以故？四念住乃至八聖道支畢竟不",
    "T07n0220_413:0071a27": "可得故。「善現！如是乃至如來十力非造非不",
    "T07n0220_413:0071a28": "造、非作非不作，四無所畏、四無礙解、大慈、大",
    "T07n0220_413:0071a29": "悲、大喜、大捨、十八佛不共法非造非不造、非作",
    "T07n0220_413:0071b01": "非不作。何以故？如來十力乃至十八佛不共",
    "T07n0220_413:0071b02": "法畢竟不可得故。「善現！真如非造非不造、非",
    "T07n0220_413:0071b03": "作非不作，法界、法性、法定、法住、實際非造非",
    "T07n0220_413:0071b04": "不造、非作非不作。何以故？真如乃至實際畢",
    "T07n0220_413:0071b05": "竟不可得故。「善現！菩薩摩訶薩非造非不造、",
    "T07n0220_413:0071b06": "非作非不作，如來應正等覺非造非不造、非",
    "T07n0220_413:0071b07": "作非不作。何以故？菩薩摩訶薩、如來應正等",
    "T07n0220_413:0071b08": "覺畢竟不可得故。「善現！一切智非造非不",
    "T07n0220_413:0071b09": "造、非作非不作，道相智、一切相智非造非不",
    "T07n0220_413:0071b10": "造、非作非不作。何以故？一切智、道相智、一切",
    "T07n0220_413:0071b11": "相智畢竟不可得故。「善現！由此因緣，一切智",
    "T07n0220_413:0071b12": "智無造無作，一切有情亦無造無作，諸菩薩",
    "T07n0220_413:0071b13": "摩訶薩為此事故被大乘鎧。善現！由此義故，",
    "T07n0220_413:0071b14": "諸菩薩摩訶薩不被功德鎧，當知是為被大",
    "T07n0220_413:0071b15": "乘鎧。」",
    "T07n0220_413:0071b16": "爾時，具壽善現白佛言：「世尊！如我解佛所說",
    "T07n0220_413:0071b17": "義者，色無縛無解，受、想、行、識無縛無解。」時，",
    "T07n0220_413:0071b18": "滿慈子問善現言：「尊者說色無縛無解，說",
    "T07n0220_413:0071b19": "受、想、行、識無縛無解耶？」善現答言：「如是！如是！",
    "T07n0220_413:0071b20": "我說色無縛無解，說受、想、行、識無縛無解。」滿",
    "T07n0220_413:0071b21": "慈子言：「何等色無縛無解？何等受、想、行、識無",
    "T07n0220_413:0071b22": "縛無解？」善現答言：「如夢色無縛無解，如夢",
    "T07n0220_413:0071b23": "受、想、行、識無縛無解；如響、如像、如光影、如陽",
    "T07n0220_413:0071b24": "焰、如幻事、如空花、如尋香城、如變化事色無縛",
    "T07n0220_413:0071b25": "無解，如響乃至如變化事受、想、行、識無縛無",
    "T07n0220_413:0071b26": "解。何以故？如是一切色乃至識，無所有故無",
    "T07n0220_413:0071b27": "縛無解，遠離故無縛無解，寂靜故無縛無解，",
    "T07n0220_413:0071b28": "無生故無縛無解，無滅故無縛無解，無染故",
    "T07n0220_413:0071b29": "無縛無解，無淨故無縛無解。「復次，滿慈子！過",
    "T07n0220_413:0071c01": "去色無縛無解，過去受、想、行、識無縛無解；未",
    "T07n0220_413:0071c02": "來、現在色無縛無解，未來、現在受、想、行、識無",
    "T07n0220_413:0071c03": "縛無解。何以故？如是一切色乃至識，無所有",
    "T07n0220_413:0071c04": "故無縛無解，遠離故無縛無解，寂靜故無縛",
    "T07n0220_413:0071c05": "無解，無生故無縛無解，無滅故無縛無解，無",
    "T07n0220_413:0071c06": "染故無縛無解，無淨故無縛無解。「復次，滿慈",
    "T07n0220_413:0071c07": "子！善色無縛無解，善受、想、行、識無縛無解，不",
    "T07n0220_413:0071c08": "善、無記色無縛無解；不善、無記受、想、行、識無",
    "T07n0220_413:0071c09": "縛無解。何以故？如是一切色乃至識，無所有",
    "T07n0220_413:0071c10": "故無縛無解，遠離故無縛無解，寂靜故無縛",
    "T07n0220_413:0071c11": "無解，無生故無縛無解，無滅故無縛無解，無",
    "T07n0220_413:0071c12": "染故無縛無解，無淨故無縛無解。「復次，滿慈",
    "T07n0220_413:0071c13": "子！世間色無縛無解，世間受、想、行、識無縛無",
    "T07n0220_413:0071c14": "解；出世間色無縛無解，出世間受、想、行、識無",
    "T07n0220_413:0071c15": "縛無解。何以故？如是一切色乃至識，無所有",
    "T07n0220_413:0071c16": "故無縛無解，遠離故無縛無解，寂靜故無縛",
    "T07n0220_413:0071c17": "無解，無生故無縛無解，無滅故無縛無解，無",
    "T07n0220_413:0071c18": "染故無縛無解，無淨故無縛無解。「復次，滿慈",
    "T07n0220_413:0071c19": "子！有漏色無縛無解，有漏受、想、行、識無縛無",
    "T07n0220_413:0071c20": "解；無漏色無縛無解，無漏受、想、行、識無縛無",
    "T07n0220_413:0071c21": "解。何以故？如是一切色乃至識，無所有故無",
    "T07n0220_413:0071c22": "縛無解，遠離故無縛無解，寂靜故無縛無解，",
    "T07n0220_413:0071c23": "無生故無縛無解，無滅故無縛無解，無染故",
    "T07n0220_413:0071c24": "無縛無解，無淨故無縛無解。",
    "T07n0220_413:0071c25": "「復次，滿慈子！一切法無縛無解。何以故？以",
    "T07n0220_413:0071c26": "一切法無所有故、遠離故、寂靜故、無生故、無滅",
    "T07n0220_413:0071c27": "故、無染故、無淨故無縛無解。「復次，滿慈子！布",
    "T07n0220_413:0071c28": "施波羅蜜多無縛無解，淨戒、安忍、精進、靜慮、",
    "T07n0220_413:0071c29": "般若波羅蜜多無縛無解。何以故？以布施等",
    "T07n0220_413:0072a01": "波羅蜜多無所有故、遠離故、寂靜故、無生故、無",
    "T07n0220_413:0072a02": "滅故、無染故、無淨故無縛無解。「復次，滿慈子！",
    "T07n0220_413:0072a03": "內空無縛無解，外空、內外空、空空、大空、勝義",
    "T07n0220_413:0072a04": "空、有為空、無為空、畢竟空、無際空、散無散空、本",
    "T07n0220_413:0072a05": "性空、自共相空、一切法空、不可得空、無性空、自",
    "T07n0220_413:0072a06": "性空、無性自性空無縛無解。何以故？以內空",
    "T07n0220_413:0072a07": "等無所有故、遠離故、寂靜故、無生故、無滅故、無",
    "T07n0220_413:0072a08": "染故、無淨故無縛無解。「復次，滿慈子！四念住",
    "T07n0220_413:0072a09": "無縛無解，四正斷、四神足、五根、五力、七等覺",
    "T07n0220_413:0072a10": "支、八聖道支無縛無解。何以故？以四念住等",
    "T07n0220_413:0072a11": "無所有故、遠離故、寂靜故、無生故、無滅故、無染",
    "T07n0220_413:0072a12": "故、無淨故無縛無解。「復次，滿慈子！如是乃至",
    "T07n0220_413:0072a13": "如來十力無縛無解，四無所畏、四無礙解、大",
    "T07n0220_413:0072a14": "慈、大悲、大喜、大捨、十八佛不共法無縛無解。",
    "T07n0220_413:0072a15": "何以故？以十力等無所有故、遠離故、寂靜故、",
    "T07n0220_413:0072a16": "無生故、無滅故、無染故、無淨故無縛無解。「復",
    "T07n0220_413:0072a17": "次，滿慈子！一切菩薩摩訶薩行無縛無解，諸",
    "T07n0220_413:0072a18": "佛無上正等菩提無縛無解。何以故？以菩薩",
    "T07n0220_413:0072a19": "行等無所有故、遠離故、寂靜故、無生故、無滅故、",
    "T07n0220_413:0072a20": "無染故、無淨故無縛無解。「復次，滿慈子！一切",
    "T07n0220_413:0072a21": "智無縛無解，道相智、一切相智無縛無解。何",
    "T07n0220_413:0072a22": "以故？以一切智等無所有故、遠離故、寂靜故、",
    "T07n0220_413:0072a23": "無生故、無滅故、無染故、無淨故無縛無解。「復",
    "T07n0220_413:0072a24": "次，滿慈子！真如無縛無解，法界、法性、不虛妄",
    "T07n0220_413:0072a25": "性、不變異性、平等性、離生性、法定、法住、實際無",
    "T07n0220_413:0072a26": "縛無解。何以故？以真如等無所有故、遠離故、",
    "T07n0220_413:0072a27": "寂靜故、無生故、無滅故、無染故、無淨故無縛無",
    "T07n0220_413:0072a28": "解。「復次，滿慈子！菩薩摩訶薩無縛無解，如",
    "T07n0220_413:0072a29": "來應正等覺無縛無解。何以故？以菩薩摩訶",
    "T07n0220_413:0072b01": "薩、如來應正等覺無所有故、遠離故、寂靜故、無",
    "T07n0220_413:0072b02": "生故、無滅故、無染故、無淨故無縛無解。「復次，",
    "T07n0220_413:0072b03": "滿慈子！一切有為無縛無解，一切無為無縛",
    "T07n0220_413:0072b04": "無解。何以故？以有為等無所有故、遠離故、寂",
    "T07n0220_413:0072b05": "靜故、無生故、無滅故、無染故、無淨故無縛無",
    "T07n0220_413:0072b06": "解。「滿慈子！諸菩薩摩訶薩於如是無縛無解",
    "T07n0220_413:0072b07": "微妙法門，以無所得而為方便，應如實知。滿",
    "T07n0220_413:0072b08": "慈子！諸菩薩摩訶薩於如是無縛無解布施",
    "T07n0220_413:0072b09": "波羅蜜多乃至般若波羅蜜多、四念住乃至",
    "T07n0220_413:0072b10": "一切相智，以無所得而為方便，應勤修學。「滿",
    "T07n0220_413:0072b11": "慈子！諸菩薩摩訶薩以無所得而為方便，應",
    "T07n0220_413:0072b12": "住如是無縛無解布施波羅蜜多乃至般若",
    "T07n0220_413:0072b13": "波羅蜜多、四念住乃至一切相智。滿慈子！諸",
    "T07n0220_413:0072b14": "菩薩摩訶薩以無所得而為方便，應成熟無",
    "T07n0220_413:0072b15": "縛無解有情，應嚴淨無縛無解佛土，應親近",
    "T07n0220_413:0072b16": "供養無縛無解諸佛，應聽受無縛無解法門。",
    "T07n0220_413:0072b17": "「滿慈子！是菩薩摩訶薩常不遠離無縛無解",
    "T07n0220_413:0072b18": "諸佛，常不遠離無縛無解神通，常不遠離無",
    "T07n0220_413:0072b19": "縛無解五眼，常不遠離無縛無解諸陀羅尼，",
    "T07n0220_413:0072b20": "常不遠離無縛無解諸三摩地。滿慈子！是菩",
    "T07n0220_413:0072b21": "薩摩訶薩當起無縛無解道相智，當證無縛",
    "T07n0220_413:0072b22": "無解一切智、一切相智，當轉無縛無解法輪，",
    "T07n0220_413:0072b23": "當以無縛無解三乘法要安立無縛無解諸",
    "T07n0220_413:0072b24": "有情類。「滿慈子！若菩薩摩訶薩修行無縛無",
    "T07n0220_413:0072b25": "解六波羅蜜多，能證無縛無解一切法性，無",
    "T07n0220_413:0072b26": "所有故、遠離故、寂靜故、無生故、無滅故、無染故、",
    "T07n0220_413:0072b27": "無淨故無縛無解。滿慈子當知！是菩薩摩訶",
    "T07n0220_413:0072b28": "薩名被無縛無解大乘鎧者。」",
    "T07n0220_413:0072b29": "第二分三摩地品第十六之一",
    "T07n0220_413:0072c01": "爾時，具壽善現白佛言：「世尊！何等是菩薩摩",
    "T07n0220_413:0072c02": "訶薩大乘相？齊何當知菩薩摩訶薩發趣大",
    "T07n0220_413:0072c03": "乘？如是大乘從何處出？至何處住？如是大乘",
    "T07n0220_413:0072c04": "為何所住？誰復乘是大乘而出？」佛告善現：「汝",
    "T07n0220_413:0072c05": "初所問『何等是菩薩摩訶薩大乘相？』者，善現！",
    "T07n0220_413:0072c06": "六波羅蜜多是菩薩摩訶薩大乘相。云何為",
    "T07n0220_413:0072c07": "六？謂布施波羅蜜多、淨戒波羅蜜多、安忍",
    "T07n0220_413:0072c08": "波羅蜜多、精進波羅蜜多、靜慮波羅蜜多、般",
    "T07n0220_413:0072c09": "若波羅蜜多。「善現！云何布施波羅蜜多？若菩",
    "T07n0220_413:0072c10": "薩摩訶薩以一切智智相應作意，大悲為首，",
    "T07n0220_413:0072c11": "用無所得而為方便，自捨一切內外所有，亦",
    "T07n0220_413:0072c12": "勸他捨內外所有，持此善根與一切有情同",
    "T07n0220_413:0072c13": "共迴向一切智智。善現！是為菩薩摩訶薩布",
    "T07n0220_413:0072c14": "施波羅蜜多。「善現！云何淨戒波羅蜜多？若",
    "T07n0220_413:0072c15": "菩薩摩訶薩以一切智智相應作意，大悲為",
    "T07n0220_413:0072c16": "首，用無所得而為方便，自受持十善業道，亦",
    "T07n0220_413:0072c17": "勸他受持十善業道，持此善根與一切有情",
    "T07n0220_413:0072c18": "同共迴向一切智智。善現！是為菩薩摩訶薩",
    "T07n0220_413:0072c19": "淨戒波羅蜜多。「善現！云何安忍波羅蜜多？若",
    "T07n0220_413:0072c20": "菩薩摩訶薩以一切智智相應作意，大悲為",
    "T07n0220_413:0072c21": "首，用無所得而為方便，自具增上安忍，亦勸",
    "T07n0220_413:0072c22": "他具增上安忍，持此善根與一切有情同共",
    "T07n0220_413:0072c23": "迴向一切智智。善現！是為菩薩摩訶薩安忍",
    "T07n0220_413:0072c24": "波羅蜜多。「善現！云何精進波羅蜜多？若菩",
    "T07n0220_413:0072c25": "薩摩訶薩以一切智智相應作意，大悲為首，",
    "T07n0220_413:0072c26": "用無所得而為方便，自於五波羅蜜多勤修",
    "T07n0220_413:0072c27": "不捨，亦勸他於五波羅蜜多勤修不捨，持此",
    "T07n0220_413:0072c28": "善根與一切有情同共迴向一切智智。善現！",
    "T07n0220_413:0072c29": "是為菩薩摩訶薩精進波羅蜜多。「善現！云何",
    "T07n0220_413:0073a01": "靜慮波羅蜜多？若菩薩摩訶薩以一切智智",
    "T07n0220_413:0073a02": "相應作意，大悲為首，用無所得而為方便，自",
    "T07n0220_413:0073a03": "方便善巧入諸靜慮、無量、無色，終不隨彼勢",
    "T07n0220_413:0073a04": "力受生，亦能勸他方便善巧入諸靜慮、無量、",
    "T07n0220_413:0073a05": "無色，不隨彼定勢力受生，持此善根與一切",
    "T07n0220_413:0073a06": "有情同共迴向一切智智。善現！是為菩薩摩",
    "T07n0220_413:0073a07": "訶薩靜慮波羅蜜多。「善現！云何般若波羅蜜",
    "T07n0220_413:0073a08": "多？若菩薩摩訶薩以一切智智相應作意，大",
    "T07n0220_413:0073a09": "悲為首，用無所得而為方便，自如實觀察一",
    "T07n0220_413:0073a10": "切法性，於諸法性無取無著，亦勸他如實觀",
    "T07n0220_413:0073a11": "察一切法性，於諸法性無取無著，持此善根",
    "T07n0220_413:0073a12": "與一切有情同共迴向一切智智。善現！是為",
    "T07n0220_413:0073a13": "菩薩摩訶薩般若波羅蜜多。善現當知！是為",
    "T07n0220_413:0073a14": "菩薩摩訶薩大乘相。",
    "T07n0220_413:0073a15": "「復次，善現！菩薩摩訶薩大乘相者，謂內空、外",
    "T07n0220_413:0073a16": "空、內外空、空空、大空、勝義空、有為空、無為空、畢",
    "T07n0220_413:0073a17": "竟空、無際空、散無散空、本性空、自共相空、一切",
    "T07n0220_413:0073a18": "法空、不可得空、無性空、自性空、無性自性空。",
    "T07n0220_413:0073a19": "「云何內空？內謂內法，即是眼、耳、鼻、舌、身、意。當",
    "T07n0220_413:0073a20": "知此中眼由眼空非常非壞，乃至意由意空",
    "T07n0220_413:0073a21": "非常非壞。何以故？本性爾故。善現！是為內",
    "T07n0220_413:0073a22": "空。「云何外空？外謂外法，即是色、聲、香、味、觸、法。",
    "T07n0220_413:0073a23": "當知此中色由色空非常非壞，乃至法由法",
    "T07n0220_413:0073a24": "空非常非壞。何以故？本性爾故。善現！是為",
    "T07n0220_413:0073a25": "外空。「云何內外空？內外謂內外法，即內六",
    "T07n0220_413:0073a26": "處及外六處。當知此中內法由外法空非常",
    "T07n0220_413:0073a27": "非壞，外法由內法空非常非壞。何以故？本",
    "T07n0220_413:0073a28": "性爾故。善現！是為內外空。「云何空空？空謂",
    "T07n0220_413:0073a29": "一切法空，此空復由空空非常非壞。何以故？",
    "T07n0220_413:0073b01": "本性爾故。善現！是為空空。「云何大空？大謂",
    "T07n0220_413:0073b02": "十方，即東西南北四維上下。當知此中東方",
    "T07n0220_413:0073b03": "由東方空非常非壞，乃至下方由下方空非",
    "T07n0220_413:0073b04": "常非壞。何以故？本性爾故。善現！是為大空。",
    "T07n0220_413:0073b05": "「云何勝義空？勝義謂涅槃。當知此中涅槃由",
    "T07n0220_413:0073b06": "涅槃空非常非壞。何以故？本性爾故。善現！",
    "T07n0220_413:0073b07": "是為勝義空。「云何有為空？有為謂欲界、色界、",
    "T07n0220_413:0073b08": "無色界。當知此中欲界由欲界空非常非壞，",
    "T07n0220_413:0073b09": "色、無色界由色、無色界空非常非壞。何以故？",
    "T07n0220_413:0073b10": "本性爾故。善現！是為有為空。「云何無為空？",
    "T07n0220_413:0073b11": "無為謂無生、無滅、無住、無異。當知此中無為",
    "T07n0220_413:0073b12": "由無為空非常非壞。何以故？本性爾故。善",
    "T07n0220_413:0073b13": "現！是為無為空。「云何畢竟空？畢竟謂若法",
    "T07n0220_413:0073b14": "究竟不可得。當知此中畢竟由畢竟空非常",
    "T07n0220_413:0073b15": "非壞。何以故？本性爾故。善現！是為畢竟空。",
    "T07n0220_413:0073b16": "「云何無際空？無際謂無初、後際可得。當知此",
    "T07n0220_413:0073b17": "中無際由無際空非常非壞。何以故？本性爾",
    "T07n0220_413:0073b18": "故。善現！是為無際空。「云何散無散空？散謂",
    "T07n0220_413:0073b19": "有放、有棄、有捨可得，無散謂無放、無棄、無捨",
    "T07n0220_413:0073b20": "可得。當知此中散無散由散無散空非常非",
    "T07n0220_413:0073b21": "壞。何以故？本性爾故。善現！是為散無散空。",
    "T07n0220_413:0073b22": "「云何本性空？本性謂若有為法性、若無為法",
    "T07n0220_413:0073b23": "性，如是一切皆非聲聞、獨覺、菩薩、如來所作，",
    "T07n0220_413:0073b24": "亦非餘所作故名本性。當知此中本性由本",
    "T07n0220_413:0073b25": "性空非常非壞。何以故？本性爾故。善現！是",
    "T07n0220_413:0073b26": "為本性空。「云何自共相空？自相謂一切法自",
    "T07n0220_413:0073b27": "相，如變礙是色自相，領納是受自相，取像是",
    "T07n0220_413:0073b28": "想自相，造作是行自相，了別是識自相，如是",
    "T07n0220_413:0073b29": "等若有為法自相，若無為法自相，是為自相。",
    "T07n0220_413:0073c01": "共相謂一切法共相，如苦是有漏法共相，無",
    "T07n0220_413:0073c02": "常是有為法共相，空、無我是一切法共相，如",
    "T07n0220_413:0073c03": "是等有無量共相。當知此中自共相由自共",
    "T07n0220_413:0073c04": "相空非常非壞。何以故？本性爾故。善現！是為",
    "T07n0220_413:0073c05": "自共相空。「云何一切法空？一切法謂五蘊、十",
    "T07n0220_413:0073c06": "二處、十八界，有色無色，有見無見，有對無",
    "T07n0220_413:0073c07": "對，有漏無漏，有為無為，是為一切法。當知",
    "T07n0220_413:0073c08": "此中一切法由一切法空非常非壞。何以故？",
    "T07n0220_413:0073c09": "本性爾故。善現！是為一切法空。「云何不可得",
    "T07n0220_413:0073c10": "空？不可得謂此中求諸法不可得。當知此中",
    "T07n0220_413:0073c11": "不可得由不可得空非常非壞。何以故？本性",
    "T07n0220_413:0073c12": "爾故。善現！是為不可得空。「云何無性空？無",
    "T07n0220_413:0073c13": "性謂此中無少性可得。當知此中無性由無",
    "T07n0220_413:0073c14": "性空非常非壞。何以故？本性爾故。善現！",
    "T07n0220_413:0073c15": "是為無性空。「云何自性空？自性謂諸法能和",
    "T07n0220_413:0073c16": "合自性。當知此中自性由自性空非常非壞。",
    "T07n0220_413:0073c17": "何以故？本性爾故。善現！是為自性空。「云何無",
    "T07n0220_413:0073c18": "性自性空？無性自性謂諸法無能和合者性、",
    "T07n0220_413:0073c19": "有所和合自性。當知此中無性自性由無性",
    "T07n0220_413:0073c20": "自性空非常非壞。何以故？本性爾故。善現！是",
    "T07n0220_413:0073c21": "為無性自性空。「復次，善現！有性由有性空，無",
    "T07n0220_413:0073c22": "性由無性空，自性由自性空，他性由他性空。",
    "T07n0220_413:0073c23": "「云何有性由有性空？有性謂有為法，此有性",
    "T07n0220_413:0073c24": "由有性空。「云何無性由無性空？無性謂無為",
    "T07n0220_413:0073c25": "法，此無性由無性空。「云何自性由自性空？謂",
    "T07n0220_413:0073c26": "一切法皆自性空，此空非智所作，非見所作，",
    "T07n0220_413:0073c27": "亦非餘所作，是謂自性由自性空。「云何他性",
    "T07n0220_413:0073c28": "由他性空？謂一切法若佛出世、若不出世，法",
    "T07n0220_413:0073c29": "住、法定、法性、法界、法平等性、法離生性、真如、不",
    "T07n0220_413:0074a01": "虛妄性、不變異性、實際，皆由他性故空，是謂",
    "T07n0220_413:0074a02": "他性由他性故空。「善現當知！是為菩薩摩訶",
    "T07n0220_413:0074a03": "薩大乘相。",
    "T07n0220_413:0074a04": "大般若波羅蜜多經卷第四百一十三"
}