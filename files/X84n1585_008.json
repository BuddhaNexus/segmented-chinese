{
    "X84n1585_008:0744a03": "續燈存稾卷第八",
    "X84n1585_008:0744a05": "明　嗣祖沙門東吳　通問　編定",
    "X84n1585_008:0744a06": "笠澤居士華亭　施沛　彚集",
    "X84n1585_008:0744a07": "　　臨濟宗",
    "X84n1585_008:0744a08": "大鑑下第二十四世",
    "X84n1585_008:0744a09": "天目本禪師法嗣",
    "X84n1585_008:0744a10": "婺州烏傷伏龍無明千巖元長禪師越之蕭山人。族",
    "X84n1585_008:0744a11": "姓董。年七歲從諸父比丘曇芳于富陽法門院。十九",
    "X84n1585_008:0744a12": "薙髮受具戒學律于靈芝。會行丞相府飯僧。師隨眾",
    "X84n1585_008:0744a13": "入。中峯和尚適在座。遙見師呼而問曰汝日用如何。",
    "X84n1585_008:0744a14": "師曰念佛。峯曰佛今何在。師擬議。峯厲聲叱之。師作",
    "X84n1585_008:0744a15": "禮求示法要。峯以狗子無佛性話授之。縛茅靈隱脅",
    "X84n1585_008:0744a16": "不沾席者三年。一日往望亭聞雀聲有省。亟往見峯",
    "X84n1585_008:0744a17": "具陳悟由。峯復叱之。師憤然歸。夜寂忽鼠翻食貓器",
    "X84n1585_008:0744a18": "墮地作聲。恍然開悟。復往質峰。峰曰趙州何故云無。",
    "X84n1585_008:0744a19": "師曰鼠餐貓飯。峰曰未也。師曰飯器破矣。峰曰破後",
    "X84n1585_008:0744a20": "如何。師曰築碎方甓。峰乃微笑囑曰。善自護持。時節",
    "X84n1585_008:0744a21": "若至其理自彰。師受囑隱天龍之東菴。笑隱主中竺",
    "X84n1585_008:0744a22": "力薦起之。江浙行省丞相脫歡公領宣政院事。亦遣",
    "X84n1585_008:0744a23": "使迫師出世。師皆不諾。居亡何。諸山爭相勸請。師度",
    "X84n1585_008:0744a24": "不為時所容。遂杖錫踰濤江而東至。烏傷之伏龍山",
    "X84n1585_008:0744b01": "如青蓮華乃卓錫巖際誓曰。山有水吾將止焉。俄山",
    "X84n1585_008:0744b02": "泉溢出作白乳色。師遂依大樹以居。時泰定丁卯十",
    "X84n1585_008:0744b03": "月也。初山有禪寺名聖壽。荒廢已久。當師入山鄉民",
    "X84n1585_008:0744b04": "咸夢異僧來遂相率披蒙茸以訪。見師晏坐不動各",
    "X84n1585_008:0744b05": "持食飲之物獻之。大姓樓君如浚樓君一得共為伐",
    "X84n1585_008:0744b06": "木構精廬。尋因舊號成大伽藍。朝廷三遣重臣降香",
    "X84n1585_008:0744b07": "錫號佛慧圓鑒普濟大禪師并賜金襴法衣。僧問如",
    "X84n1585_008:0744b08": "何是祖師西來意。師曰野馬入牛欄。問達磨未來時",
    "X84n1585_008:0744b09": "如何。師曰在西天。曰來後如何。師曰在東土。問如何",
    "X84n1585_008:0744b10": "是佛。師曰今日好雨。曰如何是道。師曰此去義烏不",
    "X84n1585_008:0744b11": "遠。問如何是賓中賓。師曰當胷叉手問他人。曰如何",
    "X84n1585_008:0744b12": "是賓中主。師曰堂上坐來日正午。曰如何是主中賓。",
    "X84n1585_008:0744b13": "師曰有時歡喜有時瞋。曰如何是主中主。師曰橫按",
    "X84n1585_008:0744b14": "鏌鎁無佛祖。問如何是露地白牛。師曰艸裏臥。曰甚",
    "X84n1585_008:0744b15": "麼人騎得。師曰無髭鬚胡子。曰三身中那身說法。師",
    "X84n1585_008:0744b16": "曰賣油婆子水梳頭。曰德山棒臨濟喝意旨如何。師",
    "X84n1585_008:0744b17": "曰惡人先做大。問如何是和尚家風。師曰無力豎拳",
    "X84n1585_008:0744b18": "頭。問達磨面壁意旨如何。師曰有口開不得。曰。人天",
    "X84n1585_008:0744b19": "交接兩得相見。如何是相見底事。師曰烟熏黑漆桶。",
    "X84n1585_008:0744b20": "問浩浩塵中如何辨主。師舉拳示之。曰辨後如何。師",
    "X84n1585_008:0744b21": "曰你主在甚麼處。師因官人見貓兒。問貓兒喫肉否。",
    "X84n1585_008:0744b22": "師曰不喫肉只喫老鼠。曰善知識如何容得他。師曰",
    "X84n1585_008:0744b23": "教官人莫來不得。僧問釋迦彌勒猶是他奴未審他",
    "X84n1585_008:0744b24": "是阿誰。師曰糞掃堆頭生苕帚。曰學人不會。師曰問",
    "X84n1585_008:0744c01": "取淨頭。上堂。僧問如何是第一句。師曰有口如啞。曰",
    "X84n1585_008:0744c02": "如何是第二句。師曰有眼如盲。曰如何是第三句。師",
    "X84n1585_008:0744c03": "曰棒折也。未放你在。乃擲下拂子曰。此是老僧第二",
    "X84n1585_008:0744c04": "句如何是第一句。便下座。上堂。僧問如何是奪人不",
    "X84n1585_008:0744c05": "奪境。師曰日照山河影動搖。曰如何是奪境不奪人。",
    "X84n1585_008:0744c06": "師曰背水陣圓增勇健。曰如何是人境俱奪。師曰。任",
    "X84n1585_008:0744c07": "是鋒刀常坦坦。假饒毒藥也閒閒。曰如何是人境俱",
    "X84n1585_008:0744c08": "不奪。師曰。野老不知堯舜力。鼕鼕打鼓祭江神。僧禮",
    "X84n1585_008:0744c09": "拜。師曰有麝自然香何用當風立。上堂。轉山河國土",
    "X84n1585_008:0744c10": "歸自己則易。轉自己歸山河國土則難。拈了也。父母",
    "X84n1585_008:0744c11": "未生前道將一句來。示眾。今朝初一上殿已畢。喝囉",
    "X84n1585_008:0744c12": "怛那。西方日出。示眾。舉德山拓缽因緣拈曰。末後句",
    "X84n1585_008:0744c13": "子德山巖頭雪峯總跳不出。乃喝一喝。大丈夫當為",
    "X84n1585_008:0744c14": "真王。何以假為示眾。良久曰。大眾會麼。會則事同一",
    "X84n1585_008:0744c15": "家。不會則萬別千差。臨濟和尚道我在黃檗喫六十",
    "X84n1585_008:0744c16": "痛棒如蒿枝拂相似。如今更思量一頓喫。不知誰為",
    "X84n1585_008:0744c17": "下手。時有僧出曰某甲下手。濟度杖與僧。僧擬接。濟",
    "X84n1585_008:0744c18": "便打。看他的的顯示者些子。無你諸人近傍處。豈常",
    "X84n1585_008:0744c19": "情之所能測。老僧尋常痛口罵你痛棒打你。你不作",
    "X84n1585_008:0744c20": "無明會便作佛法會。又何曾夢見我先祖門風。所以",
    "X84n1585_008:0744c21": "古人云臨濟之道將墜于地。痛哉。正與麼時。合作麼",
    "X84n1585_008:0744c22": "生。超羣須是英靈漢。敵勝還他師子兒。示眾。舉傅大",
    "X84n1585_008:0744c23": "士曰。夜夜抱佛眠。朝朝還共起。起坐鎮相隨。語默同",
    "X84n1585_008:0744c24": "居止。分毫不相離。如形影相似。欲識佛去處。只者語",
    "X84n1585_008:0745a01": "聲是。玄沙曰。大小傅大士祇認得箇昭昭靈靈。洞山",
    "X84n1585_008:0745a02": "聰曰。且道衲僧家日裏還曾睡也無。保寧勇曰。要眠",
    "X84n1585_008:0745a03": "時即眠。要起時即起。水洗面皮光。啜茶溼却[此/束]。大海",
    "X84n1585_008:0745a04": "紅塵生。平地波濤起。呵呵阿呵呵。哩哩哩囉哩。師曰。",
    "X84n1585_008:0745a05": "三尊宿大似徐六擔板。傅大士又俗氣不除。若論向",
    "X84n1585_008:0745a06": "上宗乘總欠悟在。且道無明具甚麼眼目。不見道直",
    "X84n1585_008:0745a07": "須揮劍。若不揮劍。漁父棲巢。示眾。今朝臘月二十五。",
    "X84n1585_008:0745a08": "雲門一曲曾無譜。爭似無明調轉高。等閒唱出千山",
    "X84n1585_008:0745a09": "舞。大地為琴虗空為鼓。拍拍相隨聲聲相助。汝諸人",
    "X84n1585_008:0745a10": "須聽取。白雪陽春何足數。箇中端的孰知音。寥寥永",
    "X84n1585_008:0745a11": "夜松風度。示眾。舉瑯琊覺禪師曰。有句無句如藤倚",
    "X84n1585_008:0745a12": "樹。樹倒藤枯好一堆爛柴。大慧和尚拈曰。作賊人心",
    "X84n1585_008:0745a13": "虗。雖然如是恩太難酬。師曰。一人作佛法商量。一人",
    "X84n1585_008:0745a14": "作世諦流布。簡點將來總欠悟在。無明見處也要諸",
    "X84n1585_008:0745a15": "人共知。有句無句如藤倚樹。樹倒藤枯響。示眾。舉文",
    "X84n1585_008:0745a16": "殊普賢起佛見法見。世尊威神貶向二銕圍山。師曰。",
    "X84n1585_008:0745a17": "大眾不起佛見法見。還免得貶向二銕圍山麼。世尊",
    "X84n1585_008:0745a18": "也是憐兒不覺醜。示眾。江月照。松風吹。面面青山展",
    "X84n1585_008:0745a19": "笑眉。經有經師論有論師。莫怪老僧無法說。勞汝諸",
    "X84n1585_008:0745a20": "人立片時。示眾。一喝分賓主。照用一時行。要會箇中",
    "X84n1585_008:0745a21": "意。日午打三更。諸禪德。臨濟大師四稜塌地了也。乃",
    "X84n1585_008:0745a22": "喝一喝。且道那箇是賓那箇是主。那箇是照那箇是",
    "X84n1585_008:0745a23": "用。又喝。只者是賓只者是主。只者是照只者是用。又",
    "X84n1585_008:0745a24": "喝。且不是賓且不是主。且不是照且不是用。是箇甚",
    "X84n1585_008:0745b01": "麼。又喝。進前求解會。特地斬精靈。示眾。龍門水急。一",
    "X84n1585_008:0745b02": "句截流。茅屋風高。千山起浪。三世諸佛望風結舌。六",
    "X84n1585_008:0745b03": "代祖師斫頟有分。天下老和尚仰羨仰羨。是汝諸人",
    "X84n1585_008:0745b04": "既到者裏。作麼生與無明相見。驀拈拄杖。與麼與麼",
    "X84n1585_008:0745b05": "人境俱奪。不與麼不與麼照用同時。卓一下。龍生金",
    "X84n1585_008:0745b06": "鳳子。衝破碧瑠璃。喝一喝。示眾。舉調達謗佛生身陷",
    "X84n1585_008:0745b07": "入地獄。佛令阿難傳旨。汝在獄中安否。達曰我雖在",
    "X84n1585_008:0745b08": "獄中如受三禪天樂。阿難曰汝還求出否。達曰我待",
    "X84n1585_008:0745b09": "世尊來便出。阿難曰世尊是三界大師豈有入地獄",
    "X84n1585_008:0745b10": "分。達曰我豈有出地獄分。師曰。臨危不悚真大丈夫。",
    "X84n1585_008:0745b11": "示眾。世尊拈華眼裏撒沙。迦葉微笑全身落艸。達磨",
    "X84n1585_008:0745b12": "面壁皇天苦屈。二祖安心老鼠居金。德山行棒莽莽",
    "X84n1585_008:0745b13": "蕩蕩。臨濟下喝喫鹽止渴。溈山水牯泥裏洗土。仰山",
    "X84n1585_008:0745b14": "插鍬性命難逃。俱胝豎指是何道理。雪峯輥毬老不",
    "X84n1585_008:0745b15": "知羞。石鞏張弓誑謼盲聾。趙州勘婆大有誵譌。玄沙",
    "X84n1585_008:0745b16": "未徹話作兩橛。者一隊不唧[口*留]老凍儂。生前鹵莽死",
    "X84n1585_008:0745b17": "後顢頇。罪犯彌天髑髏徧野。無明忍俊不禁與渠一",
    "X84n1585_008:0745b18": "坑埋却。拈拄杖卓一下。直得十方世界風凜凜地。法",
    "X84n1585_008:0745b19": "堂前何止艸深一丈。汝諸人且道向甚麼處出氣。良",
    "X84n1585_008:0745b20": "久曰。擬心湊泊二銕圍山。放之自然七穿八穴。復卓",
    "X84n1585_008:0745b21": "一下。客至上堂。披衣登法座。道者是高僧。將謂多奇",
    "X84n1585_008:0745b22": "特。元來百不能。西風吹細雨。落葉滿空庭。有客來相",
    "X84n1585_008:0745b23": "訪。青山自送迎。日本國請法衣上堂。舉石門聰曰。西",
    "X84n1585_008:0745b24": "天二十八祖盡得傳衣付法。東土六祖之後得道者",
    "X84n1585_008:0745c01": "多。只傳其法不傳其衣。無明則不然。衣以表法故謂",
    "X84n1585_008:0745c02": "之法衣。人能弘道故謂之法身。無處不徧無處不明",
    "X84n1585_008:0745c03": "故謂之法眼。高峯老祖法衣一頂。今春對眾請與高",
    "X84n1585_008:0745c04": "麗國金剛山供養去也。幻住先師法衣一頂我得來",
    "X84n1585_008:0745c05": "三十年矣。如今大拙首座又要請歸供養。雖然如是。",
    "X84n1585_008:0745c06": "從上諸祖各各有三十棒分。無明亦有三十棒分。眾",
    "X84n1585_008:0745c07": "中莫有下得者般毒手者麼。有則出來下手看。如無。",
    "X84n1585_008:0745c08": "他時後日不得向背地裏叫苦叫屈。擊拂子下座。至",
    "X84n1585_008:0745c09": "正丁酉六月十四日示微疾。沐浴更衣集眾說偈曰。",
    "X84n1585_008:0745c10": "平生饒舌今日敗闕。一句轟天正法眼滅。投筆而逝。",
    "X84n1585_008:0745c11": "世壽七十四僧臘五十六。弟子用陶龕奉全身瘞于",
    "X84n1585_008:0745c12": "青松菴。",
    "X84n1585_008:0745c13": "蘇州師子林天如惟則禪師吉安府廬陵人。族譚氏。",
    "X84n1585_008:0745c14": "受業禾山。得法中峯。僧問佛佛授手祖祖相傳畢竟",
    "X84n1585_008:0745c15": "傳箇甚麼。師曰脚未跨門與你三十棒了也。問達磨",
    "X84n1585_008:0745c16": "不來東土二祖不往西天還有為人處也無。師曰有。",
    "X84n1585_008:0745c17": "曰如何是和尚為人處。師曰浴院裏燈籠笑破半邊",
    "X84n1585_008:0745c18": "口。曰莫便是學人轉身處麼。師曰上天無路入地無",
    "X84n1585_008:0745c19": "門。曰今日多幸得聞師子吼也。師便喝。僧禮拜。師曰。",
    "X84n1585_008:0745c20": "拜則任你拜。者一喝不曾倒地在。問。如來一音說法",
    "X84n1585_008:0745c21": "眾生隨類各解。未審和尚如何為人。師曰。蝦蟆[跳兆+孛]跳",
    "X84n1585_008:0745c22": "上天。蚯蚓驀過東海。曰。恁麼則超佛越祖去也。師曰",
    "X84n1585_008:0745c23": "你向那裏見得。曰今古應無墜分明在目前。師曰杜",
    "X84n1585_008:0745c24": "撰禪和。華嚴會僧問。無邊剎境自他不隔于毫端。既",
    "X84n1585_008:0746a01": "有自他如何不隔。師曰懷州牛喫禾益州馬腹脹。曰。",
    "X84n1585_008:0746a02": "十世古今始終不離于當念。既有始終如何不離。師",
    "X84n1585_008:0746a03": "曰天下覓醫人灸豬左膊上。曰。此會翻宣教典毋勞",
    "X84n1585_008:0746a04": "說禪。且望和尚直譚教文。師曰山僧無兩箇舌頭。曰",
    "X84n1585_008:0746a05": "一真法界十種玄門還有自他終始也無。師喝曰那",
    "X84n1585_008:0746a06": "得許多骨董來。曰。既無許多骨董。畢竟華嚴所說何",
    "X84n1585_008:0746a07": "義。師曰說華嚴。曰離却法界玄門華嚴經在甚處。師",
    "X84n1585_008:0746a08": "曰在你諸人手裏。曰與麼則信受奉行去也。師曰贈",
    "X84n1585_008:0746a09": "你三文買艸鞋。問。德山小參不答話。問話者三十棒。",
    "X84n1585_008:0746a10": "意作麼生。師曰。我者裏不打。有問即答。曰無法可說",
    "X84n1585_008:0746a11": "是名說法又作麼生。師拈棒。僧便走。師曰作賊人心",
    "X84n1585_008:0746a12": "虗。問禪門一派分為五宗其間還有優劣也無。師曰",
    "X84n1585_008:0746a13": "五五二十五。曰。臨濟一宗兒孫徧地。他有何長處。師",
    "X84n1585_008:0746a14": "曰。細魚齩斷鸕鶿脚。白鷺驚飛上樹梢。曰。涅槃心易",
    "X84n1585_008:0746a15": "曉差別智難明。五宗異同請師開示。師曰退身三步。",
    "X84n1585_008:0746a16": "示眾。趙州道箇無字。開口見心肝。因甚諸人自生障",
    "X84n1585_008:0746a17": "礙。有僧請益曰。蠢動含靈皆有佛性。為甚狗子獨無。",
    "X84n1585_008:0746a18": "師曰。莫說狗子。直饒你問他釋迦彌勒還有佛性也",
    "X84n1585_008:0746a19": "無。他也道無。僧曰。趙州禪在口唇邊。因甚只會道箇",
    "X84n1585_008:0746a20": "無字。師曰趙州見處只到者裏。僧曰和尚不肯趙州",
    "X84n1585_008:0746a21": "那。師曰是。僧曰趙州古佛和尚因甚不肯他。師曰趙",
    "X84n1585_008:0746a22": "州在那裏。隨後便喝。示眾。諸方有海蠡禪海蚌禪銕",
    "X84n1585_008:0746a23": "剗禪。老僧者裏却是水上葫蘆禪。觸著便動。捺著便",
    "X84n1585_008:0746a24": "轉。活鱍鱍地。無你柰何處。昨日一陽來復。見說生根",
    "X84n1585_008:0746b01": "了也。諸人為我提起看。示眾。有時伸出佛手。有時放",
    "X84n1585_008:0746b02": "出驢脚。錯。有時拍禪牀。有時擊香桌。錯。有時舌生毛",
    "X84n1585_008:0746b03": "唇生醭。拄杖長年靠壁角。臨濟德山鼻孔一時穿却。",
    "X84n1585_008:0746b04": "錯。諸禪德。向者三箇錯處認得。老僧請你喫無麵餺",
    "X84n1585_008:0746b05": "飥。示眾。佛祖行不到處行取一步。佛祖說不到處說",
    "X84n1585_008:0746b06": "取一句。召眾曰。一舖是九里。三舖廿七里。者箇是佛",
    "X84n1585_008:0746b07": "祖行不到處。老僧行到。今日初三明日初四後日初",
    "X84n1585_008:0746b08": "五。者箇是佛祖說不到處。老僧說到。喝一喝。寧與有",
    "X84n1585_008:0746b09": "智人廝罵。莫與無智人說話。示眾。臨濟大師道我者",
    "X84n1585_008:0746b10": "裏是活。祖師西來意一切臨時要用便用。師拈拂子",
    "X84n1585_008:0746b11": "搖曳曰。我者裏也是活底。要用便用一切臨時。且道",
    "X84n1585_008:0746b12": "與臨濟底是同是別。擊一擊擲下曰。臨濟大師猶欠",
    "X84n1585_008:0746b13": "者一著在。示眾。舉譬如牛過窗櫺頭角四蹄都過了",
    "X84n1585_008:0746b14": "惟有尾巴過不得。師曰者箇是東山演祖不了事處。",
    "X84n1585_008:0746b15": "老漢參方三十年也有兩件不了底事。是甚麼兩件",
    "X84n1585_008:0746b16": "事。饑來要喫飯。困來要打眠。示眾。跛者命在杖。濟者",
    "X84n1585_008:0746b17": "命在舟。有來由沒來由。一身還有一身愁。衲僧門下",
    "X84n1585_008:0746b18": "奪食驅牛。擬著眼看便與閉却戶牖。擬開口道便與",
    "X84n1585_008:0746b19": "塞却咽喉。夜廊無月不點火。露柱從教撞破頭。示眾。",
    "X84n1585_008:0746b20": "慈悲不是佛。忿怒不是魔。明州布袋橫拕豎拕。人人",
    "X84n1585_008:0746b21": "自屎不覺臭。淨潔地上正好放屙。金窠艸窠相去幾",
    "X84n1585_008:0746b22": "何。歲寒落葉無人掃。一任門前堆積多。示眾。天如老",
    "X84n1585_008:0746b23": "漢一箇獃僧。爭柰諸人認他不著。道他卓卓巍巍。他",
    "X84n1585_008:0746b24": "却藞藞[卄/磋][卄/磋]。道他藞藞[卄/磋][卄/磋]。他又卓卓巍巍。或時做",
    "X84n1585_008:0746c01": "善知識模樣談玄說玅。或時現三頭六臂發瞋發惡。",
    "X84n1585_008:0746c02": "如是等處一一認他不著。殊不知老漢不在諸人眼",
    "X84n1585_008:0746c03": "睛裏却在諸人鼻孔裏。諸人不信伸手摸看。總饒摸",
    "X84n1585_008:0746c04": "他不著也摸著自家鼻孔。示眾。舉臨濟大師道我在",
    "X84n1585_008:0746c05": "黃檗先師處喫六十痛棒如蒿枝拂相似。師曰。好箇",
    "X84n1585_008:0746c06": "頑皮癩骨不知痛癢底麤漢。何似近代兒孫箇箇皮",
    "X84n1585_008:0746c07": "下有血動著。他絲毫不得也。奇哉。示眾。舉百丈野狐",
    "X84n1585_008:0746c08": "因緣。師曰。前云不落。後云不昧。引得野狐隨羣逐隊。",
    "X84n1585_008:0746c09": "喝。當時若下得者一喝。前後五百生一時粉碎。示眾。",
    "X84n1585_008:0746c10": "釋迦老子推不開。達磨大師趕不出。引得一畮之田",
    "X84n1585_008:0746c11": "三蛇九鼠。盡道呼蛇易遣蛇難。拍膝曰。有甚麼難。家",
    "X84n1585_008:0746c12": "有白[狂王+睪]之圖。必無如是妖怪。示眾。女子臨出嫁時。治",
    "X84n1585_008:0746c13": "家作活之法一一請教父母。惟有生子養子不待教",
    "X84n1585_008:0746c14": "而自能。所以俗書曰未有學養子而後嫁者也。誠哉。",
    "X84n1585_008:0746c15": "近代宗門衲子則不然。先學說法然後學做佛。寧可",
    "X84n1585_008:0746c16": "不做得佛。不可不會說法。怪哉。師不住山居恒隨機",
    "X84n1585_008:0746c17": "開導。行省平章咸稽顙執弟子禮。屢起江浙諸名山。",
    "X84n1585_008:0746c18": "堅却不赴。遁跡吳淞間。弟子就吳中構地結屋如叢",
    "X84n1585_008:0746c19": "林規制名師子林。居十有三年。道價日振。至正十四",
    "X84n1585_008:0746c20": "年帝師錫以佛心普濟文慧大辯禪師號兼賜金襴",
    "X84n1585_008:0746c21": "法衣。示寂後塔于水西原。",
    "X84n1585_008:0746c22": "日本國建長古先印原禪師本國相州人。姓藤氏。藤",
    "X84n1585_008:0746c23": "為國中貴族。師生有異徵。年十三父母頓捨出家剃",
    "X84n1585_008:0746c24": "染受具戒。慨然航海南詢。初謁無見于天台。見指往",
    "X84n1585_008:0747a01": "天目參中峯。峯命給侍。師屢呈見解。峯呵之曰根塵",
    "X84n1585_008:0747a02": "不斷如纏縛何。師退而悲泣食寢俱廢。峯憐其誠因",
    "X84n1585_008:0747a03": "語之曰。此心包羅萬象。迷則生死悟則涅槃。生死之",
    "X84n1585_008:0747a04": "迷固是未易驅斥。涅槃之悟猶是入眼金塵。當知般",
    "X84n1585_008:0747a05": "若如大火聚。近之則焦首爛頟。惟存不退轉一念。生",
    "X84n1585_008:0747a06": "與同生死與同死。自然與道相符。脫使未悟之際。千",
    "X84n1585_008:0747a07": "釋迦萬慈氏傾出。四大海水入汝耳根。總是虗妄塵",
    "X84n1585_008:0747a08": "勞。皆非究竟。師聞不覺悚然汗下。一日有省趨告峯",
    "X84n1585_008:0747a09": "曰。印原撞入銀山銕壁去也。峯曰。既入銀山銕壁。來",
    "X84n1585_008:0747a10": "此何為。師釋然領解。峯因囑曰善自護持。復參虗谷",
    "X84n1585_008:0747a11": "陵古林茂東嶼海月江印諸老。咸以師子兒稱之。會",
    "X84n1585_008:0747a12": "清拙澄公歸國。載師同返。遐邇欽敬。初出主甲州之",
    "X84n1585_008:0747a13": "慧林。歷遷八剎。後住相州之建長。一日示疾謂侍者",
    "X84n1585_008:0747a14": "曰。時至矣可持觚翰來。乃曰吾塔已成未書頟耳。大",
    "X84n1585_008:0747a15": "書心印二字端坐而逝。初門人欲畫師像預索讚語。",
    "X84n1585_008:0747a16": "師作一圓相題其上曰。玅相圓明。如如不動。觸處相",
    "X84n1585_008:0747a17": "逢。是何面孔。世壽八十僧臘六十七。",
    "X84n1585_008:0747a18": "般若誠禪師法嗣",
    "X84n1585_008:0747a19": "建寧府高仰山古梅正友禪師貴溪丁氏子。依末山",
    "X84n1585_008:0747a20": "本公受業。後參絕學發明宗旨。流寓江淮垂三十年。",
    "X84n1585_008:0747a21": "思得佳山水結茅歸隱。慕武夷幽勝遂入閩。初主南",
    "X84n1585_008:0747a22": "浦之天心。泰定元年建陽簿蔣德懋洎長者陳益宗",
    "X84n1585_008:0747a23": "捨園作菴迎師開山。勅頟大覺玅智。室中每舉狗子",
    "X84n1585_008:0747a24": "無佛性話。鉗錘勘驗。不少假借。結制上堂。仰山結制",
    "X84n1585_008:0747b01": "尋常活計。眼裏放光鼻孔斢氣。遇饑而餐遇困即睡。",
    "X84n1585_008:0747b02": "諸方撒土揚沙。高仰心空及第。上堂。九旬禁足又過",
    "X84n1585_008:0747b03": "一半。心地未明如牽火鑽。光陰莫虗度。了却閒公案。",
    "X84n1585_008:0747b04": "平地無端捉得賊。老僧出來為汝斷。解夏上堂。九旬",
    "X84n1585_008:0747b05": "禁足特地成錯。三月安居無繩自縛。布袋解開乾坤",
    "X84n1585_008:0747b06": "寥廓。放去若龜毛。收來懸兔角。試將兩眼挂虗空。一",
    "X84n1585_008:0747b07": "陣凉風生殿角。小參。月落山頭慘。雲橫谷口陰。欲明",
    "X84n1585_008:0747b08": "生死事。直見本來人。還有會得本來人底麼。良久曰。",
    "X84n1585_008:0747b09": "夜靜不勞重借月。玉蟾常挂太虗中。師生于至元乙",
    "X84n1585_008:0747b10": "酉。寂于至正壬辰。說法二十九夏。住世六十八秋。全",
    "X84n1585_008:0747b11": "身塔于本山。",
    "X84n1585_008:0747b12": "智者義禪師法嗣",
    "X84n1585_008:0747b13": "杭州淨慈德隱普仁禪師婺之蘭谿趙氏子。年十歲",
    "X84n1585_008:0747b14": "依寶石演法院秋潭受業。十四祝髮。二十參方。時了",
    "X84n1585_008:0747b15": "然義禪師弘大辨之道于智者寺。師往叩。機鋒觸發。",
    "X84n1585_008:0747b16": "旋命侍香。東陽主道場招師掌記。復見南楚於雙徑。",
    "X84n1585_008:0747b17": "分座說法。至正乙未出世西峯淨土。戊戌高帝親帥",
    "X84n1585_008:0747b18": "六師至婺州幸智者寺。詔師主之。甲寅遷淨慈。一日",
    "X84n1585_008:0747b19": "示微疾。屈指計曰。今夏五月矣。左右曰然。師曰八月",
    "X84n1585_008:0747b20": "八日最良。吾將逝矣。至期整衣端坐而逝。世壽六十",
    "X84n1585_008:0747b21": "有四僧臘五十。有三會語錄。",
    "X84n1585_008:0747b22": "淨慈林禪師法嗣",
    "X84n1585_008:0747b23": "杭州止菴德祥禪師本郡人。與同菴俱為平山嗣。德",
    "X84n1585_008:0747b24": "業風雅為時賢所重。一日將涅槃。眾請說偈。師忽倚",
    "X84n1585_008:0747c01": "座曰。者一隊噇酒糟漢。我爭如你何。竟趨寂。(徑山莊公有師",
    "X84n1585_008:0747c02": "半身像贊曰。一提鈯斧。六坐道場。道傳正續。名動諸方。駕慈航暫遊笠澤。懸慧日久駐錢塘。龍淵之龍奮迅。鳳",
    "X84n1585_008:0747c03": "臺之鳳翱翔。既攄誠而闡大教。益埀手以整頹綱。全身雖不露。徧界莫能藏。百千三昧毫端現。四海叢林話轉",
    "X84n1585_008:0747c04": "長)",
    "X84n1585_008:0747c05": "金陵天界同菴易道夷簡禪師洪武十一年主南屏",
    "X84n1585_008:0747c06": "淨慈。兵燹之餘殿堂鐘鼓為之一新。父子繼席傳為",
    "X84n1585_008:0747c07": "盛事。二十五年奉旨陞主大天界寺。",
    "X84n1585_008:0747c08": "海門則禪師法嗣",
    "X84n1585_008:0747c09": "湖州弁山白蓮南極懶雲智安禪師嘉興沈氏子。住",
    "X84n1585_008:0747c10": "海昌淨玅寺。謁天真發明別傳之旨。韜光晦迹交聘",
    "X84n1585_008:0747c11": "不赴。晚居弁山之白蓮。示眾。萬法歸一。無孔銕鎚當",
    "X84n1585_008:0747c12": "面擲。一歸何處。抹過西天并此土。青州布衫重七斤。",
    "X84n1585_008:0747c13": "寒巖古木璚華春。仁者殷勤問端的。孃生鼻孔從來",
    "X84n1585_008:0747c14": "直。倘然言下解知歸。九九方明八十一。後退歸淨玅。",
    "X84n1585_008:0747c15": "示寂塔于弁山之南阡。所著有南極語要。",
    "X84n1585_008:0747c16": "華頂睹禪師法嗣",
    "X84n1585_008:0747c17": "處州福林白雲智度禪師郡之麗水人。族吳氏。年十",
    "X84n1585_008:0747c18": "五從禪智寺空中假薙髮。越數夏出遊七閩。徧歷諸",
    "X84n1585_008:0747c19": "方無可其意者。旋還里之白雲。因澄禪師故基築室",
    "X84n1585_008:0747c20": "以居名曰福林。後詣浙西參靈石芝于淨慈。復謁斷",
    "X84n1585_008:0747c21": "崖義於西峯。俱不契。聞無見說法華頂往叩之曰。西",
    "X84n1585_008:0747c22": "來密意未審何如。見曰待娑羅峯點頭却與汝道。師",
    "X84n1585_008:0747c23": "擬進語。見便喝。師曰娑羅峯頂白浪滔天。華開芒種",
    "X84n1585_008:0747c24": "後。葉落立秋前。見曰我者裏無殘羹餿飯。師曰此非",
    "X84n1585_008:0748a01": "殘羹餿飯而何。見頷之。遂服勤數載辭去。見囑曰。昔",
    "X84n1585_008:0748a02": "南嶽受大鑑記莂後。得馬祖授以心法。鍼芥相契不",
    "X84n1585_008:0748a03": "在多言。勿掉三寸舌誑人。須真正見解著于行履方",
    "X84n1585_008:0748a04": "為報佛深恩耳。師佩服。久之復往長沙見無方普。雲",
    "X84n1585_008:0748a05": "居謁小隱大。至正甲午還福林。尋主龍泉普慈。遷武",
    "X84n1585_008:0748a06": "峯。國朝洪武己酉詔徵天下高僧建法會于蔣山。師",
    "X84n1585_008:0748a07": "應詔會事。戒嚴還至杭。杭人奉居虎跑。秋趨華頂。明",
    "X84n1585_008:0748a08": "年春示微疾仍回福林。沐浴更衣索筆書偈曰。無世",
    "X84n1585_008:0748a09": "可辭。有眾可別。大虗空中何必釘橛。擲筆而逝。壽六",
    "X84n1585_008:0748a10": "十七臘五十三。闍維舍利五色。齒牙數珠皆不壞。建",
    "X84n1585_008:0748a11": "塔瘞于院西。",
    "X84n1585_008:0748a12": "天童一禪師法嗣",
    "X84n1585_008:0748a13": "杭州徑山呆菴敬中普莊禪師台之仙居袁氏子。依",
    "X84n1585_008:0748a14": "天童左菴芟染。久之不契。出遊參了堂于天寧。堂問",
    "X84n1585_008:0748a15": "何來。師曰天童。堂曰冒雨衝寒著甚死急。師曰正為",
    "X84n1585_008:0748a16": "生死事急。堂曰如何是生死事。師以坐具作摵勢。堂",
    "X84n1585_008:0748a17": "曰敢來者裏捋虎鬚。參堂去。一日室中舉庭前柏樹",
    "X84n1585_008:0748a18": "子話。師擬開口。堂劈口便掌。從此悟入。初出世撫州",
    "X84n1585_008:0748a19": "北禪。後遷雲居。洪武二十六年詔徵天下高行沙門。",
    "X84n1585_008:0748a20": "師應詔。對揚稱旨。是年秋銜命祀廬山。禮成詔主徑",
    "X84n1585_008:0748a21": "山。僧問如何是雲居境。師曰路轉溪迴空院靜。曰如",
    "X84n1585_008:0748a22": "何是境中人。師曰太平時代自由身。曰。人境已蒙師",
    "X84n1585_008:0748a23": "指示。願聞一句接初機。師曰無毛鷂子貼天飛。問路",
    "X84n1585_008:0748a24": "逢達道人不將語默對時如何。師曰達道者方知。僧",
    "X84n1585_008:0748b01": "曰和尚何得干戈相待。師曰捉賊不如嚇賊。僧曰明",
    "X84n1585_008:0748b02": "眼人瞞他一點不得。師曰情知你不是好心。師嘗勘",
    "X84n1585_008:0748b03": "僧曰。近奉公文務要打點。上座。僧曰某甲不是奸細。",
    "X84n1585_008:0748b04": "師曰也須勘過始得。僧曰和尚莫倚勢欺人。師展手",
    "X84n1585_008:0748b05": "曰把將公驗來。僧擬議。師便掌。一僧曰久聞和尚有",
    "X84n1585_008:0748b06": "此機要。師曰山僧失利。一僧問承聞和尚有打點之",
    "X84n1585_008:0748b07": "機是否。師熟視曰汝來自首那。僧曰學人掀倒禪牀",
    "X84n1585_008:0748b08": "去也。師曰汝是甚處人。僧曰高著眼。師曰者依草附",
    "X84n1585_008:0748b09": "木底精靈。師一日問新到曰。我者裏虎狼塞路荊棘",
    "X84n1585_008:0748b10": "參天。上人到來有何忙事。僧曰特來禮拜和尚。師曰",
    "X84n1585_008:0748b11": "入門一句則不問。脚跟下艸鞋甚處得來。僧擬議。師",
    "X84n1585_008:0748b12": "便喝。又問昨離何處。僧曰廬山。師曰不勞再勘。師鏟",
    "X84n1585_008:0748b13": "艸次。僧問者片田地幾時剗得乾淨。師舉起鋤頭曰",
    "X84n1585_008:0748b14": "未審上座喚作甚麼。僧無語。師拋下鋤頭曰者片田",
    "X84n1585_008:0748b15": "地幾時剗得乾淨。問騎虎頭收虎尾中間事作麼生。",
    "X84n1585_008:0748b16": "師曰渠儂得自由。僧曰只如古人道我也弄不出意",
    "X84n1585_008:0748b17": "旨如何。師曰入水見長人。問。九重天上承恩澤。五髻",
    "X84n1585_008:0748b18": "峯頭據祖關。四海禪流齊側耳。願聞一曲萬年歡。學",
    "X84n1585_008:0748b19": "人上來請師舉唱。師曰須彌頂上擊金鐘。曰。與麼則",
    "X84n1585_008:0748b20": "過量人明過量事。太平時唱太平歌。師曰毫釐有差",
    "X84n1585_008:0748b21": "天地懸隔。曰。和尚遠辭京國近到徑山。如何是不動",
    "X84n1585_008:0748b22": "尊。師曰待缽盂峯[跳兆+孛]跳即向汝道。曰。適聞疏中道千",
    "X84n1585_008:0748b23": "年枯木逢春。一代曇華現瑞。可謂誠實之言。師曰汝",
    "X84n1585_008:0748b24": "用許多心識計較作麼。曰龍象筵開當此日等閒掣",
    "X84n1585_008:0748c01": "取錦標歸。師曰不是龍門客切忌遭點頟。僧請益。師",
    "X84n1585_008:0748c02": "曰汝自己分上少箇甚麼。却來請益。僧擬對。師曰只",
    "X84n1585_008:0748c03": "知貪程不覺蹉路。問如何是祖師西來意。師曰缽盂",
    "X84n1585_008:0748c04": "口向天。曰此是古人底。師曰老僧用得恰好。曰如何",
    "X84n1585_008:0748c05": "是奇特事。師曰千年田八百主。曰學人不會。師曰至",
    "X84n1585_008:0748c06": "今將不去留與老農耕。問如何是道。師曰木落崖石",
    "X84n1585_008:0748c07": "出。曰。只如先德云。山上有鯉魚井底有蓬塵。意作麼",
    "X84n1585_008:0748c08": "生。師曰見之不取思之千里。上堂。舉雲門大師曰。平",
    "X84n1585_008:0748c09": "地上死人無數。出得荊棘林是好手。時有僧曰。恁麼",
    "X84n1585_008:0748c10": "則堂中上座有長處。門曰蘇嚧蘇嚧。師曰。雲門與麼",
    "X84n1585_008:0748c11": "道。雲居則不然。平地上活人無數。入得荊棘林是好",
    "X84n1585_008:0748c12": "手。忽有人出來說長說短。拈拄杖劈脊便打。何故。水",
    "X84n1585_008:0748c13": "流溼。火就燥。禍福無門惟人自召。示眾。夫為宗師者",
    "X84n1585_008:0748c14": "不得已垂示一言半句。無非為學者抽釘拔楔解粘",
    "X84n1585_008:0748c15": "去縛。譬如善舞太阿自然不傷其手。近代據師位訓",
    "X84n1585_008:0748c16": "學徒。記持文字崇飾語言。誇耀後來增長惡習。不知",
    "X84n1585_008:0748c17": "有自己出身之路。如衣壞絮。行棘林中不能自由。少",
    "X84n1585_008:0748c18": "林直指之宗於此墜地。良可痛傷。汝輩行脚各須帶",
    "X84n1585_008:0748c19": "眼。莫教墮他網中出頭不得。只如古人道入此門來",
    "X84n1585_008:0748c20": "莫存知解。若約山僧見處。直饒知解頓忘猶是門外",
    "X84n1585_008:0748c21": "漢。到者裏須辨緇素始得。珍重。上堂。觸目不會道。運",
    "X84n1585_008:0748c22": "足安知路。古人與麼道。大似勞而無功。山僧見處也",
    "X84n1585_008:0748c23": "要諸人共知。驀拈拄杖卓一下。但得雪消去。自然春",
    "X84n1585_008:0748c24": "到來。下座。浴佛上堂。真佛無形浴箇甚麼。毗藍園裏",
    "X84n1585_008:0749a01": "妄見空華。雲門令行不到今日。驀拈拄杖召大眾曰。",
    "X84n1585_008:0749a02": "今日事作麼生。昆明池裏失却劍。曲江江上撈得鋸。",
    "X84n1585_008:0749a03": "卓拄杖。上堂。老僧開荒時於法堂基上掘得一箇鈯",
    "X84n1585_008:0749a04": "斧子。久聚兄弟若有用得著者兩手分付。若是荷負",
    "X84n1585_008:0749a05": "不去。老僧收得來。著甚死急。不如颺向擸[打丁+(天/韭)]堆頭。從",
    "X84n1585_008:0749a06": "他日炙風吹去也。驀拈拄杖卓一下。鞭起銕牛耕大",
    "X84n1585_008:0749a07": "地。誰能井底種林檎。上堂。舉盤山和尚曰。心月孤圓",
    "X84n1585_008:0749a08": "光吞萬象。光非照境境亦非存。光境俱忘復是何物。",
    "X84n1585_008:0749a09": "洞山曰。光境未忘復是何物。師曰。二尊宿弄物不知",
    "X84n1585_008:0749a10": "名。各與二十拄杖。不見道。見義不為何勇之有。冬至",
    "X84n1585_008:0749a11": "上堂。舉洞山冬夜與泰首座喫果子次問曰。有一物",
    "X84n1585_008:0749a12": "明如日。黑如漆。常在動用中。動用中收不得。過在甚",
    "X84n1585_008:0749a13": "麼處。座曰過在動用中。洞山令侍者掇退果桌。師曰。",
    "X84n1585_008:0749a14": "當斷不斷反招其亂。若是徑山見他道過在甚麼處。",
    "X84n1585_008:0749a15": "便與掀翻果卓。亦使洞山知有宗門向上爪牙。今日",
    "X84n1585_008:0749a16": "兒孫不致寂寥。雖然。也須脚踏實地始得。拈拄杖。不",
    "X84n1585_008:0749a17": "向藍田射石虎。何人知是李將軍。卓拄杖下座。上堂。",
    "X84n1585_008:0749a18": "一迷一切迷。一悟一切悟。一暗一切暗。一明一切明。",
    "X84n1585_008:0749a19": "所以道具足凡夫法凡夫不知。具足聖人法聖人不",
    "X84n1585_008:0749a20": "會。聖人若會即同凡夫。凡夫若知即同聖人。到者裏",
    "X84n1585_008:0749a21": "塵勞煩惱菩提解脫縛作一塊。且道非非想天即今",
    "X84n1585_008:0749a22": "有幾人修因證果。拈拄杖。一年三百六十日。一日日",
    "X84n1585_008:0749a23": "從今日始。拄杖子亦從今日始。卓拄杖。擊碎三玄三",
    "X84n1585_008:0749a24": "要門。普天匝地清風起。上堂。舉玄沙因鼓山至畫一",
    "X84n1585_008:0749b01": "圓相。山曰人人出者箇不得。沙曰情知你向驢胎馬",
    "X84n1585_008:0749b02": "腹裏作活計。山曰和尚又作麼生。沙曰人人出者箇",
    "X84n1585_008:0749b03": "不得。山曰和尚為甚恁麼道得。某甲恁麼道不得。沙",
    "X84n1585_008:0749b04": "曰我得你不得。師曰。玄沙與鼓山。難兄亦難弟。若要",
    "X84n1585_008:0749b05": "出得者箇。總欠悟在。雪竇曰。只知貪觀白浪。不知失",
    "X84n1585_008:0749b06": "却手橈。緇素眼何在。驀拈拄杖畫一畫。一把柳絲收",
    "X84n1585_008:0749b07": "不得。和煙搭在玉闌干。浴佛上堂。舉藥山因遵布衲",
    "X84n1585_008:0749b08": "作殿主。浴佛次乃問曰。汝只浴得者箇。還浴得那箇",
    "X84n1585_008:0749b09": "麼。遵曰把將那箇來。山休去。師曰。藥山能縱不能奪。",
    "X84n1585_008:0749b10": "布衲能奪不能縱。總未具超宗眼在。黃龍南禪師曰。",
    "X84n1585_008:0749b11": "二尊宿一出一入未見輸贏。三十年後不得錯舉。早",
    "X84n1585_008:0749b12": "是錯下名言。徑山見處也要諸人共知。今日殿中普",
    "X84n1585_008:0749b13": "請浴佛。者箇那箇不得動著。杓柄到手更莫顢頇。擊",
    "X84n1585_008:0749b14": "拂子。將此深心奉塵剎。是則名為報佛恩。永樂元年",
    "X84n1585_008:0749b15": "十月二十三日示寂于不動軒。世壽五十八僧臘四",
    "X84n1585_008:0749b16": "十五。闍維煙焰所至舍利如貫珠。塔于凌霄之陽。",
    "X84n1585_008:0749b17": "壽昌源禪師法嗣",
    "X84n1585_008:0749b18": "明州天童元明原良禪師寧海周氏子。初住瑞巖。後",
    "X84n1585_008:0749b19": "遷天童。有侑宏聖禪師辭曰。嗚呼。山不讓塵故能成",
    "X84n1585_008:0749b20": "其高。海不讓流故能成其深。師非宿備六度萬行之",
    "X84n1585_008:0749b21": "願輪。則曷由樹斯大法之功于古今。聖人出興作百",
    "X84n1585_008:0749b22": "世師。千載一時惟師得之。巍巍窣堵鎮茲東谷。洞上",
    "X84n1585_008:0749b23": "一宗真規復復。昭告菲訶深勒崖谷。願師再來為法",
    "X84n1585_008:0749b24": "作則。",
    "X84n1585_008:0749c01": "天界信禪師法嗣",
    "X84n1585_008:0749c02": "溫州江心覺初慧恩禪師久依孚中信。中居護龍河",
    "X84n1585_008:0749c03": "上。師甞分座說法。後中示寂。師出世建業之聖泉。次",
    "X84n1585_008:0749c04": "遷永嘉雅山。未幾江心虗席。牧守疏請師主之。所著",
    "X84n1585_008:0749c05": "有三會語錄。",
    "X84n1585_008:0749c06": "徑山悅禪師法嗣",
    "X84n1585_008:0749c07": "越州悲谿定水見心來復禪師南昌豐城人。姓王氏。",
    "X84n1585_008:0749c08": "生而穎異。自幼有脫塵志。至正二年于邑之西方寺",
    "X84n1585_008:0749c09": "祝髮。走雙徑謁南楚。久之乃得證入。命掌內記。無何",
    "X84n1585_008:0749c10": "避兵會稽。遂主慈谿定水。煥然起廢。以干戈間阻不",
    "X84n1585_008:0749c11": "能省母。作室于澗東名蒲菴。取陳尊宿義。遷鄞之天",
    "X84n1585_008:0749c12": "寧杭之靈隱。示眾。舉城東老姥不欲見佛因緣。頌曰。",
    "X84n1585_008:0749c13": "佛身光現紫磨金。大地羣靈悉共欽。兩眼生來不願",
    "X84n1585_008:0749c14": "見。老婆真有丈夫心。舉文殊維摩各說不二法門。頌",
    "X84n1585_008:0749c15": "曰。妙喜天中問疾過。機先勘破老維摩。剎塵常說虗",
    "X84n1585_008:0749c16": "空聽。一默相酬早是多。舉文殊令善財採藥。頌曰。是",
    "X84n1585_008:0749c17": "藥拈來會得麼。神方不必問耆婆。若言殺活全工巧。",
    "X84n1585_008:0749c18": "大地羣生病轉多。舉馬祖遣人送圓相上徑山。頌曰。",
    "X84n1585_008:0749c19": "緘回特地謝殷勤。海月山雲見處親。莫怪南陽太饒",
    "X84n1585_008:0749c20": "舌。乾坤誰是不疑人。舉僧問馬祖離四句絕百非。頌",
    "X84n1585_008:0749c21": "曰。一幅冰綃五色新。玉梭巧織鳳池春。鴛鴦繡出從",
    "X84n1585_008:0749c22": "君看。不把金鍼度與人。舉百丈侍馬祖遊山野鴨子",
    "X84n1585_008:0749c23": "飛過。頌曰。野鴨羣飛過去忙。馬師見處只尋常。直饒",
    "X84n1585_008:0749c24": "扭得鼻頭破。也是喪車後藥囊。舉石鞏張弓接三平。",
    "X84n1585_008:0750a01": "頌曰。石鞏何曾解挽弓。還他有力獲全功。蒿枝不用",
    "X84n1585_008:0750a02": "施金鏃。射透須彌百萬重。一弓兩箭了平生。未發機",
    "X84n1585_008:0750a03": "先毒已萌。殺活要須親破的。扣弦三下是虗聲。舉靈",
    "X84n1585_008:0750a04": "雲見桃華玄沙未徹。頌曰。盡向長安踏早春。紫騮隨",
    "X84n1585_008:0750a05": "處逐芳塵。年年歌管東風裏。解識桃華有幾人。洪武",
    "X84n1585_008:0750a06": "元年以高僧徵召至京。賜食內庭慰勞優渥。適建鍾",
    "X84n1585_008:0750a07": "山大會。勅師陞座說法。復命蜀王椿從師問道。師答",
    "X84n1585_008:0750a08": "蜀王問參禪法要。曰禪宗正脈以心傳心。單提徑示",
    "X84n1585_008:0750a09": "直接上根。不涉言詮不存知解。如擊石火似閃電光。",
    "X84n1585_008:0750a10": "見即便見。了即便了。得即永得。一聞千悟獲大總持。",
    "X84n1585_008:0750a11": "用而無盡體不可窮。若乃展轉思量取捨分別。悉屬",
    "X84n1585_008:0750a12": "邪禪邪道。非菩提智。生死到來總用不著。是則參須",
    "X84n1585_008:0750a13": "實參悟須實悟。良由自證匪假他求。所以達磨西來",
    "X84n1585_008:0750a14": "不立文字直指人心見性成佛。謂之教外別傳。其接",
    "X84n1585_008:0750a15": "二祖可大師祇是點示心體使之自悟。及徵所得乃",
    "X84n1585_008:0750a16": "曰了了常知言不可及。達磨方與印證曰。即此是自",
    "X84n1585_008:0750a17": "性清淨心。更勿疑也。當時二祖所言知字。正是親證",
    "X84n1585_008:0750a18": "心體。蓋心是名。以知為體。此知乃靈知之知。具含眾",
    "X84n1585_008:0750a19": "妙。性自神解。不藉緣生不因境起。不是作意運想思",
    "X84n1585_008:0750a20": "慮而知。直是真淨明妙虗徹靈通徧應無窮了然常",
    "X84n1585_008:0750a21": "知。眾生由迷此知即起我相。若了此知剎那成佛。大",
    "X84n1585_008:0750a22": "抵亙古亙今通凡徹聖別無異法。惟是一心。此心即",
    "X84n1585_008:0750a23": "法法外無心。此法即心心外無法。豈不見文殊師利",
    "X84n1585_008:0750a24": "告妙德菩薩言。三界之中以心為主。能觀心者究竟",
    "X84n1585_008:0750b01": "解脫。不能觀者究竟沉淪。首楞嚴經亦曰。眾生迷悶",
    "X84n1585_008:0750b02": "背覺合塵。故發塵勞有世間相。我以玅明不生不滅",
    "X84n1585_008:0750b03": "合如來藏。而如來藏惟玅覺明圓照法界。是故於中",
    "X84n1585_008:0750b04": "一為無量無量為一。小中現大大中現小。不動道場",
    "X84n1585_008:0750b05": "徧十方界。身含十方無盡虗空。於一毫端現寶王。剎",
    "X84n1585_008:0750b06": "坐微塵裏轉大法輪。是知欲證菩提即心而已。離心",
    "X84n1585_008:0750b07": "無佛離佛無心。了了識心惺惺見佛。此實玅明真覺",
    "X84n1585_008:0750b08": "圓照無礙。非智可測惟證乃知。大凡參學日用心體",
    "X84n1585_008:0750b09": "不明為境所轉。妄生顛倒。心體若明如晝見色。分明",
    "X84n1585_008:0750b10": "無惑。故先德曰若心馳散即當攝來令住正念。其正",
    "X84n1585_008:0750b11": "念者當知。惟心無外境界。即復此心亦無自相。念念",
    "X84n1585_008:0750b12": "不可得故。又曰迷時人逐法。悟了法由人。蓋迷時是",
    "X84n1585_008:0750b13": "執心為境。被境所奪。法有千差。悟時是了境即心。塵",
    "X84n1585_008:0750b14": "塵合道。法法全真。出沒卷舒一切由我。為是從上已",
    "X84n1585_008:0750b15": "來禪門相傳單提直指。總無許多言解。但了即心是",
    "X84n1585_008:0750b16": "佛。頓紹祖位。便坐覺場。如迦陵鳥在[穀禾+卵]而聲壓羣禽。",
    "X84n1585_008:0750b17": "似好堅樹出地而高升眾木。且如大乘頓教頓修之",
    "X84n1585_008:0750b18": "人。一念不生即名為佛。豈論積功累德劫號次第而",
    "X84n1585_008:0750b19": "後為證果哉。蓋一切眾生心本是佛。以妄念起故乃",
    "X84n1585_008:0750b20": "為眾生。若一念妄心不生。何為不得佛。又如華嚴經",
    "X84n1585_008:0750b21": "云。佛子。無一眾生不具如來智慧。但以妄想執著而",
    "X84n1585_008:0750b22": "不證得。若離妄想則一切智．自然智．無礙智即得現",
    "X84n1585_008:0750b23": "前。此吾祖所謂圓解圓修一超直入而功高累劫者。",
    "X84n1585_008:0750b24": "豈誑語耶。但今時人多信不及見不親行不到。若信",
    "X84n1585_008:0750c01": "得及見得親行得到。晝夜心無間斷寤寐一如。返照",
    "X84n1585_008:0750c02": "靈源真性顯現。無法不達無理不融。自然應用普周",
    "X84n1585_008:0750c03": "縱橫任運。到者田地不愁佛不解語。雖在生死常入",
    "X84n1585_008:0750c04": "涅槃。雖處塵勞常居淨剎。念念釋迦出世。步步彌勒",
    "X84n1585_008:0750c05": "下生。菩提不修而自成。煩惱不斷而自除。境智雙泯",
    "X84n1585_008:0750c06": "情謂俱忘。當體即真一心不動。今殿下宿具正信佛",
    "X84n1585_008:0750c07": "法緣熟。識詣見超心體已明。有大力量。不用堆堆兀",
    "X84n1585_008:0750c08": "兀竟日窮年。但只圓解圓修。於出入起居語默動靜",
    "X84n1585_008:0750c09": "乃至應事接物發號施令。一切處一切時。念起即覺",
    "X84n1585_008:0750c10": "常覺不昧。澄慮忘情。久而自契。此三祖所謂虗明自",
    "X84n1585_008:0750c11": "照不勞心力。又曰。不離當處常湛然。覓即知君不可",
    "X84n1585_008:0750c12": "見。於此直下薦得徹去。則是無為而為無修而修。無",
    "X84n1585_008:0750c13": "得之得無功之功無證之證。最為切當最為省要。昔",
    "X84n1585_008:0750c14": "閩王請羅山閑禪師開堂演法。山陞座。方收斂僧伽",
    "X84n1585_008:0750c15": "黎乃曰珍重便下座。閩王近前執山手曰靈山一會",
    "X84n1585_008:0750c16": "何異今日。看他羅山作家不假言說。而閩王天鑒自",
    "X84n1585_008:0750c17": "出常情。後來洞山聰曰。羅山忍俊不能禁。大展家風",
    "X84n1585_008:0750c18": "吼一音。紙墨如山書莫盡。衲僧休向義中尋。此古人",
    "X84n1585_008:0750c19": "直捷指示處。宗眼明白與眾不同。正所謂相逢不拈",
    "X84n1585_008:0750c20": "出。舉意便知有。豈在揚眉瞬目鼓唇動舌耶。貧僧恁",
    "X84n1585_008:0750c21": "麼忉怛。早是畫蛇添足冒凟睿聽。然蒙賜問不容緘",
    "X84n1585_008:0750c22": "默。冀國政之暇大圓照中少加垂覽。亦見靈山宿願",
    "X84n1585_008:0750c23": "不忘祖道。不勝至幸也。復答晉王問禪要曰。二月二",
    "X84n1585_008:0750c24": "十日敬奉令旨示諭佛法自心所得者。敢不披露愚",
    "X84n1585_008:0751a01": "衷僭陳萬一。殿下以菩薩應身乘願再來。弘護佛法",
    "X84n1585_008:0751a02": "善世利生。於統理國務之暇常切究竟佛祖一大事",
    "X84n1585_008:0751a03": "因緣。此實不忘本願故也。但於日用放捨諸緣休息",
    "X84n1585_008:0751a04": "萬念。念起即覺常覺不昧。行住坐臥飲食起居應事",
    "X84n1585_008:0751a05": "接物看得力不得力。勿隨事物轉涉他機境。葢世間",
    "X84n1585_008:0751a06": "萬事萬理皆出於心。心若了時無法不了。所以曰心",
    "X84n1585_008:0751a07": "生則種種法生。心滅則種種法滅。故知心無自性緣",
    "X84n1585_008:0751a08": "起即空。不用多工最為省要。法華經曰治世語言資",
    "X84n1585_008:0751a09": "生業等皆與實相不相違背。華嚴經曰不壞世間相",
    "X84n1585_008:0751a10": "而成出世間法。先德曰一切善惡都莫思量自然得",
    "X84n1585_008:0751a11": "入清淨心體。此乃佛祖直指示人處。若日用工夫目",
    "X84n1585_008:0751a12": "前事物。莫管他是善是惡是逆是順是淨是穢。譬如",
    "X84n1585_008:0751a13": "寶鑑當臺洞照妍醜。物來即應物去不留。不要起一",
    "X84n1585_008:0751a14": "念分別揀擇心。亦不要問他靜時鬧時苦時樂時。儘",
    "X84n1585_008:0751a15": "與盡力真實做去。若到無理會處却是好消息。便與",
    "X84n1585_008:0751a16": "一時放下。忽然知解兩忘人法雙泯。即是大休歇大",
    "X84n1585_008:0751a17": "自在大安樂時節也。昔有國王問波羅提尊者曰何",
    "X84n1585_008:0751a18": "者是佛。尊者曰見性是佛。王曰師見性否。尊者曰我",
    "X84n1585_008:0751a19": "見佛性。王曰性在何所。尊者曰性在作用。王曰若當",
    "X84n1585_008:0751a20": "用時幾處出現。尊者曰若出現時當有其八。王曰其",
    "X84n1585_008:0751a21": "八出現當為我說。尊者即曰。在胎曰身。處世名人。在",
    "X84n1585_008:0751a22": "眼曰見。在耳曰聞。在鼻齅香。在舌談論。在手執捉。在",
    "X84n1585_008:0751a23": "足運奔。徧現俱該沙界。收攝在一微塵。識者知是佛",
    "X84n1585_008:0751a24": "性。不識喚作精魂。此便是究明自性底榜樣。殿下宿",
    "X84n1585_008:0751b01": "具般若種智。必能照了奚俟鄙言。惟大圓鏡中以心",
    "X84n1585_008:0751b02": "印心。羣生幸甚佛法幸甚。後坐胡黨被逮。受極刑時",
    "X84n1585_008:0751b03": "年七十餘矣。物論哀其無辜。嗚呼。其定業若是耶。所",
    "X84n1585_008:0751b04": "著有蒲菴集及蒲菴外集。",
    "X84n1585_008:0751b05": "靈隱明禪師法嗣",
    "X84n1585_008:0751b06": "杭州淨慈休菴無旨可授禪師台之臨海李氏子。年",
    "X84n1585_008:0751b07": "十二從季父沙門仲智于石門寺。十九得度為大僧。",
    "X84n1585_008:0751b08": "參普覺于靈隱。問答之頃疑情頓釋。至元六年出世",
    "X84n1585_008:0751b09": "台州安聖。閱五年遷隆恩。又二年補真如。明年行宣",
    "X84n1585_008:0751b10": "政院選主龍華。一坐十三夏。洪武六年杭之中竺以",
    "X84n1585_008:0751b11": "府侯之命請師主之。至則淨慈諸勤舊相與力爭。屢",
    "X84n1585_008:0751b12": "却不聽。不得已強居二載撾鼓告退。一日示疾。召左",
    "X84n1585_008:0751b13": "右曰吾逝矣。左右進觚翰。師麾去曰吾宗本無言說。",
    "X84n1585_008:0751b14": "泊然而寂。世壽六十九僧臘五十。火浴齒牙貫珠不",
    "X84n1585_008:0751b15": "壞。設利光瑩色如金晶。其徒斂諸不壞并遺骼歸龍",
    "X84n1585_008:0751b16": "華塔而藏焉。",
    "X84n1585_008:0751b17": "祖芳聯禪師法嗣",
    "X84n1585_008:0751b18": "杭州普明立中成禪師郡之錢塘人。姓孫氏。年十三",
    "X84n1585_008:0751b19": "投慈光若山出家。首謁祖芳。一日室中舉臘月火燒",
    "X84n1585_008:0751b20": "山話。師呈頌曰。白雲迷却舊行蹤。臘月燒山火正紅。",
    "X84n1585_008:0751b21": "忽地慈風來扇發。冷冰冰處煖烘烘。聯器之。後於北",
    "X84n1585_008:0751b22": "郭建普明寺以接方來。未幾請歸慈光。正統辛未六",
    "X84n1585_008:0751b23": "月十三日上堂說偈曰。今年八十一。老病隨緣且遣",
    "X84n1585_008:0751b24": "日。今年記著後年事。後年記著今朝日。至癸酉如期",
    "X84n1585_008:0751c01": "坐化。壽八十三。茶毗舍剎無算。建塔于普明。",
    "X84n1585_008:0751c02": "杭州淨慈照菴宗靜禪師號恬軒叟。郡之高氏子。自",
    "X84n1585_008:0751c03": "幼薙落本山。適祖芳聯領院事。師依之。久乃得旨。旋",
    "X84n1585_008:0751c04": "典藏鑰。永樂辛卯應選出主護國。尋遷雪竇無何。僧",
    "X84n1585_008:0751c05": "錄以淨慈虗席舉師補之。丁卯朝廷頒賜大藏。師詣",
    "X84n1585_008:0751c06": "闕謝恩。止于彌陀寺。示微疾謂左右曰。吾緣止矣。沐",
    "X84n1585_008:0751c07": "浴更衣危坐而寂。世壽七十六僧臘六十。塔于藕華",
    "X84n1585_008:0751c08": "之祖丘。有三會語錄。",
    "X84n1585_008:0751c09": "烏石愚禪師法嗣",
    "X84n1585_008:0751c10": "溫州瑞安護龍太初啟原禪師日本國人。姓源氏。父",
    "X84n1585_008:0751c11": "官方宰。九歲送入建長寺出家。十八請旨南詢。歷三",
    "X84n1585_008:0751c12": "年抵福州。時吳元之丙午二月進京貢上表物。受齋",
    "X84n1585_008:0751c13": "嚫畢。勅見季潭泐公指令徧參。後謁烏石傑峯。一日",
    "X84n1585_008:0751c14": "峯上堂曰雪覆千山因甚麼孤峯不白。師出眾曰雷",
    "X84n1585_008:0751c15": "聲隱隱雨點全無。峯曰。艸菴上葢瑠璃瓦。石室中藏",
    "X84n1585_008:0751c16": "瑪瑙瓶。師曰大蟲騎却南山虎。峯曰虎生七子阿那",
    "X84n1585_008:0751c17": "箇無尾巴。師曰第七箇。峯曰且放汝三十棒。由是許",
    "X84n1585_008:0751c18": "師入室。後辭出山結茅廬阜。復移石龍。出世廣度。遷",
    "X84n1585_008:0751c19": "羅陽三峯。再遷護龍。甞垂三關語。舜若多神因甚麼",
    "X84n1585_008:0751c20": "向平地上拕泥帶水。金翅鳥王劈海取龍吞因甚麼",
    "X84n1585_008:0751c21": "被泥鰍吞却。三世諸佛說不得因甚麼狸奴白牯念",
    "X84n1585_008:0751c22": "摩訶。一日集眾說偈曰。生也銕面皮。死也銕面皮。一",
    "X84n1585_008:0751c23": "擊百襍碎。白日繞銕圍。擲筆坐逝。",
    "X84n1585_008:0751c24": "金陵靈谷非幻無涯永禪師衢之西安人。年十二投",
    "X84n1585_008:0752a01": "烏石山傑峯和尚出家。峯問何處來。師應聲曰虗空",
    "X84n1585_008:0752a02": "無向背。峯指鐘示師。師信口成頌曰。百鍊爐中滾出",
    "X84n1585_008:0752a03": "來。虗空元不惹塵埃。如今挂在人頭上。觸著洪音徧",
    "X84n1585_008:0752a04": "九垓。峯大奇之旋為祝髮。居下版服勤積久疑滯盡",
    "X84n1585_008:0752a05": "釋得無礙辯。峯為印可。永樂間擢為僧錄右闡教敕",
    "X84n1585_008:0752a06": "住靈谷。會朝廷建大齋會。禮官董事甚嚴。師若不經",
    "X84n1585_008:0752a07": "意者。左右怪問之。師曰自家有一大事甚緊。無暇他",
    "X84n1585_008:0752a08": "及。沐浴更衣趺坐書偈曰。生死悠悠絕世緣。蒙恩永",
    "X84n1585_008:0752a09": "樂太平年。者回撒手歸空去。雪霽雲消月正圓。投筆",
    "X84n1585_008:0752a10": "而逝。上聞遣中官致祭。茶毗舍利徧布。",
    "X84n1585_008:0752a12": "續燈存稾卷第八"
}