{
    "T49n2036_008:0535a17": "佛祖歷代通載卷第八",
    "T49n2036_008:0535a19": "嘉興路大中祥符禪寺",
    "T49n2036_008:0535a20": "住持華亭念常集",
    "T49n2036_008:0535a21": "[0535a21] (一 庚申) 宋(姓劉氏都建康)雷氏曰(高少文武前明後順宋朝八主合六十年)高祖武",
    "T49n2036_008:0535a22": "皇帝。裕改永初(字德輿。小字寄奴。彭城縣綏輿里人。漢高弟。楚元王交二十世",
    "T49n2036_008:0535a23": "孫。彭城楚都。故苗裔家焉。帝仕晉為太尉。有雄才大略而清簡寡慾。晉氏東遷。劉氏移居晉陵。受禪晉",
    "T49n2036_008:0535a24": "室。幸建康宮。六十七歲崩于西殿。葬建康縣蔣山初寧陵。治三年)。",
    "T49n2036_008:0535a25": "[0535a25] 西秦改建弘。",
    "T49n2036_008:0535a26": "[0535a26] 西涼冠軍恂。改永建。",
    "T49n2036_008:0535a27": "[0535a27] (壬戌) 四月上殂。",
    "T49n2036_008:0535a28": "[0535a28] (癸亥) 營陽王義符。改景平(小字車兵。武帝長子。所為多乘失。皇太后令廢",
    "T49n2036_008:0535a29": "為營陽王。年十九終。治一年)。",
    "T49n2036_008:0535b01": "[0535b01] (甲子 五一) 文帝義隆。改元嘉(小字車兒武帝第三子。身長七尺五寸。聰明仁",
    "T49n2036_008:0535b02": "厚躬勤政事。江左之政未&#x751E;有也。壽四十七。為張超之殺于合殿。葬長寧陵。在位三十年)。",
    "T49n2036_008:0535b03": "[0535b03] 魏世祖太武帝燾。改始光(明元長子。壽四十五崩于永安宮。在",
    "T49n2036_008:0535b04": "位二十九年)。",
    "T49n2036_008:0535b05": "[0535b05] (乙丑) 夏赫連昌改承光。",
    "T49n2036_008:0535b06": "[0535b06] 北燕有女人化男子○魏崔浩自比張良。",
    "T49n2036_008:0535b07": "[0535b07] (二 丙寅) 元嘉三年。神僧杯渡初出冀州。如清狂",
    "T49n2036_008:0535b08": "者。挈十木杯。渡水必乘之。因號焉。&#x751E;自",
    "T49n2036_008:0535b09": "孟津乘杯絕岸至金陵。時年四十許。狀寒",
    "T49n2036_008:0535b10": "窶喜怒不常。遇盛寒輒穴&#x6C37;而浴或著屐",
    "T49n2036_008:0535b11": "登山。或跣足市中行。荷一蘆圈。時造延賢",
    "T49n2036_008:0535b12": "寺。沙門法意遇之尤勤。忽棄去行瓜步欲",
    "T49n2036_008:0535b13": "登舟。舟人不即應。遂乘杯絕北岸。廣陵村",
    "T49n2036_008:0535b14": "有李氏。方飯僧。渡徑入以蘆圈置庭中坐",
    "T49n2036_008:0535b15": "席上。眾環目之。渡自若座有怒者。見蘆圈",
    "T49n2036_008:0535b16": "礙道移之。饒力不能動。渡食畢挈之而去。",
    "T49n2036_008:0535b17": "笑曰。四天王。時有童子。竊見圈中。有四小",
    "T49n2036_008:0535b18": "兒。皆長數寸。眉目如畫。及追之失所在。由",
    "T49n2036_008:0535b19": "此顯&#x8FF9;。及卒後復時時有人見之云。",
    "T49n2036_008:0535b20": "[0535b20] (戊辰) 西秦慕末改永弘。二年夏滅之。",
    "T49n2036_008:0535b21": "[0535b21] 夏赫連定立二年改勝光。次年魏滅之(昌之弟也)",
    "T49n2036_008:0535b22": "北涼改丞玄○魏改神麚。",
    "T49n2036_008:0535b23": "[0535b23] (三 己巳) 天竺求那跋陀羅至金陵。文帝遣使郊",
    "T49n2036_008:0535b24": "迎。跋陀神情爽邁。帝見之大悅。命居祇桓",
    "T49n2036_008:0535b25": "寺。屢延入內供養。僕射何尚之彭城王義",
    "T49n2036_008:0535b26": "康。南譙王義宣。並師事之。請講華嚴。跋陀",
    "T49n2036_008:0535b27": "以未通華言。乞觀音為增智力。夜夢神力",
    "T49n2036_008:0535b28": "士易其頭。旦起猶覺痛甚。遂遍曉華言。即",
    "T49n2036_008:0535b29": "為眾講之。時以跋陀妙大乘宗旨。因號摩",
    "T49n2036_008:0535c01": "訶衍。",
    "T49n2036_008:0535c02": "[0535c02] (辛未) 北涼改義和。",
    "T49n2036_008:0535c03": "[0535c03] 北燕馮弘。改大興(跋之弟。殺跋之子翼。自立七年)。",
    "T49n2036_008:0535c04": "[0535c04] (壬申) 魏改延和。",
    "T49n2036_008:0535c05": "[0535c05] (四) 九年文帝幸大莊嚴寺設大會。親同四眾",
    "T49n2036_008:0535c06": "地坐。及齋眾疑日過午。不敢下箸。帝曰。",
    "T49n2036_008:0535c07": "日才午耳。法師道生在席。即曰。白日麗",
    "T49n2036_008:0535c08": "天。今天言方中。何謂過耶。舉&#x9262;便食。一眾",
    "T49n2036_008:0535c09": "從之。帝大悅。下詔。留生止都下。一時巨公",
    "T49n2036_008:0535c10": "王弘范泰顏延之等。皆造門結友。生每以",
    "T49n2036_008:0535c11": "經文未能達諸佛之旨而學者多滯聞見因",
    "T49n2036_008:0535c12": "著善不報論。頓悟成佛論。二諦論。佛性有",
    "T49n2036_008:0535c13": "常論。法身無色論。佛無淨土論。應有緣論",
    "T49n2036_008:0535c14": "皆網羅舊說發其淵奧皎如日星。又明年",
    "T49n2036_008:0535c15": "正月庚子升法座。詞音朗潤聽者悟悅。俄",
    "T49n2036_008:0535c16": "麈尾墮地隱几而化。",
    "T49n2036_008:0535c17": "[0535c17] (癸酉) 北涼牧虔(蒙遜子立六年改永和)。",
    "T49n2036_008:0535c18": "[0535c18] (五) 是歲謝靈運以謀叛棄市。初靈運與顏",
    "T49n2036_008:0535c19": "延之齊名。其文縱橫俊發過於延之。深邃",
    "T49n2036_008:0535c20": "則弗及。襲封康樂侯。居會稽與隱士王弘",
    "T49n2036_008:0535c21": "之孔淳之。放蕩為娛。太守孟顗事佛精懇。",
    "T49n2036_008:0535c22": "為靈運所輕。&#x751E;謂顗曰。得道須惠業。文",
    "T49n2036_008:0535c23": "人生天當在靈運前。成佛必在靈運後。顗",
    "T49n2036_008:0535c24": "深恨此語。及顗入朝。屢為裁抑不得召用。",
    "T49n2036_008:0535c25": "晚為臨川內史。在郡游放不法。為有司所",
    "T49n2036_008:0535c26": "糾。司徒遣隨州從事鄭望生收之。運即興",
    "T49n2036_008:0535c27": "兵叛逸。遂有逆志。望生追擒之送廷尉。帝",
    "T49n2036_008:0535c28": "怜其才減死徙廣州。既而復叛。有旨棄市。",
    "T49n2036_008:0535c29": "年四十九。",
    "T49n2036_008:0536a01": "[0536a01] (六 甲戌) 十一年。天竺三藏求那跋摩。初讓國出",
    "T49n2036_008:0536a02": "家。解四阿含。精貫三藏誦數百萬言。屬國",
    "T49n2036_008:0536a03": "諸王皆從之稟受歸戒。每謂諸王曰。道在",
    "T49n2036_008:0536a04": "精通。遇緣即應但依慈悲。勿故發害意足",
    "T49n2036_008:0536a05": "矣。遊闍婆國。其王欲出家事跋摩。群臣固",
    "T49n2036_008:0536a06": "請不可。乃令國中曰。若率土奉大和尚歸",
    "T49n2036_008:0536a07": "戒。勿殺害賑給貧乏。即從爾請。於是群臣",
    "T49n2036_008:0536a08": "士民稽首遵命。朝廷雅聞其名。沙門惠觀",
    "T49n2036_008:0536a09": "等白於文帝。請遣使致之。有詔交州刺史",
    "T49n2036_008:0536a10": "津遣。沙門道&#x51B2;等航海邀之。&#x51B2;至跋摩欣",
    "T49n2036_008:0536a11": "然附舶抵廣。詔聽乘驛詣闕。道由始興。愛",
    "T49n2036_008:0536a12": "其山類靈鷲。為留周&#x671E;。寺有寶月殿。跋摩",
    "T49n2036_008:0536a13": "於東壁戲作定光儒童布髮像。極妙。夜輒",
    "T49n2036_008:0536a14": "有光。&#x751E;在定累日不出寺僧遣沙彌候之。",
    "T49n2036_008:0536a15": "見白獅子仰躡柱而戲彌空皆青蓮花沙彌",
    "T49n2036_008:0536a16": "驚走大呼。寺僧爭至。豁無所有。至金陵引",
    "T49n2036_008:0536a17": "對。帝迓勞殊勤。因從容問曰。寡人每欲",
    "T49n2036_008:0536a18": "持齋。以身應物不獲所願。法師遠來。陋邦",
    "T49n2036_008:0536a19": "之幸。何以教寡人。對曰。道在心不在事。法",
    "T49n2036_008:0536a20": "由己不由人。且帝王所修與匹夫異。匹夫",
    "T49n2036_008:0536a21": "身賤名微。言今不威。倘不克己苦節。何以",
    "T49n2036_008:0536a22": "為用。帝王以四海為家。萬民為子。出一嘉",
    "T49n2036_008:0536a23": "言則士庶咸悅。布一善政則人臣以和。刑不",
    "T49n2036_008:0536a24": "夭命。役不勞力。則風雨時若寒暑應節。百",
    "T49n2036_008:0536a25": "穀滋繁桑柘&#x6B1D;茂。以此為持齋。不殺亦大",
    "T49n2036_008:0536a26": "矣。安在輒半日之&#x98E1;全一禽之命。然後為",
    "T49n2036_008:0536a27": "弘濟耶。帝撫几歎曰。俗迷遠理。僧滯近教。",
    "T49n2036_008:0536a28": "如法師之言。可與論天人際矣。命居祇桓",
    "T49n2036_008:0536a29": "寺。講法華并十地品。帝率公卿日集座下。",
    "T49n2036_008:0536b01": "法席之盛前此未聞也。摩即於寺譯菩薩",
    "T49n2036_008:0536b02": "善戒經等十八卷。",
    "T49n2036_008:0536b03": "[0536b03] (乙亥) 魏改太延。",
    "T49n2036_008:0536b04": "[0536b04] (七) 十二年京尹蕭謨之請制建寺鑄像。帝",
    "T49n2036_008:0536b05": "以問侍中何尚之吏部羊玄保曰。朕少讀",
    "T49n2036_008:0536b06": "經不多。比日彌復無暇。因果之事昧然未",
    "T49n2036_008:0536b07": "究。所以不敢立異者。以卿輩時秀率皆信",
    "T49n2036_008:0536b08": "敬耳。范泰謝靈運皆言。六經法度本任濟",
    "T49n2036_008:0536b09": "世。必求妙道。當以佛經為指南。比見顏延",
    "T49n2036_008:0536b10": "之析達性論。宗炳難白黑論。其說汪洋大",
    "T49n2036_008:0536b11": "明至理。若使率土之民皆敦此化。則朕坐",
    "T49n2036_008:0536b12": "致太平矣。夫復何事。昨蕭謨之請制。即以",
    "T49n2036_008:0536b13": "相示。委卿增損。必有以戒遏浮[泳-永+(炙-火+(午/一))]。無傷弘",
    "T49n2036_008:0536b14": "獎者。以當著爾。尚之對曰。橫目之俗聞",
    "T49n2036_008:0536b15": "不敬信。以臣庸陋獨有愚勤。實懼缺薄上",
    "T49n2036_008:0536b16": "玷大法。更蒙獎論重有愧耳。然前代群英",
    "T49n2036_008:0536b17": "則不負明詔。自渡江而來。王導周顗庾亮",
    "T49n2036_008:0536b18": "王蒙謝安郗超王坦之王恭王謐郭文謝尚",
    "T49n2036_008:0536b19": "戴逵許詢及亡祖兄弟王元琳昆季范汪孫",
    "T49n2036_008:0536b20": "綽張玄殷凱。或宰輔冠冕。或人倫羽儀。或",
    "T49n2036_008:0536b21": "致情天人之際。或抗&#x8FF9;雲霞之表。靡不倒",
    "T49n2036_008:0536b22": "心歸依。其閒比對如蘭護開潛淵遁崇邃。",
    "T49n2036_008:0536b23": "並亞&#x8FF9;黃中。或不測人也。近世道俗較論",
    "T49n2036_008:0536b24": "便爾。若悉舉者。夷夏漢魏奇傑輩出不可",
    "T49n2036_008:0536b25": "勝數。惠遠云。釋迦之化無所不可。適道固",
    "T49n2036_008:0536b26": "自教源。齊物亦為要務竊味此言。有契至",
    "T49n2036_008:0536b27": "理。何則百家之鄉千人持五戒則十人淳",
    "T49n2036_008:0536b28": "謹。千室之邑。百人修十善則百人和睦。傳",
    "T49n2036_008:0536b29": "此風教以周寰區。編戶億千則仁人百萬。",
    "T49n2036_008:0536c01": "夫能行一善則去一惡。去一惡則息一刑。",
    "T49n2036_008:0536c02": "一刑息於家。萬刑息於國。此明詔所謂坐",
    "T49n2036_008:0536c03": "致太平者是也。故圖澄適趙二石減暴。靈",
    "T49n2036_008:0536c04": "塔放光符健損虐。神道助化昭然可觀。謨",
    "T49n2036_008:0536c05": "之請制不謂全非。但傷蠹道俗本在無行",
    "T49n2036_008:0536c06": "僧尼。然而情偽難分。去取未易耳。至土木",
    "T49n2036_008:0536c07": "之工。雖若靡費。且植福報恩不可頓絕。臣",
    "T49n2036_008:0536c08": "比斟酌進退未安。今日面奉德音實用忻",
    "T49n2036_008:0536c09": "抃。羊玄保進曰。此談蓋天人之學。非臣愚",
    "T49n2036_008:0536c10": "所宜預聞。切恐秦楚論強兵之術。孫吳盡",
    "T49n2036_008:0536c11": "吞併之計。無取於此。帝曰。此非戰國之具。",
    "T49n2036_008:0536c12": "良如卿言。尚之曰。夫禮隱逸則戰士息。",
    "T49n2036_008:0536c13": "貴仁德則兵氣消。尚以孫吳為志。動期吞",
    "T49n2036_008:0536c14": "併。則將無取於堯舜之道。豈特釋教而已",
    "T49n2036_008:0536c15": "哉。帝悅。謂尚之曰。釋門之有卿。猶孔氏之",
    "T49n2036_008:0536c16": "有季路也。自是帝留神釋典益重玄化。及",
    "T49n2036_008:0536c17": "顏延之著離識論及論檢。&#x52C5;法師惠嚴辨",
    "T49n2036_008:0536c18": "其同異。酬酢終日。帝笑曰。卿等殆不愧支",
    "T49n2036_008:0536c19": "許矣。",
    "T49n2036_008:0536c20": "[0536c20] (八 丙子) 文帝幸曲水。公卿畢集。帝命賦詩。沙門",
    "T49n2036_008:0536c21": "惠觀詩先成奏之。句有奇勝之韻。帝悅以",
    "T49n2036_008:0536c22": "示百官。皆歎服其才。觀與惠嚴謝靈運",
    "T49n2036_008:0536c23": "等。詳定大涅槃經。頗增損其辭因夢為神",
    "T49n2036_008:0536c24": "人呵之曰。乃敢妄以凡情輕瀆聖典。觀等",
    "T49n2036_008:0536c25": "惶懼而止。",
    "T49n2036_008:0536c26": "[0536c26] (九) 時有僧惠琳者。以才學得幸于帝與決政",
    "T49n2036_008:0536c27": "事。時號黑衣宰相。致門下車蓋常不容&#x8FF9;。",
    "T49n2036_008:0536c28": "琳妄自驕蹇。見公卿纔寒暄而已。著白黑",
    "T49n2036_008:0536c29": "論。毀佛叛教遂感現報。膚肉糜爛歷年而",
    "T49n2036_008:0537a01": "死。",
    "T49n2036_008:0537a02": "[0537a02] 論曰。世智辯聰人情所歆慕以為英靈者",
    "T49n2036_008:0537a03": "也。佛世尊則以為八難之一。何哉。靈運恃",
    "T49n2036_008:0537a04": "才傲世。以謀叛伏誅。惠琳毀形衣僧伽黎",
    "T49n2036_008:0537a05": "而竊與朝政。既叛教矣。復從而毀佛。遂蒙",
    "T49n2036_008:0537a06": "惡報以死。嗚呼蓋世智之為難也明矣。觀",
    "T49n2036_008:0537a07": "嚴二人妄以凡情輕議聖典。向使不遇神",
    "T49n2036_008:0537a08": "人呵之。則世智之難亦幾不免。大哉跋摩",
    "T49n2036_008:0537a09": "尚之對制之言。可謂旨窮大體而識盡精",
    "T49n2036_008:0537a10": "微。真天下之通論也。",
    "T49n2036_008:0537a11": "[0537a11] 是歲文帝。詔求沙門能述生法師頓悟義",
    "T49n2036_008:0537a12": "者。刺史庾登之以釋法瑗聞召對顧問瑗",
    "T49n2036_008:0537a13": "伸辯詳明。何尚之歎曰。意謂生公之歿微",
    "T49n2036_008:0537a14": "言永絕。今復聞象外之談。所謂天未喪斯",
    "T49n2036_008:0537a15": "文也。未幾天保寺成。詔瑗主之。王景文至。",
    "T49n2036_008:0537a16": "值其講歎曰。所舉皆所未聞。所指皆出意",
    "T49n2036_008:0537a17": "表。真法中龍也。湘宮寺成。復移瑗居之。帝",
    "T49n2036_008:0537a18": "臨幸聽法。時以為榮。",
    "T49n2036_008:0537a19": "[0537a19] (庚辰) 魏太武燾即位改太平真君。",
    "T49n2036_008:0537a20": "[0537a20] (壬午) 真君三年。上詣道壇受籙。",
    "T49n2036_008:0537a21": "[0537a21] (十 甲申) 是年。北魏太武以戊寅平蕩中原。江北",
    "T49n2036_008:0537a22": "盡臣伏。又為寇謙之倚崔皓為天師。故改",
    "T49n2036_008:0537a23": "真君之號。迨今五年。崔信寇術憎釋愈甚。",
    "T49n2036_008:0537a24": "太子晃師事法師玄高。崔皓&#x59AC;晃讒於太",
    "T49n2036_008:0537a25": "武。疑之令幽死晃求哀於高。高為作金光",
    "T49n2036_008:0537a26": "明懺。太武夢其先祖讓之曰。不當以讒疑",
    "T49n2036_008:0537a27": "太子。既寤以所夢語群臣。臣下皆稱。太子",
    "T49n2036_008:0537a28": "無過待之如初。其相崔皓懼太子將不利",
    "T49n2036_008:0537a29": "於己。白太武曰。太子前實有謀。仍結玄高",
    "T49n2036_008:0537b01": "以術致先帝。恐陛下耳。若不早誅必為大",
    "T49n2036_008:0537b02": "害。太武大怒。收玄高惠崇害之。高弟子玄",
    "T49n2036_008:0537b03": "暢居雲中。聞高遇害。日馳六百里。至魏闕",
    "T49n2036_008:0537b04": "泣曰。和上神力當為我起。於是高開眸曰。",
    "T49n2036_008:0537b05": "大法應化隨緣盛衰。盛衰在&#x8FF9;理恒&#x4E98;然。",
    "T49n2036_008:0537b06": "但惜汝等行如我耳。或恐過之矣。唯玄暢",
    "T49n2036_008:0537b07": "南渡。汝等死後法當更興。善自修心毋令",
    "T49n2036_008:0537b08": "中悔。言訖即化。沙門法進號呼曰。聖人去",
    "T49n2036_008:0537b09": "世。我何用生。應聲見高於雲中。進頂禮乞",
    "T49n2036_008:0537b10": "救高曰。不忘一切。寧獨棄汝耶。曰和尚與",
    "T49n2036_008:0537b11": "崇公並生何所。高曰。我往惡處。救護眾生。",
    "T49n2036_008:0537b12": "崇已歸安養矣。言訖不見。",
    "T49n2036_008:0537b13": "[0537b13] (十一) 世祖時。道士寇謙之字輔真。雍州人。早",
    "T49n2036_008:0537b14": "好仙道修張魯之術。服食餌藥歷年亡效。",
    "T49n2036_008:0537b15": "有仙人成公興。求謙為之弟子。相與入華",
    "T49n2036_008:0537b16": "山居石室。興採藥與謙之服。能不飢。又共",
    "T49n2036_008:0537b17": "入嵩山石室。尋有異人。將藥與謙之。皆毒",
    "T49n2036_008:0537b18": "蟲臭物。謙之懼走。興歎息曰。先生未仙。正",
    "T49n2036_008:0537b19": "可為帝王師耳。未幾興仙去謙守志嵩山",
    "T49n2036_008:0537b20": "忽遇大神。乘雲駕龍導從百靈。集於山頂",
    "T49n2036_008:0537b21": "稱太上老君。謂謙之曰。自天師張陵去世",
    "T49n2036_008:0537b22": "以來。地上曠職。汝文身直理。吾故授汝天",
    "T49n2036_008:0537b23": "師之位。錫汝雲中新科二十卷。自開闢以",
    "T49n2036_008:0537b24": "來。不傳於世。汝宣吾新科清整道教。除去",
    "T49n2036_008:0537b25": "三張偽法租米錢稅及男子合氣之術。大",
    "T49n2036_008:0537b26": "道清虛寧有斯事。專以禮度為首。加之以",
    "T49n2036_008:0537b27": "服食閉練。使玉女九疑十二人授謙之導",
    "T49n2036_008:0537b28": "引口訣。遂得辟穀氣盛顏色鮮麗云。",
    "T49n2036_008:0537b29": "[0537b29] (十三 丙戌) 是歲即元嘉二十三年。魏太武三月西",
    "T49n2036_008:0537c01": "伐長安。與崔皓皆信重寇謙之而奉其道。",
    "T49n2036_008:0537c02": "皓特不喜佛。每言於魏主。以為佛法虛誕",
    "T49n2036_008:0537c03": "為世費害。宜悉除之。及魏主討蓋吳。至長",
    "T49n2036_008:0537c04": "安入佛寺。沙門飲從官酒。從入其室。見大",
    "T49n2036_008:0537c05": "有兵器出白太武。武怒曰。此非沙門所用。",
    "T49n2036_008:0537c06": "必與蓋吳同謀欲為亂耳。命有司按誅合",
    "T49n2036_008:0537c07": "寺僧。閱其財產大有釀具。及州郡牧守富",
    "T49n2036_008:0537c08": "人所寄物以萬計。又為窟室以匿婦人。皓",
    "T49n2036_008:0537c09": "因說帝。將誅天下沙門毀諸經像帝從之。",
    "T49n2036_008:0537c10": "寇謙之切諫以為不可。皓不從。先盡誅長",
    "T49n2036_008:0537c11": "安沙門焚燒經像。還宮&#x52C5;臺下四方命一",
    "T49n2036_008:0537c12": "依長安法。詔曰。昔後漢荒君信惑邪偽以",
    "T49n2036_008:0537c13": "亂天常。自古九州之中未&#x751E;有此。誇誕大",
    "T49n2036_008:0537c14": "言不本人情。叔季之世莫不眩焉。由是政",
    "T49n2036_008:0537c15": "化不行禮儀大壞。九服之內掬為丘墟。朕",
    "T49n2036_008:0537c16": "承天緒欲除偽定真復羲農之治。其餘一",
    "T49n2036_008:0537c17": "切蕩除滅其蹤跡。自今已後敢有事胡神",
    "T49n2036_008:0537c18": "及造形像泥人銅人者門誅。自王公已下。",
    "T49n2036_008:0537c19": "有私養沙門者。限今年三月十五日。過斯",
    "T49n2036_008:0537c20": "不首身死有司。宣告征鎮將軍刺史。諸有",
    "T49n2036_008:0537c21": "浮圖形像及一切經。皆擊破焚燒。沙門無",
    "T49n2036_008:0537c22": "少長悉坑之。太子素好佛法。屢諫不聽乃",
    "T49n2036_008:0537c23": "緩宣詔書。使遠近預聞之。得各為計。沙門",
    "T49n2036_008:0537c24": "多亡匿獲免收藏經像。唯塔廟在魏境者。",
    "T49n2036_008:0537c25": "無復孑遺。",
    "T49n2036_008:0537c26": "[0537c26] 魏真君九年。天師寇氏勉帝以京之東南",
    "T49n2036_008:0537c27": "地建靚輪天宮。奏曰。陛下以真君御世開",
    "T49n2036_008:0537c28": "古未有。應受符命。帝然之。遂受符錄。建",
    "T49n2036_008:0537c29": "靚輪天宮令極高大。不聞雞犬之音。要與",
    "T49n2036_008:0538a01": "天神交接。工力萬計。經年不成。其寇謙之",
    "T49n2036_008:0538a02": "惡疾死。功遂止。",
    "T49n2036_008:0538a03": "[0538a03] (十五 庚寅) 真君十一年。崔皓&#x751E;見妻郭氏讀金剛",
    "T49n2036_008:0538a04": "經。乃奪之火焚棄廁。初崔皓為魏司徒。自",
    "T49n2036_008:0538a05": "恃才略。及魏主所寵任專制朝權。太武以",
    "T49n2036_008:0538a06": "皓監祕書。其黨閔湛者。勸皓刊所撰國史",
    "T49n2036_008:0538a07": "于石以彰直筆。皓從之。於是刊石立於郊",
    "T49n2036_008:0538a08": "壇。書魏先世事皆詳實。往來見者咸以為",
    "T49n2036_008:0538a09": "言。北人無不忿恚。相與譖皓於帝。以為暴",
    "T49n2036_008:0538a10": "陽國惡。帝大怒。使有司按皓罪狀。皓惶惑",
    "T49n2036_008:0538a11": "不能對。執皓檻車置于城南道側。使衛士",
    "T49n2036_008:0538a12": "路人行溲其面。呼聲嗷嗷徹于道曰。此吾",
    "T49n2036_008:0538a13": "投經溺像之報也。凌遲而死。時年七十矣。",
    "T49n2036_008:0538a14": "崔寇二家悉夷五族。坐及僚屬凡百二十",
    "T49n2036_008:0538a15": "人。皓既勸魏主除蕩釋氏。及經像毀廢。皓",
    "T49n2036_008:0538a16": "行路見遺像必停車溺之。及族誅尸無收",
    "T49n2036_008:0538a17": "者。又積怨在人。於是競溺皓尸。至糜潰乃",
    "T49n2036_008:0538a18": "止(已上見北史)。",
    "T49n2036_008:0538a19": "[0538a19] 論曰。崔皓之不智。司馬溫公論詳矣。大抵",
    "T49n2036_008:0538a20": "拓跋氏起自沙塞未遷都時。性殘忍殺人",
    "T49n2036_008:0538a21": "如甘美飲食。其俗習然也。初太子晃被讒。",
    "T49n2036_008:0538a22": "而玄高等數僧受誅頗見其無辜矣。及罷",
    "T49n2036_008:0538a23": "釋氏沙門誅而坑之者。豈勝道哉。此雖虜",
    "T49n2036_008:0538a24": "人性凶。亦崔皓當權用法如此。既而皓被",
    "T49n2036_008:0538a25": "讒。&#x8FF9;其所坐。蓋作史之失。在唐世不過黜",
    "T49n2036_008:0538a26": "官榮投之荒裔而已。假令誅之亦不過一",
    "T49n2036_008:0538a27": "已。乃遂夷滅五族何哉。蓋以無辜而施於",
    "T49n2036_008:0538a28": "人也。深則其報之於己也必厚。此天道常",
    "T49n2036_008:0538a29": "數而不易者也。至於吾釋之經像。於皓庸",
    "T49n2036_008:0538b01": "有傷害哉。而皓每見必停車而溺之。及皓",
    "T49n2036_008:0538b02": "未旋踵而尸亦為人溺之。至糜潰而止。嗚",
    "T49n2036_008:0538b03": "呼皓不畏聖人之言而欺天也又如此。故",
    "T49n2036_008:0538b04": "天復為之速報以警動乎人世也。可不戒",
    "T49n2036_008:0538b05": "哉。可不戒哉。",
    "T49n2036_008:0538b06": "[0538b06] (辛卯) 魏改正平。",
    "T49n2036_008:0538b07": "[0538b07] 世尊示滅一千四百年矣。",
    "T49n2036_008:0538b08": "[0538b08] (十六) 魏朝元會。沙門曇始振錫至宮門。吏白",
    "T49n2036_008:0538b09": "太武曰。趣斬之。刃下無傷。又白。臨殿陛",
    "T49n2036_008:0538b10": "矣。太武抽佩劍自斬之。亦不能傷。劍微有",
    "T49n2036_008:0538b11": "&#x3F97;如線。令收捕投虎檻中。虎皆怖伏不敢",
    "T49n2036_008:0538b12": "瞬。左右請以天師試之。虎即虓吼太武大",
    "T49n2036_008:0538b13": "驚。延始上殿。再拜悔謝。魏書佛老志云。",
    "T49n2036_008:0538b14": "沙門惠始清河張氏子。初聞羅什出經。詣",
    "T49n2036_008:0538b15": "長安見之。學習禪定於白渠北。晝入城聽",
    "T49n2036_008:0538b16": "講。夕還處靜。三輔識者高之。武帝滅姚氏",
    "T49n2036_008:0538b17": "留子義真鎮長安。及義真為赫連屈局所",
    "T49n2036_008:0538b18": "敗。始身被刃而無傷。屈局怒召始於前。以",
    "T49n2036_008:0538b19": "所佩劍自擊之。又不能害。乃懼而謝。後至",
    "T49n2036_008:0538b20": "魏多所化導。自初習定至卒。五十餘年。未",
    "T49n2036_008:0538b21": "&#x751E;寢臥。跣行足不沾泥。愈加鮮白。世號白",
    "T49n2036_008:0538b22": "足阿練若。太武深加敬禮。始預知終期。齋",
    "T49n2036_008:0538b23": "潔端坐。僧徒滿側。泊然而寂。停尸十日",
    "T49n2036_008:0538b24": "容色不變。閱十餘年改葬貌亦如存。舉世",
    "T49n2036_008:0538b25": "歎異。及葬日送者萬餘人。皆號慕哭之慟。",
    "T49n2036_008:0538b26": "中書監高允。為傳頌其德云。",
    "T49n2036_008:0538b27": "[0538b27] 魏太武以癘作二月五日卒矣。",
    "T49n2036_008:0538b28": "[0538b28] (壬辰) 魏文成帝濬改興安(景穆帝長子。先太子晃被害。立吳王。改元正平。十",
    "T49n2036_008:0538b29": "月一日吳王亦崩。立太孫。濬晃之子也。既立有人君之度。視前昏失復弘聖道。在位十二年。壽二十六崩",
    "T49n2036_008:0538c01": "太華殿也)。",
    "T49n2036_008:0538c02": "[0538c02] (十七) 二十九年魏太武帝殂。吳王立。未幾而",
    "T49n2036_008:0538c03": "薨。",
    "T49n2036_008:0538c04": "[0538c04] 高宗文成帝即位。乃太武之孫也。群臣勸",
    "T49n2036_008:0538c05": "請興復釋氏。下詔曰。夫為帝王者。必祇奉",
    "T49n2036_008:0538c06": "明靈顯彰仁道。其能惠著生民濟益群品",
    "T49n2036_008:0538c07": "雖在往古猶序其風烈。是以春秋喜崇明",
    "T49n2036_008:0538c08": "之禮。祭典載功施之族。況釋教如來功濟",
    "T49n2036_008:0538c09": "大千惠流塵境。尋生死者歎其達觀。覽文",
    "T49n2036_008:0538c10": "義者貴其妙門。助王政之禁律。益仁智之",
    "T49n2036_008:0538c11": "善性。排撥群邪開演正覺。故前代已來莫",
    "T49n2036_008:0538c12": "不崇尚。亦我國家常所尊事。世祖太武皇",
    "T49n2036_008:0538c13": "帝開廣邊荒德澤遐被。沙門道士善行純",
    "T49n2036_008:0538c14": "誠。如惠始之倫。無遠不至。風義相感往往",
    "T49n2036_008:0538c15": "如林。夫山海之深。寧免奸婬之儔得容假",
    "T49n2036_008:0538c16": "託。講寺之中。致有兇黨。是以先朝因按假",
    "T49n2036_008:0538c17": "亹戮其有罪。所司失旨一切禁斷。景穆皇帝",
    "T49n2036_008:0538c18": "每為慨然。值軍國多事未遑修腹。朕承鴻",
    "T49n2036_008:0538c19": "緒君臨萬邦。思述先志以隆斯道。今制諸",
    "T49n2036_008:0538c20": "州郡。眾居之所各聽建佛圖一區。其有好",
    "T49n2036_008:0538c21": "樂道法欲為沙門。性行素篤鄉里所明者。",
    "T49n2036_008:0538c22": "聽出家。於是天下承風朝不及夕。往時所",
    "T49n2036_008:0538c23": "毀圖寺經像。並還修復。有罽賓王種沙門",
    "T49n2036_008:0538c24": "師賢者。東游涼城。至魏值罷教。權假藥術",
    "T49n2036_008:0538c25": "守道不改。於復教日即為沙門。同輩五人。",
    "T49n2036_008:0538c26": "高宗親為下髮。命師賢為僧統。明年有旨。",
    "T49n2036_008:0538c27": "於五級大寺為太祖已下五帝鑄釋迦文像",
    "T49n2036_008:0538c28": "五尊。各長丈有六尺。用赤金二十五萬斤",
    "T49n2036_008:0538c29": "云(出魏書佛老志)。",
    "T49n2036_008:0539a01": "[0539a01] (十八 甲午) 武帝駿改孝建(字休龍。小字道人。文帝第一子。聰明穎悟。文武所全。壽三",
    "T49n2036_008:0539a02": "十五崩玉燭殿。在位十年)。",
    "T49n2036_008:0539a03": "[0539a03] 魏改興光。",
    "T49n2036_008:0539a04": "[0539a04] (十九) 第二十七祖般若多羅者。東印土人也。",
    "T49n2036_008:0539a05": "既得法已。行化至南印度。彼王名香至。崇",
    "T49n2036_008:0539a06": "奉佛乘尊重供養度越倫等。又施無價寶",
    "T49n2036_008:0539a07": "珠。時王有三子。其季開士也。尊者欲試其",
    "T49n2036_008:0539a08": "所得。乃以所施珠問三王子曰。此珠圓明",
    "T49n2036_008:0539a09": "有能及此否。第一子月淨多羅。第二子功",
    "T49n2036_008:0539a10": "德多羅。皆曰。此珠七寶中尊。固無踰化。非",
    "T49n2036_008:0539a11": "尊者道力。孰能受之。第三子菩提多羅曰。",
    "T49n2036_008:0539a12": "此是世寶。未足為上。於諸寶中法寶為上。",
    "T49n2036_008:0539a13": "此是世光。未足為上。於諸光中智光為上。",
    "T49n2036_008:0539a14": "此是世明。未足為上。於諸明中心明為上。",
    "T49n2036_008:0539a15": "此珠光明不能自照。要假智光光辨於此。",
    "T49n2036_008:0539a16": "既辨此已即知是珠。既知是珠即明其寶。",
    "T49n2036_008:0539a17": "若明其寶。寶不自寶。若辨其珠。珠不自珠",
    "T49n2036_008:0539a18": "珠不自珠音。要假智珠而辨世珠。寶不自",
    "T49n2036_008:0539a19": "寶者。要假智寶以明法寶。然則師有其道",
    "T49n2036_008:0539a20": "其寶即現。眾生有道心寶亦然。尊者歎其",
    "T49n2036_008:0539a21": "辨慧。乃復問曰。於諸物中何物無相。曰於",
    "T49n2036_008:0539a22": "諸物中不起無相。又問。於諸物中何物最",
    "T49n2036_008:0539a23": "高。曰於諸物中人我最高。又問。於諸物中",
    "T49n2036_008:0539a24": "何物最大。曰於諸物中法性最大。尊者知",
    "T49n2036_008:0539a25": "是法嗣。以時尚未至。且默而混之。及香至",
    "T49n2036_008:0539a26": "王厭世眾皆號絕。唯第三子菩提多羅。於",
    "T49n2036_008:0539a27": "柩前入定。經七日而出。乃求出家。既受具",
    "T49n2036_008:0539a28": "戒。尊者告曰。如來以正法眼付大迦葉。如",
    "T49n2036_008:0539a29": "是展轉乃至於我。我今囑汝。聽吾偈曰。心",
    "T49n2036_008:0539b01": "地生諸種。因事復生理。果滿菩提圓。華開",
    "T49n2036_008:0539b02": "世界起。尊者付法已。即於座上起立。舒左",
    "T49n2036_008:0539b03": "右手。各放光明二十七道五色光耀。人踊",
    "T49n2036_008:0539b04": "身虛空高七多羅樹。化火自焚。空中舍利",
    "T49n2036_008:0539b05": "如雨。收以建塔。當宋孝武帝孝建元年甲",
    "T49n2036_008:0539b06": "午歲也(正宗記云。宋孝武之世也。注云。以達磨六十七年計之。當在宋孝武孝建元年。傳燈作丁",
    "T49n2036_008:0539b07": "酉非)。",
    "T49n2036_008:0539b08": "[0539b08] (二十) 孝建元年。宋孝武帝舉兵誅元凶。而求",
    "T49n2036_008:0539b09": "那跋陀羅逃民間。其後王玄謨軍梁山。孝",
    "T49n2036_008:0539b10": "武令軍中。得跋陀者驛馳至臺。俄得之。送",
    "T49n2036_008:0539b11": "金陵引見。帝曰。企德日久。乃今始遇。間關",
    "T49n2036_008:0539b12": "來歸亦有恨乎。曰亡所恨。但念夙緣遇此",
    "T49n2036_008:0539b13": "遂成熟耳。帝慰之且戲曰。尚念譙王乎。對",
    "T49n2036_008:0539b14": "曰。古人不忘一飯。王飯我十年。乃敢遽忘",
    "T49n2036_008:0539b15": "耶。念當從陛下求為王長修冥福。帝悽然",
    "T49n2036_008:0539b16": "改容。中興寺成。有旨命住持。帝宴東府。公",
    "T49n2036_008:0539b17": "卿畢集。召跋陀至。皤然清&#x766F;孝武望見謂",
    "T49n2036_008:0539b18": "謝莊曰。摩訶衍有機辯當戲之。必能悟人",
    "T49n2036_008:0539b19": "情。跋陀趨升陛。帝曰。摩訶衍不負遠來。唯",
    "T49n2036_008:0539b20": "有一在。即應聲曰。貧道客食聖朝三十載。",
    "T49n2036_008:0539b21": "恩德厚矣。所欠者一死耳。帝大悅移席相",
    "T49n2036_008:0539b22": "促。一座盡傾。",
    "T49n2036_008:0539b23": "[0539b23] (乙未) 魏改大安。",
    "T49n2036_008:0539b24": "[0539b24] (二十一) 孝武詔沙門道猷。為新安寺鎮寺法",
    "T49n2036_008:0539b25": "主。初文帝間惠觀。頓悟之理孰精。觀以猷",
    "T49n2036_008:0539b26": "對。有旨召入大內。盛集名流。猷敷宣有緒",
    "T49n2036_008:0539b27": "法義粲然。聞者開悟。有攻難者猷必挫以",
    "T49n2036_008:0539b28": "釋之。帝拊髀稱善。至是為天下法主。甚允",
    "T49n2036_008:0539b29": "時望。",
    "T49n2036_008:0539c01": "[0539c01] (二十二 丙申) 法師寶亮居中興寺。中書袁粲見而",
    "T49n2036_008:0539c02": "異之。以書抵其師道。明略曰。比見亮公。非",
    "T49n2036_008:0539c03": "常人也。日聞所未聞。不知歲之將暮。然",
    "T49n2036_008:0539c04": "珠生合浦。魏人取以照乘。玉在邯鄲。秦人",
    "T49n2036_008:0539c05": "請以華國。天下之寶不可自專。當與同之",
    "T49n2036_008:0539c06": "也。自是亮名益重。晚居靈味寺。講席冠京",
    "T49n2036_008:0539c07": "邑。弟子三千餘。亮英氣駸駸逼人。辭鋒錯",
    "T49n2036_008:0539c08": "逸。議者或蔽於理。亮釋之莫不渙然。",
    "T49n2036_008:0539c09": "[0539c09] (丁酉) 改大明。",
    "T49n2036_008:0539c10": "[0539c10] (二十三) 是歲有羌人高闍反。累及沙門。曇標",
    "T49n2036_008:0539c11": "乃下詔付所司。精加沙汰。遂設諸條。自非",
    "T49n2036_008:0539c12": "戒行精苦之者。並令還俗。詔雖嚴重竟不",
    "T49n2036_008:0539c13": "施行。",
    "T49n2036_008:0539c14": "[0539c14] (庚子) 魏改和平。",
    "T49n2036_008:0539c15": "[0539c15] (二十四 壬寅) 大明六年九月右司陳言。臣聞邃拱",
    "T49n2036_008:0539c16": "凝居非期弘峻。拳跪盤伏豈止恭敬。將以",
    "T49n2036_008:0539c17": "昭彰四維締制六寓。故雖儒法支派名墨",
    "T49n2036_008:0539c18": "條流。至於崇親嚴上。厥繇靡爽。唯浮圖教",
    "T49n2036_008:0539c19": "特異於此。凌滅禮度偃居尊戚。失隨方之",
    "T49n2036_008:0539c20": "妙&#x8FF9;。迷至化之淵美。臣聞佛以謙儉自牧。",
    "T49n2036_008:0539c21": "以忠順為道。不輕比丘逢人必拜。目連大",
    "T49n2036_008:0539c22": "士遇長則禮。寧有屈膝四輩而閒禮二親。",
    "T49n2036_008:0539c23": "稽顙耆&#x81C8;而直骸萬乘者耶。故咸康&#x524F;議",
    "T49n2036_008:0539c24": "元興再述。而事屈於偏黨。道剉於餘分。今",
    "T49n2036_008:0539c25": "鴻源遠洗群流仰鏡。九仙贐寶百神[芝/耳]職。",
    "T49n2036_008:0539c26": "而畿輦之內含弗臣之民。階席之間延抗",
    "T49n2036_008:0539c27": "禮之客。懼非所以澄一風軌詳示景則者",
    "T49n2036_008:0539c28": "也。臣等參議以為沙門接見皆當盡禮敬",
    "T49n2036_008:0539c29": "之容。依其本俗則朝徽有序。乘方兼遂矣。",
    "T49n2036_008:0540a01": "制可。法師僧遠聞而歎曰。我剃頭為沙門。",
    "T49n2036_008:0540a02": "本出家求道。何關於帝王。即日拂衣歸于",
    "T49n2036_008:0540a03": "林壑。",
    "T49n2036_008:0540a04": "[0540a04] (二十五) 是歲吳郡朱靈期者。自高麗還舶為",
    "T49n2036_008:0540a05": "風&#x643A;至一洲。洲有山因意登之十餘里聞午",
    "T49n2036_008:0540a06": "梵知有寺。寺七寶所成。見僧數輩皆石像。",
    "T49n2036_008:0540a07": "欲返有呼靈期再拜得食。食味香美非世",
    "T49n2036_008:0540a08": "間有也。有人云。此去金陵二萬餘里。&#x751E;識",
    "T49n2036_008:0540a09": "杯渡道人否。靈期曰。識之。其人指北壁一",
    "T49n2036_008:0540a10": "囊并瓶錫曰。乃其&#x9262;具耳。今取附君并書。",
    "T49n2036_008:0540a11": "又以青竹杖授之曰。見杯渡即付之。令一",
    "T49n2036_008:0540a12": "沙彌送至舶。沙彌命靈期以竹杖置前水",
    "T49n2036_008:0540a13": "中。三日而至石頭淮。遂失竹杖。有須渡來。",
    "T49n2036_008:0540a14": "得&#x9262;大笑曰。我不見此&#x9262;且四千年矣。以",
    "T49n2036_008:0540a15": "擲雲中。又接之乃去。渡屢示寂。已而復游",
    "T49n2036_008:0540a16": "於世。復至齊諧家。同呂道惠杜天期水丘",
    "T49n2036_008:0540a17": "熙。三大士在焉。諧大驚即再拜。渡曰。年",
    "T49n2036_008:0540a18": "大凶。無忘修福業。法意道人德高。可親",
    "T49n2036_008:0540a19": "之以禳災。俄門楣上一僧呼渡。仰見之即",
    "T49n2036_008:0540a20": "辭去。後不復見。",
    "T49n2036_008:0540a21": "[0540a21] (二十六 癸卯) 釋僧導。京兆人也。十歲從師所學弘",
    "T49n2036_008:0540a22": "大。為王者之敬。初姚興欽重出入同輦。後",
    "T49n2036_008:0540a23": "帝悅其賢。躬為壽春立光山寺&#x52C5;開講。首",
    "T49n2036_008:0540a24": "曰。昔王宮托生雙林見滅。自爾已來歲逾",
    "T49n2036_008:0540a25": "千載。淳源永謝澆風不追。給苑丘墟鹿園",
    "T49n2036_008:0540a26": "蕪穢。九十五種。以趣下為升高。三界群生。",
    "T49n2036_008:0540a27": "以火宅為淨土。豈知上聖流涕大上悽惶",
    "T49n2036_008:0540a28": "者哉因即涕泗四眾為之改容。",
    "T49n2036_008:0540a29": "[0540a29] (二十七 乙巳) 廢帝業改景和(小字法師。孝武長子。不仁不孝。淫虐無度。其嬖臣壽寂之",
    "T49n2036_008:0540b01": "投之。年十七崩光華殿。在位一年)。",
    "T49n2036_008:0540b02": "[0540b02] (二十八) 魏文成帝末年。疏勒國王遣使送佛袈",
    "T49n2036_008:0540b03": "裟一頂。長二丈餘。帝審是佛衣。應有靈",
    "T49n2036_008:0540b04": "異。置之猛火經日不然。於是駭然心形俱",
    "T49n2036_008:0540b05": "肅信乎(出北史)。",
    "T49n2036_008:0540b06": "[0540b06] (二十九) 明帝或改太始(字休炳。小字榮期。文帝第十一子。好事鬼神。嚴酷暴",
    "T49n2036_008:0540b07": "虐。壽三十四崩于景福殿。在位七年)。",
    "T49n2036_008:0540b08": "[0540b08] 魏獻文帝弘(文成長子。即位治六年。禪位與太子。自號太上皇。二十三歲崩)。",
    "T49n2036_008:0540b09": "[0540b09] (丙午) 改永光。",
    "T49n2036_008:0540b10": "[0540b10] 魏改天安。",
    "T49n2036_008:0540b11": "[0540b11] (丁未) 大教東被四百年矣 ○魏改皇興。",
    "T49n2036_008:0540b12": "[0540b12] 魏是年建永寧寺浮圖。七級高三百餘尺。",
    "T49n2036_008:0540b13": "為天下第一。又鑄釋迦文像。高四十三。",
    "T49n2036_008:0540b14": "尺用赤金十萬斤黃金六百斤。又造三級",
    "T49n2036_008:0540b15": "石浮圖。",
    "T49n2036_008:0540b16": "[0540b16] (三十) 寶誌大士於是年往來皖山劍水之下。",
    "T49n2036_008:0540b17": "髮而徒跣著錦袍。俗呼為誌公。面方而瑩",
    "T49n2036_008:0540b18": "徹如鏡。手足皆鳥爪。初金陵東陽民朱氏",
    "T49n2036_008:0540b19": "之婦。上巳日聞兒啼鷹巢中。梯樹得之。舉",
    "T49n2036_008:0540b20": "以為子。七歲依鍾山大沙門僧儉出家。專",
    "T49n2036_008:0540b21": "修禪觀。至是顯&#x8FF9;。以剪尺拂子掛杖頭。負",
    "T49n2036_008:0540b22": "之而行。經聚落兒童嘩逐之。或微索酒。或",
    "T49n2036_008:0540b23": "累日不食。&#x751E;遇食鱠者從求之。食者分啗",
    "T49n2036_008:0540b24": "之。而有輕薄心。誌即吐水中。皆成活魚。時",
    "T49n2036_008:0540b25": "時題詩。初若不可解。後皆有驗。",
    "T49n2036_008:0540b26": "[0540b26] (三十一) 邵碩者。本康居國人。大口醜目狀如",
    "T49n2036_008:0540b27": "狂。小兒得侮慢。時時從酒徒入肆酣飲。後",
    "T49n2036_008:0540b28": "為沙門號碩公。與誌最善。出入經行不問",
    "T49n2036_008:0540b29": "夜旦。意欲為之則去游益州諸縣。皆以滑",
    "T49n2036_008:0540c01": "稽言事。能發人歡笑。因勸以善。家家喜之。",
    "T49n2036_008:0540c02": "將亡謂沙門法進曰願露骸松下。然兩&#x811A;",
    "T49n2036_008:0540c03": "須著屐。進諾之。已而化。舁其尸露之。明",
    "T49n2036_008:0540c04": "日往視失所在。俄有自[郫-卑+((白-日+田)/廾)]縣來者曰。昨日",
    "T49n2036_008:0540c05": "見碩公著一屐行市中曰。為我語進公。小",
    "T49n2036_008:0540c06": "兒見欺。止與我隻履。進驚問沙彌。答曰。舁",
    "T49n2036_008:0540c07": "尸時。一履墮。行急不及繫也。",
    "T49n2036_008:0540c08": "[0540c08] (三十二 戊申) 明帝詔僧瑾。為天下僧正。止靈根寺。",
    "T49n2036_008:0540c09": "帝多諱忌。犯者必殺之瑾每匡諫。賴免者",
    "T49n2036_008:0540c10": "甚眾。時京邑諸師立二諦義。有三宗。宗各",
    "T49n2036_008:0540c11": "不同。於是汝南周顒。作三宗論以通其異。",
    "T49n2036_008:0540c12": "然畏譏不敢傳。法師智林者。最有時望。以",
    "T49n2036_008:0540c13": "書抵顒。略曰。切聞三宗論。鉤深索隱。盡眾",
    "T49n2036_008:0540c14": "生之情。廓而通之。盡諸佛之意。使法燈有",
    "T49n2036_008:0540c15": "種勝利無窮。借使國城妻子之施。何以逮",
    "T49n2036_008:0540c16": "此哉。傳者以為公畏譏評故欲中輟。詎可",
    "T49n2036_008:0540c17": "特纏疑障。自發現行乎。顒得書戄然悟。此",
    "T49n2036_008:0540c18": "論遂行于世矣。",
    "T49n2036_008:0540c19": "[0540c19] (辛亥) 元魏文皇帝宏改延興(獻文長子。生多詳感。五歲受禪。有人君之",
    "T49n2036_008:0540c20": "度。馬太后臨朝稱制。十七始親政。改姓元氏。遷都洛陽。斷胡服番語。在位二十九年。壽三十三崩。葬長陵)。",
    "T49n2036_008:0540c21": "[0540c21] (三十三) 釋老志曰。有魏孝文者。聖天子也。五",
    "T49n2036_008:0540c22": "歲受禪十歲服冕。太和十八年遷都于洛。",
    "T49n2036_008:0540c23": "二十年改姓元氏。文章百篇。冠絕今古。初",
    "T49n2036_008:0540c24": "登詔誥假手有司。太和以後並自運筆。前",
    "T49n2036_008:0540c25": "後諸帝不能及之。凡下七詔大興三寶。帝",
    "T49n2036_008:0540c26": "建鹿野鹿苑二浮圖。岩房禪室無不嚴麗。",
    "T49n2036_008:0540c27": "[0540c27] (壬子) 改泰豫。四月上殂。太子昱立。十歲。",
    "T49n2036_008:0540c28": "[0540c28] (癸丑) 後廢帝昱改元徽(字德融。明帝長子。淫虐不道。廢為蒼梧王。壽十五",
    "T49n2036_008:0540c29": "歲。為揚王夫&#x5F11;之。在位四年)。",
    "T49n2036_008:0541a01": "[0541a01] (丙辰) 魏改承明。",
    "T49n2036_008:0541a02": "[0541a02] (丁巳) 順帝準改昇明(字仲謨。小字智觀。明帝第三子。蕭道成為司空總軍國事。戊午",
    "T49n2036_008:0541a03": "三月以太傅為相國。又加丸錫。遂禪位于道成在位八年)。",
    "T49n2036_008:0541a04": "[0541a04] 魏改太和。",
    "T49n2036_008:0541a05": "[0541a05] 右宋八主六十年(而禪于齊)。",
    "T49n2036_008:0541a06": "[0541a06] (三十四 己未) 齊 雷氏曰(高武&#x6B1D;林海陵明帝東昏及和。齋朝七主二十四年)。",
    "T49n2036_008:0541a07": "[0541a07] 太祖高皇帝道成(姓蕭氏。字紹伯。小字聞將。漢相國何二十四代孫。祖整過江",
    "T49n2036_008:0541a08": "居晉陵。遂為蘭陵人。皇考承之。仕宋為漢中太守。生帝龍顙鐘聲。亦仕宋立功。蒼梧王屢欲害之。遂生猜",
    "T49n2036_008:0541a09": "釁而伐宋為齊王。壽五十四歲。崩臨光殿。在位四年。順帝之禪位也。泣而彈指曰。願後身世世勿生天王家)。",
    "T49n2036_008:0541a10": "[0541a10] 改建元。",
    "T49n2036_008:0541a11": "[0541a11] (三十五 庚申) 是年高祖有事于鍾山。因幸沙門僧遠",
    "T49n2036_008:0541a12": "所居。遠床坐辭以老病不能出迎。高祖將",
    "T49n2036_008:0541a13": "詣床下見之。左右以房閤狹不容輿蓋。遂",
    "T49n2036_008:0541a14": "駐蹕遣使勞問臥起而去。遠居山凡五十",
    "T49n2036_008:0541a15": "餘年。初猶有食。食不繼澗飲二十餘年。",
    "T49n2036_008:0541a16": "天下仰其高行。及終武帝致書沙門法獻",
    "T49n2036_008:0541a17": "曰。承遠上無常。弟子夜中已知。遠去此",
    "T49n2036_008:0541a18": "玄甚得好處。諸佳非一。不復增悲也。一",
    "T49n2036_008:0541a19": "二遲見法師方可敘瑞夢耳。今為作功德。",
    "T49n2036_008:0541a20": "所須可具疏來。",
    "T49n2036_008:0541a21": "[0541a21] (三十六 癸亥) 武帝頤改永明(字宣遠。高帝長子。性儉約好積儲庫。至八億萬。金銀布帛",
    "T49n2036_008:0541a22": "不可稱計。壽五十四崩延昌殿在位十一年)。",
    "T49n2036_008:0541a23": "[0541a23] (三十七 三十八 甲子 五二) &#x52C5;沙門法獻玄暢。為天下僧",
    "T49n2036_008:0541a24": "主。他日會于帝前。對制稱名而不坐。中",
    "T49n2036_008:0541a25": "興寺僧鍾對帝稱貧道。武帝訝之。以問中",
    "T49n2036_008:0541a26": "書王儉。儉曰。漢魏佛法未盛。傳記無載者。",
    "T49n2036_008:0541a27": "獨宋魏始盛。而沙門多稱貧道而預坐。晉",
    "T49n2036_008:0541a28": "庾&#x6C37;桓玄皆欲屈之。然竟不可行。今亦稱",
    "T49n2036_008:0541b01": "貧道。帝曰。獻暢二師道行如此猶稱名。朕",
    "T49n2036_008:0541b02": "以稱名乃得宜。可著令以為定式。初獻公",
    "T49n2036_008:0541b03": "慕法猛西遊。自巴蜀出河南。經芮芮國到",
    "T49n2036_008:0541b04": "于闐欲度&#x8471;嶺。會棧道絕不得往。獲佛牙",
    "T49n2036_008:0541b05": "一枝。舍利十有五粒。并經論梵夾而還。暢",
    "T49n2036_008:0541b06": "公精究經律博貫子史百氏之言。初華嚴",
    "T49n2036_008:0541b07": "未有疏。暢首為之。學者得以祖述焉。風詣",
    "T49n2036_008:0541b08": "高簡弘道輔世有功國。家莫年特聽肩輿",
    "T49n2036_008:0541b09": "入殿。時稱黑衣二傑焉。",
    "T49n2036_008:0541b10": "[0541b10] 明教嵩禪師論曰。近古高僧見天子不名。",
    "T49n2036_008:0541b11": "預制書則曰師曰公。鍾山僧遠鑾輿及門",
    "T49n2036_008:0541b12": "而床坐不迎 虎溪惠遠天子臨潯陽而詔",
    "T49n2036_008:0541b13": "不出山。當時待其人尊其德。是故聖人之",
    "T49n2036_008:0541b14": "道振其徒尚德。儒曰。貴德何如。以其近於",
    "T49n2036_008:0541b15": "道也。後世之慕其高僧者。交卿大夫尚不",
    "T49n2036_008:0541b16": "得預下士之禮。其出其處不若庸人之自",
    "T49n2036_008:0541b17": "得。況如惠遠之見天子乎。僧遠之自若乎。",
    "T49n2036_008:0541b18": "望吾道之興吾人之修。其可得乎。存其教",
    "T49n2036_008:0541b19": "而不須其人。存諸何以益乎。惟此未&#x751E;不",
    "T49n2036_008:0541b20": "涕下也。",
    "T49n2036_008:0541b21": "[0541b21] (丙寅) 魏始服袞冕乘御輦。",
    "T49n2036_008:0541b22": "[0541b22] (己巳) 魏祀員丘方澤作孔子祠。",
    "T49n2036_008:0541b23": "[0541b23] (三十九) 永明七年。帝怒大士寶誌惑眾。收逮",
    "T49n2036_008:0541b24": "建康獄。是日國人咸見大士游行市井。既",
    "T49n2036_008:0541b25": "而檢校仍在獄中。其夕語吏曰。門外有兩",
    "T49n2036_008:0541b26": "輿食。金&#x9262;盛飯。汝可取之。果文惠太子竟",
    "T49n2036_008:0541b27": "陵王送供至。建康令呂文顯以聞。帝悔謝",
    "T49n2036_008:0541b28": "迎至禁中。俄有旨屏除後宮為家人宴。誌",
    "T49n2036_008:0541b29": "例與眾暫出。已而猶見行道于顯陽。殿比",
    "T49n2036_008:0541c01": "丘七輩徒其後。帝驚遣吏至。問吏。白誌久",
    "T49n2036_008:0541c02": "出在省中及視之身如塗墨焉。帝益神敬",
    "T49n2036_008:0541c03": "之。後在華林園忽重著三頂布帽。亦不知",
    "T49n2036_008:0541c04": "自何而得之。未幾而帝崩。文惠太子豫章",
    "T49n2036_008:0541c05": "王相繼而殂。果如其讖。靈味寺沙門寶亮",
    "T49n2036_008:0541c06": "者。欲以衲帔遺之。未及有言。誌忽來牽帔",
    "T49n2036_008:0541c07": "而去。王仲熊問。仕何所至。不答直解杖頭",
    "T49n2036_008:0541c08": "左索與之。仲熊初不曉。後果至尚書左丞",
    "T49n2036_008:0541c09": "焉。建武末。平旦出門。忽褰裳走過曰。門",
    "T49n2036_008:0541c10": "上血腥。及明帝遇害。果以犢車載尸自此",
    "T49n2036_008:0541c11": "門出。舍閹人徐龍駒宅。而帝頸血流被門",
    "T49n2036_008:0541c12": "限。初&#x6B1D;林多害宗室。高士江必憂南康王",
    "T49n2036_008:0541c13": "問誌。誌覆香爐灰示之曰都盡無餘。徐陵",
    "T49n2036_008:0541c14": "兒時父&#x643A;之謁誌。誌拊曰。天上石麒麟也。",
    "T49n2036_008:0541c15": "陵後果顯于世。",
    "T49n2036_008:0541c16": "[0541c16] 沙門曇超者。居錢塘靈苑山。一夕有異人",
    "T49n2036_008:0541c17": "至曰。此邦蒙師留。蒼生之福。然富陽民無",
    "T49n2036_008:0541c18": "故鑿山麓。斷壞群龍之室。龍忿不致雨。今",
    "T49n2036_008:0541c19": "二百日矣。欲法師一往誨龍為蒼生請福。",
    "T49n2036_008:0541c20": "豈有意乎。超曰。此檀越事。吾何能為哉。神",
    "T49n2036_008:0541c21": "曰。弟子力能吐雲。不能致雨。超諾之。至赤",
    "T49n2036_008:0541c22": "庭山為龍說法。俄大雨。因止臨溪。縣令聞",
    "T49n2036_008:0541c23": "超在。辦舟迎之。超即日遁還靈苑。",
    "T49n2036_008:0541c24": "[0541c24] (辛未) 逸士顧歡。隱居不仕。尚黃老。南史云。",
    "T49n2036_008:0541c25": "歡以佛道二家教異學者。互相非毀乃著",
    "T49n2036_008:0541c26": "夷夏論。其略曰。辨是與非宜據聖典。道經",
    "T49n2036_008:0541c27": "云。老子入關之天竺。維衛國王夫人曰淨",
    "T49n2036_008:0541c28": "妙。老子因其晝寢乘日精入淨妙口。後年",
    "T49n2036_008:0541c29": "四月八日剖右腋而生。墮地即行七步。於",
    "T49n2036_008:0542a01": "是佛道興焉。此出玄妙內篇。佛經曰。釋迦",
    "T49n2036_008:0542a02": "成佛有塵沙之數。或為國師道士儒林之",
    "T49n2036_008:0542a03": "宗。出瑞應本起。試論之。曰五帝三皇未聞",
    "T49n2036_008:0542a04": "有佛。國師道士無過老莊。儒林之宗孰出",
    "T49n2036_008:0542a05": "周孔右。孔老非聖誰或當之。然二經所說",
    "T49n2036_008:0542a06": "若合符契。道則佛也。佛則道也。其聖則符。",
    "T49n2036_008:0542a07": "其&#x8FF9;則反。或和光以明近或耀靈以示遠。",
    "T49n2036_008:0542a08": "道濟天下。故無方而不入。智周萬物。故無",
    "T49n2036_008:0542a09": "物而不為。其入不同。其為必異。各成其性。",
    "T49n2036_008:0542a10": "不易其事。是以端委縉紳諸華之容。剪髮",
    "T49n2036_008:0542a11": "曠衣群戎之服。全形守禮繼善之風。毀貌",
    "T49n2036_008:0542a12": "易形絕惡之學。豈伊同人爰及異物。無盡",
    "T49n2036_008:0542a13": "世界聖人代興。或昭五典。或布三乘。在鳥",
    "T49n2036_008:0542a14": "而鳥鳴。在獸而獸吼。教華而華言。化夷而",
    "T49n2036_008:0542a15": "夷語。雖舟車均於致遠。而有川陸之節。佛",
    "T49n2036_008:0542a16": "道齊乎達化。而有夷夏之別。若謂其致既",
    "T49n2036_008:0542a17": "均其法可換者。是車可涉川而舟可行陸",
    "T49n2036_008:0542a18": "乎。屢見刻有。沙門守株道士互爭。小大",
    "T49n2036_008:0542a19": "交相彈射。或域道以為兩。或混俗以為一。",
    "T49n2036_008:0542a20": "是牽異以為同。破同以為異。則乖爭之由",
    "T49n2036_008:0542a21": "淆亂之本也。尋夫聖道雖同而法有左右。",
    "T49n2036_008:0542a22": "始乎無端。終乎無末。泥洹仙化各是一術。",
    "T49n2036_008:0542a23": "佛號正真。道稱正一。一歸無死。真會無生。",
    "T49n2036_008:0542a24": "在名則返。在實則合。但無生之教賒。無死",
    "T49n2036_008:0542a25": "之化切。切法可以進謙弱。賒法可以退夸",
    "T49n2036_008:0542a26": "強。佛教文而博。道教質而精。精非&#x9E81;人可",
    "T49n2036_008:0542a27": "信。博非精人所能。佛言華而引。道言實而",
    "T49n2036_008:0542a28": "抑。抑則明者獨進。引則昧者競前。佛經繁",
    "T49n2036_008:0542a29": "而顯。道經簡而幽。幽則妙門難見。顯則正",
    "T49n2036_008:0542b01": "路易遵。此二法之辨也。聖匠無方。方圓有",
    "T49n2036_008:0542b02": "體。器既殊用。教亦異施。佛是破惡之方。道",
    "T49n2036_008:0542b03": "是興善之術。興善則自然為高。破惡則勇",
    "T49n2036_008:0542b04": "猛為貴。佛&#x8FF9;光大宜以化物。道&#x8FF9;密微宜",
    "T49n2036_008:0542b05": "用為己。優劣之分大略在茲。歡雖同二法",
    "T49n2036_008:0542b06": "而意黨道教。",
    "T49n2036_008:0542b07": "[0542b07] (四十二) 司徒袁粲託為沙門通公駁之。略曰。",
    "T49n2036_008:0542b08": "白日停光恒星隱照。誕降之應事在老先。",
    "T49n2036_008:0542b09": "固非入關方昭斯瑞。又西域之記佛經之",
    "T49n2036_008:0542b10": "說。俗以膝行為禮。不慕蹲坐為恭。道以三",
    "T49n2036_008:0542b11": "繞為虔。不尚踞傲為肅。豈專戎土爰及茲",
    "T49n2036_008:0542b12": "方。襄童謁帝膝行而前。趙王見周三環而",
    "T49n2036_008:0542b13": "上。今佛法乘化或因或革。清信之士容衣",
    "T49n2036_008:0542b14": "不改。息心之人服貌必變。變本從道不遵",
    "T49n2036_008:0542b15": "彼俗。俗風自殊無患其亂。孔老釋迦其人",
    "T49n2036_008:0542b16": "或同。觀其設教其道必異。孔老教俗為本。",
    "T49n2036_008:0542b17": "釋氏出世為宗。發軫既殊。其歸亦異。又仙",
    "T49n2036_008:0542b18": "化以變形為尚。泥洹以陶神為先。變形者",
    "T49n2036_008:0542b19": "白首為緇。而未能無死。陶神者使塵惑日",
    "T49n2036_008:0542b20": "損。而湛然常住。泥洹之道無死之地。陶神",
    "T49n2036_008:0542b21": "若此。何謂其同。時何常侍鎮之。&#x89A9;顧歡和",
    "T49n2036_008:0542b22": "同二教大不平之。以書抵歡。劇言道教不",
    "T49n2036_008:0542b23": "足以擬釋氏。歡答其書固自封執。鎮之重",
    "T49n2036_008:0542b24": "與之書。猥辱返釋究詳淵況。既和光道佛",
    "T49n2036_008:0542b25": "而涇渭釋李。觸類長之爰至碁弈。然敷佛",
    "T49n2036_008:0542b26": "彌過精旨愈昧。所謂馳走滅&#x8FF9;跳動息影。",
    "T49n2036_008:0542b27": "焉可免乎。輒復略諸近要以標大歸。夫太",
    "T49n2036_008:0542b28": "極剖判兩儀妄立。五陰合興形識謬彰。識",
    "T49n2036_008:0542b29": "以流染因結。形以愛滯緣生。三皇之前民",
    "T49n2036_008:0542c01": "多顓愚。專愚則巢居穴處飲血茹毛。君臣",
    "T49n2036_008:0542c02": "父子自相胡越。猶如禽獸。又比童蒙。道教",
    "T49n2036_008:0542c03": "所不入。仁義所未移。及其沈欲淪波。觸涯",
    "T49n2036_008:0542c04": "思濟。思濟則祈善。祈善則聖應。夫聖者何",
    "T49n2036_008:0542c05": "耶。感物而遂通者也。夫通不自通感不自",
    "T49n2036_008:0542c06": "感。常在此通每自彼。自彼而言懸鏡高堂。",
    "T49n2036_008:0542c07": "自此而言萬像斯歸。故知天竺者居娑婆",
    "T49n2036_008:0542c08": "之正域。處淳善之嘉會。故能感通於至聖。",
    "T49n2036_008:0542c09": "中土於大千。聖應既彼聲被則此。&#x89A9;日",
    "T49n2036_008:0542c10": "月之明。何假離朱之察。聞雷霆之音。奚事",
    "T49n2036_008:0542c11": "子野之聽。故卑高殊物不嫌同道。左右兩",
    "T49n2036_008:0542c12": "儀無害天均。無害天均則雲行法教。不嫌",
    "T49n2036_008:0542c13": "同道則雨施夷夏。夫道者一也。形者二也。",
    "T49n2036_008:0542c14": "道者真也。形者俗也。真既猶一。俗亦猶",
    "T49n2036_008:0542c15": "二。盡二得一。宜一其法。滅俗歸真。必其違",
    "T49n2036_008:0542c16": "俗。是以如來制軌玄劫同風。假令孔老是",
    "T49n2036_008:0542c17": "佛。則為韜光潛導。匡救褊心立仁樹義將",
    "T49n2036_008:0542c18": "近順情。是以全形守祀恩接六親。攝生養",
    "T49n2036_008:0542c19": "性自我外物乃為盡善。不為盡美。蓋是有",
    "T49n2036_008:0542c20": "涯之制。未鞭其後也。何得擬道菩提比聖",
    "T49n2036_008:0542c21": "牟尼哉。且佛教敷明要而能博。要而能博",
    "T49n2036_008:0542c22": "則精&#x758E;兩級。精&#x758E;兩級則剛柔一致。是以",
    "T49n2036_008:0542c23": "清津幽暢誠視易。准夫以視為員者易。以",
    "T49n2036_008:0542c24": "手為員者難。將不捨其所難從其所易耶。",
    "T49n2036_008:0542c25": "道家經籍簡陋多生穿鑿。至如靈寶妙真",
    "T49n2036_008:0542c26": "採撮法華。制用尤拙。如上清黃庭。所尚服",
    "T49n2036_008:0542c27": "食。咀石&#x98E1;霞。非徒法不可&#x52B9;。道亦難同。其",
    "T49n2036_008:0542c28": "中可長唯在五千之文。全無為用。全無為。",
    "T49n2036_008:0542c29": "用未能違有。違有為懷。靈芝何養。佛家三",
    "T49n2036_008:0543a01": "乘所引九流均接。九流均接則動靜斯得。",
    "T49n2036_008:0543a02": "禪通之理是三中之一耳。非其極也。禪經",
    "T49n2036_008:0543a03": "微妙境相精深。以此締真尚未能至。今云",
    "T49n2036_008:0543a04": "道在無為得一而已。無為得一是則棄契",
    "T49n2036_008:0543a05": "千載。棄契千載不俟高唱。夫明宗引會導",
    "T49n2036_008:0543a06": "達風流者。若當廢學精思不亦怠哉。豈道",
    "T49n2036_008:0543a07": "教之筌耶。敬尋所辨。非徒不解佛。亦不解",
    "T49n2036_008:0543a08": "道也。反亂一首。聊酬啟齒。",
    "T49n2036_008:0543a09": "[0543a09] 亂曰。運往兮韜韜明。玄聖兮幽幽翳。長夜",
    "T49n2036_008:0543a10": "兮悠悠。眾星兮晰晰。太暉灼兮昇曜。列宿",
    "T49n2036_008:0543a11": "奄兮消蔽。夫輪桷兮殊材。歸敷繩兮一制。",
    "T49n2036_008:0543a12": "苟專迷兮不悟。增上驚兮遠逝。卞和慟兮",
    "T49n2036_008:0543a13": "荊側。豈偏尤兮楚厲。良箏蔑兮詖若。焉相",
    "T49n2036_008:0543a14": "責兮智慧。時復有朱常侍昭之。因何鎮之",
    "T49n2036_008:0543a15": "書。乃作難夷夏論。而朱廣之作諮夷夏論。",
    "T49n2036_008:0543a16": "並章分句解。以破顧歡之蔽於淺也。汝南",
    "T49n2036_008:0543a17": "周顒高僧惠通。並著駁夷夏論。歡之作遂",
    "T49n2036_008:0543a18": "不勝其謬矣。復有法師紹正者。著二教論",
    "T49n2036_008:0543a19": "其略曰。佛明其宗道全其生。守生者蔽。明",
    "T49n2036_008:0543a20": "宗者通。今道名長生不死。名補天曹。大乖",
    "T49n2036_008:0543a21": "老莊立言之旨。",
    "T49n2036_008:0543a22": "[0543a22] (四十三) 齊文惠太子及竟陵王子良。並酷好",
    "T49n2036_008:0543a23": "佛。竟陵著淨住子四部二十卷。闡揚佛教。",
    "T49n2036_008:0543a24": "有吳興道士孟景翼者。頗有時譽。太子召",
    "T49n2036_008:0543a25": "入玄圃。眾僧大會。子良使景翼禮佛。景翼",
    "T49n2036_008:0543a26": "弗禮。子良送十地經與之。景翼造正一論。",
    "T49n2036_008:0543a27": "略曰。佛以一音演說法。老子抱一以為天",
    "T49n2036_008:0543a28": "下式。一之為妙。空玄絕於有境。神化贍於",
    "T49n2036_008:0543a29": "無窮。為萬物而無為。處一數而無數。莫之",
    "T49n2036_008:0543b01": "名。而強號為一。在佛為實相。在道為玄牝。",
    "T49n2036_008:0543b02": "道之大象。即佛之法身。以不守之守守法",
    "T49n2036_008:0543b03": "身。以不執之執執大象。但物有八萬四千",
    "T49n2036_008:0543b04": "行。說有八萬四千法。法乃至於無數。行亦",
    "T49n2036_008:0543b05": "達於無央。等級隨緣須道歸一。歸一即回",
    "T49n2036_008:0543b06": "向。向正即無邪。邪觀既遣億善日新。三",
    "T49n2036_008:0543b07": "五四六隨用而施。獨立不改絕學無憂。曠",
    "T49n2036_008:0543b08": "劫諸聖共遵斯一。老釋未始於常分。迷者",
    "T49n2036_008:0543b09": "分之而未合。億善遍修。遍修成聖。雖十號",
    "T49n2036_008:0543b10": "千稱。終不能盡。終不能盡。豈思議哉。",
    "T49n2036_008:0543b11": "[0543b11] (四十四) 司徒中郎張融作門律云。道之與佛逗",
    "T49n2036_008:0543b12": "極無二。吾見道士與道人戰儒墨。道人與",
    "T49n2036_008:0543b13": "道士辨是非。昔有鴻飛天。首積遠難亮。越",
    "T49n2036_008:0543b14": "人以為鳧。楚人以為乙。人自楚越鴻常一",
    "T49n2036_008:0543b15": "耳。以示汝南周顒。顒難之曰。虛無法性其",
    "T49n2036_008:0543b16": "寂雖同。位寂之方其旨則別。論所謂逗極",
    "T49n2036_008:0543b17": "無二。為逗極於虛無。為無二於法性耶。足",
    "T49n2036_008:0543b18": "下所宗本一物而為鴻乙耳。驅馳佛道無",
    "T49n2036_008:0543b19": "免二未。未知高鑒緣何識本。輕而宗之。其",
    "T49n2036_008:0543b20": "有旨乎(已上出南史)。",
    "T49n2036_008:0543b21": "[0543b21] 論曰。自漢西域傳范曄論釋氏大概。陳壽",
    "T49n2036_008:0543b22": "三國志則置而勿言。唐太宗晉書則班班",
    "T49n2036_008:0543b23": "紀著沙門神異之&#x8FF9;。未始輒有一言訾佛。",
    "T49n2036_008:0543b24": "況佛化自晉抵南北朝始大振於天下。賢",
    "T49n2036_008:0543b25": "哉魏收李延壽之作。當世帝王公卿從事",
    "T49n2036_008:0543b26": "吾佛者。未&#x751E;諱之而不書。書之亦未&#x751E;以",
    "T49n2036_008:0543b27": "人事議佛也。及顧歡傳則假乎當時群公。",
    "T49n2036_008:0543b28": "評議二教而罪歡曰。歡雖同二法。而意黨道",
    "T49n2036_008:0543b29": "教。嗚呼可謂良史矣。陋哉歡翼之論。猶昔",
    "T49n2036_008:0543c01": "人寶燕石者。渠信有真玉哉。",
    "T49n2036_008:0543c02": "[0543c02] (四十五 壬申) 元魏太和十六年。下詔。每四月八日。",
    "T49n2036_008:0543c03": "七月十五日。聽大州一百人為僧尼。中州",
    "T49n2036_008:0543c04": "五十人。下州二十人。著之制令。以為常准",
    "T49n2036_008:0543c05": "○祀孔子於中書省。",
    "T49n2036_008:0543c06": "[0543c06] (甲戌) &#x6B1D;林王照業。改隆昌(文惠長子。武帝之孫。初上淫虐。鸞伐之而立其",
    "T49n2036_008:0543c07": "太子之子昭文。改延興。奢佚無度。廢先君儲積數月而盡。西昌侯鸞以太后令廢之而自立)。",
    "T49n2036_008:0543c08": "[0543c08] 明帝鸞改建武(字景栖。太祖兄安貞王道之子。小字玄慶。性多情忌。好占吉凶利",
    "T49n2036_008:0543c09": "害。壽四十七崩正福殿。在位五年○立太子寶卷)。",
    "T49n2036_008:0543c10": "[0543c10] (丙子) 魏改國姓元。",
    "T49n2036_008:0543c11": "[0543c11] (戊寅) 改永泰。",
    "T49n2036_008:0543c12": "[0543c12] (四十六 己卯) 東昏侯寶卷改永元(字正嚴。明帝次子。自即位不與臣下相接。奢",
    "T49n2036_008:0543c13": "佚後宮。一年之中府庫匱乏。民間倍價市金。與潘妃作金步蓮花。和帝刺於制州。舉蕭衍伐之。遂廢為東",
    "T49n2036_008:0543c14": "昏侯。壽十九而終。在位二年)。",
    "T49n2036_008:0543c15": "[0543c15] (庚辰) 元魏宣武恪改景明(孝文第五子。即位深好佛法。百二十三。葬景平陵。",
    "T49n2036_008:0543c16": "在位十六年)。",
    "T49n2036_008:0543c17": "[0543c17] (四十七) 道士陳顯明。妄造道真步虛品經六十",
    "T49n2036_008:0543c18": "四篇(出珠林)。",
    "T49n2036_008:0543c19": "[0543c19] (辛巳) 和帝寶融改中興(字智昭。明帝第八子蕭衍迎立于江陵。明年三月禪位于",
    "T49n2036_008:0543c20": "梁。梁武奉帝為巴陵王。年十五崩。在位一年)。",
    "T49n2036_008:0543c21": "[0543c21] 齊高帝蕭道成。自戊午昇明二年四月受",
    "T49n2036_008:0543c22": "宋禪。相襲七主。二十四年。傳譯華戎道俗",
    "T49n2036_008:0543c23": "二十人。所出經律論傳錄等四十七部。凡",
    "T49n2036_008:0543c24": "三百五十卷。",
    "T49n2036_008:0543c25": "[0543c25] 外國有所謂天竺沙門僧伽跋陀羅者。師",
    "T49n2036_008:0543c26": "資相傳云。佛涅槃後優波離結集律藏訖。",
    "T49n2036_008:0543c27": "即於其年七月十五日。受自恣竟。以香花",
    "T49n2036_008:0543c28": "供養律藏。便下一點置律藏前。年年如是。",
    "T49n2036_008:0544a01": "優波欲涅槃時。付弟子陀寫俱。陀寫俱付",
    "T49n2036_008:0544a02": "弟子須俱。須俱付弟子悉伽婆。悉伽婆付",
    "T49n2036_008:0544a03": "弟子目犍連子帝須。帝須付弟子旃陀跋",
    "T49n2036_008:0544a04": "闍。如是師師相付。至今三藏法師。法師將",
    "T49n2036_008:0544a05": "律藏至廣州。臨上舶還本國。時以律藏付",
    "T49n2036_008:0544a06": "弟子僧伽跋陀羅。羅以永明六年共沙門",
    "T49n2036_008:0544a07": "僧猗於廣州竹林寺譯出善見毘婆沙一部",
    "T49n2036_008:0544a08": "十八卷。即共安居。以七年庚午歲七月望。",
    "T49n2036_008:0544a09": "受自恣竟。如前師法以香花供養律藏。即",
    "T49n2036_008:0544a10": "下一點。當其年凡得九百七十五點。點是",
    "T49n2036_008:0544a11": "一年也。至梁大同元年。有隱士趙伯休。於",
    "T49n2036_008:0544a12": "廬山遇苦行律師弘度。得此點記年月。伯",
    "T49n2036_008:0544a13": "休因問度曰。自永明七年後云何。不復",
    "T49n2036_008:0544a14": "見點。度云。自彼已前皆得道聖賢手自下",
    "T49n2036_008:0544a15": "點。度乃凡夫止可奉持頂戴而已。故不復",
    "T49n2036_008:0544a16": "點也。伯休因舊點推至大同元年。凡一千",
    "T49n2036_008:0544a17": "二十年。今以此究參諸家傳記。佛世尊誕",
    "T49n2036_008:0544a18": "生入滅之年並不相類。大抵西域山川之",
    "T49n2036_008:0544a19": "廣。國土之多佛化之盛。各承一宗。此亦一",
    "T49n2036_008:0544a20": "家之說不可廢。故附著于此。",
    "T49n2036_008:0544a21": "[0544a21] (壬午) ○(四月寶融禪位于蕭衍尋後之)。",
    "T49n2036_008:0544a22": "[0544a22] 右蕭齊七主二十四年(而禪于蕭梁)。"
}