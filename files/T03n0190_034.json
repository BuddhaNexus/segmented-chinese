{
    "T03n0190_034:0810b09": "佛本行集經卷第三十四",
    "T03n0190_034:0810b11": "隋天竺三藏闍那崛多譯",
    "T03n0190_034:0810b12": "轉妙法輪品下",
    "T03n0190_034:0810b13": "「爾時世尊作是思惟：『往昔諸佛、多陀阿伽度、",
    "T03n0190_034:0810b14": "阿羅呵、三藐三佛陀，在何方所轉於無上微",
    "T03n0190_034:0810b15": "妙法輪？於時，世尊發是心已，其地即時自然",
    "T03n0190_034:0810b16": "涌出，異於餘方。』",
    "T03n0190_034:0810b17": "「爾時，世尊復如是念：『往昔諸佛、多陀阿伽度、",
    "T03n0190_034:0810b18": "阿羅呵、三藐三佛陀，云何而轉無上法輪？為",
    "T03n0190_034:0810b19": "當坐轉，為當臥轉？』於時，世尊發是心已，彼地",
    "T03n0190_034:0810b20": "方所，即現五百師子高座。世尊見此五百座",
    "T03n0190_034:0810b21": "已，即發敬心，以敬過去諸世尊故，三匝圍繞",
    "T03n0190_034:0810b22": "三高座已，至第四座，即上其上，加趺而坐，",
    "T03n0190_034:0810b23": "譬如師子無所怖畏無所驚動。時憍陳如",
    "T03n0190_034:0810b24": "五比丘等，即白佛言：『希有世尊！即今悉有",
    "T03n0190_034:0810b25": "如許佛來同說法也，云何乃有若干高座？』爾",
    "T03n0190_034:0810b26": "時，佛告五比丘言：『汝諸比丘！今應當知！此賢",
    "T03n0190_034:0810b27": "劫中，有五百佛，出現於世，三佛已過入般涅",
    "T03n0190_034:0810b28": "槃，我今第四，出現於世。餘者當來續復興顯。』",
    "T03n0190_034:0810b29": "「爾時，世尊復如是念：『過去諸佛、多陀阿伽度、",
    "T03n0190_034:0810c01": "阿羅訶、三藐三佛陀，為轉金輪，為轉銀輪，轉",
    "T03n0190_034:0810c02": "頗梨輪，轉琉璃輪？為當轉於赤真珠輪，轉馬",
    "T03n0190_034:0810c03": "瑙輪，轉硨璩輪，轉虎珀輪，轉珊瑚輪，轉七寶",
    "T03n0190_034:0810c04": "輪，為轉木輪？』",
    "T03n0190_034:0810c05": "「爾時，世尊如是念時，於心內發自智見，知過",
    "T03n0190_034:0810c06": "去諸佛、多陀阿伽度、阿羅呵、三藐三佛陀，依",
    "T03n0190_034:0810c07": "四聖諦，次第三轉十二種相因緣，而轉無上",
    "T03n0190_034:0810c08": "法輪。而世間中，無有沙門及婆羅門，或天或",
    "T03n0190_034:0810c09": "魔，或梵世界，無一眾生能作如是自在無畏",
    "T03n0190_034:0810c10": "轉法輪者。",
    "T03n0190_034:0810c11": "「爾時，世尊箕宿月初十五日內，十二日昃過",
    "T03n0190_034:0810c12": "半人影，當如是時，名毘闍耶(隋言難勝)，北面而坐，",
    "T03n0190_034:0810c13": "合於鬼宿及房宿時，轉於無上清淨法輪。一",
    "T03n0190_034:0810c14": "切世間，所有沙門，及婆羅門天魔梵等，無",
    "T03n0190_034:0810c15": "有能轉如是法輪，以房宿日轉輪，無礙說法，",
    "T03n0190_034:0810c16": "依世故以此日。",
    "T03n0190_034:0810c17": "「爾時，世尊告五比丘如是言音，所謂如來有",
    "T03n0190_034:0810c18": "此言音，善能教授，善能慰喻，能教不缺，能教",
    "T03n0190_034:0810c19": "恭敬，不曲不諂，不麗不麤，不綺不朴，柔順調",
    "T03n0190_034:0810c20": "和。善能作業，不緩不急，無有妨礙，真正微",
    "T03n0190_034:0810c21": "妙，善巧分明，流靡甘美，悅可眾情，無濁無",
    "T03n0190_034:0810c22": "垢，不可毀壞。無與等者，離染清淨，久來常",
    "T03n0190_034:0810c23": "捨，不失不乏，無結無縛，解脫光潔，不貧不",
    "T03n0190_034:0810c24": "吃，亦不軟弱。能為一切眾生生樂，能與一",
    "T03n0190_034:0810c25": "切眾生身體而作潤澤，能發一切諸眾生心，",
    "T03n0190_034:0810c26": "能斷慾心，斷瞋恚心，斷愚癡心，能攝諸魔，",
    "T03n0190_034:0810c27": "能破諸罪，悉能降伏一切外道。",
    "T03n0190_034:0810c28": "「世尊音響，善能教他，猶如鼓聲，猶如梵聲，猶",
    "T03n0190_034:0810c29": "如迦羅嚬伽鳥聲。如帝釋聲，如海波聲，如地",
    "T03n0190_034:0811a01": "動聲，崑崙震聲，孔雀鳥聲，拘翅羅聲，命命鳥",
    "T03n0190_034:0811a02": "聲。如鴈王聲，猶如鶴聲，猶如師子猛獸王聲，",
    "T03n0190_034:0811a03": "猶如箜篌琵琶、五絃箏笛等聲，聞者能令一",
    "T03n0190_034:0811a04": "切歡喜。教誨分明，意喜樂聞，微妙甚深，無",
    "T03n0190_034:0811a05": "處乏少，能令眾生造諸善根，聞者不空。字體",
    "T03n0190_034:0811a06": "分炳，文句顯了，義業幽邃，法藏真實，合時合",
    "T03n0190_034:0811a07": "節，合三摩耶，不過時授，知諸根情，順於法",
    "T03n0190_034:0811a08": "句，以諸種種布施莊嚴，持戒清淨，忍辱含受，",
    "T03n0190_034:0811a09": "精進勇猛，諸禪寂定，奮迅神通，智慧分別，世",
    "T03n0190_034:0811a10": "間善惡，慈成就樂，悲無勞勌，喜歡捨離。建",
    "T03n0190_034:0811a11": "立三乘，紹三寶種，分別三聚，淨三脫門，實語",
    "T03n0190_034:0811a12": "訓誨，智人所歎，聖所可意，無量無邊，猶如虛",
    "T03n0190_034:0811a13": "空，遍至一切，諸相具足。",
    "T03n0190_034:0811a14": "「世尊如是聲音，告諸五比丘言：『汝諸比丘！出",
    "T03n0190_034:0811a15": "家之人，恒常須捨世間二事。何等為二？一受",
    "T03n0190_034:0811a16": "欲樂，凡有行動，依於聚落，凡夫所歎，此須",
    "T03n0190_034:0811a17": "棄捨。第二捨者，自身所困，受苦之處，非聖",
    "T03n0190_034:0811a18": "所歎，不得自利，不得利他，此法須捨。』而說偈",
    "T03n0190_034:0811a19": "言：",
    "T03n0190_034:0811a20": "「『自身損處速棄捐，　　諸根境界悉須捨，",
    "T03n0190_034:0811a21": "　　若能捨此二種法，　　即得甘露正真道。』",
    "T03n0190_034:0811a22": "「爾時，佛告諸比丘言：『汝等當知！我如是捨彼",
    "T03n0190_034:0811a23": "二邊已，說有中路，我自證知，為開眼故，為",
    "T03n0190_034:0811a24": "作智故，為寂定故，為諸通故，為覺了故，為",
    "T03n0190_034:0811a25": "沙門故，為涅槃故，而得成就。汝等比丘！若欲",
    "T03n0190_034:0811a26": "得知出有中路，如我所證，為開眼故，為生智",
    "T03n0190_034:0811a27": "故，為寂定故，乃至涅槃八正聖道，所謂正見、",
    "T03n0190_034:0811a28": "正分別、正語、正業、正命、正精進、正念、正定。汝",
    "T03n0190_034:0811a29": "等比丘！此是中路，我已證知，為開眼故，為生",
    "T03n0190_034:0811b01": "智故，為寂定故，為發諸通，為覺了故，為沙門",
    "T03n0190_034:0811b02": "故，為涅槃故，當得成就。』而說偈言：",
    "T03n0190_034:0811b03": "「『如是八種正路因，　　除滅死生恐怖盡，",
    "T03n0190_034:0811b04": "　　既得除滅諸業已，　　永更不受一切生。』",
    "T03n0190_034:0811b05": "「爾時，佛告諸比丘言：『汝等比丘！至心諦聽！有",
    "T03n0190_034:0811b06": "四聖諦。何等為四？謂苦聖諦，苦集聖諦，苦滅",
    "T03n0190_034:0811b07": "聖諦，得道聖諦，如此名為四種聖諦。",
    "T03n0190_034:0811b08": "「『諸比丘！何等相名為苦聖諦？所謂生苦、老苦、",
    "T03n0190_034:0811b09": "病苦、死憂悲苦、愛別離苦、怨憎會苦、求不得",
    "T03n0190_034:0811b10": "苦。此諸苦故，名苦聖諦。",
    "T03n0190_034:0811b11": "「『諸比丘！何等名為苦集聖諦？所謂此愛數數",
    "T03n0190_034:0811b12": "動心，發思慾事，處處思想，是則名為苦集",
    "T03n0190_034:0811b13": "聖諦。",
    "T03n0190_034:0811b14": "「『諸比丘！何等名為苦滅聖諦？所謂彼愛遠離",
    "T03n0190_034:0811b15": "棄捨，悉除滅盡不留餘殘，心及心想一切寂",
    "T03n0190_034:0811b16": "定，是則名為苦滅聖諦。",
    "T03n0190_034:0811b17": "「『諸比丘！何等名為得道聖諦？逮得於此八正",
    "T03n0190_034:0811b18": "聖路，所謂正見、正分別、正語、正業、正命、正精",
    "T03n0190_034:0811b19": "進、正念、正定，此名滅苦得道聖諦。",
    "T03n0190_034:0811b20": "「『此苦聖諦，我往昔來，不從他聞，於諸法中，自",
    "T03n0190_034:0811b21": "生眼智，生意、生明、生誓願、生智慧。此苦聖",
    "T03n0190_034:0811b22": "諦，須如是知。乃至未聞諸法之中，生眼智",
    "T03n0190_034:0811b23": "慧，彼苦聖諦已照知竟(梵本再疊，今略取要)。",
    "T03n0190_034:0811b24": "「『如是苦集聖諦，不從他聞，於諸法中，生眼及",
    "T03n0190_034:0811b25": "智，彼苦集法悉須滅之。如是乃至，苦集聖",
    "T03n0190_034:0811b26": "諦，已滅盡訖。",
    "T03n0190_034:0811b27": "「『如是苦滅聖諦，不從他聞，於諸法中，生眼及",
    "T03n0190_034:0811b28": "智。彼苦滅諦今應須證。如是乃至生智慧已，",
    "T03n0190_034:0811b29": "苦滅聖諦，得證知盡。「『如是苦集滅已得道聖",
    "T03n0190_034:0811c01": "諦，不從他聞，於諸法中，生眼及智。彼苦集",
    "T03n0190_034:0811c02": "滅，知得道證，乃至生智慧，還彼苦滅，得道證",
    "T03n0190_034:0811c03": "竟(已上四章並皆疊道)。",
    "T03n0190_034:0811c04": "「『諸比丘！乃至我此四種聖諦，如是三轉十二",
    "T03n0190_034:0811c05": "因緣，如實未證，我未證得阿耨多羅三藐三",
    "T03n0190_034:0811c06": "菩提，未可得言我覺了也。",
    "T03n0190_034:0811c07": "「『諸比丘！我以此四聖諦三種轉如實十二相",
    "T03n0190_034:0811c08": "證，然後始得阿耨多羅三藐三菩提，如是可",
    "T03n0190_034:0811c09": "言我覺了也。",
    "T03n0190_034:0811c10": "「『諸比丘！我於爾時，生智生見，不散亂心，正得",
    "T03n0190_034:0811c11": "解脫。諸比丘！此我最後生，更不受有也。』",
    "T03n0190_034:0811c12": "「佛說如是法相之時，長老憍陳如，即於彼坐，",
    "T03n0190_034:0811c13": "遠塵離垢，除諸纏縛，淨諸煩惱。於諸法中，得",
    "T03n0190_034:0811c14": "淨眼智，所有集法，一切皆滅。知法滅已，如實",
    "T03n0190_034:0811c15": "證知。譬如淨衣，無有垢穢，無有黑縷，隨所染",
    "T03n0190_034:0811c16": "處，而受其色。如是如是，彼憍陳如，即於坐",
    "T03n0190_034:0811c17": "處，諸垢皆除，煩惱盡滅，得法眼淨，如實而",
    "T03n0190_034:0811c18": "知。是時彼會六萬天子，遠塵離垢，亦於諸法，",
    "T03n0190_034:0811c19": "得淨眼智。",
    "T03n0190_034:0811c20": "「爾時，世尊作師子吼，說是偈言：",
    "T03n0190_034:0811c21": "「『不可言說法甚深，　　真如寂靜無名字，",
    "T03n0190_034:0811c22": "　　最勝憍陳如先證，　　我所求道得不空。』",
    "T03n0190_034:0811c23": "「而有偈說：",
    "T03n0190_034:0811c24": "「『如是甚深法說時，　　最勝世尊慈悲行，",
    "T03n0190_034:0811c25": "　　憍陳如得淨法眼，　　復有諸天億萬千。』",
    "T03n0190_034:0811c26": "「爾時，所有地居諸天，聞世尊說如是法相，一",
    "T03n0190_034:0811c27": "時大唱，作如是言：『仁者各知！今日婆伽婆、多",
    "T03n0190_034:0811c28": "陀阿伽度、阿羅呵、三藐三佛陀，在波羅[木*奈]",
    "T03n0190_034:0811c29": "鹿野苑中，往昔諸仙所居住處，轉於無上微",
    "T03n0190_034:0812a01": "妙法輪。若有沙門、若婆羅門、若梵若魔，實不",
    "T03n0190_034:0812a02": "能轉如是法輪。』而說偈言：",
    "T03n0190_034:0812a03": "「『善哉世尊真如見，　　為眾轉甘露法輪，",
    "T03n0190_034:0812a04": "　　持戒禪定輻輞釭，　　慚愧精進軸鐧轂。",
    "T03n0190_034:0812a05": "　　甚深無異正真說，　　建立是輪三界尊，",
    "T03n0190_034:0812a06": "　　今在波羅[木*奈]城邊，　　鹿野苑中如是轉。』",
    "T03n0190_034:0812a07": "「爾時，彼處地居諸天唱是聲已，其聲上徹四",
    "T03n0190_034:0812a08": "天王天，四王聞已復傳唱聲，其聲中作如是",
    "T03n0190_034:0812a09": "言說：『今日世尊、多陀阿伽度、阿羅呵、三藐三",
    "T03n0190_034:0812a10": "佛陀，在波羅[木*奈]鹿野苑中，轉於無上微妙法",
    "T03n0190_034:0812a11": "輪。一切世間，若有沙門及婆羅門，若梵若",
    "T03n0190_034:0812a12": "魔，實無有人能然轉者。』",
    "T03n0190_034:0812a13": "「四天王天作是聲時忉利天聞，忉利天王如",
    "T03n0190_034:0812a14": "是作聲夜摩天聞，夜摩作聲兜率天聞，兜率",
    "T03n0190_034:0812a15": "作聲化樂天聞，化樂作聲他化天聞他化作",
    "T03n0190_034:0812a16": "聲，梵天王聞。時梵天王即作是言：『今日世",
    "T03n0190_034:0812a17": "尊、多陀阿伽度、阿羅呵、三藐三佛陀，在波羅",
    "T03n0190_034:0812a18": "[木*奈]鹿野苑中，轉於無上微妙法輪。一切世",
    "T03n0190_034:0812a19": "間，若有沙門，及婆羅門、一切魔梵，實不能",
    "T03n0190_034:0812a20": "轉。』如是次第，經一念頃時上諸天，各各相告，",
    "T03n0190_034:0812a21": "其聲遍滿，如是乃至大梵天所。",
    "T03n0190_034:0812a22": "「爾時，娑婆世界之主大梵天王，既聞聲已，復",
    "T03n0190_034:0812a23": "發如是梵音唱言：『今日世尊、佛、婆伽婆、多陀",
    "T03n0190_034:0812a24": "阿伽度、阿羅呵、三藐三佛陀，在波羅[木*奈]鹿野",
    "T03n0190_034:0812a25": "苑中，轉於無上微妙法輪。一切世間，若有沙",
    "T03n0190_034:0812a26": "門，若婆羅門、天人魔梵，實無有人能作如是",
    "T03n0190_034:0812a27": "如法轉者。』如是次第，至有頂天。",
    "T03n0190_034:0812a28": "「爾時世尊當轉法輪，是時天人魔梵沙門，及",
    "T03n0190_034:0812a29": "婆羅門，一切世間，大光普照。其鐵圍山，大鐵",
    "T03n0190_034:0812b01": "圍山，其兩山間，幽冥黑暗，所有眾生，受極",
    "T03n0190_034:0812b02": "重苦；而此日月，如是光明，如是大德，如是神",
    "T03n0190_034:0812b03": "通，如是威力，如是自在，而於彼處，不能照",
    "T03n0190_034:0812b04": "耀、不能令光；佛威神故，彼處普照、其中眾",
    "T03n0190_034:0812b05": "生，得光明故，各各相見，各各相知，各相謂",
    "T03n0190_034:0812b06": "言：『此處亦復有眾生也(已上兩句梵本再稱)。』",
    "T03n0190_034:0812b07": "「爾時，世界土地所有一切樹木，百卉藥草，悉",
    "T03n0190_034:0812b08": "皆順時，隨其種類大小，各各自生莖葉花",
    "T03n0190_034:0812b09": "果，生已花自然來雨於佛上，為供養故。其",
    "T03n0190_034:0812b10": "虛空中清淨，無有塵霧烟霞，暫起輕雲，降微",
    "T03n0190_034:0812b11": "細雨，以灑於地，雨水清涼，具八功德。雨已還",
    "T03n0190_034:0812b12": "晴，復起微風，涼冷調適，四方皆淨，顯現分",
    "T03n0190_034:0812b13": "明，無有塵翳。上界虛空諸天聚集，作天音",
    "T03n0190_034:0812b14": "樂，唱天妙歌，雨天種種曼陀羅花，并及摩訶",
    "T03n0190_034:0812b15": "曼陀羅花。又雨諸天細妙之衣，雨天金銀琉",
    "T03n0190_034:0812b16": "璃所作七寶蓮花，復雨無量優鉢羅花、波頭",
    "T03n0190_034:0812b17": "摩花、拘物頭花、分陀利花，下如來上；復雨無",
    "T03n0190_034:0812b18": "量種種雜香末香塗香，散如來上，散已復散。",
    "T03n0190_034:0812b19": "如來坐處，四面周匝方一由旬，其種種花悉",
    "T03n0190_034:0812b20": "皆遍滿，間無空缺。復此大地，六種震動，動、",
    "T03n0190_034:0812b21": "遍動、等遍動，震、遍震、等遍震，涌、遍涌、等遍涌，",
    "T03n0190_034:0812b22": "吼、遍吼、等遍吼，覺、遍覺、等遍覺，一切眾生一",
    "T03n0190_034:0812b23": "向悉皆受大快樂。於彼時中，無一眾生有慾",
    "T03n0190_034:0812b24": "惱者、瞋恚惱者、愚癡惱者、我慢惱者、貢高",
    "T03n0190_034:0812b25": "惱者，不驚不怖，無一眾生造作諸罪。若患眾",
    "T03n0190_034:0812b26": "生，即得除差；飢渴眾生，即得飽滿；酒醉眾",
    "T03n0190_034:0812b27": "生，即得醒悟；顛狂眾生，皆得本心。盲者得",
    "T03n0190_034:0812b28": "視，聾者得聽；若有六根不完具者，悉得具足；",
    "T03n0190_034:0812b29": "貧凍倮露諸眾生等，皆得富饒；羸瘦眾生，",
    "T03n0190_034:0812c01": "皆得肥滿；繫閉眾生，皆得解脫；枷鏁杻械諸",
    "T03n0190_034:0812c02": "眾生等，自然得出；地獄眾生，即得滅惱；六畜",
    "T03n0190_034:0812c03": "眾生，無有驚怖；餓鬼眾生，飢渴得定。如是因",
    "T03n0190_034:0812c04": "緣，其憍陳如，得名證智。",
    "T03n0190_034:0812c05": "「爾時，長老憍陳如身如實得見一切諸法，如",
    "T03n0190_034:0812c06": "實得知一切諸法，如實得證一切諸法，如實",
    "T03n0190_034:0812c07": "得度煩惱險路，度煩惱磧，度無疑處，心中決",
    "T03n0190_034:0812c08": "定無有滯礙，已得無畏，不從他學。時憍陳如，",
    "T03n0190_034:0812c09": "知彼法行，從坐而起，頂禮佛足，胡跪合掌，",
    "T03n0190_034:0812c10": "而白佛言：『善哉！世尊！我入佛法，世尊度我，以",
    "T03n0190_034:0812c11": "為沙門，與具足戒，願作比丘。』",
    "T03n0190_034:0812c12": "「爾時，佛告憍陳如言：『善來比丘！入我法中，行",
    "T03n0190_034:0812c13": "於梵行，盡苦邊故。』是時長老憍陳如，身即便",
    "T03n0190_034:0812c14": "出家，成具足戒；餘四比丘，各說法要，隨機教",
    "T03n0190_034:0812c15": "授。而彼眾中，有三比丘，乞食他行，唯二比",
    "T03n0190_034:0812c16": "丘，稟受教誨；其後三人，既將食來，合有六",
    "T03n0190_034:0812c17": "人，相共坐食。彼等已得如來說法教化承受，",
    "T03n0190_034:0812c18": "當是之時，次一長老，跋提梨迦(隋言小賢)，其次長",
    "T03n0190_034:0812c19": "老名婆沙波(隋言起氣)，是等二人，即於坐中，遠塵",
    "T03n0190_034:0812c20": "離垢，盡諸結惑，淨煩惱界，於諸法中，得法",
    "T03n0190_034:0812c21": "眼淨，所有結惑，一切皆盡，識無常法，如實證",
    "T03n0190_034:0812c22": "知。譬如淨衣，無有黑縷，無有脂膩，隨所欲",
    "T03n0190_034:0812c23": "染，正受其色。如是如是，而彼長老跋提梨迦，",
    "T03n0190_034:0812c24": "并及長老婆沙波等，在於彼坐，遠塵離垢，",
    "T03n0190_034:0812c25": "得淨法眼，略說乃至，即成出家，得具足戒。",
    "T03n0190_034:0812c26": "「如是次第，彼後來人所乞食者，如法教化，如",
    "T03n0190_034:0812c27": "法攝受。世尊如法示現之時，彼之長老摩訶",
    "T03n0190_034:0812c28": "那摩(隋言大名)，并及長老阿奢踰時(隋言調馬)，即於彼",
    "T03n0190_034:0812c29": "坐，遠塵離垢，於諸法中，得淨法眼。如是如",
    "T03n0190_034:0813a01": "是，長老大名、長老調馬，即於彼坐，盡煩惱垢，",
    "T03n0190_034:0813a02": "如實證知。彼等自見得諸法相，度法相已，無",
    "T03n0190_034:0813a03": "復疑心，到無畏地，不從他聞。於佛法中，得",
    "T03n0190_034:0813a04": "知證已，從坐而起，頂禮佛足，在於佛前，胡跪",
    "T03n0190_034:0813a05": "合掌，而白佛言：『唯願世尊！聽我出家，與我具",
    "T03n0190_034:0813a06": "戒。』",
    "T03n0190_034:0813a07": "「爾時，佛告二比丘言：『汝等比丘！善來入我自",
    "T03n0190_034:0813a08": "說法中，行於梵行，正盡苦邊。』時二長老，即",
    "T03n0190_034:0813a09": "成出家，得具足戒。而有偈說：",
    "T03n0190_034:0813a10": "「『小賢起氣憍陳如，　　摩訶那摩及調馬，",
    "T03n0190_034:0813a11": "　　彼等初證知見此，　　如來甘露鼓法門。』",
    "T03n0190_034:0813a12": "「爾時，世尊即告彼等五比丘言：『汝諸比丘！我",
    "T03n0190_034:0813a13": "日夜恒行正念故，正行行已，得於無上正真",
    "T03n0190_034:0813a14": "解脫，具足證知。汝等比丘！應當學我作如是",
    "T03n0190_034:0813a15": "念，行於正行，汝等亦當得此無上正真解脫，",
    "T03n0190_034:0813a16": "當證知耳。』",
    "T03n0190_034:0813a17": "「爾時，魔王波旬往詣佛世尊所，到佛所已，即",
    "T03n0190_034:0813a18": "以偈頌，而白佛言：",
    "T03n0190_034:0813a19": "「『瞿曇以慾愛自纏，　　一切天慾及人慾，",
    "T03n0190_034:0813a20": "　　今既入此大纏縛，　　我決不放汝沙門。』",
    "T03n0190_034:0813a21": "「爾時，世尊思惟知是魔波旬說，世尊如是思",
    "T03n0190_034:0813a22": "惟知已，即還以偈答波旬言：",
    "T03n0190_034:0813a23": "「『我以久脫諸愛纏，　　天慾人慾悉並離，",
    "T03n0190_034:0813a24": "　　大縛我既得出訖，　　況復汝先被我降。』",
    "T03n0190_034:0813a25": "「爾時，魔王波旬聞佛說此偈已默然而住，如",
    "T03n0190_034:0813a26": "是思惟：『沙門瞿曇！知我意行。沙門釋子！見我",
    "T03n0190_034:0813a27": "心情』。即懷悵怏，苦惱不樂，於彼地方，沒身不",
    "T03n0190_034:0813a28": "現。",
    "T03n0190_034:0813a29": "「爾時，世尊復更重告五比丘言：『汝等比丘！若",
    "T03n0190_034:0813b01": "知諸色是無我者，是色則不作惱壞相，當不",
    "T03n0190_034:0813b02": "受苦，應如是見，應如是知。如是有色，以色無",
    "T03n0190_034:0813b03": "我，是故一切色能生惱，色能生苦。雖生苦",
    "T03n0190_034:0813b04": "惱，亦不可得色之定性。色既不定，亦不可願",
    "T03n0190_034:0813b05": "色如是有，亦不可道願如是無。其色既然，受",
    "T03n0190_034:0813b06": "想行識，亦復如是。",
    "T03n0190_034:0813b07": "「『汝等比丘！當知於識亦無有我，識若有我，此",
    "T03n0190_034:0813b08": "識應當不作於惱，不作於苦，以識體無不可",
    "T03n0190_034:0813b09": "得故。云何乃得作如是有？亦不可道願如是",
    "T03n0190_034:0813b10": "無。以識無我，是故識能作惱作苦，以識本無，",
    "T03n0190_034:0813b11": "即不可願識如是有、如是不有。』",
    "T03n0190_034:0813b12": "「復告比丘：『於汝意云何？識為當常？為當無常？』",
    "T03n0190_034:0813b13": "時諸比丘即白佛言：『世尊！此識無常。』佛復問",
    "T03n0190_034:0813b14": "言：『識既無常，為苦為樂？』諸比丘言：『世尊！此識",
    "T03n0190_034:0813b15": "是苦。』佛復告言：『識既是苦、無常、破壞，非是正",
    "T03n0190_034:0813b16": "法，非是常住。若能如是見於識者，乃可能作",
    "T03n0190_034:0813b17": "如是思惟：「彼是於我，或我是彼，或我見我是",
    "T03n0190_034:0813b18": "於我耶？」』諸比丘言：『不也世尊。』",
    "T03n0190_034:0813b19": "「佛告諸比丘：『汝等當知！所有諸色，或過去色，",
    "T03n0190_034:0813b20": "現在未來，若內若外，若麤若細，若上若下，若",
    "T03n0190_034:0813b21": "近若遠，一切不可作如是念：「彼是於我，我是",
    "T03n0190_034:0813b22": "於彼。」如是如是，如實正智，應須如是。所有一",
    "T03n0190_034:0813b23": "切受想行識，過去未來，現在內外。麤細上下，",
    "T03n0190_034:0813b24": "遠近諸識，不作是念：「我是於彼，彼是於我，",
    "T03n0190_034:0813b25": "或我是我。」如是如是，如實正見，當如是知。』",
    "T03n0190_034:0813b26": "「佛告諸比丘：『汝等當知！若有多聞聲聞之人，",
    "T03n0190_034:0813b27": "能作如是思惟見者，當厭離色受想行識；既",
    "T03n0190_034:0813b28": "厭離已，一切不樂；既心不樂，而得解脫；既得",
    "T03n0190_034:0813b29": "解脫，當生是智，我生已盡，梵行已立，所作已",
    "T03n0190_034:0813c01": "辦，不受後有，我如是知。』",
    "T03n0190_034:0813c02": "「爾時，世尊說是法已，時五比丘於有為中，諸",
    "T03n0190_034:0813c03": "漏滅盡，心得解脫。當於是時，此世間有六阿",
    "T03n0190_034:0813c04": "羅漢，一是世尊，五是比丘。而於後時，如來",
    "T03n0190_034:0813c05": "授記：『汝等比丘！若知我初轉於法輪說法之",
    "T03n0190_034:0813c06": "時，不違我教，最第一者，謂五仙首，其憍陳如",
    "T03n0190_034:0813c07": "比丘是也。』」",
    "T03n0190_034:0813c08": "時，諸比丘聞是語已，即白佛言：「希有世尊！其",
    "T03n0190_034:0813c09": "憍陳如長老比丘，作何善根？以是因緣，如來",
    "T03n0190_034:0813c10": "初轉無上法輪，其能不違。」作是語已。",
    "T03n0190_034:0813c11": "爾時，佛告諸比丘言：「汝等比丘！至心諦聽。我",
    "T03n0190_034:0813c12": "念往昔，還在此處波羅捺城，有一瓦師。是",
    "T03n0190_034:0813c13": "時彼有一辟支佛，身體帶患，欲治病故，入於",
    "T03n0190_034:0813c14": "聚落。夏將欲至，其辟支佛，為治病故，詣瓦師",
    "T03n0190_034:0813c15": "邊，既到彼已，語瓦師言：『仁者瓦師！汝若不",
    "T03n0190_034:0813c16": "辭，我寄汝家一夏安坐，乃至治病，將息差",
    "T03n0190_034:0813c17": "故。』時彼瓦師，以清淨心，白辟支佛，作如是",
    "T03n0190_034:0813c18": "言：『善哉大仙！此語不違，隨意而住。我當稱",
    "T03n0190_034:0813c19": "力，給奉大仙，四事供養。』時彼瓦師，為辟支",
    "T03n0190_034:0813c20": "佛，去家不遠，作一房屋，與彼令坐，安施臥",
    "T03n0190_034:0813c21": "具，蠅拂燈脂。時辟支佛，即於彼夜，入火三",
    "T03n0190_034:0813c22": "昧。時彼瓦師，見大火光，作是思惟：『何故此燈",
    "T03n0190_034:0813c23": "如是熾明而久不滅？莫彼草屋被火所燒？』",
    "T03n0190_034:0813c24": "「爾時，瓦師安徐輕足，至草菴所，密私伺看，",
    "T03n0190_034:0813c25": "見辟支佛，結加而坐，如大火聚，熾然放光，",
    "T03n0190_034:0813c26": "其身儼然不被燒爇。瓦師見已，速疾却看，",
    "T03n0190_034:0813c27": "急走而還，後日信心倍生希有。而彼尊者辟",
    "T03n0190_034:0813c28": "支佛，住彼瓦師家，如是寂靜，經停一夏，安居",
    "T03n0190_034:0813c29": "將養，而彼瓦師所須四事，悉皆供奉而供養",
    "T03n0190_034:0814a01": "之。復將醫師，遣為治病，須藥療者，悉皆與",
    "T03n0190_034:0814a02": "之，而不能得彼辟支佛身病損差。彼辟支佛，",
    "T03n0190_034:0814a03": "既因身病，遂便命終。",
    "T03n0190_034:0814a04": "「爾時，瓦師見彼尊者辟支佛身入般涅槃，見",
    "T03n0190_034:0814a05": "已悵怏，憂愁不樂，啼哭流淚，嗚呼稱冤。是時",
    "T03n0190_034:0814a06": "無量無邊人民，聞彼瓦師哭泣聲已，詣彼借",
    "T03n0190_034:0814a07": "問言：『汝瓦師！何故如是嗚呼而哭？』時彼瓦師，",
    "T03n0190_034:0814a08": "向彼人輩，說辟支佛神通因緣：『此之仙人，如",
    "T03n0190_034:0814a09": "是精進，如是持戒，常行妙法，我將醫師，來為",
    "T03n0190_034:0814a10": "療治，不能得差。』",
    "T03n0190_034:0814a11": "「爾時，別有諸辟支佛，唯少一人，不滿五百，將",
    "T03n0190_034:0814a12": "栴檀木，以神通飛從空而來，闍維於彼辟支",
    "T03n0190_034:0814a13": "佛身訖，而慰勞彼瓦師言：『仁者瓦師！汝心應",
    "T03n0190_034:0814a14": "生歡喜踴躍遍滿於體。何以故？汝既供養此",
    "T03n0190_034:0814a15": "仙人身，汝此功德，汝當來世大得善利。汝見",
    "T03n0190_034:0814a16": "我等神通已不？』瓦師言：『見。』",
    "T03n0190_034:0814a17": "「爾時，彼等諸辟支佛復語瓦師，作如是言：『如",
    "T03n0190_034:0814a18": "今我等所作神通，此之仙人神通亦然，於我",
    "T03n0190_034:0814a19": "等邊，此最老大。』時彼瓦師即問彼等辟支佛",
    "T03n0190_034:0814a20": "言：『尊者今居在何處所？』諸辟支佛報瓦師言：",
    "T03n0190_034:0814a21": "『去於此處，有一聚落，名王舍城，去城不遠，有",
    "T03n0190_034:0814a22": "一山名諸仙居山，我等居在彼處而住。』",
    "T03n0190_034:0814a23": "「爾時，瓦師即白彼等辟支佛言：『善來諸仙！受",
    "T03n0190_034:0814a24": "我家食，訖隨意去。』",
    "T03n0190_034:0814a25": "「爾時，彼等諸辟支佛一切皆受彼之飯食，食",
    "T03n0190_034:0814a26": "訖已後語瓦師言：『於當來世，有佛出現，汝於",
    "T03n0190_034:0814a27": "彼邊，發心乞願，藉此功德清淨之心。』聞已即",
    "T03n0190_034:0814a28": "白彼諸仙聖辟支佛言：『尊諸仙輩！前我門師，",
    "T03n0190_034:0814a29": "最老最大，願我亦然，於未來世，當得值遇釋",
    "T03n0190_034:0814b01": "迦如來，教法之中得出家者，願我老大成最",
    "T03n0190_034:0814b02": "上座。』彼等仙言：『願汝此誓決成就也。』",
    "T03n0190_034:0814b03": "「爾時，彼等諸辟支佛與於瓦師此誓願已，即",
    "T03n0190_034:0814b04": "從彼處，飛空而去。瓦師既見辟支佛等飛騰",
    "T03n0190_034:0814b05": "虛空，神通而行，以清淨心，觀彼等行，合十指",
    "T03n0190_034:0814b06": "掌，頂禮彼等。爾時瓦師，見彼尊者辟支佛身",
    "T03n0190_034:0814b07": "入般涅槃，收其舍利，而起於塔，莊嚴彼塔，著",
    "T03n0190_034:0814b08": "好相輪，輪內懸鈴，繒綵幡幢，將諸香花，燒香",
    "T03n0190_034:0814b09": "末香塗香，而以供養。發誓願言：『藉此善根，於",
    "T03n0190_034:0814b10": "當來世，願值於彼釋迦如來，彼所說法，願我",
    "T03n0190_034:0814b11": "證知，我於彼邊願成最大最老聲聞。』汝等比",
    "T03n0190_034:0814b12": "丘當知！爾時彼瓦師者，今此長老大憍陳如",
    "T03n0190_034:0814b13": "比丘是也。其憍陳如，往昔供養彼辟支佛，以",
    "T03n0190_034:0814b14": "是善根因緣力故，今於我邊，最初說法而得",
    "T03n0190_034:0814b15": "證知。我復授記，於諸僧內最初知法，不違我",
    "T03n0190_034:0814b16": "心，於先出家，謂憍陳如比丘是也。」",
    "T03n0190_034:0814b17": "佛本行集經耶輸陀因緣品第三十八上",
    "T03n0190_034:0814b18": "「爾時，波羅[木*奈]國去城不遠，於中有一尼拘陀",
    "T03n0190_034:0814b19": "樹，彼樹扶踈蓊蔚滋茂，其城內外，一切人民，",
    "T03n0190_034:0814b20": "或諸王子、宰相百官，皆悉以時祭祀承事供",
    "T03n0190_034:0814b21": "養彼樹。其樹所有人來乞願：『願我此願，皆得",
    "T03n0190_034:0814b22": "稱可，我有所作，皆當得成。若我成就如是事",
    "T03n0190_034:0814b23": "時，我當祭祀奉報恩福。』而彼等人，或復先世",
    "T03n0190_034:0814b24": "業種清淨，或福力強，成就彼因，或逐現報，",
    "T03n0190_034:0814b25": "而隨心念，謂言此樹能與我願，而彼人來，作",
    "T03n0190_034:0814b26": "大供養，而報賽之。復有別人，來乞於願，隨願",
    "T03n0190_034:0814b27": "亦成。若復有人，來彼樹間，乞求男女，其人先",
    "T03n0190_034:0814b28": "業福德因緣，而得男女。而彼等人，各心念言：",
    "T03n0190_034:0814b29": "『彼等樹能與我男女。』彼等人來，各大祭祀，作",
    "T03n0190_034:0814c01": "大供養，報償彼樹。而彼林樹一切人民，為其",
    "T03n0190_034:0814c02": "作名，號曰乞求所願皆得如是神樹。",
    "T03n0190_034:0814c03": "「爾時，彼城有一最大巨富長者，名曰善覺。而",
    "T03n0190_034:0814c04": "彼長者，多有資財，勢力自在，無量畜牧，所謂",
    "T03n0190_034:0814c05": "象馬牛羊駱駝，及驢騾等，無所乏少，豐饒",
    "T03n0190_034:0814c06": "五穀，多有奴婢，音聲伎妾，估客作人，真珠",
    "T03n0190_034:0814c07": "虎珀，琉璃頗梨，硨璩碼瑙，白玉珂貝，金銀銅",
    "T03n0190_034:0814c08": "錢，眾事具足，無所騫闕。其長者宅，猶如北方",
    "T03n0190_034:0814c09": "毘沙門天大王宮殿，一種無異。時彼長者，無",
    "T03n0190_034:0814c10": "有男女，所有親眷來往之者，作如是言：『謂仁",
    "T03n0190_034:0814c11": "長者！若仁自知，仁家巨富，多有勢力，略說乃",
    "T03n0190_034:0814c12": "至，眾事備悉。但仁家中，無有子息，而此城",
    "T03n0190_034:0814c13": "外，有一神樹，名曰乞求所願皆得彼樹，若有",
    "T03n0190_034:0814c14": "男子女人，來從乞求男女皆得。長者何故不",
    "T03n0190_034:0814c15": "往詣於彼樹邊乞求索男女？若能乞者，必應",
    "T03n0190_034:0814c16": "得生男女不疑，勿令仁家種族斷絕。』",
    "T03n0190_034:0814c17": "「時，彼長者報其一切諸親族言：『何有是事？而",
    "T03n0190_034:0814c18": "彼樹木，無識無情，若能與人男女願者，無有",
    "T03n0190_034:0814c19": "是處。凡男女者，皆由父母先業因緣，或復福",
    "T03n0190_034:0814c20": "力而得男女。而彼人言：「我等自身各親祈請，",
    "T03n0190_034:0814c21": "並彼樹邊，得於男女，以得願故，至彼樹所，作",
    "T03n0190_034:0814c22": "大供養，報償彼樹。」』時彼長者諸親眷屬，再過",
    "T03n0190_034:0814c23": "三過，慇懃勸請彼長者言：『汝大長者！不可",
    "T03n0190_034:0814c24": "不信。彼樹實能如是與願，彼已得男，彼已得",
    "T03n0190_034:0814c25": "女。長者但去，彼樹能與人之心願，索男得",
    "T03n0190_034:0814c26": "男，索女得女，決定無疑。』",
    "T03n0190_034:0814c27": "佛本行集經卷第三十四"
}