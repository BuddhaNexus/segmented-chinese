{
    "T36n1736_083:0648c08": "大方廣佛華嚴經隨疏演義鈔卷",
    "T36n1736_083:0648c09": "第八十三",
    "T36n1736_083:0648c11": "唐清涼山大華嚴寺沙門澄觀述",
    "T36n1736_083:0648c12": "[0648c12] 疏。今初十魔下分三。一總釋為魔之義。二",
    "T36n1736_083:0648c13": "然四魔下對四辯異。三若欲下與四相攝。",
    "T36n1736_083:0648c14": "[0648c14] 疏。二有十魔下分二。先總釋業相。二十中",
    "T36n1736_083:0648c15": "下釋文。[0648c15] 疏。二於蔽度下釋第二句分二。一",
    "T36n1736_083:0648c16": "總釋文意。二夫真道者下立理。於中有二",
    "T36n1736_083:0648c17": "先約智說則蔽度兩亡。後又悲化惡故下約",
    "T36n1736_083:0648c18": "大悲說先正明。後況惡為善資下。即借老子",
    "T36n1736_083:0648c19": "意釋成上義。即道經無轍跡章結文。彼章具",
    "T36n1736_083:0648c20": "云。善行無轍跡善言無瑕謫。善計不用",
    "T36n1736_083:0648c21": "籌策善閉無關鍵。而不可開。善無結繩",
    "T36n1736_083:0648c22": "約而不可解。釋曰。意云。無心於此五何",
    "T36n1736_083:0648c23": "有轍跡等耶。次云。是以聖人常善救人而",
    "T36n1736_083:0648c24": "無棄人。常善救物故無棄物。是謂襲明。",
    "T36n1736_083:0648c25": "釋曰。心無所係無可無不可。何所棄哉。次",
    "T36n1736_083:0648c26": "云。故善人不善人之師。不善人善人之資。",
    "T36n1736_083:0648c27": "不貴其師不愛其資。雖知大迷是為要",
    "T36n1736_083:0648c28": "妙。釋曰。此有二意。一約密意。謂雖師法善",
    "T36n1736_083:0648c29": "人資取惡人而不貴。不愛師資兩亡以為",
    "T36n1736_083:0649a01": "玄德。凡俗雖知而大迷於道謂之要妙。二",
    "T36n1736_083:0649a02": "約顯意。善者所法惡是我資。而不貴愛。則",
    "T36n1736_083:0649a03": "雖知善惡乃是大迷。善惡皆善是謂要妙。",
    "T36n1736_083:0649a04": "則順上文無棄人物。今疏用此故令化惡",
    "T36n1736_083:0649a05": "也。密用曰襲。[0649a05] 疏。今初即是果現下疏文有",
    "T36n1736_083:0649a06": "六。一會同前文。二釋見義。三隨文釋。四總",
    "T36n1736_083:0649a07": "結圓融五攝之成對。六總顯包含。今初此",
    "T36n1736_083:0649a08": "中所見即前十佛者。即十信末五十三經。然",
    "T36n1736_083:0649a09": "探玄記引法集經菩薩入十種法能知諸佛。",
    "T36n1736_083:0649a10": "何等為十。所謂集氣佛果報佛三昧佛願佛",
    "T36n1736_083:0649a11": "心佛實佛同佛化佛供養佛形像佛乃至廣",
    "T36n1736_083:0649a12": "說。若欲會者。集氣即義當隨樂佛。其本",
    "T36n1736_083:0649a13": "集而欲見故。果報即業報佛。次三全同實",
    "T36n1736_083:0649a14": "佛。義當法界。同佛即本性。本性同故。化即",
    "T36n1736_083:0649a15": "涅槃供養即正覺。形像即住持。二然此中明",
    "T36n1736_083:0649a16": "見下釋見佛義。於中亦三。初正明。二若菩",
    "T36n1736_083:0649a17": "薩下反顯。三亦不得下遮救。恐有救云。半",
    "T36n1736_083:0649a18": "就能見如無著佛等。半就所見如出生等。",
    "T36n1736_083:0649a19": "豈不通耶。故今遮云。不得半就能所令",
    "T36n1736_083:0649a20": "人致惑取解無由。故十種見義成雜亂故。",
    "T36n1736_083:0649a21": "[0649a21] 疏。一無著者下三釋文。釋此一句。疏文有",
    "T36n1736_083:0649a22": "三。一正釋正覺標其所見無。著即正覺之",
    "T36n1736_083:0649a23": "相二。又邪慧下。則正覺無著二義不同。所見",
    "T36n1736_083:0649a24": "能見名須具二。今所見有正覺德圓。略無",
    "T36n1736_083:0649a25": "邪慧而不離。能見則有無邪智而不離。略無",
    "T36n1736_083:0649a26": "正德而不圓故。令佛中影取無著。能見之",
    "T36n1736_083:0649a27": "中影取正覺。是故疏云佛見影略。三此即下",
    "T36n1736_083:0649a28": "結成總別。[0649a28] 疏。二乘願出生中文云下引證。即",
    "T36n1736_083:0649a29": "華藏品言。又乘此願下。上約生身此約生",
    "T36n1736_083:0649b01": "德。疏故下善財等者。引證。即七十七經。善財",
    "T36n1736_083:0649b02": "修觀此約真身。又云。一切化佛從敬心起。",
    "T36n1736_083:0649b03": "明知敬屬於機能見化身。信屬於佛因信",
    "T36n1736_083:0649b04": "成果。[0649b04] 疏。亦能令見者信者上約真身信自",
    "T36n1736_083:0649b05": "屬佛。今就真身信亦屬機。以相好莊嚴",
    "T36n1736_083:0649b06": "顯由此成故令物信。[0649b06] 疏。四隨順眾生等者。",
    "T36n1736_083:0649b07": "即論中意。又隨順眾生以圓音下即海東意。",
    "T36n1736_083:0649b08": "談玄之中已顯不違正理。故雙出之。[0649b08] 疏。深",
    "T36n1736_083:0649b09": "入涅槃故能示滅者得無住涅槃。能建大",
    "T36n1736_083:0649b10": "事。言深入生死則示滅非真者。悟生死",
    "T36n1736_083:0649b11": "性即性淨涅槃。故知示滅非真滅也。稱性常",
    "T36n1736_083:0649b12": "在故六法身者。初以如智契合具德法身。故",
    "T36n1736_083:0649b13": "云滿於法界。法界是所滿故下。約法性身",
    "T36n1736_083:0649b14": "云為佛體。疏七湛然安住者。擇安住見。真",
    "T36n1736_083:0649b15": "唯識性即是心佛。疏八寂然無依釋見一義。",
    "T36n1736_083:0649b16": "次以無依釋三昧佛。後觸類下釋無量義。",
    "T36n1736_083:0649b17": "疏九平等亦二義釋。先能所合明。後本覺下",
    "T36n1736_083:0649b18": "唯就理說。疏十隨自他意下即意生身。然",
    "T36n1736_083:0649b19": "有三義。一如意速疾。二隨自意成。三隨他意",
    "T36n1736_083:0649b20": "樂。今用後二釋隨樂言。隨自所樂普受法",
    "T36n1736_083:0649b21": "身。隨他所樂欲受何類。[0649b21] 疏。依上十見下四",
    "T36n1736_083:0649b22": "六相圓融總即一佛。別分為十。同帶於佛",
    "T36n1736_083:0649b23": "異則正覺。相好等差。成則攬十共成真佛之",
    "T36n1736_083:0649b24": "義。壞則十身各住自性。[0649b24] 疏。又此十種下第五",
    "T36n1736_083:0649b25": "束之成對。[0649b25] 疏。又此十見各有十義下。第六",
    "T36n1736_083:0649b26": "結成包含即海東意。海東順於晉經名有",
    "T36n1736_083:0649b27": "數異故。今取義亦有小殊。今直就此經相",
    "T36n1736_083:0649b28": "應引證。一正覺佛無著見者。有十無著即此",
    "T36n1736_083:0649b29": "品云。所謂於一切世間無著。於一切眾生",
    "T36n1736_083:0649c01": "無著。於一切法無著。於一切所作無著。於",
    "T36n1736_083:0649c02": "一切善根無著。於一切生處無著。於一切",
    "T36n1736_083:0649c03": "願無著。於一切行無著。於一切菩薩無著。",
    "T36n1736_083:0649c04": "於一切佛無著。此十雖因徹於果位。一切",
    "T36n1736_083:0649c05": "無著而不思議品。十種離果清淨亦果無著。",
    "T36n1736_083:0649c06": "等二願佛出生見亦有十種出生。不思議",
    "T36n1736_083:0649c07": "品云。諸佛世尊有十種念念出生智。何等",
    "T36n1736_083:0649c08": "為十。所謂一切諸佛於一念中。悉能示現",
    "T36n1736_083:0649c09": "無量世界從天來下。二菩薩受生。三出家學",
    "T36n1736_083:0649c10": "道。四菩提樹下成等正覺。五轉妙法輪。六",
    "T36n1736_083:0649c11": "教化眾生供養諸佛。七不可言說種種佛",
    "T36n1736_083:0649c12": "身。八種種莊嚴無數莊嚴如來自在一切智",
    "T36n1736_083:0649c13": "藏。九無量無數清淨眾生。十三世諸佛種種",
    "T36n1736_083:0649c14": "根性種種精進種種行解。於三世中成等正",
    "T36n1736_083:0649c15": "覺。釋曰。其一二等數經文所無。句句皆如",
    "T36n1736_083:0649c16": "初句。有一切諸佛至世界之言。即是從後",
    "T36n1736_083:0649c17": "得智願生八相等。三業報佛深信見。若約",
    "T36n1736_083:0649c18": "莊嚴應如不思議品十種最勝無上莊嚴。今",
    "T36n1736_083:0649c19": "取因行則不思議品果中所無。即如十藏",
    "T36n1736_083:0649c20": "品云。信一切法無相。信一切法無願。信一",
    "T36n1736_083:0649c21": "切法無作。信一切法無分別。信一切法無",
    "T36n1736_083:0649c22": "所依。信一切法不可量。信一切法無有上。",
    "T36n1736_083:0649c23": "信一切法難超越。信一切法無生。釋曰。以",
    "T36n1736_083:0649c24": "此為因成果也。亦可如十地中十種信。四",
    "T36n1736_083:0649c25": "住持佛隨順見者。若約隨順眾生住持。佛法",
    "T36n1736_083:0649c26": "即十種為眾生作佛事。不思議品云。諸佛",
    "T36n1736_083:0649c27": "世尊有十種為眾生作佛事。何等為十。一",
    "T36n1736_083:0649c28": "者所謂一切諸佛示現色身。為眾生作佛",
    "T36n1736_083:0649c29": "事。二出妙音聲。三有所受。四無所受。五以",
    "T36n1736_083:0650a01": "地水火風。六神力自在示現一切所緣境界。",
    "T36n1736_083:0650a02": "七種種名號。八以佛剎境界。九嚴淨佛剎。",
    "T36n1736_083:0650a03": "十寂寞無言。釋曰。句上皆有一切諸佛。句下",
    "T36n1736_083:0650a04": "皆有作佛事言。一如初句。寂寞無言即自身",
    "T36n1736_083:0650a05": "舍利住持自在。若約圓音住持。即如下文如",
    "T36n1736_083:0650a06": "來應正等覺轉法輪時。以一事故於眾生",
    "T36n1736_083:0650a07": "心中種白淨法無空過者。即隨順義。何等",
    "T36n1736_083:0650a08": "為十。所謂過去願力故。大悲所持故。不捨",
    "T36n1736_083:0650a09": "眾生故。智慧自在故。隨其所樂為說法故。",
    "T36n1736_083:0650a10": "必應其時未曾失故。隨其所宜無妄說",
    "T36n1736_083:0650a11": "故。其身最勝無與等故。言辭自在無能治",
    "T36n1736_083:0650a12": "故。智慧自在隨所發言悉開悟故是為十。",
    "T36n1736_083:0650a13": "五涅槃佛深入見者。即出現品云。欲知如來",
    "T36n1736_083:0650a14": "大涅槃者。當應了知根本自性。釋曰。了知",
    "T36n1736_083:0650a15": "即是深入義也。經云。如真如涅槃如來涅槃",
    "T36n1736_083:0650a16": "亦如是。二實際。三法界。四虛空。五法性。六",
    "T36n1736_083:0650a17": "離欲際。七無相際。八我性際。九一切法性際。",
    "T36n1736_083:0650a18": "十真如際。釋曰。具足皆如初句。如是了知名",
    "T36n1736_083:0650a19": "為深入六法界佛普至見者。若直約法界",
    "T36n1736_083:0650a20": "說。如至一切處迴向云。譬如實際無處不",
    "T36n1736_083:0650a21": "至。至一切物。至一切世間。至一切眾生。至",
    "T36n1736_083:0650a22": "一切國土。至一切法。至一切虛空。至一切",
    "T36n1736_083:0650a23": "三世。至一切有為無為。至一切語言音聲。然",
    "T36n1736_083:0650a24": "今但有九有為無為。應分為二若就佛上",
    "T36n1736_083:0650a25": "明遍至者。即不思議法品云。佛子諸佛世",
    "T36n1736_083:0650a26": "尊有十種法普遍法界何等為十。所謂一",
    "T36n1736_083:0650a27": "切諸佛有無邊際身色相清淨。普入諸趣而",
    "T36n1736_083:0650a28": "無染著。二無障礙眼於一切法悉能明見。三",
    "T36n1736_083:0650a29": "無礙耳悉能解了一切音聲。四鼻能到諸佛",
    "T36n1736_083:0650b01": "自在彼岸。五有廣長舌出妙音聲周遍法",
    "T36n1736_083:0650b02": "界。六身應眾生心咸令得見。七意住於無",
    "T36n1736_083:0650b03": "礙平等法身。八無礙解脫示現無盡大神通",
    "T36n1736_083:0650b04": "力。九清淨世界隨眾生樂。現眾佛土種種莊",
    "T36n1736_083:0650b05": "嚴。而於其中不生染著。十菩薩行願得圓",
    "T36n1736_083:0650b06": "滿智。遊戲自在悉能通達一切佛法。釋曰。十",
    "T36n1736_083:0650b07": "句之中皆如初句。有一切諸佛有無邊際言。",
    "T36n1736_083:0650b08": "舌中有廣長故關無邊際語。七心佛安住",
    "T36n1736_083:0650b09": "見者。不思議品云。諸佛世尊有十種無量住。",
    "T36n1736_083:0650b10": "所謂常住大悲。住種種身作諸佛事。住平",
    "T36n1736_083:0650b11": "等意轉淨法輪。住四辯才。說無量法住不",
    "T36n1736_083:0650b12": "思議一切佛法。住清淨音遍無量土。住不",
    "T36n1736_083:0650b13": "可說甚深法界現一切最勝神通。住能開示",
    "T36n1736_083:0650b14": "無有障礙究竟之法。釋曰。此是佛心之所",
    "T36n1736_083:0650b15": "住也。經唯九句應開淨音遍無量土為二。",
    "T36n1736_083:0650b16": "八三昧佛無量無依見者。不思議品云。諸佛",
    "T36n1736_083:0650b17": "世尊有十種無量不可思議佛三昧何等為",
    "T36n1736_083:0650b18": "十。所謂一切諸佛恒在正定。於一念中遍",
    "T36n1736_083:0650b19": "一切處。普為眾生廣說妙法。二普為眾生",
    "T36n1736_083:0650b20": "說無我際。三普入三世。四普入十方廣大",
    "T36n1736_083:0650b21": "佛剎。五普現無量種種佛身。六隨諸眾生種",
    "T36n1736_083:0650b22": "種心解現身語意。七說一切法離欲真際。八",
    "T36n1736_083:0650b23": "演說一切緣起自性。九示現無量世出世間",
    "T36n1736_083:0650b24": "廣大莊嚴。令諸眾生常得見佛。十令諸眾生",
    "T36n1736_083:0650b25": "悉得通達一切佛法。無量解脫究竟到於無",
    "T36n1736_083:0650b26": "上彼岸。釋曰。具足皆如初句。有一切諸佛",
    "T36n1736_083:0650b27": "恒在正定於一念中遍一切處之言。雖有此",
    "T36n1736_083:0650b28": "無量而心無所依。九本性佛明了見明了即",
    "T36n1736_083:0650b29": "是智身故。四十七云。諸佛世尊有十種知一",
    "T36n1736_083:0650c01": "切法盡無有餘。何等為十。所謂一知過去",
    "T36n1736_083:0650c02": "一切法盡無有餘。二知未來一切法。三知",
    "T36n1736_083:0650c03": "現在一切法。四知一切語言法。五知一切眾",
    "T36n1736_083:0650c04": "生心。六知一切菩薩善根上中下種種分位。",
    "T36n1736_083:0650c05": "七知一切佛圓滿智及諸善根不增不減。八",
    "T36n1736_083:0650c06": "知一切法皆從緣起。九知一切世界種。十",
    "T36n1736_083:0650c07": "知一切法界中如因陀羅網諸差別事。釋",
    "T36n1736_083:0650c08": "曰。十句皆有盡無有餘之言。十隨樂佛普受",
    "T36n1736_083:0650c09": "見者。普能受領隨樂現故。即四十六諸佛世",
    "T36n1736_083:0650c10": "尊於一切世界一切時有十種佛事。何等為",
    "T36n1736_083:0650c11": "十。一者若有眾生專心憶念。則現其前。二",
    "T36n1736_083:0650c12": "者若有眾生心不調順則為說法。三者若",
    "T36n1736_083:0650c13": "有眾生能生淨信必令獲得無量善根。四",
    "T36n1736_083:0650c14": "者若有眾生能入法位。悉能現證無不了",
    "T36n1736_083:0650c15": "知五者教化眾生無有疲厭。六者遊諸",
    "T36n1736_083:0650c16": "佛剎往來無礙。七者大悲不捨一切眾生",
    "T36n1736_083:0650c17": "八者現變化身恒不斷絕九者神通自在",
    "T36n1736_083:0650c18": "未曾休息。十者安住法界能遍觀察是為",
    "T36n1736_083:0650c19": "十。釋曰。斯則普隨眾生之所受也。[0650c19] 疏。又",
    "T36n1736_083:0650c20": "如瑜伽九十下重釋淨戒。先舉所治。後亦",
    "T36n1736_083:0650c21": "有五相下舉其能治。此五亦可對前五。唯",
    "T36n1736_083:0650c22": "三四不次。一由佛許還淨故不自責。二由",
    "T36n1736_083:0650c23": "滅無知不懼天所訶。三已生無犯之意不",
    "T36n1736_083:0650c24": "懼惡名。四於同行悔不懼同行之責。五",
    "T36n1736_083:0650c25": "佛許悔除故不懼惡道。而其實義此五通",
    "T36n1736_083:0650c26": "能治於前五。[0650c26] 疏。俱舍十九云一慢等者然文",
    "T36n1736_083:0650c27": "具有。疏引彼論以釋今經。恐不知主客",
    "T36n1736_083:0650c28": "今重具引。俱舍云。慢七九從三皆通見修",
    "T36n1736_083:0650c29": "斷。瑜伽雜集大同俱舍。今依俱舍。疏中三。",
    "T36n1736_083:0651a01": "一依俱舍列名。二今文下對文開合。三前",
    "T36n1736_083:0651a02": "三即慢下釋文。先別釋初三於中二意初",
    "T36n1736_083:0651a03": "標。次故彼論下全引論文正釋慢義。初一",
    "T36n1736_083:0651a04": "輕人下別釋三句。[0651a04] 疏。四自高下釋過慢。從",
    "T36n1736_083:0651a05": "是於他下全是論文。五中先指同會釋。二有",
    "T36n1736_083:0651a06": "德下將經。就論文具云於他勝謂己勝名",
    "T36n1736_083:0651a07": "慢過慢。慢他過故。六邪慢。論具云於實無",
    "T36n1736_083:0651a08": "德中謂己有德名邪慢。上皆論文下即論",
    "T36n1736_083:0651a09": "釋。從自起誹謗下疏牒今經會通論文。七",
    "T36n1736_083:0651a10": "卑慢中疏以經就論。即自求高座下是。論具",
    "T36n1736_083:0651a11": "足云。於多分勝謂己少劣。名為卑慢餘皆",
    "T36n1736_083:0651a12": "疏釋。八亦邪慢者。即見有德人下是也。嚬慼",
    "T36n1736_083:0651a13": "&#x9E81;獷即是惡行。此即將前論中成就惡行收",
    "T36n1736_083:0651a14": "之。九言我慢所吞故者。以經釋成知是我",
    "T36n1736_083:0651a15": "慢。若論具云。執我我所令心高舉名為我",
    "T36n1736_083:0651a16": "慢。恃我起故。釋曰。疏以易故不引論釋",
    "T36n1736_083:0651a17": "十即增上慢下。疏中先以經會論。後其但以",
    "T36n1736_083:0651a18": "下隨難重釋。前中具足論云。未得謂得名",
    "T36n1736_083:0651a19": "增上慢。瑜伽云。己無實德謂己有德。雜集",
    "T36n1736_083:0651a20": "云。謂於未得上勝證法計己已得上勝證",
    "T36n1736_083:0651a21": "法。疏會釋論文易可知。上論偈云。慢七九",
    "T36n1736_083:0651a22": "從三者。即是九慢從前七慢三慢而生。言",
    "T36n1736_083:0651a23": "九慢者。發智論云。一我勝慢類二我等慢類",
    "T36n1736_083:0651a24": "三我劣慢類四有勝我慢類。五有等我慢類。",
    "T36n1736_083:0651a25": "六有劣我慢類。七無勝我慢類。八無等我慢",
    "T36n1736_083:0651a26": "類。九無劣我慢類。言從三者。一慢。二過慢",
    "T36n1736_083:0651a27": "三卑慢。初三中一我勝慢類。從前過慢出。",
    "T36n1736_083:0651a28": "二我等慢類從前慢出。三我劣慢類從卑",
    "T36n1736_083:0651a29": "慢出。四五六三如次。從卑慢及慢并過慢",
    "T36n1736_083:0651b01": "出。七八九三如次從慢過慢卑慢中出。釋",
    "T36n1736_083:0651b02": "曰。然上九慢既從三生。則成三三皆有別",
    "T36n1736_083:0651b03": "相。論更不釋細詳可見。但有難云。問於多",
    "T36n1736_083:0651b04": "分勝謂己劣卑慢可成。有高處故無劣我",
    "T36n1736_083:0651b05": "慢。高處是何。答謂自愛樂勝有情聚反顧",
    "T36n1736_083:0651b06": "己身。雖知極劣而自尊重得成無劣。我慢",
    "T36n1736_083:0651b07": "類也。言皆通見修斷者。七九同故云皆通",
    "T36n1736_083:0651b08": "也緣見所斷起者名見所斷。緣事起者名",
    "T36n1736_083:0651b09": "修所斷。[0651b09] 疏。若約八慢等者。即刊定意涅槃成",
    "T36n1736_083:0651b10": "實者。皆有八慢。天台智者引文殊問經。釋",
    "T36n1736_083:0651b11": "法華八鳥。明八慢。謂一盛壯慢如&#x9D44;。二性",
    "T36n1736_083:0651b12": "慢如梟。三富慢如鵰。四自在慢如鷲。五壽",
    "T36n1736_083:0651b13": "命慢如烏。六聰明慢如鵲。七行善慢如鳩。",
    "T36n1736_083:0651b14": "九色慢如鴿(五十九經)疏諸經論中多用初緣",
    "T36n1736_083:0651b15": "者。謂今此菩薩自然化生等。智論皆然。探",
    "T36n1736_083:0651b16": "玄記有問云。據此經兜率命終即入胎等。",
    "T36n1736_083:0651b17": "何故梁攝論明化身二十年在中陰。真諦",
    "T36n1736_083:0651b18": "三藏金光明疏中釋云。有小乘別部云。聽",
    "T36n1736_083:0651b19": "待父母受生竟故二十年在中陰。釋曰。此",
    "T36n1736_083:0651b20": "乃機見不同故。言二十年等多小劣見。[0651b20] 疏。",
    "T36n1736_083:0651b21": "五乘願化生者。明非沒生也。[0651b21] 疏。誰能於佛",
    "T36n1736_083:0651b22": "恃種族者。瑞應經云。從劫初已來代代相",
    "T36n1736_083:0651b23": "承。作轉輪聖王。近來四代雖不作轉輪聖",
    "T36n1736_083:0651b24": "王。而作人中之王明是萬代金輪之種。故種",
    "T36n1736_083:0651b25": "族無上。[0651b25] 疏。說智慧藏為胎藏者。顯智德生",
    "T36n1736_083:0651b26": "佛。以離垢藏即是斷德。以法界藏即五藏之",
    "T36n1736_083:0651b27": "一。正是法身。八即般若九即解脫。乃用三",
    "T36n1736_083:0651b28": "德為胎藏耳。故下疏合為能所。證智之與",
    "T36n1736_083:0651b29": "斷皆能證也。[0651b29] 疏。十方各行七步者。即涅槃第",
    "T36n1736_083:0651c01": "四如來性品云。善男子此閻浮提林微尼園。",
    "T36n1736_083:0651c02": "示現從母摩耶而生。生已即能東行七步。",
    "T36n1736_083:0651c03": "唱如是言。我於人天阿修羅中最尊最上。",
    "T36n1736_083:0651c04": "父母人天見以驚喜生希有心。而諸人等",
    "T36n1736_083:0651c05": "謂見嬰兒。而我此身無量劫來久離染法。",
    "T36n1736_083:0651c06": "如是身者即是法身。非是肉血筋脈骨髓之",
    "T36n1736_083:0651c07": "所成立。隨順世間眾生法故示為嬰兒。南",
    "T36n1736_083:0651c08": "行七步示現欲為無量眾生作上福田。西",
    "T36n1736_083:0651c09": "行七步示現生盡永斷老死是最後身。北行",
    "T36n1736_083:0651c10": "七步示現已度諸有生死。東行七步示為眾",
    "T36n1736_083:0651c11": "生而作導首。四維七步示現斷滅種種煩",
    "T36n1736_083:0651c12": "惱四魔種性。成於如來應供正遍知。上行七",
    "T36n1736_083:0651c13": "步示現不為不淨之物而所染污。猶如虛",
    "T36n1736_083:0651c14": "空。下行七步示現法雨滅地獄火。令彼眾生",
    "T36n1736_083:0651c15": "受安隱樂。毀禁戒者示作霜雹。[0651c15] 疏。顯自在",
    "T36n1736_083:0651c16": "奇特下。總顯大意。[0651c16] 疏。如瞿波者。七十五",
    "T36n1736_083:0651c17": "中廣說因起。[0651c17] 疏。三一言罵佛。六載受饑緣",
    "T36n1736_083:0651c18": "如大乘方便經第二者經有三卷。亦編入寶",
    "T36n1736_083:0651c19": "積部中。當第一百六十八。此即當一百七經。",
    "T36n1736_083:0651c20": "先總云。善男子汝今善聽。以何因緣菩薩苦",
    "T36n1736_083:0651c21": "行六年。善男子非是菩薩宿業餘報受此苦",
    "T36n1736_083:0651c22": "也。欲令眾生於一切惡業報中生厭患心",
    "T36n1736_083:0651c23": "歸向菩提。釋曰下經文廣今當略引。復次善",
    "T36n1736_083:0651c24": "男子昔迦葉佛時。有婆羅門子名樹提。有",
    "T36n1736_083:0651c25": "親友五人久近惡友失菩提心。奉事外道",
    "T36n1736_083:0651c26": "不能信解佛語佛法。彼師自言我是世尊。",
    "T36n1736_083:0651c27": "樹提欲引五人轉其邪心。至瓦師所作如",
    "T36n1736_083:0651c28": "是言。我不欲見禿頭道人。何有禿人能",
    "T36n1736_083:0651c29": "得菩提道。菩提之道甚深難得。後經少時",
    "T36n1736_083:0652a01": "與彼五人在一屏處。瓦師往彼讚佛功德。",
    "T36n1736_083:0652a02": "令住見佛。樹提思惟五人根生。我若讚佛",
    "T36n1736_083:0652a03": "必彼生疑。自護本願故。般若波羅蜜報行",
    "T36n1736_083:0652a04": "方便故作如是言。我不欲見禿頭道人。何",
    "T36n1736_083:0652a05": "有禿人能得菩提。菩提之道甚深難得。云",
    "T36n1736_083:0652a06": "般若波羅報者菩薩行般若波羅蜜無有",
    "T36n1736_083:0652a07": "菩提想。無有佛想不見佛菩提。不於內",
    "T36n1736_083:0652a08": "外中間見菩提。知菩提空故行於方便。作",
    "T36n1736_083:0652a09": "如是語。後於一時與五人在河水邊。瓦",
    "T36n1736_083:0652a10": "師承佛神力即至其所。讚佛難遇固不肯",
    "T36n1736_083:0652a11": "去。瓦師遂捉其髮牽至彼所。五人隨往彼",
    "T36n1736_083:0652a12": "之國法。執人髮者罪應至死。時人見之皆",
    "T36n1736_083:0652a13": "言佛有何德。乃令瓦師忘死引之。既至佛",
    "T36n1736_083:0652a14": "所。五人禮敬發心呵責樹提。又聞佛德辯",
    "T36n1736_083:0652a15": "才發菩提心。為說菩薩藏不退轉陀羅尼金",
    "T36n1736_083:0652a16": "剛句無生法忍。五人得無生忍。釋曰。是如",
    "T36n1736_083:0652a17": "菩薩為化五人般若觀空而發於言。即大",
    "T36n1736_083:0652a18": "乘方便豈有報耶。[0652a18] 疏。四五濁眾生皆有重",
    "T36n1736_083:0652a19": "罪至亦如彼說者。即其後經云。復次菩薩爾",
    "T36n1736_083:0652a20": "時為化五人示自業報。使餘若知不知苦",
    "T36n1736_083:0652a21": "樂報者念言。一言誹謗迦葉佛而彼菩薩得",
    "T36n1736_083:0652a22": "解脫。況我不知而作惡言。是故我今當自",
    "T36n1736_083:0652a23": "悔除一切過業更不得作。釋曰。然化五人",
    "T36n1736_083:0652a24": "言義明顯示六年之意。事猶未顯恐是五人",
    "T36n1736_083:0652a25": "兼已為六耳。彼五人似當五俱輪。經文又",
    "T36n1736_083:0652a26": "云。為伏諸外道日食一麻一麥。故又為化",
    "T36n1736_083:0652a27": "五千二百&#x9E81;行諸天及外神仙&#x9E81;行菩薩。是",
    "T36n1736_083:0652a28": "名菩薩摩訶薩行於方便。[0652a28] 疏。皆言示者。久",
    "T36n1736_083:0652a29": "已降故者即涅槃第二。佛許受純陀之供",
    "T36n1736_083:0652b01": "云。純陀。施食有二果報無差。何等為二。一",
    "T36n1736_083:0652b02": "者受已得阿耨多羅三藐三菩提。二者受已",
    "T36n1736_083:0652b03": "入於涅槃。純陀不受此言廣難如來。謂二",
    "T36n1736_083:0652b04": "女先施。是雜食身非金剛身常身法身等。豈",
    "T36n1736_083:0652b05": "得言同佛。答云。爾時破壞四魔今入涅槃。",
    "T36n1736_083:0652b06": "亦破四魔。是故我言亦施果報等無差別。末",
    "T36n1736_083:0652b07": "後云。如來之身已於無量阿僧祇劫不受",
    "T36n1736_083:0652b08": "飲食。釋曰。此身不受飲食。則顯此身久已",
    "T36n1736_083:0652b09": "降魔。[0652b09] 疏。魔王多是大菩薩者。即淨名經當",
    "T36n1736_083:0652b10": "第二卷不思議品。因說室句廣坐。皆不思",
    "T36n1736_083:0652b11": "議解脫之力方便廣說不思議事。迦葉悲歎",
    "T36n1736_083:0652b12": "竟。爾時維摩詰語大迦葉言。仁者十方無",
    "T36n1736_083:0652b13": "量阿僧祇世界中作魔王者。多是住不可",
    "T36n1736_083:0652b14": "思議解脫菩薩。以方便力教化眾生現作",
    "T36n1736_083:0652b15": "魔王。即其文也。[0652b15] 疏。無有惡魔下。亦大乘方便",
    "T36n1736_083:0652b16": "經意。下指經文。具足經云。菩薩坐菩提樹",
    "T36n1736_083:0652b17": "下。使惡魔波旬至菩提樹下。不欲令菩薩",
    "T36n1736_083:0652b18": "成就阿耨多羅三藐三菩提。善男子。魔本",
    "T36n1736_083:0652b19": "不能至菩提樹下。若我不召而能來者無",
    "T36n1736_083:0652b20": "有是處。善男子。爾時菩薩坐菩提樹下。如",
    "T36n1736_083:0652b21": "是思惟於四天下誰最尊第一。此四天下",
    "T36n1736_083:0652b22": "今為屬誰。菩薩即知惡魔波旬欲界最尊。今",
    "T36n1736_083:0652b23": "我與魔共&#x9B2A;。魔若不如一切欲界所有眾生",
    "T36n1736_083:0652b24": "悉皆不如。爾時諸天人眾和合。而來到菩",
    "T36n1736_083:0652b25": "提樹下。到已必發清淨信心。下取意引。魔",
    "T36n1736_083:0652b26": "眾天眾八部見菩薩遊戲發菩提心。盡得",
    "T36n1736_083:0652b27": "解脫故。疏云勝降餘伏。[0652b27] 疏。一示德諍者。小",
    "T36n1736_083:0652b28": "人力諍故。二破魔佛誰愈者愈猶勝也。經文",
    "T36n1736_083:0652b29": "自顯亦方便經意。第三緣即彼經次文云。善",
    "T36n1736_083:0652c01": "男子菩薩如是思惟已。放眉間白毫相光。能",
    "T36n1736_083:0652c02": "令波旬宮殿黑暗。爾時三千大千世界以光",
    "T36n1736_083:0652c03": "明照故。普令大明。此光明中出如是聲。彼",
    "T36n1736_083:0652c04": "釋種子出家學道。今當成阿耨多羅三藐三",
    "T36n1736_083:0652c05": "菩提。過魔境界勝出魔眾。減損當來一切",
    "T36n1736_083:0652c06": "魔眾。令彼菩薩與魔共戰。善男子爾時波旬",
    "T36n1736_083:0652c07": "聞是聲已。心大憂愁如箭入心。時魔波旬",
    "T36n1736_083:0652c08": "嚴四種兵。滿三十六由旬欲為留難。菩薩",
    "T36n1736_083:0652c09": "爾時住大慈悲及大智慧。以智慧金色之手。",
    "T36n1736_083:0652c10": "而以指地。一切魔眾尋即散壞魔眾。壞已八",
    "T36n1736_083:0652c11": "萬四千億天龍鬼神乾闥婆阿修羅迦樓羅緊",
    "T36n1736_083:0652c12": "那羅魔&#x777A;羅伽拘槃茶。如是大眾見菩薩威",
    "T36n1736_083:0652c13": "德身體殊妙容顏端嚴威力勇健。發阿耨多",
    "T36n1736_083:0652c14": "羅三藐三菩提心。是名菩薩摩訶薩行於方",
    "T36n1736_083:0652c15": "便。釋曰。疏但義引耳。疏及本行集者。大意",
    "T36n1736_083:0652c16": "則同但文廣耳。故彼經意。諸天本見魔王自",
    "T36n1736_083:0652c17": "在將謂勝佛。故決彼疑令知佛勝。七一",
    "T36n1736_083:0652c18": "被者。亦涅槃經云。爾時欲界主魔王波旬。",
    "T36n1736_083:0652c19": "與其眷屬諸天采女無量無邊阿僧祇眾。開",
    "T36n1736_083:0652c20": "地獄門施清淨水。因而告曰。汝等今者無",
    "T36n1736_083:0652c21": "所能為。唯當專念如來應正遍知。建立最",
    "T36n1736_083:0652c22": "後隨喜供養。令汝等長夜中獲安隱樂。時",
    "T36n1736_083:0652c23": "魔波旬即於地獄息諸刀劍等。次云。持諸",
    "T36n1736_083:0652c24": "供具勝過一切人天所設。其蓋小者覆中千",
    "T36n1736_083:0652c25": "界。來至佛所稽首佛足白佛言。我等今者",
    "T36n1736_083:0652c26": "愛樂大乘守護大乘。世尊若有善男子善",
    "T36n1736_083:0652c27": "女人。為供養故。為怖畏故。為誑他故。為",
    "T36n1736_083:0652c28": "財利故。為隨他故受是大乘或真或偽我",
    "T36n1736_083:0652c29": "等爾時當為是人除滅怖畏。說如是&#x546A;。[0652c29] 啅",
    "T36n1736_083:0653a01": "枳&#x54A4;&#x54A4;羅啅枳盧訶&#x96B7;摩訶盧訶&#x96B7;訶囉遮",
    "T36n1736_083:0653a02": "囉多囉莎訶[0653a02] 釋曰。此即翻護法文也。[0653a02] 疏。小",
    "T36n1736_083:0653a03": "乘以眼智明覺繫於四諦等者。已見出現法",
    "T36n1736_083:0653a04": "輪章中。[0653a04] 疏。次四智具即四悉檀者。問明已",
    "T36n1736_083:0653a05": "廣。即智論第一論別有解釋。總名悉檀者。諸",
    "T36n1736_083:0653a06": "三藏譯皆云義宗。具云悉檀多。有云遍施",
    "T36n1736_083:0653a07": "乃意釋耳。疏第十涅槃下初總明。後初二下",
    "T36n1736_083:0653a08": "別釋。此中即用涅槃第二經因三修比丘",
    "T36n1736_083:0653a09": "歎無常等以為上想。佛廣訶之。後為正說",
    "T36n1736_083:0653a10": "云。汝等若言我亦修習無常苦無我想。是三",
    "T36n1736_083:0653a11": "種修無有實義。我今當說勝三修法。苦者",
    "T36n1736_083:0653a12": "計樂樂者計苦。是顛倒法。無常計常常計",
    "T36n1736_083:0653a13": "無常。是顛倒法。無我計我我計無我。是顛",
    "T36n1736_083:0653a14": "倒法。不淨計淨淨計不淨。是顛倒法。如是",
    "T36n1736_083:0653a15": "等四顛倒法。是人不知正修諸法。汝諸比丘",
    "T36n1736_083:0653a16": "於苦法中生於樂想。於無常中生於常想。",
    "T36n1736_083:0653a17": "於無我中生於我想。於不淨中生於淨想。",
    "T36n1736_083:0653a18": "世間亦有常樂我淨。出世亦有常樂我淨。世",
    "T36n1736_083:0653a19": "間法者。有字無義。出世法者。有字有義。何",
    "T36n1736_083:0653a20": "以故。世間之法有四顛倒故不知義。所以",
    "T36n1736_083:0653a21": "者何。有想倒心倒見倒。以三倒故世間之",
    "T36n1736_083:0653a22": "人樂中見苦常見無常。我見無我淨見不",
    "T36n1736_083:0653a23": "淨是名顛倒。以顛倒故。世間知字而不知",
    "T36n1736_083:0653a24": "義。何等為義。無我者名為生死。我者名為",
    "T36n1736_083:0653a25": "如來。無常者聲聞緣覺。常者如來法身。苦者",
    "T36n1736_083:0653a26": "一切外道。樂者即是涅槃。不淨者即有為法。",
    "T36n1736_083:0653a27": "淨者諸佛菩薩所有正法。是名不顛倒。以不",
    "T36n1736_083:0653a28": "倒故知字知義。若欲遠離四顛倒者。應",
    "T36n1736_083:0653a29": "知如是常樂我淨。釋曰。上具引經者。以此",
    "T36n1736_083:0653b01": "十句多分用故。三明涅槃是樂者。翻上無",
    "T36n1736_083:0653b02": "樂即是第二。言以涅槃下出得樂名所以。",
    "T36n1736_083:0653b03": "四翻色身無常者。文中有三。初正釋。即上",
    "T36n1736_083:0653b04": "涅槃。云常者如來法身。二故晉經下引證成",
    "T36n1736_083:0653b05": "是常義。以今經文闕常字故。恐人誤謂此",
    "T36n1736_083:0653b06": "顯淨德。故次引證。三以法身下釋成法身",
    "T36n1736_083:0653b07": "&#x5FA7;得常名之所以也兼顯此用法身之言。",
    "T36n1736_083:0653b08": "以是三德大涅槃故。今已出下顯與涅槃",
    "T36n1736_083:0653b09": "經小異之相疏。次三明生死無我者。即上",
    "T36n1736_083:0653b10": "經云無我者。所謂生死。[0653b10] 疏。八明涅槃是堅",
    "T36n1736_083:0653b11": "即自在我者。涅槃二十七云。我者謂大涅槃。",
    "T36n1736_083:0653b12": "上第二云。我者即是如來。自約別義至下",
    "T36n1736_083:0653b13": "當釋。今明涅槃故說涅槃為我義耳。言亦",
    "T36n1736_083:0653b14": "兼常義者。以有堅牢言故。然常已配法身",
    "T36n1736_083:0653b15": "故此屬我。[0653b15] 疏。九翻有為等者。疏文有三。初",
    "T36n1736_083:0653b16": "正釋。即上涅槃。云淨者諸佛菩薩正法無生",
    "T36n1736_083:0653b17": "無起。般若體故亦名正法。遠公云。正法偏",
    "T36n1736_083:0653b18": "名淨者。以治障故。彼約三寶之中法寶說",
    "T36n1736_083:0653b19": "之。二然是下正顯今經淨法之體性淨涅槃",
    "T36n1736_083:0653b20": "三德本具不由治淨隨緣生死。即經云。而",
    "T36n1736_083:0653b21": "有聚集散壞即相之性即無生無。起如是方",
    "T36n1736_083:0653b22": "是涅槃正法。以約涅槃說於淨德。不同涅",
    "T36n1736_083:0653b23": "槃第二別約正法。三涅槃第二下會通涅",
    "T36n1736_083:0653b24": "槃。第二涅槃就於義如來為我。今說涅槃",
    "T36n1736_083:0653b25": "故不同彼。疏然常等四德下二正釋上文",
    "T36n1736_083:0653b26": "與涅槃不同之由。涅槃二十七云。空者所謂",
    "T36n1736_083:0653b27": "生死。不空者謂大涅槃。無常者所謂生死。常",
    "T36n1736_083:0653b28": "者謂大涅槃。無我者所謂生死。我者謂大涅",
    "T36n1736_083:0653b29": "槃。苦者所謂生死。樂者謂大涅槃等。即具四",
    "T36n1736_083:0653c01": "德則如來正法亦具四德。言從其別義。",
    "T36n1736_083:0653c02": "各顯不同者。即涅槃第二意也。遠公亦云常",
    "T36n1736_083:0653c03": "樂我常理實通遍一切佛法。然今隱顯我偏",
    "T36n1736_083:0653c04": "就人。餘三就法。我是佛者自在名我。自在",
    "T36n1736_083:0653c05": "之用在於佛人故說為我。又復我者人之別",
    "T36n1736_083:0653c06": "稱。故就佛人而說其我常法身者。佛體顯",
    "T36n1736_083:0653c07": "本法成。性出自古體無變易。順常義顯故",
    "T36n1736_083:0653c08": "說為常。樂云涅槃者。涅槃是滅滅離眾",
    "T36n1736_083:0653c09": "苦寂滅義顯故說為樂。淨是法者謂三寶中",
    "T36n1736_083:0653c10": "法寶之體。能治超勝故說為淨。釋曰。上來疏",
    "T36n1736_083:0653c11": "中多已用之。就義穩便小有改易。[0653c11] 疏。上以",
    "T36n1736_083:0653c12": "四榮下結成破倒。廣如四地略如上引涅",
    "T36n1736_083:0653c13": "槃之文偈中。疏菩薩迦樓羅下。其中第五",
    "T36n1736_083:0653c14": "偈云菩薩智光月等者。論經云。菩薩清涼月",
    "T36n1736_083:0653c15": "遊於畢竟空。乘光照三界心法無不現",
    "T36n1736_083:0653c16": "餘可知。",
    "T36n1736_083:0653c17": "入法界品第三十九[0653c17] 疏。初來意等者。分來品",
    "T36n1736_083:0653c18": "來二意。先約四分以明來意。後亦遠答下",
    "T36n1736_083:0653c19": "就前總別以明來意。九會共答十海問故。",
    "T36n1736_083:0653c20": "疏會品下此中亦合有三來意。然離世間",
    "T36n1736_083:0653c21": "雖亦一會一分一品。而其所對分會品差有",
    "T36n1736_083:0653c22": "三來意。此中前無分會品別對故但為一。",
    "T36n1736_083:0653c23": "[0653c23] 疏。三品名者。疏文有三。初總明。二得名。三",
    "T36n1736_083:0653c24": "釋名。[0653c24] 疏。然法含持軌下第二得名先釋法後",
    "T36n1736_083:0653c25": "界有下釋界於中二。一約理法界。二雙約",
    "T36n1736_083:0653c26": "事理法界。前中言梁論十五者。彼本論云。",
    "T36n1736_083:0653c27": "復次諸佛法界恒時應具有五業。釋論云。此",
    "T36n1736_083:0653c28": "中明法身業。而言諸佛法界者。欲顯法",
    "T36n1736_083:0653c29": "身含法界五義等餘同。疏。論下結云由法",
    "T36n1736_083:0654a01": "身含法界五義。諸菩薩應見法身恒與五",
    "T36n1736_083:0654a02": "業相應。無時暫離其五業。謂除有情災患",
    "T36n1736_083:0654a03": "業等。上文引竟。然正是此下論文。若世親",
    "T36n1736_083:0654a04": "論無此五義但說五業耳。五義可知。[0654a04] 疏。",
    "T36n1736_083:0654a05": "復有持義下第二雙約事理釋法界。於中",
    "T36n1736_083:0654a06": "先標三義。後然持曲有三下別釋持義。及以",
    "T36n1736_083:0654a07": "法持自體義餘二可知。[0654a07] 疏。於中下三釋名。",
    "T36n1736_083:0654a08": "然直語一法則無六釋。故會六釋唯釋界",
    "T36n1736_083:0654a09": "字。於前五中除前二兼於後三故有六",
    "T36n1736_083:0654a10": "義。皆唯持業從心境合目下即通品名會",
    "T36n1736_083:0654a11": "六釋耳。疏第三宗趣。其無始時來界已見",
    "T36n1736_083:0654a12": "問明。[0654a12] 疏。及五種色并八無為者。五種色即雜",
    "T36n1736_083:0654a13": "集第一云法界處所攝色者。略有五種。謂極",
    "T36n1736_083:0654a14": "略色。極&#x9008;色受所引色遍計所起色定自在",
    "T36n1736_083:0654a15": "所生色。極略色者。謂極微色。極&#x9008;色者。謂",
    "T36n1736_083:0654a16": "離餘礙觸色。受所引色者。謂無表色。遍計",
    "T36n1736_083:0654a17": "所起色者。謂影像色。定自在所生色者。謂",
    "T36n1736_083:0654a18": "解脫靜慮所行境色。前釋&#x9008;色云。謂離餘",
    "T36n1736_083:0654a19": "礙觸方所可得。又釋空一顯色云。謂上所",
    "T36n1736_083:0654a20": "見青等顯色。就此二色析至極少名極&#x9008;",
    "T36n1736_083:0654a21": "色。餘之色義已見上文。言八無為者。已見",
    "T36n1736_083:0654a22": "十藏。謂六中開真如為三性故。其無礙門",
    "T36n1736_083:0654a23": "亦見問明。不合不散即不一不異義也。[0654a23] 疏。二",
    "T36n1736_083:0654a24": "無寄門者。然形奪要二相假無寄則當法自",
    "T36n1736_083:0654a25": "離故不同也。相及俗諦皆有為性。及真諦皆",
    "T36n1736_083:0654a26": "無為。言非二名言所能至者言語道斷故。表",
    "T36n1736_083:0654a27": "義名言不能至也。心行處滅故。顯境名言所",
    "T36n1736_083:0654a28": "不能至。從解深密下引證俱非。疏一普攝",
    "T36n1736_083:0654a29": "門者。謂不壞前四門之相而為一致故。故",
    "T36n1736_083:0654b01": "引善財隨事差別。皆入法界後圓融門。纔",
    "T36n1736_083:0654b02": "舉一門即融諸門。然以理融事令事如理",
    "T36n1736_083:0654b03": "以事顯理令理如事。故云理非無分。謂",
    "T36n1736_083:0654b04": "理即事事既有分理亦有分。不爾真理不",
    "T36n1736_083:0654b05": "即事故。理既如事隨舉一法即一法界。若",
    "T36n1736_083:0654b06": "舉多法即多法界。然由一非一故下。復融",
    "T36n1736_083:0654b07": "上一異。一若定一不能即諸。以一即理故",
    "T36n1736_083:0654b08": "即非一。以非一故能即諸也。以非一故與",
    "T36n1736_083:0654b09": "諸不異。下句翻此準事顯理既互相即。則",
    "T36n1736_083:0654b10": "涉入重重方成無障礙義。引善財證暫時",
    "T36n1736_083:0654b11": "執手明時圓融。纔入樓閣明處圓融。[0654b11] 疏。上",
    "T36n1736_083:0654b12": "來五門下總結圓融。總即法界別有五種。同",
    "T36n1736_083:0654b13": "則十門皆同法界。異則有為與無為等相",
    "T36n1736_083:0654b14": "望有差。成則五義共成法界。壞則有為自",
    "T36n1736_083:0654b15": "住有為。餘四亦爾。[0654b15] 疏。二明能入下先別列",
    "T36n1736_083:0654b16": "五門。後此五下對前料揀。言如其次第各是",
    "T36n1736_083:0654b17": "一門者。一有為法界本有種子差別之法。但",
    "T36n1736_083:0654b18": "在明信。二無為之理性淨妙德皆須明解。",
    "T36n1736_083:0654b19": "三亦有為亦無為。法界事理有異必須雙行。",
    "T36n1736_083:0654b20": "四非有為非無為界。雙遣玄寂唯證方契。五",
    "T36n1736_083:0654b21": "無障礙非滿不窮顯義多門。為此別配取",
    "T36n1736_083:0654b22": "義圓備互遍方周。若無信心安能見理。況",
    "T36n1736_083:0654b23": "無障礙無信安窮。[0654b23] 疏。第二法界類別者。上來",
    "T36n1736_083:0654b24": "雖有五界通該諸法。今於總法開從別",
    "T36n1736_083:0654b25": "類。然類開五門。五門各五。初二文顯。後三",
    "T36n1736_083:0654b26": "文隱。[0654b26] 疏。五無障礙法界者。此中亦有五義。",
    "T36n1736_083:0654b27": "一前四融為一味。二四相歷然故云一異無",
    "T36n1736_083:0654b28": "障礙。三一異雙存。四一異互奪雙泯絕。故云",
    "T36n1736_083:0654b29": "存亡不礙。五自在圓融。謂欲一則一欲異則",
    "T36n1736_083:0654c01": "異。欲存即存欲泯便泯。異不礙一泯不礙",
    "T36n1736_083:0654c02": "存。方為自在。常一常異常存常泯名為圓",
    "T36n1736_083:0654c03": "融疏此五能所如次及通可以意得者。通則",
    "T36n1736_083:0654c04": "隨一能入遍入五所。入隨一所入皆用",
    "T36n1736_083:0654c05": "五能斯為正意。言如次者一身入法法界。",
    "T36n1736_083:0654c06": "二智入人法界。三身智俱存入無二法界。四",
    "T36n1736_083:0654c07": "身智俱泯入人法俱泯法界。五人法圓融入",
    "T36n1736_083:0654c08": "無障礙法界。此為第三能所渾融無二中之",
    "T36n1736_083:0654c09": "五句也。[0654c09] 疏。四能所謂融形奪俱泯者。此亦有",
    "T36n1736_083:0654c10": "五。一以所奪能唯法界。二以能奪所唯能",
    "T36n1736_083:0654c11": "入。三能所俱存。四能所俱泯。五此四圓融無",
    "T36n1736_083:0654c12": "有前後。[0654c12] 疏。五一異存亡無礙具足者。亦有",
    "T36n1736_083:0654c13": "五句。一能所一味。二能所歷然。三一異雙存。",
    "T36n1736_083:0654c14": "四一異雙泯。五上之四句無礙具足。故令如",
    "T36n1736_083:0654c15": "理思之。"
}