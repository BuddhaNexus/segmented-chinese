{
    "T53n2122_097:0997c21": "法苑珠林卷第九十七",
    "T53n2122_097:0997c23": "西明寺沙門釋道世撰",
    "T53n2122_097:0997c24": "送終篇第九十七(此有四部)",
    "T53n2122_097:0997c25": "述意部捨命部遣送部受生部",
    "T53n2122_097:0997c26": "述意部第一",
    "T53n2122_097:0997c27": "[0997c27] 惟四大毒器有穢斯充。六賊狂主是境皆著。",
    "T53n2122_097:0997c28": "無復逆流之期。唯有循環之勢。至如析一毛",
    "T53n2122_097:0997c29": "以利天下。則&#x608B;而弗為。撤一餐以續餘糧。",
    "T53n2122_097:0998a01": "則惜而不與。淪滯生死。封執有為。諸佛為",
    "T53n2122_097:0998a02": "其斂眉。菩薩於茲泣血。竊見俗徒貴勝父母",
    "T53n2122_097:0998a03": "喪亡。多造葬儀廣殺生命。聚集親族供待賓",
    "T53n2122_097:0998a04": "客。苟求現勝不避業因。或畏外譏不修內",
    "T53n2122_097:0998a05": "典。所以父亡於斯重苦。母終偏增湯炭。是",
    "T53n2122_097:0998a06": "以宛轉三界綿歷六道。四趣易歸萬劫難啟。",
    "T53n2122_097:0998a07": "痛慈母之幽靈。愍逆子之酬毒。但亢陽如久",
    "T53n2122_097:0998a08": "必思甘雨之澤。災癘若多。剋待良醫之藥。惟",
    "T53n2122_097:0998a09": "斯考妣既是凡夫。能無惡業。罪因不滅。苦",
    "T53n2122_097:0998a10": "報難排。若不憑諸勝福。樂果何容得證。庶",
    "T53n2122_097:0998a11": "使臨終發願令入屍陀。葬具資身並修功德。",
    "T53n2122_097:0998a12": "冀濟飛走之飢。得免將來之債也。",
    "T53n2122_097:0998a13": "[0998a13] 如十二品生死經云。佛言。人死有十二品。",
    "T53n2122_097:0998a14": "何等十二。一曰無餘死者。謂羅漢。無所著",
    "T53n2122_097:0998a15": "也。二曰度於死者。謂阿那含。不復還也。三",
    "T53n2122_097:0998a16": "曰有餘死者。謂斯陀含。往而還也。四曰學度",
    "T53n2122_097:0998a17": "死者。謂須陀洹。見道&#x8FF9;也。五曰無欺死者。",
    "T53n2122_097:0998a18": "謂八等人也。六曰歡喜死者。謂行一心也。七",
    "T53n2122_097:0998a19": "曰數數死者。謂惡戒人也。八曰悔死者。謂凡",
    "T53n2122_097:0998a20": "夫也。九曰橫死者。謂孤獨苦也。十曰縛著",
    "T53n2122_097:0998a21": "死者。謂畜生也。十一曰燒灼死者。謂地獄",
    "T53n2122_097:0998a22": "也。十二曰飢渴死者。謂餓鬼也。比丘當曉",
    "T53n2122_097:0998a23": "知是。勿為放逸也。",
    "T53n2122_097:0998a24": "[0998a24] 又淨度三昧經云。若人造善惡業生天墮獄。",
    "T53n2122_097:0998a25": "臨命終時各有迎人。病欲死時眼自見來迎。",
    "T53n2122_097:0998a26": "應生天上者。天人持天衣伎樂來迎。應生",
    "T53n2122_097:0998a27": "他方者。眼見尊人為說妙言。若為惡墮地獄",
    "T53n2122_097:0998a28": "者。眼見兵士持刀楯矛戟索圍繞之。所見",
    "T53n2122_097:0998a29": "不同。口不能言。各隨所作得其果報。天無",
    "T53n2122_097:0998b01": "枉濫平直無二。隨其所作天網治之。",
    "T53n2122_097:0998b02": "[0998b02] 又華嚴經云。人欲終時見中陰相。若行惡業",
    "T53n2122_097:0998b03": "者。見三惡受苦。或見閻羅持諸兵仗囚執",
    "T53n2122_097:0998b04": "將去。或聞苦聲。若行善者。見諸天宮殿伎",
    "T53n2122_097:0998b05": "女莊嚴游戲快樂如是勝事。",
    "T53n2122_097:0998b06": "[0998b06] 又法句喻經云。昔佛在祇桓精舍。為天人",
    "T53n2122_097:0998b07": "說法。有一長者。居在路側財富無數。正有一",
    "T53n2122_097:0998b08": "子。其年二十。新為聚妻。未滿七日。夫婦相",
    "T53n2122_097:0998b09": "敬。欲至後園。上春三月看戲園中。有一柰",
    "T53n2122_097:0998b10": "樹。高大好華。婦欲得華無人取與。夫為上",
    "T53n2122_097:0998b11": "樹。乃至細枝枝折墮死。居家大小奔走兒",
    "T53n2122_097:0998b12": "所。呼天號哭斷絕復穌。聞者莫不傷心。",
    "T53n2122_097:0998b13": "棺斂送還家啼不止。世尊愍傷其愚。往問訊",
    "T53n2122_097:0998b14": "之。長者室家大小見佛。悲感作禮具陳辛",
    "T53n2122_097:0998b15": "苦。佛語長者。止息聽法。萬物無常。不可久",
    "T53n2122_097:0998b16": "保。生則有死。罪福相追。此兒三處為其哭",
    "T53n2122_097:0998b17": "泣。懊惱斷絕亦復難勝。竟為誰子。何者為",
    "T53n2122_097:0998b18": "親。於是世尊即說偈言。",
    "T53n2122_097:0998b19": " 命如華果熟  常恐會零落",
    "T53n2122_097:0998b20": " 已生皆有苦  孰能致不死",
    "T53n2122_097:0998b21": " 從初樂愛欲  可望入胞影",
    "T53n2122_097:0998b22": " 受形命如電  晝夜流難止",
    "T53n2122_097:0998b23": " 是身為死物  精神無形法",
    "T53n2122_097:0998b24": " 作命死復生  罪福則不亡",
    "T53n2122_097:0998b25": " 終始非一世  從癡愛長久",
    "T53n2122_097:0998b26": " 自作受苦樂  身死神不喪",
    "T53n2122_097:0998b27": "[0998b27] 長者聞得意解忘憂。長跪白佛。此兒宿命作",
    "T53n2122_097:0998b28": "何罪釁。盛美之壽而便中夭。唯願解說本所",
    "T53n2122_097:0998b29": "行罪。佛告長者。乃往昔時有一小兒。持弓",
    "T53n2122_097:0998c01": "箭入神樹中戲。邊有三人亦在中看。樹上有",
    "T53n2122_097:0998c02": "雀小兒欲射。三人勸言。若能中雀世間健兒。",
    "T53n2122_097:0998c03": "小兒意美引弓射之。中雀即死。三人共笑。",
    "T53n2122_097:0998c04": "助之歡喜而各自去。經歷生死數劫之中所",
    "T53n2122_097:0998c05": "在相會受罪。三人中一人有福今在天上。一",
    "T53n2122_097:0998c06": "人生海中為化生龍王。一人今日長者身是。",
    "T53n2122_097:0998c07": "小兒者前生天上為天作子。壽終為長者",
    "T53n2122_097:0998c08": "作子。墮樹命終即生海中為龍王作子。即以",
    "T53n2122_097:0998c09": "生日金翅鳥王而取食之。今日三處懊惱洟",
    "T53n2122_097:0998c10": "泣。寧可言也。以其前世助其喜故。此三人",
    "T53n2122_097:0998c11": "受報如此。於是世尊即說偈言。",
    "T53n2122_097:0998c12": " 識神造三界  善不善三處",
    "T53n2122_097:0998c13": " 陰行而默至  所往如響應",
    "T53n2122_097:0998c14": " 色欲不色有  一切因宿行",
    "T53n2122_097:0998c15": " 如種隨本像  自然報如影",
    "T53n2122_097:0998c16": "[0998c16] 佛說偈已。長者意解。大小歡喜。皆得須陀",
    "T53n2122_097:0998c17": "洹道。",
    "T53n2122_097:0998c18": "[0998c18] 又四分律。爾時世尊為利益眾生。王命終。說",
    "T53n2122_097:0998c19": "偈云。",
    "T53n2122_097:0998c20": " 一切要歸盡  高者會當墮",
    "T53n2122_097:0998c21": " 生者無不死  有命皆無常",
    "T53n2122_097:0998c22": " 眾生墮有數  一切皆有為",
    "T53n2122_097:0998c23": " 一切諸世間  無有不老死",
    "T53n2122_097:0998c24": " 眾生是常法  生生皆歸死",
    "T53n2122_097:0998c25": " 隨其所造業  罪福有果報",
    "T53n2122_097:0998c26": " 惡業墮地獄  善業生天上",
    "T53n2122_097:0998c27": " 高行生善道  得無漏涅槃",
    "T53n2122_097:0998c28": "遣送部第三",
    "T53n2122_097:0998c29": "[0998c29] 述曰。生死連環不離俗諦。雖復出家志求勝",
    "T53n2122_097:0999a01": "道。分段未捨變易未除。仍依三界隨俗遷流。",
    "T53n2122_097:0999a02": "至於存亡。皆依內外。臨終之日安置得所。葬",
    "T53n2122_097:0999a03": "送威儀具存下說。且論亡屍。安置南北。魂",
    "T53n2122_097:0999a04": "魄不同。今此略述。",
    "T53n2122_097:0999a05": "[0999a05] 禮記禮運曰體魄則降知氣在上。死者北首",
    "T53n2122_097:0999a06": "生者南向。",
    "T53n2122_097:0999a07": "[0999a07] 郊特生曰。魂氣歸於天。形魄歸於地。故祭",
    "T53n2122_097:0999a08": "求諸陰陽之義。祭義曰。氣也者神之盛。魂",
    "T53n2122_097:0999a09": "也者鬼之盛。",
    "T53n2122_097:0999a10": "[0999a10] 左傳昭二年子產對趙景子曰。人生死化曰",
    "T53n2122_097:0999a11": "魄。既生魄陽曰魂。用物精多則魂魄強。是",
    "T53n2122_097:0999a12": "以有精爽至於神明。匹夫匹婦強死。其魂魄",
    "T53n2122_097:0999a13": "猶能憑依於人以為淫厲。況良霄乎。",
    "T53n2122_097:0999a14": "[0999a14] 淮南子曰。天氣為魂。地氣為魄魄問於魂曰。",
    "T53n2122_097:0999a15": "道何以為體。魂曰。以無有形乎。魄曰。有形",
    "T53n2122_097:0999a16": "也。若也無有。何而問也。魂曰。吾直有所遇",
    "T53n2122_097:0999a17": "之耳。視之無形。聽之無聲。謂之幽冥者。所",
    "T53n2122_097:0999a18": "以喻道。而非道也。問曰。既知魂與魄別。今",
    "T53n2122_097:0999a19": "時俗亡何故以衣喚魂。不云喚魄。答曰。魂",
    "T53n2122_097:0999a20": "是靈。魄是屍。故禮以初亡之時。以己所著",
    "T53n2122_097:0999a21": "之衣。將向屍魄之上。以魂外出故。將衣喚",
    "T53n2122_097:0999a22": "魂。魂識己衣。尋衣歸魄。若魂歸於魄。則屍",
    "T53n2122_097:0999a23": "口纊動。若魂不歸於魄。則口纊不動。以理",
    "T53n2122_097:0999a24": "而言。故云招魂不言喚魄。故蕭喪服要記",
    "T53n2122_097:0999a25": "曰。魯哀公葬其父。孔子問曰。寧設魂衣乎。",
    "T53n2122_097:0999a26": "哀公曰。魂衣起伯桃。伯桃荊山之下道逢寒",
    "T53n2122_097:0999a27": "死。友人羊角哀往迎其屍。愍魂神之寒。故改",
    "T53n2122_097:0999a28": "作魂衣。吾父生服錦繡。死于衣被。何用衣",
    "T53n2122_097:0999a29": "為。",
    "T53n2122_097:0999b01": "[0999b01] 問曰。何須幡上書其姓名。答曰。幡招魂置",
    "T53n2122_097:0999b02": "其乾地。以魂識其名。尋名入於闇室。亦投之",
    "T53n2122_097:0999b03": "於魄。或入於重室(直龍反)重者重也(徒用反)以重",
    "T53n2122_097:0999b04": "之內。具安祭食。以存亡各別明闇不同故。鬼",
    "T53n2122_097:0999b05": "神闇食。生人明食。故重用籧篨。裹其食具。",
    "T53n2122_097:0999b06": "以安重內。置其坤地也。",
    "T53n2122_097:0999b07": "[0999b07] 依如西域葬法有四。一水漂。二火焚。三土",
    "T53n2122_097:0999b08": "埋。四施林。五分律云。若火燒時安在石上。",
    "T53n2122_097:0999b09": "不得草土上。恐傷蟲故。四分律云。如來輪",
    "T53n2122_097:0999b10": "王二人悉火葬。餘人通前。四葬者多。五分",
    "T53n2122_097:0999b11": "律云。屍應埋之(此謂王法不許施身。復恐夏燒殺蟲。故令埋之。自外無難水林亦得也)",
    "T53n2122_097:0999b12": "又依四分律及五百問事云。若見如來塔廟",
    "T53n2122_097:0999b13": "及見五眾出家人塚塔。大於己者。皆須展",
    "T53n2122_097:0999b14": "轉依生時年臘而設禮之。若一切白衣見出",
    "T53n2122_097:0999b15": "家人塚塔。不簡大小皆須敬禮。",
    "T53n2122_097:0999b16": "[0999b16] 述曰。既知如此。諸道俗等。若見師僧父母",
    "T53n2122_097:0999b17": "亡柩。外來弔人小於亡者。至其屍所如常設",
    "T53n2122_097:0999b18": "禮。已先執孝子手默慰吊之。後至大德所。具",
    "T53n2122_097:0999b19": "展哀情。弔而拜之。亦見愚癡白衣。妄行法教。",
    "T53n2122_097:0999b20": "展轉教他。不聽禮父母叔伯尊親亡靈。口云。",
    "T53n2122_097:0999b21": "我既受戒彼為鬼神。故不合禮。恐破戒故。此",
    "T53n2122_097:0999b22": "不合教。反招無知之罪。伏惟師僧等長養我",
    "T53n2122_097:0999b23": "法身。父母叔伯等長養我生身。依斯乳哺長",
    "T53n2122_097:0999b24": "大成人。思此恩德昊天難報。歷劫酬恩。豈",
    "T53n2122_097:0999b25": "一生能謝。不存敬恩。反起墮慢。繼踵鄙夫。",
    "T53n2122_097:0999b26": "何成孝子。故世尊極聖。尚自躬扶亡父屍",
    "T53n2122_097:0999b27": "送。況下凡愚輒生怠慢。故涅槃經云。知恩",
    "T53n2122_097:0999b28": "者。大悲之本。不知恩者。甚於畜生。",
    "T53n2122_097:0999b29": "[0999b29] 又淨飯王泥洹經云。白淨王在舍夷國。病篤",
    "T53n2122_097:0999c01": "將終。思見世尊及難陀等。世尊在王舍城耆",
    "T53n2122_097:0999c02": "闍崛山中。去此懸遠五十由旬。世尊在靈鷲",
    "T53n2122_097:0999c03": "山。天耳遙聞父思憶聲。即共阿難等乘空而",
    "T53n2122_097:0999c04": "至。以手摩王額上。慰勞王已。為王說摩訶",
    "T53n2122_097:0999c05": "波羅本生經。王聞得阿那含果。王捉佛手捧",
    "T53n2122_097:0999c06": "置心上。佛又說法得阿羅漢果。無常對至命",
    "T53n2122_097:0999c07": "盡氣絕。忽就後世。至闍維時。佛共難陀在",
    "T53n2122_097:0999c08": "喪頭前肅恭而立。阿難羅雲在喪足後。阿難",
    "T53n2122_097:0999c09": "陀長跪白佛言。唯願聽我擔伯父棺。羅雲復",
    "T53n2122_097:0999c10": "言。唯願聽我擔祖王棺。世尊慰言。當來世人",
    "T53n2122_097:0999c11": "皆凶暴。不報父母育養之恩。為是不孝眾生",
    "T53n2122_097:0999c12": "設化法故。如來躬欲擔於父王之棺。即時三",
    "T53n2122_097:0999c13": "千大千世界六種震動。一切眾山&#x99CA;&#x9A00;涌沒。",
    "T53n2122_097:0999c14": "如水上船。爾時一切諸天龍神。皆來赴喪舉",
    "T53n2122_097:0999c15": "聲哭泣。四天王將鬼神億百千眾。皆共舉",
    "T53n2122_097:0999c16": "喪。白佛言。佛為當來諸不孝父母者故。以",
    "T53n2122_097:0999c17": "大慈悲親欲自身擔父王棺四王俱白佛言。",
    "T53n2122_097:0999c18": "我等是佛弟子。從佛聞法得須陀洹。以是之",
    "T53n2122_097:0999c19": "故。我曹宜擔父王之棺。佛聽四王擔父王棺。",
    "T53n2122_097:0999c20": "即變為人。一切人民莫不啼泣。世尊躬自",
    "T53n2122_097:0999c21": "手執香鑪。前行詣於墓所。令千羅漢往大海",
    "T53n2122_097:0999c22": "渚上取牛頭栴檀種種香木。以火焚之。佛言。",
    "T53n2122_097:0999c23": "苦空無常。猶如幻化水月鏡像燒身歸竟。爾",
    "T53n2122_097:0999c24": "時諸王各持五百瓶乳。以用滅火。火滅之後",
    "T53n2122_097:0999c25": "競共收骨。盛金剛函。即於其上便共起塔。",
    "T53n2122_097:0999c26": "懸繒幡蓋供養塔廟。佛告眾會。父王淨飯是",
    "T53n2122_097:0999c27": "清淨人。生淨居天。",
    "T53n2122_097:0999c28": "[0999c28] 又佛母泥洹經云。大愛道比丘尼。即是佛",
    "T53n2122_097:0999c29": "姨母。不忍見佛後當滅度。欲先滅度。與除饉",
    "T53n2122_097:1000a01": "女五百人(即是比丘尼也。康僧會法鏡經云。凡夫貪染六塵。猶餓夫貪飯不知厭足今聖人斷貪",
    "T53n2122_097:1000a02": "除六情飢饉故。號出家尼。為除饉也)以手摩佛足。繞佛三匝。稽",
    "T53n2122_097:1000a03": "首而去。現神足德。於自座沒。從東方來在虛",
    "T53n2122_097:1000a04": "空中作十八變。八方上下亦復如是。放大光",
    "T53n2122_097:1000a05": "明以照諸冥。上曜諸天。五百除饉變化俱然",
    "T53n2122_097:1000a06": "同時泥洹。佛勸理家作五百輿床。麻油香華",
    "T53n2122_097:1000a07": "樟柟梓材。事各五百。真伎正音當以供養。一",
    "T53n2122_097:1000a08": "切凡聖&#x89A9;之莫不哀泣。闍維畢捧舍利詣佛",
    "T53n2122_097:1000a09": "所。於是四方各二百五十應真。神足飛來稽",
    "T53n2122_097:1000a10": "首佛足。至舍利所。千比丘俱皆就坐。佛告",
    "T53n2122_097:1000a11": "阿難。取舍利盛之。以&#x9262;著吾手中。阿難如命。",
    "T53n2122_097:1000a12": "告諸比丘。斯聚舍利本是穢身。兇愚急暴。嫉",
    "T53n2122_097:1000a13": "&#x59AC;陰謀。敗道壞德。今母能拔興丈夫行。獲應",
    "T53n2122_097:1000a14": "真道遷靈卒無。何其健哉。&#x52C5;令興廟供養。",
    "T53n2122_097:1000a15": "[1000a15] 又增一阿含經云。佛告阿難陀羅雲。汝等輿",
    "T53n2122_097:1000a16": "大愛道身。我當親自供養。爾時釋提桓因四",
    "T53n2122_097:1000a17": "天王等。前白佛言。唯願勿自勞神。我等自",
    "T53n2122_097:1000a18": "當供養。佛言。止止。所以然者。父母生子多",
    "T53n2122_097:1000a19": "有所益。長養恩重乳哺懷抱。要當報恩不得",
    "T53n2122_097:1000a20": "不報。過去未來諸佛母。先取滅度。諸佛皆",
    "T53n2122_097:1000a21": "自供養闍維舍利也。時毘沙門天王使諸鬼",
    "T53n2122_097:1000a22": "神往栴檀林取栴檀薪。至曠野之間。佛躬",
    "T53n2122_097:1000a23": "自轝床一&#x811A;。阿難輿一&#x811A;。飛在虛空。往至",
    "T53n2122_097:1000a24": "塚間。爾時佛自取栴檀木著大愛道身上。佛",
    "T53n2122_097:1000a25": "言。有四人應起塔供養。一者佛。二者辟支",
    "T53n2122_097:1000a26": "佛。三者漏盡阿羅漢。四者轉輪聖王。皆以",
    "T53n2122_097:1000a27": "十善化物故。爾時人民即取舍利。各起塔供",
    "T53n2122_097:1000a28": "養。依雜阿含經。愛道姨母。即是難陀親母",
    "T53n2122_097:1000a29": "也。",
    "T53n2122_097:1000b01": "[1000b01] 又增一阿含經云。四部弟子中略取前後者。",
    "T53n2122_097:1000b02": "且列八人。比丘中最初得道者如拘&#x96A3;比丘。",
    "T53n2122_097:1000b03": "善能勸化。不失威儀。最後得道者如須跋陀",
    "T53n2122_097:1000b04": "羅。臨得道日入般涅槃。比丘尼中最初得道",
    "T53n2122_097:1000b05": "者如大愛道尼。最後得道者如陀羅俱夷國",
    "T53n2122_097:1000b06": "尼。優婆塞中最初得道者如商客男。最後得",
    "T53n2122_097:1000b07": "道者如俱夷那摩羅。優婆夷中最初得道者",
    "T53n2122_097:1000b08": "如難婆女。最後得道者如藍優婆夷。",
    "T53n2122_097:1000b09": "受生部第四",
    "T53n2122_097:1000b10": "[1000b10] 夫生則八識持。死則四大離散。迅矣百齡",
    "T53n2122_097:1000b11": "終歸磨滅。循環三界運轉靡停。故經曰。有",
    "T53n2122_097:1000b12": "始必終。既生則滅。聖教不虛自&#x89A9;交臂。所",
    "T53n2122_097:1000b13": "以於此緣中略述六門。",
    "T53n2122_097:1000b14": "[1000b14] 第一門中臨命終時。檢身冷熱。驗其善惡。具",
    "T53n2122_097:1000b15": "知來報。故瑜伽論云。此有情者。非色非心。",
    "T53n2122_097:1000b16": "假為命者。大小皆同死通漸頓。諸師相傳。造",
    "T53n2122_097:1000b17": "善之人從下冷觸至臍已上。煖氣後盡。即",
    "T53n2122_097:1000b18": "生人中。若至頭面熱氣後盡。即生天道。若",
    "T53n2122_097:1000b19": "造惡者與此相違。從上至腰熱後盡者。生於",
    "T53n2122_097:1000b20": "鬼趣。從腰至膝熱氣盡者。生於畜生。從膝",
    "T53n2122_097:1000b21": "已下乃至&#x811A;盡者。生地獄中。無學之人入",
    "T53n2122_097:1000b22": "涅槃者。或在心煖。或在頂也。然瑜伽論云。",
    "T53n2122_097:1000b23": "羯羅藍義最初託處。即名肉心。如是識於此",
    "T53n2122_097:1000b24": "處最初託。即從此處最後捨。釋云。依瑜伽",
    "T53n2122_097:1000b25": "論由造善生上。故從下漸捨至肉心。後方",
    "T53n2122_097:1000b26": "說上捨。由造惡生下故先從上捨至肉心。後",
    "T53n2122_097:1000b27": "方從下捨也。",
    "T53n2122_097:1000b28": "[1000b28] 俱舍論云。若人正死。於何身分中意識斷",
    "T53n2122_097:1000b29": "滅。若一時身死根共意識一時俱滅。若人次",
    "T53n2122_097:1000c01": "第死。此中偈曰。",
    "T53n2122_097:1000c02": " 次第死&#x811A;齊  於心意識斷",
    "T53n2122_097:1000c03": " 下人天不生",
    "T53n2122_097:1000c04": "[1000c04] 論中釋曰。若人必往惡道受生及人道。如此",
    "T53n2122_097:1000c05": "等人。次第於阿羅漢。此人於心意識斷絕。有",
    "T53n2122_097:1000c06": "餘部說於頭上。何以故。身根於此等處與意",
    "T53n2122_097:1000c07": "識俱滅故。若人正死。此身根如熱。石水漸漸",
    "T53n2122_097:1000c08": "縮滅。於&#x811A;等處次第而滅。釋云。俱舍論述",
    "T53n2122_097:1000c09": "小乘義。故云身於此等處與意識俱滅。若依",
    "T53n2122_097:1000c10": "大乘。身根於此等處與本識俱滅也。",
    "T53n2122_097:1000c11": "[1000c11] 第二受生方法者。依俱舍論云。為行至。應",
    "T53n2122_097:1000c12": "生道處故。起此中陰眾生。由宿業勢力所生",
    "T53n2122_097:1000c13": "眼根。雖住最遠處。能見應生處。於中見父",
    "T53n2122_097:1000c14": "母變異事。若變成男。於母即起男人欲心。若",
    "T53n2122_097:1000c15": "變成女。於父即起女人欲心。倒此心起瞋。",
    "T53n2122_097:1000c16": "此中有眾生。由二起顛倒心故。求欲戲往至",
    "T53n2122_097:1000c17": "生處。是即樂得屬已。是時不淨已至胎處。",
    "T53n2122_097:1000c18": "即生歡喜。仍託彼生。從此剎那是眾生五陰",
    "T53n2122_097:1000c19": "和合堅實。中有五陰。即滅如此方說受生。",
    "T53n2122_097:1000c20": "若胎是男依母左&#x8107;。面向母背蹲坐。若胎是",
    "T53n2122_097:1000c21": "女。依母右&#x8107;向母腹而住。若胎非男非女。",
    "T53n2122_097:1000c22": "隨欲類託生。住亦如此。無有中有異於男",
    "T53n2122_097:1000c23": "女皆具根故。是故或男或女。託生而住。後",
    "T53n2122_097:1000c24": "時在胎中增長。或作黃門。若託胎卵二生。",
    "T53n2122_097:1000c25": "道理如此。若眾生欲受濕生愛樂香故至生",
    "T53n2122_097:1000c26": "處。此香或淨。或不淨。隨宿業故。若是化生",
    "T53n2122_097:1000c27": "愛樂處所故至生處。若爾地獄眾生。云何",
    "T53n2122_097:1000c28": "生樂處所。由心顛倒故。此眾生見寒風冷雨",
    "T53n2122_097:1000c29": "觸惱身。見地獄火猛熾盛可愛。欲得暖觸故",
    "T53n2122_097:1001a01": "往入彼。復見身為熱風光及火焰等所炙。苦",
    "T53n2122_097:1001a02": "痛難忍。見寒地獄清涼愛樂冷觸故往入彼。",
    "T53n2122_097:1001a03": "胎卵二生於父母變異事生愛。濕化二生不",
    "T53n2122_097:1001a04": "由託赤白為身故無此變。濕生但愛著香故。",
    "T53n2122_097:1001a05": "至所生處。隨業善惡。所愛之香自有淨穢。化",
    "T53n2122_097:1001a06": "生但愛所依之處。地獄雖是苦處。然罪人樂",
    "T53n2122_097:1001a07": "亦得愛處。於中受生。何以故。非愛不受生",
    "T53n2122_097:1001a08": "故。論云。如往昔造作能感如此生。樂見身",
    "T53n2122_097:1001a09": "是如此位。見彼眾生亦爾。是故往彼。先舊",
    "T53n2122_097:1001a10": "諸師作如此說。若眾生年三十時。行殺生業",
    "T53n2122_097:1001a11": "網捕眾生。行此事時必有伴類。此業能感地",
    "T53n2122_097:1001a12": "獄生。後於中陰中。見自身如昔年三十行網",
    "T53n2122_097:1001a13": "捕時故言位。又見昔伴與昔不差。見地獄時。",
    "T53n2122_097:1001a14": "如昔見江湖諸伴類等相牽共入其中。緣此",
    "T53n2122_097:1001a15": "起變即於中受生後解昔所造業雖多。必",
    "T53n2122_097:1001a16": "以一業牽地獄生。或於年二十時作此業。或",
    "T53n2122_097:1001a17": "三十時作此業。後於中陰中見自身。如昔作",
    "T53n2122_097:1001a18": "業時少老。見地獄眾生。並如己年時。年時",
    "T53n2122_097:1001a19": "既相似。於此眾生起變。即往就彼。由此愛",
    "T53n2122_097:1001a20": "故受生。依經部師作如此釋。",
    "T53n2122_097:1001a21": "[1001a21] 又瑜伽論云。若居薄福者。當生下賤家。彼於",
    "T53n2122_097:1001a22": "死時及入胎時。便聞種種紛亂之聲。及自妄",
    "T53n2122_097:1001a23": "見入於叢林竹[竺-二+韋]蘆荻等中。若多福者。當",
    "T53n2122_097:1001a24": "生尊貴家。彼於爾時便自聞有寂靜美妙可",
    "T53n2122_097:1001a25": "意音聲。及自妄見昇宮殿等可意相現。",
    "T53n2122_097:1001a26": "[1001a26] 又俱舍論云。若人臨終起邪見心。是人以先",
    "T53n2122_097:1001a27": "不善為因邪見為緣故墮地獄。有論師言。一",
    "T53n2122_097:1001a28": "切不善皆是地獄因。此不善之餘生畜生餓",
    "T53n2122_097:1001a29": "鬼中。又法業盛故墮畜生中。如婬慾盛故",
    "T53n2122_097:1001b01": "生於鴿雀鴛鴦之中。瞋恚盛故生於蚖蝮蛇",
    "T53n2122_097:1001b02": "蠍中。愚癡盛故生&#x732A;羊蚌蛤中。憍慢盛故",
    "T53n2122_097:1001b03": "生於師子虎狼中。掉戲盛故生獼猴中。慳嫉",
    "T53n2122_097:1001b04": "盛故生餓狗中。若有少分施善餘福。雖生",
    "T53n2122_097:1001b05": "畜生於中微樂。身口二業雖由心為主。然其",
    "T53n2122_097:1001b06": "口業受報者多。如罵人輕躁喻如獼猴即生",
    "T53n2122_097:1001b07": "猴中。若言貪悷如烏。語如狗吠。騃如&#x732A;羊。",
    "T53n2122_097:1001b08": "聲如驢鳴。行如騞駝。自高如象。惡如逸牛。",
    "T53n2122_097:1001b09": "婬如鳥雀。怯如&#x732B;狸。諂如野狐。如是諸惡隨",
    "T53n2122_097:1001b10": "口受報。然由三毒為本。三毒之中貪愛為重。",
    "T53n2122_097:1001b11": "如捉布一頭餘則盡隨。故智度論云。若不",
    "T53n2122_097:1001b12": "斷愛愛則潤生。是故四生皆由愛起。如說多",
    "T53n2122_097:1001b13": "欲生鳥雀中。多貪味故。廁中受生。又愛欲故",
    "T53n2122_097:1001b14": "卵生。貪香味故受濕生。隨其所愛故。起慇",
    "T53n2122_097:1001b15": "重業則受化生。若慇重心樂行罪業。死時妄",
    "T53n2122_097:1001b16": "見地獄受其化生。若慇重愛福上界化生。故",
    "T53n2122_097:1001b17": "成論云。如樹根不拔其樹猶生。貪根不拔苦",
    "T53n2122_097:1001b18": "樹常在。",
    "T53n2122_097:1001b19": "[1001b19] 又瑜伽論云。云何生我愛無間已生故。無始",
    "T53n2122_097:1001b20": "樂著戲論。因已熏習故。淨不淨業因已熏習",
    "T53n2122_097:1001b21": "故。彼所依體。由二種因。增上力故。從種子。",
    "T53n2122_097:1001b22": "即於是處中有異熟無間得生。死時如稱兩",
    "T53n2122_097:1001b23": "頭低昂時等。而此中必具諸根造惡業者。所",
    "T53n2122_097:1001b24": "得中有如黑羺光。或陰暗夜作善業者。如白",
    "T53n2122_097:1001b25": "衣光。或晴明夜。俱舍論云。此中有具足五",
    "T53n2122_097:1001b26": "根。金剛等所不能礙。須彌山下金剛中有蝦",
    "T53n2122_097:1001b27": "&#x87C7;。於中受生。中有細色金剛。不能礙之。有",
    "T53n2122_097:1001b28": "天眼者。能見此事。重舉所聞事證。曾聞人",
    "T53n2122_097:1001b29": "說。燒鐵令熱。破之見蟲。",
    "T53n2122_097:1001c01": "[1001c01] 第三壽量長短者。俱舍論云。若不定生處於",
    "T53n2122_097:1001c02": "餘處。此道中皆得受生。譬如牛於夏時欲事",
    "T53n2122_097:1001c03": "偏多。狗於秋時。熊於冬時。馬於春時。野干",
    "T53n2122_097:1001c04": "等欲事無時。是時此眾生應生牛中。若非夏",
    "T53n2122_097:1001c05": "時則生野干中。若應生狗中。非時則生野",
    "T53n2122_097:1001c06": "干中。",
    "T53n2122_097:1001c07": "[1001c07] 又俱舍小乘師有四釋不同。一說極促時死",
    "T53n2122_097:1001c08": "已即受陰生。二說得住七日。七日滿已。處",
    "T53n2122_097:1001c09": "中有不限時節。三說得住四十九日生緣未",
    "T53n2122_097:1001c10": "具。死已更受。亦不限時節。四說隨受生緣。",
    "T53n2122_097:1001c11": "乃至經劫住不命終。第五依瑜伽論云。若未",
    "T53n2122_097:1001c12": "得生緣極七日住。死而復生。乃至七七日受",
    "T53n2122_097:1001c13": "死生。自此已後決得生緣。此與前四皆不同",
    "T53n2122_097:1001c14": "也。",
    "T53n2122_097:1001c15": "[1001c15] 第四通力遲速者。俱舍論云。此中陰游空而",
    "T53n2122_097:1001c16": "去。如人捨命應至無量世界外受生。俄頃即",
    "T53n2122_097:1001c17": "到。二乘通力未出一世界。中陰已至無量世",
    "T53n2122_097:1001c18": "界外。縱佛神力亦不能遮令不往生得住餘",
    "T53n2122_097:1001c19": "道。以業力定故。論業通勝者。據勝凡夫一",
    "T53n2122_097:1001c20": "乘神通。婆沙論云。神足勝者。據佛神通速",
    "T53n2122_097:1001c21": "也。",
    "T53n2122_097:1001c22": "[1001c22] 第五互見不同者。依俱舍論云。若同生道中",
    "T53n2122_097:1001c23": "陰定互相見。若人有天眼最清淨是一道慧",
    "T53n2122_097:1001c24": "類。此人亦得見彼生。若報得天眼則不能見。",
    "T53n2122_097:1001c25": "以最細故。薩婆多部云。若同於人道中受生。",
    "T53n2122_097:1001c26": "同是人道中陰。互得相見。此義為定。不能見",
    "T53n2122_097:1001c27": "餘道中陰。若人修得天眼。此天眼則是道類。",
    "T53n2122_097:1001c28": "能見中陰色。若報得天眼則不能見中陰色。",
    "T53n2122_097:1001c29": "中陰色細餘色故。依正量部云。天道中陰備",
    "T53n2122_097:1002a01": "能見五道中陰色。人道中陰能見四道。除天",
    "T53n2122_097:1002a02": "道中陰。非其所能見。如是次第除前。乃至",
    "T53n2122_097:1002a03": "地獄道中陰。除前四道中陰。非其所見。唯",
    "T53n2122_097:1002a04": "見地獄道中陰。",
    "T53n2122_097:1002a05": "[1002a05] 第六身量大小者。俱舍論云。身量如六七歲",
    "T53n2122_097:1002a06": "小兒。而識解聰利。若菩薩在中陰。如圓滿",
    "T53n2122_097:1002a07": "少病人。具大小相。是故雖在中陰。正欲入胎。",
    "T53n2122_097:1002a08": "而能遍照萬俱胝剡浮洲。",
    "T53n2122_097:1002a09": "[1002a09] 頌曰。",
    "T53n2122_097:1002a10": " 高堂信逆旅  壞業理常牽",
    "T53n2122_097:1002a11": " 玉匣方委觀  金臺不復延",
    "T53n2122_097:1002a12": " 挽聲隨遙遠  蘿影帶松懸",
    "T53n2122_097:1002a13": " 詎能留十念  唯應逐四緣",
    "T53n2122_097:1002a14": " 幻工作同異  變弄作多身",
    "T53n2122_097:1002a15": " 愚俗諍人我  誰復非謂真",
    "T53n2122_097:1002a16": " 謬者疑久固  達者知幻賓",
    "T53n2122_097:1002a17": " 親&#x758E;既無定  何勞非蒼旻",
    "T53n2122_097:1002a18": "感應緣(略引十六驗)",
    "T53n2122_097:1002a19": "漢哀帝有女孕未生二月兒啼腹中",
    "T53n2122_097:1002a20": "漢平帝時有牧女春死棺殮六日出棺",
    "T53n2122_097:1002a21": "漢建安中李妖死十四日復生",
    "T53n2122_097:1002a22": "漢陳留史姁臨死遺囑有徵",
    "T53n2122_097:1002a23": "漢馮貴人亡死將百歲賊發塚顏色如故",
    "T53n2122_097:1002a24": "漢靈帝時遼西人見遼水中浮棺內人語云",
    "T53n2122_097:1002a25": "是伯夷之弟孤竹君也",
    "T53n2122_097:1002a26": "漢北海營陵有道人能令人與已死人相見",
    "T53n2122_097:1002a27": "漢武帝時幸李夫人後卒哀帝見之帳中",
    "T53n2122_097:1002a28": "漢時杜嘏家葬而婢誤不得出經十年開塚",
    "T53n2122_097:1002a29": "而婢尚生",
    "T53n2122_097:1002b01": "漢洛陽沙門達多發墓得生人死來十二年",
    "T53n2122_097:1002b02": "晉唐遵暴死經夕見有靈徵可驗",
    "T53n2122_097:1002b03": "晉沙門訶羅竭存亡皆有靈徵神異難測",
    "T53n2122_097:1002b04": "晉沙門竺法慧存亡亦有靈神化難測",
    "T53n2122_097:1002b05": "宋沙門慧遠有弟子名黃遷存亡有驗",
    "T53n2122_097:1002b06": "隋沙門釋玄景存亡亦有徵祥可驗",
    "T53n2122_097:1002b07": "唐居士裴則男暴死而穌說冥道可驗",
    "T53n2122_097:1002b08": "[1002b08] 漢哀帝建平四年四月。山陽方有女子田無",
    "T53n2122_097:1002b09": "壹孕未生。二月兒啼腹中。及生不舉葬之陌",
    "T53n2122_097:1002b10": "上。三日有人過。聞兒啼聲。母掘養之。",
    "T53n2122_097:1002b11": "[1002b11] 漢平帝元始元年二月。朔方廣牧女子趙病",
    "T53n2122_097:1002b12": "春死。棺殮六日。出在棺外。自言。見死夫。乃",
    "T53n2122_097:1002b13": "曰。年二十七。汝不當死。太守譚以聞說曰。",
    "T53n2122_097:1002b14": "至陰為陽。下人為上。其後王莽篡位。",
    "T53n2122_097:1002b15": "[1002b15] 漢建安中李妖死。十四日復生。其語具作鬼",
    "T53n2122_097:1002b16": "神。獻帝初平中長沙桓氏死。月餘其母聞棺",
    "T53n2122_097:1002b17": "中有聲。發之遂生。",
    "T53n2122_097:1002b18": "[1002b18] 漢陳留考城史姁字威明。年少時當得病。臨",
    "T53n2122_097:1002b19": "死謂其母曰。我死當復生。埋我以竹杖柱",
    "T53n2122_097:1002b20": "我瘞上。若杖拔掘出我。及死埋之柱如其",
    "T53n2122_097:1002b21": "言。七日往視之。杖果拔出。即掘屍出活。走",
    "T53n2122_097:1002b22": "至井上浴已。平復如故。復與&#x96A3;人乘船至下",
    "T53n2122_097:1002b23": "邳。賣鋤不售。思欲歸。謂人曰。我方暫歸。人",
    "T53n2122_097:1002b24": "不信之。何有千里暫得歸耶。答曰。一宿便還。",
    "T53n2122_097:1002b25": "即不相信。作書得報。以為驗實。其一宿便",
    "T53n2122_097:1002b26": "還。果得報書。具知消息。考城令江夏[邱-丘+覃]賈和",
    "T53n2122_097:1002b27": "聞之。姊病在鄉里。欲急知消息。請往省之。",
    "T53n2122_097:1002b28": "路遙三千。再宿報書。具知委曲。",
    "T53n2122_097:1002b29": "[1002b29] 漢馮貴人亡死將百歲。盜賊發塚。顏色如故。",
    "T53n2122_097:1002c01": "但肉微冷。群賊幸之。致相&#x59AC;忌。然後事覺。",
    "T53n2122_097:1002c02": "[1002c02] 漢令支縣有孤竹城。古孤竹之國也。靈帝光",
    "T53n2122_097:1002c03": "和元年。遼西人見遼水中有浮棺。欲斫破之。",
    "T53n2122_097:1002c04": "棺中人語曰。我是伯夷之弟孤竹君也。海水",
    "T53n2122_097:1002c05": "壞我棺槨。是以漂流。汝斫我何為。人懼不",
    "T53n2122_097:1002c06": "敢斫。因為立廟祠祀。吏民有欲發視者。皆",
    "T53n2122_097:1002c07": "無何而死。",
    "T53n2122_097:1002c08": "[1002c08] 漢北海營陵有道人。能令人與已死人相見。",
    "T53n2122_097:1002c09": "其同郡人婦死已數年。聞而往見之曰。願令",
    "T53n2122_097:1002c10": "我一見亡婦。死不恨矣。道人曰。可卿往見",
    "T53n2122_097:1002c11": "之。若聞鼓聲。疾出勿留。乃語其相見之制。於",
    "T53n2122_097:1002c12": "是與婦言語悲喜。思情如生。良久聞鼓音",
    "T53n2122_097:1002c13": "聲。恨不能得住當出戶時。揜閉其衣裾。戶",
    "T53n2122_097:1002c14": "間掣絕而去。至後歲餘。此人身亡。室家葬",
    "T53n2122_097:1002c15": "之。開塚見婦棺。蓋下有衣裾。",
    "T53n2122_097:1002c16": "[1002c16] 漢武帝幸李夫人。夫人後卒。帝哀思不已。",
    "T53n2122_097:1002c17": "方土少翁言能致其神。乃施帷帳明燈燭。帝",
    "T53n2122_097:1002c18": "遙望見美女居帳中。如李夫人之狀。而不得",
    "T53n2122_097:1002c19": "就。乃遙視之。",
    "T53n2122_097:1002c20": "[1002c20] 漢杜嘏家葬。而婢誤不得出。後十餘年開塚",
    "T53n2122_097:1002c21": "附葬。而婢尚生。其始如瞑。有頃漸問之。自",
    "T53n2122_097:1002c22": "謂&#x751E;一再宿耳。初婢埋時。年至十五。及開",
    "T53n2122_097:1002c23": "塚後更生十五六年。嫁之有子(右此九驗出搜神異記)。",
    "T53n2122_097:1002c24": "[1002c24] 漢菩提寺。西域人所立也。在慕義里。沙門",
    "T53n2122_097:1002c25": "達多發墓取塼。得一人以送。時太后與漢明",
    "T53n2122_097:1002c26": "帝在華林都堂。以為妖異。謂黃門郎徐紇",
    "T53n2122_097:1002c27": "曰。上古以來頗有此事不。紇曰。昔魏時發",
    "T53n2122_097:1002c28": "塚得霍光女婿范朋友家奴。說漢朝廢立。與",
    "T53n2122_097:1002c29": "史書符合。不足為異也。后令紇問其姓名。",
    "T53n2122_097:1003a01": "死來幾年。何所飲食。死者答曰。臣姓崔名",
    "T53n2122_097:1003a02": "涵。字子洪博陵安平人。父名暢。母姓魏。家",
    "T53n2122_097:1003a03": "在城西埠財里。死時年十五。今乃二十七。在",
    "T53n2122_097:1003a04": "地下十二年。常似醉臥無所食也。時復游行。",
    "T53n2122_097:1003a05": "或遇飲食。如似夢中。不甚辯了。后即遣門",
    "T53n2122_097:1003a06": "下錄事張俊。詣埠財里訪涵父母。果有崔暢",
    "T53n2122_097:1003a07": "其妻魏氏。俊問暢曰。卿有死兒不。暢曰。有",
    "T53n2122_097:1003a08": "息子洪。年十五而亡。俊曰。為人所發今日穌",
    "T53n2122_097:1003a09": "活在華林園。主上遣我來相問。暢聞驚&#x6091;",
    "T53n2122_097:1003a10": "曰。實無此兒。向者謬言。俊還具以實聞啟后。",
    "T53n2122_097:1003a11": "后遣俊送涵向家。暢聞涵至門前。起火手持",
    "T53n2122_097:1003a12": "刀。魏氏把桃枝拒之。汝不須來。吾非汝父。",
    "T53n2122_097:1003a13": "汝非我子。急手速去。可得無殃。涵遂捨去。游",
    "T53n2122_097:1003a14": "於京師衖內。常宿寺門下。汝南王暢黃衣一",
    "T53n2122_097:1003a15": "通。性畏日不仰視天。又畏水火及兵刃之屬。",
    "T53n2122_097:1003a16": "常走於路。疲則止。不徐行也。時人猶謂是鬼。",
    "T53n2122_097:1003a17": "雒陽大市北有奉終里。里內之人。多賣送",
    "T53n2122_097:1003a18": "死之具及諸棺槨。涵謂曰。柏棺。勿以桑木",
    "T53n2122_097:1003a19": "為欀。人問其故。涵曰。吾在地下見發鬼兵。",
    "T53n2122_097:1003a20": "有一鬼稱。是柏棺。應免兵主。吏曰。&#x511E;雖柏",
    "T53n2122_097:1003a21": "棺桑木為欀。遂不免兵。京師仰聞此。柏木",
    "T53n2122_097:1003a22": "勇貴。人疑賣棺者化涵故發此言(見洛陽寺記錄)。",
    "T53n2122_097:1003a23": "[1003a23] 晉唐遵字保道。上虞人也。晉太元八年暴病",
    "T53n2122_097:1003a24": "而死。經夕得穌。云有人呼將去至一城府。未",
    "T53n2122_097:1003a25": "進頃見其從叔自城中出。驚問遵。汝何故來。",
    "T53n2122_097:1003a26": "遵答。違離姑姊。並歷年載。欲往問訊。本明當",
    "T53n2122_097:1003a27": "發。夜見數人。急呼來此。即時可得歸去。而",
    "T53n2122_097:1003a28": "不知還路。從叔云。汝姑喪已二年。汝大姊兒",
    "T53n2122_097:1003a29": "道文近被錄來。既蒙恩放。仍留看戲。不即",
    "T53n2122_097:1003b01": "還去。積日方歸。家已殯殮。乃入棺中。又搖",
    "T53n2122_097:1003b02": "動棺器。冀望其家覺寤開棺。棺遂至路。落",
    "T53n2122_097:1003b03": "棺車下。其家或欲開之。乃問卜者。卜云不",
    "T53n2122_097:1003b04": "吉。遂不敢開。不復得生。今為把沙之役。辛",
    "T53n2122_097:1003b05": "勤極苦。汝宜速去。勿復住此。且汝小姊又已",
    "T53n2122_097:1003b06": "喪亡。今與汝姑共在地獄。日夕憂苦。不知",
    "T53n2122_097:1003b07": "何時可得免脫。汝今還去可語其兒。勤修功",
    "T53n2122_097:1003b08": "德庶得免之。於此示遵歸路。將別又屬遵",
    "T53n2122_097:1003b09": "曰。汝得還生良為殊慶。在世無幾倏如風塵。",
    "T53n2122_097:1003b10": "天堂地獄苦樂報應。吾昔聞其語。今&#x89A9;其實。",
    "T53n2122_097:1003b11": "汝宜深勤善業務為孝敬愛法持戒。慎不",
    "T53n2122_097:1003b12": "可犯。一去人身入此罪地。幽窮苦酷。自悔",
    "T53n2122_097:1003b13": "何及。勤以在心不可忘也。我家親屬。生時",
    "T53n2122_097:1003b14": "不信罪福。今並遭塗炭長受楚毒。焦爛傷痛",
    "T53n2122_097:1003b15": "無時暫休。欲求一日改惡為善。當何得耶。悉",
    "T53n2122_097:1003b16": "我所具知故以囑汝。勸化家內共加勉勵。言",
    "T53n2122_097:1003b17": "已洟泣。因此而別。遵隨路而歸。俄而至家。",
    "T53n2122_097:1003b18": "家治棺將竟。方營殯殮。遵既附屍。屍尋氣",
    "T53n2122_097:1003b19": "通。移日稍差。勸示親識。並奉大法。初遵姑",
    "T53n2122_097:1003b20": "適南郡徐漢。長姊適江夏樂瑜。其小姊",
    "T53n2122_097:1003b21": "適吳興嚴晚。途路懸遠久斷音息。遵既差。",
    "T53n2122_097:1003b22": "遂至三郡。尋訪姑及小姊。姊子果並喪亡。",
    "T53n2122_097:1003b23": "長姊亦說。兒道文殮後棺動墮車。皆如叔言。",
    "T53n2122_097:1003b24": "既聞遵說道文橫死之意。姊追加痛恨。重為",
    "T53n2122_097:1003b25": "製服(右此一驗出冥祥記)。",
    "T53n2122_097:1003b26": "[1003b26] 晉雒陽有釋訶羅竭者。本襄陽人。少出家",
    "T53n2122_097:1003b27": "誦經二百萬言。性虛玄守戒節。善舉厝美容",
    "T53n2122_097:1003b28": "色。多行頭陀獨宿山野。晉武帝太康九年。暫",
    "T53n2122_097:1003b29": "至雒陽。時疫疾甚流。&#x546A;者皆愈。至晉慧帝",
    "T53n2122_097:1003c01": "元康元年。迺入止婁至山石室中坐禪。此",
    "T53n2122_097:1003c02": "室去水既遠。時人欲為開澗。竭曰。不假相",
    "T53n2122_097:1003c03": "勞。乃自起以左&#x811A;蹍室西石壁。壁陷沒指。",
    "T53n2122_097:1003c04": "既拔足已水從中出。清香濡美。四時不絕。來",
    "T53n2122_097:1003c05": "飲者。皆止飢渴除疾病。至元康八年。端坐從",
    "T53n2122_097:1003c06": "化。弟子依國法闍維之。焚燎累日而屍猶坐",
    "T53n2122_097:1003c07": "火中。永不灰燼。乃移還室內。後西域人竺",
    "T53n2122_097:1003c08": "定字安世。晉咸和中往其國。親自觀視見屍。",
    "T53n2122_097:1003c09": "儼然平坐。亡已三十餘年。定後至京。傳之道",
    "T53n2122_097:1003c10": "俗。",
    "T53n2122_097:1003c11": "[1003c11] 晉竺法慧。本關中人。方直有戒行。入嵩高",
    "T53n2122_097:1003c12": "山事佛圖蜜為師。晉康帝建元年。至襄陽止",
    "T53n2122_097:1003c13": "羊叔子寺。不受別請。每乞食輒齎繩床自隨。",
    "T53n2122_097:1003c14": "於閑曠之路則施之而坐。時或遇雨以油帔",
    "T53n2122_097:1003c15": "自覆。雨止唯見繩床。不知慧所在。訊問未息。",
    "T53n2122_097:1003c16": "慧已在床。每語弟子法昭曰。汝過去時折一",
    "T53n2122_097:1003c17": "雞&#x811A;。其殃尋至。俄而昭為人所擲。&#x811A;遂永",
    "T53n2122_097:1003c18": "疾。後語弟子云。新野有一老翁當命過。吾",
    "T53n2122_097:1003c19": "欲度之。仍行於畦畔之間。果見一翁將牛",
    "T53n2122_097:1003c20": "耕田。慧從乞牛。翁不與。慧前自捉牛鼻。",
    "T53n2122_097:1003c21": "翁懼其異。遂以施之。慧牽牛&#x546A;願七步而",
    "T53n2122_097:1003c22": "反。以牛還翁。翁少日而亡。後征西庾移",
    "T53n2122_097:1003c23": "恭鎮襄陽。既素不奉法。聞慧有非常之&#x8FF9;甚",
    "T53n2122_097:1003c24": "嫉之。慧預告弟子曰。吾宿對尋至。誡勸眷屬",
    "T53n2122_097:1003c25": "令勤修福善。爾後二日果收而刑之。春秋",
    "T53n2122_097:1003c26": "五十八矣。臨死語眾人云。猶枉刑吾。吾死",
    "T53n2122_097:1003c27": "後三日天當暴雨。至期果洪&#x9714;。城門外深",
    "T53n2122_097:1003c28": "一丈。恭眷屬居民等並皆沒死(右此二驗出梁高僧傳)。",
    "T53n2122_097:1003c29": "[1003c29] 宋慧遠沙門者。江陵長沙寺僧也。師慧印",
    "T53n2122_097:1004a01": "善禪法。號曰禪師。遠本印蒼頭名黃遷。年",
    "T53n2122_097:1004a02": "二十時印每入定。輒見遷先世。乃是其師。故",
    "T53n2122_097:1004a03": "遂度為弟子。常寄江陵市西楊道產家行般",
    "T53n2122_097:1004a04": "舟。勤苦歲餘。因爾遂頗有感變。或一日之",
    "T53n2122_097:1004a05": "中赴十餘處齋。雖復終日竟夜行道轉經。而",
    "T53n2122_097:1004a06": "家家悉見黃遷在焉。眾稍敬異之。以為得道。",
    "T53n2122_097:1004a07": "孝建二年一旦自言死期。謂道產曰。明夕",
    "T53n2122_097:1004a08": "吾當於君家過世。至日道產設八關。然燈通",
    "T53n2122_097:1004a09": "夕。初夜中夜。遷猶豫眾行道。休然不異。四",
    "T53n2122_097:1004a10": "更之後。乃稱疲而臥。顏色稍變。有頃而盡。",
    "T53n2122_097:1004a11": "闔境為設三七齋起塔。塔今猶存。死後久之。",
    "T53n2122_097:1004a12": "見形多寶寺。謂曇珣道人云。明年二月二",
    "T53n2122_097:1004a13": "十三日。當與諸天共相迎也。言已而去。曇",
    "T53n2122_097:1004a14": "珣即於長沙禪房設齋九十日。捨身布施。至",
    "T53n2122_097:1004a15": "其日苦氣。自知必終。大延道俗盛設法會。",
    "T53n2122_097:1004a16": "三更中呼問眾僧。有聞見不。眾曰。不覺異",
    "T53n2122_097:1004a17": "也。珣曰。空中有奏樂聲。靄煙香異。黃遷",
    "T53n2122_097:1004a18": "之契。今期至矣。眾僧始還堂就席。而珣已",
    "T53n2122_097:1004a19": "盡(右此一驗出冥祥記)。",
    "T53n2122_097:1004a20": "[1004a20] 宋時有一人忘其姓名。與婦同寢。天曉婦",
    "T53n2122_097:1004a21": "起。後夫尋出外。而婦還見其夫。猶在被",
    "T53n2122_097:1004a22": "中眠。須臾奴子外來。云郎求鏡。婦以奴詐。",
    "T53n2122_097:1004a23": "巧指床上以示奴。奴云。適從郎處來。於是",
    "T53n2122_097:1004a24": "馳白其夫。大愕便入。夫婦共視被中人。高",
    "T53n2122_097:1004a25": "枕安寢。正是其形。了無一異。慮是其魂神。不",
    "T53n2122_097:1004a26": "敢驚動。乃共以手徐徐撫床。遂冉冉入席。漸",
    "T53n2122_097:1004a27": "漸消滅。夫婦惋&#x6091;如此。少時夫得疾。性理",
    "T53n2122_097:1004a28": "乖錯。於是終卒(右一驗出續搜神記)。",
    "T53n2122_097:1004a29": "[1004a29] 宋時有諸生遠學。其父母然火夜作。兒至前",
    "T53n2122_097:1004b01": "歎息曰。今我但魂魄耳。非復生人。父母問",
    "T53n2122_097:1004b02": "之。兒曰。此月初病。以今日某時亡。今在琅",
    "T53n2122_097:1004b03": "耶任子成家。明日當殮。來迎父母。父母曰。",
    "T53n2122_097:1004b04": "去此千里。雖復願到那得及汝。兒曰。外有",
    "T53n2122_097:1004b05": "車乘。去自得至耳。父母從之上車。忽若睡頃。",
    "T53n2122_097:1004b06": "比&#x9DC4;鳴已至其所。視其駕乘但魂車木馬。遂",
    "T53n2122_097:1004b07": "主人見臨兒哀。問其疾消息如言(右一驗出搜神記)。",
    "T53n2122_097:1004b08": "[1004b08] 隋相州鄴下釋玄景。姓石氏。滄州人。統解",
    "T53n2122_097:1004b09": "玄微純講大乘。後因臥疾三日。告侍人曰。",
    "T53n2122_097:1004b10": "玄景欲見彌勒佛。云何乃作夜摩天主。又云。",
    "T53n2122_097:1004b11": "賓客極多事須看視。有問其故。答云。凡夫識",
    "T53n2122_097:1004b12": "想何可檢校。向有天眾欲來邀迎耳。爾後異",
    "T53n2122_097:1004b13": "香充戶。眾共聞之。又曰。吾欲去矣。當願生",
    "T53n2122_097:1004b14": "世為善知識。遂終於所住。即大業二年六月",
    "T53n2122_097:1004b15": "也。自生常立願云。沈骸水中。及歿後遵用",
    "T53n2122_097:1004b16": "前旨。葬于紫陌河深瀅之中。三日往觀。所",
    "T53n2122_097:1004b17": "沈之處。反成沙墳。極高峻而水分兩派。道",
    "T53n2122_097:1004b18": "俗異其雅瑞。傳&#x8FF9;于今(右此一驗出唐高僧傳)。",
    "T53n2122_097:1004b19": "[1004b19] 唐曹州離狐人裴則男。貞觀末年二十一死。",
    "T53n2122_097:1004b20": "經三日而穌。自云。初死被一人將至王所。王",
    "T53n2122_097:1004b21": "衣白非常鮮潔。王遣此人將牛耕地。此人",
    "T53n2122_097:1004b22": "訴云。兄弟幼小無人扶侍二親。王即憫之。",
    "T53n2122_097:1004b23": "乃遣使將向南。至第三重門。入見鑊湯及刀",
    "T53n2122_097:1004b24": "山劍樹。又見數千人頭皆被斬布列地上。此",
    "T53n2122_097:1004b25": "頭並口云大飢。當村有一老母。年向七十。其",
    "T53n2122_097:1004b26": "時猶未死。遂見在鑊湯前然火。觀望訖還至",
    "T53n2122_097:1004b27": "王前。見同村人張成。亦未死。有一人訴成",
    "T53n2122_097:1004b28": "云毀破某屋。王遣使檢之。報云。是實。成曰。",
    "T53n2122_097:1004b29": "成犁地不覺。犁破其塚。非故然也。王曰。汝",
    "T53n2122_097:1004c01": "雖非故。心終為不謹耳。遂令人杖其腰上",
    "T53n2122_097:1004c02": "七下。有頃王曰。汝更無事。放汝早還。王乃",
    "T53n2122_097:1004c03": "使人送去遣。北出踰牆及登牆望見其舍。遂",
    "T53n2122_097:1004c04": "聞哭聲。乃跳下牆。忽覺起坐。既穌之後。具",
    "T53n2122_097:1004c05": "為鄉曲言之。邑人視張成腰上有七下杖&#x8FF9;",
    "T53n2122_097:1004c06": "&#x8FF9;極青黑。問其毀墓。答云不虛。老母尋病。",
    "T53n2122_097:1004c07": "未幾而死(右此一驗出冥報拾遺)。",
    "T53n2122_097:1004c08": "[1004c08] 唐琅耶王之弘。貞觀年中為沁州和川縣令。",
    "T53n2122_097:1004c09": "有女適博陵崔軌。軌於和川會病而卒。卒經",
    "T53n2122_097:1004c10": "數十日。其家忽於夜中聞軌語聲。初時傾家",
    "T53n2122_097:1004c11": "驚恐。其後乃以為常。聞語云。軌是女婿。雖",
    "T53n2122_097:1004c12": "不合於妻家立靈。然以苦無所依。但為置立",
    "T53n2122_097:1004c13": "也。妻從其請。朝夕置食不許置肉。唯令下",
    "T53n2122_097:1004c14": "其素食。常勸禮佛不聽懈怠。又具說地獄",
    "T53n2122_097:1004c15": "中事云。人一生常不免殺生及不孝。自餘",
    "T53n2122_097:1004c16": "之罪蓋亦小耳。又云。軌雖無罪。然大資福",
    "T53n2122_097:1004c17": "助為軌數設齋供。并寫法華金剛般若觀音",
    "T53n2122_097:1004c18": "等經。各三兩部。兼舊功德如獲濟。自茲以",
    "T53n2122_097:1004c19": "後即不復來。王家一依其言寫經設供。軌忽",
    "T53n2122_097:1004c20": "更來愧謝。因云。今即取別。舉家哭而送之。",
    "T53n2122_097:1004c21": "軌有遺腹之子。已年四五歲云。軌此子必有",
    "T53n2122_097:1004c22": "仕宦。願善養畜。自此已後不復更來(右此一驗見王",
    "T53n2122_097:1004c23": "之自說)。"
}