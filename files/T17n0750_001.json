{
    "T17n0750_001:0572b18": "沙彌羅經",
    "T17n0750_001:0572b20": "失譯附三秦錄",
    "T17n0750_001:0572b21": "昔有小兒，名曰沙彌羅。年始七歲，意好道德，",
    "T17n0750_001:0572b22": "隨一沙門，為作弟子。處在山中，給師所使；誦",
    "T17n0750_001:0572b23": "念經法，心不懈怠。至年八歲，得阿羅漢。道眼",
    "T17n0750_001:0572b24": "能洞視，所見無極；耳能徹聽，天上、天下所為",
    "T17n0750_001:0572b25": "善惡，皆悉聞之；身能飛行，在能至到。能分",
    "T17n0750_001:0572b26": "一身，變作萬身；自在現化，無所不作。自知宿",
    "T17n0750_001:0572b27": "命，所從來生，及諸人物、蚑行蠕動皆悉知之。",
    "T17n0750_001:0572b28": "坐見宿命，為五母作子，時便自笑。時師顧問，",
    "T17n0750_001:0572b29": "語沙彌羅：「汝笑何等？此間山中亦無歌舞，汝",
    "T17n0750_001:0572c01": "笑我耶？」沙彌羅言：「不敢笑師，我還自笑！一神",
    "T17n0750_001:0572c02": "受身，為五母作子，五母為我晝夜啼哭，感傷",
    "T17n0750_001:0572c03": "愁毒，不能自止，恒言念子，未曾忽忘。自念",
    "T17n0750_001:0572c04": "一身，而愁五家，是以自笑，不敢笑師。「我為第",
    "T17n0750_001:0572c05": "一母作子時，有並隣居，亦生一子，與我同日。",
    "T17n0750_001:0572c06": "我死以後，同日子出入行步。母見之，便言：",
    "T17n0750_001:0572c07": "『悲念我子在家，亦當出入行步如是！』感傷悲",
    "T17n0750_001:0572c08": "哀，淚下如雨。「我為第二母作子時，我夭命早",
    "T17n0750_001:0572c09": "死。我母見人乳兒，便念乳我，悲念感傷。「我為",
    "T17n0750_001:0572c10": "第三母作子時，年始十歲，我命復死。我母",
    "T17n0750_001:0572c11": "飯時，便悲淚出：『我子在者，當與俱食；捨我死",
    "T17n0750_001:0572c12": "去，使我獨食？』哽咽呼天，怨言念子。「我為第",
    "T17n0750_001:0572c13": "四母作子時，薄命先死。我母見我等輩，同時",
    "T17n0750_001:0572c14": "因媒娶婦，悲念我言：『今子在者，亦當娶婦！我",
    "T17n0750_001:0572c15": "何所犯，而殺我子？』「我為第五母作子時，年始",
    "T17n0750_001:0572c16": "七歲，好道辭家；捨母隨師，入山求道；一心思",
    "T17n0750_001:0572c17": "禪，得阿羅漢道。我母日日啼哭、念我：『我生一",
    "T17n0750_001:0572c18": "子，隨師學道，不知所在？飢渴寒暑，今為死、",
    "T17n0750_001:0572c19": "生？』「於是五母共會一處，各各悲哀，言念我子，",
    "T17n0750_001:0572c20": "相對啼哭，不能自止。我一魂神，展轉五母腹",
    "T17n0750_001:0572c21": "中作子，依因二親，受形成人，而使五母啼哭",
    "T17n0750_001:0572c22": "發狂，各念我身，乃欲自殺，是故笑耳！「我念世",
    "T17n0750_001:0572c23": "間，欲網因緣、生死罪福，造行根源——惡入地",
    "T17n0750_001:0572c24": "獄，善行生天。我畏世苦，辭家入山；精進禪",
    "T17n0750_001:0572c25": "定，得道昇仙。覩見餓鬼、地獄、畜生苦痛之處，",
    "T17n0750_001:0572c26": "代為恐怖，憐傷五母，不能自脫，又憂我身。我",
    "T17n0750_001:0572c27": "所求索，願行如言，永離生死，斷絕身根，如人",
    "T17n0750_001:0572c28": "不種，當所泥洹。」善會師說已，飛騰虛空。",
    "T17n0750_001:0572c29": "沙彌羅經"
}