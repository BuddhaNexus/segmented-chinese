{
    "T47n1973_004:0319b10": "廬山蓮宗寶鑑念佛正派卷第四",
    "T47n1973_004:0319b11": "(二十二章)",
    "T47n1973_004:0319b13": "念佛正派說",
    "T47n1973_004:0319b14": "[0319b14] 佛由心造。道在人弘。弘道之要無先乎念佛。",
    "T47n1973_004:0319b15": "念佛則是正心。正心故能合道。道之宗極曰",
    "T47n1973_004:0319b16": "佛也。佛者覺也。一切眾生有此本覺之性。因",
    "T47n1973_004:0319b17": "一念有差所以不覺。裴相國云。終日圓覺而",
    "T47n1973_004:0319b18": "未嘗圓覺者眾生也。具足圓覺而住持圓覺",
    "T47n1973_004:0319b19": "者如來也。是故薄伽梵成道摩竭陀。說有談",
    "T47n1973_004:0319b20": "空觀根逗教。於諸法之外別開念佛一門。截",
    "T47n1973_004:0319b21": "眾苦之根源。入聖流之要路。故經云。從是",
    "T47n1973_004:0319b22": "西方過十萬億佛土。有世界名曰極樂。其土",
    "T47n1973_004:0319b23": "有佛號阿彌陀。國中無三毒八難。有七寶眾",
    "T47n1973_004:0319b24": "妙莊嚴。以法為身群聖為友。苟能誠信發願",
    "T47n1973_004:0319b25": "歸心彼土者即得往生。出乎三界九有之表。",
    "T47n1973_004:0319b26": "證諸佛無上妙道。其言無所欺也。粵自大教",
    "T47n1973_004:0319b27": "東流至佛圖澄而盛。由澄而得道安。安之門",
    "T47n1973_004:0319b28": "有遠公戒珠義海龍姿鳳章。於是教門綱紀",
    "T47n1973_004:0319b29": "從茲大備。師著念佛三昧詠親勸。于時晉",
    "T47n1973_004:0319c01": "賢慕師之德。爭趨正覺之場同究斯道。名動",
    "T47n1973_004:0319c02": "帝王道尊一代。彌天推為高弟。羅什結為勝",
    "T47n1973_004:0319c03": "友。識量廣大獨出於古今矣。至夫抗言為道",
    "T47n1973_004:0319c04": "為萬世宗師。垂裕於人天者遠公也。隋有智",
    "T47n1973_004:0319c05": "者。魏有曇鸞。唐有善導。大振宗風。宋有坦",
    "T47n1973_004:0319c06": "公。疏詮甘露省常結社。慈覺勸修壽禪師融",
    "T47n1973_004:0319c07": "萬善以同歸。元宗主撮諸經而成懺。廣施方",
    "T47n1973_004:0319c08": "便曲盡慈悲。故我祖師欲令大地眾生。見本",
    "T47n1973_004:0319c09": "性彌陀達唯心淨土。普皆覺悟菩提之妙道。",
    "T47n1973_004:0319c10": "乃立普覺妙道四字為定名之宗觀。夫四字",
    "T47n1973_004:0319c11": "一鏡洞照無邊同一體用。何以知其然。總而",
    "T47n1973_004:0319c12": "言之。喻如人之一身。而有頭目手足。為其",
    "T47n1973_004:0319c13": "用也。未&#x751E;有一而可分也。自非願廣悲深。而",
    "T47n1973_004:0319c14": "孰能取信於天下後世哉。竊&#x751E;論之曰。等眾",
    "T47n1973_004:0319c15": "生界名曰普。智達斯理名曰覺。德用無邊名",
    "T47n1973_004:0319c16": "曰妙。千聖履踐名曰道。又普者即自心周遍",
    "T47n1973_004:0319c17": "十方之體也。覺者即自心智照不迷之用也。",
    "T47n1973_004:0319c18": "妙者即自心利物應機之行也。道者即自心",
    "T47n1973_004:0319c19": "通達中正之理也。恒沙諸佛所證者此道也。",
    "T47n1973_004:0319c20": "歷代祖師所得者此道也。十方生淨土者已",
    "T47n1973_004:0319c21": "學此道也。未來修行者當學此道也。又況諸",
    "T47n1973_004:0319c22": "佛菩薩示現世間。作大導師。各有悲願不捨",
    "T47n1973_004:0319c23": "眾生。或為王臣將相居士宰官。出俗在家逆",
    "T47n1973_004:0319c24": "行順化。莫不以斯道而覺斯民也。三界群靈",
    "T47n1973_004:0319c25": "無量劫來至於今日。往來六道如蟻璇磨",
    "T47n1973_004:0319c26": "無由出離。佛祖憫彼故設方便以誘導之。",
    "T47n1973_004:0319c27": "俾夫趣吾之所趣。吾之所趣者非六道非三",
    "T47n1973_004:0319c28": "乘。乃如來正覺之趣。得吾所趣之道者。亦",
    "T47n1973_004:0319c29": "以此道化乎未趣。趣此所趣。譬如一燈燃百",
    "T47n1973_004:0320a01": "千燈續焰分輝騰今耀古。此念佛之宗正心",
    "T47n1973_004:0320a02": "之法。正夫群生歸夫正道者矣。彼彼相傳於",
    "T47n1973_004:0320a03": "無盡故名無盡燈也。普覺妙道之說豈徒言",
    "T47n1973_004:0320a04": "哉。蓋謂人人皆可作佛不以僧俗之間。不以",
    "T47n1973_004:0320a05": "利鈍之分。無彼此無高下。等一性而已。得之",
    "T47n1973_004:0320a06": "為悟。失之為迷。同一理而已。迷而為凡。悟而",
    "T47n1973_004:0320a07": "為聖。迷者事隔理不隔也。失者自失。性不失",
    "T47n1973_004:0320a08": "也。是知修念佛三昧者。則是正其心也。此",
    "T47n1973_004:0320a09": "心正則性順理也。得性順理則六塵不能染。",
    "T47n1973_004:0320a10": "萬境不能移動。用於一虛之中寂寥。於萬化",
    "T47n1973_004:0320a11": "之域不動本處而周遊十方。超乎極樂之地。",
    "T47n1973_004:0320a12": "升乎寂光之堂。居乎涅槃山頂。朝乎無上法",
    "T47n1973_004:0320a13": "王。普覺妙道正心之義其至矣乎。不知此義",
    "T47n1973_004:0320a14": "者功何所施智何所發。譬彼無目之人昧於",
    "T47n1973_004:0320a15": "日月之光。履於重險之處。墮坑落塹可勝紀",
    "T47n1973_004:0320a16": "乎。噫去聖時遙人多謬解。雖其正道悉陷邪",
    "T47n1973_004:0320a17": "宗。庸昏之徒含識而已。致使群邪詭惑諸黨",
    "T47n1973_004:0320a18": "並熾。是非蜂起空有云云。夾截虛空互相排",
    "T47n1973_004:0320a19": "毀。有著於事相不肯捨者。有順於應緣不自",
    "T47n1973_004:0320a20": "覺者。有守枯木而言定者。有恃聰明而稱慧",
    "T47n1973_004:0320a21": "者。有奔走非道而言能者。有假於鬼神而言",
    "T47n1973_004:0320a22": "通者。有身心放曠而言無礙者。有口耳潛傳",
    "T47n1973_004:0320a23": "而言祕訣者。有執我宗普字覺字者。有言彼",
    "T47n1973_004:0320a24": "宗妙字道字者。是皆私偷此鏡入彼邪域。致",
    "T47n1973_004:0320a25": "為塵垢蔽蒙不明宗體。雖得此鏡之名而不",
    "T47n1973_004:0320a26": "得其用也。殊不知慈照立此四字深有意焉。",
    "T47n1973_004:0320a27": "昧者不知執之失度。況又有言在家為彌陀",
    "T47n1973_004:0320a28": "教。出家為釋迦教者。自尊為祖執法為宗。存",
    "T47n1973_004:0320a29": "彼此之執心觸途成滯。局偏邪之劣解是己",
    "T47n1973_004:0320b01": "非他。使我曹為佛祖後裔。而不能破其執遣",
    "T47n1973_004:0320b02": "其惑。則何以揭慧日於昏衢哉。痛心佛祖慧",
    "T47n1973_004:0320b03": "命懸危甚於割身肉也。念報佛祖深恩寢食",
    "T47n1973_004:0320b04": "不遑安處也。念諸方佛子錯路修行不啻倒",
    "T47n1973_004:0320b05": "懸也。雖未能盡古人之萬一。然此心不欺也。",
    "T47n1973_004:0320b06": "予嘗切切於是。謹按高僧傳記。遍求前哲真",
    "T47n1973_004:0320b07": "&#x8E2A;。究其源摘其實。理之所當事之所存者。集",
    "T47n1973_004:0320b08": "而出焉虧者補之。冗者削之隱者明之。斷者",
    "T47n1973_004:0320b09": "引之。庶千載之下修淨業者。因言思道飲水",
    "T47n1973_004:0320b10": "知源。識古聖之遺風。體先宗之標格。紹隆佛",
    "T47n1973_004:0320b11": "種光闡徽猷。壽慧命於無窮。傳真燈而有永。",
    "T47n1973_004:0320b12": "前不云四字一鏡洞照無邊乎。體斯道者慎",
    "T47n1973_004:0320b13": "勿忽諸。",
    "T47n1973_004:0320b14": "遠祖師事實",
    "T47n1973_004:0320b15": "[0320b15] 師諱慧遠。雁門樓煩人。今河東代州。姓賈",
    "T47n1973_004:0320b16": "氏。生於石趙延熙甲午歲為晉成帝。咸和九",
    "T47n1973_004:0320b17": "年師十二歲。從舅氏令孤遊學許洛。博通六",
    "T47n1973_004:0320b18": "經尤通周易莊老之書。二十一歲欲渡江與",
    "T47n1973_004:0320b19": "范宣子俱隱值中原兵戈塞路。聞道安法師",
    "T47n1973_004:0320b20": "居太行山。遂與弟慧持俱投之。聽講般若經",
    "T47n1973_004:0320b21": "豁然大悟。嘆曰。儒道九流皆糠&#x7C83;耳。與弟",
    "T47n1973_004:0320b22": "投簪落髮。常以大法為己任。安嘆曰。使道流",
    "T47n1973_004:0320b23": "中國其在遠乎。孝武帝太元九年。至廬山以",
    "T47n1973_004:0320b24": "杖卓地曰。有泉當住。忽泉迸出。乃誅茅為庵",
    "T47n1973_004:0320b25": "講涅槃經。感得山神獻靈。資助材木雷雨闢",
    "T47n1973_004:0320b26": "地。江州太守驚其神異。奏立東林寺名。其殿",
    "T47n1973_004:0320b27": "曰神運。太元十一年寺成。師以東南經律未",
    "T47n1973_004:0320b28": "備禪法無聞。乃於寺內別置禪室。請一禪師",
    "T47n1973_004:0320b29": "率眾習禪。令弟子逾越沙漠求禪經。庶江表",
    "T47n1973_004:0320c01": "四輩咸皆得以修習。願使大乘之化自北而",
    "T47n1973_004:0320c02": "南。每謂禪法深微非才莫授。入道要門功高",
    "T47n1973_004:0320c03": "易進者念佛為先。師徒眾往來三千。真信之",
    "T47n1973_004:0320c04": "士一百二十三人。乃與劉遺民等十八賢為",
    "T47n1973_004:0320c05": "上首。於無量壽佛像前。建齋立誓同修西方",
    "T47n1973_004:0320c06": "淨土結白蓮社。遺民著發願文。師自製念佛",
    "T47n1973_004:0320c07": "三昧敘。謝靈運恃才傲物一見師肅然心服。",
    "T47n1973_004:0320c08": "鑿池種蓮求入社。師以心雜止之。山多蛇有",
    "T47n1973_004:0320c09": "行者不知何許人。嘗侍於師善驅蛇至。今號",
    "T47n1973_004:0320c10": "辟蛇聖者。師所居流泉匝寺下入虎溪。每送",
    "T47n1973_004:0320c11": "客以溪為界。時陶淵明陸修靜。師嘗送之語",
    "T47n1973_004:0320c12": "道契合。不覺過溪相與大笑。後世因傳三笑",
    "T47n1973_004:0320c13": "圖焉。時羅什法師通書稱師。為東方護法菩",
    "T47n1973_004:0320c14": "薩。外國眾僧咸稱漢地有大乘道士。每燒香",
    "T47n1973_004:0320c15": "禮拜東向稽首獻心廬嶽。姚主欽承道德信",
    "T47n1973_004:0320c16": "向連接。晉安帝隆安元年桓玄勸帝沙汰僧",
    "T47n1973_004:0320c17": "尼。謂廬山為道德所居。不在搜簡師以書抵",
    "T47n1973_004:0320c18": "玄得並免。元興元年玄又申庾&#x6C37;之議。欲沙",
    "T47n1973_004:0320c19": "門盡敬王者。復以書辯論其事遂免。安帝自",
    "T47n1973_004:0320c20": "江陵旋京。輔國何無忌。勸師候迎稱疾不起。",
    "T47n1973_004:0320c21": "帝遣使勞問師。表以聞帝優詔答之。義熙乙",
    "T47n1973_004:0320c22": "卯十一月初一日。師入定至十七日出定。見",
    "T47n1973_004:0320c23": "阿彌陀佛紫磨黃金身遍滿空界。龍舒淨土",
    "T47n1973_004:0320c24": "文載遠公三&#x89A9;聖相沈厚不言。師三十年影",
    "T47n1973_004:0320c25": "不出山跡不入俗。丙辰八月初一日示疾。至",
    "T47n1973_004:0320c26": "六日。困篤大德耆舊請飲豉酒不許。又請以",
    "T47n1973_004:0320c27": "蜜水。乃命律師檢藏未見。而集諸徒遺戒曰。",
    "T47n1973_004:0320c28": "吾自知命之年托業此山。自審有畢盡之期。",
    "T47n1973_004:0320c29": "乃絕跡外緣以求其志。不覺形與運頹。已八",
    "T47n1973_004:0321a01": "十三矣。時至欲厝骨于松林之下。即嶺為墳",
    "T47n1973_004:0321a02": "與土木同狀。此古人之禮汝等勿違。苟使神",
    "T47n1973_004:0321a03": "理不昧。庶達其誠。大哀世尊亦當祐之。以道",
    "T47n1973_004:0321a04": "言訖而逝。門人與潯陽太守及官屬。奉全軀",
    "T47n1973_004:0321a05": "葬于西嶺。壘石而塔焉。安帝諡廬山尊者鴻",
    "T47n1973_004:0321a06": "臚大卿白蓮社主凝寂之塔。謝靈運立碑以",
    "T47n1973_004:0321a07": "銘其德。張野序之。有匡山集十卷行于世。",
    "T47n1973_004:0321a08": "遠祖師歷朝諡號",
    "T47n1973_004:0321a09": "[0321a09] 晉安帝義熙年諡廬山尊者鴻臚大卿白蓮社",
    "T47n1973_004:0321a10": "主",
    "T47n1973_004:0321a11": "[0321a11] 唐大中戊辰年諡辯覺大師",
    "T47n1973_004:0321a12": "[0321a12] 南唐昇元三年諡正覺大師",
    "T47n1973_004:0321a13": "[0321a13] 宋太平興國三年諡圜悟大師",
    "T47n1973_004:0321a14": "[0321a14] 宋乾道二年諡等遍正覺圜悟大法師",
    "T47n1973_004:0321a15": "明教大師題遠祖師影堂記",
    "T47n1973_004:0321a16": "[0321a16] 遠公事蹟。學者雖見而鮮能盡之。使世不昭",
    "T47n1973_004:0321a17": "昭見先賢之德亦後學之過也。予讀高僧傳",
    "T47n1973_004:0321a18": "蓮社錄。及九江新舊錄。最愛遠公六事。謂",
    "T47n1973_004:0321a19": "可以勸乃引而釋之。列之其影堂以示來者。",
    "T47n1973_004:0321a20": "陸修靜異教學者而送過虎溪。是不以人而",
    "T47n1973_004:0321a21": "棄言也。陶淵明耽湎于酒而與之交者。蓋簡",
    "T47n1973_004:0321a22": "小節而取其達也。跋陀高僧以顯異被擯而",
    "T47n1973_004:0321a23": "延且譽之。蓋重有識而矯嫉賢也。謝靈運以",
    "T47n1973_004:0321a24": "心雜不取。而果歿於刑。蓋識其器而慎其終",
    "T47n1973_004:0321a25": "也。盧循欲叛而執手求舊。蓋自信道也。桓",
    "T47n1973_004:0321a26": "玄震威而抗對不屈。蓋有大節也。大凡古今",
    "T47n1973_004:0321a27": "人情莫不畏威。而苟免忘義而避疑好名而",
    "T47n1973_004:0321a28": "昧實。黨勢而忍孤飾行而畏累。自是而非人。",
    "T47n1973_004:0321a29": "孰有道尊一代為賢者。師肯以片言而從人",
    "T47n1973_004:0321b01": "乎。孰有宿稟勝德為行耿潔。肯交醉鄉而高",
    "T47n1973_004:0321b02": "其達乎。孰有屈人師之。尊禮斥逐之。客而",
    "T47n1973_004:0321b03": "伸其賢乎。孰有拒盛名之士。不與於教而克",
    "T47n1973_004:0321b04": "全終乎。孰有義不避禍敦睦故舊而信道乎。",
    "T47n1973_004:0321b05": "孰有臨將帥之威在殺罰暴虐之際。守道不",
    "T47n1973_004:0321b06": "撓而存其節乎。此故遠公識量廣大獨出於",
    "T47n1973_004:0321b07": "古今。若夫荷負至教廣大聖道。垂裕於天人",
    "T47n1973_004:0321b08": "非蒙乃能盡之。其聖歟賢耶偉乎。大塊噫氣",
    "T47n1973_004:0321b09": "六合風清。遠公之名聞也。四海秋色神山中",
    "T47n1973_004:0321b10": "聳。遠公之清高也。人龍僧鳳長揖巢許。遠公",
    "T47n1973_004:0321b11": "之風軌也。白雲丹壑玉樹瑤草。遠公之棲處",
    "T47n1973_004:0321b12": "也。蒙後公而生雖慕且恨也。瞻其遺像稽首",
    "T47n1973_004:0321b13": "作禮。願以弊文書于屋壁。",
    "T47n1973_004:0321b14": "廬山十八大賢名氏",
    "T47n1973_004:0321b15": "[0321b15] 遠公祖師(諱慧遠姓賈氏雁門樓煩人)",
    "T47n1973_004:0321b16": "[0321b16] 永法師(諱慧永姓繁河內人)",
    "T47n1973_004:0321b17": "[0321b17] 持法師(諱慧持遠公弟也與兄俱事道安法師)",
    "T47n1973_004:0321b18": "[0321b18] 生法師(諱道生出魏氏鉅野人客居彭城世衣冠)",
    "T47n1973_004:0321b19": "[0321b19] 佛陀耶舍尊者(此云覺明罽賓國婆羅門種)",
    "T47n1973_004:0321b20": "[0321b20] 佛陀跋陀羅尊者(此云覺賢甘露飯王之裔)",
    "T47n1973_004:0321b21": "[0321b21] 叡法師(諱慧叡冀州人)",
    "T47n1973_004:0321b22": "[0321b22] 順法師(諱曇順黃龍人)",
    "T47n1973_004:0321b23": "[0321b23] 敬法師(諱道敬琅琊王氏隨祖疑之守江州)",
    "T47n1973_004:0321b24": "[0321b24] 恒法師(諱曇恒河東人童子出家不知姓氏)",
    "T47n1973_004:0321b25": "[0321b25] &#x661E;法師(諱道&#x661E;&#x9834;川陳氏)",
    "T47n1973_004:0321b26": "[0321b26] 詵法師(諱曇詵廣陵人不知姓氏)",
    "T47n1973_004:0321b27": "[0321b27] 劉遺民(諱程之字仲思彭城聚里人漢楚元王之後)",
    "T47n1973_004:0321c01": "[0321c01] 散騎常侍雷公(諱次宗字仲倫南昌人)",
    "T47n1973_004:0321c02": "[0321c02] 太子舍人宗公(諱炳字少文南陽人)",
    "T47n1973_004:0321c03": "[0321c03] 治中張公(諱野字萊民)",
    "T47n1973_004:0321c04": "[0321c04] 散騎常侍張公(諱詮字秀碩萊民族也)",
    "T47n1973_004:0321c05": "[0321c05] 通隱處士周公(諱續之字道祖雁門廣武人)",
    "T47n1973_004:0321c06": "貫休禪師題十八賢影堂詩",
    "T47n1973_004:0321c07": "[0321c07] 白藕池邊舊影堂。劉雷風骨盡龍章。共輕天",
    "T47n1973_004:0321c08": "子諸侯貴。惟愛君師一法長。陶令醉多招不",
    "T47n1973_004:0321c09": "得。謝公心亂入無方。何人到此思高躅。風點",
    "T47n1973_004:0321c10": "苔痕過短牆。",
    "T47n1973_004:0321c11": "辯遠祖成道事",
    "T47n1973_004:0321c12": "[0321c12] 禮記曰。先祖無美而稱之者是誣也。有善而",
    "T47n1973_004:0321c13": "不知者是不明也。知而不傳者是不仁也。此",
    "T47n1973_004:0321c14": "三者君子之所恥也。噫在吾學佛之徒豈不",
    "T47n1973_004:0321c15": "然耶。吾祖遠公行位昭昭功德廣大。愚忝與",
    "T47n1973_004:0321c16": "其教為末流之裔。不肖孤陋學淺才&#x758E;未能",
    "T47n1973_004:0321c17": "紹襲先宗實。乃有孤慈廕嘗讀明教記不亦",
    "T47n1973_004:0321c18": "甚慚乎。又嘗觀石室琇禪師通論云。去孔子",
    "T47n1973_004:0321c19": "百年而有孟軻。是時孔子之道幾衰焉。軻於",
    "T47n1973_004:0321c20": "是力行其道而振起之。伏自佛教東流凡三",
    "T47n1973_004:0321c21": "百年。而有遠公。是時沙門寖盛。然未有特",
    "T47n1973_004:0321c22": "立獨行憲章懿範。為天下宗師如遠公者。佛",
    "T47n1973_004:0321c23": "道由之始振。蓋嘗謂遠公有大功於釋氏。猶",
    "T47n1973_004:0321c24": "孔門之孟子焉。與高僧朝士同修淨社。道動",
    "T47n1973_004:0321c25": "帝王法流天下。後之所習念佛者。不知吾祖",
    "T47n1973_004:0321c26": "之本末失其源流。多見世之薄福闡提輩。偽",
    "T47n1973_004:0321c27": "撰廬山成道記。裝飾虛辭盡是無根之語。誑",
    "T47n1973_004:0321c28": "惑善信遍傳在人耳目。逮今不能改革。予乃",
    "T47n1973_004:0322a01": "參考大藏弘明集高僧傳。察其詳要略舉七",
    "T47n1973_004:0322a02": "事。以破群惑識者鑒之。遠公禮太行山道安",
    "T47n1973_004:0322a03": "法師出家。妄傳師栴檀尊者一誑也。妄以",
    "T47n1973_004:0322a04": "道安為遠公孫者二誑也。遠公三十年影不",
    "T47n1973_004:0322a05": "出山足不入俗。妄謂白莊劫擄者三誑也。晉",
    "T47n1973_004:0322a06": "帝三召遠公稱疾不赴。妄謂賣身與崔相公",
    "T47n1973_004:0322a07": "為奴者四誑也。道安臂有肉釧。妄謂遠公",
    "T47n1973_004:0322a08": "者五誑也。臨終遺命露骸松下。全身葬西嶺",
    "T47n1973_004:0322a09": "見在凝寂塔可證。妄謂遠公乘彩船升兜率",
    "T47n1973_004:0322a10": "者六誑也。道生法師虎丘講經。指石為誓石",
    "T47n1973_004:0322a11": "乃點頭。妄謂遠公者七誑也。悲夫世之姦佞。",
    "T47n1973_004:0322a12": "不知祖師實德道。聽途說妄裝點許多不遜",
    "T47n1973_004:0322a13": "之事。播醜於後世取笑於四方。謗瀆聖德。識",
    "T47n1973_004:0322a14": "者見之不察其所由。得不輕侮於吾祖師耶。",
    "T47n1973_004:0322a15": "豈非出佛身血五逆罪乎。嘗觀宋元嘉中僧",
    "T47n1973_004:0322a16": "才觀惠嚴謝靈運翻涅槃經。增損其辭。因夢",
    "T47n1973_004:0322a17": "神人訶之曰。敢以凡情輕瀆聖典。觀等懼而",
    "T47n1973_004:0322a18": "止。又惠琳以才學幸帝。時號黑衣宰相。自著",
    "T47n1973_004:0322a19": "白黑論毀佛教。即感惡疾膚肉糜爛而死。夫",
    "T47n1973_004:0322a20": "如是則妄造祖師傳記。三途地獄可不懼乎。",
    "T47n1973_004:0322a21": "凡吾同志詳審遠公實跡。從本至末痛告諸",
    "T47n1973_004:0322a22": "方。光揚祖道庶先聖之屈於斯雪矣。",
    "T47n1973_004:0322a23": "壁谷釋曇鸞大師",
    "T47n1973_004:0322a24": "[0322a24] 師雁門人也。少遊五臺。感其靈異自誓出",
    "T47n1973_004:0322a25": "俗。三乘頓漸具陶文理。又嘗抱疾行至汾",
    "T47n1973_004:0322a26": "州。俄見雲陰陡盡天門洞開。六欲階位上下",
    "T47n1973_004:0322a27": "重複。鸞方瞬目疾乃隨愈鸞於是切用心佛",
    "T47n1973_004:0322a28": "道常如不及。開蒙誘俗無間遠邇。初鸞好為",
    "T47n1973_004:0322a29": "術學聞陶隱居。得長生法涉遠就之。陶以仙",
    "T47n1973_004:0322b01": "經十卷授鸞。鸞躍然自得以為神仙之術其",
    "T47n1973_004:0322b02": "必然也。後還洛下遇菩提留支意頗得之。問",
    "T47n1973_004:0322b03": "支曰。佛道有長生乎。其能&#x5374;老為不死乎。支",
    "T47n1973_004:0322b04": "笑而對曰。長生不死吾佛道也。即以觀無量",
    "T47n1973_004:0322b05": "壽經授之曰。汝可誦此。則三界無復生六道",
    "T47n1973_004:0322b06": "無復往盈虛消息吉凶成敗。無得而生其為",
    "T47n1973_004:0322b07": "壽也。有劫石焉有河沙焉。沙石之數有極。壽",
    "T47n1973_004:0322b08": "量之數無期。此吾金仙氏長生也。鸞承其語",
    "T47n1973_004:0322b09": "驟起深信。遂焚所學仙經。而專觀經焉。每於",
    "T47n1973_004:0322b10": "觀經得其義理。修三福業想像九品。雖云寒",
    "T47n1973_004:0322b11": "暑之變疾病之來不懈于始念。魏主憐其志。",
    "T47n1973_004:0322b12": "尚又嘉其自行化他。道業弘廣號為神鸞。&#x52C5;",
    "T47n1973_004:0322b13": "住并州大嚴寺。未幾移住汾州玄中寺。一夕",
    "T47n1973_004:0322b14": "鸞正持誦。一梵僧軒昂而來。入其室曰吾龍",
    "T47n1973_004:0322b15": "樹也。所居淨土。以汝有淨土之心故來見汝。",
    "T47n1973_004:0322b16": "鸞曰。何以教我。樹曰。已去不可及未來未可",
    "T47n1973_004:0322b17": "追現在今何在。白駒難與回言訖而失。鸞以",
    "T47n1973_004:0322b18": "所見勝異必知死生之期屆矣。即集弟子數",
    "T47n1973_004:0322b19": "百人盛陳教誡言。其四生役役其止無日。地",
    "T47n1973_004:0322b20": "獄諸苦不可以不懼。九品淨業不可以不修",
    "T47n1973_004:0322b21": "因。令弟子齊聲高唱阿彌陀佛。鸞乃西向瞑",
    "T47n1973_004:0322b22": "目頓顙而示滅。是時道俗同聞管絃絲竹之",
    "T47n1973_004:0322b23": "聲由西而來。良久乃寂。",
    "T47n1973_004:0322b24": "天台智者大師",
    "T47n1973_004:0322b25": "[0322b25] 師諱智顗。字德安。姓陳氏。&#x9834;川人。母徐氏",
    "T47n1973_004:0322b26": "夢香煙五彩繞身有孕。誕生之日神光煥室。",
    "T47n1973_004:0322b27": "目有重瞳眉分八彩。孩幼見像即禮。逢僧必",
    "T47n1973_004:0322b28": "拜。十八歲投湘州果願寺出家。誦法華經兼",
    "T47n1973_004:0322b29": "通律藏。性樂習禪遂往大蘇山禮慧思禪師",
    "T47n1973_004:0322c01": "北面事焉。思師一見乃曰。昔日靈山同聽法",
    "T47n1973_004:0322c02": "華。宿緣所追今復來矣。因授與法華三昧。三",
    "T47n1973_004:0322c03": "七日誦經至於藥王本事品。是真精進是名",
    "T47n1973_004:0322c04": "真法供養。至此句時身心豁然。寂而入定。照",
    "T47n1973_004:0322c05": "了法華。若曦和臨於萬象。達諸法相如清風",
    "T47n1973_004:0322c06": "遊於太虛。將證白師。師曰。非汝不證。非吾莫",
    "T47n1973_004:0322c07": "識。汝所證者是法華三昧前方便得旋陀羅",
    "T47n1973_004:0322c08": "尼。汝於說法人中最為第一。後弘法鄴都屈",
    "T47n1973_004:0322c09": "伏時匠。晚入天台降魔進行。化緣既息。於",
    "T47n1973_004:0322c10": "新昌大石像前示疾告滅。弟子請問生方乃",
    "T47n1973_004:0322c11": "曰。吾諸師友皆從觀音而來迎我。及夜侍人",
    "T47n1973_004:0322c12": "見有佛至倍大石像。臨終說諸法門令唱無",
    "T47n1973_004:0322c13": "量壽經及觀經題目。乃顧大眾合掌讚曰。四",
    "T47n1973_004:0322c14": "十八願莊嚴淨土。華池寶樹易往無人。火車",
    "T47n1973_004:0322c15": "相現一念改悔尚得往生。況戒定熏修聖行",
    "T47n1973_004:0322c16": "道力實不唐捐。言訖稱三寶名奄然而滅。後",
    "T47n1973_004:0322c17": "有僧求知生處。乃夢觀音金容數丈。智者從",
    "T47n1973_004:0322c18": "後而語僧曰。汝疑決不。再驗智者生西方矣。",
    "T47n1973_004:0322c19": "京師善導和尚",
    "T47n1973_004:0322c20": "[0322c20] 釋善導。唐貞觀中周遊寰宇求訪道津。見西",
    "T47n1973_004:0322c21": "河綽禪師行方等懺。及淨土九品道場講觀",
    "T47n1973_004:0322c22": "經。導大喜曰。此真入佛之津要。修餘行業迂",
    "T47n1973_004:0322c23": "僻難成。唯此觀門速超生死吾得之矣。於是",
    "T47n1973_004:0322c24": "篤勤精苦若救頭然。續至京師擊發四部。弟",
    "T47n1973_004:0322c25": "子無問貴賤俾屠沽輩亦激悟焉。導每入佛",
    "T47n1973_004:0322c26": "室合掌胡跪。一心念佛非力竭不休。乃至寒",
    "T47n1973_004:0322c27": "冷亦須流污。此相狀表於至誠。出即為人說",
    "T47n1973_004:0322c28": "淨土法。化諸道俗令發道心。修淨土行無有",
    "T47n1973_004:0322c29": "暫時不為利益。三十餘年。無別寢處。不暫",
    "T47n1973_004:0323a01": "睡眠。除洗浴外。未嘗脫衣。般舟行道禮佛方",
    "T47n1973_004:0323a02": "等專為己任。護戒持品纖毫不犯。未嘗舉目",
    "T47n1973_004:0323a03": "視女人。絕意名利遠諸戲笑。所行之處淨身",
    "T47n1973_004:0323a04": "供養。飲食衣服四事饒益。皆不自享並將迴",
    "T47n1973_004:0323a05": "施。好食送大&#x53A8;供養徒眾。唯食&#x9E81;惡以自支",
    "T47n1973_004:0323a06": "身。乳酪醍醐皆不飲噉。諸有襯施將寫阿彌",
    "T47n1973_004:0323a07": "陀經十萬餘卷。所畫淨土變相三百餘壁。所",
    "T47n1973_004:0323a08": "至見壞伽藍。及故磚塔寺皆悉營造。燃燈續",
    "T47n1973_004:0323a09": "明歲不絕。三衣瓶&#x9262;不使人持洗。始終無改",
    "T47n1973_004:0323a10": "化諸有緣。每自獨行不共眾去。恐與人行談",
    "T47n1973_004:0323a11": "論世事妨修行業。其有暫申禮謁聞說少法。",
    "T47n1973_004:0323a12": "或得同預道場親承教訓。或曾不見聞披尋",
    "T47n1973_004:0323a13": "教義。或展轉授淨土法門者。京華諸州僧尼",
    "T47n1973_004:0323a14": "士女。至有投身高嶺。或委命深泉。或自墮",
    "T47n1973_004:0323a15": "高枝焚身供養。略聞遠近百餘人。諸修梵行",
    "T47n1973_004:0323a16": "棄捨妻子。誦阿彌陀經十萬。至三十萬遍者。",
    "T47n1973_004:0323a17": "念阿彌陀佛日得一萬五千至十萬遍者。及",
    "T47n1973_004:0323a18": "得念佛三昧往生淨土者不可知數。或問導",
    "T47n1973_004:0323a19": "曰。念佛之善生淨土耶。對曰。如汝所念遂汝",
    "T47n1973_004:0323a20": "所願。於是導乃自念阿彌陀佛。如是一聲",
    "T47n1973_004:0323a21": "則有一道光明從其口出。十聲至千百聲光",
    "T47n1973_004:0323a22": "亦如之。導謂人曰。此身可厭諸苦逼迫。情偽",
    "T47n1973_004:0323a23": "變易無暫休息。乃登所居寺前柳樹。西向願",
    "T47n1973_004:0323a24": "曰。願佛威神驟以接我。觀音勢至亦來助我。",
    "T47n1973_004:0323a25": "令我此心不失正念。不起驚怖不於彌陀法",
    "T47n1973_004:0323a26": "中少生退墮。願畢於其樹上端身立化。時京",
    "T47n1973_004:0323a27": "師士大夫傾誠歸信咸收其骨以葬。高宗皇",
    "T47n1973_004:0323a28": "帝知其念佛口出光明。又知捨報之時精至",
    "T47n1973_004:0323a29": "如此。賜寺額為光明焉。天竺式懺主略傳云。",
    "T47n1973_004:0323b01": "阿彌陀佛化身。自至長安聞涯水聲。和尚乃",
    "T47n1973_004:0323b02": "曰。可指念佛遂立五會教廣行勸化人。有至",
    "T47n1973_004:0323b03": "信者見和尚念佛佛從口出。三年後滿長安",
    "T47n1973_004:0323b04": "城內皆受化。念佛事見別傳。後有法照大師",
    "T47n1973_004:0323b05": "即善導後身也。德宗時於并州行五會教化",
    "T47n1973_004:0323b06": "人念佛。帝於長安常聞東北方有念佛聲。遣",
    "T47n1973_004:0323b07": "使尋覓至大康果。見照師勸人念佛。遂迎入",
    "T47n1973_004:0323b08": "內用劉球繩床。教宮人五會念佛。事彰本傳",
    "T47n1973_004:0323b09": "矣。",
    "T47n1973_004:0323b10": "金臺法照大師",
    "T47n1973_004:0323b11": "[0323b11] 釋法照。唐大曆二年棲于衡州雲&#x5CEF;寺。慈忍",
    "T47n1973_004:0323b12": "戒定為時所歸。一旦於僧堂食。&#x9262;中&#x89A9;五色",
    "T47n1973_004:0323b13": "雲雲中有寺。寺之東北有大山。山有澗。澗北",
    "T47n1973_004:0323b14": "有石門。門去可五里復有一寺。金牓題曰大",
    "T47n1973_004:0323b15": "聖竹林寺。照雖目&#x89A9;而其心內尚懷隕穫。他",
    "T47n1973_004:0323b16": "日食時復於&#x9262;中見五色雲。雲現數寺無有",
    "T47n1973_004:0323b17": "山林穢惡純金色界。池臺樓觀眾寶間錯。萬",
    "T47n1973_004:0323b18": "菩薩眾而處其中。中有諸佛嚴淨國土種種",
    "T47n1973_004:0323b19": "勝相。照欣所見因訪問之。有嘉延曇暉二僧",
    "T47n1973_004:0323b20": "曰。聖神變化不可以凡情測。若論山川面勢",
    "T47n1973_004:0323b21": "乃五臺爾。四年夏照於衡州湖東寺啟五會",
    "T47n1973_004:0323b22": "念佛道場。其年六月二日五色祥雲彌覆其",
    "T47n1973_004:0323b23": "寺。雲中亦有樓閣。閣上有數梵僧。身可丈",
    "T47n1973_004:0323b24": "餘執錫行道。又見阿彌陀佛與二菩薩。其身",
    "T47n1973_004:0323b25": "高大等虛空界日既暮矣。照於道場之外遇",
    "T47n1973_004:0323b26": "老人。曰汝先發願於金色界禮覲大聖今何",
    "T47n1973_004:0323b27": "輒止。照曰。時艱路難不止如何。老人曰。但能",
    "T47n1973_004:0323b28": "亟去則去之何其艱也。照未暇對老人失焉。",
    "T47n1973_004:0323b29": "照以所見勝異重發願曰。願以此身奉覲大",
    "T47n1973_004:0323c01": "聖。雖復火聚&#x6C37;河終無退隋。其年八月十三",
    "T47n1973_004:0323c02": "日與同志數人。由南嶽前去果無艱險。五年",
    "T47n1973_004:0323c03": "四月五日。至五臺縣遙見寺南有數道光。六",
    "T47n1973_004:0323c04": "日達佛光寺一如&#x9262;中所見略無差脫。是夜",
    "T47n1973_004:0323c05": "四更復有異光北來射照。照不知所裁乃問",
    "T47n1973_004:0323c06": "曰。此何祥也吉凶焉在。僧云。此大聖不思",
    "T47n1973_004:0323c07": "議光攝汝身心何乃問也。照聞之即具威儀",
    "T47n1973_004:0323c08": "前詣一寺。寺之東北可五里果有山。山有澗。",
    "T47n1973_004:0323c09": "澗北有石門。門傍有二童子。一稱善財。一稱",
    "T47n1973_004:0323c10": "難陀。引照入門北行。幾五里見一金門。門",
    "T47n1973_004:0323c11": "上有樓。其樓之側。復有一寺。寺門有大金牓。",
    "T47n1973_004:0323c12": "題曰大聖竹林寺。寺之方圓可二十里一百",
    "T47n1973_004:0323c13": "餘院。院院皆有寶塔黃金為地。華臺玉樹充",
    "T47n1973_004:0323c14": "滿其中。照入寺之講堂。見文殊在西普賢在",
    "T47n1973_004:0323c15": "東。皆踞師子高座。照於二菩薩前。作禮問",
    "T47n1973_004:0323c16": "曰。末代凡夫智識淺劣。佛性心地無由顯現。",
    "T47n1973_004:0323c17": "未審修行於何法門最為其要。惟願大聖斷",
    "T47n1973_004:0323c18": "我疑網。文殊曰。汝所請問今正是時。諸修",
    "T47n1973_004:0323c19": "行門無如念佛。我於過去劫中。因念佛故得",
    "T47n1973_004:0323c20": "於一切種智。是故一切諸法般若波羅蜜多。",
    "T47n1973_004:0323c21": "甚深禪定。乃至諸佛正遍知海。皆從念佛而",
    "T47n1973_004:0323c22": "生。照曰。當云何念。文殊曰。此世界西有阿",
    "T47n1973_004:0323c23": "彌陀佛。彼佛願力不可思議。汝當繼念令無",
    "T47n1973_004:0323c24": "間斷。命終之後決定往生。說是語時二大菩",
    "T47n1973_004:0323c25": "薩。舒金色臂以摩照頂。與授記曰。汝以念佛",
    "T47n1973_004:0323c26": "不思議故。畢竟證無上覺。若善男女願疾出",
    "T47n1973_004:0323c27": "離應當念佛。時二菩薩互說伽陀照得聞己",
    "T47n1973_004:0323c28": "益加踊躍。文殊又曰。汝可往詣諸菩薩院巡",
    "T47n1973_004:0323c29": "禮。以承教授。照如其言歷請教授。次至七寶",
    "T47n1973_004:0324a01": "華園。從其園出於大聖前作禮辭退。且見向",
    "T47n1973_004:0324a02": "者善財難陀二童子送至門外。照復作禮舉",
    "T47n1973_004:0324a03": "頭俱失。至十三日照與五十餘僧。往金剛窟",
    "T47n1973_004:0324a04": "無著見大聖處。忽見其地廣博嚴淨。琉璃眾",
    "T47n1973_004:0324a05": "寶以成宮殿。文殊普賢可萬菩薩。佛陀波利",
    "T47n1973_004:0324a06": "亦在其中。照得見已隨眾歸寺。其夜三更於",
    "T47n1973_004:0324a07": "華嚴院之西樓。又見寺東巖壑之畔。有五枝",
    "T47n1973_004:0324a08": "燈大方尺餘。照曰願分百燈以歸一面。燈分",
    "T47n1973_004:0324a09": "如願。重願分為千炬。炬亦如之。行行相當。光",
    "T47n1973_004:0324a10": "光相涉。光中殊異遍於山野。照又前詣金剛",
    "T47n1973_004:0324a11": "窟願見大聖。殆其三更見一梵僧。自稱佛陀",
    "T47n1973_004:0324a12": "波利。引之入寺。至十二月朔日。於華嚴院入",
    "T47n1973_004:0324a13": "念佛道場中。載念文殊普賢二菩薩。謂我畢",
    "T47n1973_004:0324a14": "竟證無上覺。又復記我念阿彌陀佛決定往",
    "T47n1973_004:0324a15": "生。於是一心念佛。正念佛時倏見前來梵僧",
    "T47n1973_004:0324a16": "入道場。云汝之淨土華臺現矣。後三年華開",
    "T47n1973_004:0324a17": "汝當往矣。然汝所見竹林諸寺。何為不使群",
    "T47n1973_004:0324a18": "生共知。照聞之憶念昔時所見。因得命匠刻",
    "T47n1973_004:0324a19": "石兼於所見竹林寺處。特建一寺號竹林焉。",
    "T47n1973_004:0324a20": "寺之云畢。照曰吾事畢矣。吾豈久滯於此。不",
    "T47n1973_004:0324a21": "累日而卒焉。",
    "T47n1973_004:0324a22": "睦州少康法師",
    "T47n1973_004:0324a23": "[0324a23] 師縉雲仙都人。母羅氏。游鼎湖&#x5CEF;。得玉女捧",
    "T47n1973_004:0324a24": "青蓮花授之。且曰此華吉祥。授之於汝。當生",
    "T47n1973_004:0324a25": "貴子。及生康日青光滿室香似芙蕖。年十有",
    "T47n1973_004:0324a26": "五誦法華楞嚴等經五部。尋往越學究毘尼。",
    "T47n1973_004:0324a27": "及聽華嚴瑜珈諸論。貞元初至洛下白馬寺。",
    "T47n1973_004:0324a28": "見殿內文字累放光明。康不能測即探而取",
    "T47n1973_004:0324a29": "之。乃善導昔為西方化導文也。康曰若於淨",
    "T47n1973_004:0324b01": "土有緣。當使此文光明再發。此願未已果重",
    "T47n1973_004:0324b02": "閃爍。康曰。劫石可移而我之願無易也。遂",
    "T47n1973_004:0324b03": "之長安善導影堂。大陳薦獻倏見善導現於",
    "T47n1973_004:0324b04": "空中。謂康曰。汝依吾教利樂有情。則汝之",
    "T47n1973_004:0324b05": "功當生安養。康聞如有所證。南適江陵果願",
    "T47n1973_004:0324b06": "寺。路逢一僧曰。汝欲化人念佛當往新定。言",
    "T47n1973_004:0324b07": "訖而隱。洎到睦州人未從化。康乃乞錢誘引",
    "T47n1973_004:0324b08": "小兒曰。能念阿彌陀佛一聲與汝一錢。小兒",
    "T47n1973_004:0324b09": "務得其錢念佛者眾。師曰。念佛十聲乃與一",
    "T47n1973_004:0324b10": "錢。如是一年大小貴賤凡見康者。則曰阿彌",
    "T47n1973_004:0324b11": "陀佛。於是念佛之人盈溢道路。貞元十年康",
    "T47n1973_004:0324b12": "於烏龍山建淨土道場。築壇三級聚人。午夜",
    "T47n1973_004:0324b13": "行道入道場。時康自陞座。令男女弟子面西",
    "T47n1973_004:0324b14": "高聲念阿彌陀佛。眾見師念佛一聲佛從口",
    "T47n1973_004:0324b15": "出。連念十聲若聯珠狀。康曰汝等見佛不。如",
    "T47n1973_004:0324b16": "見佛者決生淨土。其禮佛人亦有不見佛者。",
    "T47n1973_004:0324b17": "貞元二十一年十月三日囑累道俗。當於安",
    "T47n1973_004:0324b18": "養起增進心。於閻浮提生厭離想。此時見佛",
    "T47n1973_004:0324b19": "真我弟子。言訖。放異光數道奄然而逝。塔於",
    "T47n1973_004:0324b20": "臺子巖。天自德韶禪師重新之後之人多指",
    "T47n1973_004:0324b21": "其塔為善導焉。",
    "T47n1973_004:0324b22": "省常大師",
    "T47n1973_004:0324b23": "[0324b23] 師諱省常。字造微。顏氏子錢塘人。十七歲",
    "T47n1973_004:0324b24": "出家受具戒行謹嚴。通大乘起信。習天台止",
    "T47n1973_004:0324b25": "觀法門。續廬山遠公遺風。宋淳化中住杭州",
    "T47n1973_004:0324b26": "西湖昭慶寺。專修淨業結淨行社。相國向公",
    "T47n1973_004:0324b27": "王文正公且為社首。士大夫預會皆投詩頌",
    "T47n1973_004:0324b28": "自稱淨行弟子。師乃自刺指血和墨。書華嚴",
    "T47n1973_004:0324b29": "經淨行品。每書一字三拜三圍遶三稱佛名。",
    "T47n1973_004:0324c01": "刊板印成千卷分施千人。又以栴檀香雕造",
    "T47n1973_004:0324c02": "毘盧遮那佛。像成而跪地合掌發誓願云。我",
    "T47n1973_004:0324c03": "與一千大眾八十比丘。始從今日發菩提心。",
    "T47n1973_004:0324c04": "窮未來際行菩薩行。願盡此報身以生安養",
    "T47n1973_004:0324c05": "國。翰林承旨宋白撰碑。翰林學士蘇易簡作",
    "T47n1973_004:0324c06": "淨行品序。狀元孫何題社客於碑陰。孤山圓",
    "T47n1973_004:0324c07": "法師作師行業記中引蘇公序曰。予當布髮",
    "T47n1973_004:0324c08": "以承其足。剜身以請其法猶無嗔恨。況陋文",
    "T47n1973_004:0324c09": "淺學而有&#x608B;惜哉。宋公碑曰。師慕遠公啟廬",
    "T47n1973_004:0324c10": "山之淨社。易蓮花為淨行之名。遠公當衰季",
    "T47n1973_004:0324c11": "之時所結者半隱淪之士。上人屬昇平之世",
    "T47n1973_004:0324c12": "所交者多有德之賢。方前則名士且多。垂裕",
    "T47n1973_004:0324c13": "則津梁曷已。因二公之言想當時之盛亦可",
    "T47n1973_004:0324c14": "概見矣。天禧四年正月十二日示寂壽六十",
    "T47n1973_004:0324c15": "二。",
    "T47n1973_004:0324c16": "長蘆慈覺禪師",
    "T47n1973_004:0324c17": "[0324c17] 師諱宗賾。號慈覺。襄陽人也。父早亡。母陳氏",
    "T47n1973_004:0324c18": "鞠養於舅氏。少習儒業志節高邁學問宏博。",
    "T47n1973_004:0324c19": "二十九歲禮真州長蘆秀禪師出家。參通玄",
    "T47n1973_004:0324c20": "理明悟如來正法眼藏。元祐中住長蘆寺。迎",
    "T47n1973_004:0324c21": "母於方丈東室。勸母剪髮。甘旨之外。勉進",
    "T47n1973_004:0324c22": "持念阿彌陀佛。日以勤志始終七載。母臨終",
    "T47n1973_004:0324c23": "際果念佛無疾吉祥而逝。師自謂報親之心",
    "T47n1973_004:0324c24": "盡矣。乃製勸孝文。列一百二十位。撰葦江集",
    "T47n1973_004:0324c25": "坐禪箴。仍遵廬山之規。建蓮花勝會。普勸",
    "T47n1973_004:0324c26": "僧俗同修念佛。導以觀想其次立法。預會日",
    "T47n1973_004:0324c27": "念阿彌陀佛。自百聲至千聲。千聲至萬聲。回",
    "T47n1973_004:0324c28": "向發願期生淨土。各於日下以十字計之以",
    "T47n1973_004:0324c29": "辦功課。師一夕夢一人烏巾白衣風貌清美。",
    "T47n1973_004:0325a01": "可三十許。揖謂師曰。欲入蓮花會告書一名。",
    "T47n1973_004:0325a02": "師乃取會錄問曰何姓名。答曰普慧。書已。白",
    "T47n1973_004:0325a03": "衣又云。家兄亦告上一名。師曰令兄何名。答",
    "T47n1973_004:0325a04": "曰普賢。言訖遂隱。師覺已謂諸耆宿曰。華嚴",
    "T47n1973_004:0325a05": "經離世間品。有普賢普慧二菩薩助揚佛法。",
    "T47n1973_004:0325a06": "吾令建會共期西方。感二大士幽贊。乃以二",
    "T47n1973_004:0325a07": "大士為會首云。於是遠近皆嚮化焉。",
    "T47n1973_004:0325a08": "永明壽禪師",
    "T47n1973_004:0325a09": "[0325a09] 師名延壽。字&#x51B2;玄。號抱一子。丹陽人。父王氏",
    "T47n1973_004:0325a10": "生而早異父母有諍。即從高榻奮身于地。二",
    "T47n1973_004:0325a11": "親息諍。長為儒十六歲獻吳越王齊天賦。眾",
    "T47n1973_004:0325a12": "推間世之才。欲出家父母不聽。遂刺心血濡",
    "T47n1973_004:0325a13": "毫斷葷終期副心。三十四歲依龍冊寺永明",
    "T47n1973_004:0325a14": "大師落髮受具。朝供眾夜習禪。因覽智度論",
    "T47n1973_004:0325a15": "云。佛世一老人求出家。舍利弗不許。佛觀",
    "T47n1973_004:0325a16": "此人曩劫採樵。為虎所逼上樹失聲念南無",
    "T47n1973_004:0325a17": "佛。有此微善遇佛得度獲羅漢果。師念世間",
    "T47n1973_004:0325a18": "業繫眾生不能解脫。惟念佛可以誘化。乃印",
    "T47n1973_004:0325a19": "彌陀塔四十萬本。勸人禮念一日懺堂遶旋",
    "T47n1973_004:0325a20": "次。忽普賢像前蓮華在手。因思宿願進退未",
    "T47n1973_004:0325a21": "決遂作二紙鬮。一曰一心禪定。一曰萬善生",
    "T47n1973_004:0325a22": "淨土。中夜冥心自期曰。於此二途功行成者",
    "T47n1973_004:0325a23": "須七度拈起。並得萬善生淨土鬮。一無間隔。",
    "T47n1973_004:0325a24": "於是每日誦經禮佛念佛說戒施食放生。日",
    "T47n1973_004:0325a25": "行利益事一百八件未嘗暫怠。越王&#x524F;淨慈",
    "T47n1973_004:0325a26": "寺命住持。賜智覺禪師號。會三宗師德。製",
    "T47n1973_004:0325a27": "宗鏡錄一百卷。萬善同歸集神棲安養賦等",
    "T47n1973_004:0325a28": "九十七卷並行于世。師志誠殷重專以念佛",
    "T47n1973_004:0325a29": "勸人同生淨土。世稱宗門之標準。淨業之白",
    "T47n1973_004:0325b01": "眉臨終預知時至。殊勝甚多荼毘舍利鱗砌",
    "T47n1973_004:0325b02": "于身。嘗有僧死入冥。見閻王殿左供養畫僧",
    "T47n1973_004:0325b03": "一幀。禮拜勤致云是永明壽禪師。此人生西",
    "T47n1973_004:0325b04": "方上品故禮敬之。",
    "T47n1973_004:0325b05": "天竺慈雲懺主",
    "T47n1973_004:0325b06": "[0325b06] 師諱遵式。字知白。姓葉台州臨海縣人也。號",
    "T47n1973_004:0325b07": "慈雲懺主。其母乞靈於古觀音遂生法師。初",
    "T47n1973_004:0325b08": "住東掖山師義全。十八祝髮。先於禪林寺習",
    "T47n1973_004:0325b09": "律。繼入國清普賢像前燃指誓習台教。學高",
    "T47n1973_004:0325b10": "行苦名冠二浙。博習教觀專志安養。&#x751E;要期",
    "T47n1973_004:0325b11": "般舟三昧九十日。素苦學嘔血。處道場兩足",
    "T47n1973_004:0325b12": "皮裂師以死自誓。忽一日恍若夢寐見白衣",
    "T47n1973_004:0325b13": "觀音。垂手指口中引出數虫。又指間出甘露",
    "T47n1973_004:0325b14": "注其口。身心清涼自此宿疾頓愈。出懺頂相",
    "T47n1973_004:0325b15": "高寸餘。雙手下垂過膝。聲如鳴鐘皆與舊異",
    "T47n1973_004:0325b16": "眾皆歎仰之。師建下天竺寺數百間。三經賊",
    "T47n1973_004:0325b17": "難每爇而火自滅。乃願力堅固所致。師當化",
    "T47n1973_004:0325b18": "之日山中人見大星殞于靈鷲&#x5CEF;。度弟子百",
    "T47n1973_004:0325b19": "人。學徒千數。臨終界炷香瞻像而祝之曰。十",
    "T47n1973_004:0325b20": "方諸佛同住實際。願住此實際受我一炷之",
    "T47n1973_004:0325b21": "香。諸佛證明往生安養。或問其所歸者以淨",
    "T47n1973_004:0325b22": "土寂光對之。至其夕坐終當天聖年間也。壽",
    "T47n1973_004:0325b23": "六十九臘五十。著往生淨土決疑行願二門。",
    "T47n1973_004:0325b24": "及淨土懺法。金光明觀音諸本懺儀行於世。",
    "T47n1973_004:0325b25": "天台風教益盛于吳越者。實資夫天竺慈雲",
    "T47n1973_004:0325b26": "之德也。觀決疑行願二門。經曰十方諦求更",
    "T47n1973_004:0325b27": "無餘乘。唯一佛乘斯之謂歟。懺主悟本性之",
    "T47n1973_004:0325b28": "常寂光。履唯心之佛土淨自利利他。事理無",
    "T47n1973_004:0325b29": "礙著述數百篇。每發言皆以淨土為歸向之",
    "T47n1973_004:0325c01": "宗。大闡諸經教理普化一切。自懺文傳流于",
    "T47n1973_004:0325c02": "世。往生淨土者不知其幾千萬人。繼天台之",
    "T47n1973_004:0325c03": "道。贊淨土之化。世未有也。",
    "T47n1973_004:0325c04": "文潞公傳",
    "T47n1973_004:0325c05": "[0325c05] 公姓文。諱彥博。守洛陽。嘗致齋往龍安寺瞻",
    "T47n1973_004:0325c06": "禮聖像。忽見像壞墮地略不加敬。但瞻視而",
    "T47n1973_004:0325c07": "出。傍有僧曰何不作禮。公曰。像既壞吾將",
    "T47n1973_004:0325c08": "何禮。僧曰先德道。譬如官路土人掘以為像。",
    "T47n1973_004:0325c09": "智者知路土。凡人謂像生。後時官欲行還將",
    "T47n1973_004:0325c10": "像填路。像本不生滅路亦無新故。公聞之有",
    "T47n1973_004:0325c11": "省由是慕道甚力。專念阿彌陀佛期生淨土。",
    "T47n1973_004:0325c12": "晨香夜坐未嘗少廢。每發願曰。願我常精",
    "T47n1973_004:0325c13": "進勤修一切善。願我了心宗廣度諸含識。每",
    "T47n1973_004:0325c14": "見一切人則勸以念佛。誓結十萬人緣同生",
    "T47n1973_004:0325c15": "淨土。如如居士有頌贊曰。知公膽氣大如天。",
    "T47n1973_004:0325c16": "願結西方十萬緣。不為一身求活計。大家齊",
    "T47n1973_004:0325c17": "上渡頭船。",
    "T47n1973_004:0325c18": "潞府宗坦疏主",
    "T47n1973_004:0325c19": "[0325c19] 師俗姓申氏。本貫潞州黎城人也。自幼年於",
    "T47n1973_004:0325c20": "本州延祥院出家。禮僧道恭為師。年十六落",
    "T47n1973_004:0325c21": "髮授具。少通義學為時所稱。長而遍訪名師",
    "T47n1973_004:0325c22": "廣弘知見。自爾講林德譽垂五十年。以大藏",
    "T47n1973_004:0325c23": "為遊息。以圓頓作門庭。先講圓覺等經。後",
    "T47n1973_004:0325c24": "集圓覺十六觀經等疏。老年多於唐鄧汝&#x9834;",
    "T47n1973_004:0325c25": "之間。講淨土觀經。兼勸人念佛求生安養。是",
    "T47n1973_004:0325c26": "時聽者如雲皆稟淨業。後於唐州青臺鎮誓",
    "T47n1973_004:0325c27": "求安養。念佛觀想以為常住。三業四儀未嘗",
    "T47n1973_004:0325c28": "暫忘。大宋政和四年四月二十七日。忽於夢",
    "T47n1973_004:0325c29": "中見彌陀化佛。告曰。汝說法只有六日在。後",
    "T47n1973_004:0326a01": "當生淨土也。師覺白眾曰。吾修求安養。似得",
    "T47n1973_004:0326a02": "因緣相應。適來化佛告我得生淨土敢不信",
    "T47n1973_004:0326a03": "乎。次日雖覺不豫講唱不輟。於當年五月初",
    "T47n1973_004:0326a04": "四日丑時自知時至。乃鳴鐘集眾告曰。因緣",
    "T47n1973_004:0326a05": "聚散固當有時。淨土勝緣唯憑時刻。幸望大",
    "T47n1973_004:0326a06": "眾念佛助往。又告曰享年七十六。四大分離",
    "T47n1973_004:0326a07": "處。淨土禮彌陀永超三界苦。言訖坐滅。滿空",
    "T47n1973_004:0326a08": "雷鳴白雲覆地。從西而來三日方歇。師先有",
    "T47n1973_004:0326a09": "瑪瑙念珠一串。臨終盤於指上。眾人竟不能",
    "T47n1973_004:0326a10": "取。感應事繁如別處說。",
    "T47n1973_004:0326a11": "慈照宗主",
    "T47n1973_004:0326a12": "[0326a12] 師諱子元。號萬事休。平江崑山茅氏子。母",
    "T47n1973_004:0326a13": "柴氏夜夢佛一尊入門。次旦遂生。因名佛來。",
    "T47n1973_004:0326a14": "父母早亡。投本州延祥寺志通出家。習誦法",
    "T47n1973_004:0326a15": "華經。十九歲落髮。習止觀禪法。一日正定中",
    "T47n1973_004:0326a16": "聞鴉聲悟道。乃有頌曰。二十餘年紙上尋。尋",
    "T47n1973_004:0326a17": "來尋去轉沈吟。忽然聽得慈鴉叫。始信從前",
    "T47n1973_004:0326a18": "錯用心。於是利他心切發廣度願。乃慕廬山",
    "T47n1973_004:0326a19": "遠公蓮社遺風。勸人歸依三寶受持五戒。一",
    "T47n1973_004:0326a20": "不殺二不盜三不婬四不妄五不酒。念阿彌",
    "T47n1973_004:0326a21": "陀佛五聲以證五戒。普結淨緣欲令世人。淨",
    "T47n1973_004:0326a22": "五根。得五力。出五濁也。乃撮集大藏要言。",
    "T47n1973_004:0326a23": "編成蓮宗晨朝懺儀。代為法界眾生禮佛懺",
    "T47n1973_004:0326a24": "悔祈生安養。後往澱山湖。&#x524F;立蓮宗懺堂同",
    "T47n1973_004:0326a25": "修淨業。述圓融四土三觀。選佛圖開示蓮宗",
    "T47n1973_004:0326a26": "眼目。四十六歲障臨江州。逆順境中未嘗動",
    "T47n1973_004:0326a27": "念。隨方勸化即成頌文。目曰西行集。乾道二",
    "T47n1973_004:0326a28": "年壽聖高宗詔至德壽殿。演說淨土法門。特",
    "T47n1973_004:0326a29": "賜勸修淨業。蓮宗導師慈照宗主。就錢塘西",
    "T47n1973_004:0326b01": "湖昭慶寺。祝聖謝恩佛事畢回平江。嘗發誓",
    "T47n1973_004:0326b02": "言。願大地人普覺妙道。每似四字為定名之",
    "T47n1973_004:0326b03": "宗。示導教人。專念彌陀同生淨土。從此宗風",
    "T47n1973_004:0326b04": "大振。師集彌陀節要。法華百心。證道歌。風月",
    "T47n1973_004:0326b05": "集行于世。三月二十三日。於鐸城倪普建",
    "T47n1973_004:0326b06": "宅。告諸徒曰。吾化緣已畢時當行矣。言訖合",
    "T47n1973_004:0326b07": "掌辭眾奄然示寂。二十七日荼毘舍利無數。",
    "T47n1973_004:0326b08": "塔于松江力及市五港吾覺昌宅。&#x52C5;諡最勝",
    "T47n1973_004:0326b09": "之塔。",
    "T47n1973_004:0326b10": "宋朝無為子楊提刑",
    "T47n1973_004:0326b11": "[0326b11] 公諱傑。字次公。無為郡人。道號無為子。雄才",
    "T47n1973_004:0326b12": "俊邁年少登科。官至尚書主客郎提點兩浙",
    "T47n1973_004:0326b13": "刑獄事。而又尊崇佛法。明悟禪宗江西臨濟",
    "T47n1973_004:0326b14": "下棒喝之輩猶謂常流。復闡揚彌陀教觀接",
    "T47n1973_004:0326b15": "誘方來括其所談。乃謂眾生根有利鈍。其近",
    "T47n1973_004:0326b16": "而易知簡而易行者。唯西方淨土也。但能一",
    "T47n1973_004:0326b17": "心觀念總攝散心。仗彌陀願力直超安養。更",
    "T47n1973_004:0326b18": "無他趣決取成功矣。龍樹所謂易行之道依",
    "T47n1973_004:0326b19": "他力故也。公作天台十疑論序。王古直指淨",
    "T47n1973_004:0326b20": "土決疑集序。法寶僧監。彌陀寶閣記。安樂",
    "T47n1973_004:0326b21": "國三十讚。備陳西方要律。誠為萬世往生龜",
    "T47n1973_004:0326b22": "鑑矣。公有輔道集專記佛乘。東坡作序。其",
    "T47n1973_004:0326b23": "略曰。無為子宿稟靈機遍參知識。凡所謂具",
    "T47n1973_004:0326b24": "爍羅眼者。次公目擊而道存焉。公晚年作監",
    "T47n1973_004:0326b25": "司郡守。乃畫丈六彌陀尊像。隨行觀念至壽",
    "T47n1973_004:0326b26": "終時。感佛來迎端坐而化。辭世頌曰。生亦無",
    "T47n1973_004:0326b27": "可戀死亦無可捨。太虛空中之乎者也。將錯",
    "T47n1973_004:0326b28": "就錯西方極樂。宣和中有荊王夫人神遊淨",
    "T47n1973_004:0326b29": "土。見公坐蓮華上則往生必矣。然則本朝士",
    "T47n1973_004:0326c01": "大夫洪贊淨方入正定聚者。唯公洎王敏仲",
    "T47n1973_004:0326c02": "侍郎二人而已。豈非天欲久其道。世必生其",
    "T47n1973_004:0326c03": "人者歟。",
    "T47n1973_004:0326c04": "龍舒居士王虛中",
    "T47n1973_004:0326c05": "[0326c05] 國學進士王日休。字虛中君。自行之智化他",
    "T47n1973_004:0326c06": "之悲。已見張于湖序文茲不再述。公龍舒人。",
    "T47n1973_004:0326c07": "有淨土文。因以為號。其文盛行天下。修淨業",
    "T47n1973_004:0326c08": "者莫不覽之。乾道中廬陵李彥弼。染時疾垂",
    "T47n1973_004:0326c09": "革棺槨已備。忽夢一人神清貌古。以手按摩",
    "T47n1973_004:0326c10": "肢體。弼驚問。答曰予龍舒居士也。弼因以疾",
    "T47n1973_004:0326c11": "告。公曰。汝起食白粥即差矣。又曰。汝還記",
    "T47n1973_004:0326c12": "闞仲雅教汝捷徑不。弼曰。每日念佛不輟。弼",
    "T47n1973_004:0326c13": "覺因索白弼食之病果愈。後見公畫像儼如",
    "T47n1973_004:0326c14": "夢睹。弼敬重公稱生死骨肉。遂遣子姪遠從",
    "T47n1973_004:0326c15": "其學。一日忽迴曰。居士於某夜講書罷如常",
    "T47n1973_004:0326c16": "禮念。至三鼓忽厲聲稱阿彌陀佛數聲。唱言",
    "T47n1973_004:0326c17": "佛來接我。屹然立化。邦人此夜有夢二青衣",
    "T47n1973_004:0326c18": "引公西行者。又三日前遍別道友勉修淨業。",
    "T47n1973_004:0326c19": "有不復相見之語。噫自非了唯心本性之道。",
    "T47n1973_004:0326c20": "達生死變化之數。不臻于是。或疑李之夢因",
    "T47n1973_004:0326c21": "想以成。弼曰其指白粥愈病。又安可欺哉。時",
    "T47n1973_004:0326c22": "丞相益國公周必大。睹君奇跡製為之贊曰。",
    "T47n1973_004:0326c23": "皇皇然而無求。惕惕然而無憂。閔頹風之將",
    "T47n1973_004:0326c24": "墜。攬眾善以同流。導之以仁義之源。誘之",
    "T47n1973_004:0326c25": "以寂滅之樂。世知有作而莫識其無為。故中",
    "T47n1973_004:0326c26": "道奄然而示人以真覺。李君謹愿無以報德。",
    "T47n1973_004:0326c27": "遂刊公像并事跡以傳遠。自是廬陵家家供",
    "T47n1973_004:0326c28": "事之。",
    "T47n1973_004:0326c29": "儀真王侍郎",
    "T47n1973_004:0327a01": "[0327a01] 王侍郎諱古。字敏仲。東都人也。曾任尚書禮",
    "T47n1973_004:0327a02": "部侍郎。因作發運使。遂居儀真。稟性至仁",
    "T47n1973_004:0327a03": "寬慈愛物。大弘佛教開闡化原。曩遇京師乃",
    "T47n1973_004:0327a04": "尊宿叢林之淵藪。嘗與之論道。及游江西黃",
    "T47n1973_004:0327a05": "龍翠巖。與晦堂楊岐輩同為禪侶深契宗旨。",
    "T47n1973_004:0327a06": "又悟彌陀淨土法門之勝。博考諸經深究往",
    "T47n1973_004:0327a07": "生貫穿經文發明佛意。乃作直指淨土決疑",
    "T47n1973_004:0327a08": "集三卷。楊次公提刑作敘載之本傳。侍郎纂",
    "T47n1973_004:0327a09": "集大彌陀經四十八願。十六觀經九品往生。",
    "T47n1973_004:0327a10": "馬鳴菩薩大乘起信論。忠國師對肅宗隨意",
    "T47n1973_004:0327a11": "往生念佛三昧寶王論。及諸經論。備陳往生",
    "T47n1973_004:0327a12": "淨土要門該羅具錄。如稱念南無三十六萬",
    "T47n1973_004:0327a13": "億一十一萬九千五百同名同號阿彌陀佛。",
    "T47n1973_004:0327a14": "亦於藏經中。節出至於諸菩薩論。淨土法門",
    "T47n1973_004:0327a15": "之要皆悉編集。侍郎平日修行觀念之心未",
    "T47n1973_004:0327a16": "嘗間歇。數珠持念常不去手。行住坐臥悉以",
    "T47n1973_004:0327a17": "西方淨觀為佛事。有僧神遊淨土。見侍郎與",
    "T47n1973_004:0327a18": "葛繁大夫。同在淨土而作佛事。乃往生安養",
    "T47n1973_004:0327a19": "之證驗也。弘通淨土開示要津。助阿彌陀普",
    "T47n1973_004:0327a20": "化一切。自廬山十八賢之後繼此道。以助佛",
    "T47n1973_004:0327a21": "揚化者。獨次公敏仲著名於當時流傳數百",
    "T47n1973_004:0327a22": "世之下。弘通彌陀大教。廣度攝化之盛無有",
    "T47n1973_004:0327a23": "窮盡。則晉代朝士之高致。唯二公獨得之。乃",
    "T47n1973_004:0327a24": "能光顯前賢。克繼其遺風也。",
    "T47n1973_004:0327a25": "[0327a25] 已上諸祖得道宗師。並係大藏高僧傳往",
    "T47n1973_004:0327a26": "生傳寶珠集中錄出。如慈照宗主道化盛",
    "T47n1973_004:0327a27": "行于世。王臣僧俗悉皆崇向念佛得道者",
    "T47n1973_004:0327a28": "甚眾。及觀諸傳錄中都不備載無文可考。",
    "T47n1973_004:0327a29": "今搜訪慈照宗主事蹟已入集。其餘應有",
    "T47n1973_004:0327b01": "一切在家出家念佛得道名行之士。專侯",
    "T47n1973_004:0327b02": "高賢用心尋究實錄。廣為發揚即當補入",
    "T47n1973_004:0327b03": "刊行。庶免埋沒前修之德。仰亦法門之光",
    "T47n1973_004:0327b04": "幸也。"
}