{
    "T03n0176_001:0443c19": "佛說師子月佛本生經",
    "T03n0176_001:0443c21": "新為失譯人名附三秦錄",
    "T03n0176_001:0443c22": "如是我聞：一時，佛住王舍城迦蘭陀竹園，與",
    "T03n0176_001:0443c23": "千二百五十比丘百菩薩俱。爾時，眾中有一",
    "T03n0176_001:0443c24": "菩薩比丘，名婆須蜜多，遊竹園間緣樹上下，",
    "T03n0176_001:0443c25": "聲如猨猴，或捉三鈴作那羅戲。時，諸長者",
    "T03n0176_001:0443c26": "及行路人競集看之，眾人集時，身到空中，跳",
    "T03n0176_001:0443c27": "上樹端作獼猴聲。耆闍崛山八萬四千金色",
    "T03n0176_001:0443c28": "獼猴集菩薩所，菩薩復作種種變現令其歡",
    "T03n0176_001:0443c29": "喜。時，諸大眾各作是言：「沙門釋子猶如戲兒，",
    "T03n0176_001:0444a01": "幻惑眾人，所行惡事無人信用，乃與鳥獸作",
    "T03n0176_001:0444a02": "於非法。」如是惡聲遍王舍城。有一梵志，上",
    "T03n0176_001:0444a03": "啟大王頻婆娑羅，白言大王：「沙門釋子作諸",
    "T03n0176_001:0444a04": "非法，乃與鳥獸作那羅戲。」王聞此語，嫌諸釋",
    "T03n0176_001:0444a05": "子，即敕長者迦蘭陀曰：「此諸釋子多聚獼猴，",
    "T03n0176_001:0444a06": "在卿園中為作何等？如來知不？」長者啟王：",
    "T03n0176_001:0444a07": "「婆須蜜多作變化事，令諸獼猴一切歡喜，諸",
    "T03n0176_001:0444a08": "天雨花持用供養，為作何等，臣所不知。」爾",
    "T03n0176_001:0444a09": "時，大王頻婆娑羅，駕乘名象，前後導從往詣",
    "T03n0176_001:0444a10": "佛所。到迦蘭陀竹園，即便下象，遙見世尊在",
    "T03n0176_001:0444a11": "重閣上，身紫金色方身丈六坐七寶花，三",
    "T03n0176_001:0444a12": "十二相八十種好，皆放光明如紫金山；處炎",
    "T03n0176_001:0444a13": "火中金光圍繞，普令大眾同於金色，尊者婆",
    "T03n0176_001:0444a14": "須蜜多，及八萬四千獼猴亦作金色。時，諸獼",
    "T03n0176_001:0444a15": "猴見大王來，或歌、或舞、擊鼓、吹貝作種種變。",
    "T03n0176_001:0444a16": "中有採花奉上王者，大王見已，與諸大眾俱",
    "T03n0176_001:0444a17": "至佛所，為佛作禮右繞三匝，却坐一面，白佛",
    "T03n0176_001:0444a18": "言：「世尊！此諸獼猴宿有何福身作金色？復",
    "T03n0176_001:0444a19": "有何罪生畜生中？尊者婆須蜜多，復宿殖何",
    "T03n0176_001:0444a20": "福，生長者家，信家非家出家學道？復有何",
    "T03n0176_001:0444a21": "罪，雖生人中，諸根具足不持戒行，與諸獼",
    "T03n0176_001:0444a22": "猴共為伴侶。歌語之聲悉如獼猴，使諸外道",
    "T03n0176_001:0444a23": "戲笑我等？唯願天尊，慈哀我等，分別演說",
    "T03n0176_001:0444a24": "令得開解。」佛告大王：「諦聽，諦聽！善思念之！",
    "T03n0176_001:0444a25": "吾當為汝分別解說。乃往過去無量億劫，過",
    "T03n0176_001:0444a26": "是之前有佛出世，名曰然燈，十號具足。彼",
    "T03n0176_001:0444a27": "佛滅後，有諸比丘，於山澤中修行佛法，具阿",
    "T03n0176_001:0444a28": "練若十二頭陀，堅持禁戒如人護眼，因是即",
    "T03n0176_001:0444a29": "得阿羅漢道，三明、六通、具八解脫。時空澤中",
    "T03n0176_001:0444b01": "有一獼猴，至羅漢所，見於羅漢坐禪入定，",
    "T03n0176_001:0444b02": "即取羅漢坐具，披作袈裟，如沙門法偏袒右",
    "T03n0176_001:0444b03": "肩，手擎香爐繞比丘行。時，彼比丘從禪定覺，",
    "T03n0176_001:0444b04": "見此獼猴有好善心，即為彈指告獼猴言：『法",
    "T03n0176_001:0444b05": "子！汝今應發無上道心。』獼猴聞說，歡喜踊躍，",
    "T03n0176_001:0444b06": "五體投地，敬禮比丘，起復採花散比丘上。「爾",
    "T03n0176_001:0444b07": "時，比丘即為獼猴說三歸依，告言：『法子！汝",
    "T03n0176_001:0444b08": "今隨學三世佛法，應當求請受三歸依，及以",
    "T03n0176_001:0444b09": "五戒。』爾時，獼猴即起，合掌白言：『大德！憶念",
    "T03n0176_001:0444b10": "我今欲歸依佛、法、僧。』比丘告言：『汝當歸依佛、",
    "T03n0176_001:0444b11": "歸依法、歸依僧。』第二、第三亦如是說：『歸依佛",
    "T03n0176_001:0444b12": "竟、歸依法竟、歸依僧竟。』第二、第三亦如是說：",
    "T03n0176_001:0444b13": "『次當懺悔。』告獼猴言：『汝於前身無量劫來，",
    "T03n0176_001:0444b14": "貪欲、瞋恚、愚癡、邪見、嫉妬、憍慢、誹謗、破戒，作",
    "T03n0176_001:0444b15": "諸惡事滿足十惡。作五逆罪謗方等經、婬比",
    "T03n0176_001:0444b16": "丘尼、偷僧祇物、作眾重罪無量無邊，我今",
    "T03n0176_001:0444b17": "生分已盡，不受後有。大阿羅漢能除眾生無",
    "T03n0176_001:0444b18": "量重罪。所以者何？我初生時與大悲俱生，",
    "T03n0176_001:0444b19": "三世賢聖法皆如是，亦與大悲俱共生世。』如",
    "T03n0176_001:0444b20": "是慇懃，三為獼猴說出罪懺悔。既懺悔已，告",
    "T03n0176_001:0444b21": "獼猴言：『法子！汝今清淨是名布薩，汝從今",
    "T03n0176_001:0444b22": "日至盡形壽，受不殺戒。三世諸佛諸阿羅漢，",
    "T03n0176_001:0444b23": "永不殺生，身口意淨，汝亦如是。』「爾時，獼猴白",
    "T03n0176_001:0444b24": "羅漢言：『我願作佛，隨大德語，從於今日乃",
    "T03n0176_001:0444b25": "至成佛，終不殺生。』是時，羅漢聞獼猴語，身心",
    "T03n0176_001:0444b26": "歡喜即授五戒：『法子！汝從今日至盡形壽，隨",
    "T03n0176_001:0444b27": "學佛法。三世諸佛、諸聲聞眾，身業清淨，常不",
    "T03n0176_001:0444b28": "殺生，持不殺戒。汝亦如是，至盡形壽持不殺",
    "T03n0176_001:0444b29": "戒，能受持不？』獼猴答言：『我能奉持。』次受不",
    "T03n0176_001:0444c01": "盜、不邪婬、不妄語、不飲酒，亦如上法。既受",
    "T03n0176_001:0444c02": "戒已，時阿羅漢告言：『汝當發願，汝是畜生，",
    "T03n0176_001:0444c03": "現身障道，但勤精進求阿耨多羅三藐三菩",
    "T03n0176_001:0444c04": "提。』「爾時，獼猴發願已竟，踊躍歡喜走上高山，",
    "T03n0176_001:0444c05": "緣樹舞戲，墜地而死。由阿羅漢受五戒故，破",
    "T03n0176_001:0444c06": "畜生業，命終即生兜率天上。值遇一生補處",
    "T03n0176_001:0444c07": "菩薩，菩薩為說無上道心，即持天花下空澤",
    "T03n0176_001:0444c08": "中供養羅漢。羅漢見之，即便微笑告言：『天王！",
    "T03n0176_001:0444c09": "善惡之報，如影隨形，終不相捨。』時，阿羅漢而",
    "T03n0176_001:0444c10": "說偈言：",
    "T03n0176_001:0444c11": "「『業能莊嚴身，　　處處隨趣趣，",
    "T03n0176_001:0444c12": "　　不失法如券，　　業如負財人。",
    "T03n0176_001:0444c13": "　　汝今生天上，　　由於五戒業，",
    "T03n0176_001:0444c14": "　　前身落獼猴，　　從於犯戒性。",
    "T03n0176_001:0444c15": "　　持戒生天梯，　　破戒為濩湯，",
    "T03n0176_001:0444c16": "　　我見持戒人，　　光明莊嚴身。",
    "T03n0176_001:0444c17": "　　七寶妙臺閣，　　諸天為給使，",
    "T03n0176_001:0444c18": "　　眾寶為床帳，　　摩尼花瓔珞，",
    "T03n0176_001:0444c19": "　　值遇未來佛，　　娛樂說勝法。",
    "T03n0176_001:0444c20": "　　我見破戒人，　　墮在泥犁中，",
    "T03n0176_001:0444c21": "　　鐵犁耕其舌，　　臥在鐵床上，",
    "T03n0176_001:0444c22": "　　融銅四面流，　　燒煑壞其身；",
    "T03n0176_001:0444c23": "　　或處於刀山，　　劍林及沸屎，",
    "T03n0176_001:0444c24": "　　灰河寒氷獄，　　鐵丸飲融銅，",
    "T03n0176_001:0444c25": "　　如是等苦事，　　常為身瓔珞。",
    "T03n0176_001:0444c26": "　　若欲脫眾難，　　不墮三惡道，",
    "T03n0176_001:0444c27": "　　遊處天人路，　　超越得涅槃，",
    "T03n0176_001:0444c28": "　　當勤持淨戒，　　布施修淨命。』",
    "T03n0176_001:0444c29": "「時，阿羅漢說此偈已，默然無聲。獼猴天子言",
    "T03n0176_001:0445a01": "曰：『大德！我前身時，作何罪業生獼猴中？復",
    "T03n0176_001:0445a02": "有何福，值遇大德，得免畜生，生於天上？』羅漢",
    "T03n0176_001:0445a03": "答言：『汝今諦聽！善思念之！乃往過去，此閻",
    "T03n0176_001:0445a04": "浮提有佛出世，名曰寶慧如來、應供、正遍知，",
    "T03n0176_001:0445a05": "十號具足，出現於世。三種示現般涅槃後，",
    "T03n0176_001:0445a06": "於像法中有一比丘，名蓮華藏，多與國王、長",
    "T03n0176_001:0445a07": "者、居士而為親友。邪命諂曲不持戒行，身壞",
    "T03n0176_001:0445a08": "命終以誑惑故，猶如壯士屈申臂頃，落於阿",
    "T03n0176_001:0445a09": "鼻大地獄中；如蓮華敷，其身遍滿十八鬲",
    "T03n0176_001:0445a10": "中。雨熱鐵丸從頂而入，百千猛火及熱鐵輪，",
    "T03n0176_001:0445a11": "從空而下，無量無邊阿鼻地獄壽命一劫，劫",
    "T03n0176_001:0445a12": "盡更生。如是經歷諸大地獄，滿八萬四千劫，",
    "T03n0176_001:0445a13": "從地獄出墮餓鬼中，吞飲融銅噉熱鐵丸。經",
    "T03n0176_001:0445a14": "八萬四千歲從餓鬼出，五百身中恒為牛身。",
    "T03n0176_001:0445a15": "又五百身生駱駝中、又五百身生於猪中、",
    "T03n0176_001:0445a16": "又五百身生於狗中、又五百身生獼猴中，緣",
    "T03n0176_001:0445a17": "前供養持戒比丘，結誓要重，今復遇我，沐浴",
    "T03n0176_001:0445a18": "清化得生天上。持戒比丘即我身是，放逸比",
    "T03n0176_001:0445a19": "丘即汝身是。』",
    "T03n0176_001:0445a20": "「爾時，獼猴天子聞此語已，心驚毛豎，懺悔前",
    "T03n0176_001:0445a21": "罪即還天上。佛告大王：『彼獼猴者，雖是畜",
    "T03n0176_001:0445a22": "生，一見羅漢受持三歸及以五戒，緣斯功德",
    "T03n0176_001:0445a23": "超越千劫極重惡業，得生天上。值遇一生補",
    "T03n0176_001:0445a24": "處菩薩，從是以後值佛無數，淨修梵行具六",
    "T03n0176_001:0445a25": "波羅蜜，住首楞嚴三昧住不退地。於最後身",
    "T03n0176_001:0445a26": "次彌勒後，當成阿耨多羅三藐三菩提，王名",
    "T03n0176_001:0445a27": "寶光，國土清淨如忉利天。生彼國土諸眾生",
    "T03n0176_001:0445a28": "等，皆行十善具戒無缺，佛號師子月如來、應",
    "T03n0176_001:0445a29": "供、正遍知、明行足、善逝、世間解、無上士、調御丈",
    "T03n0176_001:0445b01": "夫、天人師、佛、世尊。若有眾生聞彼佛名，生生",
    "T03n0176_001:0445b02": "之處，常得遠離畜生之身，除無量劫生死之",
    "T03n0176_001:0445b03": "罪。』」佛告大王：「欲知彼國師子月佛，今此會",
    "T03n0176_001:0445b04": "中，婆須蜜多比丘是也。」時，頻婆娑羅聞此語",
    "T03n0176_001:0445b05": "已，即起合掌遍體流汗，悲泣雨淚悔過自責，",
    "T03n0176_001:0445b06": "向婆須蜜多頭面著地，接足為禮懺悔前罪。",
    "T03n0176_001:0445b07": "佛告大王：「欲知此等八萬四千金色獼猴，乃",
    "T03n0176_001:0445b08": "是過去拘樓秦佛時，波羅奈國、俱睒彌國，",
    "T03n0176_001:0445b09": "二國之中共有八萬四千比丘尼，行諸非法，",
    "T03n0176_001:0445b10": "與諸白衣通致信命，犯諸重禁莊飾身體，如",
    "T03n0176_001:0445b11": "乾闥婆女無有慚愧，婬為瓔珞，諸犯戒事用",
    "T03n0176_001:0445b12": "為花鬘，竪憍慢幢擊貢高鼓，彈放逸琴讚惡",
    "T03n0176_001:0445b13": "聲歌，狂愚無智如癡獼猴，見好比丘善好有",
    "T03n0176_001:0445b14": "德，視之如賊。「爾時，彼世有一比丘尼名善安",
    "T03n0176_001:0445b15": "隱，得阿羅漢，三明、六通，具八解脫，到諸比",
    "T03n0176_001:0445b16": "丘尼所，告言：『姉妹！世尊在世常說此偈：",
    "T03n0176_001:0445b17": "「『「若有比丘尼，　　不修行八敬，",
    "T03n0176_001:0445b18": "　　　此非釋種女，　　猶如旃陀羅；",
    "T03n0176_001:0445b19": "　　　若有比丘尼，　　放逸犯八重，",
    "T03n0176_001:0445b20": "　　　當知是一切，　　天人中大賊，",
    "T03n0176_001:0445b21": "　　　恒處阿鼻獄，　　經由十八鬲，",
    "T03n0176_001:0445b22": "　　　其餘三惡道，　　為己園林處，",
    "T03n0176_001:0445b23": "　　　百千無量劫，　　不聞三寶名。",
    "T03n0176_001:0445b24": "　　　亦噉燒鐵丸，　　寒氷抱銅柱，",
    "T03n0176_001:0445b25": "　　　如是罪畢已，　　生於鳩鴿身，",
    "T03n0176_001:0445b26": "　　　毒蛇與鼠狼，　　蜈蚣百足等，",
    "T03n0176_001:0445b27": "　　　如是諸雜類，　　皆應經歷中。」』",
    "T03n0176_001:0445b28": "「時，諸比丘尼聞阿羅漢比丘尼說此偈已，心",
    "T03n0176_001:0445b29": "懷忿恨，罵詈惡言：『此老獼猴從何處來？惡言",
    "T03n0176_001:0445c01": "妄語，橫說地獄。』時，阿羅漢見諸惡人生不善",
    "T03n0176_001:0445c02": "心，即起慈悲，身昇虛空作十八變。時諸惡人",
    "T03n0176_001:0445c03": "見變化已，各脫金環散阿羅漢尼上：『願我生",
    "T03n0176_001:0445c04": "生身作金色，前所作惡今悉懺悔。唯願慈哀",
    "T03n0176_001:0445c05": "憐愍我等，受我供養。』時，彼阿羅漢比丘尼，即",
    "T03n0176_001:0445c06": "從空下，受諸惡女種種供養。時諸惡人身壞",
    "T03n0176_001:0445c07": "命終墮阿鼻獄，如蓮花敷遍滿獄中，亦復次",
    "T03n0176_001:0445c08": "第經歷諸餘十八大獄。於諸獄中壽命正等",
    "T03n0176_001:0445c09": "各一大劫，如是展轉九十二劫恒處地獄。從",
    "T03n0176_001:0445c10": "地獄出，五百身中恒為餓鬼。從餓鬼出，一千",
    "T03n0176_001:0445c11": "身中常為獼猴，身作金色。大王當知，爾時",
    "T03n0176_001:0445c12": "八萬四千犯戒比丘尼罵羅漢者，今此會中",
    "T03n0176_001:0445c13": "八萬四千諸金色獼猴是也；爾時供養諸惡",
    "T03n0176_001:0445c14": "比丘尼者，今大王是。此諸獼猴因宿習故，持",
    "T03n0176_001:0445c15": "花持香供養大王。爾時污彼比丘尼戒者，今",
    "T03n0176_001:0445c16": "瞿迦梨及王五百黃門是。」佛告大王：「身口意",
    "T03n0176_001:0445c17": "業不可不慎。」爾時，世尊而說偈言：",
    "T03n0176_001:0445c18": "「戒為甘露藥，　　服者不老死，",
    "T03n0176_001:0445c19": "　戒德可恃怙，　　福報常隨己。",
    "T03n0176_001:0445c20": "　持戒得安隱，　　生處無患難，",
    "T03n0176_001:0445c21": "　亦當見諸佛，　　受法得解脫。",
    "T03n0176_001:0445c22": "　破戒墮地獄，　　猶如此獼猴，",
    "T03n0176_001:0445c23": "　生處恒卑賤，　　地獄苦切己，",
    "T03n0176_001:0445c24": "　大王當諦聽！　　止惡修諸善。」",
    "T03n0176_001:0445c25": "爾時，頻婆娑羅王聞說此偈，對佛懺悔慚愧",
    "T03n0176_001:0445c26": "自責，豁然意解成阿那含。王所將眾八千人，",
    "T03n0176_001:0445c27": "求王出家，王即聽許。佛言：「善來，比丘！」鬚髮自",
    "T03n0176_001:0445c28": "落，袈裟著身，即成沙門。頂禮佛足，未舉頭頃",
    "T03n0176_001:0445c29": "成阿羅漢，三明、六通，具八解脫。王所將餘眾",
    "T03n0176_001:0446a01": "一萬六千人，皆發阿耨多羅三藐三菩提心，",
    "T03n0176_001:0446a02": "八萬諸天亦俱發心。八萬四千金色獼猴，聞",
    "T03n0176_001:0446a03": "昔因緣慚愧自責，遶佛千匝向佛懺悔，各各",
    "T03n0176_001:0446a04": "亦發無上菩提心，隨壽長短各自命終，命終",
    "T03n0176_001:0446a05": "之後，當生兜率天值遇彌勒，復更增進得不",
    "T03n0176_001:0446a06": "退轉。爾時，尊者摩訶迦葉見此事已，告諸大",
    "T03n0176_001:0446a07": "眾：「菩薩行淨乃令畜生發於道心，婆須蜜多",
    "T03n0176_001:0446a08": "尚能如是大為佛事，況餘菩薩威德無量。」時，",
    "T03n0176_001:0446a09": "諸天子、山神、地神、天龍八部，見諸獼猴發菩",
    "T03n0176_001:0446a10": "提心，當生天上得不退轉，心生歡喜，而白佛",
    "T03n0176_001:0446a11": "言：「此諸獼猴幾時當得成佛？」佛告大眾：「過",
    "T03n0176_001:0446a12": "百萬億那由他阿僧祇恒河沙劫，劫名大光，",
    "T03n0176_001:0446a13": "於彼劫中當得成佛。八萬四千佛次第出世，",
    "T03n0176_001:0446a14": "同共一劫，皆名普金光明王如來、應供、正遍",
    "T03n0176_001:0446a15": "知、明行足、善逝、世間解、無上士、調御丈夫、天人",
    "T03n0176_001:0446a16": "師、佛、世尊。」時會大眾，聞佛世尊為諸獼猴授",
    "T03n0176_001:0446a17": "菩提記，即脫身上上妙瓔珞，供養如來及",
    "T03n0176_001:0446a18": "比丘僧，異口同音讚歎世尊無量德行：「如來",
    "T03n0176_001:0446a19": "出世，正為此等諸獼猴類。善哉，世尊！獼猴",
    "T03n0176_001:0446a20": "聞法尚得成佛，豈況我等於未來世不成佛",
    "T03n0176_001:0446a21": "耶？」時會大眾聞佛所說，歡喜奉行，作禮而",
    "T03n0176_001:0446a22": "退。",
    "T03n0176_001:0446a23": "佛說師子月佛本生經"
}