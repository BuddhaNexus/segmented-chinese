{
    "T13n0397_057:0381c15": "大方等大集經卷第五十七",
    "T13n0397_057:0381c17": "高齊天竺三藏那連提耶舍譯",
    "T13n0397_057:0381c18": "須彌藏分第十五聲聞品第一",
    "T13n0397_057:0381c19": "[0381c19] 南無十方一切諸佛。",
    "T13n0397_057:0381c20": "[0381c20] 如是我聞：[0381c20] 一時，婆伽婆在佉羅帝山，依牟尼",
    "T13n0397_057:0381c21": "仙住處，與大聲聞眾過出眾數，一切皆是佛",
    "T13n0397_057:0381c22": "大弟子；與大菩薩眾無量無邊，悉從十方諸",
    "T13n0397_057:0381c23": "佛世界而來集會，次第究竟梵翼記分。",
    "T13n0397_057:0381c24": "[0381c24] 爾時，眾中去佛不遠有功德天住於佛前，為",
    "T13n0397_057:0381c25": "聽法故即從座起，合掌向佛，而白佛言：「大",
    "T13n0397_057:0382a01": "德婆伽婆！有諸菩薩以施福船[舟*發]渡生死海。",
    "T13n0397_057:0382a02": "何以故？此佛世界五濁極穢，多有眾生功德",
    "T13n0397_057:0382a03": "智慧悉皆減少。以是因緣故，菩薩摩訶薩於",
    "T13n0397_057:0382a04": "此眾生起大悲心。又此眾生說無因論，資財",
    "T13n0397_057:0382a05": "乏短，勤苦追求而不能得。此諸菩薩若不行",
    "T13n0397_057:0382a06": "施，不能化彼罪惡眾生。是故諸菩薩作如是",
    "T13n0397_057:0382a07": "念：『我今被檀度鎧起大精進，汎施船[舟*發]越生",
    "T13n0397_057:0382a08": "死海。』是諸菩薩摩訶薩修行布施福德之事，",
    "T13n0397_057:0382a09": "令入諸佛無上大海，乃至獲得最上灌頂法",
    "T13n0397_057:0382a10": "王之位。[0382a10] 「世尊！復有眾生計存常見，廣乏資財，",
    "T13n0397_057:0382a11": "苦身求索亦不能得。菩薩若不修行戒施，則",
    "T13n0397_057:0382a12": "不成熟彼諸眾生。是故菩薩摩訶薩於計常",
    "T13n0397_057:0382a13": "眾生起大悲心，復作是念：『我當化彼計常眾",
    "T13n0397_057:0382a14": "生，我以如是持戒鎧[舟*發]，欲度生死大海。』乃",
    "T13n0397_057:0382a15": "至得受灌頂法王之位。是諸菩薩以持戒福",
    "T13n0397_057:0382a16": "事行及十善道，成熟眾生令入無上諸佛大",
    "T13n0397_057:0382a17": "海，乃至安置灌頂法王之位。[0382a17] 「世尊！此復有眾",
    "T13n0397_057:0382a18": "生行十善道而不清淨，於殺盜婬乃至貪瞋",
    "T13n0397_057:0382a19": "等身，見眾生福德智慧減少故貲財乏短，勤",
    "T13n0397_057:0382a20": "苦追求亦不能得，彼諸眾生若不以出家清",
    "T13n0397_057:0382a21": "淨戒無以成熟。是故菩薩摩訶薩，於彼殺、盜、",
    "T13n0397_057:0382a22": "婬、妄語、兩舌、惡口、綺語、貪、瞋等身見惡行眾生",
    "T13n0397_057:0382a23": "所，起大悲心，以無常方便，令諸眾生入佛法",
    "T13n0397_057:0382a24": "中，以出家戒成熟眾生。此即是我忍進鉀冑。",
    "T13n0397_057:0382a25": "是出家戒，即為船[舟*發]渡生死海。以是緣故，",
    "T13n0397_057:0382a26": "菩薩摩訶薩以持戒福德及無常方便，教化",
    "T13n0397_057:0382a27": "成熟出家律儀戒眾生。彼菩薩以是業故，乃",
    "T13n0397_057:0382a28": "至令入無上諸佛大海，乃至安置灌頂法王",
    "T13n0397_057:0382a29": "之位，菩薩摩訶薩便自能入無上諸佛大海。」",
    "T13n0397_057:0382b01": "爾時，功德天白佛言：「大德婆伽婆！云何菩薩",
    "T13n0397_057:0382b02": "摩訶薩，最初修學禪波羅蜜本業，學已知諸",
    "T13n0397_057:0382b03": "禪分，能出欲界斷除五支成就五支，於四神",
    "T13n0397_057:0382b04": "足遊戲神通，善能往詣一切佛剎迅疾如電，",
    "T13n0397_057:0382b05": "於一切佛所供養聽法，為竭眾生三種道故——",
    "T13n0397_057:0382b06": "何等為三？謂業道、煩惱道、苦道——滿足禪波羅",
    "T13n0397_057:0382b07": "蜜。云何滿足禪波羅蜜？具足六波羅蜜。滿足",
    "T13n0397_057:0382b08": "六波羅蜜已，速得阿耨多羅三藐三菩提。」[0382b08] 佛",
    "T13n0397_057:0382b09": "言：「善哉，善哉！清淨智！汝清淨智！於此法中以",
    "T13n0397_057:0382b10": "為疲勞滿此法行，為眾生故，能於如來、應、正",
    "T13n0397_057:0382b11": "遍知所，問於此義。汝清淨智！當至心聽，善思",
    "T13n0397_057:0382b12": "念之，我今為汝分別演說。」[0382b12] 功德天言：「如是，世",
    "T13n0397_057:0382b13": "尊！我當聽受，唯願說之。」[0382b13] 於是，世尊告功德天",
    "T13n0397_057:0382b14": "言：「清淨智！如汝所問。云何菩薩摩訶薩最初",
    "T13n0397_057:0382b15": "修學禪波羅蜜本業，學已知於禪分能過欲",
    "T13n0397_057:0382b16": "界，除斷五支成就五支，於四神足遊戲神通，",
    "T13n0397_057:0382b17": "善能往詣一切佛剎迅疾如電，於一切佛所",
    "T13n0397_057:0382b18": "供養聽法，為竭眾生三種道故。何等為三？謂",
    "T13n0397_057:0382b19": "業道、煩惱道、苦道。能生修道所作福事，滿足",
    "T13n0397_057:0382b20": "禪波羅蜜。禪波羅蜜滿足故，具足六波羅蜜。",
    "T13n0397_057:0382b21": "滿足六波羅蜜已，速得阿耨多羅三藐三菩",
    "T13n0397_057:0382b22": "提。[0382b22] 「清淨智！此菩薩摩訶薩初修禪定，於一切",
    "T13n0397_057:0382b23": "出入息相係心緣念。彼菩薩摩訶薩以不亂",
    "T13n0397_057:0382b24": "心出息入息。隨入息觸心，彼入息觸心者名",
    "T13n0397_057:0382b25": "為覺。隨出息觸心，隨出息觸心者名為觀。乃",
    "T13n0397_057:0382b26": "至喜樂一心不亂心，將出欲界離於覺觀，斷",
    "T13n0397_057:0382b27": "除貪欲及瞋恚蓋，伏一切惡法，得於初禪有",
    "T13n0397_057:0382b28": "覺有觀。彼時即有如是相起，一切身分悉皆",
    "T13n0397_057:0382b29": "震動充遍於身。若菩薩增上勇猛，係念專住，",
    "T13n0397_057:0382c01": "彼時便能滅於覺觀，喜樂一心得第二禪。為",
    "T13n0397_057:0382c02": "除喜過精勤不止，既滅喜已得第三禪樂。菩",
    "T13n0397_057:0382c03": "薩爾時其身適樂，猶如煖乳以灌身體，得希",
    "T13n0397_057:0382c04": "有樂如天身想。彼得成就如是勝樂，於三寶",
    "T13n0397_057:0382c05": "中得增上信心。復作是念：『我為利益一切眾",
    "T13n0397_057:0382c06": "生，被服大鎧勤修禪定，我今應捨身樂。』[0382c06] 「彼菩",
    "T13n0397_057:0382c07": "薩摩訶薩止出入息，捨相續攀緣心，係意鼻",
    "T13n0397_057:0382c08": "端，於出入息住心觀察。又觀彼心剎那散壞，",
    "T13n0397_057:0382c09": "知生知滅。又知彼心剎那相應散壞無生，如",
    "T13n0397_057:0382c10": "水中月如光影如陽焰如電，心意識一切陰",
    "T13n0397_057:0382c11": "界入如泡。是故棄捨身樂，思念彼法生滅，",
    "T13n0397_057:0382c12": "入第四禪。[0382c12] 「爾時，即有如是相起，菩薩雖復閉",
    "T13n0397_057:0382c13": "目，如大日光照見明了。彼菩薩作是念：『以此",
    "T13n0397_057:0382c14": "攀緣光明相故，一切眾生陰界入不斷增長",
    "T13n0397_057:0382c15": "熾然，我今應當心念止於攀緣光明。』彼復於",
    "T13n0397_057:0382c16": "此以滅方便捨受想思觸憶集生滅，入勝清",
    "T13n0397_057:0382c17": "淨善寂滅城，住止身口意業。彼菩薩還從定",
    "T13n0397_057:0382c18": "起，取出入息相，觀觸念相還入空定。從空",
    "T13n0397_057:0382c19": "定起，復觀出入息生滅攀緣相，便入無願三",
    "T13n0397_057:0382c20": "昧。從無願三昧起，見出入息寂滅，住無相定。",
    "T13n0397_057:0382c21": "如是則能修滿四念處及三解脫門。[0382c21] 「彼菩薩",
    "T13n0397_057:0382c22": "以觀出入息生滅，觀於生滅故修四正勤",
    "T13n0397_057:0382c23": "滿足。彼菩薩以觀出入息出沒相，便能具修",
    "T13n0397_057:0382c24": "滿四神足。彼觀出入息故，即能散壞其身猶",
    "T13n0397_057:0382c25": "如&#x7A93;塵。爾時，即得修滿五根，以出入息出沒",
    "T13n0397_057:0382c26": "方便，觀察三行，如是便能修滿五力。彼以除",
    "T13n0397_057:0382c27": "出入息受想方便，觀察除寂滅，如是修七菩",
    "T13n0397_057:0382c28": "提分滿足。彼以出入息風方便念，散壞一切",
    "T13n0397_057:0382c29": "大地界及一切色悉皆無餘。彼無有相、無有",
    "T13n0397_057:0383a01": "語言、無有狀貌、無有假名，三行寂靜極寂靜",
    "T13n0397_057:0383a02": "寂滅，得無緣三昧。此如是名遊戲禪定禪波",
    "T13n0397_057:0383a03": "羅蜜本業。諸菩薩摩訶薩共一切聲聞辟支",
    "T13n0397_057:0383a04": "佛禪本業。若住於此，以下精進或證須陀洹",
    "T13n0397_057:0383a05": "果或斯陀含果、阿那含果，或乃至住阿羅漢",
    "T13n0397_057:0383a06": "果，若菩薩堅固精進大悲心，顧念一切眾生，",
    "T13n0397_057:0383a07": "無量福德智慧聚為之疲勞。彼菩薩摩訶薩",
    "T13n0397_057:0383a08": "於如是禪本業遊戲三昧方便安住，不退阿",
    "T13n0397_057:0383a09": "耨多羅三藐三菩提，不墮聲聞決定聚中，不",
    "T13n0397_057:0383a10": "捨禪定本業大鎧。彼菩薩摩訶薩滿足禪波",
    "T13n0397_057:0383a11": "羅蜜，滿足禪波羅蜜已，便能滿足六波羅蜜。",
    "T13n0397_057:0383a12": "[0383a12] 「清淨智！乃至若國土中，或比丘、比丘尼、優婆",
    "T13n0397_057:0383a13": "塞、優婆夷，欲趣聲聞乘、欲趣緣覺乘、或趣大",
    "T13n0397_057:0383a14": "乘，或善男子、善女人，於如是禪本業遊戲三",
    "T13n0397_057:0383a15": "昧係念思惟者，隨所住處，彼國土一切天王",
    "T13n0397_057:0383a16": "常善守護、一切龍王、一切夜叉王、一切阿修",
    "T13n0397_057:0383a17": "羅王、一切緊那羅王、一切摩&#x777A;羅伽王、一切",
    "T13n0397_057:0383a18": "餓鬼王、一切毘舍闍王、一切羅剎王等，當善",
    "T13n0397_057:0383a19": "護彼國。[0383a19] 「若國土中有如是禪相應福田住者，",
    "T13n0397_057:0383a20": "彼國土彼剎利王，得十種可愛樂法。何等為",
    "T13n0397_057:0383a21": "十？一者、安隱滅一切患；二者、長命；三者、得上",
    "T13n0397_057:0383a22": "妙色；四者、皮膚鮮軟；五者、支節可愛；六者、得",
    "T13n0397_057:0383a23": "善眷屬；七者、能修善業；八者、係念慈悲方",
    "T13n0397_057:0383a24": "便；九者、恒與名稱福器相應；十者、命終生於",
    "T13n0397_057:0383a25": "天上。是為十。[0383a25] 「又彼國土復得成就十種殊勝",
    "T13n0397_057:0383a26": "利益。何等為十？一者、不為自賊、他賊之所劫",
    "T13n0397_057:0383a27": "害；二者、亦無惡賊、毒獸、蚊虻、蝗蟲等；三者、無",
    "T13n0397_057:0383a28": "有旱潦，及非時風雨、寒熱等觸；四者、土地平",
    "T13n0397_057:0383a29": "正，無諸丘墟谿澗嶮壙；五者、彼國一切種子、",
    "T13n0397_057:0383b01": "五穀、諸藥、草木、林樹、蓊蔚茂盛，無諸辛苦&#x6F81;",
    "T13n0397_057:0383b02": "惡等味華果；六者、無諸惡聲、&#x9B2A;諍、反逆、飢儉、",
    "T13n0397_057:0383b03": "病患及非時死；七者、彼國眾生長命端正適",
    "T13n0397_057:0383b04": "樂豐盈，無穢濁心，遊戲快樂，如法修行生於",
    "T13n0397_057:0383b05": "天上；八者、其國土中諸福田器之所依住，愛",
    "T13n0397_057:0383b06": "樂隨順禪定三昧；九者、彼國眾生飲食所須",
    "T13n0397_057:0383b07": "悉皆無乏，上妙可愛資成四大，稱順根性增",
    "T13n0397_057:0383b08": "長無違；十者、其土人民勇健強記，有慈悲心",
    "T13n0397_057:0383b09": "命終生天。清淨智！此十種法善能莊嚴於彼",
    "T13n0397_057:0383b10": "國土。[0383b10] 「清淨智！此菩薩摩訶薩以業障礙捨離",
    "T13n0397_057:0383b11": "大乘，住聲聞地違化眾生，此是聲聞禪波羅",
    "T13n0397_057:0383b12": "蜜遊戲三昧，聲聞以此了知滿足禪分，出三",
    "T13n0397_057:0383b13": "界窟宅及諸有縛，斷除五支成就五支，越過",
    "T13n0397_057:0383b14": "三界住無學地，遊戲神通到八解脫禪定彼",
    "T13n0397_057:0383b15": "岸，一劫修行，得為一切諸佛之子，從佛口生",
    "T13n0397_057:0383b16": "從法化生。彼雖如是，猶故不能往諸佛土供",
    "T13n0397_057:0383b17": "養諸佛從佛聽法，亦復不能乾竭眾生三種",
    "T13n0397_057:0383b18": "道。若能如是遊戲三昧者，隨其所住國土，獲",
    "T13n0397_057:0383b19": "得如上大功德利。」",
    "T13n0397_057:0383b20": "大集經須彌藏分第十五菩薩禪本業",
    "T13n0397_057:0383b21": "品第二",
    "T13n0397_057:0383b22": "[0383b22] 爾時，佛告功德天言：「清淨智！云何菩薩摩訶",
    "T13n0397_057:0383b23": "薩不共一切聲聞辟支佛禪波羅蜜本業差別",
    "T13n0397_057:0383b24": "滿足？若菩薩摩訶薩滿足禪波羅蜜已，便能",
    "T13n0397_057:0383b25": "滿足餘五波羅蜜。[0383b25] 「清淨智！此菩薩摩訶薩於",
    "T13n0397_057:0383b26": "一切出入息中及五受陰，觀其生滅，既觀察",
    "T13n0397_057:0383b27": "已消竭渴愛，不墮聲聞決定聚中。於四神足",
    "T13n0397_057:0383b28": "遊戲神通，善能往詣一切佛剎迅疾如電，於",
    "T13n0397_057:0383b29": "諸佛所供養聽法，乾竭一切眾生三道，謂煩",
    "T13n0397_057:0383c01": "惱道、業道、苦道。雖出欲界而不捨欲界，為化",
    "T13n0397_057:0383c02": "眾生故現生諸趣，不為胎染，斷除眾生煩惱",
    "T13n0397_057:0383c03": "羅網，然於眾生而無所得。[0383c03] 「清淨智！此菩薩摩",
    "T13n0397_057:0383c04": "訶薩隨出入息各各別觀，但新非故如實了",
    "T13n0397_057:0383c05": "知，如是出入息中色受陰如實了知，受想行",
    "T13n0397_057:0383c06": "陰亦如實了知，如是出入息中識受陰如實",
    "T13n0397_057:0383c07": "了知，於出息異入息異，知出息異知入息異，",
    "T13n0397_057:0383c08": "知入息異中受想思觸念，知出息異中受想",
    "T13n0397_057:0383c09": "思觸念亦如是，入息受時非出息受，出息受",
    "T13n0397_057:0383c10": "時非入息受。[0383c10] 「如是三有輪轉，受想思觸念因",
    "T13n0397_057:0383c11": "緣故相續不斷，漂生死海而不能渡，數數生",
    "T13n0397_057:0383c12": "老死已還生，不能如實覺知此法，不能如實",
    "T13n0397_057:0383c13": "出彼生死，於出入息不能如實覺察。[0383c13] 「復次，如",
    "T13n0397_057:0383c14": "是出入息，於九瘡門出入往來，如是九十九",
    "T13n0397_057:0383c15": "那由他百千毛孔門，一切皆悉息出息入，而",
    "T13n0397_057:0383c16": "於九十九那由他百千毛孔不增不減，不能",
    "T13n0397_057:0383c17": "覺知非過去非未來、非初非中非後，不知住",
    "T13n0397_057:0383c18": "不知出。[0383c18] 「復作是念：『我今一切毛孔出息入息",
    "T13n0397_057:0383c19": "生滅方便，應與生滅相相應住。』是菩薩摩訶",
    "T13n0397_057:0383c20": "薩隨九瘡門出息入息生滅觀察，如是九十",
    "T13n0397_057:0383c21": "九那由他百千毛孔門，一一毛孔中觀察出",
    "T13n0397_057:0383c22": "入息生滅，觀察出入息生滅相應住。若菩薩",
    "T13n0397_057:0383c23": "欲觀毛孔小相，但見毛端息從往來，即能見",
    "T13n0397_057:0383c24": "小。若欲見大，便能得見如芥子許。若欲得見",
    "T13n0397_057:0383c25": "如菴摩勒果許，即能得見。若欲得見頻螺果",
    "T13n0397_057:0383c26": "許，亦即能見。若欲得見一由旬千由旬乃至",
    "T13n0397_057:0383c27": "一四天下，一一毛孔而觀察之，隨欲見廣即",
    "T13n0397_057:0383c28": "能見廣。[0383c28] 「彼時菩薩作如是念：『眾生以眼迷惑，",
    "T13n0397_057:0383c29": "係縛生死相續不斷，漂生死流受種種苦。』彼",
    "T13n0397_057:0384a01": "菩薩復作是念：『我今棄捨一切色想，已得無",
    "T13n0397_057:0384a02": "言三昧，非諸聲聞辟支佛地。於彼地界亦無",
    "T13n0397_057:0384a03": "所得，水界、火界、風界、虛空界、識界亦無所得，",
    "T13n0397_057:0384a04": "不行陰界入，非前際非後際，非此世非他",
    "T13n0397_057:0384a05": "世，非善業報非惡業報，非生非滅，非有煩惱",
    "T13n0397_057:0384a06": "非離煩惱，無有所得。』菩薩如是住寂滅住。彼",
    "T13n0397_057:0384a07": "若欲得於無量劫於此一切法無語言空三",
    "T13n0397_057:0384a08": "昧若住若加，菩薩如是自智加持三昧力故，",
    "T13n0397_057:0384a09": "便能於此一切法無語言空三昧無量劫住，",
    "T13n0397_057:0384a10": "亦能滿足六波羅蜜，為成就眾生因緣故。[0384a10] 「清",
    "T13n0397_057:0384a11": "淨智！如是地藏菩薩摩訶薩於此一切法無",
    "T13n0397_057:0384a12": "語言空三昧到自在彼岸，是菩薩若欲入此",
    "T13n0397_057:0384a13": "三昧時，以福德智慧力，為成熟眾生故。先作",
    "T13n0397_057:0384a14": "是願，乃至我未出三昧已來，於此時中欲令",
    "T13n0397_057:0384a15": "此國土境界及四天下，此佛世界一切眾生",
    "T13n0397_057:0384a16": "諸有所須資生之具，隨其相貌隨其多少隨",
    "T13n0397_057:0384a17": "其所樂，所謂飲食、衣服、臥具、瓔珞莊嚴之具，",
    "T13n0397_057:0384a18": "園林屋宅形色狀貌胑節身分，可愛色聲香",
    "T13n0397_057:0384a19": "味觸等，欲見如是等事。是時，菩薩便入此三",
    "T13n0397_057:0384a20": "昧。菩薩入此三昧已，隨其時節，於此佛世界",
    "T13n0397_057:0384a21": "四天下一切眾生，如上所說所須之具便得",
    "T13n0397_057:0384a22": "充足。或復作是念：『隨我住定時節遠近，隨諸",
    "T13n0397_057:0384a23": "眾生多少分齊，欲除眾生身心之病，謂風黃",
    "T13n0397_057:0384a24": "&#x764A;等分之病，或人、非人所作，如是欲滅貪瞋",
    "T13n0397_057:0384a25": "癡等煩惱諸病，及滅十不善業令住十善業",
    "T13n0397_057:0384a26": "道中。』便即入此三昧。彼菩薩摩訶薩隨其住",
    "T13n0397_057:0384a27": "定時節久近，隨其所為多少眾生，如上所說",
    "T13n0397_057:0384a28": "身心病苦悉皆除滅。[0384a28] 「又菩薩復作是願：『隨我",
    "T13n0397_057:0384a29": "住定時節已來，欲滅地獄種種諸苦，畜生之",
    "T13n0397_057:0384b01": "中互相殘食等苦，閻魔羅界飢渴等苦，及寒",
    "T13n0397_057:0384b02": "熱苦，怨憎會苦，愛別離苦，求不得苦，隨願分",
    "T13n0397_057:0384b03": "齊。令諸眾生離一切苦惱及不善法，成就一",
    "T13n0397_057:0384b04": "切善法，令諸眾生慈心相向，生利益心、不動",
    "T13n0397_057:0384b05": "心、無怨心、無諍心、無&#x9B2A;訟心、哀愍心，乃至",
    "T13n0397_057:0384b06": "禪正受善住心、不迷惑心，及滅眾生愚惑之",
    "T13n0397_057:0384b07": "心。又滅眾生常見斷見及諸見聚，於三寶所",
    "T13n0397_057:0384b08": "恭敬供養生希有心，令諸眾生離四顛倒住",
    "T13n0397_057:0384b09": "四不顛倒。於四聖諦及第一義諦，心善安住。』",
    "T13n0397_057:0384b10": "如是菩薩福德智慧善巧方便力之所加持，",
    "T13n0397_057:0384b11": "菩薩爾時為化眾生因緣故欲入三昧，乃至",
    "T13n0397_057:0384b12": "未出三昧已來，令此國土及閻浮提四天下，",
    "T13n0397_057:0384b13": "乃至此一佛剎所有眾生，隨其分齊安樂之",
    "T13n0397_057:0384b14": "事，如上所說欲令獲得，然後入於無語言一",
    "T13n0397_057:0384b15": "切法空三昧。[0384b15] 「彼菩薩摩訶薩入此三昧時間，",
    "T13n0397_057:0384b16": "乃至佛剎隨所要期眾生分齊，彼菩薩以福",
    "T13n0397_057:0384b17": "德智慧三昧力故，隨住定時，如上所說種種",
    "T13n0397_057:0384b18": "資生及諸樂具，乃至未出定來，令諸眾生悉",
    "T13n0397_057:0384b19": "皆獲得。彼菩薩入此定時，無有身苦心苦亦",
    "T13n0397_057:0384b20": "無飢渴，火不能燒水不能漂，乃至劫火所不",
    "T13n0397_057:0384b21": "能害，及以劫水亦不能爛，不為風災之所散",
    "T13n0397_057:0384b22": "壞。[0384b22] 「又復不為疫病飢饉刀兵等劫盡其命根，",
    "T13n0397_057:0384b23": "欲取滅度隨意自在；又人非人毒風暴熱不",
    "T13n0397_057:0384b24": "能侵惱。又彼菩薩在定未起，隨其所念，欲令",
    "T13n0397_057:0384b25": "無量佛剎入一微塵；又復十方國土一切諸",
    "T13n0397_057:0384b26": "佛及大菩薩聲聞眷屬，於一爪甲悉能得見",
    "T13n0397_057:0384b27": "令無遺餘；又令一切眾生入一毛孔，而彼眾",
    "T13n0397_057:0384b28": "生於自境界悉見如故；又十方世界無量佛",
    "T13n0397_057:0384b29": "剎所有諸風，菩薩悉令入一毛端，隨風境界",
    "T13n0397_057:0384c01": "遊行虛空，廣狹去來無諸障礙，於彼毛端亦",
    "T13n0397_057:0384c02": "無增減如本不異；又十方一切諸佛世界所",
    "T13n0397_057:0384c03": "有水界，菩薩能令入一豆[禾*會]，隨水廣狹流注",
    "T13n0397_057:0384c04": "往來亦無障礙，於彼豆[禾*會]而無增減。又彼菩",
    "T13n0397_057:0384c05": "薩不復處胎，除自願力，不生惡趣、不受女形、",
    "T13n0397_057:0384c06": "不生下劣，諸根具足終不缺減，身口意行無",
    "T13n0397_057:0384c07": "有過失，亦不生於無佛世界，除自願力為化",
    "T13n0397_057:0384c08": "眾生。是菩薩常不遠離見佛聞法供侍眾僧，",
    "T13n0397_057:0384c09": "亦不遠離福德智慧無畏方便教化眾生，乃",
    "T13n0397_057:0384c10": "至入於無上涅槃。[0384c10] 「如是，清淨智！彼菩薩摩訶",
    "T13n0397_057:0384c11": "薩被於如是大堅固鎧，最初修習禪波羅蜜",
    "T13n0397_057:0384c12": "本業，能過欲界了知禪分，斷除五支成就五",
    "T13n0397_057:0384c13": "支，乃至遊戲於四神足。善能往詣一切佛剎",
    "T13n0397_057:0384c14": "迅疾如電，供養一切諸佛聽聞正法，乾竭眾",
    "T13n0397_057:0384c15": "生所有三道，所謂煩惱道、業道、苦道。如是，清",
    "T13n0397_057:0384c16": "淨智！菩薩摩訶薩滿足禪波羅蜜已，便能滿",
    "T13n0397_057:0384c17": "足六波羅蜜，滿足六波羅蜜已，速得阿耨多",
    "T13n0397_057:0384c18": "羅三藐三菩提。」[0384c18] 爾時，世尊說是禪波羅蜜本",
    "T13n0397_057:0384c19": "業時，於彼眾中，五萬眾生曾於過去修行此",
    "T13n0397_057:0384c20": "法，是故今得無生法忍；八萬四千菩薩得首",
    "T13n0397_057:0384c21": "楞嚴三昧；九萬九千菩薩得滿足禪波羅蜜；",
    "T13n0397_057:0384c22": "無量無邊眾生發未曾發無上菩提心，發是",
    "T13n0397_057:0384c23": "心已住不退轉地。",
    "T13n0397_057:0384c24": "大集經須彌藏分第十五滅非時風雨",
    "T13n0397_057:0384c25": "品第三",
    "T13n0397_057:0384c26": "[0384c26] 於時，地藏菩薩摩訶薩告功德天言：「清淨智！",
    "T13n0397_057:0384c27": "汝今當觀此四天下端嚴殊妙，一切菩薩所",
    "T13n0397_057:0384c28": "應供養憶念守護，於其長夜應當恭敬。今釋",
    "T13n0397_057:0384c29": "迦牟尼佛集一切菩薩摩訶薩故，顯示一切",
    "T13n0397_057:0385a01": "菩提道行不退轉輪，究竟善巧方便佛灌頂",
    "T13n0397_057:0385a02": "地，乃至汝行檀波羅蜜，滿足最上不退轉行。",
    "T13n0397_057:0385a03": "若汝於如是最上福田，以諸飲食而修供養，",
    "T13n0397_057:0385a04": "以此精勤速能滿足六波羅蜜，滿足六波羅",
    "T13n0397_057:0385a05": "蜜已，則能究竟安住一切種智。」[0385a05] 時功德天作",
    "T13n0397_057:0385a06": "如是言：「如是，如是。如仁者所說，唯願聽我說",
    "T13n0397_057:0385a07": "本因緣。我念往昔過無量劫，我共釋迦牟尼",
    "T13n0397_057:0385a08": "佛修菩薩行同發誓願：『汝若能得成無上道",
    "T13n0397_057:0385a09": "時，願我於彼四天下中到功德處，得功德處",
    "T13n0397_057:0385a10": "已，於一切眾生中，隨其所須衣食之具悉皆",
    "T13n0397_057:0385a11": "給與。』[0385a11] 「仁者善聽，於過去世過無量劫。彼時有",
    "T13n0397_057:0385a12": "佛，號因陀羅幢相王如來、應供、正遍知、明行",
    "T13n0397_057:0385a13": "足、善逝、世間解、無上士、調御丈夫、天人師、",
    "T13n0397_057:0385a14": "佛、世尊，出現於世，人壽千歲。彼時有優婆塞",
    "T13n0397_057:0385a15": "名光無垢德，聰慧調柔多聞無畏，為四眾說",
    "T13n0397_057:0385a16": "法，眾所歸伏多有眷屬。彼有長子名無垢德，",
    "T13n0397_057:0385a17": "即以偈頌問其父曰：",
    "T13n0397_057:0385a18": "「『父今何故，  勤心不下，  捨其事業，",
    "T13n0397_057:0385a19": "  及自身命。  為護眾生，  勇猛增勤，",
    "T13n0397_057:0385a20": "  何故此身，  不取滅度？』",
    "T13n0397_057:0385a21": "[0385a21] 「爾時，光無垢德復以偈頌而報子言：",
    "T13n0397_057:0385a22": "「『吾見世苦，  極迷眾生，  生老病死，",
    "T13n0397_057:0385a23": "  之所逼迫。  煩惱火熾，  沈流惡道，",
    "T13n0397_057:0385a24": "  故我勇猛，  欲滅彼火。  又智減少，",
    "T13n0397_057:0385a25": "  不見未來，  墮生死河，  極重惡處。",
    "T13n0397_057:0385a26": "  對於惡道，  迷失正路，  為救度彼，",
    "T13n0397_057:0385a27": "  故我修行。  又不能成，  布施調攝，",
    "T13n0397_057:0385a28": "  而常遠離，  人天安樂，  於善知識，",
    "T13n0397_057:0385a29": "  常相乖背。  願示眾生，  出世要路。",
    "T13n0397_057:0385b01": "  煩惱獄中，  常係眾生，  無有眼目，",
    "T13n0397_057:0385b02": "  復無救者，  執著惡見，  噉食血肉，",
    "T13n0397_057:0385b03": "  為除彼故。  故我修行。  我於眾生，",
    "T13n0397_057:0385b04": "  如是悲念，  為一一人，  住阿鼻獄，",
    "T13n0397_057:0385b05": "  具受種種，  尤劇苦惱；  如為一人，",
    "T13n0397_057:0385b06": "  眾多亦然。  我不樂求，  聲聞智慧，",
    "T13n0397_057:0385b07": "  及緣覺智，  亦不願求；  唯求無上，",
    "T13n0397_057:0385b08": "  最勝智慧。  子今當知，  我行勝道，",
    "T13n0397_057:0385b09": "  乃至無量，  恒河沙數，  苦惱眾生，",
    "T13n0397_057:0385b10": "  未脫苦來，  為欲度彼，  諸眾生故，",
    "T13n0397_057:0385b11": "  我終不取，  菩提正覺。  汝今當知，",
    "T13n0397_057:0385b12": "  亦應如是，  於諸眾生，  常應起悲，",
    "T13n0397_057:0385b13": "  應常勇猛，  修行善法。  以此迴向，",
    "T13n0397_057:0385b14": "  無上聖道。  煩惱火中，  救脫眾生，",
    "T13n0397_057:0385b15": "  汝應勇猛，  何極苦惱？  應當修行，",
    "T13n0397_057:0385b16": "  布施調柔，  得成佛道，  無有疑也。",
    "T13n0397_057:0385b17": "  若我得成，  無上菩提，  汝於眾生，",
    "T13n0397_057:0385b18": "  給施飲食。  我時授汝，  勝菩提記，",
    "T13n0397_057:0385b19": "  汝當安住，  堅固誓願。』」",
    "T13n0397_057:0385b20": "[0385b20] 爾時，功德天語地藏菩薩摩訶薩言：「善男子！",
    "T13n0397_057:0385b21": "我於爾時於因陀羅幢相王佛所，作如是願：",
    "T13n0397_057:0385b22": "『乃至我住世間隨其久近，種種精勤難行苦",
    "T13n0397_057:0385b23": "行，布施調伏，禁攝放逸及諸禪定，營助眾",
    "T13n0397_057:0385b24": "事多聞捨行，皆悉修習，所有種種難捨能捨。",
    "T13n0397_057:0385b25": "如是我父於當來世人壽百歲煩惱怨諍穢",
    "T13n0397_057:0385b26": "濁迷惑惡世界中，成阿耨多羅三藐三菩提，",
    "T13n0397_057:0385b27": "我於彼國中現為功德主。於釋迦牟尼佛境",
    "T13n0397_057:0385b28": "界眾生及其眷屬，得施無上衣服飲食資身",
    "T13n0397_057:0385b29": "之具。即於釋迦牟尼佛前，得受阿耨多羅三",
    "T13n0397_057:0385c01": "藐三菩提記。若彼土眾生暴惡&#x9E81;獷無慈愍",
    "T13n0397_057:0385c02": "心，亦無反復惡行惡心，成就如是種種諸惡，",
    "T13n0397_057:0385c03": "風雨不時或復旱潦，寒熱不調作諸災變，眾",
    "T13n0397_057:0385c04": "生所有諸華果實，五穀藥草及諸美味，悉皆",
    "T13n0397_057:0385c05": "殄滅奪其精氣，眾生資產皆悉衰耗而作闇",
    "T13n0397_057:0385c06": "冥。願我爾時於彼眾生福德加被，智慧威力，",
    "T13n0397_057:0385c07": "悉令遮止生其信心。又令眾生資生不乏，不",
    "T13n0397_057:0385c08": "令行惡，增長善法，佛所應度受化眾生，紹",
    "T13n0397_057:0385c09": "三寶性使不斷絕，勢力增盛。又令我得依報",
    "T13n0397_057:0385c10": "自在，教化眾生令得阿耨多羅三藐三菩提。",
    "T13n0397_057:0385c11": "我今佛前所發誓願，於未來世得滿足者，唯",
    "T13n0397_057:0385c12": "願印可，賜言善哉。』[0385c12] 「爾時，因陀羅幢相王佛即",
    "T13n0397_057:0385c13": "便印可讚言：『善哉，善哉！善男子！如汝所願必",
    "T13n0397_057:0385c14": "得滿足。又，善男子！我當施汝作世水宅心陀",
    "T13n0397_057:0385c15": "羅尼，汝以此陀羅尼心能成就眾多眾生，又",
    "T13n0397_057:0385c16": "令無量眾生豐足資生果報無乏，又能度於",
    "T13n0397_057:0385c17": "煩惱暴流。即說&#x546A;曰：",
    "T13n0397_057:0385c18": "[0385c18] 「『多地耶他 闍藍婆 摩訶闍藍婆 阿奴呵",
    "T13n0397_057:0385c19": "闍藍婆娑囉闍藍婆 郁伽闍藍婆 夜叉毘",
    "T13n0397_057:0385c20": "梨闍藍婆 那伽毘梨闍藍婆優羅伽毘梨闍",
    "T13n0397_057:0385c21": "藍婆 阿薩帝鼻梨闍藍婆 阿輸婆比梨",
    "T13n0397_057:0385c22": "闍藍婆 摩嗟比 梨闍藍婆 曼廚迦比梨",
    "T13n0397_057:0385c23": "闍藍婆 佉目羅比梨闍藍婆 崩起比梨闍",
    "T13n0397_057:0385c24": "藍婆 阿摩比梨闍藍婆蘇脂目佉闍藍婆婆",
    "T13n0397_057:0385c25": "摩囉婆摩囉闍藍婆摩囉比闍迦茶&#x9262;多",
    "T13n0397_057:0385c26": "羅布疏波頗藍婆素叉犁牛婆索 達摩",
    "T13n0397_057:0385c27": "耶若(如耶反)比利使致搔醯藍婆 伽苫步(上)",
    "T13n0397_057:0385c28": " 羅婆窮(去) 窮(去) 婆羅窮頻頭窮 婆",
    "T13n0397_057:0385c29": "羅闍比 娑婆呵』",
    "T13n0397_057:0386a01": "[0386a01] 「『是陀羅尼句，若為他人及自己身，稱其名號",
    "T13n0397_057:0386a02": "為誦此陀羅尼，一切怖畏、一切殃禍悉皆消",
    "T13n0397_057:0386a03": "滅。善男子！此作世水宅心陀羅尼，汝若以此",
    "T13n0397_057:0386a04": "心陀羅尼，便能成就眾多眾生。』[0386a04] 「汝善男子！我",
    "T13n0397_057:0386a05": "昔於彼因陀羅幢相王佛所，受持此作世水",
    "T13n0397_057:0386a06": "宅心陀羅尼，於彼佛所種種供養，持戒多聞",
    "T13n0397_057:0386a07": "布施精勤。從是以來，復於十千佛所增進如",
    "T13n0397_057:0386a08": "是願行。以此善根，今於賢劫中得大功德處，",
    "T13n0397_057:0386a09": "今猶不堪成此大業。何以故？從昔以來無量",
    "T13n0397_057:0386a10": "惡龍及夜叉、羅剎、阿修羅、鳩槃茶、餓鬼、毘舍",
    "T13n0397_057:0386a11": "遮等出生世間，於諸眾生毒惡凶暴無信無",
    "T13n0397_057:0386a12": "悲，無慈愍心行於惡法，非時風雨旱潦災雹，",
    "T13n0397_057:0386a13": "寒熱不調種種返逆，自軍他軍怨憎&#x9B2A;諍，熱",
    "T13n0397_057:0386a14": "風暴起不顧來世。[0386a14] 「是諸眾生於彼過去諸佛",
    "T13n0397_057:0386a15": "之所加持作世水宅心陀羅尼，不生信樂。彼",
    "T13n0397_057:0386a16": "惡眾生不信樂故，於諸種子芽莖枝葉花果",
    "T13n0397_057:0386a17": "美味五穀藥草及諸資生，破滅毀壞奪其精",
    "T13n0397_057:0386a18": "氣。於諸地味放毒氣吹，以是毒氣令其地味",
    "T13n0397_057:0386a19": "雜毒&#x6F81;惡，雜病無膩臭穢無味，令此大地作",
    "T13n0397_057:0386a20": "如是等，由是因緣眾生不樂。若依地味眾生",
    "T13n0397_057:0386a21": "食此種子、芽莖、枝葉、華果、諸味、五穀、藥草資身",
    "T13n0397_057:0386a22": "之具者，便生惡心剛獷毒惡。於諸眾生無悲",
    "T13n0397_057:0386a23": "愍心不顧後世，為諸病所逼身色&#x9E81;惡，種種",
    "T13n0397_057:0386a24": "煩惱諸苦所害，具足惡見住邪歸依。於三寶",
    "T13n0397_057:0386a25": "所不生信樂尊重恭敬希有之心，乃至禽獸",
    "T13n0397_057:0386a26": "亦復執於種種惡見，迷失本道，諂曲無實但",
    "T13n0397_057:0386a27": "有口言。彼諸眾生於三寶中身口心意違失",
    "T13n0397_057:0386a28": "善法，破戒比丘不能禁攝。於彼持戒任放相",
    "T13n0397_057:0386a29": "應，辯才大德諸比丘所常生遠離不能親近，",
    "T13n0397_057:0386b01": "罵詈毀謗輕弄惱亂稱揚其過，遠離慚愧離",
    "T13n0397_057:0386b02": "十善道，心不愛樂一切善行，起遠離心。[0386b02] 「爾時",
    "T13n0397_057:0386b03": "眾生遠離福智，壽命短促趣向惡道，是故我",
    "T13n0397_057:0386b04": "今於彼眾生，不能令其豐足所須，亦復不能",
    "T13n0397_057:0386b05": "成熟眾生。汝於今者是大丈夫，於正法中而",
    "T13n0397_057:0386b06": "得自在智慧善巧。又汝已度一切三昧陀羅",
    "T13n0397_057:0386b07": "尼忍，善能觀察智慧彼岸，慈悲莊嚴通智彼",
    "T13n0397_057:0386b08": "岸汝悉已度。又汝於彼諸菩薩中為最勝幢，",
    "T13n0397_057:0386b09": "已能成就一切眾生，汝今為我應當於此四",
    "T13n0397_057:0386b10": "天下中起悲愍心自智觀察，云何能令此四",
    "T13n0397_057:0386b11": "天下諸惡毒龍、夜叉、羅剎、阿修羅、鳩槃茶、",
    "T13n0397_057:0386b12": "餓鬼、毘舍遮、迦吒富單那等，一切惡鬼皆悉",
    "T13n0397_057:0386b13": "降伏，風雨順時水旱調適，秋實豐茂寒溫和",
    "T13n0397_057:0386b14": "平？以是因緣，令諸地味增長勢力氣味香美，",
    "T13n0397_057:0386b15": "食用無患增益念力，色貌充潤甚可愛樂，稱",
    "T13n0397_057:0386b16": "意之事皆出於世，依此大地諸眾生等，食用",
    "T13n0397_057:0386b17": "無過增長念力如上所說。」",
    "T13n0397_057:0386b18": "[0386b18] 爾時，地藏菩薩告功德天言：「清淨智！我今能",
    "T13n0397_057:0386b19": "令此佛剎土所有四大普遍無餘悉能令變",
    "T13n0397_057:0386b20": "為天飲食，使諸眾生於百千劫食不能盡。何",
    "T13n0397_057:0386b21": "以故？但此眾生薄福德故所不能食，於此勝",
    "T13n0397_057:0386b22": "報非其應器。[0386b22] 「清淨智！我又能令此娑婆佛剎",
    "T13n0397_057:0386b23": "變為天宮及天臥具，莊嚴衣服香華果樹，種",
    "T13n0397_057:0386b24": "種音聲眾妙伎樂，眾寶莊嚴悉能為作。此諸",
    "T13n0397_057:0386b25": "眾生遠離福德，又非其器不堪受用，唯除如",
    "T13n0397_057:0386b26": "來、應、正遍知，十住菩薩及住首楞嚴三昧得",
    "T13n0397_057:0386b27": "自在者，乃能受用。[0386b27] 「清淨智！又我能令一切眾",
    "T13n0397_057:0386b28": "生置第四禪，令無有餘，豈可不能降伏龍富",
    "T13n0397_057:0386b29": "單那等？又，我不應佛未聽許而現神變。譬如",
    "T13n0397_057:0386c01": "轉輪聖王主兵藏臣，不奉王教而發四兵無",
    "T13n0397_057:0386c02": "有是處。如是菩薩悉是佛子，從佛心生，從佛",
    "T13n0397_057:0386c03": "口生，從法化生，是故一切諸菩薩等，無有不",
    "T13n0397_057:0386c04": "請如來而現神變。[0386c04] 「清淨智！復有陀羅尼輪，名",
    "T13n0397_057:0386c05": "水風摩尼宮集一切&#x546A;術章句，建立一切三",
    "T13n0397_057:0386c06": "世諸佛三寶之性。清淨智！汝今可問如來水",
    "T13n0397_057:0386c07": "風摩尼宮大陀羅尼輪集一切&#x546A;術章句，若",
    "T13n0397_057:0386c08": "佛說者我亦隨喜。汝等若能受持此陀羅尼",
    "T13n0397_057:0386c09": "者，一切所願皆悉滿足。」[0386c09] 爾時，大功德天女與",
    "T13n0397_057:0386c10": "大辯天女、大堅固天女、作光大天女、可&#x6199;天",
    "T13n0397_057:0386c11": "女、安隱天女、多摩羅堅固天女、明星主天",
    "T13n0397_057:0386c12": "女、奢摩天女、頗梨天女，如是等上首天女，八",
    "T13n0397_057:0386c13": "萬四千那由他天，百千眾前後圍遶，從座而",
    "T13n0397_057:0386c14": "起合掌向佛。時功德天女即於佛前而說偈",
    "T13n0397_057:0386c15": "言：",
    "T13n0397_057:0386c16": "「能滅極惡濁煩惱，  離垢無垢清淨行，",
    "T13n0397_057:0386c17": " 我等渴仰陀羅尼，  唯願演說總持輪。",
    "T13n0397_057:0386c18": " 牟尼說寂無穢濁，  三寶熾然最勝句，",
    "T13n0397_057:0386c19": " 令修羅等得淨心，  增長地味無毒惡。",
    "T13n0397_057:0386c20": " 能除寒熱暴風雨，  願說守護奪精氣，",
    "T13n0397_057:0386c21": " 令食穀藥果味等，  強記除患修善行。",
    "T13n0397_057:0386c22": " 滅除毒害諸惡見，  歸信最勝無上法，",
    "T13n0397_057:0386c23": " 或奪精氣多煩惱，  云何教化此眾生？",
    "T13n0397_057:0386c24": " 此諸天等於牟尼，  希求最上甚深妙，",
    "T13n0397_057:0386c25": " 顯示趣向菩提道，  令諸眾生入大乘。",
    "T13n0397_057:0386c26": " 大眾雲集果願滿，  十方菩薩讚佛德，",
    "T13n0397_057:0386c27": " 云何降伏諸惡龍？  雨澤調適苗稼茂。」",
    "T13n0397_057:0386c28": "[0386c28] 爾時，佛告功德天言：「清淨智！此大陀羅尼諸",
    "T13n0397_057:0386c29": "佛如來時乃說之，如來今於大眾會前而自",
    "T13n0397_057:0387a01": "要誓，此水風摩尼宮陀羅尼輪，一切十方三",
    "T13n0397_057:0387a02": "世諸佛之所加持，今當顯示。一切十方諸來",
    "T13n0397_057:0387a03": "菩薩得聞此者，彼諸菩薩能住十方無佛國",
    "T13n0397_057:0387a04": "土五濁世中，能顯示此水風摩尼宮陀羅尼",
    "T13n0397_057:0387a05": "輪，以此陀羅尼力故，其國所有非時風熱寒",
    "T13n0397_057:0387a06": "溫旱潦悉皆除滅。由此陀羅尼故，令彼毒惡",
    "T13n0397_057:0387a07": "無慈愍眾生不顧來世，謂天、龍、夜叉、羅剎、阿",
    "T13n0397_057:0387a08": "修羅、迦樓羅、緊那羅、摩&#x777A;羅伽、鳩槃茶、餓鬼、",
    "T13n0397_057:0387a09": "毘舍遮、富單那、迦吒富單那、人、非人等，乃至禽",
    "T13n0397_057:0387a10": "獸得信樂心柔和軟善，念力善巧樂求正法，",
    "T13n0397_057:0387a11": "護持正法紹三寶種。[0387a11] 「以此陀羅尼力故，彼佛",
    "T13n0397_057:0387a12": "剎土所有眾生，增長壽命、增長身色、增長五",
    "T13n0397_057:0387a13": "穀、增長資生、增長安樂、增長無患、增長名",
    "T13n0397_057:0387a14": "譽、增長持戒、增長多聞、增長布施、增長慈",
    "T13n0397_057:0387a15": "悲、增長智慧、增長方便、增長三昧、增長陀",
    "T13n0397_057:0387a16": "羅尼、增長地觀、增長樂出世、增長化",
    "T13n0397_057:0387a17": "眾生、增長入大乘、增長勝願、增長地地轉",
    "T13n0397_057:0387a18": "入、增長觀察陰界入、增長慚愧、增長攝功",
    "T13n0397_057:0387a19": "德莊嚴佛土、增長六波羅蜜行、增長一切十",
    "T13n0397_057:0387a20": "方諸佛常所護念、增長值遇佛一切菩薩善",
    "T13n0397_057:0387a21": "友、增長遊戲神足、增長壞一切煩惱不令增",
    "T13n0397_057:0387a22": "長、增長神通度於彼岸，不令退減一切善法",
    "T13n0397_057:0387a23": "乃至無上涅槃。」[0387a23] 即說&#x546A;曰：",
    "T13n0397_057:0387a24": "[0387a24] 「多地他 蘇婆羅 婆羅底 那耶婆羅底",
    "T13n0397_057:0387a25": " 掣(平聲)沙吒婆羅底 阿那婆羅底 奢婆多",
    "T13n0397_057:0387a26": "喝囉婆羅底 奢囉拏婆羅底 鳩牟尼婆",
    "T13n0397_057:0387a27": "羅底 珊支囉婆羅 底掣(平聲)陀娑羅婆羅",
    "T13n0397_057:0387a28": "底 娑羅婆羅底 娑羅&#x9262;利訶利 娑羅婆",
    "T13n0397_057:0387a29": "羅多(上聲)&#x9262;利訶利 那耶&#x9262;利訶利 婢毘迦",
    "T13n0397_057:0387b01": "&#x9262;利訶利耶若&#x9262;利訶利蘇婆羅&#x9262;利訶利",
    "T13n0397_057:0387b02": " 頻頭&#x9262;利訶利 闍羅&#x9262;利訶利 憩多羅&#x9262;",
    "T13n0397_057:0387b03": "利訶利 特叉&#x9262;利訶利 珊尼摩&#x9262;利訶利",
    "T13n0397_057:0387b04": " 蘇婆婆&#x9262;提犁 劬摩耶婆 末陀索谿",
    "T13n0397_057:0387b05": " 阿那耶波盧誓 迷羅跋迷 阿羅那求師",
    "T13n0397_057:0387b06": "佉羅 毘闍鞞 那羅延拏婢諶林鞞 憂羅",
    "T13n0397_057:0387b07": "伽阿尼彌簁 宮闍囉婆胡迷 訶闍賃鞞",
    "T13n0397_057:0387b08": "羯摩毘羅犁舍羅摩拏婆離犁 佉曷羅伽",
    "T13n0397_057:0387b09": "奢迷阿斯那迷 阿耆尼&#x9262;底利 能求耽鼻",
    "T13n0397_057:0387b10": "犁 婆耶遮婆留尼揵&#x5483;賃鞞犁 釋迦囉",
    "T13n0397_057:0387b11": "是若移阿那&#x9D44;提帝利那耶娜尼利 帝利耶",
    "T13n0397_057:0387b12": "頭婆佛阿訶地子瑟癡帝 莎婆訶",
    "T13n0397_057:0387b13": "[0387b13] 「使此國天子及其眷屬悉皆吉祥莎婆呵",
    "T13n0397_057:0387b14": "[0387b14] 「那羅延拏 尼羅移莎婆呵 斫迦囉跋多",
    "T13n0397_057:0387b15": "迦羅迷 莎婆呵」",
    "T13n0397_057:0387b16": "[0387b16] 說此水風摩尼宮陀羅尼輪一切&#x546A;術章句",
    "T13n0397_057:0387b17": "時，一切佛剎所有大地六種震動。諸來大眾",
    "T13n0397_057:0387b18": "戰慄不安，心驚恐怖同聲唱言：「南無南無佛",
    "T13n0397_057:0387b19": "陀耶。」",
    "T13n0397_057:0387b20": "[0387b20] 爾時，佛告功德天言：「清淨智！汝以此水風摩",
    "T13n0397_057:0387b21": "尼宮陀羅尼輪力，能除一切&#x9B2A;諍，一切毒害",
    "T13n0397_057:0387b22": "夜叉羅剎修羅惡龍，乃至人非人等及諸禽",
    "T13n0397_057:0387b23": "獸，一切非時風熱寒冷災雹旱潦等過，悉皆",
    "T13n0397_057:0387b24": "消滅。[0387b24] 「清淨智！此陀羅尼能令五穀悉皆成好，",
    "T13n0397_057:0387b25": "令諸眾生增益壽命，增長果報，乃至增長一",
    "T13n0397_057:0387b26": "切善法，未入無上涅槃已來不令失壞。若聞",
    "T13n0397_057:0387b27": "此陀羅尼，受持讀誦如說行者，彼人必定",
    "T13n0397_057:0387b28": "趣於涅槃安住三界。」[0387b28] 爾時，地藏菩薩白佛言：",
    "T13n0397_057:0387b29": "「世尊！我亦欲說磨刀大陀羅尼，以此陀羅尼",
    "T13n0397_057:0387c01": "力，令一切眾果報所須及以地味悉無減損，",
    "T13n0397_057:0387c02": "無能毀奪地之精氣。又亦無能放毒氣者，亦",
    "T13n0397_057:0387c03": "復無能壞其美味，不能令其變為&#x6F81;惡，亦復",
    "T13n0397_057:0387c04": "不能令其隱沒，亦復不能令此大地不生五",
    "T13n0397_057:0387c05": "穀芽莖枝葉華果藥草，亦復不能奪其精",
    "T13n0397_057:0387c06": "氣。[0387c06] 「又復不令有其毒氣，亦不乾枯，又不&#x6F81;",
    "T13n0397_057:0387c07": "惡，不令不熟寒熱不傷，食用無障食已無毒。",
    "T13n0397_057:0387c08": "若食有毒能令食者腹痛吐下，身心逼惱支",
    "T13n0397_057:0387c09": "體攣縮，熱病顛狂心亂失念，迭相劫奪&#x9B2A;",
    "T13n0397_057:0387c10": "諍，殺生偷盜乃至邪見。是諸眾生常與如上",
    "T13n0397_057:0387c11": "惡法相應，所謂若天、或龍、或夜叉、羅剎、阿",
    "T13n0397_057:0387c12": "修羅、迦樓羅、緊那羅、鳩槃茶、乾闥婆、餓鬼、毘舍",
    "T13n0397_057:0387c13": "遮、或富單那、或迦吒富單那、或人、或非人，於",
    "T13n0397_057:0387c14": "諸眾生不能惱害。",
    "T13n0397_057:0387c15": "[0387c15] 「多地他 那鼻 摩訶那鼻 初何囉那鞞",
    "T13n0397_057:0387c16": " 阿鼻具那鞞(去聲)僧輸沙拏那鞞 鼻何囉闍佉",
    "T13n0397_057:0387c17": "鞞阿婆囉牟尼 多嚧那胡嚧醯(呼計反)那他(上聲)",
    "T13n0397_057:0387c18": "&#x9262;帝 利闍婆徒迷 摩囉婆帝 帝弭羅",
    "T13n0397_057:0387c19": "&#x9262;帝 利蹇荼 涅利何&#x96B7; 斫初婆嘶 佉",
    "T13n0397_057:0387c20": "拏(上聲) 毘迷踦(上聲)帝都裔 莎波呵 鴦求囉",
    "T13n0397_057:0387c21": "踦 莎波呵 布疏簸耶迷 莎波呵 頗",
    "T13n0397_057:0387c22": "羅賃鞞 莎波呵 薩智耶都裔 莎波呵",
    "T13n0397_057:0387c23": " 賒梨囉 那婆迦羅摩毘沙 莎波呵",
    "T13n0397_057:0387c24": "[0387c24] 「此陀羅尼句擁護此國主 莎波呵",
    "T13n0397_057:0387c25": "[0387c25] 「汝清淨智！此是磨刀大陀羅尼。汝以此磨刀",
    "T13n0397_057:0387c26": "大陀羅尼力，於諸眾生能作如上諸大業事、",
    "T13n0397_057:0387c27": "能為大藥。以是因緣故，汝今則能令諸眾生",
    "T13n0397_057:0387c28": "稟受汝化。」[0387c28] 於是一切諸來大眾，讚地藏菩薩",
    "T13n0397_057:0387c29": "言：「善哉，善哉！」",
    "T13n0397_057:0387c30": "[0387c30] 爾時，世尊亦讚地藏菩薩言：「善哉，善哉！善男",
    "T13n0397_057:0388a01": "子！汝今能為一切眾生如大妙藥。何以故？",
    "T13n0397_057:0388a02": "汝身即是微妙大藥，汝於此四天下一切眾",
    "T13n0397_057:0388a03": "生中眾生之藥，能滅一切眾生苦惱，能施一",
    "T13n0397_057:0388a04": "切眾生樂具，成就大悲。汝能顯示如是甚深",
    "T13n0397_057:0388a05": "磨刀大陀羅尼力故，令此眾生地味、精氣、種",
    "T13n0397_057:0388a06": "子、芽莖、枝葉、華果、諸味、五穀、藥草而不衰損，",
    "T13n0397_057:0388a07": "無毒增長，具足成就眾生食者，令彼眾生穢",
    "T13n0397_057:0388a08": "濁&#x9B2A;諍悉皆消滅堪修善行。此四天下非時",
    "T13n0397_057:0388a09": "風熱寒溫旱潦皆悉消除，日月星宿晝夜月",
    "T13n0397_057:0388a10": "半月盡時節年歲變怪，為滅此故說此磨刀",
    "T13n0397_057:0388a11": "大陀羅尼。以此陀羅尼力故，令我三寶種及",
    "T13n0397_057:0388a12": "以法眼得久住世，使此愚闇薄福我慢所壞",
    "T13n0397_057:0388a13": "者、不修善根惡剎利及諸宰相，於我如是百",
    "T13n0397_057:0388a14": "千萬億阿僧祇劫精勤苦行所集之法不滅",
    "T13n0397_057:0388a15": "不壞，比丘、比丘尼、優婆塞、優婆夷無有惱亂，",
    "T13n0397_057:0388a16": "以無惱故諸天不忿，天不忿故一切眾生悉",
    "T13n0397_057:0388a17": "皆獲得如上樂具。」"
}