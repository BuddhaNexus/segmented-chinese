{
    "T19n1026_001:0726a07": "佛說造塔延命功德經",
    "T19n1026_001:0726a09": "罽賓國三藏沙門般若奉　詔譯",
    "T19n1026_001:0726a10": "如是我聞。一時佛在舍衛國祇樹給孤獨園。",
    "T19n1026_001:0726a11": "與大苾芻眾及菩薩摩訶薩眾俱。爾時波斯",
    "T19n1026_001:0726a12": "匿王在大眾中。即從座起整理衣服。偏袒右",
    "T19n1026_001:0726a13": "肩右膝著地。禮佛雙足合掌恭敬。而白佛言。",
    "T19n1026_001:0726a14": "希有世尊。相師占我。却後七日。必當壽盡。我",
    "T19n1026_001:0726a15": "為無常苦所逼惱。無所依仰來投世尊。唯願",
    "T19n1026_001:0726a16": "世尊為我救護。云何令我得離憂苦。佛告言。",
    "T19n1026_001:0726a17": "大王善自安慰勿得憂怖。諸佛如來有善方",
    "T19n1026_001:0726a18": "便。能令大王獲殊勝利近延壽命。當得阿耨",
    "T19n1026_001:0726a19": "多羅三藐三菩提。諦聽諦聽善思念之。吾當",
    "T19n1026_001:0726a20": "為汝分別解說。大王當知。若欲免離無常苦",
    "T19n1026_001:0726a21": "惱超入如來法身壽量。應先發心持佛淨戒",
    "T19n1026_001:0726a22": "修最上福。能發此心延王壽命。王白佛言。唯",
    "T19n1026_001:0726a23": "願世尊為我救護。所說發心持佛淨戒修最",
    "T19n1026_001:0726a24": "上福。我便奉行亦令國人奉行此法。未知發",
    "T19n1026_001:0726a25": "心何等心。持何等戒何福最上。唯願如來為",
    "T19n1026_001:0726a26": "我宣說。佛告大王言。發心者發四無量心。言",
    "T19n1026_001:0726a27": "持戒者持不殺戒。修上福者無過造塔。悲愍",
    "T19n1026_001:0726a28": "救護一切眾生。諸天善神常來守護。不相捨",
    "T19n1026_001:0726a29": "離如影隨形。發生大王無邊福利。大王建立",
    "T19n1026_001:0726b01": "佛塔福利難思。三世如來所共稱讚。我為大",
    "T19n1026_001:0726b02": "王略說因緣。王當諦聽。乃往古昔有一小兒",
    "T19n1026_001:0726b03": "此地牧牛。有諸相師來共占相謂言。此牧牛",
    "T19n1026_001:0726b04": "兒却後七日必當壽盡。是牧牛兒又於異時。",
    "T19n1026_001:0726b05": "與諸小兒聚沙為戲。中有小兒摧沙為堆。言",
    "T19n1026_001:0726b06": "作佛塔高一磔手。或二或三至四磔手。時此",
    "T19n1026_001:0726b07": "小兒戲聚沙塔高一磔手。却後更延七年壽",
    "T19n1026_001:0726b08": "命。於聚沙時。有辟支佛持鉢而行。時諸小兒",
    "T19n1026_001:0726b09": "以嬉戲心。將沙奉施言我施[麩夫+少]。時辟支佛引",
    "T19n1026_001:0726b10": "鉢受之。以神通力沙變成[麩夫+少]。時諸小兒見此",
    "T19n1026_001:0726b11": "因緣。皆悉獲得清淨信心。時辟支佛與諸小",
    "T19n1026_001:0726b12": "兒悉授記莂作如是言。汝諸童子所造之塔",
    "T19n1026_001:0726b13": "高一磔手者。於未來世作鐵輪王。王一天下。",
    "T19n1026_001:0726b14": "二磔手者作銅輪王。王二天下。三磔手者作",
    "T19n1026_001:0726b15": "銀輪王。王三天下。四磔手者作金輪王。王",
    "T19n1026_001:0726b16": "四天下。時諸小兒以嬉戲心造如是塔感如",
    "T19n1026_001:0726b17": "是果。何況大王發至誠心。若有善男子善女",
    "T19n1026_001:0726b18": "人。以決定心如法造塔。乃至一肘量一磔手",
    "T19n1026_001:0726b19": "一指節一穬麥。所得功德無有限量。常有諸",
    "T19n1026_001:0726b20": "天雨花供養。是故大王。若善男子善女人欲",
    "T19n1026_001:0726b21": "造塔時。先於一切眾生起大悲心而為先導。",
    "T19n1026_001:0726b22": "以菩提心而為根本。然後淨地作壇供養。以",
    "T19n1026_001:0726b23": "瞿摩夷塗之燒香散花。面正東坐作是思惟。",
    "T19n1026_001:0726b24": "佛薄伽梵自利利他功德圓滿。復能滿足眾",
    "T19n1026_001:0726b25": "生之願。我今成就第一法身發菩提心。於薄",
    "T19n1026_001:0726b26": "伽梵所有造塔軌儀法則。一一次第如法奉",
    "T19n1026_001:0726b27": "行。",
    "T19n1026_001:0726b28": "第一採集妙華。以陀羅尼加持七遍。散布壇",
    "T19n1026_001:0726b29": "上供養如來。陀羅尼曰。",
    "T19n1026_001:0726c02": "曩　謨　薩　怛他(二合)　耶　埵　阿　耨　羯　多　跛",
    "T19n1026_001:0726c04": "羅　底　瑟恥(二合)　帝　布　數波　罽　答迷　怛",
    "T19n1026_001:0726c06": "他　蘖　多　耶　三　藐　三　母　馱　耶　怛　儞也(二合)",
    "T19n1026_001:0726c08": "他　補　澁閉　補　澁閉(二合)　蘇　補　澁閉(二合)",
    "T19n1026_001:0726c10": "娑縛(二合)　賀(引)",
    "T19n1026_001:0726c11": "第二埏埴作泥團時。作 婀字觀。此是如來",
    "T19n1026_001:0726c12": "法界身。先當歸命作如是言。",
    "T19n1026_001:0726c14": "曩　謨　捺　闍　溺　崛芻(二合)　悉底(二合)　耶　捺",
    "T19n1026_001:0726c16": "嚩(平)　薩　嚩　怛　他　蘖　多　難　滿　泥(上)　囉　怛",
    "T19n1026_001:0726c18": "曩(二合)　怛羅(二合)　演　輸　梵　阿　閦　鞞　阿　彌",
    "T19n1026_001:0726c20": "陀　畔　差(子阿反)　薄　伽　梵　阿　哩也(引)　嚩　嚕",
    "T19n1026_001:0726c22": "枳　帝　濕嚩(二合)　羅　耶　麌　嚕",
    "T19n1026_001:0726c23": "正埏埴時。以俱胝陀羅尼。加持其泥二十一",
    "T19n1026_001:0726c24": "遍。造一佛塔如造一俱胝佛塔。所獲功德等",
    "T19n1026_001:0726c25": "無有異。是故此陀羅尼名為俱胝陀羅尼。陀",
    "T19n1026_001:0726c26": "羅尼曰。",
    "T19n1026_001:0726c28": "怛　儞也(二合)　他　唵　蘇(上)佉澁茗(四合)　蘇佉澁茗(四合)",
    "T19n1026_001:0726c30": "蘇佉澁麼(四合)　阿　耨　羯　諦　訕　諦　訕",
    "T19n1026_001:0727a02": "諦　誕　諦　誕　諦　儞(平)　囉　拘　黎　曳(八)　戍",
    "T19n1026_001:0727a04": "嚩　提(九)　諦　主　嚩　提(十)　薩　嚩　母　馱(十一)　阿",
    "T19n1026_001:0727a06": "地　瑟姹(二合)　曩　阿　地　瑟恥(二合)　多　阿　母",
    "T19n1026_001:0727a08": "底　羝(十四)　娑嚩(二合引)　賀(引)",
    "T19n1026_001:0727a09": "第三次於泥團作 娑頗(二合)字觀。當觀此",
    "T19n1026_001:0727a10": "泥團猶如水精。又如頗胝迦寶。內外清淨分",
    "T19n1026_001:0727a11": "明瑩徹。以陀羅尼加持一遍。陀羅尼曰。",
    "T19n1026_001:0727a13": "唵　嚩　日羅(二合)　嗢　多　皤　嚩　耶　娑嚩(二合引)",
    "T19n1026_001:0727a15": "賀(引)",
    "T19n1026_001:0727a16": "第四次塗赤土時。作火色觀。即知一切世間",
    "T19n1026_001:0727a17": "出世間法。皆從微塵而得成就。作此觀已。取",
    "T19n1026_001:0727a18": "乾赤土遍塗泥團。觀一切法本來無生畢竟",
    "T19n1026_001:0727a19": "空寂。作 含字觀。想此泥團如鎔金色。然",
    "T19n1026_001:0727a20": "後造塔。以陀羅尼加持一遍。陀羅尼曰。",
    "T19n1026_001:0727a22": "唵　阿　羅　左　尾　羅　左　娑嚩(二合引)　賀",
    "T19n1026_001:0727a23": "第五次以泥團入模時。用陀羅尼加持一遍。",
    "T19n1026_001:0727a24": "然後入模。陀羅尼曰。",
    "T19n1026_001:0727a26": "唵　嚩　日羅(二合引)　馱　都　蘖　陛　娑嚩(二合引)　賀(引)",
    "T19n1026_001:0727a27": "第六次入法身真言時。用此陀羅尼加持一",
    "T19n1026_001:0727a28": "遍。然後入印子中。陀羅尼曰。",
    "T19n1026_001:0727b02": "唵　達　摩　馱　都　蘖　陛　娑嚩　賀(引)",
    "T19n1026_001:0727b03": "第七次椎打塔印時。用陀羅尼加持一遍。然",
    "T19n1026_001:0727b04": "後椎打。陀羅尼曰。",
    "T19n1026_001:0727b06": "唵　嚩　日囉(二合引)　補　特　伽　羅　拘　吒　耶　拘吒耶",
    "T19n1026_001:0727b08": "娑嚩(二合引)　賀",
    "T19n1026_001:0727b09": "第八次椎打竟。以手作塔階時。用陀羅尼加",
    "T19n1026_001:0727b10": "持一遍。安置塔階。陀羅尼曰。",
    "T19n1026_001:0727b12": "唵　嚩　日羅(二合引)　喻　曬　娑嚩(二合引)　賀",
    "T19n1026_001:0727b13": "第九次塔正從模中出時。用陀羅尼加持一",
    "T19n1026_001:0727b14": "遍。然後出之。陀羅尼曰。",
    "T19n1026_001:0727b16": "唵　達　摩　底　珠　娑嚩(二合引)　賀",
    "T19n1026_001:0727b17": "第十次脫塔出模已安置塔時。用陀羅尼加",
    "T19n1026_001:0727b18": "持一遍。陀羅尼曰。",
    "T19n1026_001:0727b20": "唵　蘇　鉢羅(二合引)　底　瑟恥(二合)　多　嚩　日(入)羅(二合)",
    "T19n1026_001:0727b22": "娑嚩(二合)　賀(引)",
    "T19n1026_001:0727b23": "第十一次安置塔座了。以手按塔頂上。以陀",
    "T19n1026_001:0727b24": "羅尼加持一遍。陀羅尼曰。",
    "T19n1026_001:0727b26": "唵　跛羅藍(三合)　摩　哆　喃　曳(平)　娑嚩(二合引)　賀(引)",
    "T19n1026_001:0727b27": "第十二次於塔上安傘蓋時。以陀羅尼加持",
    "T19n1026_001:0727b28": "一遍。陀羅尼曰。",
    "T19n1026_001:0727c02": "唵　跛羅藍(三合)　摩　婀　喻　曬　娑嚩(二合)　賀",
    "T19n1026_001:0727c03": "佛告大王。若善男子善女人。以清淨心依此",
    "T19n1026_001:0727c04": "軌儀造作佛塔。若自作若教人作。若復讚歎",
    "T19n1026_001:0727c05": "若當信受。所得功德與造佛塔等無差別。當",
    "T19n1026_001:0727c06": "知是人於此一生。不為一切毒藥所中。壽命",
    "T19n1026_001:0727c07": "長遠無有橫死。究竟當得不壞之身。一切鬼",
    "T19n1026_001:0727c08": "神不敢逼近。五星七曜隨順驅使。一切怨家",
    "T19n1026_001:0727c09": "悉皆退散。隨所生處身常無病。一切眾生見",
    "T19n1026_001:0727c10": "皆歡喜。無淨戒者淨戒滿足。不調伏者能令",
    "T19n1026_001:0727c11": "調伏。不清淨者能令清淨。破齋戒者齋戒復",
    "T19n1026_001:0727c12": "生。若犯四重及五無間極重罪業悉得消滅。",
    "T19n1026_001:0727c13": "無始劫來障累皆盡。若有女人欲求男者。即",
    "T19n1026_001:0727c14": "生勇健福德之男。四大天王常隨擁護。造塔",
    "T19n1026_001:0727c15": "功德其福如是。若塔破壞變作微塵。風吹一",
    "T19n1026_001:0727c16": "塵散落他處。塵所經過山林河海。一切眾生",
    "T19n1026_001:0727c17": "觸斯塵者。永更不受雜類之身。捨身受生常",
    "T19n1026_001:0727c18": "得見佛。大王若善男子善女人。若於造塔及",
    "T19n1026_001:0727c19": "陀羅尼。想觀分明一心憶念。永離水難火難",
    "T19n1026_001:0727c20": "王難賊難。刀兵等難無能傷害。若於曠野若",
    "T19n1026_001:0727c21": "空閑處。若於聚落及大會中。能以此經宣",
    "T19n1026_001:0727c22": "告大眾。即為救護眾生身命。所獲福德量與",
    "T19n1026_001:0727c23": "空等。若於後世書寫流通。塔雖未造造塔功",
    "T19n1026_001:0727c24": "德等無有異。我為大王及未來世一切眾生。",
    "T19n1026_001:0727c25": "廣開造塔延命功德。王當憶持。",
    "T19n1026_001:0727c26": "爾時波斯匿王及諸大眾。聞佛所說皆大歡",
    "T19n1026_001:0727c27": "喜信受奉行。",
    "T19n1026_001:0727c28": "佛說造塔延命功德經"
}