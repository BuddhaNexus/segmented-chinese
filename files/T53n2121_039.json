{
    "T53n2121_039:0205c13": "經律異相卷第三十九(外道仙人部)",
    "T53n2121_039:0205c15": "梁沙門僧旻寶唱等集",
    "T53n2121_039:0205c16": "外道立異見原由一六師共誓伺欲降",
    "T53n2121_039:0205c17": "佛累遣覘觀皆從佛化二六師與佛弟子",
    "T53n2121_039:0205c18": "捔道力三以鐷鐷腹頭上戴火自顯雄異",
    "T53n2121_039:0205c19": "四智幻國人事烏與孔雀五富蘭迦葉",
    "T53n2121_039:0205c20": "與佛捔道不如自盡六羼提仙人修忍",
    "T53n2121_039:0205c21": "行慈為迦利王所割截七螺文仙人造書",
    "T53n2121_039:0205c22": "風雨不能飄侵八四仙人得道緣九",
    "T53n2121_039:0205c23": "仙人失通生惡道十仙人見聞女人聲色",
    "T53n2121_039:0205c24": "失其神通十一化足手著王女生愛後興",
    "T53n2121_039:0205c25": "惡念墮墜阿鼻十二提波延那聞舍芝",
    "T53n2121_039:0205c26": "聲起愛十三雪山仙人與虎行欲生十二",
    "T53n2121_039:0205c27": "子十四撥劫仙人見王女發欲失通十五",
    "T53n2121_039:0205c28": "獨角仙人情染世欲為婬女所騎十六",
    "T53n2121_039:0205c29": "外道立異見原由一",
    "T53n2121_039:0206a01": "佛告文殊。汝欲聞世間建立外道不。過去時",
    "T53n2121_039:0206a02": "世有佛。名拘孫陀跋陀羅。出興于世。時彼世",
    "T53n2121_039:0206a03": "界無諸沙礫。無外道名。唯一大乘。佛涅槃後",
    "T53n2121_039:0206a04": "法欲滅時。有一阿蘭若比丘。名曰佛慧。有一",
    "T53n2121_039:0206a05": "善人施無價衣。比丘受之。有諸獵師生劫盜",
    "T53n2121_039:0206a06": "心。夜將比丘至深山中。壞身裸形懸首繫樹。",
    "T53n2121_039:0206a07": "時有採花婆羅門至阿蘭若處。見虎恐怖向",
    "T53n2121_039:0206a08": "山馳走。見彼比丘。壞身裸形懸首繫樹。驚歎",
    "T53n2121_039:0206a09": "嗚呼。沙門先著袈裟。而今裸形。必知袈裟",
    "T53n2121_039:0206a10": "非解脫因。自懸苦行是真學道。彼人豈當捨",
    "T53n2121_039:0206a11": "離善法。正當分明知。此是解脫道因壞正法。",
    "T53n2121_039:0206a12": "即捨衣拔髮作裸形沙門。裸形外道從是而",
    "T53n2121_039:0206a13": "起也。時比丘自得解縛。即取樹皮。赤石塗染。",
    "T53n2121_039:0206a14": "以自障蔽。結草拂蚊。又有採花婆羅門見之。",
    "T53n2121_039:0206a15": "念言。是比丘捨先好衣。著如是衣。捉如是",
    "T53n2121_039:0206a16": "拂。豈當捨離善法。正當分明知。此是解脫道。",
    "T53n2121_039:0206a17": "即學是法。出家婆羅門從是而起也。時彼比",
    "T53n2121_039:0206a18": "丘暮入水浴。因洗頭瘡。即取水衣以覆瘡上。",
    "T53n2121_039:0206a19": "取牧牛人所棄弊衣以自覆身。時有樵者見",
    "T53n2121_039:0206a20": "已念言。是比丘先著袈裟。而今悉捨。必知袈",
    "T53n2121_039:0206a21": "裟非解脫因。故被髮弊衣日夜三浴修習苦",
    "T53n2121_039:0206a22": "行。豈當捨離善法。正當分明知。此是解脫道。",
    "T53n2121_039:0206a23": "即學彼法。苦行婆羅門復從是起也。比丘浴",
    "T53n2121_039:0206a24": "已身體多瘡蠅蜂唼食。即以白灰處處塗瘡。",
    "T53n2121_039:0206a25": "以水衣覆身。時有見者謂言。是道即學彼",
    "T53n2121_039:0206a26": "法。灰塗婆羅門從是而起也。比丘燃火炙瘡。",
    "T53n2121_039:0206a27": "瘡轉苦痛不能堪忍。投巖自害。時有見者言。",
    "T53n2121_039:0206a28": "是比丘先著好衣。今乃如是。豈當捨離善法。",
    "T53n2121_039:0206a29": "正知投巖是解脫道。投巖事火從是而起也。",
    "T53n2121_039:0206b01": "如是次第九十六種。皆因是比丘種種形類。",
    "T53n2121_039:0206b02": "起諸妄想。各自生見。譬如有國一一相視。而",
    "T53n2121_039:0206b03": "起麁想。麁想既生。各各相殺。外道生異亦復",
    "T53n2121_039:0206b04": "如是(出殃掘魔羅經第四卷)。",
    "T53n2121_039:0206b05": "六師共誓伺欲降佛累遣覘觀皆從佛化二",
    "T53n2121_039:0206b06": "昔六師在世。貪著利養自稱獨尊。聞佛出世",
    "T53n2121_039:0206b07": "神德過人。集共結誓。我等宜可齊心同議。語",
    "T53n2121_039:0206b08": "不相違乃得勝之。即遣一人往觀如來。為如",
    "T53n2121_039:0206b09": "人不。視無厭足。還白六師。瞿曇顏貌世之希",
    "T53n2121_039:0206b10": "有威神光明踰於日月。如我所見無可譬喻。",
    "T53n2121_039:0206b11": "六人復念。其人出於王種。理應端正。何足復",
    "T53n2121_039:0206b12": "怪。今且更遣一人往觀。為無為為躁疾。還告",
    "T53n2121_039:0206b13": "六師。瞿曇在眾如獸中王。無所畏難。六人復",
    "T53n2121_039:0206b14": "念。愚人希更事。貪彼光明。此是常儀。何足復",
    "T53n2121_039:0206b15": "怪。出自王宮六萬采女晝夜相娛未更師學。",
    "T53n2121_039:0206b16": "更遣往聽。頗有經理為如凡夫。即遣明達一",
    "T53n2121_039:0206b17": "人觀佛所說。還白六人。彼所道說達古知今。",
    "T53n2121_039:0206b18": "前知無極却覩無窮。判義析理事不煩重。六",
    "T53n2121_039:0206b19": "師復作是念。世多有人辯辭捷疾悅可人心。",
    "T53n2121_039:0206b20": "然理不在不可尋究。復遣往觀。眾人聞說為",
    "T53n2121_039:0206b21": "寂然聽受為憒亂耶。還白六師。瞿曇所顯味",
    "T53n2121_039:0206b22": "如甘露。眾人渴仰聽無厭足。六人復念。人集",
    "T53n2121_039:0206b23": "從初久必退散。更遣高勝一人往瞻。為義理",
    "T53n2121_039:0206b24": "深邃為淺薄耶。還白六師。瞿曇所顯如海無",
    "T53n2121_039:0206b25": "漄。我等所見如牛蹄水。今我一人。且欲就",
    "T53n2121_039:0206b26": "彼求為弟子。前後使人各共相將詣如來所。",
    "T53n2121_039:0206b27": "復有無數眾生相競而到。佛說偈曰。",
    "T53n2121_039:0206b28": "　自得最正覺　　不染一切法",
    "T53n2121_039:0206c01": "　一切智無畏　　自然無師保",
    "T53n2121_039:0206c02": "六師弟子聞佛說偈。心堅固者即求為道。心",
    "T53n2121_039:0206c03": "猶豫者還以白師言。三界獨尊典領十方。實",
    "T53n2121_039:0206c04": "無等倫。宜各馳散自求所安。",
    "T53n2121_039:0206c05": "　我既無師保　　亦獨無伴侶",
    "T53n2121_039:0206c06": "　積一得作佛　　自然通聖道(出六師結誓經)",
    "T53n2121_039:0206c07": "六師與佛弟子捔道力三",
    "T53n2121_039:0206c08": "有王名多福。太子字增福。王奉六師。子事佛",
    "T53n2121_039:0206c09": "道。所遵不同。時世無沙門。唯一白衣以為師",
    "T53n2121_039:0206c10": "首。其外道五百人嫉師名德。即白王言。國",
    "T53n2121_039:0206c11": "事兩法令人不專一。願與佛道師各現奇德。",
    "T53n2121_039:0206c12": "要不如者沒屬為奴。王即可之。外道與此師",
    "T53n2121_039:0206c13": "剋日。要結。王前各試功藝共相然可。梵志皆",
    "T53n2121_039:0206c14": "善射馭。即行入山。五百人各射射一鹿。皆",
    "T53n2121_039:0206c15": "貫左目來角伎術。賢者亦入山精思念佛",
    "T53n2121_039:0206c16": "求威神佐助以彰大道。即有五色鹿子忽從",
    "T53n2121_039:0206c17": "地出。歡喜持歸。外道知之。伺賢者出行。往詣",
    "T53n2121_039:0206c18": "其家。詭語其婦曰。卿夫欲捨家作道人。但坐",
    "T53n2121_039:0206c19": "此鹿當破汝家。婦聞恚怒。以鹿乞之。賢者來",
    "T53n2121_039:0206c20": "歸不見其鹿。問婦曰。不祥之物今已失之。",
    "T53n2121_039:0206c21": "夫甚愁憂。復還山中至誠懺悔。即有明月神",
    "T53n2121_039:0206c22": "珠忽從地出。便持此珠齎現梵志。往詣至門",
    "T53n2121_039:0206c23": "行賣奇物。梵志婦曰。吾家亦有異物可共相",
    "T53n2121_039:0206c24": "方。即出鹿子。賢者便白王。使吾掌此鹿子。",
    "T53n2121_039:0206c25": "汝今盜之其罪不測。婦懅還之。至其試",
    "T53n2121_039:0206c26": "曰。梵志各送死鹿皆傷左目既穢且臭。王",
    "T53n2121_039:0206c27": "甚惡之。賢者前牽神鹿。齎明珠來上王殿。",
    "T53n2121_039:0206c28": "二物飛騰嬉戲星流電曜。舉宮奇之。婆羅門",
    "T53n2121_039:0206c29": "五百人自知術藝不競。即沒為奴。婦皆為婢",
    "T53n2121_039:0207a01": "(出十卷譬喻經第八卷)。",
    "T53n2121_039:0207a02": "以鐷鐷腹頭上戴火自顯雄異四",
    "T53n2121_039:0207a03": "南天竺有論議師。以銅鐷鐷腹。頭上燃火。來",
    "T53n2121_039:0207a04": "入舍衛國。時人問言。汝何因爾。答言。我智",
    "T53n2121_039:0207a05": "多恐腹裂。著火欲照闇。時人語言。癡婆羅門。",
    "T53n2121_039:0207a06": "日照天下何以言闇。答言。汝不知。闇有二",
    "T53n2121_039:0207a07": "種。一者無日月火燭。二者愚癡無智慧明。諸",
    "T53n2121_039:0207a08": "人又言。汝未見訶哆釋子比丘。何敢作是語",
    "T53n2121_039:0207a09": "答。若見共語者闇夜見日出。時城內人民",
    "T53n2121_039:0207a10": "即喚訶哆釋子比丘。欲令共論。時訶哆聞之。",
    "T53n2121_039:0207a11": "心愁入城。道中見二羝羊共鬪。即日取相。一",
    "T53n2121_039:0207a12": "羊是婆羅門。一羊是我。我者不如。轉更愁憂。",
    "T53n2121_039:0207a13": "前行又見二牛共鬪。復作是念。一牛是婆羅",
    "T53n2121_039:0207a14": "門。一牛是我。即復不如。又至前門。復見二人",
    "T53n2121_039:0207a15": "相撲。又作是念。亦復不如。欲入論處。見一人",
    "T53n2121_039:0207a16": "持滿瓶水。水瓶即破。復作是念。我見諸不吉",
    "T53n2121_039:0207a17": "相。不得已入舍。見是婆羅門。眼口相貌自知",
    "T53n2121_039:0207a18": "不如。就坐須臾。諸人便言。可共論議。答言。",
    "T53n2121_039:0207a19": "我今小不安隱。須待明日便還宿處(出十誦律二誦第三卷)。",
    "T53n2121_039:0207a20": "智幻國人事烏與孔雀五",
    "T53n2121_039:0207a21": "過去世時。有一大國。在于北方邊地。號曰智",
    "T53n2121_039:0207a22": "幻。智幻人齎持烏來。至波遮梨國。而其國界",
    "T53n2121_039:0207a23": "無有此烏。亦無異類奇妙之鳥。時人見烏。歡",
    "T53n2121_039:0207a24": "喜踊躍。供養奉事飲食果瓜。而消息之。遠",
    "T53n2121_039:0207a25": "方之烏皆來集會不可稱數。一國普事尊敬",
    "T53n2121_039:0207a26": "無量。於後異時有一賈人復從他國齎孔雀",
    "T53n2121_039:0207a27": "來。眾見羽翼殊傑行步弘雅所未曾有。聽其",
    "T53n2121_039:0207a28": "音聲心懷踊躍。皆捨烏而愛孔雀。前養烏之",
    "T53n2121_039:0207a29": "具皆供孔雀。尊敬自歸。諸烏皆沒不知處",
    "T53n2121_039:0207b01": "所。時有天頌曰。",
    "T53n2121_039:0207b02": "　未見日光時　　燭火獨為明",
    "T53n2121_039:0207b03": "　本見事諸烏　　水飲及果瓜",
    "T53n2121_039:0207b04": "　美音既具足　　如日出樹間",
    "T53n2121_039:0207b05": "　諸烏失供養　　見事見尊卑",
    "T53n2121_039:0207b06": "阿難頌曰。",
    "T53n2121_039:0207b07": "　如佛不興出　　梵志得供事",
    "T53n2121_039:0207b08": "　今佛具足音　　異學失供養",
    "T53n2121_039:0207b09": "孔雀者我身是也。烏者諸外異學是。天者阿",
    "T53n2121_039:0207b10": "難也(出孔雀經)。",
    "T53n2121_039:0207b11": "富蘭迦葉與佛捔道不如自盡六",
    "T53n2121_039:0207b12": "昔舍衛國有婆羅門師。名富蘭迦葉。與五百",
    "T53n2121_039:0207b13": "弟子相隨。國王人民莫不奉事。佛初得道。與",
    "T53n2121_039:0207b14": "諸弟子從羅閱祇至舍衛國。身相顯赫道教",
    "T53n2121_039:0207b15": "清美。國王中宮率土人民莫不奉敬。迦葉嫉",
    "T53n2121_039:0207b16": "妬欲毀世尊。謂波斯匿王曰。吾等長老先學",
    "T53n2121_039:0207b17": "國之舊師。沙門瞿曇。後出求道實無神聖。而",
    "T53n2121_039:0207b18": "王捨我今欲與佛捔試。道德勝者王奉。王言",
    "T53n2121_039:0207b19": "大善。王以白佛。佛言甚佳。結期七日當角",
    "T53n2121_039:0207b20": "變化。王於城東平廣好地。立二高座。國王群",
    "T53n2121_039:0207b21": "臣大眾雲集。欲觀二人角道。迦葉與諸弟子",
    "T53n2121_039:0207b22": "先到座所登梯而上。般師神王。見其虛妄嫉",
    "T53n2121_039:0207b23": "妬。即起大風。吹坐具顛倒幢幡。飛揚雨沙礫",
    "T53n2121_039:0207b24": "石。眼不得視。世尊高座儼然不動。佛與大眾",
    "T53n2121_039:0207b25": "庠序而來。方向高座忽然已上。眾僧一切寂",
    "T53n2121_039:0207b26": "然次坐。王及群臣加敬稽首白言。願垂神化",
    "T53n2121_039:0207b27": "壓伏邪見。并令國人明信正真。世尊於座[火*霍]",
    "T53n2121_039:0207b28": "然不現。即昇虛空奮大光明。東沒西現四方",
    "T53n2121_039:0207b29": "亦爾。身出水火上下交易。坐臥空中十二變",
    "T53n2121_039:0207c01": "化。沒身不現還在座上。天龍鬼神華香供養。",
    "T53n2121_039:0207c02": "讚善之聲震動天地。富蘭迦葉自知無道。低",
    "T53n2121_039:0207c03": "頭慚怖不敢舉目。金剛力士捉金剛杵。杵頭",
    "T53n2121_039:0207c04": "火出以擬迦葉。問何以不現變化。迦葉惶怖",
    "T53n2121_039:0207c05": "投下而走。五百弟子奔波迸散。世尊威容都",
    "T53n2121_039:0207c06": "無欣慼。還到祇園。國王群臣歡喜辭退。於是",
    "T53n2121_039:0207c07": "迦葉與諸弟子受辱而去。去至道中逢一老",
    "T53n2121_039:0207c08": "優婆夷。字摩尼。逆罵之曰。卿等群愚不自",
    "T53n2121_039:0207c09": "忖度。而欲與佛比捔道術。狂愚欺誑不知",
    "T53n2121_039:0207c10": "羞恥。亦可不須持此面目行於世間也。迦葉",
    "T53n2121_039:0207c11": "羞諸弟子。往江水邊誑諸弟子。我今投水必",
    "T53n2121_039:0207c12": "生梵天。若我不還則有樂。彼諸弟子待之不",
    "T53n2121_039:0207c13": "還。自共議言。師必上天。我何宜住。一一投水",
    "T53n2121_039:0207c14": "冀當隨師。不知罪牽皆墮地獄。後日國王聞",
    "T53n2121_039:0207c15": "其如此。甚驚怪之往到佛所白佛言。迦葉師",
    "T53n2121_039:0207c16": "徒何緣乃爾。佛告王曰。迦葉師徒重罪有",
    "T53n2121_039:0207c17": "二。一者三毒熾盛自稱得道。二者謗毀如來",
    "T53n2121_039:0207c18": "欲望敬事。以此二罪應墮地獄。殃咎催逼使",
    "T53n2121_039:0207c19": "其沒河。身死神去受苦無量。往昔有二獼猴",
    "T53n2121_039:0207c20": "王。各主五百獼猴。一王起嫉妬意。欲殺一王",
    "T53n2121_039:0207c21": "規圖獨治。便往共鬪。鬪數不如。羞慚退去。到",
    "T53n2121_039:0207c22": "大海邊海曲之中。有大聚沫。風吹積聚高數",
    "T53n2121_039:0207c23": "百丈。獼猴王愚癡謂是雪山。語群輩言。久聞",
    "T53n2121_039:0207c24": "海中有雪山。其中快樂甘果恣口。今日乃見",
    "T53n2121_039:0207c25": "吾當先往行視。若審樂者不能復還。若不樂",
    "T53n2121_039:0207c26": "者當還語汝。於是上樹盡力跳騰。投聚沫中",
    "T53n2121_039:0207c27": "溺死海底。餘者怪之不出。謂必大樂。一一投",
    "T53n2121_039:0207c28": "中斷群溺死。嫉妬獼猴王者富蘭迦葉是也。",
    "T53n2121_039:0207c29": "群輩者今富蘭弟子五百人是也(出法句喻經第四卷賢愚出事",
    "T53n2121_039:0208a01": "廣略同不取)。",
    "T53n2121_039:0208a02": "羼提仙人修忍行慈為迦利王所割截七",
    "T53n2121_039:0208a03": "羼提仙人在大林中。修忍行慈。時迦利王將",
    "T53n2121_039:0208a04": "諸婇女入林遊戲。飯食既訖。王小睡息。諸",
    "T53n2121_039:0208a05": "婇女輩採華林間。見此仙人。加敬禮拜在一",
    "T53n2121_039:0208a06": "面立。仙人爾時為諸婇女說諸慈忍。其言美",
    "T53n2121_039:0208a07": "妙聽者無厭。久而不去。迦利王覺不見婇女。",
    "T53n2121_039:0208a08": "拔劍追蹤。見在仙人前。憍妬隆盛瞋目奮劍。",
    "T53n2121_039:0208a09": "而問仙人。汝作何物。仙人答言。我今在此修",
    "T53n2121_039:0208a10": "忍行慈。王言。我今試汝。當以利劍截汝耳鼻",
    "T53n2121_039:0208a11": "斬汝手足。若不瞋者知汝修忍。仙人言任意。",
    "T53n2121_039:0208a12": "王即拔劍截其耳鼻斷其手足。而問之言。汝",
    "T53n2121_039:0208a13": "心動不。答言。我修慈忍心不動也。王言。汝一",
    "T53n2121_039:0208a14": "身在此無有勢力。雖口言不動誰當信者。是",
    "T53n2121_039:0208a15": "時仙人即作誓言。若我實修慈忍。血當為乳。",
    "T53n2121_039:0208a16": "即時血變為乳。王大驚喜。將諸女去。是時林",
    "T53n2121_039:0208a17": "中龍神為此仙人雷電礔礰。王被毒害沒不",
    "T53n2121_039:0208a18": "還宮(出智論第四卷)。",
    "T53n2121_039:0208a19": "螺文仙人造書風雨不能飄侵八",
    "T53n2121_039:0208a20": "昔有仙人。名曰螺文精進純備。而處居家不",
    "T53n2121_039:0208a21": "有梵行者。或作是說。如彼螺文有清淨行。",
    "T53n2121_039:0208a22": "然在居家不善清淨。螺文造書。風雨不能沮",
    "T53n2121_039:0208a23": "壞。處俗修梵行。如阿那含。在家眷屬圍繞。此",
    "T53n2121_039:0208a24": "非清淨行耶。神足境界不可思議(出婆須蜜經第六卷)。",
    "T53n2121_039:0208a25": "四仙人得道緣九",
    "T53n2121_039:0208a26": "佛在羅閱祇。宣說正法。諸尼揵等心皆愁",
    "T53n2121_039:0208a27": "惱。梨夷山有五百仙人。尼揵遣使云。此間",
    "T53n2121_039:0208a28": "有佛。自謂得道神變第一。皆不及我等而自",
    "T53n2121_039:0208b01": "高大。願大師等。自屈見佐。論道至要毀滅其",
    "T53n2121_039:0208b02": "道。遂令諸師功名益顯。答言大善。我等且遣",
    "T53n2121_039:0208b03": "四人往難瞿曇。尼揵宣令國內。却後七日當",
    "T53n2121_039:0208b04": "有四佛入國度人。及至其日。四人現視神",
    "T53n2121_039:0208b05": "變。從空中來各從城一面入。眾人覩見謂為",
    "T53n2121_039:0208b06": "真佛。尼揵遣使白佛。可來講道。佛言。食時",
    "T53n2121_039:0208b07": "當往。尼揵喜曰。瞿曇恐不如。詐不前來。眾",
    "T53n2121_039:0208b08": "皆謂然。佛令空中火起。從西面來。四人南",
    "T53n2121_039:0208b09": "飛火復南來。四面熱氣四人惶懅。頓臥在地。",
    "T53n2121_039:0208b10": "佛現在涼處。即時尋涼來至佛前。佛為說",
    "T53n2121_039:0208b11": "法。皆作沙門得應真道。佛入城。城中人言。旦",
    "T53n2121_039:0208b12": "有四佛在虛空中。佛言。即指左右。此四羅漢",
    "T53n2121_039:0208b13": "是也(出十卷譬喻經第五卷)。",
    "T53n2121_039:0208b14": "仙人失通生惡道十",
    "T53n2121_039:0208b15": "如欝陀羅伽仙人。得五神通。飛到國王宮中",
    "T53n2121_039:0208b16": "食。王大夫人如其國法。接足而禮。夫人手觸",
    "T53n2121_039:0208b17": "即失神通。從王求車。乘駕而出還其本處。入",
    "T53n2121_039:0208b18": "林樹間更求五通。一心專至垂得。而樹上有",
    "T53n2121_039:0208b19": "鳥急鳴以亂其意。捨樹至水邊求定。復聞魚",
    "T53n2121_039:0208b20": "鬪動水之聲。此人求禪不得。即生瞋恚。我當",
    "T53n2121_039:0208b21": "盡殺魚鳥。此人久後思惟得定。生非有想非",
    "T53n2121_039:0208b22": "無想處。於彼壽盡。下生作飛狸。殺諸魚鳥。作",
    "T53n2121_039:0208b23": "無量罪墮惡道(出大智論第十七卷)。",
    "T53n2121_039:0208b24": "諸仙人見聞女人色聲皆失神通十一",
    "T53n2121_039:0208b25": "優陀延王。將諸宮人婇女。詣欝毒波陀山林。",
    "T53n2121_039:0208b26": "除却男子純與女人五樂自娛。其音清妙燒",
    "T53n2121_039:0208b27": "眾名香。時諸婇女。或有裸形而起舞者。時有",
    "T53n2121_039:0208b28": "五百仙人經過彼處。時諸仙人見色聞聲嗅",
    "T53n2121_039:0208b29": "香便失神足。猶無翼鳥墮彼林中。王問。汝等",
    "T53n2121_039:0208c01": "是誰。諸仙人答言。我是仙人。王復問。汝得非",
    "T53n2121_039:0208c02": "想非非想處定耶。答言不得。又問。汝得初禪",
    "T53n2121_039:0208c03": "耶。答言。曾得而今已失。時王瞋言。有欲之",
    "T53n2121_039:0208c04": "人見我宮人殊非所以。便拔利劍斷五百仙",
    "T53n2121_039:0208c05": "人手足(出抄毘曇毘婆沙第三十三卷)。",
    "T53n2121_039:0208c06": "化足手著王女生愛後興惡念墮墜阿鼻十",
    "T53n2121_039:0208c07": "二",
    "T53n2121_039:0208c08": "優陀羅摩子。有王。常施其食。若食時至。以",
    "T53n2121_039:0208c09": "神足力飛騰虛空詣於王宮。王即迎抱坐金",
    "T53n2121_039:0208c10": "床上。以諸仙人所食之味而供養之。時彼仙",
    "T53n2121_039:0208c11": "人飯食已竟。除器澡漱說偈呪願飛空而去。",
    "T53n2121_039:0208c12": "是王後時。以國事故應詣餘處。無人給事仙",
    "T53n2121_039:0208c13": "人。仙人性躁。或起瞋恚而呪咀我。或失王",
    "T53n2121_039:0208c14": "位或斷我命。便問其女。仙人若來如我常法",
    "T53n2121_039:0208c15": "汝能供養不。女答言能。時王重約勅女盡心",
    "T53n2121_039:0208c16": "奉養。然後乃行。營理國事。後日食時仙人飛",
    "T53n2121_039:0208c17": "來。王女如王法。躬身迎抱坐金床上。王女身",
    "T53n2121_039:0208c18": "體細軟。仙人觸女退失神足。飲食訖。除器",
    "T53n2121_039:0208c19": "澡漱說偈呪願。欲飛不能。時王宮中有後園",
    "T53n2121_039:0208c20": "林。即入其中欲修神足。聞象馬車乘之聲而",
    "T53n2121_039:0208c21": "不得修。時城中人恒作是念。若令大仙在地",
    "T53n2121_039:0208c22": "行者。我等當得親近禮足。仙人聰明黠慧善",
    "T53n2121_039:0208c23": "知方便。語王女言。汝今宣告城中人民。今日",
    "T53n2121_039:0208c24": "大仙當從王宮步行而出。汝等人民所應作",
    "T53n2121_039:0208c25": "者皆悉作之。時彼王女如其所勅。即便宣告。",
    "T53n2121_039:0208c26": "街陌清淨無瓦礫糞穢。懸幡燒香散種種花。",
    "T53n2121_039:0208c27": "嚴飾鮮潔。仙人步出去城不遠。入林樹間欲",
    "T53n2121_039:0208c28": "修神足。聞眾鳥聲修不能得。便捨林樹復詣",
    "T53n2121_039:0208c29": "河邊。以其本法欲修神足。復聞水中魚鼈迴",
    "T53n2121_039:0209a01": "轉之聲。而不得修。便上山上作是思惟。我",
    "T53n2121_039:0209a02": "今所以退失善法皆由眾生。凡我所有善法",
    "T53n2121_039:0209a03": "淨行。使我當作如是眾生。能害世間所見",
    "T53n2121_039:0209a04": "地行飛行水性眾生。無免我者。發是惡誓願",
    "T53n2121_039:0209a05": "見。離八地欲生非想非非想有頂處。開甘露",
    "T53n2121_039:0209a06": "門寂靜園田。八萬劫中處閑靜樂。業報盡已",
    "T53n2121_039:0209a07": "乃還此間。答波樹林曇摩阿蘭若處。作著翅",
    "T53n2121_039:0209a08": "狸。身廣五十由旬。兩翅各廣五十由旬。其身",
    "T53n2121_039:0209a09": "量百五十由旬。以此大身殺害空行水陸眾",
    "T53n2121_039:0209a10": "生。無得免者。身壞命終生阿鼻地獄(出抄毘曇毘婆沙第",
    "T53n2121_039:0209a11": "三十三卷)。",
    "T53n2121_039:0209a12": "提波延那聞舍芝聲起愛十三",
    "T53n2121_039:0209a13": "佛未出世時。天帝釋常往詣提波延那仙人",
    "T53n2121_039:0209a14": "所聽法。後一時乘寶飾車欲詣仙人。而舍芝",
    "T53n2121_039:0209a15": "念言。今者帝釋棄我欲詣餘婇女。即隱其",
    "T53n2121_039:0209a16": "形上車上。帝釋不知垂到仙人所。顧視見之。",
    "T53n2121_039:0209a17": "而問言。汝等何故來。仙人不欲眼見女人。汝",
    "T53n2121_039:0209a18": "可還宮。舍芝不欲去。帝釋以蓮華莖打之。舍",
    "T53n2121_039:0209a19": "芝以女人軟美之音而謝帝釋。仙人聞之。而",
    "T53n2121_039:0209a20": "起欲愛。螺髮即落耳識而退(出抄毘曇毘婆沙第三十三卷)。",
    "T53n2121_039:0209a21": "雪山仙人與虎行欲生十二子十四",
    "T53n2121_039:0209a22": "往昔雪山有一仙人。名跋伽婆。食果草根修",
    "T53n2121_039:0209a23": "習慈心。而不能除諸煩惱結。時住彼處有一",
    "T53n2121_039:0209a24": "雌虎。與共行欲遂便懷妊。日月滿足來仙人",
    "T53n2121_039:0209a25": "所產十二子。仙人憐愍即取洗浴而哺養之。",
    "T53n2121_039:0209a26": "虎母愛念隨時乳養。仙人各為立名。一名竭",
    "T53n2121_039:0209a27": "伽。二名跋婆伽。三名為虎。四名師子。五名擔",
    "T53n2121_039:0209a28": "重。六名婆羅墮闍。七名步行。八名婆羅奴。",
    "T53n2121_039:0209a29": "九名健食。十名惡性。十一名師子擔。十二名",
    "T53n2121_039:0209b01": "健行。年始七歲能食根華果。父母俱亡子心",
    "T53n2121_039:0209b02": "愁惱。仰天號哭無所歸依。樹神言。且莫號哭。",
    "T53n2121_039:0209b03": "汝等應當晝夜六時淨自洗浴向於虛空至心",
    "T53n2121_039:0209b04": "禮拜求哀梵天。梵天聞之。當至汝所壞汝癡",
    "T53n2121_039:0209b05": "暗。施汝慧明當供養汝。依教而行經十二歲。",
    "T53n2121_039:0209b06": "時梵天帝釋三十三天。與無數眷屬皆來供",
    "T53n2121_039:0209b07": "養。告童子曰。汝等何故十二年中精懃苦行。",
    "T53n2121_039:0209b08": "供養於我欲何所求。僉曰。唯願大士施我智",
    "T53n2121_039:0209b09": "慧。今我識知善惡等業苦受樂事(出大集經第二十四卷)。",
    "T53n2121_039:0209b10": "撥劫仙人見王女發欲失通十五",
    "T53n2121_039:0209b11": "昔過去久遠世時。有一仙人。名曰撥劫。得五",
    "T53n2121_039:0209b12": "神通。時為國王之所奉事。神足飛行往反王",
    "T53n2121_039:0209b13": "宮。時王供養一切施安。王手捧仙人布髮與",
    "T53n2121_039:0209b14": "行。手自斟酌百種飲食。積有年歲。時王緣務。",
    "T53n2121_039:0209b15": "王有一女。端正姝好於世希有。王甚敬重。",
    "T53n2121_039:0209b16": "女未出門。王告女曰。吾奉事仙人不敢失意。",
    "T53n2121_039:0209b17": "今吾遠行汝供養之。當如我在。時彼仙人從",
    "T53n2121_039:0209b18": "空飛下至宮內。王女見來。以手擎之坐著座",
    "T53n2121_039:0209b19": "上。觸女體柔軟即起欲意。愛欲興盛尋失神",
    "T53n2121_039:0209b20": "足。思惟經行欲復神足故不能獲。步行出宮。",
    "T53n2121_039:0209b21": "時無央數人皆來集看。王行畢還聞墮恩愛",
    "T53n2121_039:0209b22": "不能飛行。王夜至宮獨竊自行。往見仙人稽",
    "T53n2121_039:0209b23": "首足下。以偈頌曰。",
    "T53n2121_039:0209b24": "　吾聞大梵志　　本異皆食飲",
    "T53n2121_039:0209b25": "　為從何所教　　何因習色欲",
    "T53n2121_039:0209b26": "撥劫答曰。　吾實爾大王　　如聖之所聞",
    "T53n2121_039:0209b27": "王曰。　不審惠所在　　乃善德所念",
    "T53n2121_039:0209b28": "　假使發欲心　　不能伏本事",
    "T53n2121_039:0209b29": "撥劫答曰。　愛欲失義利　　婬心欝然熾",
    "T53n2121_039:0209c01": "　今日聞王語　　便當捨愛欲",
    "T53n2121_039:0209c02": "仙人羞慚剋心自責。宿夜精懃還復神通。時",
    "T53n2121_039:0209c03": "仙人者今舍利弗是。時國王者吾身是也(出仙人撥",
    "T53n2121_039:0209c04": "劫經)。",
    "T53n2121_039:0209c05": "獨角仙人情染世欲為婬女所騎十六",
    "T53n2121_039:0209c06": "時波羅奈國山中有仙人。以仲秋之月。於",
    "T53n2121_039:0209c07": "澡槃中小便。見鹿合會婬心即發。精流槃中",
    "T53n2121_039:0209c08": "鹿飲之。即時有身。滿月生子大類如人。頭",
    "T53n2121_039:0209c09": "有一角其足似鹿。鹿當產時往仙人舍前生",
    "T53n2121_039:0209c10": "子。付仙人而去。仙人出時見此鹿子。自念本",
    "T53n2121_039:0209c11": "緣知是己兒。取已養育。及其年大。懃教學習。",
    "T53n2121_039:0209c12": "通十八種大經。又學坐禪。行四無量心得五",
    "T53n2121_039:0209c13": "神通。一時上山。值大雨泥滑。其脚不便躄傷",
    "T53n2121_039:0209c14": "其足。便大瞋恚。呪令不雨。仙人福德諸龍鬼",
    "T53n2121_039:0209c15": "神皆為不雨。不雨故穀果不生。人民窮乏無",
    "T53n2121_039:0209c16": "復生路。波羅奈王憂愁懊惱。命諸大官集議",
    "T53n2121_039:0209c17": "雨事。明者議言。我聞有一角仙人。上山傷足",
    "T53n2121_039:0209c18": "瞋呪令十二年不雨。王即開募。若有能令仙",
    "T53n2121_039:0209c19": "人失五通屬我為民者。當與分國半治。是波",
    "T53n2121_039:0209c20": "羅奈國有婬女。名曰扇陀。端正巨富。來應",
    "T53n2121_039:0209c21": "王募。婬女言。若是人者我能壞之作是語已。",
    "T53n2121_039:0209c22": "取金槃盛好寶物。語王言。我當騎此仙人來。",
    "T53n2121_039:0209c23": "婬女即時求五百乘車。載五百美女。五百鹿",
    "T53n2121_039:0209c24": "車載種種歡喜丸。皆以眾藥草和之。及持種",
    "T53n2121_039:0209c25": "種大力美酒。色味如水服樹皮衣行林樹間。",
    "T53n2121_039:0209c26": "以像仙人。於仙人舍邊作草庵住。一角仙人",
    "T53n2121_039:0209c27": "遊行見之。諸女皆出好華妙香供養仙人。仙",
    "T53n2121_039:0209c28": "人歡喜。諸女以美言敬辭問訊仙人。將入房",
    "T53n2121_039:0209c29": "中坐好床褥。與好淨酒以為淨水。與歡喜丸",
    "T53n2121_039:0210a01": "以為果瓜。食飲飽已。語諸女言。我從生來",
    "T53n2121_039:0210a02": "初未得如此果水。諸女言。我一心行善故天",
    "T53n2121_039:0210a03": "與我願得此果水。仙人問女。汝那膚色肥",
    "T53n2121_039:0210a04": "盛。答曰。我常食此好果飲此美水。仙言。汝何",
    "T53n2121_039:0210a05": "不在此住。答曰。亦可住耳。女呼共澡洗。女手",
    "T53n2121_039:0210a06": "柔軟觸之。心動遂成婬欲。即失神通。天為大",
    "T53n2121_039:0210a07": "雨七日七夜。令得歡樂飲食七日。酒食皆盡。",
    "T53n2121_039:0210a08": "繼以水木果。其味不美。更索前者。答言已",
    "T53n2121_039:0210a09": "盡。今當共取。去此不遠有可得處。仙人言。隨",
    "T53n2121_039:0210a10": "意。共出去城不遠。女便臥地言。我極不復",
    "T53n2121_039:0210a11": "能行。仙人言。汝不能行者騎我項上。我當擔",
    "T53n2121_039:0210a12": "汝。女先遣信報王。王可暫出觀我智能。王見",
    "T53n2121_039:0210a13": "問言。何由得爾。女曰以方便力無所復能。令",
    "T53n2121_039:0210a14": "住城中好供養恭敬之。足其所欲拜為大臣。",
    "T53n2121_039:0210a15": "住城少日身轉羸瘦。念禪定心厭此世欲。王",
    "T53n2121_039:0210a16": "問仙人。汝何不樂。答曰。雖得五欲常念林間。",
    "T53n2121_039:0210a17": "王曰。本除旱患何為強奪其志。即便遣之。",
    "T53n2121_039:0210a18": "既還山中精進不久還得五通。一角仙人我",
    "T53n2121_039:0210a19": "身是也。婬女者耶輸陀羅是也(出大智論第十七卷)。",
    "T53n2121_039:0210a20": "經律異相卷第三十九"
}