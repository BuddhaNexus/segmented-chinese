{
    "T16n0658_007:0237a19": "寶雲經卷第七",
    "T16n0658_007:0237a21": "梁扶南三藏曼陀羅仙譯",
    "T16n0658_007:0237a22": "「善男子！菩薩復有十法名為正命。何等為十？",
    "T16n0658_007:0237a23": "心不諂曲、不外現相貌而求利養、不作抑揚",
    "T16n0658_007:0237a24": "顯己異眾、不外弊五欲而心求利養、不取非",
    "T16n0658_007:0237a25": "法財、不取不清淨財、不著利養、不染利養、而",
    "T16n0658_007:0237a26": "常知足、於如法利恒生知足。「云何菩薩心不",
    "T16n0658_007:0237a27": "諂曲？不以利養令身、口、意曲。「云何不身諂",
    "T16n0658_007:0237a28": "曲？菩薩不為見檀越故現諸威儀。云何作威",
    "T16n0658_007:0237a29": "儀？見檀越時，低視徐行如猫伺鼠，是名身",
    "T16n0658_007:0237b01": "諂曲。「云何口諂曲？菩薩不為利養作柔軟語、",
    "T16n0658_007:0237b02": "作愛語、作庠序語、隨他所愛語、隨他意語，如",
    "T16n0658_007:0237b03": "是等語皆悉不作。「云何意諂曲？口說知足而",
    "T16n0658_007:0237b04": "心貪著。」佛言：「內燒、內熱，口言知足、心常貪著，",
    "T16n0658_007:0237b05": "若不如是，名不諂曲。「云何名不外現相貌？菩",
    "T16n0658_007:0237b06": "薩不以見檀越時作諸相貌：『我衣服短少、我",
    "T16n0658_007:0237b07": "鉢器減少、湯藥、臥具減少。』菩薩不以見檀越",
    "T16n0658_007:0237b08": "故作如是說。「云何名不作抑揚方便鼓動？菩",
    "T16n0658_007:0237b09": "薩口終不言：『彼有檀越與我此物，為憐愍故",
    "T16n0658_007:0237b10": "受。我今持戒清淨、具足多聞、少欲，信心檀越",
    "T16n0658_007:0237b11": "皆樂施給。』不作此說者是名不作抑揚。「云",
    "T16n0658_007:0237b12": "何名外弊五欲而心求利養？菩薩終不外",
    "T16n0658_007:0237b13": "現苦行——作五熱炙身、拔髮、自餓……，如是等苦——而",
    "T16n0658_007:0237b14": "要財利，於他利養不懷憎嫉亦無熱惱，是名",
    "T16n0658_007:0237b15": "不外弊五欲心求利養。「云何名不取非法利",
    "T16n0658_007:0237b16": "養？不輕秤小斗欺誑於他，受人財物終不",
    "T16n0658_007:0237b17": "侵欺。「云何名不取不清淨財？若有人施佛、法、",
    "T16n0658_007:0237b18": "僧物及僧祇物，如是之物取為己用，乃至博",
    "T16n0658_007:0237b19": "貿、販賣、出息、生利而自入己，如是等物名非法",
    "T16n0658_007:0237b20": "財。「菩薩摩訶薩遠離如是等物是名清淨活",
    "T16n0658_007:0237b21": "命。「菩薩若得利養，不生我所想、財利歸己，亦",
    "T16n0658_007:0237b22": "不生能得想、亦不作積聚守護想，常念施與",
    "T16n0658_007:0237b23": "沙門、婆羅門、父母、師長、眷屬、貧窮、乞匃。恒作",
    "T16n0658_007:0237b24": "是想：『若須食時當求支命，於諸美味心無染",
    "T16n0658_007:0237b25": "著；若不得時亦不憂惱、亦不生熱，不得令彼",
    "T16n0658_007:0237b26": "信心檀越生於不信。』若得如法利養皆與僧",
    "T16n0658_007:0237b27": "同，能如是者佛亦印可、諸菩薩眾所不譏",
    "T16n0658_007:0237b28": "呵、亦為諸天常隨讚歎、同梵行者心無譏嫌，",
    "T16n0658_007:0237b29": "於利養中常生知足，得離邪命。「善男子！具此",
    "T16n0658_007:0237c01": "十事是名菩薩清淨活命。",
    "T16n0658_007:0237c02": "「善男子！菩薩復有十法名不疲厭。何等為十？",
    "T16n0658_007:0237c03": "常為眾生久處生死心無疲厭、為眾生故能",
    "T16n0658_007:0237c04": "受生死、於無量苦亦無疲厭、為聲聞人教修",
    "T16n0658_007:0237c05": "禪法不生疲厭、心不輕賤、修行覺法不生疲",
    "T16n0658_007:0237c06": "厭、具菩提法不生疲厭、雖求涅槃而不證涅",
    "T16n0658_007:0237c07": "槃、漸深流注、至菩提法岸。善男子！具此十",
    "T16n0658_007:0237c08": "事是名菩薩心不疲厭。",
    "T16n0658_007:0237c09": "「善男子！菩薩復有十法名隨順佛教。何等為",
    "T16n0658_007:0237c10": "十？不住放逸處、除諸放逸、善攝其身亦不令",
    "T16n0658_007:0237c11": "身起諸過惡、善攝其口亦不令口起諸過",
    "T16n0658_007:0237c12": "惡、善攝其心亦不使令心起諸過惡、畏後世",
    "T16n0658_007:0237c13": "苦而具一切善法、修行一切善法而斷一切",
    "T16n0658_007:0237c14": "不善法、說一切善法而毀呰一切惡法、毀",
    "T16n0658_007:0237c15": "呰一切惡業、修行一切善業。於如來法不說",
    "T16n0658_007:0237c16": "其過，消滅一切諸垢煩惱，守護如來所制聖",
    "T16n0658_007:0237c17": "戒。善男子！具此十事是名菩薩順如來教。",
    "T16n0658_007:0237c18": "「善男子！菩薩復有十法名和顏悅色離於顰",
    "T16n0658_007:0237c19": "蹙。何等為十？諸根澄淨、諸根清淨、諸根不",
    "T16n0658_007:0237c20": "闕、諸根離垢、諸根白淨、除於惱害、除諸結",
    "T16n0658_007:0237c21": "使、得不起結使、除嫌恨心、遠離瞋恚。」除蓋",
    "T16n0658_007:0237c22": "障菩薩白佛言：「世尊！如我解佛所說，諸根清",
    "T16n0658_007:0237c23": "淨故，得和顏悅色；和顏悅色故，離諸結使；離",
    "T16n0658_007:0237c24": "諸結使故，得不顰蹙。」佛言：「善男子！如是，如是。",
    "T16n0658_007:0237c25": "諸根清淨，和顏悅色，除諸結使，離於顰蹙。善",
    "T16n0658_007:0237c26": "男子！具此十事是名菩薩和顏悅色離於顰",
    "T16n0658_007:0237c27": "蹙。",
    "T16n0658_007:0237c28": "「善男子！菩薩復有十法名為多聞。何等為十？",
    "T16n0658_007:0237c29": "見生死熾然如實而知、見瞋恚熾然如實而",
    "T16n0658_007:0238a01": "知、見無明闇亂生死熾然如實而知、見一切",
    "T16n0658_007:0238a02": "有為法悉皆無常如實而知、見一切有為法",
    "T16n0658_007:0238a03": "悉皆是苦如實而知、見世間空如實而知、一",
    "T16n0658_007:0238a04": "切法無我如實而知、一切眾生著於調戲如",
    "T16n0658_007:0238a05": "實而知、解一切法從因緣生如實而知、寂滅",
    "T16n0658_007:0238a06": "涅槃如實而知。但從聞、思慧，不取口語，如是",
    "T16n0658_007:0238a07": "知已，為眾生故深發大悲，勤加修習，具於精",
    "T16n0658_007:0238a08": "進。善男子！具此十事是名菩薩多聞。",
    "T16n0658_007:0238a09": "「善男子！菩薩復有十法名持正法。何等為十？",
    "T16n0658_007:0238a10": "法欲壞時有五濁惡起，德薄眾生多住邪道，",
    "T16n0658_007:0238a11": "智燈欲滅，無有導師能說正法。諸大修多羅",
    "T16n0658_007:0238a12": "雖有深義，無能說者，亦無讀誦、受持之者。爾",
    "T16n0658_007:0238a13": "時，菩薩見法壞時能受持經藏，讚歎、讀誦、為",
    "T16n0658_007:0238a14": "人開示、分別解說。其中有人聞已，生信心樂",
    "T16n0658_007:0238a15": "歡喜，不為財利但欲聽法，於說法者生世尊",
    "T16n0658_007:0238a16": "想、於所聞法生甘露想、作不死想、如諸妙藥，",
    "T16n0658_007:0238a17": "不惜身命勤求正法，聞已修行。善男子！具此",
    "T16n0658_007:0238a18": "十事是名菩薩善能持法。",
    "T16n0658_007:0238a19": "「善男子！菩薩復有十法名法王子。何等為十？",
    "T16n0658_007:0238a20": "以相具嚴身、眾好如妙華、諸根滿足無有缺",
    "T16n0658_007:0238a21": "減、如來所親近法亦能親近、如來所行道亦",
    "T16n0658_007:0238a22": "能順行、如來所解法亦能順解、成熟苦惱眾",
    "T16n0658_007:0238a23": "生、善修學戒、長夜勤行四無量心、於如來所",
    "T16n0658_007:0238a24": "止之城亦能住中。善男子！具此十事是名",
    "T16n0658_007:0238a25": "菩薩法王之子。",
    "T16n0658_007:0238a26": "「善男子！菩薩復有十法名出過帝釋護世之",
    "T16n0658_007:0238a27": "法。何等為十？於菩提心無有退轉、一切眾魔",
    "T16n0658_007:0238a28": "不能動搖、於一切佛所種諸善根、能入一切",
    "T16n0658_007:0238a29": "甚深法藏、於一切法得平等智、於佛法中不",
    "T16n0658_007:0238b01": "從他信、得清淨智、不共聲聞辟支佛法、住無",
    "T16n0658_007:0238b02": "生忍、出過一切護世之法。善男子！具此十事",
    "T16n0658_007:0238b03": "是名菩薩出過一切帝釋護世之法。",
    "T16n0658_007:0238b04": "「善男子！菩薩復有十法能知眾生根性、內外",
    "T16n0658_007:0238b05": "結使。何等為十？若體性貪欲如實能知、體性",
    "T16n0658_007:0238b06": "瞋恚如實能知、體性愚癡如實能知、善知煩",
    "T16n0658_007:0238b07": "惱上中下差體性內外如實能知、善知善體",
    "T16n0658_007:0238b08": "性如實能知、善知堅體性如實能知、善知長",
    "T16n0658_007:0238b09": "體性如實能知、善知慘惡體性如實能知、善",
    "T16n0658_007:0238b10": "知一眾生、亦知一切世界眾生體性。善男",
    "T16n0658_007:0238b11": "子！具此十事是名菩薩善知根性、結使內",
    "T16n0658_007:0238b12": "外。",
    "T16n0658_007:0238b13": "「善男子！菩薩復有十法名能成熟眾生。何等",
    "T16n0658_007:0238b14": "為十？應見佛身得度者即現佛身、應見菩薩",
    "T16n0658_007:0238b15": "身得度者即現菩薩身、應見緣覺身得度者",
    "T16n0658_007:0238b16": "即現緣覺身、應見聲聞身得度者即現聲聞",
    "T16n0658_007:0238b17": "身、應見帝釋身得度者即現帝釋身、應見魔",
    "T16n0658_007:0238b18": "身得度者即現魔身、應見梵王身得度者即",
    "T16n0658_007:0238b19": "現梵王身、應見婆羅門身得度者即現婆羅",
    "T16n0658_007:0238b20": "門身、應見剎利身得度者即現剎利身、應見",
    "T16n0658_007:0238b21": "長者身得度者即現長者身，如是等身隨其",
    "T16n0658_007:0238b22": "所應悉為現之。善男子！具此十事是名菩薩",
    "T16n0658_007:0238b23": "成熟眾生。",
    "T16n0658_007:0238b24": "「善男子！菩薩復有十法名善調順。何等為十？",
    "T16n0658_007:0238b25": "質直柔軟、無諂曲心、無惱害心、無垢污心、",
    "T16n0658_007:0238b26": "常清淨心、無麁獷心、除瞋恚心、除麁惡語、",
    "T16n0658_007:0238b27": "多諸忍辱、能止諍論。善男子！具此十事是名",
    "T16n0658_007:0238b28": "菩薩能善調順。",
    "T16n0658_007:0238b29": "「善男子！菩薩復有十法名安樂共住。何等為",
    "T16n0658_007:0238c01": "十？正見清淨、具足修行、具足清淨戒、具足諸",
    "T16n0658_007:0238c02": "所行處、應出家法、起煩惱處不於中住、其心",
    "T16n0658_007:0238c03": "調柔於同梵行者、如牛念犢修行平等、常樂",
    "T16n0658_007:0238c04": "菩提第一正道、唯佛為尊不求餘神。善男子！",
    "T16n0658_007:0238c05": "具此十事是名菩薩安樂共住。",
    "T16n0658_007:0238c06": "「善男子！菩薩復有十法名為攝法。何等為十？",
    "T16n0658_007:0238c07": "以施攝眾生、以樂攝眾生、無盡施攝眾生、利",
    "T16n0658_007:0238c08": "益攝眾生、義益攝眾生、說法攝眾生、化導攝",
    "T16n0658_007:0238c09": "眾生、除衰與利攝眾生、同飲食攝眾生、資命",
    "T16n0658_007:0238c10": "所須悉與共之攝眾生。「云何施攝眾生？常以",
    "T16n0658_007:0238c11": "法施永濟其苦，是名為施。「云何施樂？施食令",
    "T16n0658_007:0238c12": "安，無飢渴想，是名施樂。「云何無盡施？教修禪",
    "T16n0658_007:0238c13": "定，遠離散亂，是名無盡施。「云何利益施？教授",
    "T16n0658_007:0238c14": "善法，增長信心，是名利益施。「云何義益施？教",
    "T16n0658_007:0238c15": "如實法，深了空相，是名義益施。「云何說法施？",
    "T16n0658_007:0238c16": "依修多羅隨所應聞，終不邪說，是名說法施。",
    "T16n0658_007:0238c17": "「云何化導施？說如實法，無錯謬相，是名化導",
    "T16n0658_007:0238c18": "施。「云何名為除衰與利施？勤滅惡法、安置善",
    "T16n0658_007:0238c19": "法，是名除衰與利施。「云何同飲食施？所有飲",
    "T16n0658_007:0238c20": "食悉與眾共，是名同飲食施。「云何名資命所",
    "T16n0658_007:0238c21": "須施？象、馬、七珍，乃至供身眾具、雜物盡與眾",
    "T16n0658_007:0238c22": "共，是名資命所須物施。「善男子！具此十事",
    "T16n0658_007:0238c23": "法是名菩薩修行攝法。「善男子！菩薩復有",
    "T16n0658_007:0238c24": "十法名為端正。何等為十？寂滅威儀、不詐",
    "T16n0658_007:0238c25": "詭威儀、清淨威儀、人見愛敬威儀、如月威",
    "T16n0658_007:0238c26": "儀、視不厭足威儀、意所悅樂威儀、一切樂見",
    "T16n0658_007:0238c27": "威儀、能使一切歡悅威儀、能使一切信樂威",
    "T16n0658_007:0238c28": "儀。善男子！具此十事是名菩薩端正。",
    "T16n0658_007:0238c29": "「善男子！菩薩復有十法名可依憑。何等為十？",
    "T16n0658_007:0239a01": "能擁護眾生使離煩惱、能令眾生出於生死",
    "T16n0658_007:0239a02": "曠野嶮難、能使眾生出生死魔竭、能為無救",
    "T16n0658_007:0239a03": "眾生作親友處、能為煩惱病眾生而作良醫、",
    "T16n0658_007:0239a04": "無救護者能為救護、無舍宅者為作舍宅、無",
    "T16n0658_007:0239a05": "歸依者為作歸依、無洲渚者為作洲渚、未到",
    "T16n0658_007:0239a06": "者能令作到。善男子！具此十事是名菩薩常",
    "T16n0658_007:0239a07": "可依憑。",
    "T16n0658_007:0239a08": "「善男子！菩薩復有十法名大藥樹。何等為十？",
    "T16n0658_007:0239a09": "譬如藥樹名曰善見，若有眾生得樹根者而",
    "T16n0658_007:0239a10": "病除愈、有得莖者而病除愈、有得枝者而病",
    "T16n0658_007:0239a11": "除愈、有得葉者而病除愈、有得華者而病除",
    "T16n0658_007:0239a12": "愈、有得果者而病除愈、有見色者而病除愈、",
    "T16n0658_007:0239a13": "有聞香者而病除愈、有得味者而病除愈、有",
    "T16n0658_007:0239a14": "得觸者而病除愈。善男子！菩薩摩訶薩亦復",
    "T16n0658_007:0239a15": "如是，從初發心，為無量眾生有若干種諸煩",
    "T16n0658_007:0239a16": "惱病，有依捨得活、有依戒得活、有依忍得活、",
    "T16n0658_007:0239a17": "有依精進得活、有依禪定得活、有依智慧得",
    "T16n0658_007:0239a18": "活、有見法得活、有聞聲得活、有知味得活、",
    "T16n0658_007:0239a19": "有同事得活。善男子！具此十事是名菩薩",
    "T16n0658_007:0239a20": "如大藥樹。",
    "T16n0658_007:0239a21": "「善男子！菩薩復有十法名勤修福業。何等為",
    "T16n0658_007:0239a22": "十？常於三寶隨力供養、於病者所施給醫藥、",
    "T16n0658_007:0239a23": "於飢渴者隨施飲食、見裸寒者施其衣服、於",
    "T16n0658_007:0239a24": "和上阿闍梨常恭敬供養信受言教、於同",
    "T16n0658_007:0239a25": "梵行者起迎恭敬禮拜問訊、造作園林池井",
    "T16n0658_007:0239a26": "乃至穀帛施與一切、及家奴婢僕使內外眷",
    "T16n0658_007:0239a27": "屬亦等施之、與持戒沙門婆羅門、常念親近",
    "T16n0658_007:0239a28": "往反恭事。善男子！具此十事是名菩薩勤",
    "T16n0658_007:0239a29": "修福業。",
    "T16n0658_007:0239b01": "「善男子！菩薩復有十法名為善能作化。何等",
    "T16n0658_007:0239b02": "為十？於一佛國身相不動而能遍諸佛剎問",
    "T16n0658_007:0239b03": "答諮請、於一佛國不動亦能悉遍一切佛國",
    "T16n0658_007:0239b04": "聽受妙法、於一佛國不動能遍供養十方諸",
    "T16n0658_007:0239b05": "佛、於一佛國不動而能遍諸佛國莊嚴菩提",
    "T16n0658_007:0239b06": "悉皆滿足、於一佛國不動而於一切佛國初",
    "T16n0658_007:0239b07": "成佛時坐於道場菩提樹下恭敬供養尊重讚",
    "T16n0658_007:0239b08": "歎、於一佛國不動能以自身現一切佛土坐",
    "T16n0658_007:0239b09": "於道場現成佛道、於一佛土不動能現一切",
    "T16n0658_007:0239b10": "佛土轉於法輪、於一佛土不動能現一切佛",
    "T16n0658_007:0239b11": "土入於涅槃、於一佛土不動能現一切十方",
    "T16n0658_007:0239b12": "佛土應受化者悉現其身。菩薩得無作神力，",
    "T16n0658_007:0239b13": "於一切十方佛土不作變化想亦不作變化，",
    "T16n0658_007:0239b14": "隨諸眾生所應見者悉皆現之。」爾時，除蓋障",
    "T16n0658_007:0239b15": "菩薩白佛言：「世尊！云何菩薩能作如是變化？",
    "T16n0658_007:0239b16": "復言亦不作變化想、亦作不變化？」「善男子！",
    "T16n0658_007:0239b17": "汝今諦聽，我當說喻。譬如日、月，光照四天下",
    "T16n0658_007:0239b18": "利益世間，能於眾生常作利安，而日、月亦不",
    "T16n0658_007:0239b19": "作想：『我能照諸眾生有大利益。』然諸眾生悉",
    "T16n0658_007:0239b20": "蒙光照。菩薩亦爾，以本善業誓願因緣，得無",
    "T16n0658_007:0239b21": "作法自然成就，故能不作變化想亦不作變",
    "T16n0658_007:0239b22": "化，然於一切有利益處悉現變化。善男子！",
    "T16n0658_007:0239b23": "具此十事是名菩薩變化。",
    "T16n0658_007:0239b24": "「善男子！菩薩復有十法名速疾成阿耨多羅三",
    "T16n0658_007:0239b25": "藐三菩提。何等為十？修行布施，令使布施滿",
    "T16n0658_007:0239b26": "足；修行持戒，不闕戒、不譏嫌戒，出過聲聞、辟",
    "T16n0658_007:0239b27": "支佛戒，清淨戒身滿足；忍辱滿足、精進滿足、",
    "T16n0658_007:0239b28": "禪定滿足、智慧滿足、方便滿足、願滿足、力滿",
    "T16n0658_007:0239b29": "足、智滿足，過一切聲聞、辟支佛、從初地乃至",
    "T16n0658_007:0239c01": "九地菩薩所不能及。善男子！具此十事是名",
    "T16n0658_007:0239c02": "菩薩速疾得阿耨多羅三藐三菩提。」說是經",
    "T16n0658_007:0239c03": "時，三千大千世界六種震動。此三千大千世",
    "T16n0658_007:0239c04": "界中間諸須彌山王、目真隣陀山、摩訶目真",
    "T16n0658_007:0239c05": "隣陀山、鐵圍山、大鐵圍山、寶山、黑山，如是諸",
    "T16n0658_007:0239c06": "山悉皆曲躬向伽耶山。何以故？如來自在神",
    "T16n0658_007:0239c07": "通力故。三千大千世界中一切華樹、一切果",
    "T16n0658_007:0239c08": "樹、一切香樹，皆來曲躬向伽耶山。何以故？如",
    "T16n0658_007:0239c09": "來自在神通力故。無量億那由他百千億諸",
    "T16n0658_007:0239c10": "菩薩，悉脫身上妙衣及諸瓔珞供養如來，神",
    "T16n0658_007:0239c11": "通力故，積過須彌若干種衣服、瓔珞。無量百",
    "T16n0658_007:0239c12": "千億帝釋、護世、梵天王等合掌頂禮，曼陀羅",
    "T16n0658_007:0239c13": "華、摩訶曼陀羅華散諸佛上，曼殊沙華、摩",
    "T16n0658_007:0239c14": "訶曼殊沙華、盧之華、摩訶盧之華以散佛上。",
    "T16n0658_007:0239c15": "百千萬億諸天在虛空中，皆散天衣、作眾伎",
    "T16n0658_007:0239c16": "樂，歡喜踊躍出大音聲，各以天華供養於佛，",
    "T16n0658_007:0239c17": "而作是言：「佛更出世再轉法輪，眾生有福、宿",
    "T16n0658_007:0239c18": "殖德本、於過去佛所久種善根，得聞此經。聞",
    "T16n0658_007:0239c19": "之尚難，況復信解、書寫、受持？」爾時，無量百千",
    "T16n0658_007:0239c20": "摩睺羅伽於此演法出大雷音，遍三千大",
    "T16n0658_007:0239c21": "千世界，以種種香汁雨伽耶山。無量百千龍",
    "T16n0658_007:0239c22": "王在於佛前作眾伎樂；無量百千乾闥婆緊",
    "T16n0658_007:0239c23": "那羅以柔軟音讚歎供養，遶伽耶山；無量百",
    "T16n0658_007:0239c24": "千夜叉雨諸蓮華、放清涼風；無量百千他方",
    "T16n0658_007:0239c25": "諸佛皆出白毫相光，供養如來及所說法，",
    "T16n0658_007:0239c26": "出白毫相光作種種色——青、黃、赤、白、紫、頗梨",
    "T16n0658_007:0239c27": "色——遶於三千大千世界，除一切闇，遶伽耶山",
    "T16n0658_007:0239c28": "從佛頂沒。無量百千婆羅門、剎利、聚落、城邑，",
    "T16n0658_007:0239c29": "香華、瓔珞、末香、衣服、繒蓋、幢幡以供養佛。說",
    "T16n0658_007:0240a01": "是經時，如是等無量供養，七十二那由他菩",
    "T16n0658_007:0240a02": "薩得無生法忍、無量百千眾生離諸塵垢得",
    "T16n0658_007:0240a03": "法眼淨、無量百千億眾生發阿耨多羅三藐",
    "T16n0658_007:0240a04": "三菩提心。伽耶山神名為無死，與其眷屬皆",
    "T16n0658_007:0240a05": "從坐而起，自入宮室取供養具而供養佛。供",
    "T16n0658_007:0240a06": "養佛已，白佛言：「世尊！我憶往昔共七萬二千",
    "T16n0658_007:0240a07": "佛，皆在此一伽耶山說是經典，文字、章句如",
    "T16n0658_007:0240a08": "今不異。」佛言：「快得善利，汝等得聞如是寶雲",
    "T16n0658_007:0240a09": "經。」有一天子作如是念：「是伽耶山神久聞此",
    "T16n0658_007:0240a10": "法、供養七萬二千佛，云何不轉女身？」除蓋",
    "T16n0658_007:0240a11": "障菩薩摩訶薩知彼天子心之所念，白佛言：",
    "T16n0658_007:0240a12": "「世尊！以何因緣，無死天神有大神德、聞是法",
    "T16n0658_007:0240a13": "寶、供養爾所諸佛，云何不轉女身？」佛答言：「善",
    "T16n0658_007:0240a14": "男子！為利益眾生故。」「以何因緣為不可思議",
    "T16n0658_007:0240a15": "解脫？」「善男子！我憶過去於算數佛所，見是無",
    "T16n0658_007:0240a16": "死天神發阿耨多羅三藐三菩提心。無死天",
    "T16n0658_007:0240a17": "神有大威德神通、供養賢劫千佛，於此國土",
    "T16n0658_007:0240a18": "當得成佛，號曰無死阿羅訶、三藐三佛陀。」佛",
    "T16n0658_007:0240a19": "告無死：「今可現汝所成佛國土。」爾時，無死天",
    "T16n0658_007:0240a20": "神即入現一切色三昧。現一切色三昧已，",
    "T16n0658_007:0240a21": "此三千大千世界地平如掌，皆紺琉璃，一切",
    "T16n0658_007:0240a22": "穢惡、諸黑山等悉皆滅沒；處處皆見劫鉢之",
    "T16n0658_007:0240a23": "樹、眾寶樹、眾香樹；處處皆見流泉、浴池，八功",
    "T16n0658_007:0240a24": "德水充滿其中；一切惡趣、下賤之人悉皆不",
    "T16n0658_007:0240a25": "現，國中無有女人之名；處處皆有蓮華大如",
    "T16n0658_007:0240a26": "車輪，菩薩而在其上結加趺坐。彼無死佛",
    "T16n0658_007:0240a27": "在蓮華上坐，為諸菩薩演說法要，無量百千",
    "T16n0658_007:0240a28": "億釋梵四天王等圍遶，又有無量百千萬億",
    "T16n0658_007:0240a29": "眾生悉來供養佛，為說法次第諦聽。無死天",
    "T16n0658_007:0240b01": "神從現一切色三昧起，頂禮佛足，右遶佛已",
    "T16n0658_007:0240b02": "即隱不現。除蓋障菩薩摩訶薩白佛言：「世",
    "T16n0658_007:0240b03": "尊！善男子、善女人作幾許福得聞是經？」佛言：",
    "T16n0658_007:0240b04": "「若人至心善聽此經，憶念、受持、讀誦、書寫、廣",
    "T16n0658_007:0240b05": "為人說。」佛言：「復有善男子、善女人於此三千",
    "T16n0658_007:0240b06": "大千世界百千億劫修行布施，不如善男子",
    "T16n0658_007:0240b07": "善女人信心清淨、書寫、供養，以清淨心故得",
    "T16n0658_007:0240b08": "福甚多。何以故？財施微少、法施廣大。生死眾",
    "T16n0658_007:0240b09": "生於生死中作無量財施，未曾得聞出世法",
    "T16n0658_007:0240b10": "施。若善男子、善女人使三千大千世界眾生",
    "T16n0658_007:0240b11": "皆立十善；復有善男子、善女人聞此正法，次",
    "T16n0658_007:0240b12": "第受持、讀誦、廣分別說，其福亦過於上。何以",
    "T16n0658_007:0240b13": "故？十善果報生此世界故。若善男子、善女人",
    "T16n0658_007:0240b14": "能令三千大千世界眾生悉得須陀洹果、斯",
    "T16n0658_007:0240b15": "陀含果、阿那含果、阿羅漢果、得辟支佛果，設",
    "T16n0658_007:0240b16": "得如是功德，猶故不如聞上一句之義、次第",
    "T16n0658_007:0240b17": "受持、讀誦、書寫、為人廣說。何以故？聲聞、辟支",
    "T16n0658_007:0240b18": "佛功德皆從此經出故。因於此經能出一切",
    "T16n0658_007:0240b19": "菩薩，及諸佛出現於世，若讀誦此經、次第句",
    "T16n0658_007:0240b20": "義分別解說，即是受持一切佛法。何以故？此",
    "T16n0658_007:0240b21": "經即是一切經母，若不得此經，諸大勝法皆",
    "T16n0658_007:0240b22": "悉不得，此經即是菩薩具戒。」一切諸聲聞弟",
    "T16n0658_007:0240b23": "子皆從坐而起，偏袒右肩，合掌白佛言：「世尊！",
    "T16n0658_007:0240b24": "我等於大生死聞是經故皆得出離。」佛言：「比",
    "T16n0658_007:0240b25": "丘！如是，如是。」爾時，世尊普告大眾：「善男子！善",
    "T16n0658_007:0240b26": "女人！若國土方域有是經典文字、章句次第，",
    "T16n0658_007:0240b27": "當知此處即是道場處、即是轉法輪處、即是",
    "T16n0658_007:0240b28": "諸佛大塔像處、有此經處即是世尊。何以故？",
    "T16n0658_007:0240b29": "善男子！法即是菩提、法即是轉法輪。善男子！",
    "T16n0658_007:0240c01": "此法即是佛，供養於法即是供養佛。若有說",
    "T16n0658_007:0240c02": "法法師處，此處即是佛塔，於此法師當生殷",
    "T16n0658_007:0240c03": "重想、善知識想、作示正道想。見是法師應生",
    "T16n0658_007:0240c04": "愛樂、信敬、歡喜，應起遠迎，請令就坐，應當讚",
    "T16n0658_007:0240c05": "歎：『善哉善哉，快說法要。』若一劫、若減一劫、若",
    "T16n0658_007:0240c06": "過一劫讚歎，如是讚歎猶不能盡。何以故？",
    "T16n0658_007:0240c07": "若人好樂法者，種種讚歎、尊重、恭敬猶不能",
    "T16n0658_007:0240c08": "盡所行之處。假使有人能以血灑地，猶故不",
    "T16n0658_007:0240c09": "名盡心供養。何以故？如此法師則為受持如",
    "T16n0658_007:0240c10": "來一切佛種。如此法師應如師子無畏，不應",
    "T16n0658_007:0240c11": "作下劣想、不作毀害心。著淨潔衣深生信敬，",
    "T16n0658_007:0240c12": "得他讚歎而心不高，亦不起我慢、亦不輕他，",
    "T16n0658_007:0240c13": "不為財利，專心說法。」爾時，釋提桓因白佛言：",
    "T16n0658_007:0240c14": "「世尊！若有世界能說是經文字、章句次第之",
    "T16n0658_007:0240c15": "處，我當躬自將諸眷屬往彼供養、擁護法師。」",
    "T16n0658_007:0240c16": "佛言：「善哉，善哉！憍尸迦！是汝應作。」爾時，除蓋",
    "T16n0658_007:0240c17": "障菩薩摩訶薩白佛言：「世尊！此次第所說，當",
    "T16n0658_007:0240c18": "云何名斯經？」「善男子！此經文字章句次第當",
    "T16n0658_007:0240c19": "名『寶雲』，亦名『寶藏』，亦名『智燈』，亦名『除蓋障",
    "T16n0658_007:0240c20": "菩薩之所受持』。」爾時，除蓋障菩薩及諸菩薩",
    "T16n0658_007:0240c21": "聞已，諸大聲聞、帝釋、大梵、護世天王、摩醯首",
    "T16n0658_007:0240c22": "羅并諸天子而為上首，乃至天、龍、夜叉、乾闥",
    "T16n0658_007:0240c23": "婆、阿修羅、迦樓羅、摩睺羅伽，無量百千億眾",
    "T16n0658_007:0240c24": "皆稱：「善哉，善哉！」歡喜奉行。",
    "T16n0658_007:0240c25": "寶雲經卷第七"
}