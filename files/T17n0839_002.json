{
    "T17n0839_002:0906c25": "占察善惡業報經卷下(出六根聚經中)",
    "T17n0839_002:0906c27": "天竺三藏菩提燈譯",
    "T17n0839_002:0906c28": "[0906c28] 爾時堅淨信菩薩摩訶薩問地藏菩薩摩訶薩",
    "T17n0839_002:0906c29": "言：「云何開示求向大乘者，進趣方便？」[0906c29] 地藏菩",
    "T17n0839_002:0907a01": "薩摩訶薩言：「善男子！若有眾生欲向大乘者，",
    "T17n0839_002:0907a02": "應當先知最初所行根本之業。其最初所行",
    "T17n0839_002:0907a03": "根本業者，所謂依止一實境界以修信解，",
    "T17n0839_002:0907a04": "因信解力增長故，速疾得入菩薩種性。所言",
    "T17n0839_002:0907a05": "一實境界者，謂眾生心體，從本以來，不生不",
    "T17n0839_002:0907a06": "滅，自性清淨，無障無礙，猶如虛空。離分別故，",
    "T17n0839_002:0907a07": "平等普遍，無所不至，圓滿十方，究竟一相，無",
    "T17n0839_002:0907a08": "二無別，不變不異，無增無減。以一切眾生心，",
    "T17n0839_002:0907a09": "一切聲聞、辟支佛心，一切菩薩心，一切諸佛心，",
    "T17n0839_002:0907a10": "皆同不生不滅，無染寂靜，真如相故。所以者",
    "T17n0839_002:0907a11": "何？一切有心起分別者，猶如幻化，無有定",
    "T17n0839_002:0907a12": "實。所謂識、受、想、行、憶念、緣慮、覺知等，種種",
    "T17n0839_002:0907a13": "心數，非青非黃，非赤非白，亦非雜色，無有長",
    "T17n0839_002:0907a14": "短、方圓、大小。乃至盡於十方虛空一切世界，",
    "T17n0839_002:0907a15": "求心形狀，無一區分而可得者。但以眾生無",
    "T17n0839_002:0907a16": "明癡闇熏習因緣，現妄境界，令生念著。所謂",
    "T17n0839_002:0907a17": "此心不能自知，妄自謂有，起覺知想，計我、我",
    "T17n0839_002:0907a18": "所，而實無有覺知之想。以此妄心畢竟無體，",
    "T17n0839_002:0907a19": "不可見故。若無覺知能分別者，則無十方三",
    "T17n0839_002:0907a20": "世一切境界差別之相。以一切法皆不能自",
    "T17n0839_002:0907a21": "有，但依妄心分別故有。所謂一切境界，各各",
    "T17n0839_002:0907a22": "不同，自念為有，知此為自，知彼為他。是故",
    "T17n0839_002:0907a23": "一切法不能自有，則無別異。唯依妄心，不知",
    "T17n0839_002:0907a24": "不了內自無故，謂有前外境界，妄生種種法",
    "T17n0839_002:0907a25": "想，謂有謂無，謂彼謂此，謂是謂非，謂好謂惡，",
    "T17n0839_002:0907a26": "乃至妄生無量無邊法想。當如是知，一切諸",
    "T17n0839_002:0907a27": "法，皆從妄想生，依妄心為本。[0907a27] 「然此妄心無自",
    "T17n0839_002:0907a28": "相故，亦依境界而有，所謂緣念覺知前境界",
    "T17n0839_002:0907a29": "故，說名為心。又此妄心與前境界，雖俱相依，",
    "T17n0839_002:0907b01": "起無先後，而此妄心能為一切境界原主。所",
    "T17n0839_002:0907b02": "以者何？謂依妄心，不了法界一相故，說心有",
    "T17n0839_002:0907b03": "無明。依無明力因故，現妄境界。亦依無明滅",
    "T17n0839_002:0907b04": "故，一切境界滅，非依一切境界。自不了故，說",
    "T17n0839_002:0907b05": "境界有。無明亦非依境界故，生於無明。以一",
    "T17n0839_002:0907b06": "切諸佛，於一切境界不生無明故。又復不依",
    "T17n0839_002:0907b07": "境界滅故，無明心滅。以一切境界，從本已來，",
    "T17n0839_002:0907b08": "體性自滅，未曾有故。因如此義，是故但說一",
    "T17n0839_002:0907b09": "切諸法依心為本。當知一切諸法，悉名為心，",
    "T17n0839_002:0907b10": "以義、體不異，為心所攝故。又一切諸法，從心",
    "T17n0839_002:0907b11": "所起，與心作相，和合而有，共生共滅，同無有",
    "T17n0839_002:0907b12": "住。以一切境界，但隨心所緣，念念相續故，而",
    "T17n0839_002:0907b13": "得住持，暫時為有。[0907b13] 「如是所說心義者，有二種",
    "T17n0839_002:0907b14": "相。何等為二？一者心內相，二者心外相。心內",
    "T17n0839_002:0907b15": "相者，復有二種。云何為二？一者真，二者妄。",
    "T17n0839_002:0907b16": "所言真者，謂心體本相，如如不異，清淨圓滿，",
    "T17n0839_002:0907b17": "無障無礙，微密難見，以遍一切處，常恒不壞，",
    "T17n0839_002:0907b18": "建立生長一切法故。所言妄者，謂起念、分",
    "T17n0839_002:0907b19": "別、覺知、緣慮、憶想等事，雖復相續，能生一切",
    "T17n0839_002:0907b20": "種種境界，而內虛偽，無有真實，不可見故。所",
    "T17n0839_002:0907b21": "言心外相者，謂一切諸法種種境界等，隨有",
    "T17n0839_002:0907b22": "所念，境界現前故，知有內心及外心差別。如",
    "T17n0839_002:0907b23": "是當知，內妄想者，為因為體。外妄相者，為果",
    "T17n0839_002:0907b24": "為用。依如此等義，是故我說一切諸法悉名",
    "T17n0839_002:0907b25": "為心。[0907b25] 「又復當知，心外相者，如夢所見種種境",
    "T17n0839_002:0907b26": "界，唯心想作，無實外事。一切境界，悉亦如是，",
    "T17n0839_002:0907b27": "以皆依無明識夢所見，妄想作故。[0907b27] 「復次，應知",
    "T17n0839_002:0907b28": "內心念念不住故，所見、所緣一切境界亦隨",
    "T17n0839_002:0907b29": "心念念不住，所謂心生故種種法生，心滅故",
    "T17n0839_002:0907c01": "種種法滅。而生滅相，但有名字，實不可得。以",
    "T17n0839_002:0907c02": "心不往至於境界，境界亦不來至於心。如鏡",
    "T17n0839_002:0907c03": "中像，無來無去。是故一切法，求生滅定相，了",
    "T17n0839_002:0907c04": "不可得。所謂一切法畢竟無體，本來常空，實",
    "T17n0839_002:0907c05": "不生滅故。如是一切法實不生滅者，則無一",
    "T17n0839_002:0907c06": "切境界差別之相，寂靜一味，名為真如第一",
    "T17n0839_002:0907c07": "義諦，自性清淨心。彼自性清淨心，湛然圓滿，",
    "T17n0839_002:0907c08": "以無分別相故。無分別相者，於一切處，無所",
    "T17n0839_002:0907c09": "不在。無所不在者，以能依持建立一切法故。",
    "T17n0839_002:0907c10": "[0907c10] 「復次，彼心名如來藏，所謂具足無量無邊不",
    "T17n0839_002:0907c11": "可思議無漏清淨功德之業。以諸佛法身，從",
    "T17n0839_002:0907c12": "無始本際來，無障無礙，自在不滅，一切現化",
    "T17n0839_002:0907c13": "種種功業，恒常熾然，未曾休息。所謂遍一切",
    "T17n0839_002:0907c14": "世界，皆示作業，種種化益故。以一佛身，即是",
    "T17n0839_002:0907c15": "一切諸佛身。一切諸佛身，即是一佛身。所有作",
    "T17n0839_002:0907c16": "業亦皆共一，所謂無分別相，不念彼此，平等",
    "T17n0839_002:0907c17": "無二。以依一法性而有作業，同自然化，體無",
    "T17n0839_002:0907c18": "別異故。如是諸佛法身，遍一切處，圓滿不動",
    "T17n0839_002:0907c19": "故，隨諸眾生死此生彼，恒為作依。譬如虛空，",
    "T17n0839_002:0907c20": "悉能容受一切色像種種形類，以一切色像",
    "T17n0839_002:0907c21": "種種形類，皆依虛空而有，建立生長。住虛空",
    "T17n0839_002:0907c22": "中，為虛空處所攝。以虛空為體，無有能出虛",
    "T17n0839_002:0907c23": "空界分者。當知色像之中，虛空之界不可毀",
    "T17n0839_002:0907c24": "滅。色像終壞時，還歸虛空。而虛空本界，無增",
    "T17n0839_002:0907c25": "無減，不動不變。諸佛法身，亦復如是，悉能容",
    "T17n0839_002:0907c26": "受一切眾生種種果報。以一切眾生種種果",
    "T17n0839_002:0907c27": "報，皆依諸佛法身而有建立生長。住法身中，",
    "T17n0839_002:0907c28": "為法身處所攝。以法身為體，無有能出法身",
    "T17n0839_002:0907c29": "界分者。[0907c29] 「當知一切眾生身中，諸佛法身亦不",
    "T17n0839_002:0908a01": "可毀滅。若煩惱斷壞時，還歸法身。而法身本",
    "T17n0839_002:0908a02": "界，無增無減，不動不變。但從無始世來，與無",
    "T17n0839_002:0908a03": "明心俱，癡闇因緣熏習力故，現妄境界。以依",
    "T17n0839_002:0908a04": "妄境界熏習因緣故，起妄想相應心，計我、我",
    "T17n0839_002:0908a05": "所，造集諸業，受生死苦，說彼法身名為眾",
    "T17n0839_002:0908a06": "生。若如是眾生中，法身熏習而有力者，煩惱",
    "T17n0839_002:0908a07": "漸薄，能厭世間，求涅槃道，信歸一實，修六波",
    "T17n0839_002:0908a08": "羅蜜等一切菩提分法，名為菩薩。若如是",
    "T17n0839_002:0908a09": "菩薩中，修行一切善法滿足，究竟得離無明睡",
    "T17n0839_002:0908a10": "者，轉名為佛。當知如是眾生、菩薩、佛等，但依",
    "T17n0839_002:0908a11": "世間假名言說，故有差別。而法身之體，畢竟",
    "T17n0839_002:0908a12": "平等，無有異相。[0908a12] 「善男子！是名略說一實境界",
    "T17n0839_002:0908a13": "義。若欲依一實境界修信解者，應當學習二",
    "T17n0839_002:0908a14": "種觀道。何等為二？一者唯心識觀，二者真如",
    "T17n0839_002:0908a15": "實觀。學唯心識觀者，所謂於一切時一切處，",
    "T17n0839_002:0908a16": "隨身口意所有作業，悉當觀察，知唯是心。乃",
    "T17n0839_002:0908a17": "至一切境界，若心住念，皆當察知，勿令使心",
    "T17n0839_002:0908a18": "無記攀緣，不自覺知。於念念間，悉應觀察。隨",
    "T17n0839_002:0908a19": "心有所緣念，還當使心隨逐彼念，令心自知。",
    "T17n0839_002:0908a20": "知己內心自生想念，非一切境界有念有分別",
    "T17n0839_002:0908a21": "也。所謂內心自生長短、好惡、是非、得失、衰利、",
    "T17n0839_002:0908a22": "有無等見，無量諸想。而一切境界，未曾有想，起",
    "T17n0839_002:0908a23": "於分別。[0908a23] 「當知一切境界自無分別想故，即自",
    "T17n0839_002:0908a24": "非長非短、非好非惡，乃至非有非無，離一切相。",
    "T17n0839_002:0908a25": "如是觀察，一切法唯心想生。若使離心，則無",
    "T17n0839_002:0908a26": "一法一想而能自見有差別也。常應如是守",
    "T17n0839_002:0908a27": "記內心，知唯妄念，無實境界，勿令休廢。是名",
    "T17n0839_002:0908a28": "修學唯心識觀。若心無記，不知自心念者，即",
    "T17n0839_002:0908a29": "謂有前境界，不名唯心識觀。[0908a29] 「又守記內心者，",
    "T17n0839_002:0908b01": "則知貪想、瞋想，及愚癡、邪見想。知善、知不善、",
    "T17n0839_002:0908b02": "知無記，知心勞慮種種諸苦。若於坐時，隨心",
    "T17n0839_002:0908b03": "所緣，念念觀知唯心生滅。譬如水流燈炎，無",
    "T17n0839_002:0908b04": "暫時住。從是當得色寂三昧。[0908b04] 「得此三昧已，次",
    "T17n0839_002:0908b05": "應學習信奢摩他觀心，及信毗婆舍那觀心。",
    "T17n0839_002:0908b06": "習信奢摩他觀心者，思惟內心不可見相，圓",
    "T17n0839_002:0908b07": "滿不動，無來無去，本性不生，離分別故。習信",
    "T17n0839_002:0908b08": "毗婆舍那觀心者，想見內外色，隨心生，隨心",
    "T17n0839_002:0908b09": "滅。乃至習想見佛色身，亦復如是。隨心生，隨",
    "T17n0839_002:0908b10": "心滅，如幻如化，如水中月，如鏡中像。非心不",
    "T17n0839_002:0908b11": "離心，非來非不來，非去非不去，非生非不生，",
    "T17n0839_002:0908b12": "非作非不作。[0908b12] 「善男子！若能習信此二觀心者，",
    "T17n0839_002:0908b13": "速得趣會一乘之道。當知如是唯心識觀，名",
    "T17n0839_002:0908b14": "為最上智慧之門。所謂能令其心猛利，長信",
    "T17n0839_002:0908b15": "解力，疾入空義，得發無上大菩提心故。若學",
    "T17n0839_002:0908b16": "習真如實觀者，思惟心性無生無滅，不住見",
    "T17n0839_002:0908b17": "聞覺知，永離一切分別之想。漸漸能過空處、",
    "T17n0839_002:0908b18": "識處、無少處、非想非非想處等定境界相，得",
    "T17n0839_002:0908b19": "相似空三昧。得相似空三昧時，識想受行&#x9E81;",
    "T17n0839_002:0908b20": "分別相不現在前。從此修學，為善知識大慈",
    "T17n0839_002:0908b21": "悲者守護長養，是故離諸障礙，勤修不廢，展",
    "T17n0839_002:0908b22": "轉能入心寂三昧。得是三昧已，即復能入一",
    "T17n0839_002:0908b23": "行三昧。入是一行三昧已，見佛無數，發深廣",
    "T17n0839_002:0908b24": "行心，住堅信位。所謂於奢摩他、毗婆舍那二",
    "T17n0839_002:0908b25": "種觀道，決定信解，能決定向。隨所修學世間",
    "T17n0839_002:0908b26": "諸禪三昧之業，無所樂著。乃至遍修一切善",
    "T17n0839_002:0908b27": "根菩提分法，於生死中無所怯畏，不樂二乘。",
    "T17n0839_002:0908b28": "以依能習向二觀心最妙巧便，眾智所依，行",
    "T17n0839_002:0908b29": "根本故。[0908b29] 「復次，修學如上信解者，人有二種。",
    "T17n0839_002:0908c01": "何等為二？一者利根，二者鈍根。其利根者，先",
    "T17n0839_002:0908c02": "已能知一切外諸境界，唯心所作，虛誑不實，如",
    "T17n0839_002:0908c03": "夢如幻等，決定無有疑慮。陰蓋輕微，散亂心",
    "T17n0839_002:0908c04": "少。如是等人，即應學習真如實觀。其鈍根者，",
    "T17n0839_002:0908c05": "先未能知一切外諸境界，悉唯是心，虛誑不實",
    "T17n0839_002:0908c06": "故，染著情厚，蓋障數起，心難調伏，應當先學",
    "T17n0839_002:0908c07": "唯心識觀。[0908c07] 「若人雖學如是信解，而善根業薄，",
    "T17n0839_002:0908c08": "未能進趣。諸惡煩惱，不得漸伏。其心疑怯，畏",
    "T17n0839_002:0908c09": "墮三惡道，生八難處。畏不常值佛菩薩等，不",
    "T17n0839_002:0908c10": "得供養聽受正法。畏菩提信難可成就。有如",
    "T17n0839_002:0908c11": "此疑怖及種種障礙等者，應於一切時一切",
    "T17n0839_002:0908c12": "處，常勤誦念我之名字。若得一心，善根增長，",
    "T17n0839_002:0908c13": "其意猛利，當觀我法身，及一切諸佛法身，與",
    "T17n0839_002:0908c14": "己自身，體性平等，無二無別，不生不滅，常樂",
    "T17n0839_002:0908c15": "我淨，功德圓滿，是可歸依。[0908c15] 「又復觀察己身心",
    "T17n0839_002:0908c16": "相，無常、苦、無我、不淨，如幻如化，是可厭離。若",
    "T17n0839_002:0908c17": "能修學如是觀者，速得增長淨信之心，所有",
    "T17n0839_002:0908c18": "諸障，漸漸損減。何以故？此人名為學習聞我",
    "T17n0839_002:0908c19": "名者，亦能學習聞十方諸佛名者；名為學至",
    "T17n0839_002:0908c20": "心禮拜供養我者，亦能學至心禮拜供養十",
    "T17n0839_002:0908c21": "方諸佛者；名為學聞大乘深經者；名為學執",
    "T17n0839_002:0908c22": "持書寫供養恭敬大乘深經者；名為學受持",
    "T17n0839_002:0908c23": "讀誦大乘深經者；名為學遠離邪見，於深正",
    "T17n0839_002:0908c24": "義中不墮謗者；名為於究竟甚深第一實義",
    "T17n0839_002:0908c25": "中學信解者；名為能除諸罪障者；名為當得",
    "T17n0839_002:0908c26": "無量功德聚者。此人捨身，終不墮惡道、八難",
    "T17n0839_002:0908c27": "之處，還聞正法，習信修行，亦能隨願往生他",
    "T17n0839_002:0908c28": "方淨佛國土。[0908c28] 「復次，若人欲生他方現在淨佛國",
    "T17n0839_002:0908c29": "者，應當隨彼世界佛之名字，專意誦念，一心",
    "T17n0839_002:0909a01": "不亂。如上觀察者，決定得生彼佛淨國，善根",
    "T17n0839_002:0909a02": "增長，速獲不退。當知如上一心係念思惟諸",
    "T17n0839_002:0909a03": "佛平等法身，一切善根中，其業最勝。所謂勤",
    "T17n0839_002:0909a04": "修習者，漸漸能向一行三昧。若到一行三昧",
    "T17n0839_002:0909a05": "者，則成廣大微妙行心，名得相似無生法忍。",
    "T17n0839_002:0909a06": "以能得聞我名字故，亦能得聞十方諸佛名",
    "T17n0839_002:0909a07": "字故；以能至心禮拜供養我故，亦能至心禮",
    "T17n0839_002:0909a08": "拜供養十方諸佛故。以能得聞大乘深經故，",
    "T17n0839_002:0909a09": "能執持書寫供養恭敬大乘深經故，能受持",
    "T17n0839_002:0909a10": "讀誦大乘深經故。能於究竟甚深第一實義",
    "T17n0839_002:0909a11": "中不生怖畏，遠離誹謗，得正見心，能信解故。",
    "T17n0839_002:0909a12": "決定除滅諸罪障故，現證無量功德聚故。所",
    "T17n0839_002:0909a13": "以者何？謂無分別菩提心，寂靜智現，起發方",
    "T17n0839_002:0909a14": "便業，種種願行故。能聞我名者，謂得決定信",
    "T17n0839_002:0909a15": "利益行故。乃至一切所能者，皆得不退一乘",
    "T17n0839_002:0909a16": "因故。若雜亂垢心，雖復稱誦我之名字，而",
    "T17n0839_002:0909a17": "不名為聞。以不能生決定信解，但獲世間善",
    "T17n0839_002:0909a18": "報，不得廣大深妙利益。如是雜亂垢心，隨其",
    "T17n0839_002:0909a19": "所修一切諸善，皆不能得深大利益。[0909a19] 「善男子！",
    "T17n0839_002:0909a20": "當知如上勤心修學無相禪者，不久能獲深",
    "T17n0839_002:0909a21": "大利益，漸次作佛。[0909a21] 「深大利益者，所謂得入堅",
    "T17n0839_002:0909a22": "信之位，成就信忍故。入堅法位，成就順忍",
    "T17n0839_002:0909a23": "故。入正真位，成就無生忍故。又成就信忍者，",
    "T17n0839_002:0909a24": "能作如來種性故。成就順忍者，能解如來行",
    "T17n0839_002:0909a25": "故。成就無生忍者，得如來業故。[0909a25] 「漸次作佛者，",
    "T17n0839_002:0909a26": "略說有四種。何等為四？一者，信滿法故作佛。",
    "T17n0839_002:0909a27": "所謂依種性地，決定信諸法不生不滅，清淨平",
    "T17n0839_002:0909a28": "等，無可願求故。二者，解滿法故作佛。所謂",
    "T17n0839_002:0909a29": "依解行地，深解法性，知如來業無造無作，於生",
    "T17n0839_002:0909b01": "死涅槃不起二想，心無所怖故。三者，證滿法",
    "T17n0839_002:0909b02": "故作佛。所謂依淨心地，以得無分別寂靜法",
    "T17n0839_002:0909b03": "智，及不思議自然之業，無求想故。四者，一切",
    "T17n0839_002:0909b04": "功德行滿足故作佛。所謂依究竟菩薩地，能",
    "T17n0839_002:0909b05": "除一切諸障，無明夢盡故。[0909b05] 「復次，當知，若修學",
    "T17n0839_002:0909b06": "世間有相禪者，有三種。何等為三？一者，無方",
    "T17n0839_002:0909b07": "便信解力故，貪受諸禪三昧功德而生憍慢，",
    "T17n0839_002:0909b08": "為禪所縛，退求世間。二者，無方便信解力故，",
    "T17n0839_002:0909b09": "依禪發起偏厭離行，怖怯生死，退墮二乘。三",
    "T17n0839_002:0909b10": "者，有方便信解力，所謂依止一實境界，習近",
    "T17n0839_002:0909b11": "奢摩他、毗婆舍那二種觀道故，能信解一切",
    "T17n0839_002:0909b12": "法唯心想生，如夢如幻等。雖獲世間諸禪功",
    "T17n0839_002:0909b13": "德，而不堅著，不復退求三有之果。又信知生",
    "T17n0839_002:0909b14": "死即涅槃故，亦不怖怯，退求二乘。[0909b14] 「如是修學",
    "T17n0839_002:0909b15": "一切諸禪三昧法者，當知有十種次第相門，",
    "T17n0839_002:0909b16": "具足攝取禪定之業，能令學者成就相應，不",
    "T17n0839_002:0909b17": "錯不謬。何等為十？一者，攝念方便相。二者，欲",
    "T17n0839_002:0909b18": "住境界相。三者，初住境界，分明了了知出、知",
    "T17n0839_002:0909b19": "入相。四者，善住境界得堅固相。五者，所作思",
    "T17n0839_002:0909b20": "惟，方便勇猛，轉求進趣相。六者，漸得調順，稱",
    "T17n0839_002:0909b21": "心喜樂，除疑信解，自安慰相。七者，剋獲勝進，",
    "T17n0839_002:0909b22": "意所專者，少分相應，覺知利益相。八者，轉修",
    "T17n0839_002:0909b23": "增明，所習堅固，得勝功德，對治成就相；九者，",
    "T17n0839_002:0909b24": "隨心有所念作，外現功德，如意相應，不錯不",
    "T17n0839_002:0909b25": "謬相。十者，若更異修，依前所得而起方便，次",
    "T17n0839_002:0909b26": "第成就，出入隨心，超越自在相。是名十種次",
    "T17n0839_002:0909b27": "第相門，攝修禪定之業。」",
    "T17n0839_002:0909b28": "[0909b28] 爾時，堅淨信菩薩摩訶薩問地藏菩薩摩訶薩",
    "T17n0839_002:0909b29": "言：「汝云何巧說深法，能令眾生得離怯弱？」[0909b29] 地",
    "T17n0839_002:0909c01": "藏菩薩摩訶薩言：「善男子！當知初學發意，求",
    "T17n0839_002:0909c02": "向大乘，未得信心者，於無上道甚深之法，喜",
    "T17n0839_002:0909c03": "生疑怯。我常以方便，宣顯實義而安慰之，",
    "T17n0839_002:0909c04": "令離怯弱，是故號我為善安慰說者。云何",
    "T17n0839_002:0909c05": "安慰？所謂鈍根小心眾生，聞無上道最勝最",
    "T17n0839_002:0909c06": "妙，意雖貪樂，發心願向。而復思念求無上道",
    "T17n0839_002:0909c07": "者，要須積功廣極，難行苦行，自度度他，劫數",
    "T17n0839_002:0909c08": "長遠，於生死中久受勤苦，方乃得獲。以是之",
    "T17n0839_002:0909c09": "故，心生怯弱。我即為說真實之義，所謂一切",
    "T17n0839_002:0909c10": "諸法，本性自空，畢竟無我，無作無受，無自無",
    "T17n0839_002:0909c11": "他，無行無到，無有方所，亦無過去現在、未來。",
    "T17n0839_002:0909c12": "乃至為說十八空等，無有生死、涅槃一切諸",
    "T17n0839_002:0909c13": "法定實之相而可得者。又復為說一切諸法",
    "T17n0839_002:0909c14": "如幻如化，如水中月，如鏡中像，如乾闥婆城，如",
    "T17n0839_002:0909c15": "空谷響，如陽焰，如泡，如露，如燈，如目[目*壹]，如夢，",
    "T17n0839_002:0909c16": "如電，如雲。煩惱生死，性甚微弱，易可令滅。又",
    "T17n0839_002:0909c17": "煩惱生死，畢竟無體，求不可得。本來不生，實",
    "T17n0839_002:0909c18": "更無滅。自性寂靜，即是涅槃。如此所說，能破",
    "T17n0839_002:0909c19": "一切諸見，損自身心執著想故，得離怯弱。[0909c19] 「復",
    "T17n0839_002:0909c20": "有眾生，不解如來言說旨意故而生怯弱。當",
    "T17n0839_002:0909c21": "知如來言說旨意者，所謂如來見彼一實境界",
    "T17n0839_002:0909c22": "故，究竟得離生老病死眾惡之法，證彼法身",
    "T17n0839_002:0909c23": "常恒清涼不變異等無量功德聚。復能了了",
    "T17n0839_002:0909c24": "見一切眾生身中，皆有如是真實微妙清淨功",
    "T17n0839_002:0909c25": "德，而為無明闇染之所覆障，長夜恒受生老",
    "T17n0839_002:0909c26": "病死無量眾苦。如來於此起大慈悲意，欲令",
    "T17n0839_002:0909c27": "一切眾生離於眾苦，同獲法身第一義樂。",
    "T17n0839_002:0909c28": "而彼法身，是無分別離念之法。唯有能滅虛妄",
    "T17n0839_002:0909c29": "識想不起念著，乃所應得。但一切眾生，常樂",
    "T17n0839_002:0910a01": "分別取著諸法，以顛倒妄想故而受生死。[0910a01] 「是",
    "T17n0839_002:0910a02": "故如來為欲令彼離於分別執著想故，說一切",
    "T17n0839_002:0910a03": "世間法，畢竟體空無所有。乃至一切出世間",
    "T17n0839_002:0910a04": "法，亦畢竟體空無所有。若廣說者，如十八空。",
    "T17n0839_002:0910a05": "如是顯示一切諸法，皆不離菩提體。菩提體",
    "T17n0839_002:0910a06": "者，非有、非無、非非有、非非無、非有無俱，非一、",
    "T17n0839_002:0910a07": "非異、非非一、非非異、非一異俱。乃至畢竟無",
    "T17n0839_002:0910a08": "有一相而可得者，以離一切相故。離一切相",
    "T17n0839_002:0910a09": "者，所謂不可依言說取。以菩提法中，無有受",
    "T17n0839_002:0910a10": "言說者，及無能言說者故。又不可依心念知。",
    "T17n0839_002:0910a11": "以菩提法中，無有能取、可取，無自無他，離分",
    "T17n0839_002:0910a12": "別想故。若有分別想者，則為虛偽，不名相應。",
    "T17n0839_002:0910a13": "[0910a13] 「如是等說，鈍根眾生不能解者，謂無上道如",
    "T17n0839_002:0910a14": "來法身但唯空法，一向畢竟而無所有，其心",
    "T17n0839_002:0910a15": "怯弱，畏墮無所得中。或生斷滅想，作增減見，",
    "T17n0839_002:0910a16": "轉起誹謗，自輕輕他。我即為說如來法身，自",
    "T17n0839_002:0910a17": "性不空，有真實體，具足無量清淨功業。從無",
    "T17n0839_002:0910a18": "始世來，自然圓滿，非修非作。乃至一切眾生",
    "T17n0839_002:0910a19": "身中，亦皆具足，不變不異，無增無減。如是等",
    "T17n0839_002:0910a20": "說，能除怯弱，是名安慰。[0910a20] 「又復，愚癡堅執眾生，",
    "T17n0839_002:0910a21": "聞如是等說亦生怯弱。以取如來法身本來",
    "T17n0839_002:0910a22": "滿足，非修非作相故，起無所得想而生怯",
    "T17n0839_002:0910a23": "弱，或計自然墮邪倒見。我即為說修行一切",
    "T17n0839_002:0910a24": "善法，增長滿足，生如來色身，得無量功德清淨",
    "T17n0839_002:0910a25": "果報。如此等說，令離怯弱，是為安慰。而我",
    "T17n0839_002:0910a26": "所說甚深之義，真實相應，無有諸過，以離",
    "T17n0839_002:0910a27": "相違說故。云何知離相違相？所謂如來法身",
    "T17n0839_002:0910a28": "中，雖復無有言說境界，離心想念，非空非不",
    "T17n0839_002:0910a29": "空。乃至無一切相，不可依言說示，而據世",
    "T17n0839_002:0910b01": "諦幻化因緣假名法中，相待相對，則可方便",
    "T17n0839_002:0910b02": "顯示而說。以彼法身性實無分別，離自相、離",
    "T17n0839_002:0910b03": "他相，無空、無不空，乃至遠離一切諸相故，說",
    "T17n0839_002:0910b04": "彼法體為畢竟空無所有。以離心分別，想念",
    "T17n0839_002:0910b05": "則盡，無一相而能自見自知為有，是故空義",
    "T17n0839_002:0910b06": "決定真實，相應不謬。",
    "T17n0839_002:0910b07": "[0910b07] 「復次，即彼空義中，以離分別妄想心念故，則",
    "T17n0839_002:0910b08": "盡畢竟無有一相而可空者，以唯有真實故，",
    "T17n0839_002:0910b09": "即為不空。所謂離識想故，無有一切虛偽之",
    "T17n0839_002:0910b10": "相，畢竟常恒，不變不異，以更無一相可壞可",
    "T17n0839_002:0910b11": "滅，離增減故。又彼無分別實體之處，從無始",
    "T17n0839_002:0910b12": "世來，具無量功德自然之業，成就相應，不離",
    "T17n0839_002:0910b13": "不脫故，說為不空。如是實體功德之聚，一切",
    "T17n0839_002:0910b14": "眾生雖復有之，但為無明曀覆障故而不知",
    "T17n0839_002:0910b15": "見，不能剋獲功德利益，與無莫異，說名未有。",
    "T17n0839_002:0910b16": "以不知見彼法體故，所有功德利益之業，非",
    "T17n0839_002:0910b17": "彼眾生所能受用，不名屬彼。唯依遍修一切",
    "T17n0839_002:0910b18": "善法，對治諸障，見彼法身，然後剋獲功德利",
    "T17n0839_002:0910b19": "益，是故說修一切善法，生如來色身、智身。[0910b19] 「善",
    "T17n0839_002:0910b20": "男子！如我所說甚深之義，決定真實，離相違",
    "T17n0839_002:0910b21": "過，當如是知。」[0910b21] 爾時，地藏菩薩摩訶薩說如此",
    "T17n0839_002:0910b22": "等殊勝方便深要法門時，有十萬億眾生，發",
    "T17n0839_002:0910b23": "阿耨多羅三藐三菩提心，住堅信位。復有九",
    "T17n0839_002:0910b24": "萬八千菩薩，得無生法忍。一切大眾各以天",
    "T17n0839_002:0910b25": "香花供養於佛，及供養地藏菩薩摩訶薩。[0910b25] 爾",
    "T17n0839_002:0910b26": "時，佛告諸大眾言：「汝等各各應當受持此法",
    "T17n0839_002:0910b27": "門，隨所住處，廣令流布。所以者何？如此法門，",
    "T17n0839_002:0910b28": "甚為難值，能大利益。若人得聞彼地藏菩薩",
    "T17n0839_002:0910b29": "摩訶薩名號，及信其所說者，當知是人速能",
    "T17n0839_002:0910c01": "得離一切所有諸障礙事，疾至無上道。」[0910c01] 於是",
    "T17n0839_002:0910c02": "大眾皆同發言：「我當受持，流布世間，不敢令",
    "T17n0839_002:0910c03": "忘。」[0910c03] 爾時，堅淨信菩薩摩訶薩白佛言：「世尊，如",
    "T17n0839_002:0910c04": "是所說六根聚修多羅中，名何法門？此法真",
    "T17n0839_002:0910c05": "要，我當受持，令未來世普皆得聞。」[0910c05] 佛告堅淨",
    "T17n0839_002:0910c06": "信菩薩摩訶薩言：「此法門名為『占察善惡業",
    "T17n0839_002:0910c07": "報』；亦名『消除諸障增長淨信』；亦名『開示求向",
    "T17n0839_002:0910c08": "大乘者進趣方便顯出甚深究竟實義』；亦名",
    "T17n0839_002:0910c09": "『善安慰說令離怯弱速入堅信決定法門』。依",
    "T17n0839_002:0910c10": "如是名義，汝當受持。」[0910c10] 佛說此法門名已，一切",
    "T17n0839_002:0910c11": "眾會，悉皆歡喜，信受奉行。"
}