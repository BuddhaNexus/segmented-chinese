{
    "X87n1634_001:0502c07": "金剛般若經靈驗傳目錄",
    "X87n1634_001:0502c09": "卷上",
    "X87n1634_001:0502c10": "五祖大師六祖大師明教大師",
    "X87n1634_001:0502c11": "中&#x5CEF;和尚瑞雪崖一溪",
    "X87n1634_001:0502c12": "田子中亭湖神蕭瑀",
    "X87n1634_001:0502c13": "趙文若趙文昌張政",
    "X87n1634_001:0502c14": "蒯武安陳惠妻杜之亮",
    "X87n1634_001:0502c15": "慕容文策王殷王翰",
    "X87n1634_001:0502c16": "張無是陸懷素王弘之",
    "X87n1634_001:0502c17": "龍興寺主陳哲豐州烽子",
    "X87n1634_001:0502c18": "張鎰李廷光陸康成",
    "X87n1634_001:0502c19": "薛嚴任自信&#x53DA;文昌",
    "X87n1634_001:0502c20": "劉逸淮孫咸僧智燈",
    "X87n1634_001:0502c21": "王氏左營伍伯宋衎",
    "X87n1634_001:0502c22": "李&#x8657;盧氏王宏",
    "X87n1634_001:0502c23": "卷中",
    "X87n1634_001:0502c24": "張嘉猷陳昭王忠幹",
    "X87n1634_001:0503a01": "王偁李元一魚萬盈",
    "X87n1634_001:0503a02": "于李回強伯達僧惟恭",
    "X87n1634_001:0503a03": "王沔張御史費子玉",
    "X87n1634_001:0503a04": "錢方義巴南宰元初",
    "X87n1634_001:0503a05": "宋義倫楊復恭弟董進朝",
    "X87n1634_001:0503a06": "康仲戚吳可久僧法正",
    "X87n1634_001:0503a07": "沙彌道蔭何老勾龍義",
    "X87n1634_001:0503a08": "趙安&#x5BD7;勉倪勤",
    "X87n1634_001:0503a09": "高涉張政皇甫恂",
    "X87n1634_001:0503a10": "蔡州行者販海容曹州濟陰縣精舍",
    "X87n1634_001:0503a11": "李思一李觀陳文達",
    "X87n1634_001:0503a12": "高紙竇德玄",
    "X87n1634_001:0503a13": "卷下",
    "X87n1634_001:0503a14": "李岡智藏李丘一",
    "X87n1634_001:0503a15": "于昶裴宣禮吳思玄",
    "X87n1634_001:0503a16": "薛少殷盧弁鉗耳含光",
    "X87n1634_001:0503a17": "王陀王令望何澋",
    "X87n1634_001:0503a18": "張玄素田氏李惟燕",
    "X87n1634_001:0503a19": "孫明三刀師宋參軍",
    "X87n1634_001:0503a20": "劉鴻漸釋祖南釋明勳",
    "X87n1634_001:0503a21": "房翥孤元軌壽昌禪師",
    "X87n1634_001:0503a22": "龔德莊周縉尼淨真",
    "X87n1634_001:0503a23": "王氏女黃婆孫大玕居士",
    "X87n1634_001:0503a24": "附錄",
    "X87n1634_001:0503b01": "[0503b01] 金剛般若經靈驗傳目錄(終)",
    "X87n1634_001:0503b04": "No. 1634",
    "X87n1634_001:0503b05": "金剛般若經靈驗傳卷上",
    "X87n1634_001:0503b07": "五祖大師",
    "X87n1634_001:0503b08": "[0503b08] 慧能嚴父本貫范陽。左降流于嶺南。作新州百姓。此",
    "X87n1634_001:0503b09": "身不幸。父又早亡。老母孤遺。移來南海。艱辛貧乏。於",
    "X87n1634_001:0503b10": "市賣柴。時有一客買柴。使令送至客店。客收去。慧能",
    "X87n1634_001:0503b11": "得錢&#x5374;出門外。見一客誦經。慧能一聞經語。心即開",
    "X87n1634_001:0503b12": "悟。遂問客誦何經。客曰金剛經。復問。從何所來。持此",
    "X87n1634_001:0503b13": "經典。客云。我從蘄州黃梅縣東禪寺來。其寺是五祖",
    "X87n1634_001:0503b14": "忍大師在彼主化。門人一千有餘。我到彼中禮拜聽",
    "X87n1634_001:0503b15": "受此經。大師常勸僧俗但持金剛經。即自見性直了",
    "X87n1634_001:0503b16": "成佛。",
    "X87n1634_001:0503b17": "六祖大師",
    "X87n1634_001:0503b18": "[0503b18] 次日。祖潛至碓坊。見能腰石舂米。語曰。求道之人為",
    "X87n1634_001:0503b19": "法忘軀。當如是乎。乃問曰米熟也未。慧能曰。米熟久",
    "X87n1634_001:0503b20": "矣。猶欠篩在。祖以杖擊碓三下而去。慧能即會祖意。",
    "X87n1634_001:0503b21": "三鼓入室。祖以袈裟遮圍不令人見。為說金剛經。至",
    "X87n1634_001:0503b22": "應無所住而生其心。慧能言下大悟。一切萬法不離",
    "X87n1634_001:0503b23": "自性。遂啟祖言。何期自性本自清淨。何期自性本不",
    "X87n1634_001:0503b24": "生滅。何期自性本自具足。何期自性本無動搖。何期",
    "X87n1634_001:0503c01": "自性能生萬法。祖知悟本性。謂慧能曰。不識本心。學",
    "X87n1634_001:0503c02": "法無益。若識自本心。見自本性。即名丈夫．天人師．佛",
    "X87n1634_001:0503c03": "(并出法寶壇經)。",
    "X87n1634_001:0503c04": "明教大師",
    "X87n1634_001:0503c05": "[0503c05] 嵩明教。初自洞山游康山。託&#x8FF9;開先法席。主者以其",
    "X87n1634_001:0503c06": "佳少年銳於文學。命掌書記。明教笑曰。我豈為汝一",
    "X87n1634_001:0503c07": "盃薑杏湯耶。因去之。居杭之西湖三十年。閉關不妄",
    "X87n1634_001:0503c08": "交。嘉祐中以所譔輔教編．定祖圖．正宗記詣闕上之",
    "X87n1634_001:0503c09": "翰林王公素。時權開封。為表薦於朝。 仁宗皇帝加",
    "X87n1634_001:0503c10": "嘆久之。下其書於中書宰相韓公．參政歐公。閱其文",
    "X87n1634_001:0503c11": "大驚。譽於朝士大夫。書竟賜入藏。明教名遂聞天下。",
    "X87n1634_001:0503c12": "晚移居靈隱之北永安蘭若。清旦誦金剛般若經不",
    "X87n1634_001:0503c13": "輟音。齋罷讀書。賓客至則清談不及世事。&#x751E;曰。客去",
    "X87n1634_001:0503c14": "清談少。年高白髮饒。夜分誦觀世音名號滿十萬聲",
    "X87n1634_001:0503c15": "則就寢。其苦硬清約之風足以追配鍾山僧遠。予&#x751E;",
    "X87n1634_001:0503c16": "見其手書與月禪師曰。數年來欲製紙被一&#x98DC;以禦",
    "X87n1634_001:0503c17": "苦寒。今幸已成之。想聞之大笑也。臨終安坐微笑索",
    "X87n1634_001:0503c18": "筆作偈曰。後夜月初明。予將獨自行。不學大梅老。猶",
    "X87n1634_001:0503c19": "貪鼯鼠聲。既化。火浴之。頂骨眼睛齒舌耳毫男根數",
    "X87n1634_001:0503c20": "珠皆不壞。如世尊言。比丘生身不壞。發無垢智光者。",
    "X87n1634_001:0503c21": "善根功德之力。如來知見之力。故行住坐臥須內外",
    "X87n1634_001:0503c22": "清淨。師得法於洞山聰禪師。而宗派圖系於德山遠",
    "X87n1634_001:0503c23": "公法嗣之列。誤矣(洪覺範林間錄)。",
    "X87n1634_001:0503c24": "中&#x5CEF;和尚",
    "X87n1634_001:0504a01": "[0504a01] 中&#x5CEF;和尚。杭州人。既投師祝髮受具。決志參究。不到",
    "X87n1634_001:0504a02": "古人堂奧不已。時高&#x5CEF;和尚負仰山雪嚴左券。居天",
    "X87n1634_001:0504a03": "目師子岩。立死關。誓不接衲。一見師大喜。授以話頭。",
    "X87n1634_001:0504a04": "師勵精咨決。因誦金剛經至荷擔如來阿耨多羅三",
    "X87n1634_001:0504a05": "藐三菩提處。恍然徹悟。自是惠辨無礙。上至君王宰",
    "X87n1634_001:0504a06": "輔。下至三教俊英。莫不傾誠問道。所著書及語錄若",
    "X87n1634_001:0504a07": "干卷。弟子則天如&#x5FA7;集奏入大藏。追贈普應國師之",
    "X87n1634_001:0504a08": "號。師形模魁碩。稍俯首則氣喘。常平目安坐。凡請求",
    "X87n1634_001:0504a09": "法語。以兩頭陀扛紙信筆書之(出山庵雜錄)。",
    "X87n1634_001:0504a10": "瑞雪崖",
    "X87n1634_001:0504a11": "[0504a11] 瑞雪崖者。黃巖人也。幼得度于秋江湛公。居新城山",
    "X87n1634_001:0504a12": "留慶院。持律嚴謹。日課金剛般若經。尤善瑜珈法事。",
    "X87n1634_001:0504a13": "赴道俗請必盡恭恪。而施利則不較厚薄。或絕無亦",
    "X87n1634_001:0504a14": "不經意。迨其再請赴之如初。洪武辛亥夏五月。得微",
    "X87n1634_001:0504a15": "疾。索湯沐浴更衣書偈。趺坐而逝。闍維火星雜毫光",
    "X87n1634_001:0504a16": "迸散。絕無煙燄。獲堅固子甚多。壽八十三(出山庵雜錄)。",
    "X87n1634_001:0504a17": "一溪",
    "X87n1634_001:0504a18": "[0504a18] 徑山耆舊。諱清泚。號一溪。壯年不守戒律。飲啖無所",
    "X87n1634_001:0504a19": "擇。至中年自念人生於世壽命能幾何。一旦無常殺",
    "X87n1634_001:0504a20": "鬼到。將何排遣。遂盡斂所積衣資。就普慶寺東建觀",
    "X87n1634_001:0504a21": "音堂一所。修白淨業。祈生淨土。越數載。手書金剛般",
    "X87n1634_001:0504a22": "若經至三千大千世界處。握筆正身安坐而化。至正",
    "X87n1634_001:0504a23": "丁酉&#x732B;獠燒劫普慶及居民房室。獨觀音堂巋然獨",
    "X87n1634_001:0504a24": "存。佛說善惡報應如影響。渠不信夫(出山庵雜錄)。",
    "X87n1634_001:0504b01": "田子中",
    "X87n1634_001:0504b02": "[0504b02] 洪武庚戌冬。奉化田子中訪余太白同居者久。余偶",
    "X87n1634_001:0504b03": "言。金剛般若經閻羅王界稱為功德經。故世人薦亡",
    "X87n1634_001:0504b04": "者多讀之。子中誓終身受持。一日值其母諱日。發心",
    "X87n1634_001:0504b05": "誦此經百過以薦。晨起坐松榻上方誦至九遍。見鬼",
    "X87n1634_001:0504b06": "卒枷杻一老媼跪榻前。髮離披覆面。熟視之乃亡母",
    "X87n1634_001:0504b07": "也。子中倉卒不知所為。須臾引去。若將脫枷者。於是",
    "X87n1634_001:0504b08": "子中大泣。恨不即時輟經與母相勞問。余謂。此經功",
    "X87n1634_001:0504b09": "德之大不可云喻。若子中發心持誦即冥感陰界。俾",
    "X87n1634_001:0504b10": "母子兩得相見以釋其苦。嗚呼偉哉(出山庵雜錄)。",
    "X87n1634_001:0504b11": "亭湖神",
    "X87n1634_001:0504b12": "[0504b12] 晉楊州江畔有亭湖神。嚴峻甚惡。于時有一客僧婆",
    "X87n1634_001:0504b13": "羅門名曰法藏。善能持&#x546A;辟諸邪毒。&#x7ADD;皆有驗。別有",
    "X87n1634_001:0504b14": "小僧就藏學&#x546A;經於數年。學業成就。亦能降伏諸邪",
    "X87n1634_001:0504b15": "毒惡。故詣亭湖神廟止宿。誦&#x546A;伏神。其夜見神。遂致",
    "X87n1634_001:0504b16": "殞命。藏師聞弟子誦&#x546A;致死。懷忿自來。夜到神廟瞋",
    "X87n1634_001:0504b17": "意誦&#x546A;。神來出見。自亦致死。同寺有僧。每恒受持般",
    "X87n1634_001:0504b18": "若。聞師徒並亡。遂來神所。於廟夜誦金剛般若。至夜",
    "X87n1634_001:0504b19": "半中。聞有風聲極大。迅速之間見有一物。其形偉大",
    "X87n1634_001:0504b20": "壅聳驚人。奇特可畏。口齒長利。眼光如電。種種神變",
    "X87n1634_001:0504b21": "不可具述。經師端坐正念誦經。剎那匪懈。情無怯怕",
    "X87n1634_001:0504b22": "都不憂懼。神見形泰。攝諸威勢來至師前。右膝著地",
    "X87n1634_001:0504b23": "合掌恭敬聽經訖。師問神曰。檀越是何神靈。初來猛",
    "X87n1634_001:0504b24": "峻後乃容豫。神答云。弟子惡業報得如是。是此湖神。",
    "X87n1634_001:0504c01": "然甚信敬。經師又問。若神信敬。何意前二師&#x7ADD;皆打",
    "X87n1634_001:0504c02": "死。答云。前二師死者。為不能受持大乘經典。瞋心誦",
    "X87n1634_001:0504c03": "&#x546A;。見弟子來。逆前放罵。專誦惡語欲降弟子。弟子不",
    "X87n1634_001:0504c04": "伏。于時二僧見弟子形惡。自然怖死。亦非弟子故殺",
    "X87n1634_001:0504c05": "二僧。在近道俗見前二僧被殺。謂經師亦死。相率往",
    "X87n1634_001:0504c06": "看。且見平安容儀歡泰。時人甚&#x6060;。競共問由。具答前",
    "X87n1634_001:0504c07": "意。寔因般若威力聖教不&#x8657;。諸人因此發心受持般",
    "X87n1634_001:0504c08": "若者眾(出侯君素集)。",
    "X87n1634_001:0504c09": "蕭瑀",
    "X87n1634_001:0504c10": "[0504c10] 蕭瑀。梁武帝玄孫。梁王巋之子。梁滅入隋。仕至中書",
    "X87n1634_001:0504c11": "令。封安國公。女煬帝皇后。篤信佛法。常持金剛經。議",
    "X87n1634_001:0504c12": "伐高麗不合旨。上大怒。與賀若弼．高[彔*頁]同禁。欲寘於",
    "X87n1634_001:0504c13": "法。瑀就其所八日念金剛經七百遍。明日桎梏忽自",
    "X87n1634_001:0504c14": "脫。守者失色。復為著。至殿前。獨宥瑀。二人即重罰。因",
    "X87n1634_001:0504c15": "著般若經靈驗一十八條。乃造寶塔貯經。檀香為之。",
    "X87n1634_001:0504c16": "高三尺。感一&#x936E;石像忽在庭中。奉安塔中。獲舍利百",
    "X87n1634_001:0504c17": "粒。貞觀十一年見普賢菩薩冉冉向西而去(出報應記)。",
    "X87n1634_001:0504c18": "趙文若",
    "X87n1634_001:0504c19": "[0504c19] 隋大業中雍州長安縣人趙文若。死經七日。家人大",
    "X87n1634_001:0504c20": "殮。將欲入棺。乃縮一&#x811A;。家人懼怕不敢入棺。文若得",
    "X87n1634_001:0504c21": "活。眷屬喜問所由。文若云。初有人引至王所。王問汝",
    "X87n1634_001:0504c22": "生存之時作何福業。文若答王。受持金剛般若經。王",
    "X87n1634_001:0504c23": "歎云。善哉。此福第一。汝雖福善。且將示汝其受罪之",
    "X87n1634_001:0504c24": "處。令一人引文若北行十步至一牆孔。令文若入。隔",
    "X87n1634_001:0505a01": "牆有人引手從孔中捉文若頭引出。極大辛苦得度",
    "X87n1634_001:0505a02": "牆外。見大地獄鑊湯苦具。罪人受苦不可具述。乃有",
    "X87n1634_001:0505a03": "眾多&#x732A;羊&#x9DC4;鴨之屬競來從文若債命。文若云。吾不",
    "X87n1634_001:0505a04": "食汝身。何故見逼。諸畜生云。汝往時某處食我頭&#x811A;",
    "X87n1634_001:0505a05": "四肢。節節分張。人各飲噉。何諱之。文若一心念佛。深",
    "X87n1634_001:0505a06": "悔諸罪。不出餘言。求為修福報謝。諸畜各散。使人將",
    "X87n1634_001:0505a07": "文若&#x5374;至王所。王付一&#x6900;釘令文若食之。并用五釘",
    "X87n1634_001:0505a08": "釘文若頭頂及手足。然後放迴。文若得蘇。具說此事。",
    "X87n1634_001:0505a09": "然患頭痛及手足。久後修福。痛漸得差。後爾已來精",
    "X87n1634_001:0505a10": "勤誦持金剛般若。不敢遺漏寸陰。但見道俗親&#x758E;並",
    "X87n1634_001:0505a11": "勸受持。後因使至一驛廳上暫時偃息。於時夢見一",
    "X87n1634_001:0505a12": "青衣婦女急來乞命。文若驚寤。即喚驛長問曰。汝為",
    "X87n1634_001:0505a13": "吾欲殺生不。驛長答云。實為公欲殺一小羊。文若問",
    "X87n1634_001:0505a14": "云其羊作何色。答云是青牸羊。文若報云。汝急放&#x5374;。",
    "X87n1634_001:0505a15": "吾與價值贖取放之。良由般若威力冥資感應也(出",
    "X87n1634_001:0505a16": "冥祥記)。",
    "X87n1634_001:0505a17": "趙文昌",
    "X87n1634_001:0505a18": "[0505a18] 隋開皇十一年太府寺丞趙文昌忽暴卒。唯心上微",
    "X87n1634_001:0505a19": "煖。家人不敢斂。後復活。說云。吾初死。有人引至閻羅",
    "X87n1634_001:0505a20": "王所。王問曰。汝一生已來作何福業。昌答云。家貧無",
    "X87n1634_001:0505a21": "力可營功德。唯專心持誦金剛般若經。王聞語合掌",
    "X87n1634_001:0505a22": "低首讚言善哉。汝既持般若。功德甚大。王即使人引",
    "X87n1634_001:0505a23": "文昌向經藏內取金剛般若經。文昌向西行五六里。",
    "X87n1634_001:0505a24": "見數十間屋甚華麗。其中經典遍滿。金軸寶帙莊飾",
    "X87n1634_001:0505b01": "精好。文昌合掌閉目。信手抽取一卷。開看乃是金剛",
    "X87n1634_001:0505b02": "般若。文昌捧至王所。令一人執卷在西。文昌東立。面",
    "X87n1634_001:0505b03": "經讀誦一字不遺。王大歡喜。即放昌還家。令引文昌",
    "X87n1634_001:0505b04": "從南門出。至門首見周武帝在門側房內。著三重鉗",
    "X87n1634_001:0505b05": "&#x93BB;喚昌云。汝是我本國人。暫來至此。要與汝語。文昌",
    "X87n1634_001:0505b06": "即拜之。帝曰汝識我否。文昌答云。臣昔宿衛陛下。武",
    "X87n1634_001:0505b07": "帝云。卿既是我舊臣。今還家為吾向隋皇帝說吾諸",
    "X87n1634_001:0505b08": "罪。並欲辨了。唯滅佛法罪重未可得免。望與吾營少",
    "X87n1634_001:0505b09": "功德。冀茲福祐得離地獄。昌受辭而行。及出南門。見",
    "X87n1634_001:0505b10": "一大糞坑中有人頭髮上出。昌問之引人。答云此是",
    "X87n1634_001:0505b11": "秦將白起寄禁於此。罪尤未了。昌至家得活。遂以其",
    "X87n1634_001:0505b12": "事上奏。帝令天下出口錢為周武帝轉金剛般若經。",
    "X87n1634_001:0505b13": "設大供三日。仍錄事將入於隋史(出太平廣記)。",
    "X87n1634_001:0505b14": "張政",
    "X87n1634_001:0505b15": "[0505b15] 張政。&#x536D;州人。唐開成三年七月十五日暴亡。初見四",
    "X87n1634_001:0505b16": "人來捉。行半日至大江。甚&#x6FF6;度。深三尺許。細看盡是",
    "X87n1634_001:0505b17": "膿血。便小聲念金剛經。使者色變。入城見胡僧。長八",
    "X87n1634_001:0505b18": "尺餘。罵使者曰。何不依帖。亂捉平人。盡皆驚拜。及領",
    "X87n1634_001:0505b19": "見王。僧與對坐曰。張政是某本宗弟子。被妄領來。王",
    "X87n1634_001:0505b20": "曰待略勘。問生色怒。王判放去。見使者四人皆著大",
    "X87n1634_001:0505b21": "枷。僧自領政出城。不見所渡之水。僧曰。吾是汝所宗",
    "X87n1634_001:0505b22": "和尚。汝識我否。我是須菩提。乃知是持經之力。再三",
    "X87n1634_001:0505b23": "拜禮。僧曰弟子合眼。僧以杖一擊。不覺失聲乃活。死",
    "X87n1634_001:0505b24": "已三百。唯心上煖(出報應記)。",
    "X87n1634_001:0505c01": "蒯武安",
    "X87n1634_001:0505c02": "[0505c02] 隋蒯武安。蔡州人。有巨力。善弓矢。常射大蟲。會嵩山",
    "X87n1634_001:0505c03": "南為暴甚。往射之。漸至深山。忽有異物如野人。手開",
    "X87n1634_001:0505c04": "大蟲皮&#x5190;武安身上。因推落澗下。及起已為大蟲矣。",
    "X87n1634_001:0505c05": "惶怖震駭。莫知所為。忽聞鐘聲。知是僧居。往求救。果",
    "X87n1634_001:0505c06": "見一僧念金剛經。即閉目俯伏。其僧以手摩頭。忽爆",
    "X87n1634_001:0505c07": "作巨聲。頭已破矣。武安乃從中出。即具述前事。又撫",
    "X87n1634_001:0505c08": "其背。隨手而開。既出全身。衣服盡在。有少大蟲毛。蓋",
    "X87n1634_001:0505c09": "先灸瘡之所粘也。從此遂出家。專持金剛經(出報應記)。",
    "X87n1634_001:0505c10": "陳惠妻",
    "X87n1634_001:0505c11": "[0505c11] 唐陳惠。妻王氏。初未嫁。表兄褚敬欲婚。王氏父母不",
    "X87n1634_001:0505c12": "許。敬詛曰。若不嫁我。我作鬼必相致。後歸於惠。惠為",
    "X87n1634_001:0505c13": "陵州仁壽尉。敬陰恚之。卒後。王夢敬。旋覺有娠。經十",
    "X87n1634_001:0505c14": "七月不產。王氏憂懼。乃發心持金剛經。晝夜不歇。敬",
    "X87n1634_001:0505c15": "永絕交。鬼胎亦銷。從此日持七遍(出報應記)。",
    "X87n1634_001:0505c16": "杜之亮",
    "X87n1634_001:0505c17": "[0505c17] 隋杜之亮。仁壽中為漢王諒府參軍。後諒於并州舉",
    "X87n1634_001:0505c18": "兵反敗。亮與僚屬皆繫獄。亮惶懼。日夜涕泣。忽夜夢",
    "X87n1634_001:0505c19": "一僧曰。汝但念誦金剛經。即此厄可度。至曉即取經",
    "X87n1634_001:0505c20": "專誠習念。及主者並引就戮。亮身在其中。唱者皆死。",
    "X87n1634_001:0505c21": "唯無亮姓名。主典之者皆坐罰。俄而會赦得免。顯慶",
    "X87n1634_001:0505c22": "中卒於黃州刺史(出報應記)。",
    "X87n1634_001:0505c23": "慕容文策",
    "X87n1634_001:0505c24": "[0505c24] 慕容文策。隋人。常持金剛經。不喫酒肉。大業七年暴",
    "X87n1634_001:0506a01": "卒。三日復活云。初見二鬼把文牒追至一城門。顧極",
    "X87n1634_001:0506a02": "巖峻。入行四五里。見有宮殿羽衛。王當殿坐。僧道四",
    "X87n1634_001:0506a03": "夷不可勝數。使者入見。文策最在後。一一問在生作",
    "X87n1634_001:0506a04": "善作惡。東西令立。乃唱策名。問曰作何善。對曰小來",
    "X87n1634_001:0506a05": "持金剛經。王聞合掌歎曰。功德甚大。且放還。忽見二",
    "X87n1634_001:0506a06": "僧執火引策。即捉袈裟角。問之。僧云。緣公持經。故來",
    "X87n1634_001:0506a07": "相衛。可隨燭行。遂出城門。僧曰。汝知地獄處否。指一",
    "X87n1634_001:0506a08": "大城門曰此是也。策不忍看。求速去。二僧即領至道。",
    "X87n1634_001:0506a09": "有一橫垣塞路。僧以錫扣之即開。云可從此去。遂活",
    "X87n1634_001:0506a10": "(出報應記)。",
    "X87n1634_001:0506a11": "王殷",
    "X87n1634_001:0506a12": "[0506a12] 蜀在營卒王殷。常讀金剛經。不茹葷飲酒。為賞設庫",
    "X87n1634_001:0506a13": "子。前後為人誤累。合死者數四。皆非意。得免。至唐大",
    "X87n1634_001:0506a14": "和四年郭釗鎮蜀。郭性嚴急。小不如意皆死。王殷因",
    "X87n1634_001:0506a15": "呈錦纈。郭嫌其惡弱。令袒背將斃之。郭有蕃狗隨郭",
    "X87n1634_001:0506a16": "臥起。非使宅人逢之&#x8F19;噬。忽吠聲立抱王殷之背。驅",
    "X87n1634_001:0506a17": "逐不去。郭異之。怒遂解(出酉陽雜&#x723C;)。",
    "X87n1634_001:0506a18": "王翰",
    "X87n1634_001:0506a19": "[0506a19] 唐大和五年。漢州什方縣百姓王翰。常在市日逐小",
    "X87n1634_001:0506a20": "利。忽暴卒。經三日&#x5374;活云。冥中有十六人同被追。十",
    "X87n1634_001:0506a21": "五人散配他處。翰獨至一司。見一青衫少年。稱是己",
    "X87n1634_001:0506a22": "姪。為冥官廳子。遂引見推典。又云是己兄。貌皆不類。",
    "X87n1634_001:0506a23": "其兄語云。有冤牛一頭訴爾燒畬枉燒殺之。又曾賣",
    "X87n1634_001:0506a24": "竹與殺狗人作箜篌。殺狗二頭。狗亦訴爾。爾今名未",
    "X87n1634_001:0506b01": "注死籍。猶可以免。為作功德。翰欲為設齋及寫法華",
    "X87n1634_001:0506b02": "經．金光明經。皆曰不可。乃請曰持金剛經七遍與之。",
    "X87n1634_001:0506b03": "其兄喜曰足矣。及活。遂捨業出家(出酉陽雜&#x723C;)。",
    "X87n1634_001:0506b04": "張無是",
    "X87n1634_001:0506b05": "[0506b05] 唐天寶十二載冬。有司戈張無是居在布政坊。因行",
    "X87n1634_001:0506b06": "街。中夜鼓絕。門閉遂。趨橋下而跧。夜半忽有數十騎",
    "X87n1634_001:0506b07": "至橋。駐馬言。使乙至布政坊將馬一乘往取十餘人。",
    "X87n1634_001:0506b08": "其二人。一則無是妻。一則同曲富叟王翁。無是聞之",
    "X87n1634_001:0506b09": "大驚。俄而取者至云。諸人盡得。唯無是妻誦金剛經。",
    "X87n1634_001:0506b10": "善神護之。故不得。因唱所得人名。皆應曰唯。無是亦",
    "X87n1634_001:0506b11": "識王翁應聲答曰畢。俄而鼓動。無是歸家。見其妻猶",
    "X87n1634_001:0506b12": "誦經坐待無是。既至。妻曰。汝常不外宿。吾恐汝犯夜。",
    "X87n1634_001:0506b13": "故誦經不眠相待。天曉。聞南鄰哭聲。無是問之。則王",
    "X87n1634_001:0506b14": "翁死矣。無是大懼。因以具告其妻。妻亦大懼。因移出",
    "X87n1634_001:0506b15": "宅謁名僧。發誓願長齋。日則誦經四十九遍。由是得",
    "X87n1634_001:0506b16": "免(出紀聞)。",
    "X87n1634_001:0506b17": "陸懷素",
    "X87n1634_001:0506b18": "[0506b18] 唐吳郡陸懷素。貞觀二十年失火屋宇焚燒。並從煙",
    "X87n1634_001:0506b19": "滅。惟金剛般若波羅蜜經獨存。函及標軸亦盡。惟經",
    "X87n1634_001:0506b20": "字竟如故。聞者莫不驚歎。懷素即高陽許仁則妻之",
    "X87n1634_001:0506b21": "兄也。仁則當時目&#x89A9;。常與人言之(出冥報記)。",
    "X87n1634_001:0506b22": "王弘之",
    "X87n1634_001:0506b23": "[0506b23] 唐王弘之。貞觀中為沁州和川令。有女適博陵崔軌。",
    "X87n1634_001:0506b24": "軌於和川病卒。經數十日。其家忽於夜中聞軌語。初",
    "X87n1634_001:0506c01": "時傾家驚恐。其後乃以為常。云。軌是女&#x58FB;。雖不合於",
    "X87n1634_001:0506c02": "妻家立靈。然而苦無所依。但為置立也。妻從其請。朝",
    "X87n1634_001:0506c03": "夕置食。不許置肉。唯要素食。恒勸禮佛。又具說地獄",
    "X87n1634_001:0506c04": "中事云。人一生恒不免殺生及不孝。自餘之罪蓋亦",
    "X87n1634_001:0506c05": "小耳。又云。軌雖無罪。然大資福助。為軌數設齋供。并",
    "X87n1634_001:0506c06": "寫法華．金剛．觀音等經各三兩部。自茲已後不即復",
    "X87n1634_001:0506c07": "來。王家一依其言。寫經設供。軌忽更來愧謝因云。今",
    "X87n1634_001:0506c08": "即取別。舉家哭而送之。軌有遺腹之子已年四五六",
    "X87n1634_001:0506c09": "歲。軌云。此子必有名官。願善養育。自此不復來矣(出",
    "X87n1634_001:0506c10": "太平廣記)。",
    "X87n1634_001:0506c11": "龍興寺主",
    "X87n1634_001:0506c12": "[0506c12] 唐原州龍興寺。因大齋會。寺主會僧夏臘既高。是為",
    "X87n1634_001:0506c13": "宿德。坐麗賓頭。之下有小僧者。自外後至以無坐所。",
    "X87n1634_001:0506c14": "唯寺主下曠一位。小僧欲坐。寺主&#x8F19;叱之。如是數次。",
    "X87n1634_001:0506c15": "小僧恐齋失時。竟來就坐。寺主怒甚。倚柱而坐。以掌",
    "X87n1634_001:0506c16": "摑之。方欲舉手。大袖為柱所壓不得下。合掌驚駭。小",
    "X87n1634_001:0506c17": "僧慚沮。不齋而還。房眾議。恐是小僧道德所致。寺主",
    "X87n1634_001:0506c18": "遂與寺眾同往禮敬。小僧惶懼自言。初無道行。不敢",
    "X87n1634_001:0506c19": "濫受大德禮數。逡巡走去。因問平生作何行業。于二",
    "X87n1634_001:0506c20": "十年唯持金剛經。眾皆讚嘆。謂是金剛護持之力。便",
    "X87n1634_001:0506c21": "於柱所焚香頂禮&#x546A;云。若是金剛神力。當還此衣。於",
    "X87n1634_001:0506c22": "是隨手而出也(出廣異記)。",
    "X87n1634_001:0506c23": "陳哲",
    "X87n1634_001:0506c24": "[0506c24] 唐臨安陳哲者。家住餘杭。精一練行持金剛經。廣德",
    "X87n1634_001:0507a01": "初武康草賊朱潭寇餘杭。哲富於財。欲搬移產避之。",
    "X87n1634_001:0507a02": "尋而賊至。哲謂是官軍。問賊今近遠。群賊大怒曰。何",
    "X87n1634_001:0507a03": "物老狗敢辱我。爭以&#x5292;刺之。每下一&#x5292;則有五色圓",
    "X87n1634_001:0507a04": "光徑五六尺以蔽哲身。刺不能中。賊驚歎。謂是聖人。",
    "X87n1634_001:0507a05": "莫不慚悔捨之而去(出廣異記)。",
    "X87n1634_001:0507a06": "豐州烽子",
    "X87n1634_001:0507a07": "[0507a07] 唐永泰初。豐州烽子暮出為党項縛入西蕃養馬。蕃",
    "X87n1634_001:0507a08": "王令穴肩骨貫以皮索。以馬數百蹄配之。經半歲馬",
    "X87n1634_001:0507a09": "息一倍。蕃王賞以羊革數百。因轉近牙帳。贊普子愛",
    "X87n1634_001:0507a10": "其了事。遂令執纛左右。有剩肉餘酪與之。又居半年。",
    "X87n1634_001:0507a11": "因與酪肉悲泣不食。贊普問之。云。有老母。頻夜夢見。",
    "X87n1634_001:0507a12": "贊普頗仁。聞之悵然。夜召帳中語云。蕃法嚴。無放還",
    "X87n1634_001:0507a13": "例。我與爾馬有力者兩匹。於某道縱爾歸。無言我也。",
    "X87n1634_001:0507a14": "烽子得馬極騁。俱乏死。遂晝潛夜走。數日後為刺傷",
    "X87n1634_001:0507a15": "足倒磧中。忽風吹物窸窣過於前。因攬之裹足。有頃",
    "X87n1634_001:0507a16": "不復痛。試起步。走如舊。經宿方及豐州界。到家其母",
    "X87n1634_001:0507a17": "尚存。悲喜曰。自失爾。我唯念金剛經。寢食不廢。以祈",
    "X87n1634_001:0507a18": "見爾。今果其誓。因取經縫。斷亡數幅。不知其由。子因",
    "X87n1634_001:0507a19": "道磧中傷足事。母令解足視之。裹瘡乃數幅經也。其",
    "X87n1634_001:0507a20": "瘡亦愈(出酉陽雜&#x723C;)。",
    "X87n1634_001:0507a21": "張鎰",
    "X87n1634_001:0507a22": "[0507a22] 唐丞相張鎰。父齊丘。酷信釋氏。每旦更新衣執經於",
    "X87n1634_001:0507a23": "像前念金剛經十五遍。積數十年不懈。永泰初為朔",
    "X87n1634_001:0507a24": "方節度使。衙內有小將負罪。懼事露。乃扇動軍人數",
    "X87n1634_001:0507b01": "百定謀反叛。齊丘因衙退於小廳間行。忽有兵數十",
    "X87n1634_001:0507b02": "露刃走入。齊丘左右唯奴僕。遽奔宅門。過小廳數步。",
    "X87n1634_001:0507b03": "迴顧又無人。疑是鬼物將及宅。其妻女奴婢復&#x544C;呼",
    "X87n1634_001:0507b04": "出門云。有兩甲士身出廳屋上。時衙隊軍&#x5FA4;聞變。持",
    "X87n1634_001:0507b05": "兵亂入。至小廳前見十餘人仡然庭中。垂手張口。投",
    "X87n1634_001:0507b06": "兵於地。眾遂擒縛。五六人瘖不能言。餘者具首云。欲",
    "X87n1634_001:0507b07": "上廳。忽見二甲士長數丈。瞋目叱之。初如中惡。齊丘",
    "X87n1634_001:0507b08": "聞之。因斷酒肉(出酉陽雜&#x723C;)。",
    "X87n1634_001:0507b09": "李廷光",
    "X87n1634_001:0507b10": "[0507b10] 唐李廷光者為德州司馬。敬佛不茹葷血。常持金剛",
    "X87n1634_001:0507b11": "經。每念經時即有圓光在前。用心苦至則光漸大。少",
    "X87n1634_001:0507b12": "懷懈惰則光漸小暗。因此破礪轉加精進(出報應記)。",
    "X87n1634_001:0507b13": "陸康成",
    "X87n1634_001:0507b14": "[0507b14] 唐陸康成。&#x751E;任京兆府法曹。掾不避強禦。公退忽見",
    "X87n1634_001:0507b15": "亡故吏抱案數百紙請押。問曰。公已去世。何得來。曰",
    "X87n1634_001:0507b16": "此幽府文簿。康成視之。但有人姓名。略無他事。吏曰。",
    "X87n1634_001:0507b17": "皆來年兵刃死者。問曰。得無我乎。有則檢示。吏曰有。",
    "X87n1634_001:0507b18": "因大駭曰。君既舊吏。得無情耶。曰故我來啟明公耳。",
    "X87n1634_001:0507b19": "唯金剛經可託。即失之。乃遂讀金剛經。日數十遍。明",
    "X87n1634_001:0507b20": "年朱泚果反。署為御史。康成叱泚曰。賊臣敢干國士。",
    "X87n1634_001:0507b21": "泚震怒。命數百騎環而射之。康成默念金剛經。矢無",
    "X87n1634_001:0507b22": "傷者。泚曰。儒以忠信為甲冑。信矣。乃舍去。康成遂入",
    "X87n1634_001:0507b23": "隱於終南山竟不復仕(出報應記)。",
    "X87n1634_001:0507b24": "薛嚴",
    "X87n1634_001:0507c01": "[0507c01] 唐薛嚴。忠州司馬。蔬食長齋。日念金剛經三十遍。至",
    "X87n1634_001:0507c02": "七十二將終。見幢蓋音樂來迎。其妻崔氏即御史安",
    "X87n1634_001:0507c03": "儼之姑也。屬纊次。見嚴隨幢蓋冉冉昇天而去。呼之",
    "X87n1634_001:0507c04": "不顧。一家皆聞有異香之氣(出報應記)。",
    "X87n1634_001:0507c05": "任自信",
    "X87n1634_001:0507c06": "[0507c06] 任自信。嘉州人。唐貞元十五年曾往湖南。常持金剛",
    "X87n1634_001:0507c07": "經。潔白無點。於洞庭湖中有異物如雲&#x5190;舟上。俄頃",
    "X87n1634_001:0507c08": "而散。舟中遂失自信。不知所在。久之乃凌波而出云。",
    "X87n1634_001:0507c09": "至龍宮謁龍王。四五人命昇殿念金剛經。與珠寶數",
    "X87n1634_001:0507c10": "十事。二僧相送出宮。一僧憑附少信至衡岳觀音臺",
    "X87n1634_001:0507c11": "紹真師。付之云。是汝和尚送來。令轉金剛經。至南岳",
    "X87n1634_001:0507c12": "訪僧。果見。云和尚滅度已五六年矣(出報應記)。",
    "X87n1634_001:0507c13": "&#x53DA;文昌",
    "X87n1634_001:0507c14": "[0507c14] 唐貞元十七年。&#x53DA;文昌自蘄入蜀。應南康王韋&#x7690;辟",
    "X87n1634_001:0507c15": "命。洎韋之暮年為賊嬖讒構。遂攝尉靈池縣韋尋卒",
    "X87n1634_001:0507c16": "賊。闢知留後。文昌舊與闢不合。聞之連夜離縣至城",
    "X87n1634_001:0507c17": "東門。闢尋有帖不令諸縣官離縣。其夕陰風及返。出",
    "X87n1634_001:0507c18": "郭二里。見火兩炬夾道百步為導。初意縣吏迎候。怪",
    "X87n1634_001:0507c19": "其不前。高下遠近不差。欲及縣郭方滅。及門。縣吏尚",
    "X87n1634_001:0507c20": "未知府帖也。時文昌念金剛經已五六年。數無&#x8657;日。",
    "X87n1634_001:0507c21": "信乎至誠必感。有感必應。向之道左右。乃經所著&#x8FF9;",
    "X87n1634_001:0507c22": "也。後闢逆節漸露。詔以袁滋為節度使。文昌從弟少",
    "X87n1634_001:0507c23": "從軍知左營事。懼及禍。與監軍定計。以蠟丸帛書通",
    "X87n1634_001:0507c24": "謀於袁。事旋發。悉為魚肉賊。為文昌知其謀於一時。",
    "X87n1634_001:0508a01": "文昌念經夜久不覺困寐。門戶悉閉。忽聞開戶而入。",
    "X87n1634_001:0508a02": "言不畏者再三。若物投案暴然有聲。驚起之際。音猶",
    "X87n1634_001:0508a03": "在耳。顧視左右。吏僕皆睡。俾燭樺四索。初無所見。向",
    "X87n1634_001:0508a04": "之門扃已開闢矣。文昌受持此經十餘萬遍。徵應孔",
    "X87n1634_001:0508a05": "著(出酉陽離&#x723C;)。",
    "X87n1634_001:0508a06": "劉逸淮",
    "X87n1634_001:0508a07": "[0508a07] 唐劉逸淮在汴。時韓弘為右廂。虞&#x77E6;王某為左廂。虞",
    "X87n1634_001:0508a08": "&#x77E6;與弘相善。或謂二人取軍情。將不利與劉。劉大怒。",
    "X87n1634_001:0508a09": "召俱詰之。弘即劉之甥。因控地叩首大言。劉意稍解。",
    "X87n1634_001:0508a10": "王某年老。股戰不能自辨。劉叱令拉坐杖三十。時新",
    "X87n1634_001:0508a11": "造赤棒頭徑數寸。固以筋漆。立之不仆。數五六當死",
    "X87n1634_001:0508a12": "矣。韓意其必死。及昏造其家。怪無哭聲。又謂其不敢",
    "X87n1634_001:0508a13": "哭。訪兵門卒即云。大使無恙。弘素與熟。遂至臥內問",
    "X87n1634_001:0508a14": "之。云。我讀金剛經四十年矣。今方得力。記初被坐時。",
    "X87n1634_001:0508a15": "見巨手如箕。翕然遮背。因袒示韓。都無撻痕。韓舊不",
    "X87n1634_001:0508a16": "好釋氏。由此始與僧往來。日自寫十紙。及貴。計數百",
    "X87n1634_001:0508a17": "軸矣。後在中書。盛暑有諫官因事見謁。韓方洽汗寫",
    "X87n1634_001:0508a18": "經。諫怪問之。韓乃具道王某事(出因活錄)。",
    "X87n1634_001:0508a19": "孫咸",
    "X87n1634_001:0508a20": "[0508a20] 唐梁崇義在襄州未阻兵時。有小將孫咸暴卒。信宿",
    "X87n1634_001:0508a21": "&#x5374;蘇。言至一處如王者所居。儀衛甚嚴。有吏引一僧",
    "X87n1634_001:0508a22": "對事。僧法號懷秀。亡已經年。在生極犯戒。及入冥無",
    "X87n1634_001:0508a23": "善可錄。乃紿云我常囑孫咸寫法華經。&#x52C5;咸被追對。",
    "X87n1634_001:0508a24": "初咸不省。僧固執之。經時不決。忽見沙門曰。地藏語",
    "X87n1634_001:0508b01": "云。若弟子招承亦自獲祐。咸乃依言。因得無事。又說",
    "X87n1634_001:0508b02": "對勘時見一戎王。衛者數百自外來。冥王降階齊級。",
    "X87n1634_001:0508b03": "升殿坐。未久乃大風卷去。又見一人被考覆罪福。此",
    "X87n1634_001:0508b04": "人常持金剛經。又好食肉。左邊有經數千軸。右邊積",
    "X87n1634_001:0508b05": "肉成山。以肉多將入重論。俄經堆中有火。一星飛向",
    "X87n1634_001:0508b06": "肉山。頃刻銷盡。此人遂履空而去。咸問地藏。向來外",
    "X87n1634_001:0508b07": "國王風吹何處。地藏王云。彼王當入無間。向來風即",
    "X87n1634_001:0508b08": "業風也。因引咸看地獄。及門。煙焰扇赫聲若風雷。懼",
    "X87n1634_001:0508b09": "不敢視。臨視鑊湯跳沫滴落左股痛入心髓。地藏令",
    "X87n1634_001:0508b10": "一吏送歸。不許漏洩冥事。及迴如夢。妻兒環泣已一",
    "X87n1634_001:0508b11": "日矣。遂破家寫經。因請出家。夢中所滴處成瘡。終身",
    "X87n1634_001:0508b12": "不差(出酉陽雜&#x723C;)。",
    "X87n1634_001:0508b13": "僧智燈",
    "X87n1634_001:0508b14": "[0508b14] 唐貞元中荊州天崇寺僧智燈。常持金剛經。遇疾死。",
    "X87n1634_001:0508b15": "弟子啟手猶熱。不即入木。經七日&#x5374;活。初見冥中若",
    "X87n1634_001:0508b16": "王者。以念經故合掌降階。因問訊曰。更容上人十年",
    "X87n1634_001:0508b17": "在世。勉出生死。又問。人間眾僧中後食薏苡仁及藥",
    "X87n1634_001:0508b18": "食。此大違本教。燈報云。律中有開遮條如何。云此後",
    "X87n1634_001:0508b19": "人加之。非佛意也。今荊州僧眾中無有飲藥者(出酉",
    "X87n1634_001:0508b20": "陽雜&#x723C;)。",
    "X87n1634_001:0508b21": "王氏",
    "X87n1634_001:0508b22": "[0508b22] 公安潺陵村百姓王從貴。妹未嫁常持金剛經。唐貞",
    "X87n1634_001:0508b23": "元中忽暴病卒。埋已三日。其家覆墓。聞塚中呻吟。遂",
    "X87n1634_001:0508b24": "發視之。果有氣昇。歸數日能言。云。初至冥間。冥吏以",
    "X87n1634_001:0508c01": "持經功德放還。王從貴能治木。&#x751E;於公安靈化寺起",
    "X87n1634_001:0508c02": "造其寺。僧曙中&#x751E;見從貴說云(出酉陽雜&#x723C;)。",
    "X87n1634_001:0508c03": "左營伍伯",
    "X87n1634_001:0508c04": "[0508c04] 唐南康王韋&#x7690;鎮蜀時。有左營伍伯。於西山行營與",
    "X87n1634_001:0508c05": "同火卒學念金剛經。性頑。初一日纔得題目。其夜堡",
    "X87n1634_001:0508c06": "外拾薪為藩騎縛去。行百餘里乃止。天未明遂踣之",
    "X87n1634_001:0508c07": "於地。以髮繫橛。覆以馳罽寤其上。此人唯念經題。忽",
    "X87n1634_001:0508c08": "見金一鋌放光止於前。試舉首動身。所縛悉脫。遂潛",
    "X87n1634_001:0508c09": "起逐金鋌走。計行未得十餘里。遲明不覺已至家。家",
    "X87n1634_001:0508c10": "在府東市。妻兒初疑其鬼。具陳來由。到家五六日。行",
    "X87n1634_001:0508c11": "營將方申其逃。初韋不信。以逃日與至家日不差。始",
    "X87n1634_001:0508c12": "免之(出酉陽雜&#x723C;)。",
    "X87n1634_001:0508c13": "宋衎",
    "X87n1634_001:0508c14": "[0508c14] 宋衎。江淮人。應明經舉。元和初至河陰縣。因疾病廢",
    "X87n1634_001:0508c15": "業為鹽鐵院書手。月錢兩千。娶妻安居。不議他業。年",
    "X87n1634_001:0508c16": "餘有為米綱過三門者。因不識字。請衎同去通管簿",
    "X87n1634_001:0508c17": "書。月給錢八千文。衎謂妻曰。今數月不得八千。苟一",
    "X87n1634_001:0508c18": "月而致。極為利也。妻楊氏甚賢。勸不令往曰。三門舟",
    "X87n1634_001:0508c19": "路頗為險惡。身或驚危。利亦何救。衎不納遂去。至其",
    "X87n1634_001:0508c20": "所。果遇暴風所擊。彼群船盡沒。唯衎入水捫得粟&#x85C1;",
    "X87n1634_001:0508c21": "一束漸漂近岸。浮&#x85C1;以出乃活。餘數十人皆不救。因",
    "X87n1634_001:0508c22": "抱&#x85C1;以謝曰。吾之微命爾所賜也。誓存沒不相捨。遂",
    "X87n1634_001:0508c23": "抱&#x85C1;疾行數里。有孤姥鬻茶之所茅舍兩間。遂詣宿",
    "X87n1634_001:0508c24": "焉。具以事白。姥憫之乃為設粥。及明旦於屋南曝衣。",
    "X87n1634_001:0509a01": "解其&#x7A3E;以晒。於&#x85C1;中得一竹筒。開之乃金剛經也。尋",
    "X87n1634_001:0509a02": "以訊姥。且不知其詳。姥曰。是汝妻自汝來後。蓬頭禮",
    "X87n1634_001:0509a03": "念寫經誠切。故能救汝。衎感泣請歸。姥指東南一徑",
    "X87n1634_001:0509a04": "曰。但尋此去。校二百里。可以後日到家也。與米二升。",
    "X87n1634_001:0509a05": "拜謝遂發。果二日達河陰。見事媿謝。楊媛驚問曰。何",
    "X87n1634_001:0509a06": "以知之。盡述根本。楊氏怪之。衎乃出經。楊媛涕泣拜",
    "X87n1634_001:0509a07": "禮頂戴。衎曰用何以為記。曰寫時執筆者&#x609E;羅漢字",
    "X87n1634_001:0509a08": "空。維上無四遂。詣護國寺禪和尚處請添。和尚年老",
    "X87n1634_001:0509a09": "眼昏。筆點過濃。字皆昏黑。但十日來不知其所在。驗",
    "X87n1634_001:0509a10": "之果如其說。衎更嗚咽拜其妻。每日焚香禮經於淨",
    "X87n1634_001:0509a11": "室。乃謂楊媛曰。河&#x6FF5;之姥不可忘也。遣使封茶及絹",
    "X87n1634_001:0509a12": "與之。使至。其居及人皆不見。詰於牧&#x7AEA;。曰比水漲無",
    "X87n1634_001:0509a13": "涯際。何有人鬻茶。復云。路亦並無。乃神化也。數歲相",
    "X87n1634_001:0509a14": "國鄭公絪為東都留守。乃召衎及楊媛往問其本末。",
    "X87n1634_001:0509a15": "并令將經來。與其男武職食。月給五千。因求其經。至",
    "X87n1634_001:0509a16": "今為鄭氏所尊奉。故岳州刺史丞相弘農公因&#x89A9;其",
    "X87n1634_001:0509a17": "事。遂敘之。名曰楊媛徵驗(出報應記)。",
    "X87n1634_001:0509a18": "李&#x8657;",
    "X87n1634_001:0509a19": "[0509a19] 唐開元十五年有&#x52C5;。天下村坊佛堂小者。並拆除功",
    "X87n1634_001:0509a20": "德移入側近佛寺。堂大者皆令閉封。天下不信之徒",
    "X87n1634_001:0509a21": "並望風毀拆。雖大屋大佛亦殘毀之。&#x52C5;到豫州。新息",
    "X87n1634_001:0509a22": "令李&#x8657;嗜酒偓強行事違戾。方醉而州符至。仍限三",
    "X87n1634_001:0509a23": "日報。&#x8657;見大怒。便約胥止界內毀拆者死。於是一界",
    "X87n1634_001:0509a24": "並全。&#x8657;為人好殺愎戾。行必違道。當時非惜佛宇也。",
    "X87n1634_001:0509b01": "但以忿恨故全之。全之亦不以介意。歲餘&#x8657;病數日",
    "X87n1634_001:0509b02": "死。時正暑月。隔十即斂。明日將殯。母與子繞棺哭之。",
    "X87n1634_001:0509b03": "夜久哭止。聞棺中若指爪[受-又+夕]棺聲。初疑鼠。未之悟也。",
    "X87n1634_001:0509b04": "斯須增甚。妻子驚走。母獨不去。命開棺。左右曰。暑月",
    "X87n1634_001:0509b05": "恐壞。母怒。促開之。而&#x8657;生矣。身頗瘡爛。於是浴而將",
    "X87n1634_001:0509b06": "養之。月餘平復。&#x8657;曰。初為兩卒拘至王前。王不見。見",
    "X87n1634_001:0509b07": "階前典吏乃新息吏也。亡經年矣。見&#x8657;拜問曰。長官",
    "X87n1634_001:0509b08": "何得來。&#x8657;曰適被錄而至。吏曰長官平生唯以殺害",
    "X87n1634_001:0509b09": "為心。不知罪福。今當受報。將若之何。&#x8657;聞懼。請救之。",
    "X87n1634_001:0509b10": "吏曰。去歲拆佛堂。長官界內獨全。此功德彌大。長官",
    "X87n1634_001:0509b11": "雖死亦不合此間追攝。少間王問更勿多言。但以此",
    "X87n1634_001:0509b12": "對。&#x8657;方憶之。頃王坐。主者引&#x8657;見王。王曰。索李明府",
    "X87n1634_001:0509b13": "善惡簿來。即有人持一通案。至大合抱。有二青衣童",
    "X87n1634_001:0509b14": "子亦隨文案。王命啟牘唱罪。階吏讀曰。專好割羊&#x811A;。",
    "X87n1634_001:0509b15": "吏曰合杖一百。乃割其身肉百斤。王曰可令割其肉。",
    "X87n1634_001:0509b16": "&#x8657;曰。去歲有&#x52C5;拆佛堂毀佛像。&#x8657;界內獨存之。此功",
    "X87n1634_001:0509b17": "德可拆罪否。王驚曰。審有此否。吏曰無。新息吏進曰。",
    "X87n1634_001:0509b18": "有。福簿在天堂。可檢之。王曰。促檢殿前垣南有樓數",
    "X87n1634_001:0509b19": "間。吏登樓檢之。未至。有二僧來至殿前。王問師何所",
    "X87n1634_001:0509b20": "有。一答曰常誦金剛經。一曰常讀金剛經。王起合掌",
    "X87n1634_001:0509b21": "曰請法師登階。王座之後。有二高座。右金左銀。王請",
    "X87n1634_001:0509b22": "誦者坐金座。讀者坐銀座。坐訖開經。王合掌聽之。誦",
    "X87n1634_001:0509b23": "讀將畢。忽有五色雲至金座前。紫雲至銀座前。二僧",
    "X87n1634_001:0509b24": "乘雲飛去空中遂滅。王謂階下人曰。見二僧乎。皆生",
    "X87n1634_001:0509c01": "天矣。於是吏撿善簿至。唯一紙。因讀曰。去歲&#x52C5;拆佛",
    "X87n1634_001:0509c02": "堂。新息一生獨全。合拆一生中罪。延年三十。仍生善",
    "X87n1634_001:0509c03": "道。言畢。罪簿軸中火出。焚燒之盡。王曰。放李明府歸。",
    "X87n1634_001:0509c04": "仍&#x52C5;兩吏送出城南門。見夾道並高樓。大小男女羅",
    "X87n1634_001:0509c05": "坐樂飲笙歌。&#x8657;好絲竹見而悅之。兩吏謂曰。急過此",
    "X87n1634_001:0509c06": "無顧。顧當有損。&#x8657;見飲處意不能忍。行佇立觀之。店",
    "X87n1634_001:0509c07": "中人呼曰來。吏曰此非善處。既不相取信。可任去。&#x8657;",
    "X87n1634_001:0509c08": "未悟。至飲處。人皆起就座。奏絲竹。酒至。&#x8657;&#x9167;酢畢。將",
    "X87n1634_001:0509c09": "飲之。乃一杯糞汁也。臭穢特甚。&#x8657;不肯飲。即有牛頭",
    "X87n1634_001:0509c10": "獄卒出於&#x7240;下。以叉刺之洞胸。&#x8657;遽連飲數杯乃出。",
    "X87n1634_001:0509c11": "吏引&#x8657;南入荒田小徑中。遙見一燈烔然。燈旁有大",
    "X87n1634_001:0509c12": "坑。昏黑不見底。二吏推墮之。遂蘇。李&#x8657;素性兇頑。不",
    "X87n1634_001:0509c13": "知罪福。而被酒違戾以全佛堂。明非己之本心也。然",
    "X87n1634_001:0509c14": "猶身得生天。火焚罪簿獲福若此。非為善之報乎。與",
    "X87n1634_001:0509c15": "夫日夜精勤孜孜為善。既持僧律常行佛言而不離",
    "X87n1634_001:0509c16": "生死未之有也(出紀聞)。",
    "X87n1634_001:0509c17": "盧氏",
    "X87n1634_001:0509c18": "[0509c18] 唐開元中有盧氏者。寄住滑州。晝日閉坐廳事。見二",
    "X87n1634_001:0509c19": "黃衫人入門。盧問為誰。答曰是里正奉帖追公。盧甚",
    "X87n1634_001:0509c20": "愕然。問何故相追。因求帖觀。見封上作衛縣字。遂開。",
    "X87n1634_001:0509c21": "文字錯謬。不復似人書。怪而詰焉。吏言。奉命相追。不",
    "X87n1634_001:0509c22": "知何故。俄見馬已備在&#x5826;下。不得已上馬去。顧見其",
    "X87n1634_001:0509c23": "屍坐在&#x7240;上。心甚惡之。倉卒之際不知是死。又見馬",
    "X87n1634_001:0509c24": "出不由門。皆行墻上。乃驚愕不泣。方知必死。恨不得",
    "X87n1634_001:0510a01": "與母妹等別。行可數十里。至一城。城甚壯麗。問此何",
    "X87n1634_001:0510a02": "城。吏言乃王市。即追君所司。入城後。吏欲將盧見王。",
    "X87n1634_001:0510a03": "經一院過。問此何院。吏曰是御史太夫院。因問院大",
    "X87n1634_001:0510a04": "夫何姓名。云姓李名某。盧驚喜白吏曰。此我表兄。令",
    "X87n1634_001:0510a05": "吏通刺。須臾便出。相見甚喜。具言平昔。延入坐語。大",
    "X87n1634_001:0510a06": "夫謂曰。弟之念誦功德甚多。良由金剛經是聖教之",
    "X87n1634_001:0510a07": "骨髓。乃深不可思議功德者也。盧初入院中。見數十",
    "X87n1634_001:0510a08": "人皆是衣冠。其後太半繫在網中。或無衣或露頂。盧",
    "X87n1634_001:0510a09": "問此悉何人。云是陽地衣冠。網中悉緣罪重。弟若能",
    "X87n1634_001:0510a10": "為一說法。見之者悉得昇天。遂命取高座。令盧昇座",
    "X87n1634_001:0510a11": "誦金剛般若波羅蜜經。網中人已有出頭者。至半之",
    "X87n1634_001:0510a12": "後皆出地上。或褒衣大袖或乘車御雲。誦既終。往生",
    "X87n1634_001:0510a13": "都盡。及入謁見。王呼為法師。致敬甚厚。王云。君大不",
    "X87n1634_001:0510a14": "可思議。筭又不盡。歎念誦之功。尋令向吏送之迴。既",
    "X87n1634_001:0510a15": "至舍。見家人披頭哭泣。尸臥地上。心甚惻然。俄有一",
    "X87n1634_001:0510a16": "婢從庭前入堂。吏令隨上階及前。魂神忽已入體。因",
    "X87n1634_001:0510a17": "此遂活(出廣異記)。",
    "X87n1634_001:0510a18": "王宏",
    "X87n1634_001:0510a19": "[0510a19] 王宏者。少以漁獵為事。唐天寶中&#x751E;放鷹逐兔走入",
    "X87n1634_001:0510a20": "穴。宏隨探之。得金剛般若經一卷。自此遂不獵云(出",
    "X87n1634_001:0510a21": "廣異記)。"
}