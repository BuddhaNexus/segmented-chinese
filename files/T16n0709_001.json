{
    "T16n0709_001:0816c15": "No. 709 [Nos. 708, 710-712]",
    "T16n0709_001:0816c16": "佛說稻&#x8289;經",
    "T16n0709_001:0816c18": "闕譯附東晉錄",
    "T16n0709_001:0816c19": "[0816c19] 如是我聞。一時佛住王舍城耆闍崛山中。與",
    "T16n0709_001:0816c20": "大比丘眾千二百五十人俱。及大菩薩摩訶",
    "T16n0709_001:0816c21": "薩眾。",
    "T16n0709_001:0816c22": "[0816c22] 爾時尊者舍利弗往至彌勒經行處。彌勒舍",
    "T16n0709_001:0816c23": "利弗俱坐石上。爾時尊者舍利弗問彌勒言。",
    "T16n0709_001:0816c24": "今日世尊&#x89A9;見稻&#x8289;而作是說。汝等比丘。見",
    "T16n0709_001:0816c25": "十二因緣。即是見法。即是見佛。爾時世尊作",
    "T16n0709_001:0816c26": "是說已默然而住。彌勒。世尊何故說是修",
    "T16n0709_001:0816c27": "多羅。復以何義說見十二因緣。即是見法。見",
    "T16n0709_001:0816c28": "法即是見佛。皆以何義作如是說。云何是十",
    "T16n0709_001:0816c29": "二因緣。云何見因緣即是見法。云何見法即",
    "T16n0709_001:0817a01": "是見佛。",
    "T16n0709_001:0817a02": "[0817a02] 爾時彌勒語舍利弗言。佛世尊常說。見十二",
    "T16n0709_001:0817a03": "因緣即是見法。見法即是見佛。十二因緣者。",
    "T16n0709_001:0817a04": "無明緣行。行緣識。識緣名色。名色緣六入。",
    "T16n0709_001:0817a05": "六入緣觸。觸緣受。受緣愛。愛緣取。取緣有。",
    "T16n0709_001:0817a06": "有緣生。生緣老死憂悲苦惱。眾苦聚集為大",
    "T16n0709_001:0817a07": "苦陰作因。是故佛說十二因緣。云何是法",
    "T16n0709_001:0817a08": "入正道分及涅槃果。如來略說是法。云何",
    "T16n0709_001:0817a09": "是佛。能覺一切法。故名為佛。若以慧眼見",
    "T16n0709_001:0817a10": "真法身。能成菩提所學之法。云何見十二因",
    "T16n0709_001:0817a11": "緣即是見法。見法即是見佛。佛作是說。十",
    "T16n0709_001:0817a12": "二因緣常相續起無生如實見不顛倒。無生",
    "T16n0709_001:0817a13": "無作。非有為無住無為。非心境界寂滅無相。",
    "T16n0709_001:0817a14": "以是故。見十二因緣即是見法。常相續起無",
    "T16n0709_001:0817a15": "生。如實見不顛倒。無生無作。非有為無住",
    "T16n0709_001:0817a16": "無為。非心境界寂滅無相。以是故。見十二因",
    "T16n0709_001:0817a17": "緣。即是見無上道具足法身。",
    "T16n0709_001:0817a18": "[0817a18] 尊者舍利弗問彌勒言。云何名十二因緣。彌",
    "T16n0709_001:0817a19": "勒答言。有因有緣是名因緣法。此是佛略說",
    "T16n0709_001:0817a20": "因緣相。以此因能生是果。如來出世因緣生",
    "T16n0709_001:0817a21": "法。如來不出世亦因緣生法。性相常住無諸",
    "T16n0709_001:0817a22": "煩惱。究竟如實非不如實。是真實法離顛倒",
    "T16n0709_001:0817a23": "法。復次十二因緣法從二種生。云何為二。一",
    "T16n0709_001:0817a24": "者因。二者果。因緣生法復有二種。有內因",
    "T16n0709_001:0817a25": "緣。有外因緣。外因緣法從何而生。如似種",
    "T16n0709_001:0817a26": "能生牙。從牙生葉。從葉生節。從節生莖。",
    "T16n0709_001:0817a27": "從莖生穗。從穗生華。從華生實。無種故無",
    "T16n0709_001:0817a28": "牙。乃至無有華實。有種故牙生。乃至有華",
    "T16n0709_001:0817a29": "故果生。而種不作念我能生牙。牙亦不作",
    "T16n0709_001:0817b01": "念我從種生。乃至華亦不作念我能生實。實",
    "T16n0709_001:0817b02": "亦不作念我從華生。而實種能生牙。如是",
    "T16n0709_001:0817b03": "名為外因生法。云何名外緣生法。所謂地水",
    "T16n0709_001:0817b04": "火風空時。地種堅持。水種濕潤。火種成熟。",
    "T16n0709_001:0817b05": "風種發起。空種不作障礙。又假於時節氣和",
    "T16n0709_001:0817b06": "變。如是六緣具足便生。若六緣不具物則不",
    "T16n0709_001:0817b07": "生。地水火風空時。六緣調和不增減故。物",
    "T16n0709_001:0817b08": "則得生。地亦不言我能持。水亦不言我能潤。",
    "T16n0709_001:0817b09": "火亦不言我能成熟。風亦不言我能發起。空",
    "T16n0709_001:0817b10": "亦不言我能不作障礙。時亦不言我能令生。",
    "T16n0709_001:0817b11": "種亦不言我從六緣而得牙。牙亦不言我",
    "T16n0709_001:0817b12": "從數緣生。雖不作念從爾數緣生。而實從",
    "T16n0709_001:0817b13": "眾緣和合得生牙。亦不從自生。亦不從他",
    "T16n0709_001:0817b14": "生。亦不從自他合生。亦不從自在天生亦不",
    "T16n0709_001:0817b15": "從時方生。亦不從本性生。亦不從無因生。",
    "T16n0709_001:0817b16": "是名生法次第。如是外緣生法以五事故。當",
    "T16n0709_001:0817b17": "知不斷亦非常亦不從此至彼。如牙種少果",
    "T16n0709_001:0817b18": "則眾多。相似相續不生異物。云何不斷。從",
    "T16n0709_001:0817b19": "種牙根莖次第相續故不斷。云何非常。牙莖",
    "T16n0709_001:0817b20": "華果各自別故非常。亦不種滅而後牙生。亦",
    "T16n0709_001:0817b21": "非不滅而牙便生。而因緣法牙起種謝。次第",
    "T16n0709_001:0817b22": "生故非常。種牙名相各異故。不從此至彼。",
    "T16n0709_001:0817b23": "種少果多故當知不一。是名種少果多。如種",
    "T16n0709_001:0817b24": "子不生異果故。名相似相續。以此五種外緣",
    "T16n0709_001:0817b25": "諸法得生。",
    "T16n0709_001:0817b26": "[0817b26] 內因緣法從二種生。云何為因。從無明乃至",
    "T16n0709_001:0817b27": "老死。無明滅即行滅。乃至生滅故則老死滅。",
    "T16n0709_001:0817b28": "因無明故有行。乃至因有生故則有老死。無",
    "T16n0709_001:0817b29": "明不言我能生行。行亦不言我從無明生。乃",
    "T16n0709_001:0817c01": "至老病死亦不言我從生生。而實有無明則",
    "T16n0709_001:0817c02": "有行。有生則有老死。是名內因次第生法。云",
    "T16n0709_001:0817c03": "何名內緣生法。所謂六界。地界水界火界風",
    "T16n0709_001:0817c04": "界空界識界。何謂為地。能堅持者名為地界。",
    "T16n0709_001:0817c05": "何謂為水。能潤漬者名為水界。何謂為火。能",
    "T16n0709_001:0817c06": "成熟者名為火界。何謂為風。能出入息者名",
    "T16n0709_001:0817c07": "為風界。何謂為空。能無障礙者名為空界。何",
    "T16n0709_001:0817c08": "謂為識。四陰五識亦言為名亦名為識。如是",
    "T16n0709_001:0817c09": "眾法和合名為身。有漏心名為識。如是四陰",
    "T16n0709_001:0817c10": "為五情根名為色。如是等六緣名為身。若六",
    "T16n0709_001:0817c11": "緣具足無損減者則便成身。是緣若減身則",
    "T16n0709_001:0817c12": "不成。地亦不念我能堅持。水亦不念我能濕",
    "T16n0709_001:0817c13": "潤。火亦不念我能成熟。風亦不念我能出入",
    "T16n0709_001:0817c14": "息。空亦不念我能無障礙。識亦不念我能生",
    "T16n0709_001:0817c15": "長。身亦不念我從數緣生。若無此六緣身",
    "T16n0709_001:0817c16": "亦不生。地亦無我無人無眾生無壽命非男",
    "T16n0709_001:0817c17": "非女亦非非男非非女非此非彼。水火風乃",
    "T16n0709_001:0817c18": "至識等亦皆無我無眾生無壽命。乃至亦非",
    "T16n0709_001:0817c19": "此非彼。",
    "T16n0709_001:0817c20": "[0817c20] 云何名無明。無明者。於六界中生一想。聚想",
    "T16n0709_001:0817c21": "常想不動想不壞想內生樂想眾生想壽命想",
    "T16n0709_001:0817c22": "人想我想我所想。生如是種種眾多想。是名",
    "T16n0709_001:0817c23": "無明。如是五情中生貪欲瞋恚。想行亦如是。",
    "T16n0709_001:0817c24": "隨著一切假名法名為識。四陰為名。色陰為",
    "T16n0709_001:0817c25": "色。是名名色。名色增長生六入。六入增長生",
    "T16n0709_001:0817c26": "觸。觸增長生受。受增長生愛。愛增長生取。取",
    "T16n0709_001:0817c27": "增長生有。有增長故能生後陰為生。生增長",
    "T16n0709_001:0817c28": "變名為老。受陰敗壞故名為死。能生嫉熱故",
    "T16n0709_001:0817c29": "名憂悲苦惱。五情違害名為身苦。意不和適",
    "T16n0709_001:0818a01": "名為心苦。如是等眾苦聚集常在闇冥名為",
    "T16n0709_001:0818a02": "無明。造集諸業名為行。分別諸法名為識。有",
    "T16n0709_001:0818a03": "所建立名為名色。六根開張名為六入。對緣",
    "T16n0709_001:0818a04": "取塵故名為觸。受覺苦樂故名為受。如渴求",
    "T16n0709_001:0818a05": "飲故名為愛。能有所取故名為取。起造諸業",
    "T16n0709_001:0818a06": "故名為有。後陰始起故名為生。住世衰變故",
    "T16n0709_001:0818a07": "名為老。最後敗壞故名為死。追感往事言聲",
    "T16n0709_001:0818a08": "哀慼名為憂苦。事來逼身是名苦惱。追思",
    "T16n0709_001:0818a09": "相續故名為悲。煩惱纏縛故名為惱。邪見妄",
    "T16n0709_001:0818a10": "解名為無明。以此邪解起於三業故名為行",
    "T16n0709_001:0818a11": "善惡等業能受果報故名為識。從污穢無記",
    "T16n0709_001:0818a12": "業生污穢無記識。不動業生不動識。從識生",
    "T16n0709_001:0818a13": "名色。從名色生六入。從六入生觸。從觸生",
    "T16n0709_001:0818a14": "受。從受生愛。從愛生取。從取生有。從有生",
    "T16n0709_001:0818a15": "生。從生有老死憂悲苦惱。彌勒語尊者舍利",
    "T16n0709_001:0818a16": "弗。十二因緣各各有果。非常非斷。非有為",
    "T16n0709_001:0818a17": "不離有為。非盡法。非離欲法。非滅法。有佛",
    "T16n0709_001:0818a18": "無佛相續不斷。如河駃流間無絕時。",
    "T16n0709_001:0818a19": "[0818a19] 爾時彌勒重語尊者舍利弗。十二因緣各各",
    "T16n0709_001:0818a20": "有因。各各有緣。非常非斷。非有為不離有",
    "T16n0709_001:0818a21": "為。非盡法。非離欲法。非滅法。有佛無佛相",
    "T16n0709_001:0818a22": "續不斷。如河駃流間則無絕。能以四緣增",
    "T16n0709_001:0818a23": "長十二緣。何等為四。無明愛業識。識為種",
    "T16n0709_001:0818a24": "體。業為田體。無明愛是煩惱體。能生長識。",
    "T16n0709_001:0818a25": "業為識田。愛為潤漬。無明覆植識種子。業不",
    "T16n0709_001:0818a26": "作念我能生識種。愛亦不作念我能潤漬。無",
    "T16n0709_001:0818a27": "明亦不作念我能覆植識種。識亦不作念我",
    "T16n0709_001:0818a28": "從爾所因緣。復次業為識田。無明為糞。愛",
    "T16n0709_001:0818a29": "水為潤。便生名色等牙。而名色牙亦不從自",
    "T16n0709_001:0818b01": "生。亦不從他生。亦不從自他合生。亦不從自",
    "T16n0709_001:0818b02": "在天生。亦不從時方生。亦不從體生亦不無",
    "T16n0709_001:0818b03": "因緣生。復次欲樂父母精氣眾緣和合故生",
    "T16n0709_001:0818b04": "色牙。無主無我無造無壽者。猶如虛空如",
    "T16n0709_001:0818b05": "幻。從眾因緣和合而生。復次尊者舍利弗。眼",
    "T16n0709_001:0818b06": "識從五因緣生。云何為五。眼色明空作意。識",
    "T16n0709_001:0818b07": "便得生。眼識依眼根以色為境界。緣明以為",
    "T16n0709_001:0818b08": "照虛空不作障礙。作意起發故。生眼識。如是",
    "T16n0709_001:0818b09": "眾緣若不和合眼識則不生。而眼識亦不作",
    "T16n0709_001:0818b10": "念我能作體想。色亦不作念我能作境界。明",
    "T16n0709_001:0818b11": "亦不作念我能照了。空亦不作念我能無礙。",
    "T16n0709_001:0818b12": "作意亦不作念我能發起眼識。眼識亦不作",
    "T16n0709_001:0818b13": "念我從數緣生。如此眼識實假。眾緣和合",
    "T16n0709_001:0818b14": "而生。如是次第諸根生識。亦如是說。",
    "T16n0709_001:0818b15": "[0818b15] 復次舍利弗。無有法從此世至他世。但業果",
    "T16n0709_001:0818b16": "莊嚴眾緣和合便生。又復舍利弗。譬如明鏡",
    "T16n0709_001:0818b17": "能現面像。鏡面各在異所。而無往來物見同",
    "T16n0709_001:0818b18": "處。又復舍利弗。如月麗天去地四萬二千由",
    "T16n0709_001:0818b19": "旬。水流在下月曜於上。玄象雖一影現眾水。",
    "T16n0709_001:0818b20": "月體不降水質不昇。如是舍利弗。眾生不從",
    "T16n0709_001:0818b21": "此世至於後世。不從後世復至於此。然有",
    "T16n0709_001:0818b22": "業果因緣報應。不可損減。復次尊者舍利弗。",
    "T16n0709_001:0818b23": "如火得薪便然薪盡則止。如是業結生識周",
    "T16n0709_001:0818b24": "遍諸趣。能起名色果。無我無主亦無受者。如",
    "T16n0709_001:0818b25": "虛空。如熱時炎。如幻如夢無有實法。而其",
    "T16n0709_001:0818b26": "善惡因緣果報隨業不亡。又復尊者舍利弗。",
    "T16n0709_001:0818b27": "十二因緣亦從五因緣生。非常非斷不來不",
    "T16n0709_001:0818b28": "去因少果多。亦相似相續次第而生。云何非",
    "T16n0709_001:0818b29": "常。一陰滅一陰生。滅非即生生非即滅。故",
    "T16n0709_001:0818c01": "名非常。云何不斷。如秤高下此滅彼生。故",
    "T16n0709_001:0818c02": "名不斷。如實知見。云何不來不去無有子去",
    "T16n0709_001:0818c03": "而至於牙。亦無牙來而趣子所。以是緣故。無",
    "T16n0709_001:0818c04": "有從此至彼。然實以少種能生多果。云何相",
    "T16n0709_001:0818c05": "似而生。如不善因生不善果。如善因生善",
    "T16n0709_001:0818c06": "果。以是故名相似相續而生。又復舍利弗。如",
    "T16n0709_001:0818c07": "佛所說。能觀十二因緣。是名正見。若正觀",
    "T16n0709_001:0818c08": "十二因緣者。於過去身中不生有想。於未來",
    "T16n0709_001:0818c09": "身中亦不生無想。眾生為從何來去何所至。",
    "T16n0709_001:0818c10": "若沙門婆羅門及世間人。成就諸見我見眾",
    "T16n0709_001:0818c11": "生見命見丈夫見吉不吉見。如是十二因緣。",
    "T16n0709_001:0818c12": "如多羅樹剪滅其首更不得生。我見則除。若",
    "T16n0709_001:0818c13": "人正見十二因緣。若得如是思心。尊者舍利",
    "T16n0709_001:0818c14": "弗。若有眾生能忍是法。此多陀阿伽度阿",
    "T16n0709_001:0818c15": "羅呵三藐三佛陀善逝世間解調御丈夫天人",
    "T16n0709_001:0818c16": "師佛世尊。必為授阿耨多羅三藐三菩提記。",
    "T16n0709_001:0818c17": "尊者舍利弗聞彌勒作是說已。歡喜而去。天",
    "T16n0709_001:0818c18": "龍夜叉乾闥婆阿修羅及諸大眾。頂禮彌勒。",
    "T16n0709_001:0818c19": "歡喜奉行。"
}