{
    "T53n2121_050:0262c02": "經律異相卷第五十(地獄部下)",
    "T53n2121_050:0262c04": "梁沙門僧旻寶唱等集",
    "T53n2121_050:0262c05": "阿鼻地獄受諸苦相一十八小地獄各有",
    "T53n2121_050:0262c06": "十八獄圍繞阿鼻二六十四地獄舉因示",
    "T53n2121_050:0262c07": "苦相三五大地獄示受苦相四",
    "T53n2121_050:0262c08": "阿鼻地獄受諸苦相一",
    "T53n2121_050:0262c09": "阿鼻地獄者(梁言無遮。又言無間。又言猛火入心)縱廣正等八千",
    "T53n2121_050:0262c10": "由旬。七重鐵城七層鐵網。下有十八隔。周匝",
    "T53n2121_050:0262c11": "七重。皆是刀林。復有七重劍林。四角有四大",
    "T53n2121_050:0262c12": "銅狗。廣長四十由旬。眼如掣電。牙如劍樹。",
    "T53n2121_050:0262c13": "齒如刀山。舌如鐵刺。一切身毛皆然猛火。其",
    "T53n2121_050:0262c14": "烟臭惡。有十八獄卒。口如夜叉。六十四眼散",
    "T53n2121_050:0262c15": "迸鐵丸。狗牙上出高四由旬。牙端火流燒煎",
    "T53n2121_050:0262c16": "鐵車。輪網出火。鋒刃劍戟燒阿鼻城赤如融",
    "T53n2121_050:0262c17": "銅。獄卒八頭六十角。角抄火然。火化成銅",
    "T53n2121_050:0262c18": "復成刀輪。相次在火焰間。滿阿鼻城。城內有",
    "T53n2121_050:0262c19": "七鐵幢。火涌如沸鐵流融迸涌出四門。上有",
    "T53n2121_050:0262c20": "十八釜。沸銅涌漫滿於城中。二隔間有八",
    "T53n2121_050:0262c21": "萬四千鐵蟒大蛇。吐毒火中身滿城內。其蛇",
    "T53n2121_050:0262c22": "哮吼如天震雷。雨大鐵丸五百。又五百億蟲。",
    "T53n2121_050:0262c23": "八萬四千嘴頭火流如雨而下。滿阿鼻城。此",
    "T53n2121_050:0262c24": "蟲若下猛火大熾照八萬四千由旬獄上。衝",
    "T53n2121_050:0262c25": "大海沃燋山下貫大海底渧如車軸。若有殺",
    "T53n2121_050:0262c26": "父害母罵辱六親。命終之時銅狗化十八車。",
    "T53n2121_050:0262c27": "狀如寶蓋。一切火焰化為玉女。罪人遙見心喜",
    "T53n2121_050:0262c28": "欲往。風刀解時寒急失聲。寧得好火安在車",
    "T53n2121_050:0262c29": "上然火自爆。即便命終。坐金車瞻玉女。皆捉",
    "T53n2121_050:0263a01": "鐵斧斬截其身。屈伸臂頃直落阿鼻。從上隔",
    "T53n2121_050:0263a02": "如旋火輪至於下隔。身遍隔內。銅狗大吼",
    "T53n2121_050:0263a03": "嚙骨唼髓。獄卒羅剎捉大斧截以叉叉頸令",
    "T53n2121_050:0263a04": "起遍體火焰滿阿鼻獄。閻羅王大聲告勅。癡",
    "T53n2121_050:0263a05": "人獄種。汝在世時。不孝父母邪慢無道。汝今",
    "T53n2121_050:0263a06": "生處名阿鼻獄。獄卒復從下隔更上上隔。",
    "T53n2121_050:0263a07": "經歷八萬四千隔挂身而過至鐵網際。一",
    "T53n2121_050:0263a08": "日一夜即閻浮提六十小劫。盡一大劫。作五",
    "T53n2121_050:0263a09": "逆罪。臨命終時。十八風刀如鐵火車解截其",
    "T53n2121_050:0263a10": "身。以熱逼故便作是言。得好色華清涼大樹",
    "T53n2121_050:0263a11": "於下遊戲不亦樂乎。作此念時八萬四千諸",
    "T53n2121_050:0263a12": "惡劍林。化作寶樹華果茂盛行列在前。大熱",
    "T53n2121_050:0263a13": "火焰化為蓮華。罪人疾於暴雨坐蓮華上。鐵",
    "T53n2121_050:0263a14": "嘴諸蟲從火華起穿骨入體躁動。一切劍枝。",
    "T53n2121_050:0263a15": "削於肉骨。無量刀林當上而下。火車鑪炭十",
    "T53n2121_050:0263a16": "八苦事一時來迎。此相現時陷墜地下。從下",
    "T53n2121_050:0263a17": "隔上身如華敷遍滿下隔下火熾然。至於",
    "T53n2121_050:0263a18": "上隔身滿其中。熱惱急故張眼吐舌。萬億",
    "T53n2121_050:0263a19": "融銅百千刀輪。從空中下頸入足出。一切",
    "T53n2121_050:0263a20": "苦事過於上說百千萬倍。具五逆者受罪五",
    "T53n2121_050:0263a21": "劫。復有眾生。犯四重禁虛食信施誹謗邪見",
    "T53n2121_050:0263a22": "不識因果。斷學般若毀十方佛。偷僧祇物婬",
    "T53n2121_050:0263a23": "妷無道。逼淨戒尼姊妹親慼。造眾惡事。此",
    "T53n2121_050:0263a24": "人罪報。臨命終時。風刀解身偃臥不定如被",
    "T53n2121_050:0263a25": "楚撻。其心荒越發狂癡想。見己室宅男女大",
    "T53n2121_050:0263a26": "小。一切皆是不淨之物。屎尿臭處盈流于",
    "T53n2121_050:0263a27": "外。獄卒羅剎以大鐵叉擎。阿鼻獄及諸刀林。",
    "T53n2121_050:0263a28": "化作寶樹及清涼池。火焰化作金葉蓮華諸",
    "T53n2121_050:0263a29": "鐵嘴蟲化為鳧雁。苦痛之聲猶如歌詠。罪人",
    "T53n2121_050:0263b01": "聞此吾當遊中。坐火蓮華。眾物競分。狗食其",
    "T53n2121_050:0263b02": "心。俄爾之間。身如鐵華滿十八隔。此等罪",
    "T53n2121_050:0263b03": "人經八萬四千大劫。復入東方十八隔中。如",
    "T53n2121_050:0263b04": "前受苦。南西北方亦復如是。謗方等經。具五",
    "T53n2121_050:0263b05": "逆罪。破壞僧祇。污比丘尼。斷諸善根。具眾罪",
    "T53n2121_050:0263b06": "者身滿阿鼻獄。四支復滿十八隔中。此阿",
    "T53n2121_050:0263b07": "鼻獄但燒如此獄種眾生。劫欲盡時東門即",
    "T53n2121_050:0263b08": "開。見東門外。清泉流水華果林樹一切俱現。",
    "T53n2121_050:0263b09": "是諸罪人從下隔見明火暫歇。從下隔起",
    "T53n2121_050:0263b10": "婉轉腹行。[打丁+聿]身上走到上隔中。手攀刀輪。",
    "T53n2121_050:0263b11": "時虛空中雨熱鐵丸。走於東門既至門閫。獄",
    "T53n2121_050:0263b12": "卒羅剎手捉鐵叉逆刺其眼。鐵狗囓心悶絕",
    "T53n2121_050:0263b13": "而死。南西北門亦復如是。經歷半劫。",
    "T53n2121_050:0263b14": "十八小地獄各有十八獄圍繞阿鼻二",
    "T53n2121_050:0263b15": "阿鼻地獄。有十八小地獄。小地獄。各有十八",
    "T53n2121_050:0263b16": "寒地獄。十八黑闇地獄。十八小熱地獄。十八",
    "T53n2121_050:0263b17": "刀輪地獄。十八釰輪地獄。十八火車地獄。",
    "T53n2121_050:0263b18": "十八沸屎地獄。十八鑊湯地獄。十八灰河地",
    "T53n2121_050:0263b19": "獄。五百億釰林地獄。五百億刺林地獄。五",
    "T53n2121_050:0263b20": "百億銅柱地獄。五百億鐵璣地獄。五百億鐵",
    "T53n2121_050:0263b21": "輞地獄。十八鐵窟地獄。十八鐵丸地獄。十",
    "T53n2121_050:0263b22": "八尖石地獄。十八飲銅地獄。如是等眾多地",
    "T53n2121_050:0263b23": "獄。阿鼻地獄。死生寒氷中。寒氷獄死生黑",
    "T53n2121_050:0263b24": "闇處。八千萬歲目無所見。受大蟲身婉轉腹",
    "T53n2121_050:0263b25": "行。諸情闇塞為狐狼食之。後生畜生。五千",
    "T53n2121_050:0263b26": "萬身受鳥獸形。還生人中。六根不具貧窮下",
    "T53n2121_050:0263b27": "賤。經五百身後生餓鬼。後遇善知識發菩提",
    "T53n2121_050:0263b28": "心。",
    "T53n2121_050:0263b29": "十八寒地獄者。八方氷山。山十八隔。復有",
    "T53n2121_050:0263c01": "十八諸小氷山。寒氷山間如瓦蓮華。高十八",
    "T53n2121_050:0263c02": "由旬。上有氷輪。縱廣正等十二由旬。如天雨",
    "T53n2121_050:0263c03": "雹從空而下。劫奪抄盜剝脫凍殺眾生。此人",
    "T53n2121_050:0263c04": "罪報欲命終時。一切刀風化為熱火。罪人作",
    "T53n2121_050:0263c05": "念我今云何不臥氷上。作是念時。獄卒羅剎",
    "T53n2121_050:0263c06": "手執氷輪躡虛而至。罪人見已心便愛念。氣",
    "T53n2121_050:0263c07": "絕命終生氷山上。既生之後。十八氷山如以",
    "T53n2121_050:0263c08": "扇扇。一切寒氷從毛孔入。十八隔中遍滿一",
    "T53n2121_050:0263c09": "隔。剖裂擗拆如赤蓮華。氷輪上下遍覆其",
    "T53n2121_050:0263c10": "身。八方氷山一時俱合。更無餘辭但言阿羅。",
    "T53n2121_050:0263c11": "爾時罪人即彼作是念。我於何時當免寒氷",
    "T53n2121_050:0263c12": "生熱火中。爾時空中有鐵嘴鳥。吐火破氷",
    "T53n2121_050:0263c13": "啄腦。罪人即死。獄卒復以鐵叉打地[口*戒]言活",
    "T53n2121_050:0263c14": "活。應聲即蘇。身火猛熾願得前氷以滅此",
    "T53n2121_050:0263c15": "火。獄卒復以氷輪迎接置與獄中。如是十八",
    "T53n2121_050:0263c16": "隔中無不經歷。此寒地獄壽命歲數。如四天",
    "T53n2121_050:0263c17": "王天日月八千萬歲。罪畢下生賤貧鄙陋。五",
    "T53n2121_050:0263c18": "十世中為人奴婢。衣不蔽形食不充口。此罪",
    "T53n2121_050:0263c19": "畢已。遇善知識發菩提心。",
    "T53n2121_050:0263c20": "黑闇地獄者。十八重黑山。十八重黑網。十八",
    "T53n2121_050:0263c21": "重鐵床。十八重鐵縵。一山高八萬四千由",
    "T53n2121_050:0263c22": "旬。一一縵亦厚八萬四千由旬。一一縵間十",
    "T53n2121_050:0263c23": "八重鐵圍山羅剎如林。此山陰闇。偷佛僧燈",
    "T53n2121_050:0263c24": "明。偷盜父母師長。謗說法者。亦毀世俗論義",
    "T53n2121_050:0263c25": "師等。不忌尊卑不知慚愧。以此罪故命欲終",
    "T53n2121_050:0263c26": "時。眼有電光睒迅不停。即作是念。我有何罪",
    "T53n2121_050:0263c27": "常見是火。即閉兩目不願欲見。命欲終時。獄",
    "T53n2121_050:0263c28": "卒羅剎擎大鐵床張大鐵輪。如大隊雲乘。空",
    "T53n2121_050:0263c29": "而至。無形有聲。罪人欲往命終。坐鐵床上落",
    "T53n2121_050:0264a01": "黑闇處。刀輪上下斬斷其身。有大鐵烏嘴距",
    "T53n2121_050:0264a02": "長利。從山飛下來摷罪人。痛急疾走求明不",
    "T53n2121_050:0264a03": "得。足下蒺梨穿骨徹髓。如是慞惶經五百萬",
    "T53n2121_050:0264a04": "億歲日月如前。彼人頭打諸黑闇山。腦流眼",
    "T53n2121_050:0264a05": "出。獄卒羅剎以鐵叉叉安眼眶。罪畢乃出。為",
    "T53n2121_050:0264a06": "貧窮人。眼目角睞盲冥無見。或被癩病人所",
    "T53n2121_050:0264a07": "驅逐。如是罪報經五百身。過是以後遇善知",
    "T53n2121_050:0264a08": "識發菩提心。",
    "T53n2121_050:0264a09": "十八小熱地獄者。如阿鼻獄。亦七重城七重",
    "T53n2121_050:0264a10": "鐵輞。無量諸惡以為莊嚴。以不從師教興惡",
    "T53n2121_050:0264a11": "逆心。不知恩養盜師害師。污師淨食坐師床",
    "T53n2121_050:0264a12": "坐捉師鉢盂藏去不淨。作種種惡毒藥飲師。",
    "T53n2121_050:0264a13": "若沙門婆羅門。作諸非法無有慚愧。剝像破",
    "T53n2121_050:0264a14": "塔劫法寶物。殺伯叔父母兄弟姊妹。命欲終",
    "T53n2121_050:0264a15": "時。十八獄卒各以鐵叉擎置一隔獄。如大",
    "T53n2121_050:0264a16": "寶蓋雨微細雨。雨渧如華熱惱入心。見雨清",
    "T53n2121_050:0264a17": "涼即作念言。願我得坐蔭蓋之下。涼雨灑我",
    "T53n2121_050:0264a18": "不亦樂耶。氣絕命終。如一瞬頃即坐劍林",
    "T53n2121_050:0264a19": "上。百億劍刃。刃皆出火燒刺其身。空中寶蓋",
    "T53n2121_050:0264a20": "化為火輪。從上而下直劈其頂。身體碎裂為",
    "T53n2121_050:0264a21": "數千段。上雨銅丸從毛孔入。獄卒羅剎以",
    "T53n2121_050:0264a22": "大鐵叉刺罪人眼。或以鐵箭貫射其心悶絕",
    "T53n2121_050:0264a23": "而死。須臾還活坐劍床上。旋嵐猛風吹墮地",
    "T53n2121_050:0264a24": "獄。時閻羅王告言。獄種汝作眾惡。殺師謗師。",
    "T53n2121_050:0264a25": "汝今生處名拔舌阿鼻。汝在此獄當經三劫。",
    "T53n2121_050:0264a26": "作是語已即滅不現。",
    "T53n2121_050:0264a27": "刀輪地獄者。四面刀山。於眾山間積刀如",
    "T53n2121_050:0264a28": "輪。有八百萬億極大刀輪。隨次而下猶如雨",
    "T53n2121_050:0264a29": "渧。以樂苦惱他殺害眾生。命終之時。患逆",
    "T53n2121_050:0264b01": "氣病心堅如石。即作是願。得一利刀削此",
    "T53n2121_050:0264b02": "諸患不亦快乎。是時獄卒頂戴刀輪翳令不",
    "T53n2121_050:0264b03": "現。至罪人所卑言遜辭。我有利刀能割重病。",
    "T53n2121_050:0264b04": "罪人歡喜即自念言。唯此為快。氣絕命終生",
    "T53n2121_050:0264b05": "刀輪上。如醉象走墮刀山間。是時四山一時",
    "T53n2121_050:0264b06": "俱合。四種刀山割切其身。不自勝持悶絕而",
    "T53n2121_050:0264b07": "死。獄卒羅剎驅蹙罪人。令登刀山來至山頂。",
    "T53n2121_050:0264b08": "刀傷足下乃至于心。畏獄卒故匍匐而上。既",
    "T53n2121_050:0264b09": "至山頂。獄卒手執一切樹揲。未死之間鐵狗",
    "T53n2121_050:0264b10": "嚙心楚毒百端。鐵蟲唼食肉皆都盡。尋復唱",
    "T53n2121_050:0264b11": "活。脚著鐵輪從空而下。一日一夜六十億生",
    "T53n2121_050:0264b12": "六十億死。如是眾多如四天王壽八千萬歲。",
    "T53n2121_050:0264b13": "罪畢乃出墮在畜生。五百世中有供眾口。復",
    "T53n2121_050:0264b14": "五百世受卑賤形。後遇善知識發菩提心。",
    "T53n2121_050:0264b15": "劍輪地獄者。縱廣正等五十由旬。滿中劍樹",
    "T53n2121_050:0264b16": "其樹多少。如稻麻竹葦。一一劍樹高四十由",
    "T53n2121_050:0264b17": "旬。八萬四千劍輪為葉。八萬四千劍輪為華。",
    "T53n2121_050:0264b18": "八萬四千劍輪為果。八萬四千沸銅為枝。以",
    "T53n2121_050:0264b19": "樂殺無厭。如此罪人臨命終時。遇大熱病即",
    "T53n2121_050:0264b20": "作念言。我今身體時熱時寒。舉身堅強猶如",
    "T53n2121_050:0264b21": "鐵碪。即作願言。得金剛劍割却此患樂不可",
    "T53n2121_050:0264b22": "言。是時獄卒即自化身。如己父母親友之形。",
    "T53n2121_050:0264b23": "在其人前而告之言。我有祕法如卿所念當",
    "T53n2121_050:0264b24": "用相遺。罪人云急急欲得。氣絕命終如馬奔",
    "T53n2121_050:0264b25": "走生劍華中。無量劍刀削骨破肉碎落如空。",
    "T53n2121_050:0264b26": "復有鐵烏。從樹上下挑眼啄耳。有大羅剎。手",
    "T53n2121_050:0264b27": "捉鐵斧破頭出腦。鐵狗來舐死已唱活。驅令",
    "T53n2121_050:0264b28": "上樹。未至樹端身碎如塵。一日一夜殺身如",
    "T53n2121_050:0264b29": "塵不可稱數。殺人罪故受如此殃經八萬億",
    "T53n2121_050:0264c01": "歲生畜生中。身常負重死復剝皮。經五百世",
    "T53n2121_050:0264c02": "還生人中。貧窮短命多病消瘦。過是已後遇",
    "T53n2121_050:0264c03": "善知識發菩提心。",
    "T53n2121_050:0264c04": "火車地獄者。一一銅鑊。縱廣正等四十由",
    "T53n2121_050:0264c05": "旬。滿中火。下有十二輪。上有九千四火輪。",
    "T53n2121_050:0264c06": "自有眾生為佛弟子。及事梵天九十六種。及",
    "T53n2121_050:0264c07": "在家者誑惑邪命諂曲作惡。如此罪人欲命",
    "T53n2121_050:0264c08": "終時。風大先動身冷如氷。即作是念。何時當",
    "T53n2121_050:0264c09": "得大猛火聚。入中坐者永除冷病。作是念已。",
    "T53n2121_050:0264c10": "獄卒羅剎化作火車如金蓮華。獄卒在上如",
    "T53n2121_050:0264c11": "童男像。手執白拂鼓舞而至。罪人愛著。若坐",
    "T53n2121_050:0264c12": "此上快不可言。氣絕命終載火車上。支節",
    "T53n2121_050:0264c13": "火然身體燋散。獄卒唱活應聲還活。火車轢",
    "T53n2121_050:0264c14": "身凡十八反碎身如塵。天雨沸銅遍灑身體即",
    "T53n2121_050:0264c15": "便還活。如是往反上至湯際下墮鑊中。火車",
    "T53n2121_050:0264c16": "所轢一日一夜九十億死九十億生。此人罪",
    "T53n2121_050:0264c17": "畢生貧賤家為人所使。繫屬於他不得自在。",
    "T53n2121_050:0264c18": "償利養畢久乃得脫。由前出家善心功德。遇",
    "T53n2121_050:0264c19": "善知識為其說法。心開意解成阿羅漢。",
    "T53n2121_050:0264c20": "沸屎地獄者。八十由旬十八鐵城。一一鐵",
    "T53n2121_050:0264c21": "城有十八隔。一一隔中四壁皆有百億萬",
    "T53n2121_050:0264c22": "劍樹。地如刀刃。刃厚三尺。於其刃上百千",
    "T53n2121_050:0264c23": "蒺梨不可稱計。一一蒺梨及劍樹間。生諸鐵",
    "T53n2121_050:0264c24": "蟲其數無量。一一鐵蟲有百千頭。一一頭有",
    "T53n2121_050:0264c25": "百千嘴。嘴頭皆有百千蚖蟲。此諸蚖蟲口",
    "T53n2121_050:0264c26": "吐熱屎。沸如融銅滿鐵郭內。上有鐵網鐵烏。",
    "T53n2121_050:0264c27": "以破八戒齋。污沙彌尼式叉摩尼。污比丘戒",
    "T53n2121_050:0264c28": "比丘尼戒。污優婆塞戒優婆夷戒。如是七眾",
    "T53n2121_050:0264c29": "及餘一切。污僧淨飯污父母食。偷竊先噉不",
    "T53n2121_050:0265a01": "淨手捉。及僧知事以自恃故污僧淨食。四部",
    "T53n2121_050:0265a02": "弟子以不淨身坐僧祇床。犯偷蘭遮久不懺",
    "T53n2121_050:0265a03": "悔。虛食僧食坐僧眾中與僧布薩。如是眾多",
    "T53n2121_050:0265a04": "無量不淨惡業罪人。臨命終時舉身皆香。如",
    "T53n2121_050:0265a05": "麝香子不可堪處。即作是念。當於何處不聞",
    "T53n2121_050:0265a06": "此香。獄卒化身猶如畫瓶中盛糞穢。至罪人",
    "T53n2121_050:0265a07": "所以手摩觸。令彼罪人心生愛著。氣絕命終",
    "T53n2121_050:0265a08": "墮沸屎中。身體糜爛眾蟲唼食削骨徹髓。以",
    "T53n2121_050:0265a09": "渴逼故飲熱沸屎。蚖蟲蛆蟲唼其舌根。一日",
    "T53n2121_050:0265a10": "一夜九十億生九十億死。罪畢乃出生貧賤",
    "T53n2121_050:0265a11": "家不得自在。設生世時恒值惡王屬邪見主。",
    "T53n2121_050:0265a12": "種種惡事逼切其身。癭瘇惡創以為衣服。",
    "T53n2121_050:0265a13": "宿世聞法善因緣故。遇善知識出家學道成",
    "T53n2121_050:0265a14": "阿羅漢。",
    "T53n2121_050:0265a15": "十八鑊湯地獄者。有十八鑊。縱廣正等各四",
    "T53n2121_050:0265a16": "十由旬。七重鐵網滿中沸鐵。五百羅剎鼓大",
    "T53n2121_050:0265a17": "石炭。燒其銅鑊焰焰相次。經六十日火不可",
    "T53n2121_050:0265a18": "滅。閻浮提日滿十二萬歲。鑊湯上涌化成火",
    "T53n2121_050:0265a19": "輪。還入鑊中。以毀佛禁戒殺生祠祀。為噉肉",
    "T53n2121_050:0265a20": "故焚燒山野傷害眾生。生噉眾生以火焚燒。",
    "T53n2121_050:0265a21": "如此罪人命欲終時。身心煩悶失大小便不",
    "T53n2121_050:0265a22": "自禁制。或熱如湯或冷如氷。即作是念。得",
    "T53n2121_050:0265a23": "大溫水入中沐浴不亦樂乎。獄卒羅剎化作",
    "T53n2121_050:0265a24": "僮僕。手擎湯盆至罪人所。心生愛樂。氣絕命",
    "T53n2121_050:0265a25": "終生鑊湯中。速疾消爛唯餘骨在。鐵叉掠出",
    "T53n2121_050:0265a26": "鐵狗嗗之。嘔吐在地尋復還活。獄卒驅蹙還",
    "T53n2121_050:0265a27": "令入鑊。鐵鑊熱故攀劍樹上。骨肉斷壞落",
    "T53n2121_050:0265a28": "鑊湯中。一日一夜恒沙死生。罪畢生為猪羊",
    "T53n2121_050:0265a29": "鷄狗。短命之處無不經歷。如是受身八千萬",
    "T53n2121_050:0265b01": "歲。命終之後還生人中。受二種報。一者多病。",
    "T53n2121_050:0265b02": "二者短命。過算數劫遇善知識。受持五戒行",
    "T53n2121_050:0265b03": "六波羅蜜。",
    "T53n2121_050:0265b04": "灰河地獄者。長二百由旬。廣十二由旬。下有",
    "T53n2121_050:0265b05": "利刀岸上劍樹。滿中猛火廣十二丈。復有融",
    "T53n2121_050:0265b06": "灰以覆火上。厚四十丈。以偷盜父母師長善",
    "T53n2121_050:0265b07": "友兄弟姊妹。如是癡人無有慚愧。不識恩養",
    "T53n2121_050:0265b08": "不從師教。此人罪報命欲終時。氣滿心腹喘",
    "T53n2121_050:0265b09": "息不續。即作是念。我心如泥氣滿胸中。得一",
    "T53n2121_050:0265b10": "微火爆我身者不亦快乎。獄卒應念化作妻",
    "T53n2121_050:0265b11": "子。手擎火鑪微灰覆上。至罪人所。罪人歡喜。",
    "T53n2121_050:0265b12": "氣絕命終生灰河中。諸劍樹間有一羅剎。手",
    "T53n2121_050:0265b13": "執利劍欲來傷害是人恐怖走入灰河。舉足",
    "T53n2121_050:0265b14": "下足刀傷其脚。劍樹雨刀從毛孔入。羅剎以",
    "T53n2121_050:0265b15": "叉叉出其心。躄地悶死尋復還活。一日一夜",
    "T53n2121_050:0265b16": "五百億生五百億死。飢渴逼故張口欲食。劍",
    "T53n2121_050:0265b17": "樹雨刀從舌頭入。擗腹裂胸悶絕而死。由前",
    "T53n2121_050:0265b18": "世聞法僧名故。罪畢之後得生人中。貧窮下",
    "T53n2121_050:0265b19": "賤。覺世非常出家學道。時世無佛成辟支佛。",
    "T53n2121_050:0265b20": "世若有佛成阿羅漢。",
    "T53n2121_050:0265b21": "劍林地獄者。八千由旬滿中劍樹。有熱鐵丸",
    "T53n2121_050:0265b22": "以為其果。樹高二十四由旬。以不孝父母不",
    "T53n2121_050:0265b23": "敬師長。作惡口業無慈愛心刀杖加人。臨欲",
    "T53n2121_050:0265b24": "終時心如糊膠處處生著。即作此念。我心縛",
    "T53n2121_050:0265b25": "著觸事不捨。耽酒嗜色雖遇苦患心猶不息。",
    "T53n2121_050:0265b26": "得一利刀以割截此愛。獄卒應聲化為侍者。",
    "T53n2121_050:0265b27": "執鏡語言。汝心多著可觀此鏡。見利劍像。",
    "T53n2121_050:0265b28": "以即作是念。我體羸弱以不堪欲事。得此",
    "T53n2121_050:0265b29": "利劍。割斷我心不亦快乎。作此念時氣絕命",
    "T53n2121_050:0265c01": "終受餓鬼身。諸劍樹間化生鐵丸。從頂入口",
    "T53n2121_050:0265c02": "出腸胃燋爛。獄卒打撲驅令上樹。鐵[口*(隹/乃)]蟲噉",
    "T53n2121_050:0265c03": "以怖上樹。如是展轉悉經劍林。一日一夜八",
    "T53n2121_050:0265c04": "萬生死。罪畢之後生飢饉世及疾病劫。為人",
    "T53n2121_050:0265c05": "卑賤口氣恒臭人所惡見。後遇善知識發菩",
    "T53n2121_050:0265c06": "提心。",
    "T53n2121_050:0265c07": "刺林地獄者。八千由旬滿中鐵刺。一一刺端",
    "T53n2121_050:0265c08": "有十二劍。樹上復有大熱鐵鉤。以惡口兩舌",
    "T53n2121_050:0265c09": "綺語不義語。調戲無節誑說是非。說經典過",
    "T53n2121_050:0265c10": "毀論議師。如此罪報命欲終時咽燥舌乾。即",
    "T53n2121_050:0265c11": "作此念。得一利刺刺頸出血。令眾脈間流注",
    "T53n2121_050:0265c12": "眾水不亦快乎。獄卒羅剎化作父母手執明",
    "T53n2121_050:0265c13": "珠。珠頭生刺持用擬口如水欲渧。罪人歡喜",
    "T53n2121_050:0265c14": "氣絕命終。如雷電頃生刺林間。獄卒羅剎手",
    "T53n2121_050:0265c15": "執鐵鉤拔舌令出。八千鐵牛有大鐵犁耕破",
    "T53n2121_050:0265c16": "其舌。一日一夜六百生死。過是已後得生人",
    "T53n2121_050:0265c17": "中。肩狹面皺語言[口*騫]吃。如此罪人體生諸",
    "T53n2121_050:0265c18": "瘡。膿血盈流經五百世人所惡見。過是已後",
    "T53n2121_050:0265c19": "雖有言說人不信受。遇善知識發菩提心。",
    "T53n2121_050:0265c20": "銅柱地獄者。有一銅柱林如火山。高六百由",
    "T53n2121_050:0265c21": "旬。下有猛火火上鐵床上有刀輪。間有鐵[口*(隹/乃)]",
    "T53n2121_050:0265c22": "蟲鐵口烏。以貪惑滋多染愛不淨。非處非時",
    "T53n2121_050:0265c23": "行不淨業。設有比丘尼婆羅門等諸梵行者。",
    "T53n2121_050:0265c24": "若非時於非處犯不淨法。乃至一切犯邪行",
    "T53n2121_050:0265c25": "者。如此罪人臨命終時。舉身反強振掉不",
    "T53n2121_050:0265c26": "定。即作是念。得一堅大銅鐵柱者。縛此",
    "T53n2121_050:0265c27": "身體令不動搖。獄卒應時化作僮僕。手執鐵",
    "T53n2121_050:0265c28": "杖至罪人所。白言長者。汝今身強餘物皆弱",
    "T53n2121_050:0265c29": "可捉此杖。心即歡喜氣絕命終。如挊杖頃生",
    "T53n2121_050:0266a01": "銅柱頭。猛火焰熾焚燒其身。驚怖下視見鐵",
    "T53n2121_050:0266a02": "床上。有端正女。若是女人見端正男。心生愛",
    "T53n2121_050:0266a03": "著從銅柱上下投于地。銅柱貫身鐵網絡頸",
    "T53n2121_050:0266a04": "鐵[口*(隹/乃)]諸蟲唼食其軀。落鐵床上。男女俱時六",
    "T53n2121_050:0266a05": "根火起。有鐵[口*(隹/乃)]蟲從眼而入從男女根出。若",
    "T53n2121_050:0266a06": "污戒者別有九億諸小蟲輩。如[虫*巢]蛆蟲有",
    "T53n2121_050:0266a07": "十二[口*(隹/乃)]。[口*(隹/乃)]頭出火唼食其體。一日一夜九百",
    "T53n2121_050:0266a08": "億生九百億死。出生鳩鴿身經五百世。復生",
    "T53n2121_050:0266a09": "龍中經五百身。後生人中無根二根。及不定",
    "T53n2121_050:0266a10": "根黃門之身經五百世。設得為人。妻不貞良",
    "T53n2121_050:0266a11": "子不慈孝奴婢不從。過是已後遇善知識發",
    "T53n2121_050:0266a12": "菩提心。",
    "T53n2121_050:0266a13": "鐵機地獄者有一鐵床。縱廣正等四百由旬。",
    "T53n2121_050:0266a14": "上安諸[撼咸+巳]。[撼咸+巳]間皆有萬億鐵弩。鐵弩鑊頭",
    "T53n2121_050:0266a15": "百億鋒刃。以為貪欲故不孝父母。不敬師長。",
    "T53n2121_050:0266a16": "不從善教殺害眾生。此人命終身體戰動六",
    "T53n2121_050:0266a17": "竅汁流。見自己床如兜羅綿。得堅冷處臥不",
    "T53n2121_050:0266a18": "亦快耶。獄卒羅剎。以叉擎床銷火毾[登*毛]至罪",
    "T53n2121_050:0266a19": "人所。歡喜欲臥。氣絕命終生鐵機上。萬億鐵",
    "T53n2121_050:0266a20": "[撼咸+巳]關從下動鐵[撼咸+巳]昂無量。鐵弩同時皆張",
    "T53n2121_050:0266a21": "二鐵。箭射罪人心。一日一夜六百億生死。後",
    "T53n2121_050:0266a22": "生畜生中經五百世。還生人間。貧窮下賤為",
    "T53n2121_050:0266a23": "人所使。多墮刑獄恒受鞭撻。後遇善知識發",
    "T53n2121_050:0266a24": "菩提心。",
    "T53n2121_050:0266a25": "鐵網地獄者。八十九重諸鐵羅網。一一網間",
    "T53n2121_050:0266a26": "百億鐵針。一一鐵針施五關[撼咸+巳]。以邪心諂曲",
    "T53n2121_050:0266a27": "妖媚惑人。心懷讒賊晝夜惡念。臨命終時身",
    "T53n2121_050:0266a28": "體搔痒。即作此念。得一束針攙刺不亦快",
    "T53n2121_050:0266a29": "乎。作是念時獄卒化為良醫。手執利針唱言。",
    "T53n2121_050:0266b01": "治病。罪人心喜氣絕命終生鐵網間。[打丁+聿]身下",
    "T53n2121_050:0266b02": "過眾[撼咸+巳]皆動。無量諸針射入毛孔。如是婉",
    "T53n2121_050:0266b03": "轉諸鐵網間。如剎那頃死生。罪畢乃出生於",
    "T53n2121_050:0266b04": "邊地無佛法處。亦不聞說世間善語何況正",
    "T53n2121_050:0266b05": "法。雖生人中三惡道攝。後遇善知識雖得聞",
    "T53n2121_050:0266b06": "法心不解了。",
    "T53n2121_050:0266b07": "鐵窟地獄者。餓鬼道中最上苦法。有一鐵山。",
    "T53n2121_050:0266b08": "縱廣正等二十五由旬。山上復有五百萬億",
    "T53n2121_050:0266b09": "大熱鐵丸。一一鐵丸團圓正等十三由旬。山",
    "T53n2121_050:0266b10": "間復有百千刀劍。是時彼山東開小孔。如摩",
    "T53n2121_050:0266b11": "伽陀升但出黑煙。以慳貪縛著心如金剛。但",
    "T53n2121_050:0266b12": "樂求索無有厭足。父母妻子悉不給與。師長",
    "T53n2121_050:0266b13": "教授視如糞穢。奴婢親友不施衣食。如是慳",
    "T53n2121_050:0266b14": "人不慮無常。護惜財物猶如眼目。命欲終時",
    "T53n2121_050:0266b15": "諸情閉塞。口噤不語心中默念。我死之後是",
    "T53n2121_050:0266b16": "諸惡人。食我財物如噉鐵丸。處我窟宅如處",
    "T53n2121_050:0266b17": "闇室。作是念已。獄卒化為慳人。多收財物以",
    "T53n2121_050:0266b18": "火焚之。罪人心喜氣絕命終生火山上。猶如",
    "T53n2121_050:0266b19": "融銅鑄鐵窟中。劍蟲刀蟲唼食其軀。煙熏其",
    "T53n2121_050:0266b20": "眼不見火焰。東西馳走頭打鐵山。鐵丸從頂",
    "T53n2121_050:0266b21": "徹足。一念頃死生。罪畢乃出生餓鬼中。其身",
    "T53n2121_050:0266b22": "長大數十由旬。咽如針筒腹如大山。東西求",
    "T53n2121_050:0266b23": "食融銅灌咽。經八千歲。生食膿唾血鬼中。",
    "T53n2121_050:0266b24": "復生廁神猪狗等中。罪畢乃生貧窮卑賤無",
    "T53n2121_050:0266b25": "衣食處。遇善知識發菩提心。",
    "T53n2121_050:0266b26": "鐵丸地獄者。八十由旬滿中鐵城。八十八",
    "T53n2121_050:0266b27": "隔。一一隔中有五刀山。持用覆上。下有十",
    "T53n2121_050:0266b28": "八大惡鐵蛇。皆吐鐵劍劍頭火然。以毀辱布",
    "T53n2121_050:0266b29": "施言施無報。勸人藏積。向國王大臣沙門婆",
    "T53n2121_050:0266c01": "羅門及一切眾。說施無因亦無果報。此人臨",
    "T53n2121_050:0266c02": "終頸強脈縮。迴轉不語不喜見人。低視而臥",
    "T53n2121_050:0266c03": "心中但念。我積財寶。得與我俱快不可言。獄",
    "T53n2121_050:0266c04": "卒化作其妻捉熱鐵丸。化作寶器在其人前。",
    "T53n2121_050:0266c05": "語言。我隨汝死婉轉相著終不相離。氣絕命",
    "T53n2121_050:0266c06": "終生鐵城中東西馳走。鐵蛇出毒纏繞其身",
    "T53n2121_050:0266c07": "節頭火然。即作是念。願天愛我降注甘雨。應",
    "T53n2121_050:0266c08": "念即雨大熱鐵丸項入足出。罪畢乃為貧窮",
    "T53n2121_050:0266c09": "孤獨喑啞之人。歲數如鐵窟說。遇善知識發",
    "T53n2121_050:0266c10": "菩提心。",
    "T53n2121_050:0266c11": "尖石地獄者。有二十五石山。一一石山有八",
    "T53n2121_050:0266c12": "水池。一一水池有五毒龍。比丘比丘尼。沙彌",
    "T53n2121_050:0266c13": "沙彌尼。式叉摩尼。優婆塞優婆夷。九十五種",
    "T53n2121_050:0266c14": "梵志等法。或犯輕戒。久不懺悔心無慚愧。命",
    "T53n2121_050:0266c15": "欲終時。心下氣滿腹脹如鼓。飲食噎吐水漿",
    "T53n2121_050:0266c16": "不下。即作是念。得一尖石塞我咽喉不亦",
    "T53n2121_050:0266c17": "快乎。是時獄卒化作良醫。拗捉尖石作大",
    "T53n2121_050:0266c18": "藥丸著其口中。告言閉口。心生歡喜。氣絕命",
    "T53n2121_050:0266c19": "終生石山間。無量尖石從背入胸出。獄卒復",
    "T53n2121_050:0266c20": "以鐵叉叉口以石內中。一日一夜六十億生。",
    "T53n2121_050:0266c21": "此是生報。從此命終墮黑繩地獄。黑繩地獄",
    "T53n2121_050:0266c22": "者。八百鐵鎖八百鐵山。竪大鐵幢兩頭繫鎖。",
    "T53n2121_050:0266c23": "獄卒馳踧令貪鐵繩上走。不勝下落墮鑊",
    "T53n2121_050:0266c24": "湯中。馳起渴急飲鐵吞石而走。一日一夜經",
    "T53n2121_050:0266c25": "歷是苦凡十萬遍。罪畢生世為人僮僕。遇善",
    "T53n2121_050:0266c26": "知識為說實法。得阿羅漢。",
    "T53n2121_050:0266c27": "飲銅地獄者。千二百種雜色銅車。一銅車上",
    "T53n2121_050:0266c28": "六千銅丸。以慳貪嫉妬邪見惡說。不施父母",
    "T53n2121_050:0266c29": "妻子眷屬及與一切。心生慳嫉見他得利如",
    "T53n2121_050:0267a01": "箭入心。如是罪人欲命終時。多病消瘦昏言",
    "T53n2121_050:0267a02": "囈語。是時獄卒化以銅車載果至罪人所。得",
    "T53n2121_050:0267a03": "已歡喜。即作念言。得此美果甚適我願。氣絕",
    "T53n2121_050:0267a04": "命終生銅車上。不久即往生銅山間。銅車轉",
    "T53n2121_050:0267a05": "頸。獄卒以鉗挓口飲以烊銅。迷悶躄地唱言",
    "T53n2121_050:0267a06": "飢飢。尋時獄卒擘口令開。以銅鐵丸置其口",
    "T53n2121_050:0267a07": "中。吞十八丸。節節火然東西馳走。經於七日",
    "T53n2121_050:0267a08": "爾乃命終。獄卒唱言。汝前身時。諛諂邪見慳",
    "T53n2121_050:0267a09": "貪嫉妬。以是因緣受鐵丸報。或曾出家毀犯",
    "T53n2121_050:0267a10": "輕戒。久不悔過虛食信施。以此因緣食諸鐵",
    "T53n2121_050:0267a11": "丸。此人罪報億千萬歲不識水穀。受罪既畢",
    "T53n2121_050:0267a12": "還生人中。五百世中言語[口*騫]吃不自辯了。",
    "T53n2121_050:0267a13": "以宿習故食後噉土塊。過是以後遇善知",
    "T53n2121_050:0267a14": "識發菩提心(出觀佛三昧法經第五卷)。",
    "T53n2121_050:0267a15": "六十四地獄舉因示苦相三",
    "T53n2121_050:0267a16": "一曰脚蹋。先蹋殺人今為獄鬼所噉。經二百",
    "T53n2121_050:0267a17": "歲。",
    "T53n2121_050:0267a18": "二曰刀山。先殺眾生今受罪二百歲。三曰審",
    "T53n2121_050:0267a19": "諦。瞋心罵人以為鳥獸。五百歲中鐵杵撞",
    "T53n2121_050:0267a20": "口。罪畢受生人頭鳥身。口常言罪。",
    "T53n2121_050:0267a21": "四曰抱刀劍。自犯婬戒。又犯持戒人。五曰沸",
    "T53n2121_050:0267a22": "沙。先以熱灰覆眾生上。",
    "T53n2121_050:0267a23": "六曰沸井。井水常沸。以惡心用不淨物致井",
    "T53n2121_050:0267a24": "中。罪畢百歲為井中蝦蟇。七曰竈窓獄卒。",
    "T53n2121_050:0267a25": "以人倒內竈窓中。此女生時。以顧影衣裔",
    "T53n2121_050:0267a26": "他男子。八曰啞鬼。獄常燒鐵鉹烙其舌。",
    "T53n2121_050:0267a27": "生時父母及師喚之不應。經二百歲後生為",
    "T53n2121_050:0267a28": "啞人。九曰熱灰。七百里滿中熱灰。此人生時",
    "T53n2121_050:0267a29": "起婬欲心。就貞女宿終不果遂。受罪二百歲。",
    "T53n2121_050:0267b01": "後生患瘡及恐怖。十曰沸屎。三萬里滿中屎",
    "T53n2121_050:0267b02": "尿。驅人入中。昔賜人好食。瞋言如食不淨。受",
    "T53n2121_050:0267b03": "罪五百歲為猪。",
    "T53n2121_050:0267b04": "十一曰膖臭。縱廣二千五百里。滿中膿血。此",
    "T53n2121_050:0267b05": "人生時以不善心入聖人室失氣泄穢。受罪",
    "T53n2121_050:0267b06": "二百四十歲。後生貧賤人中身體常臭。十二",
    "T53n2121_050:0267b07": "曰不淨。縱廣千里滿中涕唾。慢心不淨手捻",
    "T53n2121_050:0267b08": "香供養大聖。後生人中常慢。十三曰不淨。六",
    "T53n2121_050:0267b09": "百里膿。生時食正中。有鼠屎狗食不淨。投",
    "T53n2121_050:0267b10": "淨食中。受罪二百歲出生作狗。十四曰黑耳",
    "T53n2121_050:0267b11": "常闇。生時以不善心障佛光明。受罪七百歲。",
    "T53n2121_050:0267b12": "十五曰縱廣四萬里。恒被斫射打剔推[石*甲]。此",
    "T53n2121_050:0267b13": "人生時作五逆業。受罪動經數劫。若展轉諸",
    "T53n2121_050:0267b14": "獄。故亦有劫數也一萬歲。十六曰相殺。婦殺",
    "T53n2121_050:0267b15": "夫夫殺婦。母殺兒兒殺母。其人昔時殺他人",
    "T53n2121_050:0267b16": "父母。并殺眾生父母及兒。及生人中。父母子",
    "T53n2121_050:0267b17": "孫皆悉早死。十七曰斫身。恒為獄鬼所斫。先",
    "T53n2121_050:0267b18": "斫眾生故。後生憙遭縣官。十八曰火車。此人",
    "T53n2121_050:0267b19": "猶燒殺眾生。後生被燒。十九曰不識法。滿中",
    "T53n2121_050:0267b20": "癡人聞揵搥聲。慢心而臥。後生邊地。二十",
    "T53n2121_050:0267b21": "曰鐵熬。熬蝦蟹故。後生短壽。",
    "T53n2121_050:0267b22": "二十一曰餓鬼。身長四十里。腹如萬斛簞。頸",
    "T53n2121_050:0267b23": "長十里。恒苦飢渴口氣恒臭。見食化成炭。",
    "T53n2121_050:0267b24": "飲成膿血。猶食齋食不持齋。後生八百世",
    "T53n2121_050:0267b25": "常作羅剎。二十二曰剛炭。盜心取他物手捧",
    "T53n2121_050:0267b26": "剛炭。後生貧賤為人所使。二十三曰鑊湯。生",
    "T53n2121_050:0267b27": "時惡心以熱湯澆地蟲。二十四曰鐵床。婬他婦",
    "T53n2121_050:0267b28": "女逼犯持戒女人。男抱銅柱女臥鐵床。二十",
    "T53n2121_050:0267b29": "五曰鐵丸。猶炮煮鷄鴨子。後生常苦迷荒。",
    "T53n2121_050:0267c01": "二十六曰貢高坐地獄。生時貢高食他信",
    "T53n2121_050:0267c02": "施。自恃有德起心貢高。二十七曰黑耳。獄鬼",
    "T53n2121_050:0267c03": "以刀節節支解。淫比丘。後生下賤女人之",
    "T53n2121_050:0267c04": "中。五百歲作黃門。二十八曰寒氷獄。生時",
    "T53n2121_050:0267c05": "擲眾生致寒凍處。後生貧賤常無衣服。二",
    "T53n2121_050:0267c06": "十九曰石窟。滿中煙火。惡心熏殺眾生。三十",
    "T53n2121_050:0267c07": "曰權收。鬼獄收之以瞋心滅屑殺蟣虱。",
    "T53n2121_050:0267c08": "三十一曰[打丁+(恙心+皿)]。山以[打丁+(恙心+皿)]殺蟣虱。後生短壽。三",
    "T53n2121_050:0267c09": "十二曰熱湯澆身。披著好衣誘他婦女。罪畢",
    "T53n2121_050:0267c10": "為鳥獸。三十三曰餓鬼。身長三十里。咽下有",
    "T53n2121_050:0267c11": "癭決膿食之。或見好食。眾鬼競奪不得食之。",
    "T53n2121_050:0267c12": "得他好食不先上上座食。後生貧窮。三十四",
    "T53n2121_050:0267c13": "曰餓鬼。身長十里或五里。身毛剛利。慳不",
    "T53n2121_050:0267c14": "施食實有言無。後生貧賤多無飲食。三十五",
    "T53n2121_050:0267c15": "曰惡狗。多諸惡狗牙利如劍。獄鬼喚狗競共",
    "T53n2121_050:0267c16": "嚙之。生時喚狗嚙殺眾生。後得為人喜被狗",
    "T53n2121_050:0267c17": "嚙。三十六曰鐵杙。驅人履之。生時含毒看",
    "T53n2121_050:0267c18": "父母師長。後生毒蛇中。三十七曰剝皮。鬼恒",
    "T53n2121_050:0267c19": "利刀剝其皮。生惡心剝人衣被。及剝眾生",
    "T53n2121_050:0267c20": "皮。後生人中常為人所剝奪。三十八曰倒懸。",
    "T53n2121_050:0267c21": "獄卒悉取人倒懸。生時倒懸眾生。三十九曰",
    "T53n2121_050:0267c22": "畜生。獄鬼洋銅灌其口。負債抵而不還。後",
    "T53n2121_050:0267c23": "五百歲中。為人牛馬奴婢。喜得鞭打。四十曰",
    "T53n2121_050:0267c24": "耕身。獄鬼以鐵犁耕身。生時耕地傷眾生。惡",
    "T53n2121_050:0267c25": "心稱懀。四十一曰鏃眼。獄鬼常以鐵鏃鏃其",
    "T53n2121_050:0267c26": "眼。生時惡心惡眼看其父母。後生人中眼常",
    "T53n2121_050:0267c27": "通睛。四十二曰刀兵。獄鬼斫射。此人生時瞋",
    "T53n2121_050:0267c28": "心相殺。後生人中喜得斫射。四十三曰割刺。",
    "T53n2121_050:0267c29": "獄鬼生割其肉。此人生時惡心割人肉。罪畢",
    "T53n2121_050:0268a01": "為人喜得割刺。四十四曰鐵磨。獄鬼以鐵",
    "T53n2121_050:0268a02": "磨磨人。此人生時以惡心磨殺磨此中蟲。四",
    "T53n2121_050:0268a03": "十五曰[打丁+蒙]弄。滿中鐵磨。獄鬼驅人入磨磨之。",
    "T53n2121_050:0268a04": "四十六曰[打丁+蒙]弄。此人生時。見眾生入[打丁+蒙]弄中。",
    "T53n2121_050:0268a05": "生惡心我誓不救。後生人中身體黃熟。四十",
    "T53n2121_050:0268a06": "七曰石臼。卒驅入臼中擣之。此人生時惡心",
    "T53n2121_050:0268a07": "擣殺眾生。罪畢為螺蜯。四十八曰憍慢。人",
    "T53n2121_050:0268a08": "頭蛇身。此人生時臥地誦經。四十九曰水地",
    "T53n2121_050:0268a09": "獄。水停住不流。此人生時抑人水中沒溺而",
    "T53n2121_050:0268a10": "死。五十曰[仁二+屬]儒。獄鬼石[石*甲]人頭。此人生時",
    "T53n2121_050:0268a11": "慢心。使父母師長倚。令其兒生言不恭敬。",
    "T53n2121_050:0268a12": "五十一曰鐵棒。獄鬼常使其身棒鐵此人生時",
    "T53n2121_050:0268a13": "以惡心殺蟣虱。五十二曰恐怖。常為牛頭阿",
    "T53n2121_050:0268a14": "旁所恐。此人生時常恐人故。五十三曰鐵杙。",
    "T53n2121_050:0268a15": "水底布鐵杙。獄鬼驅人入水中刺身流血。",
    "T53n2121_050:0268a16": "生時嫉妬布杙傷人。五十四曰飲洋銅。生時",
    "T53n2121_050:0268a17": "慢心學父母師長語。後常蹇吃。五十五曰鐵",
    "T53n2121_050:0268a18": "鏃。獄鬼以鐵鏃鏃其眼。此人生時惡心生刺",
    "T53n2121_050:0268a19": "眾生瞳子。罪畢為盲人。五十六曰鐵扠獄。獄",
    "T53n2121_050:0268a20": "鬼以鐵扠扠人。此人生時惡心扠魚及餘眾",
    "T53n2121_050:0268a21": "生。五十七曰蛆蟲。唼食人身。此人生時蛆妬",
    "T53n2121_050:0268a22": "傷人。及六畜財物。罪畢為人身患惡瘡。五十",
    "T53n2121_050:0268a23": "八曰刀解手。獄鬼以利刀解其兩手。此人生",
    "T53n2121_050:0268a24": "時以慢心。用不淨手捉經。五十九曰啼哭。獄",
    "T53n2121_050:0268a25": "鬼護來恐怖令其啼哭。此人生時常憂錢財",
    "T53n2121_050:0268a26": "以營婬欲。後生為人恒苦少財。六十曰鐵拘。",
    "T53n2121_050:0268a27": "獄鬼常以鐵拘拘其身體。此人生時拘殺",
    "T53n2121_050:0268a28": "眾生。六十一曰洋銅。獄鬼洋銅灌其口。此",
    "T53n2121_050:0268a29": "人生時惡心。妄語兩舌惡罵綺語。罪畢為人",
    "T53n2121_050:0268a30": "口氣常臭。六十二曰洋銅灌手。此人生時心",
    "T53n2121_050:0268b01": "不敬道。以不淨手捉沙門衣。六十三曰射身。",
    "T53n2121_050:0268b02": "獄鬼以箭射之。此人生時惡心射殺眾生。",
    "T53n2121_050:0268b03": "六十四曰無擇(梁言生終)凡有五王者。一曰隨王。",
    "T53n2121_050:0268b04": "二曰劫王。三曰丑王。四曰自然王。五曰眾",
    "T53n2121_050:0268b05": "生王。皆發信心大乘誓願度地獄眾生。諸地",
    "T53n2121_050:0268b06": "獄罪畢者來入此中。斷其昔行作罪多少。捨",
    "T53n2121_050:0268b07": "地獄身受中陰形如三歲小兒。更隨行業從",
    "T53n2121_050:0268b08": "父母受生(出問地獄經)。",
    "T53n2121_050:0268b09": "五大地獄示受苦相四",
    "T53n2121_050:0268b10": "活大地獄。惡心瞋爭以矟相刺。鐵抓相攫",
    "T53n2121_050:0268b11": "血相塗漫。痛毒逼切悶無所覺。冷風來吹。",
    "T53n2121_050:0268b12": "獄卒喚活罪人還活。是故名為活獄。此中眾",
    "T53n2121_050:0268b13": "生前世好殺物命牛羊禽獸。為田宅國土錢",
    "T53n2121_050:0268b14": "財等利而相殺害。受此罪報。合會大地獄。",
    "T53n2121_050:0268b15": "羅剎獄卒。作種種形諸惡獸頭。而來吞噉齩",
    "T53n2121_050:0268b16": "齧罪人。兩山相合熱鐵輪轢。熱鐵臼擣亦如",
    "T53n2121_050:0268b17": "押油。聚肉成積血流成池。鵰鷲虎狼各來",
    "T53n2121_050:0268b18": "牽掣。此人前世多殺眾生還受此形獄。又",
    "T53n2121_050:0268b19": "以力勢相凌拄押羸弱。受兩山相合罪。慳",
    "T53n2121_050:0268b20": "貪瞋恚愚癡怖畏。斷事輕重不以正理。或破",
    "T53n2121_050:0268b21": "正道。受熱鐵輪轢鐵臼擣。",
    "T53n2121_050:0268b22": "第四第五名叫喚大叫喚。此大地獄其中罪",
    "T53n2121_050:0268b23": "人。羅剎獄卒頸黃眼赤火從中出。著朱色",
    "T53n2121_050:0268b24": "衣身肉堅勁。走射罪人。罪人狂怖叩頭求哀。",
    "T53n2121_050:0268b25": "呼大將軍小見憐愍。將入熱鐵地獄。縱廣百",
    "T53n2121_050:0268b26": "由旬。驅打驅走足皆燋然。脂髓流出如笮",
    "T53n2121_050:0268b27": "蘇油。鐵棒頭額其腦流出如破酪瓶。復將入",
    "T53n2121_050:0268b28": "鐵閣屋間。黑煙來燻。互相堆押意欲求出。",
    "T53n2121_050:0268b29": "其門已閉大喚[口*睪]呼聲常不絕。此人前世斗",
    "T53n2121_050:0268b30": "秤欺誑。非法斷事受寄不還。侵凌下劣惱諸",
    "T53n2121_050:0268c01": "貧窮令其號哭。破他城邑壞人聚落。傷害劫",
    "T53n2121_050:0268c02": "奪舉城叫呼。詐誘令出而復害之。今受叫喚",
    "T53n2121_050:0268c03": "地獄。燻殺穴居之類幽閉囹圄。或闇煙窟中",
    "T53n2121_050:0268c04": "而燻殺之。或投井中劫奪他財。皆受大叫喚",
    "T53n2121_050:0268c05": "地獄罪報。",
    "T53n2121_050:0268c06": "第六第七熱大熱地獄。中有二大銅鑊。鹹沸",
    "T53n2121_050:0268c07": "水滿中。羅剎獄卒以罪人投中。脚上頭下骨",
    "T53n2121_050:0268c08": "節解零。以釵釵出冷風吹活復投炭坑中。或",
    "T53n2121_050:0268c09": "著沸灰中。從灰中出放熱沙中。又以膿血而",
    "T53n2121_050:0268c10": "自煎熬。從炭坑出投之焰床強驅令坐。眼耳",
    "T53n2121_050:0268c11": "鼻口及諸毛孔一切火出。此人宿世惱亂父",
    "T53n2121_050:0268c12": "母師長沙門婆羅門諸善好人。惱令心熱今",
    "T53n2121_050:0268c13": "受熱地獄報。或有前世煮殺生繭。或生爛猪",
    "T53n2121_050:0268c14": "羊。或以木貫人腹而生炙之。或焚山野及諸",
    "T53n2121_050:0268c15": "聚落佛圖精舍及天祠。或推眾生著火坑中。",
    "T53n2121_050:0268c16": "故生此地獄。阿毘地獄縱廣四千里。其處最",
    "T53n2121_050:0268c17": "深。獄卒羅剎從頭剝皮乃至其足。以五百釘",
    "T53n2121_050:0268c18": "釘其身體如挓牛皮。熱鐵火車躒其身。驅入",
    "T53n2121_050:0268c19": "火坑令抱炭出。利刀劍矟飛入身中迷悶萎",
    "T53n2121_050:0268c20": "熟。或顛匐墮落。此人宿行多造大惡。五逆",
    "T53n2121_050:0268c21": "重罪斷善根。法言非法非法言法。破因破果",
    "T53n2121_050:0268c22": "憎嫉善人。入此地獄受罪最劇(出大智論略其小同取其尤異)。",
    "T53n2121_050:0268c23": "經律異相卷第五十"
}