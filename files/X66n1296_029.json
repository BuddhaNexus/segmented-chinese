{
    "X66n1296_029:0166b09": "宗門拈古&#x5F5A;集卷第二十九",
    "X66n1296_029:0166b11": "古杭白巖嗣祖沙門 淨符 &#x5F5A;集",
    "X66n1296_029:0166b12": "  △青五",
    "X66n1296_029:0166b13": "[0166b13] 雪峰上堂。盡大地撮來如粟米粒大。拋向面前。漆桶",
    "X66n1296_029:0166b14": "不會。打鼓普請看。",
    "X66n1296_029:0166b15": "[0166b15] 長慶稜問雲門云。雪峰與麼道。還有出頭不得處",
    "X66n1296_029:0166b16": "麼。門云有。稜云作麼生。門云不可總作野狐精見",
    "X66n1296_029:0166b17": "解。又云狼藉不少。",
    "X66n1296_029:0166b18": "[0166b18] 雲峰悅云。疋上不足。我更與你葛藤。驀拈拄杖云。",
    "X66n1296_029:0166b19": "還見雪峰麼。咄。近來王令稍嚴。不許攙行奪市。",
    "X66n1296_029:0166b20": "[0166b20] 溈山&#x5586;云。我更為諸人土上加泥。舉拄杖云。看看。",
    "X66n1296_029:0166b21": "雪峰老人向你面前放屙。咄。為甚麼屎臭氣也不",
    "X66n1296_029:0166b22": "知。",
    "X66n1296_029:0166b23": "[0166b23] 智海逸云。&#x6159;媿雪峰老。一等是弄精魂。就中弄得",
    "X66n1296_029:0166b24": "好。雖然如是。好事不如無。",
    "X66n1296_029:0166c01": "[0166c01] 昭覺勤云。絕天維。立地紀。未足稱奇。擘太華。逗黃",
    "X66n1296_029:0166c02": "河。亦非敏手。若向者裏&#x89B0;得透。便可以撒驪龍窟",
    "X66n1296_029:0166c03": "明珠。噴旃檀林香氣。豈不快哉。山僧今日不避泥",
    "X66n1296_029:0166c04": "水放一線道。乃拈拄杖云。還見雪峰麼。遂卓一卓",
    "X66n1296_029:0166c05": "云。劄。",
    "X66n1296_029:0166c06": "[0166c06] 靈隱嶽云。陝府鐵牛不覺膽顫。嘉州大象通身汗",
    "X66n1296_029:0166c07": "流。且道象骨老人面皮厚多少。",
    "X66n1296_029:0166c08": "[0166c08] 烏石道云。大小雪峰拋三放兩。有甚了期。興國則",
    "X66n1296_029:0166c09": "不然。盡大地撮來在諸人眉毛眼睫上。眠也同眠。",
    "X66n1296_029:0166c10": "起也同起。行也同行。坐也同坐。還見得親切麼。擊",
    "X66n1296_029:0166c11": "拂云。蚯蚓吸乾四大海。藕絲牽動五須彌。",
    "X66n1296_029:0166c12": "[0166c12] 雪峰因三聖問。透網金鱗以何為食。峰曰待汝出得",
    "X66n1296_029:0166c13": "網來即向汝道。聖曰。一千五百人善知識。話頭也不",
    "X66n1296_029:0166c14": "識。峰曰老僧住持事繁。",
    "X66n1296_029:0166c15": "[0166c15] 保寧展云。爭不足。讓有餘。",
    "X66n1296_029:0166c16": "[0166c16] 雪竇顯云。可惜放過。好與三十棒。一棒也饒不得。",
    "X66n1296_029:0166c17": "直是罕遇作家。",
    "X66n1296_029:0166c18": "[0166c18] 承天宗云。布縵天網須是雪峰。深入虎穴還他三",
    "X66n1296_029:0166c19": "聖。有般漢道雪峰在網內。三聖在網外。苦哉苦哉。",
    "X66n1296_029:0166c20": "深屈古人。若非此二員作家。不能橫行天下。",
    "X66n1296_029:0166c21": "[0166c21] 溈山&#x5586;云。三聖可謂龍門萬仞。慣曾作客。雪峰大",
    "X66n1296_029:0166c22": "似孟&#x751E;門啟。豈懼高賓。",
    "X66n1296_029:0166c23": "[0166c23] 寶峰文云。俊哉俊哉。快活快活。恰似一隻鷂子。莫",
    "X66n1296_029:0166c24": "驚著。報寧即不然。透網金鱗以何為食。待汝出得",
    "X66n1296_029:0167a01": "網來即向汝道。一千五百人善知識話頭也不識。",
    "X66n1296_029:0167a02": "便拽拄杖打出三門。復云。也好快活。恰似一隻虎。",
    "X66n1296_029:0167a03": "莫動著。諸禪德且道。報寧快活何似三聖快活。莫",
    "X66n1296_029:0167a04": "有快活底漢麼。出來定當看。良久云。把手拽不入。",
    "X66n1296_029:0167a05": "[0167a05] 徑山杲云。一人麤似丘山。一人細如米粖。雖然麤",
    "X66n1296_029:0167a06": "細不同。秤來輕重恰好。徑山今日真實告報。汝等",
    "X66n1296_029:0167a07": "諸人切忌鑽龜打瓦。",
    "X66n1296_029:0167a08": "[0167a08] 天寶樞云。三聖大似毒龍攪海白浪滔天。若不是",
    "X66n1296_029:0167a09": "雪峰慣入洪波。爭得驪珠在握。擊拂子一下。",
    "X66n1296_029:0167a10": "[0167a10] 報恩秀云。三聖置個問頭。不妨向荊棘林中掇出",
    "X66n1296_029:0167a11": "個膠盆子。爭奈雪峰老漢先在三十步外。看你自",
    "X66n1296_029:0167a12": "黏自惹。直饒解別行一路。終難逃雪峰法網。",
    "X66n1296_029:0167a13": "[0167a13] 海舟慈云。我若作雪峰。見三聖道透網金鱗以何",
    "X66n1296_029:0167a14": "為食。劈面便掌云。以此為食。",
    "X66n1296_029:0167a15": "[0167a15] 笑巖寶云。雪峰老漢龍頭蛇尾。一千五百人善知",
    "X66n1296_029:0167a16": "識話頭也不識。但向道與麼則不&#x8657;為臨濟兒孫。",
    "X66n1296_029:0167a17": "待伊眼目定動。劈脊便毆。",
    "X66n1296_029:0167a18": "[0167a18] 博山來云。捶打不開。屏折不下。各各具有隱身之",
    "X66n1296_029:0167a19": "術。大似埋兵索戰。然雖如是。透網金鱗畢竟以何",
    "X66n1296_029:0167a20": "為食。問取高郵定和尚。",
    "X66n1296_029:0167a21": "[0167a21] 古南門云。雪峰老漢慣得其便。雪竇好三十棒只",
    "X66n1296_029:0167a22": "是下手太遲。有問古南透網金鱗以何為食。和聲",
    "X66n1296_029:0167a23": "便打云。一棒打殺。縱饒作家。又向甚處啗啄。",
    "X66n1296_029:0167a24": "[0167a24] 愚菴盂云。三聖是將門之子。用處固有家法。雪峰",
    "X66n1296_029:0167b01": "是卜商之後。善於方人。一個是海青慣打天&#x9D5E;。一",
    "X66n1296_029:0167b02": "個是大鵬金翅擘海直取龍吞。雖然。作雪峰則易。",
    "X66n1296_029:0167b03": "作三聖則難。他要從刀鎗林裏過不損一毛。百華",
    "X66n1296_029:0167b04": "叢中來不沾一瓣。始是作家。",
    "X66n1296_029:0167b05": "[0167b05] 棲霞成云。雪峰雖是縱奪可觀。要且無大人相。若",
    "X66n1296_029:0167b06": "有問攝山。透網金鱗以何為食。但向道死&#x732B;頭。他",
    "X66n1296_029:0167b07": "更道一千五百人善知識話頭也不識。向道莫怪",
    "X66n1296_029:0167b08": "空&#x758E;伏惟尚饗。且道與古人相去多少。",
    "X66n1296_029:0167b09": "[0167b09] 寶掌白云。草頭出沒不費光彩。雪峰固是作家。兀",
    "X66n1296_029:0167b10": "目昂頭。揚鬐鼓鬣。三聖詎非好手。山僧又且不然。",
    "X66n1296_029:0167b11": "透網金鱗以何為食。和聲便打。若更動靜。連棒打",
    "X66n1296_029:0167b12": "出。直饒三聖氣勢騰天。也只得曝腮有分。",
    "X66n1296_029:0167b13": "[0167b13] 佛日&#x6673;云。三聖出處不凡。雪峰慣得其便。一挨一",
    "X66n1296_029:0167b14": "拶機用當行。一放一收箭鋒中的。龍騰滄海鶴舞",
    "X66n1296_029:0167b15": "丹霄。雖各展謀略。檢點將來。也是平地栽荊棘。叢",
    "X66n1296_029:0167b16": "林中到今猶自&#x5257;削不盡。如今莫有下手&#x5257;削得",
    "X66n1296_029:0167b17": "者麼。三聖雪峰在汝&#x811A;底。如無。莫道透網金鱗。泥",
    "X66n1296_029:0167b18": "裏鰍也做不得在。",
    "X66n1296_029:0167b19": "[0167b19] 檀度依云。因行棹臂。風正帆張。自是衲僧行逕。豈",
    "X66n1296_029:0167b20": "古廟裏鐘磬邊縮&#x811A;老摩訶。對泥神土佛而壁立",
    "X66n1296_029:0167b21": "萬仞耶。一千五百癩狗囓枯樁。一個半個俊鷹環",
    "X66n1296_029:0167b22": "狡兔。然而豹載威而幽可據。龍得雲而變可神。善",
    "X66n1296_029:0167b23": "知識遇恁般漢。不知聲應氣求。而終日對長連&#x7240;",
    "X66n1296_029:0167b24": "畔黃口沙彌行棒行喝。將鶴唳為鶯啼。斯亦志士",
    "X66n1296_029:0167c01": "大痛矣哉。然雖如是。山僧尚有三十拄杖要打三",
    "X66n1296_029:0167c02": "聖。何故。吾輩饑當從謝仁祖索食。不須陶胡奴米。",
    "X66n1296_029:0167c03": "[0167c03] 雪峰因一僧禮拜次。峰乃打五棒。僧曰過在甚麼處。",
    "X66n1296_029:0167c04": "峰又打五棒喝出。",
    "X66n1296_029:0167c05": "[0167c05] 雪竇顯云。我不曾與人葛藤。前五棒日照天臨。後",
    "X66n1296_029:0167c06": "五棒雲騰致雨。汝若得。也好與五棒。",
    "X66n1296_029:0167c07": "[0167c07] 溈山秀云。者僧腦門著地過犯彌天。雪峰輕恕。猶",
    "X66n1296_029:0167c08": "自不知罪名。再犯不容。更道日照天臨雲騰致雨",
    "X66n1296_029:0167c09": "惑亂後人。何謂。曾被雪霜苦。楊花落也驚。",
    "X66n1296_029:0167c10": "[0167c10] 東禪觀云。性空自來性直。不似雪竇瞞人。雪峰前",
    "X66n1296_029:0167c11": "五棒打者僧禮拜。後五棒打者僧無過。諸人且道",
    "X66n1296_029:0167c12": "是不是。若道是。要你眼作甚麼。",
    "X66n1296_029:0167c13": "[0167c13] 保寧茂云。前是殺人刀。後是活人劍。無奈者僧不",
    "X66n1296_029:0167c14": "悟。若悟。雪峰喫拳有分。",
    "X66n1296_029:0167c15": "[0167c15] 雪峰塔銘云。兄弟橫十字。同心著一儀。土主曰松山。",
    "X66n1296_029:0167c16": "卵塔號難提。更有胡家曲。汝等切須知。我唱泥牛吼。",
    "X66n1296_029:0167c17": "汝和木馬嘶。但看五六月。冰片滿長街。薪盡火滅後。",
    "X66n1296_029:0167c18": "密室爛如泥。",
    "X66n1296_029:0167c19": "[0167c19] 翠巖芝云。然寰中天子&#x52C5;。塞外將軍令。雪峰前不",
    "X66n1296_029:0167c20": "至村後不遘店。若是翠巖。和泥合水且與麼。三十",
    "X66n1296_029:0167c21": "年後莫顢頇。",
    "X66n1296_029:0167c22": "[0167c22] 雪峰因僧問。古澗寒泉時如何。峰曰瞪目不見底。曰",
    "X66n1296_029:0167c23": "飲者如何。峰曰不從口入。僧舉似趙州。州曰不可從",
    "X66n1296_029:0167c24": "鼻孔裏入。僧&#x5374;問。古澗寒泉時如何。州曰苦。飲者如",
    "X66n1296_029:0168a01": "何。州曰死。峰聞乃曰趙州古佛。遂遙禮。從此不答話。",
    "X66n1296_029:0168a02": "[0168a02] 雪竇顯云。眾中總道雪峰不出者僧問頭。所以趙",
    "X66n1296_029:0168a03": "州不肯。如斯話會。深屈古人。雪竇即不然。斬釘截",
    "X66n1296_029:0168a04": "鐵本分宗師。就下平高難為作者。",
    "X66n1296_029:0168a05": "[0168a05] 薦福懷云。諸仁者。作麼生會不答話底道理。讚歎",
    "X66n1296_029:0168a06": "趙州即不無。還知趙州一片玉瑕生麼。若人檢點",
    "X66n1296_029:0168a07": "得出。相如不誑於秦主。",
    "X66n1296_029:0168a08": "[0168a08] 天童覺云。扶豎宗乘須還大匠。雪峰辦一千五百",
    "X66n1296_029:0168a09": "人善知識身心。趙州用一百五十歲手段。不妨奇",
    "X66n1296_029:0168a10": "怪。如今眾中隨言定旨。亂作褒貶。深屈古人。然則",
    "X66n1296_029:0168a11": "相席打令自有知音。鏤骨銘心罕逢明鑒。",
    "X66n1296_029:0168a12": "[0168a12] 徑山杲云。雪峰不答話。疑殺天下人。趙州道苦。面",
    "X66n1296_029:0168a13": "赤不如語直。若是妙喜則不然。古澗寒泉時如何。",
    "X66n1296_029:0168a14": "到江扶櫓棹。出嶽濟民田。飲者如何。清&#x51C9;肺腑。此",
    "X66n1296_029:0168a15": "語有兩負門。若人辨得。許你有參學眼。",
    "X66n1296_029:0168a16": "[0168a16] 浮山□云。趙州不因者僧。爭得與雪峰相見。雪峰",
    "X66n1296_029:0168a17": "不得趙州。爭能圓得此話。大小雪竇刺腦入膠盆。",
    "X66n1296_029:0168a18": "[0168a18] 育王權云。一人隨波逐浪。一人截斷眾流。檢點將",
    "X66n1296_029:0168a19": "來。總欠會在。今日有問育王。古澗寒泉時如何。須",
    "X66n1296_029:0168a20": "是親見雪峰。飲者如何。問取趙州。",
    "X66n1296_029:0168a21": "[0168a21] 瑞巖慍云。者僧當面錯過。累他雪峰趙州輥入草",
    "X66n1296_029:0168a22": "窠裏。雪竇浮山可謂入理深談。互相擎展。要且只",
    "X66n1296_029:0168a23": "能委曲不能直截。今日有問古澗寒泉時如何。蟻",
    "X66n1296_029:0168a24": "子擎天柱。飲者如何。藕絲挂須彌。且道與古人是",
    "X66n1296_029:0168b01": "同是別。",
    "X66n1296_029:0168b02": "[0168b02] 南堂欲云。雪峰一期答話。不知爬著趙州癢處。趙",
    "X66n1296_029:0168b03": "州忍俊不禁。不覺劄著雪峰痛處。痛處癢。癢處痛。",
    "X66n1296_029:0168b04": "一時移在雪竇身上。且道者僧還曾夢見也無。",
    "X66n1296_029:0168b05": "[0168b05] 烏石道云。雪峰有活人劍無殺人刀。趙州有殺人",
    "X66n1296_029:0168b06": "刀無活人劍。帶累者僧。活又活不得。死又死不得。",
    "X66n1296_029:0168b07": "石溪則不然。忽有問古澗寒泉時如何。但道萬里",
    "X66n1296_029:0168b08": "碧雲收。一輪明月皎。飲者如何。鯨吞海水盡。露出",
    "X66n1296_029:0168b09": "&#x73CA;瑚枝。",
    "X66n1296_029:0168b10": "[0168b10] 古南門云。雪峰不答話。欽哉。不恃己長。趙州道個",
    "X66n1296_029:0168b11": "苦死。盡美而未盡善。古南則不然。古澗寒泉時如",
    "X66n1296_029:0168b12": "何。闍黎從什麼處得者消息來。待擬更問。連棒打",
    "X66n1296_029:0168b13": "出。不惟使者僧不向古澗寒泉處&#x8EC3;跟。且令向去",
    "X66n1296_029:0168b14": "別有通天活計。",
    "X66n1296_029:0168b15": "[0168b15] 通玄奇云。者僧擔枷帶杻罪犯彌天。只得泥首求",
    "X66n1296_029:0168b16": "救。二老雖與敲枷打鎖雪罪釋刑。&#x82D0;恐情理難容。",
    "X66n1296_029:0168b17": "還有識他雪峰不答話底麼。堪笑堪悲。",
    "X66n1296_029:0168b18": "[0168b18] 天童忞云。山僧即不然。有問古澗寒泉時如何。浸",
    "X66n1296_029:0168b19": "爛鼻孔。飲者如何。穿過髑髏。設若有個知氣息底",
    "X66n1296_029:0168b20": "問道。與龍池水是同是別。向伊道溪澗豈能留得",
    "X66n1296_029:0168b21": "住。終歸大海作波濤。拍一拍。",
    "X66n1296_029:0168b22": "[0168b22] 寶壽新云。雪峰具頂門眼。照破蹄涔。趙州出通天",
    "X66n1296_029:0168b23": "手。導歸江海。俾天下衲僧盡棄浮漚悉悟真源。非",
    "X66n1296_029:0168b24": "法門大匠不可得而知也。祇如雪峰從此不答話。",
    "X66n1296_029:0168c01": "又作麼生。莫把是非來辨我。浮生穿鑿不相干。",
    "X66n1296_029:0168c02": "[0168c02] 寶掌白云。打動氈拍板。吹起無孔笛。雪峰趙州不",
    "X66n1296_029:0168c03": "妨奇特。山僧又且不然。古澗寒泉時如何。好歸江",
    "X66n1296_029:0168c04": "海裏。長負濟川舟。飲者如何。清風生兩腋。爽氣透",
    "X66n1296_029:0168c05": "乾坤且。道與古人同別。",
    "X66n1296_029:0168c06": "[0168c06] 雪峰示眾。盡大地是個解脫門。把手拽不入。時有僧",
    "X66n1296_029:0168c07": "出曰。和尚怪某甲不得。又一僧曰。用入作麼。峰便打。",
    "X66n1296_029:0168c08": "[0168c08] 雪竇顯云。三個中有一人受救在。忽若總不辨明。",
    "X66n1296_029:0168c09": "平地上有甚數。",
    "X66n1296_029:0168c10": "[0168c10] 龍池傳云。即如二僧也俱會。到者裏因甚有喫棒",
    "X66n1296_029:0168c11": "有不喫棒。且道&#x8AB5;訛在甚麼處。",
    "X66n1296_029:0168c12": "[0168c12] &#x758E;山順云。既是盡十方世界總是個解脫門。且道",
    "X66n1296_029:0168c13": "正屋在什麼處。",
    "X66n1296_029:0168c14": "[0168c14] 雪峰上堂。要會此事。如明鏡當臺。胡來胡現。漢來漢",
    "X66n1296_029:0168c15": "現。玄沙出眾曰。忽遇明鏡來時如何。峰曰胡漢俱隱。",
    "X66n1296_029:0168c16": "沙曰老和尚&#x811A;跟猶未點地在。",
    "X66n1296_029:0168c17": "[0168c17] 玄沙備別云。我即不與麼。若有問忽遇明鏡來時",
    "X66n1296_029:0168c18": "如何。向道百雜碎。",
    "X66n1296_029:0168c19": "[0168c19] 明招謙云。當與麼時。莫道胡漢俱隱。別作麼生道。",
    "X66n1296_029:0168c20": "玄沙云破。明招云喪也。",
    "X66n1296_029:0168c21": "[0168c21] 瑯&#x7458;覺云。驗人端的處。下口便知音。",
    "X66n1296_029:0168c22": "[0168c22] 龍池傳云。山僧則不然。忽遇明鏡來時如何。但道",
    "X66n1296_029:0168c23": "收起收起。為什麼。若不收起。有甚合殺。",
    "X66n1296_029:0168c24": "[0168c24] 雪峰上堂舉拂子曰。者個為中下根人。僧便問。忽遇",
    "X66n1296_029:0169a01": "上上人來時如何。峰亦舉拂子。僧曰者個為中下。峰",
    "X66n1296_029:0169a02": "便打。",
    "X66n1296_029:0169a03": "[0169a03] 雲門偃云。我不似雪峰擒葛藤乃拈拄杖云。者個",
    "X66n1296_029:0169a04": "為中下根人。忽遇上上人來時如何。便打。",
    "X66n1296_029:0169a05": "[0169a05] 護國元云。宗師家有擒有縱有殺有活。若是蛇頭",
    "X66n1296_029:0169a06": "上揩癢又且不然。驀拈拄杖云。者個為中下根人。",
    "X66n1296_029:0169a07": "有問忽遇上上根人來時如何。只向道我不似雲",
    "X66n1296_029:0169a08": "門打葛藤。",
    "X66n1296_029:0169a09": "[0169a09] 車溪&#x51B2;云。雪峰雲門雖則殺活縱橫甚生意氣。檢",
    "X66n1296_029:0169a10": "點將來。猶是節外生枝。若據車溪見處。遂豎拂子",
    "X66n1296_029:0169a11": "云。祇將者個普為諸人。無論上中下。若要擎展一",
    "X66n1296_029:0169a12": "任擎展。若要承當一任承當。處處把斷要津。個個",
    "X66n1296_029:0169a13": "壁立萬仞。且道忽遇其中人來時如何。萬國醉心",
    "X66n1296_029:0169a14": "&#x751E;大鼎。相將&#x643A;手上高臺。",
    "X66n1296_029:0169a15": "[0169a15] 古南門驀拈拄杖云。山僧者個為一切人。不敢分",
    "X66n1296_029:0169a16": "上中下。何故。祇為諸人共有。你若信得及。便與釋",
    "X66n1296_029:0169a17": "迦老子同鼻孔出氣。還會麼。須知鷲嶺當年事。一",
    "X66n1296_029:0169a18": "念回光尚宛然。",
    "X66n1296_029:0169a19": "[0169a19] 圓照森云。雪峰拈起拂子。雲門問著便打。慈翁即",
    "X66n1296_029:0169a20": "不然。忽遇上上人來時如何。但云。去。汝非其人。",
    "X66n1296_029:0169a21": "[0169a21] 白巖符云。者兩個老古錐打葛藤不少。者裏則不",
    "X66n1296_029:0169a22": "然。拈拄杖云。者個為中下。忽遇上上根人來時如",
    "X66n1296_029:0169a23": "何。乃擿下拄杖歸方丈。",
    "X66n1296_029:0169a24": "[0169a24] 雪峰山下有一住菴僧。多年不剃頭。有問如何是西",
    "X66n1296_029:0169b01": "來意。僧曰溪深杓柄長。峰聞乃袖刀&#x8EB3;訪。纔見便問。",
    "X66n1296_029:0169b02": "道得即不剃你頭。僧便洗頭跪峰前。峰乃剃之。",
    "X66n1296_029:0169b03": "[0169b03] 昭覺勤云。菴主雖生鐵鑄就。爭奈雪峰是本分鉗",
    "X66n1296_029:0169b04": "錘。當初若只顢頇。那顯驚天動地。還委悉麼。金鏃",
    "X66n1296_029:0169b05": "慣調曾百戰。鐵鞭多力恨無&#x8B90;。",
    "X66n1296_029:0169b06": "[0169b06] 南澗問云。菴主要得便宜。末後&#x5374;輸雪峰一籌。",
    "X66n1296_029:0169b07": "[0169b07] 勝法法云。雪峰愛討便宜。始終被菴主看破。",
    "X66n1296_029:0169b08": "[0169b08] 雪峰在洞山時。山問作甚麼來。峰曰斫槽來。山曰幾",
    "X66n1296_029:0169b09": "斧斫成。峰曰一斧斫成。山曰。此是者邊事。那邊事作",
    "X66n1296_029:0169b10": "麼生。峰曰直得無下手處。山曰。猶是者邊事。那邊事",
    "X66n1296_029:0169b11": "作麼生。峰休去。",
    "X66n1296_029:0169b12": "[0169b12] 汾陽昭代峰云。某甲早困也。",
    "X66n1296_029:0169b13": "[0169b13] 雲溪挺云。洞山飛電閃晴空。雪峰擔雲入巖壑。雖",
    "X66n1296_029:0169b14": "則兩兩作家。者裏還欠一著。且道是那一著。待枯",
    "X66n1296_029:0169b15": "木糝花即向你道。",
    "X66n1296_029:0169b16": "[0169b16] 白巖符云。洞山驗人不怕骨出。苟非雪峰是個點",
    "X66n1296_029:0169b17": "頭知尾底漢。幾成鈍置。然在一期探索。展拓可觀。",
    "X66n1296_029:0169b18": "若是那邊事。三生六十劫。",
    "X66n1296_029:0169b19": "[0169b19] 雪峰問僧什麼處去。曰普請去。峰曰去。",
    "X66n1296_029:0169b20": "[0169b20] 雲門偃云。隨語識人。",
    "X66n1296_029:0169b21": "[0169b21] 天童覺云。莫動著。動著三十棒。雲門云。隨語識人。",
    "X66n1296_029:0169b22": "又是為蛇畫足。",
    "X66n1296_029:0169b23": "[0169b23] 寶壽方云。雪峰老漢多是事因叮囑起。已往莫究。",
    "X66n1296_029:0169b24": "直饒天童與麼。又何止揚聲止響。三十棒&#x5374;須自",
    "X66n1296_029:0169c01": "領始得。",
    "X66n1296_029:0169c02": "[0169c02] 寶壽新云。出草入草切莫動著。一毫動著。打折你",
    "X66n1296_029:0169c03": "驢腰。",
    "X66n1296_029:0169c04": "[0169c04] 雪峰普請搬柴次。路逢一僧。乃擿下一段柴曰。一大",
    "X66n1296_029:0169c05": "藏教只說者個。",
    "X66n1296_029:0169c06": "[0169c06] 真如&#x5586;云。一大藏教不說者個。",
    "X66n1296_029:0169c07": "[0169c07] 天寧琦云。只者個。是什麼。說與不說且置。諸人向",
    "X66n1296_029:0169c08": "什麼處見二大老。",
    "X66n1296_029:0169c09": "[0169c09] 中嶽能豎起拂子云。提起則如是我聞。放下則信",
    "X66n1296_029:0169c10": "受奉行。",
    "X66n1296_029:0169c11": "[0169c11] 雪峰問僧甚處來。僧曰浙中來。峰曰船來陸來。曰二",
    "X66n1296_029:0169c12": "途俱不涉。峰曰爭得到者裏。曰有甚麼隔礙。峰便打",
    "X66n1296_029:0169c13": "&#x8D82;出。僧後十年再來。峰問甚處來。曰湖南。峰曰湖南",
    "X66n1296_029:0169c14": "與此間相去多少。曰不隔。峰舉拂曰還隔者個麼。曰",
    "X66n1296_029:0169c15": "若隔怎得到者裏。峰又打趁出。僧住後每見人必詬",
    "X66n1296_029:0169c16": "罵雪峰。同行聞。特去訪問。你因甚罵雪峰。者僧舉前",
    "X66n1296_029:0169c17": "兩段因緣。同行乃痛罵與伊點破。者僧遂悲泣。乃每",
    "X66n1296_029:0169c18": "于中夜焚香望雪峰禮拜。",
    "X66n1296_029:0169c19": "[0169c19] 高峰妙云。者個公案頗類德山托&#x9262;話。諸方商量",
    "X66n1296_029:0169c20": "者極多。錯會者不少。俱眼底但於德山低頭處見",
    "X66n1296_029:0169c21": "得。便會雪峰打意。於巖頭不肯處見得。便會者僧",
    "X66n1296_029:0169c22": "罵意。又於巖頭密啟處見得。便會同行點破意。於",
    "X66n1296_029:0169c23": "巖頭撫掌處見得。便會者僧悲泣意。又於巖頭受",
    "X66n1296_029:0169c24": "記處見得。便會者僧遙禮意。西峰今日將二老父",
    "X66n1296_029:0170a01": "父子子縛作一束。拋在諸人面前了也。諸人要見",
    "X66n1296_029:0170a02": "二老則易。要見西峰則難。何故。有眼無耳朵。六月",
    "X66n1296_029:0170a03": "火邊坐。",
    "X66n1296_029:0170a04": "[0170a04] 雪峰因僧請益臨濟四喝意旨。峰曰。我當初行&#x811A;時",
    "X66n1296_029:0170a05": "便過河北。已值大師遷化。不得見他。所以至今不知。",
    "X66n1296_029:0170a06": "你要理會四喝意旨。可往見他直下兒孫。僧乃往見",
    "X66n1296_029:0170a07": "南院。院曰那裏來。僧曰雪峰。院曰雪峰有何言句。僧",
    "X66n1296_029:0170a08": "具陳前意。院乃展具遙禮雪峰曰。天下古佛。",
    "X66n1296_029:0170a09": "[0170a09] 中峰本云。言不在口。語不在舌。端的有來由。特地",
    "X66n1296_029:0170a10": "無交涉。臨濟四喝豈但雪峰不知。縱是他直下兒",
    "X66n1296_029:0170a11": "孫也未夢見在。不知且置。只如南院遙禮雪峰。是",
    "X66n1296_029:0170a12": "有來由耶。無交涉耶。者裏定當得下。要見臨濟也",
    "X66n1296_029:0170a13": "不難。",
    "X66n1296_029:0170a14": "[0170a14] 雲菴悅云。雪峰蜜裏藏砒。南院恭而無禮。幸賴者",
    "X66n1296_029:0170a15": "僧不善觀光。免&#x5374;二大老一場禍事。",
    "X66n1296_029:0170a16": "[0170a16] 雪峰夾籬笆次。玄沙曰。正當恁麼時。還有佛法也無。",
    "X66n1296_029:0170a17": "峰曰有。沙曰作麼生是夾籬處佛法。峰撼籬笆一下。",
    "X66n1296_029:0170a18": "沙曰某甲不然。峰曰汝作麼生。沙曰穿過篾頭來。",
    "X66n1296_029:0170a19": "[0170a19] 廣潤融云。雪峰父子眼目人天則不無。料揀將來。",
    "X66n1296_029:0170a20": "未免笆塹不堅。以至兒孫冷落。今日若問廣潤。正",
    "X66n1296_029:0170a21": "當恁麼時還有佛法也無。曰有。作麼生有。向他道",
    "X66n1296_029:0170a22": "內不放出。外不放入。",
    "X66n1296_029:0170a23": "[0170a23] 雪峰普請次。路逢一獼猴。峰曰人人有一面古鏡。者",
    "X66n1296_029:0170a24": "個獼猴亦有一面古鏡。三聖曰。曠劫無名。何以彰為",
    "X66n1296_029:0170b01": "古鏡。峰曰瑕生。也聖曰者老漢著甚麼死急。話頭也",
    "X66n1296_029:0170b02": "不識。峰曰老僧住持事繁。",
    "X66n1296_029:0170b03": "[0170b03] 雪竇顯云。好與二十棒。復云。者棒放過也好。免見",
    "X66n1296_029:0170b04": "將錯就錯。",
    "X66n1296_029:0170b05": "[0170b05] 天童覺云。當時若見雪峰道瑕生也。但近前云諾",
    "X66n1296_029:0170b06": "諾。且道何故如此。爭之不足。讓之有餘。",
    "X66n1296_029:0170b07": "[0170b07] 報恩秀云。三聖神鋒&#x9834;利。每當點勘太難為人。其",
    "X66n1296_029:0170b08": "如雪峰大方海涵天覆。直饒浪激千層。爭奈龍王",
    "X66n1296_029:0170b09": "不顧。雖然。也須知他爛泥裏有刺。",
    "X66n1296_029:0170b10": "[0170b10] 古南門云。雪峰放去較危。收來太速。三聖雖則當",
    "X66n1296_029:0170b11": "仁不讓。要且自己話頭也不識。檢點將來。總被者",
    "X66n1296_029:0170b12": "獼猴換&#x5374;眼睛。",
    "X66n1296_029:0170b13": "[0170b13] 愚菴盂云。好一面古鏡。被二老擊得粉碎。直至如",
    "X66n1296_029:0170b14": "今要個完全的也難得。僧曰老漢又恁麼去也。余",
    "X66n1296_029:0170b15": "曰老僧罪過。",
    "X66n1296_029:0170b16": "[0170b16] 雪峰示眾。飯籮邊坐。餓死人無數。海水邊坐。渴死人",
    "X66n1296_029:0170b17": "無數。",
    "X66n1296_029:0170b18": "[0170b18] 玄沙備云。飯籮裏坐。餓死人無數。海水沒頭。渴死",
    "X66n1296_029:0170b19": "人無數。",
    "X66n1296_029:0170b20": "[0170b20] 雲門偃云。通身是飯。通身是水。",
    "X66n1296_029:0170b21": "[0170b21] 天童覺云。我則不然。飯籮裏坐。脹殺人無數。海水",
    "X66n1296_029:0170b22": "沒頭。浸殺人無數。以前傷乎不吞。以後失乎不吐。",
    "X66n1296_029:0170b23": "祇如雲門通身是飯。通身是水。到者裏無你吞吐",
    "X66n1296_029:0170b24": "處。又作麼生。",
    "X66n1296_029:0170c01": "[0170c01] 寶壽新云。雪峰門下開得口。玄沙手裏出得氣。也",
    "X66n1296_029:0170c02": "是去死十分。唯除雲門一關略較些子。若是寶壽",
    "X66n1296_029:0170c03": "又且不然。饒你通身是飯。不消一踢。通身是水。不",
    "X66n1296_029:0170c04": "消一踏。也是平地起風波。",
    "X66n1296_029:0170c05": "[0170c05] 青原然云。者數大老為諸人說也盡情說了。註也",
    "X66n1296_029:0170c06": "盡情註了。然子細看來。一隊不唧[口*留]漢。好人不肯",
    "X66n1296_029:0170c07": "做。&#x5FA7;向屎裏臥。者裏則不然。通身是飯。切忌飽殺。",
    "X66n1296_029:0170c08": "也須屙得出。通身是水。切忌淹殺。也須尿得出。何",
    "X66n1296_029:0170c09": "故&#x807B;。酥酪醍醐世所珍。飲食不消成毒藥。",
    "X66n1296_029:0170c10": "[0170c10] 代雲鰲云。盡大地是飯。盡大地是海水。直饒你吞",
    "X66n1296_029:0170c11": "得下吐得出。鰲上座敢曰未在。何故。若是鳳凰兒。",
    "X66n1296_029:0170c12": "豈向那邊討。",
    "X66n1296_029:0170c13": "[0170c13] 雪峰一日普請。自負一束藤。路逢一僧。峰便拋下。僧",
    "X66n1296_029:0170c14": "擬取。峰便踏倒。歸舉似長生曰。我今日踏者僧快。生",
    "X66n1296_029:0170c15": "曰和尚替者僧入涅槃堂始得。峰便休去。",
    "X66n1296_029:0170c16": "[0170c16] 雪竇顯云。長生大似東家人死。西家人助哀。也好",
    "X66n1296_029:0170c17": "與一踏。",
    "X66n1296_029:0170c18": "[0170c18] 白雲端云。雪峰外面贏得五百。家中失&#x5374;一貫。",
    "X66n1296_029:0170c19": "[0170c19] 浮山口云。者僧喫雪峰一踏。小出大遇。長生喫雪",
    "X66n1296_029:0170c20": "竇一踏。禍出私門。檢點將來。總是涅槃堂裏漢。",
    "X66n1296_029:0170c21": "[0170c21] 瑞巖慍云。者僧喫雪峰一踏。白日見鬼。長生喫雪",
    "X66n1296_029:0170c22": "竇一踏。平地成仙。大小浮山蹉過不少。",
    "X66n1296_029:0170c23": "[0170c23] 南堂欲云。雪峰是則下坡不走。快便難逢。若不是",
    "X66n1296_029:0170c24": "長生。未免勞而無功。雖然。且雪峰一踏何似雪竇",
    "X66n1296_029:0171a01": "一踏。",
    "X66n1296_029:0171a02": "[0171a02] 開先金云。大小白雲錯會不少。殊不知雪峰外面",
    "X66n1296_029:0171a03": "失了五百。家中拾得一貫。",
    "X66n1296_029:0171a04": "[0171a04] 古南門云。者僧當時踏倒。如今起得也未。若也起",
    "X66n1296_029:0171a05": "得。東家人死。西家人助哀。不妨快暢。若未起得。你",
    "X66n1296_029:0171a06": "者一隊漢生淹在涅槃堂裏。幾時得個轉身。拈拄",
    "X66n1296_029:0171a07": "杖一時趁下。",
    "X66n1296_029:0171a08": "[0171a08] 報恩琇於峰便拋下處代僧便就藤邊臥。又於便",
    "X66n1296_029:0171a09": "踏倒下代僧云。好心不得好報。",
    "X66n1296_029:0171a10": "[0171a10] 雪峰指火云。三世諸佛向火燄裏轉大法輪。玄沙云",
    "X66n1296_029:0171a11": "近日王令稍嚴。峰曰作麼生。沙曰不許攙行奪市。",
    "X66n1296_029:0171a12": "[0171a12] 雲門偃云。火燄為三世諸佛說法。三世諸佛立地",
    "X66n1296_029:0171a13": "聽。",
    "X66n1296_029:0171a14": "[0171a14] 黃龍新云。雪峰雲門交互爭輝。忽若薪盡火滅。三",
    "X66n1296_029:0171a15": "世諸佛向什麼處聽。乃云。莫戀白雲深處坐。切忌",
    "X66n1296_029:0171a16": "寒&#x7070;燒殺人。",
    "X66n1296_029:0171a17": "[0171a17] 天童忞云。雪峰雲門只知錐頭利。黃龍新老但見",
    "X66n1296_029:0171a18": "鑿頭方。山僧要問諸人。薪盡火滅。三世諸佛畢竟",
    "X66n1296_029:0171a19": "向什麼處聽。良久云。鯨吞海水露珊瑚。大家依舊",
    "X66n1296_029:0171a20": "嘴都盧。",
    "X66n1296_029:0171a21": "[0171a21] 廣潤融云。二老提唱綱宗。猶欠勦絕。一則勞三世",
    "X66n1296_029:0171a22": "諸佛搖脣鼓舌。一則勞一世諸佛立在地聽。至今",
    "X66n1296_029:0171a23": "移步不得。融上座則不然。火燄轉大法輪了也。並",
    "X66n1296_029:0171a24": "不曾說著一字。起身云。久立眾慈。伏惟珍重。",
    "X66n1296_029:0171b01": "[0171b01] 雪峰訪瓦棺茶話次。問當時在德山斫木因緣作麼",
    "X66n1296_029:0171b02": "生。棺曰先師當日肯我。峰曰和尚離師太早。時面前",
    "X66n1296_029:0171b03": "有一&#x76CC;水。峰曰將水來。棺度與。峰接得便潑&#x5374;。",
    "X66n1296_029:0171b04": "[0171b04] 雲門偃云。莫壓良為賤。",
    "X66n1296_029:0171b05": "[0171b05] 廣潤融云。今時叢林批判者多。有云待舉斫木話。",
    "X66n1296_029:0171b06": "便將一&#x76CC;水潑&#x5374;。或云祇消道個不會不會。管取",
    "X66n1296_029:0171b07": "雪峰舌斷。與麼批判。不但離師太早。正未遇師在。",
    "X66n1296_029:0171b08": "山僧若作瓦棺。不妨亦道個先師肯我。待至雪峰",
    "X66n1296_029:0171b09": "潑水處。便命侍者裝香遙禮德山云。今日若非雪",
    "X66n1296_029:0171b10": "峰師兄。何由得見先師大機大用。非但據虎頭亦",
    "X66n1296_029:0171b11": "且收虎尾。",
    "X66n1296_029:0171b12": "[0171b12] 雪峰住後。僧問和尚見德山得個甚麼便休去。峰曰",
    "X66n1296_029:0171b13": "我當時空手去空手歸。",
    "X66n1296_029:0171b14": "[0171b14] 五祖演云。如今說與透未過者。有兩人從東京來。",
    "X66n1296_029:0171b15": "問伊近離何處。&#x5374;云蘇州。便問蘇州事如何。伊云",
    "X66n1296_029:0171b16": "一切尋常。雖然。瞞山僧不過。何故。只為語音不同。",
    "X66n1296_029:0171b17": "畢竟如何。蘇州菱。邵伯藕。",
    "X66n1296_029:0171b18": "[0171b18] 保寧茂云。從門入者不是家珍。自己流出還同瓦",
    "X66n1296_029:0171b19": "礫。老東山依模脫墼。殊不知二大老正是食飽傷",
    "X66n1296_029:0171b20": "心。雖然。既是東京來。因甚&#x5374;說蘇州話。",
    "X66n1296_029:0171b21": "[0171b21] 雪峰因閩王封柑橘各一顆。遣使柬問曰。既是一般",
    "X66n1296_029:0171b22": "顏色。為什麼名字不同。峰將柑橘依舊封回。閩王復",
    "X66n1296_029:0171b23": "遣問玄沙。沙遂將一張紙&#x8462;&#x5374;。",
    "X66n1296_029:0171b24": "[0171b24] 谷隱啟云。雪峰玄沙二大老&#x811A;跟欠點地。被兩枚",
    "X66n1296_029:0171c01": "柑橘惑亂。俱未免為閩王所晒。",
    "X66n1296_029:0171c02": "[0171c02] 雪峰因僧問。學人大事未明乞師指示。峰曰是什麼。",
    "X66n1296_029:0171c03": "僧于言下大悟。",
    "X66n1296_029:0171c04": "[0171c04] 鳳日玥徵云。且道雪峰有指示無指示。若道有。雪",
    "X66n1296_029:0171c05": "峰向伊道什麼。若道無。者僧為什麼便悟去。",
    "X66n1296_029:0171c06": "襄州高亭簡禪師(青五德山鑒嗣)[0171c06] 參德山。隔江纔見便曰不",
    "X66n1296_029:0171c07": "審。山乃搖扇招之。簡忽開悟。乃橫趨而去更不回顧。",
    "X66n1296_029:0171c08": "[0171c08] 徑山杲云。高亭橫趨而去。許伊是個伶俐師僧。若",
    "X66n1296_029:0171c09": "要法嗣德山則未可。何故。猶與德山隔江在。",
    "X66n1296_029:0171c10": "[0171c10] 天目禮云。諸方盡道水雲一照啐啄同時。有甚交",
    "X66n1296_029:0171c11": "涉。要見德山高亭麼。便下座。",
    "X66n1296_029:0171c12": "[0171c12] 天寧琦云。眾中商量道。高亭見德山。不與他說話",
    "X66n1296_029:0171c13": "便去。所以妙喜道猶隔江在。還曾夢見高亭麼。拈",
    "X66n1296_029:0171c14": "拄杖云。便好喚回與一頓。且道是賞伊罰伊。",
    "X66n1296_029:0171c15": "[0171c15] 磬山修云。徑山一&#x64E1;一捺。要且賊過後張弓。今人",
    "X66n1296_029:0171c16": "在知識門下三二十年。既不隔江。合作麼生。路遙",
    "X66n1296_029:0171c17": "知馬力。歲久見人心。",
    "X66n1296_029:0171c18": "[0171c18] 白巖符云。德山隔江招手。殊費鹽醬。高亭橫趨便",
    "X66n1296_029:0171c19": "去。已涉途程。直饒你向父母胞胎未出已前薦得。",
    "X66n1296_029:0171c20": "到山僧者裏。拄杖子正未肯放過你在。",
    "X66n1296_029:0171c21": "[0171c21] 廣胤標云。高亭纔擬見德山。&#x811A;跟下好與三十。便",
    "X66n1296_029:0171c22": "饒橫趨而去。更賣草鞋始得。",
    "X66n1296_029:0171c23": "[0171c23] 枝山選云。高亭橫趨而去。未免承&#x8657;接響。德山隔",
    "X66n1296_029:0171c24": "江招手。也是因風吹火。若到枝山者裏。未輕易放",
    "X66n1296_029:0172a01": "過在。",
    "X66n1296_029:0172a02": "[0172a02] 河渚謙云。德山隔江招手。且作死馬醫。高亭橫趨",
    "X66n1296_029:0172a03": "而去。藥發狂亂。莫有不出戶庭坐享太平者麼。喚",
    "X66n1296_029:0172a04": "來與山僧洗&#x811A;。",
    "X66n1296_029:0172a05": "[0172a05] 高亭因夾山會下一僧到。纔禮拜亭便打。僧曰特來",
    "X66n1296_029:0172a06": "禮拜何得便打某甲。亭又打趁出。僧回舉似夾山。山",
    "X66n1296_029:0172a07": "曰會麼。僧曰不會。山曰。賴汝不會。汝若會即夾山口",
    "X66n1296_029:0172a08": "&#x7602;。",
    "X66n1296_029:0172a09": "[0172a09] 天童華云。高亭一期忍俊不禁。爭奈拄杖放行太",
    "X66n1296_029:0172a10": "速。者僧當時若是個漢。莫道高亭夾山。便是達磨",
    "X66n1296_029:0172a11": "大師出來也斬為三段。何故。家肥生孝子。國霸有",
    "X66n1296_029:0172a12": "謀臣。",
    "X66n1296_029:0172a13": "[0172a13] 淨慈明云。高亭夾山門庭施設各得其宜。但中間",
    "X66n1296_029:0172a14": "一人較些子。應菴與麼道。也是鞏縣茶瓶。",
    "X66n1296_029:0172a15": "[0172a15] 廣胤標云。才難不其然乎。高亭不合倚勢欺人。夾",
    "X66n1296_029:0172a16": "山那堪壓良為賤。者僧一等是為魅所著。木菴到",
    "X66n1296_029:0172a17": "者裏路見不平。未免拔刀相助。何故&#x807B;。執其兩端",
    "X66n1296_029:0172a18": "用其中於民。"
}