{
    "X33n0628_004:0384b14": "妙法蓮華經科拾卷第四",
    "X33n0628_004:0384b16": "姚秦三藏法師　鳩摩羅什奉　詔譯",
    "X33n0628_004:0384b17": "西蜀沙門　佛閑勖[、/(、*、)]大師　立科",
    "X33n0628_004:0384b18": "門人　智一雪墩　拾遺",
    "X33n0628_004:0384b19": "△二與作記。",
    "X33n0628_004:0384b20": "五百弟子受記品第八",
    "X33n0628_004:0384b21": "此後與下根授記。而多發跡顯本者。正影張前上",
    "X33n0628_004:0384b22": "中二根中。有是結緣。已得成就。而權現來者。如不",
    "X33n0628_004:0384b23": "思議境界經云。爾時復有千億菩薩。現聲聞形。亦",
    "X33n0628_004:0384b24": "來會座。其名曰舍利弗。目犍連。乃至云阿難。提婆",
    "X33n0628_004:0384c01": "達多。跋難陀等。而為上首。皆久修六波羅蜜。近佛",
    "X33n0628_004:0384c02": "菩提。為化眾生。於雜染土。現聲聞形等。問。若皆權",
    "X33n0628_004:0384c03": "現。則世尊現身說法之益。悉唐捐矣。答。為有真實。",
    "X33n0628_004:0384c04": "方用權現。若無有真。權現何為。又論云。聲聞人得",
    "X33n0628_004:0384c05": "記者。有四種。一者決定聲聞。二者增上慢。三者退",
    "X33n0628_004:0384c06": "菩提心。四者應化聲聞。二種如來與記。謂退大還",
    "X33n0628_004:0384c07": "發心者。及應化人。若增上慢及決定性。根未熟故。",
    "X33n0628_004:0384c08": "菩薩與記方便。令發心故。問。應化者。心已決定。何",
    "X33n0628_004:0384c09": "用記為。答若蒙記莂。便得增道損生。問。既品標五",
    "X33n0628_004:0384c10": "百。何先記滿慈。答以是五百之上首故。故應先記",
    "X33n0628_004:0384c11": "由五百乃得記之當機。故以名品。△文三。初記滿",
    "X33n0628_004:0384c12": "慈。二記千二百。三記學無學。初二。初長文。二頌文",
    "X33n0628_004:0384c13": "初二。初領解默請。二述成與記。初二。初敘領解。二",
    "X33n0628_004:0384c14": "述念請。初三。初敘領解之由。二敘領解之喜。三敘",
    "X33n0628_004:0384c15": "領解之儀。今初。",
    "X33n0628_004:0384c16": "爾時富樓那彌多羅尼子(至)有大自在神通之力。",
    "X33n0628_004:0384c17": "由聞法喻二週之權實。及聞授聲聞記。而往昔因",
    "X33n0628_004:0384c18": "緣。又恍然在目。且聞自在神力。善超有無。而善用",
    "X33n0628_004:0384c19": "權實。誠如險路導師。是以妙解勃發。△二敘領解",
    "X33n0628_004:0384c20": "之喜。",
    "X33n0628_004:0384c21": "得未曾有心淨踊躍。",
    "X33n0628_004:0384c22": "聞所未聞。解滿成佛曰得。佛知佛見。不為分別法",
    "X33n0628_004:0384c23": "愛所障曰淨。△三敘領解之儀。",
    "X33n0628_004:0384c24": "即從座起到於佛前(至)瞻仰尊顏目不暫捨。",
    "X33n0628_004:0385a01": "△二述念請二。初述念。二述請。今初。",
    "X33n0628_004:0385a02": "而作是念世尊甚奇特(至)於佛功德言不能宣。",
    "X33n0628_004:0385a03": "凡請法。有三種儀式。一者言請。即口中發言也。二",
    "X33n0628_004:0385a04": "者念請。謂口不言。而心作念也。三者言念請。如彌",
    "X33n0628_004:0385a05": "勒於序中。先作念。後發言也。今即默請也。前二週",
    "X33n0628_004:0385a06": "皆發言領解者。特由下根未悟。事須以言旁激。今",
    "X33n0628_004:0385a07": "既領悟。是以默請。拔出處處等者。且如前云。爾時",
    "X33n0628_004:0385a08": "所化。恒河沙眾生。自結緣退大後。既世世所生。與",
    "X33n0628_004:0385a09": "菩薩俱。其拯拔處。不能枚舉。亦可指。前以四喻。破",
    "X33n0628_004:0385a10": "四種增上慢人。言不能宣者。如四子所說之喻。不",
    "X33n0628_004:0385a11": "過僅窺一班。況我中下。又況先以雲雨喻。廣彼所",
    "X33n0628_004:0385a12": "不及。以顯佛慧之大。次復即謂此雲雨譬喻。亦但",
    "X33n0628_004:0385a13": "如海之一滴。則更顯佛慧之大矣。故曰言不能宣。",
    "X33n0628_004:0385a14": "△二述請。",
    "X33n0628_004:0385a15": "唯佛世尊能知我等深心本願。",
    "X33n0628_004:0385a16": "為下化故。有內秘外現之深心。請發跡也。為上求",
    "X33n0628_004:0385a17": "故。有莊嚴佛土之本願。請顯本也。或止求記。令增",
    "X33n0628_004:0385a18": "道損生也。△二述成與記二。初述成。二與記。初二。",
    "X33n0628_004:0385a19": "初發近跡。二顯遠本。今初。",
    "X33n0628_004:0385a20": "爾時佛告諸比丘(至)無能盡其言論之辯。",
    "X33n0628_004:0385a21": "一否字。舉人以示眾也。謂汝等雖知滿慈。迹在聲",
    "X33n0628_004:0385a22": "聞。亦知其本否。今欲發迹故。先點醒大眾。勿被迹",
    "X33n0628_004:0385a23": "覆。我常下。先發明輔今佛之迹。若自轉法輪。若助",
    "X33n0628_004:0385a24": "轉。皆外現之深心也。以說法稱第一。是正行。亦常",
    "X33n0628_004:0385b01": "句。是助行。精勤下。明助轉也。自捨下。總顯辨才無",
    "X33n0628_004:0385b02": "礙。然既曰捨佛之外。無能盡其辨才。則不但七方",
    "X33n0628_004:0385b03": "便人。不能盡矣。△二顯遠本。",
    "X33n0628_004:0385b04": "汝等勿謂富樓那(至)常勤精進教化眾生。",
    "X33n0628_004:0385b05": "汝等一句。因上發迹。故此拂迹。謂應知。滿慈不止",
    "X33n0628_004:0385b06": "於我所。能師子吼。亦於下。正顯其本。然論滿慈遠",
    "X33n0628_004:0385b07": "本。自是結緣。能先成就者。因愍同類。是故復以同",
    "X33n0628_004:0385b08": "事攝化。而弄引也。九十億佛所亦第一。現證人空",
    "X33n0628_004:0385b09": "也。又於下。深達法空也。能審諦則比觀不謬。無疑",
    "X33n0628_004:0385b10": "則斷法愛矣。皆謂聲聞。亦以跡覆本也。以方便饒",
    "X33n0628_004:0385b11": "益者。現聲聞身也。又化令立者。現菩薩身也。為淨",
    "X33n0628_004:0385b12": "下。結顯本願。諸比丘下。上明遠本也。此下更約三",
    "X33n0628_004:0385b13": "世。以顯本跡。亦歸於淨佛土之本願。△二與記七",
    "X33n0628_004:0385b14": "初明因圓果滿。二明依報清淨。三明正報殊勝。四",
    "X33n0628_004:0385b15": "明所依住食。五明聖眾功德。六結顯無量。七劫國",
    "X33n0628_004:0385b16": "久近。今初。",
    "X33n0628_004:0385b17": "漸漸具足菩薩之道(至)天人師佛世尊。",
    "X33n0628_004:0385b18": "初句明因圓。過無下。明果滿也。即於此土。得菩提",
    "X33n0628_004:0385b19": "者。以於此轉染成淨之緣。最深故。於一切法。悉能",
    "X33n0628_004:0385b20": "圓明了知。故號法明。△二明依報清淨。",
    "X33n0628_004:0385b21": "其佛以恒河沙等(至)人天交接兩得相見。",
    "X33n0628_004:0385b22": "能被之教。既廣故。所化之境亦大。地平如掌者。如",
    "X33n0628_004:0385b23": "來三十二相中。其第十七相云。七處平滿。謂兩足",
    "X33n0628_004:0385b24": "及兩手兩肩項中。七處悉皆平滿端正。而無窊屈。",
    "X33n0628_004:0385c01": "故即藉現前之佛掌。以示之。恐非遠取掌石也。△",
    "X33n0628_004:0385c02": "三明正報殊勝。",
    "X33n0628_004:0385c03": "無諸惡道亦無女人(至)三十二相而自莊嚴。",
    "X33n0628_004:0385c04": "女身為貪欲之本。墮苦之源。故與三惡道並驅。又",
    "X33n0628_004:0385c05": "阿閦佛國。雖有女人。而無女事。不食地肥。故得飛",
    "X33n0628_004:0385c06": "行自在。△四明依所食住。",
    "X33n0628_004:0385c07": "其國眾生常以二食一者法喜食二者禪悅食。",
    "X33n0628_004:0385c08": "出則聞法生喜。入則安禪適悅。二者俱能資益諸",
    "X33n0628_004:0385c09": "根大種。賾養道胎。而成食事故。不須段食。△五明",
    "X33n0628_004:0385c10": "聖眾功德。",
    "X33n0628_004:0385c11": "有無量阿僧祗(至)六通三明及八解脫。",
    "X33n0628_004:0385c12": "菩薩眾。唯有地上。而無地前聲聞眾。唯有俱人。而",
    "X33n0628_004:0385c13": "無慧人。△六結顯無量。",
    "X33n0628_004:0385c14": "其佛國土有如是等無量功德莊嚴成就。",
    "X33n0628_004:0385c15": "前後授記文。獨於此章。廣顯功德者。以說法妙行",
    "X33n0628_004:0385c16": "最在萬行之上故。△七明劫國久近。",
    "X33n0628_004:0385c17": "劫名寶明國名善淨(至)起七寶塔徧滿其國。",
    "X33n0628_004:0385c18": "△二頌文二。初通舉諸子本迹。二別舉滿慈本迹。",
    "X33n0628_004:0385c19": "今初。",
    "X33n0628_004:0385c20": "爾時世界欲重宣此義而說偈言。",
    "X33n0628_004:0385c21": "諸比丘諦聽(至)眾生聞是者心則懷疑惑。",
    "X33n0628_004:0385c22": "小欲樂小也。懈怠退大也。少欲不貪界內塵境。速",
    "X33n0628_004:0385c23": "求出離也。厭生死。不達生死涅槃。本自平等也。示",
    "X33n0628_004:0385c24": "具三毒。凡夫也。示具邪見。外道也。△二別舉滿慈",
    "X33n0628_004:0386a01": "本迹。",
    "X33n0628_004:0386a02": "今此富樓那(至)如是無量事我今但略說。",
    "X33n0628_004:0386a03": "△二記千二百三。初大眾思齊默請。二如來次第",
    "X33n0628_004:0386a04": "與記。三五百因喜自責。今初。",
    "X33n0628_004:0386a05": "爾時千二百阿羅漢(至)如餘大弟子者不亦快乎。",
    "X33n0628_004:0386a06": "心自在。皆能得觀練熏修。四種三昧人也。即不動",
    "X33n0628_004:0386a07": "法阿羅漢。△二如來次第與記二。初長文。二頌文。",
    "X33n0628_004:0386a08": "初二。初記陳如。二記五百。今初。",
    "X33n0628_004:0386a09": "佛知此等心之所念(至)天人師佛世尊。",
    "X33n0628_004:0386a10": "初因迦葉。總記千二百者。以迦葉是第二大師。故",
    "X33n0628_004:0386a11": "呼之。以為盟證。陳如是僧寶之首。故別記之。△二",
    "X33n0628_004:0386a12": "例記五百。",
    "X33n0628_004:0386a13": "其五百阿羅漢(至)盡同一號名曰普明。",
    "X33n0628_004:0386a14": "三迦葉梵語如前。迦留陀夷云黑光。亦云鹿色。顏",
    "X33n0628_004:0386a15": "色黑而有光。即六羣之一。是婆羅門種。其性多貪",
    "X33n0628_004:0386a16": "不受人諫。住迦尸黑山聚落。作諸非法。佛因優婆",
    "X33n0628_004:0386a17": "塞來白。命阿難。同六十比丘。往作驅出。羯磨二人",
    "X33n0628_004:0386a18": "知之。乃同車匿出。一由旬外。向阿難求懺。已還至",
    "X33n0628_004:0386a19": "佛所。後因入婆羅門家說法。被賊打殺。上頌云若",
    "X33n0628_004:0386a20": "我具足說種種現化事。眾生聞是者。心則懷疑惑",
    "X33n0628_004:0386a21": "黑光於得記後。尚被打殺。倘不知聖跡難思者。不",
    "X33n0628_004:0386a22": "能無疑也。優陀夷云出現。日出時生故。餘名見前。",
    "X33n0628_004:0386a23": "△二頌文二。初頌所記。二例記其餘。今初。",
    "X33n0628_004:0386a24": "爾時世尊欲重宣此義而說偈言。",
    "X33n0628_004:0386b01": "憍陳如比丘(至)壽命劫多少皆如上所說。",
    "X33n0628_004:0386b02": "△二例記其餘。",
    "X33n0628_004:0386b03": "迦葉汝已知(至)其不在此會汝當為宣說。",
    "X33n0628_004:0386b04": "初二句。結五百已得記者。次二句。以亦當復如是",
    "X33n0628_004:0386b05": "句。即為例記餘聲聞。乃七百也。後二句。為不在會",
    "X33n0628_004:0386b06": "人。令迦葉記者。以第二大師。即是佛故。故令宣傳",
    "X33n0628_004:0386b07": "如來總記之旨。△三五百因喜自責二。初長文。二",
    "X33n0628_004:0386b08": "頌文。初二。初正明。二釋成。今初。",
    "X33n0628_004:0386b09": "爾時五百阿羅漢(至)頭面禮足悔過自責。",
    "X33n0628_004:0386b10": "因喜返責也。△二釋成三。初舉況。二立喻。三法合。",
    "X33n0628_004:0386b11": "今初。",
    "X33n0628_004:0386b12": "世尊我等常作是念(至)而便自以小智為足。",
    "X33n0628_004:0386b13": "慶今得悔。昔為小智所蔽。不悟大法。是所應得。而",
    "X33n0628_004:0386b14": "返視為分外。故如無智之者。△二立喻二。初貧人",
    "X33n0628_004:0386b15": "醉臥不知。二親友覺悟如願。今初。",
    "X33n0628_004:0386b16": "世尊譬如有人(至)若少有所得便以為足。",
    "X33n0628_004:0386b17": "論云。第五人者。示其過去所有善根。令憶念已。然",
    "X33n0628_004:0386b18": "後教令入三昧故。又云。五者散亂增上心。實無有",
    "X33n0628_004:0386b19": "定過去。雖有大乘善根。而不覺知。故不求大。返於",
    "X33n0628_004:0386b20": "狹劣心中。生虗妄解。以為第一乘。如是倒取。對治",
    "X33n0628_004:0386b21": "此故。為說繫珠喻。譬如已下。皆領上結緣意來。有",
    "X33n0628_004:0386b22": "人人如五百。親友如王子。以五百等。曾飲智勝法",
    "X33n0628_004:0386b23": "乳。故得視王子。以為親友。家如大乘。由王子自發",
    "X33n0628_004:0386b24": "四弘來。即住大乘家故。言至者。如王子以冥加力",
    "X33n0628_004:0386c01": "五百以冥熏力。因緣相感。得遇覆講會中故。如至",
    "X33n0628_004:0386c02": "親友家醉酒臥者。酒如煩惱種子。醉如依種發起",
    "X33n0628_004:0386c03": "現行。臥則如被業縛不起矣。官事如度生之公幹",
    "X33n0628_004:0386c04": "殊非私務可比。當行如他方緣熟。應往不可緩也。",
    "X33n0628_004:0386c05": "繫珠而去者。親友念其因窘而來。既不能久待其",
    "X33n0628_004:0386c06": "醒。是故乘醉。繫珠而去。此如王子候彼。除障與記",
    "X33n0628_004:0386c07": "未能。且從長夜不覺內。乘渠初至之微醒。與說妙",
    "X33n0628_004:0386c08": "法。令得了因智種。成結緣義。如繫珠而去。然繫有",
    "X33n0628_004:0386c09": "二義。一約結緣釋。如上。二約本性釋。謂珠雖本有。",
    "X33n0628_004:0386c10": "未知令知。即是繫義。其人下。領前中退意。謂初聞",
    "X33n0628_004:0386c11": "法時。彼雖具縛。由法力故。猶有微解微願。及王子",
    "X33n0628_004:0386c12": "去後。則煩惱仍熾。遂致退失。起已下。領上中間有",
    "X33n0628_004:0386c13": "接小意。謂此如我輩。雖然退大。而由厭苦心生。遂",
    "X33n0628_004:0386c14": "令先心所好。小根復發。宛如臥起為飢寒迫。但求",
    "X33n0628_004:0386c15": "衣食。隨路而行。遑問本土他國。而於所求。甚大艱",
    "X33n0628_004:0386c16": "難。若少有得便足。此如捨菩提心。凡有所往。皆名",
    "X33n0628_004:0386c17": "他國。五道求樂。名為艱難。證小涅槃。名為得少。要",
    "X33n0628_004:0386c18": "知此處得少一句。即將如來中間。接小之旨。悉該",
    "X33n0628_004:0386c19": "於內。看者不可不察。△二親友覺悟如願。",
    "X33n0628_004:0386c20": "於後親友會遇見之(至)常可如意無所乏短。",
    "X33n0628_004:0386c21": "會親友。如今靈鷲集會。作言如於法喻奪教廢果",
    "X33n0628_004:0386c22": "也。我昔下。如說因緣也。某年日月如指塵點之前",
    "X33n0628_004:0386c23": "衣裏者。以在昔聞法未悟。雖如醉人。但堅種既成。",
    "X33n0628_004:0386c24": "還同已繫。未合本體。如在衣裏。汝今下。勸貿。如因",
    "X33n0628_004:0387a01": "得記。而當作佛。則萬德斯圓矣。△三法合二。初曠",
    "X33n0628_004:0387a02": "劫大志未失。二今會復與授記。今初。",
    "X33n0628_004:0387a03": "佛亦如是為菩薩時(至)一切智願猶在不失。",
    "X33n0628_004:0387a04": "以昔曾教發大心。如繫珠。應知。珠體有二。一經約",
    "X33n0628_004:0387a05": "即理之事。以智願為珠。故曰一切智願。猶在不失",
    "X33n0628_004:0387a06": "南山約即事之理為珠。則珠是本有。以未知令知。",
    "X33n0628_004:0387a07": "未發心令發心。為繫耳。尋忘。合退大。既得下。合起",
    "X33n0628_004:0387a08": "已因游行得少也。一切句。則合今說法華。△二今",
    "X33n0628_004:0387a09": "會復與授記。",
    "X33n0628_004:0387a10": "今者世尊覺悟我等(至)甚大歡喜得未曾有。",
    "X33n0628_004:0387a11": "覺悟。合咄哉等。我久下。說昔緣也。以方下。超示中",
    "X33n0628_004:0387a12": "接以小也。而汝句。斥得少為足也。世尊下。合聞記",
    "X33n0628_004:0387a13": "喜也。△二頌文二。初頌歡喜。二頌譬法。今初。",
    "X33n0628_004:0387a14": "爾時阿若憍陳如等欲重宣此義而說偈言。",
    "X33n0628_004:0387a15": "我等聞無上(至)如無智愚人便自以為足。",
    "X33n0628_004:0387a16": "△二頌譬法二。初頌譬喻。二頌法合。今初。",
    "X33n0628_004:0387a17": "譬如貧窮人(至)富有諸財物五欲而自恣。",
    "X33n0628_004:0387a18": "有將肴膳。譬方便教者。當知。王子所覆講者。即智",
    "X33n0628_004:0387a19": "勝所說之法華。若因頌中補出肴膳。故作是說。何",
    "X33n0628_004:0387a20": "妨以肴膳分配。覆說及教發心。亦不致與正說頓",
    "X33n0628_004:0387a21": "乖。△二頌法合。",
    "X33n0628_004:0387a22": "我等亦如是(至)及轉次受決身心徧歡喜。",
    "X33n0628_004:0387a23": "△三記學無學。",
    "X33n0628_004:0387a24": "授學無學人記品第九",
    "X33n0628_004:0387b01": "研真斷惑名學。真窮惑盡。名無學。人數共有二千。",
    "X33n0628_004:0387b02": "雖同登戒品。而所證之位。有在三果四向者。有已",
    "X33n0628_004:0387b03": "證阿羅漢果者。然亦有位屬沙彌而已。證無學。如",
    "X33n0628_004:0387b04": "羅睺羅者。有位列比丘。方見道。如阿難者。品中由",
    "X33n0628_004:0387b05": "阿難與羅雲。是眾所知識。復是二千之上首。又以",
    "X33n0628_004:0387b06": "首出請記。故結集者。得以名品。△文二。初請記。二",
    "X33n0628_004:0387b07": "與記。初二。初知識言請。二二千默請。今初。",
    "X33n0628_004:0387b08": "爾時阿難羅睺羅(至)我願既滿眾望亦足。",
    "X33n0628_004:0387b09": "因念記。而復請記。亦應有分。引例思齊也。唯佛所",
    "X33n0628_004:0387b10": "歸者。顯非餘人能知也。如涅槃經。佛語文殊言。阿",
    "X33n0628_004:0387b11": "難事我二十餘年。具足八種不可思議。是故我稱",
    "X33n0628_004:0387b12": "阿難比丘。為多聞藏。八者。謂一不受別請。二不受",
    "X33n0628_004:0387b13": "故衣。三見佛以時。四見女人不生欲心。五法不再",
    "X33n0628_004:0387b14": "問。六知佛所入定。七知眾會得益。八悉知佛所說",
    "X33n0628_004:0387b15": "法。彼經復明。更具八法。稱多聞藏。茲不具錄。故云。",
    "X33n0628_004:0387b16": "唯佛也。羅雲是佛第二妃。耶輸所生。所有密行。亦",
    "X33n0628_004:0387b17": "唯佛能知故。頌中顯出。又我下。述所請意。為滿自",
    "X33n0628_004:0387b18": "願。令增道損生。並赴他望也。△二二千默請。",
    "X33n0628_004:0387b19": "爾時學無學聲聞弟子(至)住立一面。",
    "X33n0628_004:0387b20": "引例同於二人。△二與記五。初記阿難。二記羅雲。",
    "X33n0628_004:0387b21": "三記二千。四授廣記與現在。五授懸記與未來。初",
    "X33n0628_004:0387b22": "三。初與記。二釋疑。三增進。今初。",
    "X33n0628_004:0387b23": "爾時佛告阿難(至)欲重宣此義而說偈言。",
    "X33n0628_004:0387b24": "我今僧中說(至)於此佛法中種佛道因緣。",
    "X33n0628_004:0387c01": "尊者因中。以竪窮橫遍之妙慧。護持法藏。故果號",
    "X33n0628_004:0387c02": "亦依逾高逾深。通得自在處。而立稱也。當供下。總",
    "X33n0628_004:0387c03": "明道前道後。上求下化之行。△二釋疑二。初八千",
    "X33n0628_004:0387c04": "生疑。二如來與決。今初。",
    "X33n0628_004:0387c05": "爾時會中新發意菩薩(至)而諸聲聞得如是決。",
    "X33n0628_004:0387c06": "八千是初發心。修菩薩行人。未知諸人遠本。是以",
    "X33n0628_004:0387c07": "生疑。△二如來與決。",
    "X33n0628_004:0387c08": "爾時世尊知諸菩薩(至)其本願如是故獲斯記。",
    "X33n0628_004:0387c09": "世尊與阿難。同時發心。而得果有遲速者。以所好",
    "X33n0628_004:0387c10": "不同故。既曰同時發心。則阿難之發心。猶在智勝",
    "X33n0628_004:0387c11": "塵點之前。非結緣者。可比此本此跡。逾難思矣。△",
    "X33n0628_004:0387c12": "三增進。",
    "X33n0628_004:0387c13": "阿難面於佛前(至)爾時阿難而說偈言。",
    "X33n0628_004:0387c14": "世尊甚希有(至)方便為侍者護持諸佛法。",
    "X33n0628_004:0387c15": "大鈔問。阿難是佛得道夜生。年滿二十。始出家。至",
    "X33n0628_004:0387c16": "年三十。始命為侍者。則前三十年。如來所說。既並",
    "X33n0628_004:0387c17": "不聞。何以經初。皆云我聞。答。有四意。大為兩節。前",
    "X33n0628_004:0387c18": "三帶權。後一顯實。一是展轉聞。或比丘。或諸天。或",
    "X33n0628_004:0387c19": "弘法菩薩邊聞等。二是如來重說。以滿初出家三",
    "X33n0628_004:0387c20": "願之一。三是得深三昧。如金剛華經說。阿難得法",
    "X33n0628_004:0387c21": "性自在王三昧。故佛昔說皆能憶持。四據實者。如",
    "X33n0628_004:0387c22": "前所引。不思議境介經云。復有千億菩薩。現聲聞",
    "X33n0628_004:0387c23": "形。亦來會座等。若准前三義帶權者。則今之增進。",
    "X33n0628_004:0387c24": "雖亦帶權。並欲顯授記。有增上力也。△二記羅雲。",
    "X33n0628_004:0388a01": "爾時佛告羅睺羅(至)欲重宣此義而說偈言。",
    "X33n0628_004:0388a02": "我為太子時(至)安住於佛法以求無上道。",
    "X33n0628_004:0388a03": "昔以福慧二。足蹈七淨妙華。為能得果之因。是故",
    "X33n0628_004:0388a04": "果中。隨因立號。名蹈七寶華。果不離因。故如來二",
    "X33n0628_004:0388a05": "子。一以密行得記。一以妄說法空。身陷地獄。行密",
    "X33n0628_004:0388a06": "行者。如來不能惠以三昧。謗法者。如來不能免其",
    "X33n0628_004:0388a07": "墮苦。足見縱使親如父子。神力如大聖。而於善惡",
    "X33n0628_004:0388a08": "果報。皆不能代。又羅云自陳密行。唯佛能知。則今",
    "X33n0628_004:0388a09": "之索記。多因同事而設。蓋亦密行耳。△三記二千",
    "X33n0628_004:0388a10": "人二。初正與授記。二得記歡喜。今初。",
    "X33n0628_004:0388a11": "爾時世尊見學無學(至)欲重宣此義而說偈言。",
    "X33n0628_004:0388a12": "是二千聲聞(至)名聞普周徧漸入於涅槃。",
    "X33n0628_004:0388a13": "柔軟寂靜。則執權之疑。皆氷釋矣。告阿難與記者。",
    "X33n0628_004:0388a14": "其亦護法藏同類也。△二得記歡喜。",
    "X33n0628_004:0388a15": "爾時學無學二千人聞佛授記歡喜踊躍而說偈言",
    "X33n0628_004:0388a16": "世尊慧燈明我聞授記音心歡喜充滿如甘露見灌。",
    "X33n0628_004:0388a17": "△四授廣記與現在。",
    "X33n0628_004:0388a18": "法師品第十",
    "X33n0628_004:0388a19": "如來在世法王重。如來滅後法師重。良以。道由人",
    "X33n0628_004:0388a20": "弘。非師無以續古佛慧命。無以開後生知見。故極",
    "X33n0628_004:0388a21": "贊其師。因法重而安住三德。又必法師所當具也。",
    "X33n0628_004:0388a22": "然利他必以說法為主。自利必以修習為勝。當知",
    "X33n0628_004:0388a23": "所主。又必修習者。始能善說。辨中邊論頌謂。書寫",
    "X33n0628_004:0388a24": "及供養。施他聽披讀。受持及開演。諷誦與思修。此",
    "X33n0628_004:0388b01": "偈明十種法行。即十種法師也。今文有六。而略四。",
    "X33n0628_004:0388b02": "十種皆可為世模範。皆可稱師。如來現身說法。至",
    "X33n0628_004:0388b03": "授廣懸二記。與現未。則垂化之能事已畢。過此。但",
    "X33n0628_004:0388b04": "欲以斯妙法。付囑有在。為所急務。是故於未說流",
    "X33n0628_004:0388b05": "通前。先示持毀所得之報。極大極重。俾深起敬畏。",
    "X33n0628_004:0388b06": "發生好樂。進取流通。則此一品。能為流正二分之",
    "X33n0628_004:0388b07": "關鍵。故此品來。台家判此下五品。為跡門流通分。",
    "X33n0628_004:0388b08": "自是一家之談。然攷一大藏教。皆如青光所判三",
    "X33n0628_004:0388b09": "分。以為定式。並未見有剖一經。而為兩重三分者。",
    "X33n0628_004:0388b10": "雖華嚴與阿含。會會結集。篇篇流通。應知。彼是經",
    "X33n0628_004:0388b11": "中。自為建立。非離本文。外有所加也。若謂壽量等",
    "X33n0628_004:0388b12": "品。不得抑為流通。理實壽量。本為求人付囑。而顯",
    "X33n0628_004:0388b13": "不流通之。是屬而誰歸。況顯本原為開跡。開跡原",
    "X33n0628_004:0388b14": "為顯本。本之與跡。其揆一耳。苟分為二。則跡為誰",
    "X33n0628_004:0388b15": "開。本為誰顯。又須知。如來說法。既初中後皆善。後",
    "X33n0628_004:0388b16": "奚獨非。般若云。如人食蜜。中邊皆甜。旨哉。",
    "X33n0628_004:0388b17": "爾時世尊因藥王菩薩(至)阿耨多羅三藐三菩提。",
    "X33n0628_004:0388b18": "前說三週法。授三根記。於為一類漸機。現身說法",
    "X33n0628_004:0388b19": "邊事。亦以略週。復欲與現未人。結當來得度之緣。",
    "X33n0628_004:0388b20": "乃以廣懸二記。大澍法雨。並顯得記者。不止於前。",
    "X33n0628_004:0388b21": "方稱如來度生本懷。托藥王告眾者。由此法利深",
    "X33n0628_004:0388b22": "遠。即文字是實相。非宿學洞達者。聞罕不疑。故呼",
    "X33n0628_004:0388b23": "而告之。亦即以現未眾生。寄托傳化意也。汝見下。",
    "X33n0628_004:0388b24": "先約現前能求之人。及所求之願亦異者。次如是",
    "X33n0628_004:0388c01": "下。明所聞之法。雖有多少。我皆下。正以平等慈。普",
    "X33n0628_004:0388c02": "與授記也。以一切眾生。皆同一性故。唯有一乘佛",
    "X33n0628_004:0388c03": "記可與。一偈一句。顯所聞者甚少。下至於法於人。",
    "X33n0628_004:0388c04": "今在佛前。生一念隨喜心者。雖自無法行。即此一",
    "X33n0628_004:0388c05": "念之喜。正如鑿石火發。推而廣之。便可燎原。將來",
    "X33n0628_004:0388c06": "得果。悉不外此故。又此一念隨喜人。多易忽故。下",
    "X33n0628_004:0388c07": "文校量法師功德。後於六卷初。廣顯隨喜之德。△",
    "X33n0628_004:0388c08": "五授懸記與未來二。初正為微因與記。二順顯人",
    "X33n0628_004:0388c09": "法功勝。今初。",
    "X33n0628_004:0388c10": "佛告藥王(至)阿耨多羅三藐三菩提記。",
    "X33n0628_004:0388c11": "佛滅之後。身世俱劣。猶能聞能隨喜者。則此善根。",
    "X33n0628_004:0388c12": "亦自不淺故。皆蒙佛記。然一念之喜。尚蒙懸記。況",
    "X33n0628_004:0388c13": "復其餘以法自師者。故下明六種法師。能以法師",
    "X33n0628_004:0388c14": "人者。所得之報。不可思議。△二順顯人法功勝二。",
    "X33n0628_004:0388c15": "初能說人勝。二所說法勝。初二。初長文。二頌文。初",
    "X33n0628_004:0388c16": "二。初通明六種法師。二別顯說法巨益。初二。初明",
    "X33n0628_004:0388c17": "持者之福。二明毀者之罪。初二。初具顯少持功德。",
    "X33n0628_004:0388c18": "二況顯具持功德。初三。初明現前六師。二明過去",
    "X33n0628_004:0388c19": "殊因。三明未來勝報。今初。",
    "X33n0628_004:0388c20": "若復有人受持讀誦(至)乃至合掌恭敬。",
    "X33n0628_004:0388c21": "此依六種法式。自師師人。故名法師。六者。一具信",
    "X33n0628_004:0388c22": "念人。名為受持。二對本者名讀。三背本者名誦。四",
    "X33n0628_004:0388c23": "撰集講演者。名解說。五者書寫。六者供養。此上六",
    "X33n0628_004:0388c24": "師。並依所弘法之多少。而分果報之優劣。以此經",
    "X33n0628_004:0389a01": "中。法利微妙。廣大難思。故先約持。極少之人。即得",
    "X33n0628_004:0389a02": "廣大之福。難可校量。而況能具持者。則聞之者。安",
    "X33n0628_004:0389a03": "得不深生好樂。發流通之願。△二明過去殊因。",
    "X33n0628_004:0389a04": "藥王當知是諸人等(至)愍眾生故生此人間。",
    "X33n0628_004:0389a05": "初明因深。愍眾下。問。此人既具深因。何不乘願。往",
    "X33n0628_004:0389a06": "生淨土。答。為愍念等故。則現前之功。亦大矣。△三",
    "X33n0628_004:0389a07": "明未來勝報。",
    "X33n0628_004:0389a08": "藥王若有人問何等眾生(至)廣演分別妙法華經。",
    "X33n0628_004:0389a09": "若示未來之大果。非出諸大菩薩口。則不足信故。",
    "X33n0628_004:0389a10": "令藥王宣語。問。現見有人。不但一念隨喜。亦有能",
    "X33n0628_004:0389a11": "念念隨喜者。亦有聞說全經。至累累者。何以不得",
    "X33n0628_004:0389a12": "如是之報。答。隨喜人。若果三業。純淨無障。此報自",
    "X33n0628_004:0389a13": "屬現在。否則屬於後報矣。其聞說者。試問。此人從",
    "X33n0628_004:0389a14": "聞說後。便能盡形壽。如范儼陸沅。課誦無間。得生",
    "X33n0628_004:0389a15": "淨土者否。更問。誦一句者。有能如婆子持青蓮華",
    "X33n0628_004:0389a16": "香。白蓮華香。不襍用心身。後口中能出青蓮華者",
    "X33n0628_004:0389a17": "否。倘視聞說。如行雲流水輩。則不可同日語矣。△",
    "X33n0628_004:0389a18": "二況顯具持功德二。初通況六種具持。二別況說",
    "X33n0628_004:0389a19": "者一種。今初。",
    "X33n0628_004:0389a20": "何況盡能受持(至)生於惡世廣演此經。",
    "X33n0628_004:0389a21": "上明持供一句之報。已自難思。況盡能受持。大興",
    "X33n0628_004:0389a22": "供養者。所得之報。自非界內法。所能攝取。而仍生",
    "X33n0628_004:0389a23": "於惡世者。為愍眾生。乘願力而來者耳。△二別況",
    "X33n0628_004:0389a24": "說者一種。",
    "X33n0628_004:0389b01": "若是善男子善女人(至)於大眾中廣為人說。",
    "X33n0628_004:0389b02": "六種人。雖通稱法師。唯解說者。能具自他二利。餘",
    "X33n0628_004:0389b03": "五多屬自利。是故別顯說者。大益故先舉。竊說一",
    "X33n0628_004:0389b04": "句。被一人者。所成之德。此人雖生佛後。便如具大",
    "X33n0628_004:0389b05": "善根。親值佛世。上承佛命。為如來之使者。奉如來",
    "X33n0628_004:0389b06": "之差遣。而行如來說法度生之事者。一般竊說者",
    "X33n0628_004:0389b07": "尚然。何況當眾。能廣說者之德。△二明毀者之罪。",
    "X33n0628_004:0389b08": "藥王若有惡人(至)讀誦法華經者其罪甚重。",
    "X33n0628_004:0389b09": "此以經久毀辱無上大聖。所得之重罪。尚不如於",
    "X33n0628_004:0389b10": "一時。以一言。罵一博地持經凡夫。所得之罪更重",
    "X33n0628_004:0389b11": "者。由如來能等觀逆順。縱有八風。毫末不動。獨持",
    "X33n0628_004:0389b12": "經人。內具煩惱。善根未堅。苟因一言之辱。浩然發",
    "X33n0628_004:0389b13": "起退屈。則斷佛種故。其罪轉重。△二別顯說法巨益。",
    "X33n0628_004:0389b14": "藥王其有讀誦(至)阿耨多羅三藐三菩提故。",
    "X33n0628_004:0389b15": "諸佛定慧莊嚴。從此經出。故持之者。即是以佛莊",
    "X33n0628_004:0389b16": "嚴。而自莊嚴。又此經是諸佛母。為佛所荷。故持之",
    "X33n0628_004:0389b17": "者。心契實相。則人法不異。亦為諸佛所荷擔矣。又",
    "X33n0628_004:0389b18": "既即人即法。則凡所趨向。即是大法所在。因法敬",
    "X33n0628_004:0389b19": "人。亦應向禮。不但應以人中上供而供。即天上寶",
    "X33n0628_004:0389b20": "聚。亦應奉獻。所以下。且約聞者。釋所得之巨益。正",
    "X33n0628_004:0389b21": "與華嚴初發心時。便成正覺。成就慧身。不由他悟",
    "X33n0628_004:0389b22": "之頓益相等。蓋緣此經。本具頓旨。故下有龍女之",
    "X33n0628_004:0389b23": "速證。及一生當得菩提者。聞者尚然。何況說者。△",
    "X33n0628_004:0389b24": "二頌文二。初頌受持誦說。二結示所說最勝。初三。",
    "X33n0628_004:0389c01": "初勸供持者。二兼勸自持。三勸供說者。今初。",
    "X33n0628_004:0389c02": "爾時世尊欲重宣此義而說偈言。",
    "X33n0628_004:0389c03": "若欲住佛道成就自然智常當勤供養受持法華者。",
    "X33n0628_004:0389c04": "△二兼勸自持。",
    "X33n0628_004:0389c05": "其有欲疾得一切種智慧當受持是經并供養持者。",
    "X33n0628_004:0389c06": "△三勸供說者三。利說者深因。二冀聞應供。三少",
    "X33n0628_004:0389c07": "聞大益。今初。",
    "X33n0628_004:0389c08": "若有能受持(至)能於此惡世廣說無上法。",
    "X33n0628_004:0389c09": "△二冀聞應供。",
    "X33n0628_004:0389c10": "應以天華香(至)供養是佛子冀得須臾聞。",
    "X33n0628_004:0389c11": "△三少聞大益二。初校量毀贊。二正顯大益。今",
    "X33n0628_004:0389c12": "初。",
    "X33n0628_004:0389c13": "若能於後世(至)及與香味觸供養持經者。",
    "X33n0628_004:0389c14": "△二正顯巨益。",
    "X33n0628_004:0389c15": "如是供養已若得須臾聞則應自欣慶我今獲大利。",
    "X33n0628_004:0389c16": "△二結示所說最勝。",
    "X33n0628_004:0389c17": "藥王今告汝我所說諸經而於此經中法華最第一。",
    "X33n0628_004:0389c18": "△二約所說法勝二。初長文。二頌文。初六。初約難",
    "X33n0628_004:0389c19": "信難解顯勝。二約住處應供顯勝。三約能善行道",
    "X33n0628_004:0389c20": "顯勝。四約得近菩提顯勝。五約非機難聞顯勝。六",
    "X33n0628_004:0389c21": "法師具德。初二。初約法在佛顯勝。二約法在人顯",
    "X33n0628_004:0389c22": "勝。今初。",
    "X33n0628_004:0389c23": "爾時佛復告藥王(至)猶多怨嫉況滅度後。",
    "X33n0628_004:0389c24": "已說者。即法華前。所說般若等。皆帶方便。取信為",
    "X33n0628_004:0390a01": "易。今說即同一席。所說之無量義。以一生無量為",
    "X33n0628_004:0390a02": "易信。無量還一為難信故。當說即涅槃等。所以不",
    "X33n0628_004:0390a03": "及法華難信者。以此經是會三之初。歸一之始。故",
    "X33n0628_004:0390a04": "難信也。設將已說。該至華嚴。亦為易信。以彼始成",
    "X33n0628_004:0390a05": "正覺。便說一極上根所受。不對昔權。故為易信。藥",
    "X33n0628_004:0390a06": "王下。囑無妄授。以是佛心之秘密。法海之要滙故。",
    "X33n0628_004:0390a07": "唯其是秘要藏。故為諸佛守護。昔不為顯說者。由",
    "X33n0628_004:0390a08": "小始教中。此平等旨。不易言故。皆對教顯勝也。而",
    "X33n0628_004:0390a09": "此下。明如來盛世根熟時。成依正俱勝。當其正說。",
    "X33n0628_004:0390a10": "尚有五千之怨嫉。況於滅後。△二約法在人顯勝。",
    "X33n0628_004:0390a11": "藥王當知如來滅後(至)則為如來手摩其頭。",
    "X33n0628_004:0390a12": "心佛眾生。原無差別。六種法師。既叨法廕。則與如",
    "X33n0628_004:0390a13": "來衣覆無異。又既為本佛所覆。亦為諸佛所護者。",
    "X33n0628_004:0390a14": "以諸如來。本同一心一智慧故。是人下。明依信願",
    "X33n0628_004:0390a15": "善根所成之德。謂妙極法身。非具大信力者。不能",
    "X33n0628_004:0390a16": "孚。解脫勝行。非具大願力。不能行。萬善駢臻。非具",
    "X33n0628_004:0390a17": "根本大智者。不能導。至彼岸。如來所止。不踰此三。",
    "X33n0628_004:0390a18": "故云與佛共宿。又既以諸善為身。信願為首。則蒙",
    "X33n0628_004:0390a19": "如來智手。而摩其頭矣。△二約住處應供顯勝。",
    "X33n0628_004:0390a20": "藥王在在處處(至)阿耨多羅三藐三菩提。",
    "X33n0628_004:0390a21": "天竺於如來生處得道處。轉法輪般涅槃等處。皆",
    "X33n0628_004:0390a22": "為建塔。一以求福。一表處勝。今以此經。凡所流通",
    "X33n0628_004:0390a23": "處。即應以七寶起塔。且當高廣。遍興大供。又不須",
    "X33n0628_004:0390a24": "安舍利者。以此處已有如來全身故。葢碎骨是生",
    "X33n0628_004:0390b01": "身舍利。而此經乃法身舍利也。然生身舍利。固有",
    "X33n0628_004:0390b02": "全碎。而法身亦然。諸權淺教。詮理不足。如釋迦之",
    "X33n0628_004:0390b03": "碎身。今經唯詮一實。有教有義。如多寶之全身。今",
    "X33n0628_004:0390b04": "於有法身處。不用生身者。以生身是法身之所流",
    "X33n0628_004:0390b05": "故。若有下。且將起塔人。所得之福。置而勿論。唯進",
    "X33n0628_004:0390b06": "論得見此塔者。及禮供者之功。已能高超權淺。得",
    "X33n0628_004:0390b07": "近菩提。況彼起者。△三約善行道顯勝。",
    "X33n0628_004:0390b08": "藥王多有人在家出家(至)乃能善行菩薩之道。",
    "X33n0628_004:0390b09": "不見此經。不具善巧。執事迷理。多種少穫。有得見",
    "X33n0628_004:0390b10": "者。始善用心。藉事顯理。行行契真。故舉手低頭。皆",
    "X33n0628_004:0390b11": "成佛因。世諦流佈。同歸實相。又能見者。如生王家。",
    "X33n0628_004:0390b12": "貴過臣佐。出入自在。△四約得近菩提顯勝二。初",
    "X33n0628_004:0390b13": "約近果標起。二約喻法釋成。今初。",
    "X33n0628_004:0390b14": "其有眾生求佛道者(至)阿耨多羅三藐三菩提。",
    "X33n0628_004:0390b15": "自初住至妙覺。總謂之菩提。雖有果因之別。皆與",
    "X33n0628_004:0390b16": "實相同源。然求佛道者。必自入住始。行人於未入",
    "X33n0628_004:0390b17": "住前。倘能得見此經。信解受持。則不須遠歷塵沙",
    "X33n0628_004:0390b18": "及十千劫。自乘妙行。得近菩提。故知是經。正成佛",
    "X33n0628_004:0390b19": "之捷徑也。△二喻法釋成二。初喻釋。二法釋。今",
    "X33n0628_004:0390b20": "初。",
    "X33n0628_004:0390b21": "藥王譬如有人渴乏須水(至)其心決定知水必近。",
    "X33n0628_004:0390b22": "渴乏有二義。一以無明熱惱。為渴乏。一以求佛之",
    "X33n0628_004:0390b23": "信樂。為渴乏。水如果法。平坦無水處。即是高原。高",
    "X33n0628_004:0390b24": "原之土如教。土下之水如果。穿鑿如依教所詮之",
    "X33n0628_004:0390c01": "理法。而修觀行也。然依權教修。但有言說。都無實",
    "X33n0628_004:0390c02": "義。如見乾土。依般若等修。雖詮實相。而無開顯妙",
    "X33n0628_004:0390c03": "旨。如見濕土。若依今經。即直捨方便。但顯真實。性",
    "X33n0628_004:0390c04": "相雙融。理事交徹。如水土和。而見泥相者。真空性",
    "X33n0628_004:0390c05": "水解渴在。即雖未即入正定聚中。而心已決定。不",
    "X33n0628_004:0390c06": "可撼矣。△二法釋。",
    "X33n0628_004:0390c07": "菩薩亦復如是(至)成就菩薩而為開示。",
    "X33n0628_004:0390c08": "初約聞與未聞。明去道之遲速。所以下。釋得近義",
    "X33n0628_004:0390c09": "菩薩有二類。謂頓及漸。其頓往者。已知一切法。即",
    "X33n0628_004:0390c10": "心自性。不須開顯。今云一切者。乃指由小入大之",
    "X33n0628_004:0390c11": "二乘。及會權入實者之三種。若以人該法。則菩薩",
    "X33n0628_004:0390c12": "二字。應含權小教理行之因及果法。以此四法。皆",
    "X33n0628_004:0390c13": "須決了。故屬此經。以此能具開顯之功故。然開之",
    "X33n0628_004:0390c14": "一字。若對昔言。應作二義釋。謂廢與會也。言廢者。",
    "X33n0628_004:0390c15": "如長者宅內所許。但有空言。故出宅後。不見有車。",
    "X33n0628_004:0390c16": "以是誘子。可廢之方便故。如在昔之教理及果。皆",
    "X33n0628_004:0390c17": "可廢除。故前云。其實未得一切解脫。此開方便門。",
    "X33n0628_004:0390c18": "廢權果也。果既廢。則教理等。俱可廢矣。前又云。化",
    "X33n0628_004:0390c19": "一切眾生。如我等無異。此正示真實相也。二約會",
    "X33n0628_004:0390c20": "義釋開者。由諸子之奔競出宅。亦上車之所。不廢",
    "X33n0628_004:0390c21": "故。前云。汝等所行。是菩薩道。故今開會權行。同趨",
    "X33n0628_004:0390c22": "極果。即示真實相也。是故一切漸往菩薩。所有果",
    "X33n0628_004:0390c23": "因。並應攝屬此經。而為開示。不亦宜乎。是故此經。",
    "X33n0628_004:0390c24": "最為深大。非眇目者所能窺。最為堅固。非具金剛",
    "X33n0628_004:0391a01": "心者。不能入。最為幽微。即不退人。亦不能知。最為",
    "X33n0628_004:0391a02": "遙遠。縱過三百由旬。猶不能到今佛為化權小。而",
    "X33n0628_004:0391a03": "成真實菩薩。始為開示。說此法門。如須水者。先令",
    "X33n0628_004:0391a04": "見泥。俾無疑意。決定進取。△五約非機難聞顯勝。",
    "X33n0628_004:0391a05": "藥王若有菩薩(至)當知是為增上慢者。",
    "X33n0628_004:0391a06": "△六法師具德二。初設問。二自答。今初。",
    "X33n0628_004:0391a07": "藥王若有善男子(至)說是法華經者云何應說。",
    "X33n0628_004:0391a08": "△二自答三。初示所具德。二遣人聽護。三現身重",
    "X33n0628_004:0391a09": "說。今初。",
    "X33n0628_004:0391a10": "是善男子善女人(至)及四眾廣說是法華經。",
    "X33n0628_004:0391a11": "衣座室三。名為三軌。末世弘經。必藉此三。乃獲二",
    "X33n0628_004:0391a12": "利。如來以慈悲名室者。菩薩妙行。必先以眾生。為",
    "X33n0628_004:0391a13": "所緣境。故攝生是成佛之本。若能令彼離苦得樂",
    "X33n0628_004:0391a14": "處。即是惠利歸己時也。故大慈悲室。不獨自覆。亦",
    "X33n0628_004:0391a15": "復覆物矣。又如來以柔忍名衣者。由內用柔和。覆",
    "X33n0628_004:0391a16": "除二障。外以忍辱。遮諸暴惡。使不得入。則內心寂。",
    "X33n0628_004:0391a17": "而外境亦融矣。又如來以法空為座者。須亡諸相。",
    "X33n0628_004:0391a18": "否則著我人等執。不能深契實相。是故菩薩。安住",
    "X33n0628_004:0391a19": "此中。能所兩忘。方堪弘化。然須以不懈怠心。遍策",
    "X33n0628_004:0391a20": "善法。庶可廣弘斯經矣。△二遣人聽護。",
    "X33n0628_004:0391a21": "藥王我於餘國遣化人(至)阿修羅等聽其說法。",
    "X33n0628_004:0391a22": "說法者。須六種成就。故遣化人。揄揚其德。而為集",
    "X33n0628_004:0391a23": "聽法之眾。又來聽者。若見諸化。隨順不逆。亦生傚",
    "X33n0628_004:0391a24": "法心矣。△三現身重說。",
    "X33n0628_004:0391b01": "我雖在異國(至)我還為說令得具足。",
    "X33n0628_004:0391b02": "令見令聞。皆世尊因法重人。拳拳不捨之意也。△",
    "X33n0628_004:0391b03": "二頌文三。初頌說法勝。二頌法師具德。三結勸勝",
    "X33n0628_004:0391b04": "益。今初。",
    "X33n0628_004:0391b05": "爾時世尊欲重宣此義而說偈言。",
    "X33n0628_004:0391b06": "欲捨諸懈怠(至)當知此人等近於佛智慧。",
    "X33n0628_004:0391b07": "△二頌法師具德。",
    "X33n0628_004:0391b08": "若人說此經(至)諸佛護念故能令大眾喜。",
    "X33n0628_004:0391b09": "△三結勸勝益。",
    "X33n0628_004:0391b10": "若親近法師速得菩薩道隨順是師學得見恒沙佛。",
    "X33n0628_004:0391b11": "△第三開近顯遠拂跡入實令廣流通分(共十八",
    "X33n0628_004:0391b12": "品)。諸經正宗。皆藉現前因緣。發明當會之理事。便",
    "X33n0628_004:0391b13": "已其流通分。亦不過贊當經。詮旨微妙。顯具勝益。",
    "X33n0628_004:0391b14": "發四眾之信樂。令廣流通。今經不然。於正宗中。祇",
    "X33n0628_004:0391b15": "以開顯妙義。演為三週。要將一代聖教中。凡為一",
    "X33n0628_004:0391b16": "類先小後大之機。所設方便之教。悉使開除。令見",
    "X33n0628_004:0391b17": "真實。既破昔三。而復依本具之一性。融攝三乘。別",
    "X33n0628_004:0391b18": "立今日一乘之實教。是以正宗。文雖九品。而義則",
    "X33n0628_004:0391b19": "總攝諸教。所以此下流通。品多十八。言溢數萬。校",
    "X33n0628_004:0391b20": "正宗而返廣者。須知。此文能通。為在昔權教。及一",
    "X33n0628_004:0391b21": "切枝末法輪。作開顯流通。寧止為一經耶。又正宗",
    "X33n0628_004:0391b22": "內。雖已快談四十年來。所蘊之本懷。然於一期設",
    "X33n0628_004:0391b23": "化。種種權現之跡。尚未暇開顯。故今於流通中。一",
    "X33n0628_004:0391b24": "拂前跡。使返觀在昔所見者。多屬權現。則不唯拂",
    "X33n0628_004:0391c01": "本師。捨釋宮之近跡。顯久成之一端。又亦不唯拂",
    "X33n0628_004:0391c02": "法華已前之跡。即正說三週時。因無暇於拂。所帶",
    "X33n0628_004:0391c03": "之方便。今並拂矣。且如四子。於聽說因緣時。雖悟",
    "X33n0628_004:0391c04": "久遠接引。安知不即以大通為至極。故藉塔湧。為",
    "X33n0628_004:0391c05": "流通之始。此後逢跡。便拂令悟玄門。擴其廣大知",
    "X33n0628_004:0391c06": "見。俾興大願流通。務令此經。付囑有在。而後已。是",
    "X33n0628_004:0391c07": "知流通。文字雖多。殊不厭也。茲將因流通所有拂",
    "X33n0628_004:0391c08": "顯之旨。略泐數端。以彰性相無礙。理事交徹之旨。",
    "X33n0628_004:0391c09": "使不滯於權跡。謂如多寶塔。從地湧。而於地。兩不",
    "X33n0628_004:0391c10": "相妨。則拂地大有礙之跡。而顯法性之融通。淨土",
    "X33n0628_004:0391c11": "三變。則拂實有穢土之跡。而顯佛土之本淨。移無",
    "X33n0628_004:0391c12": "緣於他方。拂諸善類自矜與佛同時之跡。召龍女",
    "X33n0628_004:0391c13": "從海湧顯。凡有妙信。即具超昇之路。拂微類可輕",
    "X33n0628_004:0391c14": "之跡。光集分身。拂娑婆一化之跡。而彰妙應之普",
    "X33n0628_004:0391c15": "週。多寶分座。拂生滅隔世之跡。融古今於一致。記",
    "X33n0628_004:0391c16": "唱調達。拂實有逆順之跡。並顯本師。亦因經功速",
    "X33n0628_004:0391c17": "證之實。文殊海湧。拂一定之化跡。使知聖應。能具",
    "X33n0628_004:0391c18": "隱顯並呈之德。又既經變淨。復見海湧者。拂淨穢",
    "X33n0628_004:0391c19": "水陸之分限。顯土體重重於無礙也。又地湧傳持。",
    "X33n0628_004:0391c20": "顯妙化之竪窮。以拂上下之懸隔。中間取滅。拂因",
    "X33n0628_004:0391c21": "燃燈得記之跡。顯道成之久遠。更拂入塔唱滅之",
    "X33n0628_004:0391c22": "跡。以顯法身之常住。分別功德。顯一念聞法頓超。",
    "X33n0628_004:0391c23": "以拂權乘之階差。六根互用。不離生身。顯此根身。",
    "X33n0628_004:0391c24": "原非一六。而有能一能六之德。此外隨文。復有妙",
    "X33n0628_004:0392a01": "義。智者詳之。文二。初廣顯流通。二總結流通。初四。",
    "X33n0628_004:0392a02": "初求人付囑(即寶塔品)。二驗法希有(即達多品)。三海眾傳持",
    "X33n0628_004:0392a03": "(自持品至囑累品)。四弘經軌式(自藥王品至勸發品)。初中二。初長文。",
    "X33n0628_004:0392a04": "二頌文。初三。初多寶湧贊。二集身開塔。三正求付",
    "X33n0628_004:0392a05": "囑。初五。初塔湧之相。二八部供養。三多寶贊證。四",
    "X33n0628_004:0392a06": "大眾疑問。五如來答釋。今初。",
    "X33n0628_004:0392a07": "見寶塔品第十一",
    "X33n0628_004:0392a08": "此品已下。皆屬流通。由前法說而喻。喻已復引往",
    "X33n0628_004:0392a09": "昔因緣。普令三根。皆得受記。則經初以放光為發",
    "X33n0628_004:0392a10": "起。一段因緣。已結局矣。但流通此法。非得其人。不",
    "X33n0628_004:0392a11": "堪付囑。又非湧古佛集分身。則莫可憑。故自唱滅",
    "X33n0628_004:0392a12": "求人。至現身囑累而後已。其國王求法。龍女成佛。",
    "X33n0628_004:0392a13": "所以驗法希有也。校量展轉。至第五十。顯依此經。",
    "X33n0628_004:0392a14": "所有極微之功德。已自難思。而況六種法師。又不",
    "X33n0628_004:0392a15": "輕之。未聞此經前。不善行道。及得聞後。始能善行",
    "X33n0628_004:0392a16": "菩薩道。方感虗空開口。不使輕毀墮苦。然後現神",
    "X33n0628_004:0392a17": "付囑。令法有在。其末之六品。皆大菩薩弘通之實",
    "X33n0628_004:0392a18": "踐。不區區於章句也。問。此下諸品。若俱判入流通。",
    "X33n0628_004:0392a19": "曾有據否。答。會玄第七。問。如法華三變。八方嚴淨。",
    "X33n0628_004:0392a20": "圓覺佛地等經。皆居淨土中說。豈非平道教耶。答。",
    "X33n0628_004:0392a21": "以少從多故。又法華正宗分。但是娑婆木樹草座",
    "X33n0628_004:0392a22": "說。至流通。欲容分身佛。始變淨土。然亦有分限等。",
    "X33n0628_004:0392a23": "詎非證耶。",
    "X33n0628_004:0392a24": "爾時佛前有七寶塔(至)七寶合成高至四天王宮。",
    "X33n0628_004:0392b01": "顯塔涌之相也。蓋法會於正宗。已悟實相。深知諸",
    "X33n0628_004:0392b02": "法。皆為一性所融。悉歸常住無礙。故以親證之人",
    "X33n0628_004:0392b03": "所住無礙之境。而先示之。使發大願流通。言無礙",
    "X33n0628_004:0392b04": "者。情謂塔與地大。均屬質礙。今由幻色。不自礙。不",
    "X33n0628_004:0392b05": "自壞。當體即是真空。故涌現時。兩不相妨。於虗空",
    "X33n0628_004:0392b06": "中。朗然安住。又此妙塔。與我本師。原未曾離。今為",
    "X33n0628_004:0392b07": "流通緣熟。是以不現而現。自非神力之所使耳。△",
    "X33n0628_004:0392b08": "二八部供養。",
    "X33n0628_004:0392b09": "三十三天雨天曼陀羅華(至)恭敬尊重讚歎。",
    "X33n0628_004:0392b10": "△三多寶贊證。",
    "X33n0628_004:0392b11": "爾時寶搭中出大音聲(至)如所說者皆是真實。",
    "X33n0628_004:0392b12": "初贊能說之人。由本師於五濁。不可說處而說。且",
    "X33n0628_004:0392b13": "所說者。乃一乘平等大慧。難信之法。又復為眾普",
    "X33n0628_004:0392b14": "說。誠為希有。故極口連贊也。如是下。證贊所說之",
    "X33n0628_004:0392b15": "法。謂前所說。若開若顯。若廢若立。不涉方便。皆是",
    "X33n0628_004:0392b16": "真實。誠了義之談也。△四大眾疑問。",
    "X33n0628_004:0392b17": "爾時四眾見大寶塔(至)又於其中發是音聲。",
    "X33n0628_004:0392b18": "因值未曾有之事故。發未曾有之喜。自應怪有所",
    "X33n0628_004:0392b19": "問。問意有三。一問何因有塔。二問何故從地湧。三",
    "X33n0628_004:0392b20": "問何故有此音聲。△五如來答釋。",
    "X33n0628_004:0392b21": "爾時佛告大樂說菩薩(至)讚言善哉善哉。",
    "X33n0628_004:0392b22": "先答第二問。由彼佛因中發願。今於道後湧塔者。",
    "X33n0628_004:0392b23": "蓋滿本願也。彼佛成道下。答第一問何緣有塔。緣",
    "X33n0628_004:0392b24": "彼佛遺命。所製也。釋論謂。多寶在世。未說法華。故",
    "X33n0628_004:0392c01": "命建塔。涌說經處。隨喜作證。其佛下。答第三問。為",
    "X33n0628_004:0392c02": "作證明。故發是聲。問。正說經此塔與佛。尚在東方。",
    "X33n0628_004:0392c03": "何言得聞。答。遠近分限。俱屬情境。若過量人。則無",
    "X33n0628_004:0392c04": "邊剎海。不隔毫端。△二集身開塔二。初放光召集。",
    "X33n0628_004:0392c05": "二與欲開塔。初中五。初求見多寶。二放光遠召。三",
    "X33n0628_004:0392c06": "諸佛欲來。四變淨國界。五諸佛普至。今初。",
    "X33n0628_004:0392c07": "是時大樂說菩薩(至)我等願欲見此佛身。",
    "X33n0628_004:0392c08": "言以神力者。由樂說求見。乃發起種種廣大佛事。",
    "X33n0628_004:0392c09": "如本師久遠成佛之底蘊。悉緣此請掀翻。若非上",
    "X33n0628_004:0392c10": "承佛加。何敢作此大師子吼。△二放光遠召三。初",
    "X33n0628_004:0392c11": "承願當集。二大眾亦求。三正放光召。今初。",
    "X33n0628_004:0392c12": "佛告大樂說菩薩摩訶薩(至)今應當集。",
    "X33n0628_004:0392c13": "多寶來聽之願。凡欲以身示者。必先集說者之分",
    "X33n0628_004:0392c14": "身。若進論之。說法華。既不止一佛。而分身又豈獨",
    "X33n0628_004:0392c15": "迦文。倘分身亦說。而本師亦應集。彼似亦分有主",
    "X33n0628_004:0392c16": "伴圓明義。然屬文外。△二大眾亦求。",
    "X33n0628_004:0392c17": "大樂說白佛言世尊(至)世尊分身諸佛禮拜供養。",
    "X33n0628_004:0392c18": "△三正放光召。",
    "X33n0628_004:0392c19": "爾時佛放白毫一光(至)所照之處亦復如是。",
    "X33n0628_004:0392c20": "光中所見。唯約一類淨土言者。自是會眾。破五濁",
    "X33n0628_004:0392c21": "後。更發大心者。所應生之佛土。或是如來滅後。得",
    "X33n0628_004:0392c22": "羅漢果。應生此中。發菩提心人。所生之土。又復應",
    "X33n0628_004:0392c23": "知。本師稱體起用。所有分身。自週法界。染淨雜居。",
    "X33n0628_004:0392c24": "今但召此與會眾有緣者之一類故。且約五百言。",
    "X33n0628_004:0393a01": "△三諸佛欲來。",
    "X33n0628_004:0393a02": "爾時十方諸佛(至)并供養多寶如來寶塔。",
    "X33n0628_004:0393a03": "下明八方變淨。今言十者。舉成數也。△四變淨國",
    "X33n0628_004:0393a04": "界。",
    "X33n0628_004:0393a05": "時娑婆世界即變清淨(至)諸天寶華徧布其地。",
    "X33n0628_004:0393a06": "淨穢之相雖虗。非承佛神力。不能撤其跡。以顯其",
    "X33n0628_004:0393a07": "德。諸天人。既得與佛。同時同處而生。正可進見三",
    "X33n0628_004:0393a08": "佛。得聞壽量。而返被移者。足知微善不足恃。當深",
    "X33n0628_004:0393a09": "種見聞之善根可也。佛之神力。尚可毛吞巨海。塵",
    "X33n0628_004:0393a10": "含法界。今由一變而至於三。自應有所表示。故上",
    "X33n0628_004:0393a11": "三根。既有三番悟入。是以依報。亦應見有三番變",
    "X33n0628_004:0393a12": "淨。古云。三變者。變心也。倘無所表。則見不能容。復",
    "X33n0628_004:0393a13": "更變者。即於諸佛現量用事之旨違矣。△五諸佛",
    "X33n0628_004:0393a14": "普至。",
    "X33n0628_004:0393a15": "爾時東方釋迦牟尼(至)諸佛如來徧滿其中。",
    "X33n0628_004:0393a16": "△二與欲開塔二。初致訊開塔。二開塔見佛。初二。",
    "X33n0628_004:0393a17": "初遣使致訊。二致與欲辭。今初。",
    "X33n0628_004:0393a18": "是時諸佛各在寶樹下(至)以此寶華散佛供養。",
    "X33n0628_004:0393a19": "生佛本同一體。故以慈悲化世。若眾生受化。少病",
    "X33n0628_004:0393a20": "少惱。如來亦少病少惱。氣力安樂亦然。致訊致供",
    "X33n0628_004:0393a21": "皆順世儀也。△二致與欲辭。",
    "X33n0628_004:0393a22": "而作是言彼某甲佛(至)諸佛遣使亦復如是。",
    "X33n0628_004:0393a23": "與欲儀例。如律制。凡僧作法事。眾必同集。若有因",
    "X33n0628_004:0393a24": "緣身。不能到。令索欲者。送心達僧。知其不違。其辭",
    "X33n0628_004:0393b01": "曰。大德一心念。(某甲)比丘。如法僧事。與欲清淨。今",
    "X33n0628_004:0393b02": "諸佛身雖同集。非得心同。未便開塔。以故致欲。△",
    "X33n0628_004:0393b03": "二開塔見佛二。初佛升開塔。二眾見全身。今初。",
    "X33n0628_004:0393b04": "爾時釋迦牟尼佛(至)如却關鑰開大城門。",
    "X33n0628_004:0393b05": "開塔可表開權。見佛可表顯實。又前贊善。可表證",
    "X33n0628_004:0393b06": "前。今開塔。可表啟後。從座起住空中者。正顯色空",
    "X33n0628_004:0393b07": "一如。兩不相礙。是以文中。絕不言神力也。△二眾",
    "X33n0628_004:0393b08": "見全身。",
    "X33n0628_004:0393b09": "即時一切眾會(至)及釋迦牟尼佛上。",
    "X33n0628_004:0393b10": "二善。雙贊人法也。快者恣爽意。謂一向昧爽。今得",
    "X33n0628_004:0393b11": "快其性矣。說是悅意。謂快悅所懷也。近則快悅。四",
    "X33n0628_004:0393b12": "十年前。所有蘊積。遠則無量劫前。△三正求付囑",
    "X33n0628_004:0393b13": "三。初古今共座。二大眾升空。三唱滅付囑。今初。",
    "X33n0628_004:0393b14": "爾時多寶佛於寶塔中(至)坐其半座結加趺坐。",
    "X33n0628_004:0393b15": "多寶是古佛。釋迦是今佛。却共一座坐。生公云。古",
    "X33n0628_004:0393b16": "今通始終。同窮本極末。浩然大均。既同一際。則生",
    "X33n0628_004:0393b17": "滅之跡。俱不可得矣。△二大眾升空。",
    "X33n0628_004:0393b18": "爾時大眾見二如來(至)接諸大眾皆在虗空。",
    "X33n0628_004:0393b19": "大眾之中。雖有於神力。得自在者。如未上承佛勑",
    "X33n0628_004:0393b20": "何敢自升。故求也。△三唱滅付囑。",
    "X33n0628_004:0393b21": "以大音聲普告四眾(至)妙法華經付囑有在。",
    "X33n0628_004:0393b22": "世尊入塔。即唱滅付囑者。以前於正說中。開權顯",
    "X33n0628_004:0393b23": "實。委明唯有一乘之旨。法會已悉如來降靈之本",
    "X33n0628_004:0393b24": "懷矣。此外惟欲大法流通。是其所急。然大眾。雖知",
    "X33n0628_004:0393c01": "釋尊一降之懷。猶未免尚被捨釋宮之近跡。覆却",
    "X33n0628_004:0393c02": "遠本。故藉唱滅求人。而召下方。令其生疑。然後開",
    "X33n0628_004:0393c03": "近顯遠。以拂此跡。此則唱滅付囑一事。鈎鏁前後",
    "X33n0628_004:0393c04": "矣。有在者。佛在世時。此法在佛。佛若滅後。饒益未",
    "X33n0628_004:0393c05": "來。非先得其人。則法將誰付。故求之誰能。能者應",
    "X33n0628_004:0393c06": "須及時發願。我及諸佛。當與證盟。知法有在。△二",
    "X33n0628_004:0393c07": "頌文二。初舉古今勸勉。二勑發願付囑。初二。初舉",
    "X33n0628_004:0393c08": "過去多寶勸勉。二舉現在分身勸勉。今初。",
    "X33n0628_004:0393c09": "爾時世尊欲重宣此義而說偈言。",
    "X33n0628_004:0393c10": "聖主世尊雖久滅度(至)在在所往常為聽法。",
    "X33n0628_004:0393c11": "△二舉現在分身勸勉三。初諸佛來意。二嚴土待",
    "X33n0628_004:0393c12": "來。三喻顯集相。今初。",
    "X33n0628_004:0393c13": "又我分身無量諸佛(至)令法久住故來至此。",
    "X33n0628_004:0393c14": "△二嚴土待來。",
    "X33n0628_004:0393c15": "為坐諸佛以神通力移無量眾令國清淨。",
    "X33n0628_004:0393c16": "△三喻顯集相。",
    "X33n0628_004:0393c17": "諸佛各各詣寶樹下(至)以是方便令法久住。",
    "X33n0628_004:0393c18": "△二勑發願付囑三。初以發誓勸。二以難事勸。三",
    "X33n0628_004:0393c19": "結嘆能持。今初。",
    "X33n0628_004:0393c20": "告諸大眾我滅度後(至)今於佛前自說誓言。",
    "X33n0628_004:0393c21": "△二以難事勸三。初諸佛證知。二問誰發願。三舉",
    "X33n0628_004:0393c22": "易顯難。今初。",
    "X33n0628_004:0393c23": "其多寶佛雖久滅度(至)所集化佛當知此意。",
    "X33n0628_004:0393c24": "△二問誰發願。",
    "X33n0628_004:0394a01": "諸佛子等誰能護法(至)多寶如來及諸化佛。",
    "X33n0628_004:0394a02": "△三舉易顯難。",
    "X33n0628_004:0394a03": "諸善男子各諦思惟(至)若有能持則持佛身。",
    "X33n0628_004:0394a04": "佛藏經云。譬如有人。嚼須彌山。飛行虗空。石筏渡",
    "X33n0628_004:0394a05": "海。負四天下。及須彌山。蚊脚為梯。登至梵宮。劫盡",
    "X33n0628_004:0394a06": "燒時。一唾劫火則滅。一吹世界頓成。以藕絲懸須",
    "X33n0628_004:0394a07": "彌山。手接四天下雨。雖則如是。亦未為難。如來所",
    "X33n0628_004:0394a08": "說。無相無為。無生無滅。一味大乘。平等法相。令人",
    "X33n0628_004:0394a09": "信解。是則為難。此與今文舉易顯難。文相相類。結",
    "X33n0628_004:0394a10": "云則持佛身者。前謂有此經處。不須復安舍利。此",
    "X33n0628_004:0394a11": "中已有如來全身舍利。故云則持佛身。△三結嘆",
    "X33n0628_004:0394a12": "能持。",
    "X33n0628_004:0394a13": "諸善男子於我滅後(至)一切天人皆應供養。",
    "X33n0628_004:0394a14": "初明能持者。則諸佛歡喜。是則下。名能持者。即成",
    "X33n0628_004:0394a15": "勝行。得自利。佛滅下。顯化他之勝行也。",
    "X33n0628_004:0394a16": "△二驗法希有二。",
    "X33n0628_004:0394a17": "提婆達多品第十二",
    "X33n0628_004:0394a18": "提婆達多云天熱。以初生時。人天等眾心。皆驚熱",
    "X33n0628_004:0394a19": "故。亦云天授。以父母從天乞得故。本大菩薩。權現",
    "X33n0628_004:0394a20": "逆行。為懼惡人。令不起惡。餘緣如別。△文二。初明",
    "X33n0628_004:0394a21": "求法甚難以驗希有。二明成佛甚易以驗希有。初",
    "X33n0628_004:0394a22": "中三。初明多生求法無倦。二明一生求法無倦。三",
    "X33n0628_004:0394a23": "明聞品離苦得樂。今初。",
    "X33n0628_004:0394a24": "爾時佛告諸菩薩(至)身肉手足不惜軀命。",
    "X33n0628_004:0394b01": "先總明長時求法無倦。於多下。歷明多生作王。所",
    "X33n0628_004:0394b02": "發之願。為欲下。明所行之行。而獨約施度言者。以",
    "X33n0628_004:0394b03": "施能攝於六故。又多作王者。以於寰中得自在。易",
    "X33n0628_004:0394b04": "於化物故。△二明一生求法無倦四。初求法得師。",
    "X33n0628_004:0394b05": "二結會古今。三歸功於師。四授成佛記。今初。",
    "X33n0628_004:0394b06": "時世人民壽命無量(至)欲重宣此義而說偈言。",
    "X33n0628_004:0394b07": "我念過去劫(至)遂致得成佛今故為汝說。",
    "X33n0628_004:0394b08": "若能達富貴。如浮雲過眼。則不以萬乘為尊。祇知",
    "X33n0628_004:0394b09": "道德。實有利益。故以求法為所重。時有下。明因求",
    "X33n0628_004:0394b10": "得師。其不違二字。乃事師之實也。然以王力。尚須",
    "X33n0628_004:0394b11": "勤求方得。足見此法之希有。又以一得之後。即能",
    "X33n0628_004:0394b12": "速至果地。更見此法之功力。極為殊勝希有。阿私",
    "X33n0628_004:0394b13": "云無比。△二結會古今。",
    "X33n0628_004:0394b14": "佛告諸比丘爾時王者(至)今提婆達多是。",
    "X33n0628_004:0394b15": "△三歸功於師。",
    "X33n0628_004:0394b16": "由提婆達多善知識故(至)皆因提婆達多善知識故。",
    "X33n0628_004:0394b17": "善惡皆有知識。而天授。則以一人總之者。由煩惱",
    "X33n0628_004:0394b18": "即菩提故。是故順行逆行。而天亦莫測。△四授成",
    "X33n0628_004:0394b19": "佛記。",
    "X33n0628_004:0394b20": "告諸四眾提婆達多(至)發菩提心至不退轉。",
    "X33n0628_004:0394b21": "於過去世。以順行持經。現在以逆行持經。共成佛",
    "X33n0628_004:0394b22": "因。故蒙記莂。△三聞品得益。",
    "X33n0628_004:0394b23": "佛告諸比丘未來世中(至)若在佛前蓮花化生。",
    "X33n0628_004:0394b24": "能不疑達多順逆之跡。則道眼清明。了了見佛性",
    "X33n0628_004:0394c01": "矣。故楞嚴云。聖性無不通。順逆皆方便。△二明成",
    "X33n0628_004:0394c02": "佛甚易以驗希有五。初智積請還。二如來制止。三",
    "X33n0628_004:0394c03": "文殊湧現。四所化無量。五龍女速證。今初。",
    "X33n0628_004:0394c04": "於時下方多寶世尊(至)白多寶佛當還本土。",
    "X33n0628_004:0394c05": "證經法事既竣。自應請還。△二如來制止。",
    "X33n0628_004:0394c06": "釋迦牟尼佛告智積曰(至)論說妙法可還本土。",
    "X33n0628_004:0394c07": "制止者。以釋尊之遠本。尚被近跡所覆。故託文殊",
    "X33n0628_004:0394c08": "以留。△三文殊湧現。",
    "X33n0628_004:0394c09": "爾時文殊師利(至)共相慰問却坐一面。",
    "X33n0628_004:0394c10": "此節文有二意。一若如常儀。大士於會初問答竟",
    "X33n0628_004:0394c11": "文中應有辭佛游化一節。或由貝文未全至故闕",
    "X33n0628_004:0394c12": "二若無此文。即秘密隱顯之妙用也。謂大士之身。",
    "X33n0628_004:0394c13": "本週法界。故會初問答竟。雖未離法會。而却即顯",
    "X33n0628_004:0394c14": "而隱。已在十方。及與龍宮。今在龍宮。本未離跬步。",
    "X33n0628_004:0394c15": "亦復即顯而隱。仍來靈鷲。若隱若顯。乍來乍去。並",
    "X33n0628_004:0394c16": "是妙用隨緣。而本體實未曾動。此拂化緣一定之",
    "X33n0628_004:0394c17": "跡。彰隱顯之妙用也。又前變淨時。已無山海。今復",
    "X33n0628_004:0394c18": "云海云山者。由能依之正報。既隱顯隨緣。故所依",
    "X33n0628_004:0394c19": "之土亦顯。重重無礙之自在矣。當知。善根深者。則",
    "X33n0628_004:0394c20": "見變淨之相。無緣者。縱不被移。亦不見淨。乃有證",
    "X33n0628_004:0394c21": "無礙之境者。得於大海湧現。夫地大水大。同是藏",
    "X33n0628_004:0394c22": "性。循業所現。若實有自性。即具大神力者。亦何能",
    "X33n0628_004:0394c23": "變。特緣性相本來。無礙鎔融。是故淨土宛然。不礙",
    "X33n0628_004:0394c24": "山海宛然。故令水陸分限等跡。皆不可得。△四所",
    "X33n0628_004:0395a01": "化無量二。初數問證答。二贊問法答。初中二。初問",
    "X33n0628_004:0395a02": "所化數。二湧證結答。今初。",
    "X33n0628_004:0395a03": "智積菩薩問文殊師利(至)所化眾生其數幾何。",
    "X33n0628_004:0395a04": "△二湧證結答。",
    "X33n0628_004:0395a05": "文殊師利言其數無量(至)於海教化其事如是。",
    "X33n0628_004:0395a06": "指事現證也。△二贊問法答三。初偈贊。二偈問。三",
    "X33n0628_004:0395a07": "法答。今初。",
    "X33n0628_004:0395a08": "爾時智積菩薩以偈讚曰。",
    "X33n0628_004:0395a09": "大智德勇健化度無量眾今此諸大會及我皆已見。",
    "X33n0628_004:0395a10": "△二偈問。",
    "X33n0628_004:0395a11": "演暢實相義開闡一乘法廣導諸眾生令速成菩提。",
    "X33n0628_004:0395a12": "以初句問說一。次句問開三。若說三。則有廣利之",
    "X33n0628_004:0395a13": "益。若說一。則有速證之益。△三法答。",
    "X33n0628_004:0395a14": "文殊師利言我於海中唯常宣說妙法華經。",
    "X33n0628_004:0395a15": "以彼海中。多是乘急戒緩之流故。△五龍女速證",
    "X33n0628_004:0395a16": "二。初重問直答。二湧現釋疑。今初。",
    "X33n0628_004:0395a17": "智積問文殊師利言(至)志意和雅能至菩提。",
    "X33n0628_004:0395a18": "文殊直以龍女答所問者。由龍係畜類。已非善品。",
    "X33n0628_004:0395a19": "況是龍女。況是女中之小者。今由一聞此經。便得",
    "X33n0628_004:0395a20": "超證。可與地獄天子。兩相頡頏。此經功之希有。為",
    "X33n0628_004:0395a21": "何如。則八難之性皆空矣。△二湧現釋疑五。初智",
    "X33n0628_004:0395a22": "積執疑。二龍女贊證。三舍利執疑。四龍女速證。五",
    "X33n0628_004:0395a23": "結釋眾疑。今初。",
    "X33n0628_004:0395a24": "智積菩薩言(至)於須臾頃便成正覺。",
    "X33n0628_004:0395b01": "漸教中。自凡夫地發心。至成佛。皆有一定時分。今",
    "X33n0628_004:0395b02": "經分屬於頓。故龍女持之。即得不立階差。頓證不",
    "X33n0628_004:0395b03": "退。△二龍女贊證二。初偈贊。二請證。今初。",
    "X33n0628_004:0395b04": "言論未訖時龍王女(至)却住一面以偈讚曰。",
    "X33n0628_004:0395b05": "深達罪福相(至)一切眾生類無不宗奉者。",
    "X33n0628_004:0395b06": "權教罪福。皆有定相。以不達罪福之性。俱同一際。",
    "X33n0628_004:0395b07": "故生疑也。贊深達者。謂世尊福相也。我龍女罪相",
    "X33n0628_004:0395b08": "也。唯世尊能了二相平等。不隔纖毫。恐翳眼為相",
    "X33n0628_004:0395b09": "所迷故。先贊達者。又權謂法身無相。四八皆是化",
    "X33n0628_004:0395b10": "之所具。今經以三身俱融故。得相即無相。無相即",
    "X33n0628_004:0395b11": "相。涅槃云。吾今此身。即是常身。△二請證。",
    "X33n0628_004:0395b12": "又聞成菩提唯佛當證知我闡大乘教度脫苦眾生。",
    "X33n0628_004:0395b13": "△三舍利執疑。",
    "X33n0628_004:0395b14": "時舍利弗語龍女言(至)云何女身速得成佛。",
    "X33n0628_004:0395b15": "此執小疑大也。初約懸曠明難信。二約具障明難",
    "X33n0628_004:0395b16": "信。大愛道經。亦載五障之說。身子會初已得入佛",
    "X33n0628_004:0395b17": "知見。今示有此疑者。似為疇昔同類設也。△四龍",
    "X33n0628_004:0395b18": "女現證四。初舉事校疾。二現前速證。三法會遙禮。",
    "X33n0628_004:0395b19": "四兩土獲益。今初。",
    "X33n0628_004:0395b20": "爾時龍女有一寶珠(至)觀我成佛復速於此。",
    "X33n0628_004:0395b21": "言復速者。龍女以珠獻佛。佛即受之。初無推却留",
    "X33n0628_004:0395b22": "難。然猶有剎那。此彼授受之間。必不如於一身。在",
    "X33n0628_004:0395b23": "一念間。成佛之疾。故云復速於此。故以成佛之時",
    "X33n0628_004:0395b24": "校獻珠。為更速。不必表法。△二現前速證。",
    "X33n0628_004:0395c01": "當時眾會皆見龍女(至)一切眾生演說妙法。",
    "X33n0628_004:0395c02": "上因分屬於頓。故令異類一介之微。即超地位階",
    "X33n0628_004:0395c03": "差。具菩薩行。乃依漸出頓。亦被接意也。又今以分",
    "X33n0628_004:0395c04": "屬於圓故。令龍女依第一義空。森羅萬象。捨身受",
    "X33n0628_004:0395c05": "身。現相成佛。此則泯相而相不存。故捨女身。又以",
    "X33n0628_004:0395c06": "泯相而相不壞。故現佛身。亦佛事門中。不捨一法",
    "X33n0628_004:0395c07": "之圓義。乃依頓現圓也。△三法會遙禮。",
    "X33n0628_004:0395c08": "爾時娑婆世界菩薩聲聞(至)心大歡喜悉遙敬禮。",
    "X33n0628_004:0395c09": "△四兩土獲益。",
    "X33n0628_004:0395c10": "無量眾生聞法解悟(至)發菩提心而得受記。",
    "X33n0628_004:0395c11": "古謂南方緣熟。宜以八相成佛。私謂。成佛者。恐不",
    "X33n0628_004:0395c12": "當以八相。槩論一切。試問龍女。有何八相。△五結",
    "X33n0628_004:0395c13": "釋眾疑。",
    "X33n0628_004:0395c14": "智積菩薩及舍利弗一切眾會默然信受。",
    "X33n0628_004:0395c15": "始信妙法希有。非權小所能窺。故能持者。雖微類",
    "X33n0628_004:0395c16": "如龍女。亦已驗當下。即證菩提矣。故下會眾齊發",
    "X33n0628_004:0395c17": "大願。赴佛所求。",
    "X33n0628_004:0395c18": "△三海眾傳持二。初本下兩方傳持。二如來神力",
    "X33n0628_004:0395c19": "囑累。初二。初本會傳持。二下方傳持。初又二。初能",
    "X33n0628_004:0395c20": "持人。二所住行。今初。",
    "X33n0628_004:0395c21": "持品第十三",
    "X33n0628_004:0395c22": "此因如來入塔唱滅。求人付囑。並聞世尊往昔。求",
    "X33n0628_004:0395c23": "法之難。及見龍女持經。成佛之易。況今妙法在前。",
    "X33n0628_004:0395c24": "不勞更求。是故大眾生難遭想。發願傳持。令法有",
    "X33n0628_004:0396a01": "在。故品以持目。△文二。初自誓受持。二兼順佛意。",
    "X33n0628_004:0396a02": "初二。初菩薩持。二聲聞持。今初。",
    "X33n0628_004:0396a03": "爾時藥王菩薩摩訶薩(至)種種供養不惜身命。",
    "X33n0628_004:0396a04": "五濁弘經。非以藥王為首。不能廣令離苦得樂。故",
    "X33n0628_004:0396a05": "先發願傳持。菩薩以藥王立號者。以所持之妙法。",
    "X33n0628_004:0396a06": "全成能持之人。是以即人即法。能令見者聞者。不",
    "X33n0628_004:0396a07": "但身心兩病皆除。且令得大法樂。則於法藥。得大",
    "X33n0628_004:0396a08": "自在矣。然雪山藥王樹。固亦能療見聞者之病。不",
    "X33n0628_004:0396a09": "過在身便已。奚能如大士之普療身心兩病。△二",
    "X33n0628_004:0396a10": "聲聞傳持。",
    "X33n0628_004:0396a11": "爾時眾中五百阿羅漢(至)於它方國廣宣此經。",
    "X33n0628_004:0396a12": "為引初心。及開安樂行。故作是願。恐非實不能也。",
    "X33n0628_004:0396a13": "波闍波提。即憍曇彌。云尼眾主。△二兼順佛意二。",
    "X33n0628_004:0396a14": "初長文。二頌文。今初。",
    "X33n0628_004:0396a15": "爾時世尊視八十萬億(至)在於它方遙見守護。",
    "X33n0628_004:0396a16": "不用言而以目視者。由前慇懃勸發已極故。今但",
    "X33n0628_004:0396a17": "以目視。而默勸也。△二頌文二。初發願弘經。二請",
    "X33n0628_004:0396a18": "證於佛。初二。初略標。二廣釋。今初。",
    "X33n0628_004:0396a19": "即時諸菩薩俱同發聲而說偈言。",
    "X33n0628_004:0396a20": "惟願不為慮於佛滅度後恐怖惡世中我等當廣說。",
    "X33n0628_004:0396a21": "諸大士。聞此法之妙。是故上順佛意。下滿本願。出",
    "X33n0628_004:0396a22": "而弘傳。然非得衣座室三。為惡世弘經之芳軌。詎",
    "X33n0628_004:0396a23": "能作師子吼。云當廣說。△二廣釋二。初恐怖惡世。",
    "X33n0628_004:0396a24": "二廣說此經。今初。",
    "X33n0628_004:0396b01": "有諸無智人(至)念佛告敕故皆當忍是事。",
    "X33n0628_004:0396b02": "初一頌。通明無智愚人。是所忍之境。我即能忍之",
    "X33n0628_004:0396b03": "人。惡世下。別列所忍。先一頌明慢心。次八頌半。細",
    "X33n0628_004:0396b04": "陳假阿練若三業之惡。以此輩極易於誑惑愚夫",
    "X33n0628_004:0396b05": "故。阿蘭若云閑靜處。或云無諍。無諍有二。一以三",
    "X33n0628_004:0396b06": "昧力。將護眾生。令不起諍惡心。二隨順法性。無違",
    "X33n0628_004:0396b07": "無諍。汝等皆是佛句。即阿練若。以重為輕。嘲調持",
    "X33n0628_004:0396b08": "經之人。以滿毀嫉之惡心。濁劫下三頌。忍惡口也。",
    "X33n0628_004:0396b09": "世尊下二頌。忍擯出也。共十六頌。皆以忍難持經",
    "X33n0628_004:0396b10": "為言。是故下文。請安樂行也。△二廣說此經。",
    "X33n0628_004:0396b11": "諸聚落城邑其有求法者我皆到其所說佛所囑法。",
    "X33n0628_004:0396b12": "△二請證於佛。",
    "X33n0628_004:0396b13": "我是世尊使(至)發如是誓言佛自知我心。",
    "X33n0628_004:0396b15": "妙法蓮華經科拾卷第四"
}