{
    "T42n1824_007:0102b07": "中觀論疏卷第七(本)",
    "T42n1824_007:0102b09": "釋吉藏撰",
    "T42n1824_007:0102b10": "苦品第十二",
    "T42n1824_007:0102b11": "[0102b11] 上云無生死及無本際。外云。經言生死是苦",
    "T42n1824_007:0102b12": "涅槃為樂。今既有苦即有生死。若有生死必",
    "T42n1824_007:0102b13": "有始終中間也。二者明如來初生即唱三界",
    "T42n1824_007:0102b14": "皆苦。故知此說是佛教之原。今既有斯教。即",
    "T42n1824_007:0102b15": "知有苦。有苦故則有生死。若無生死者佛說",
    "T42n1824_007:0102b16": "何物苦耶。三者原論主所以破者。必欲拔眾",
    "T42n1824_007:0102b17": "生苦與眾生樂故耳。若不欲拔苦與樂何事",
    "T42n1824_007:0102b18": "破耶。既欲拔眾生苦。苦即是生死。不應言",
    "T42n1824_007:0102b19": "無眾生及以生死。四者欲釋諸大乘甚深要",
    "T42n1824_007:0102b20": "觀如大品云。色非常非無常非苦非樂。又",
    "T42n1824_007:0102b21": "如淨名云。五受陰洞達空無所起是名苦義。",
    "T42n1824_007:0102b22": "菩薩解苦無苦。是故無苦而有真諦。故說此",
    "T42n1824_007:0102b23": "品。五者欲拔眾生苦與眾生樂故說此品。若",
    "T42n1824_007:0102b24": "實見有苦則不可離苦。良由解苦無苦方能",
    "T42n1824_007:0102b25": "離苦。問云何名苦耶。答釋迦一化略有三門。",
    "T42n1824_007:0102b26": "初明一苦。次明三苦。後明八苦。言一苦者",
    "T42n1824_007:0102b27": "佛初生墮地即行七步。一手指天一手指地",
    "T42n1824_007:0102b28": "而說偈言。天上天下唯我為尊。三界皆苦",
    "T42n1824_007:0102b29": "何可樂者。此即一苦教也。問云何名一苦耶。",
    "T42n1824_007:0102c01": "答一云三界皆有苦受故皆是苦苦。成論云。",
    "T42n1824_007:0102c02": "三界皆有苦受但重輕為異耳。二云三界皆",
    "T42n1824_007:0102c03": "一行苦成。以行苦故一切皆苦。三云總說眾",
    "T42n1824_007:0102c04": "苦名為一苦。故法華云。三界無安猶如火宅。",
    "T42n1824_007:0102c05": "常有生老病死憂患。以三界同有此患名為",
    "T42n1824_007:0102c06": "一苦。眾事分阿毘曇欲界名苦苦。色界名壞",
    "T42n1824_007:0102c07": "苦。無色界有行苦。以三界具於三苦故云三",
    "T42n1824_007:0102c08": "界皆苦也。問何故爾耶。答依毘曇義。欲界",
    "T42n1824_007:0102c09": "有苦受故云苦苦。色界無苦受但有樂受。而",
    "T42n1824_007:0102c10": "樂受壞時生苦名為壞苦。無色界無復形質",
    "T42n1824_007:0102c11": "壞義不顯。但為無常遷役。故云行苦。此一",
    "T42n1824_007:0102c12": "苦教也。次說三苦者。有二種三苦。一僧佉",
    "T42n1824_007:0102c13": "人明苦如百論疏出。二涅槃經云。苦受者名",
    "T42n1824_007:0102c14": "為苦苦。餘二受者壞苦行苦。諸師穿鑿異論",
    "T42n1824_007:0102c15": "紛紜。竟未有知其門者。今僅依俱舍論三藏",
    "T42n1824_007:0102c16": "所說。言苦受生時苦住時苦滅時樂。以苦受",
    "T42n1824_007:0102c17": "生住二時皆苦。故與苦苦之名。樂受生時樂",
    "T42n1824_007:0102c18": "住時樂唯果報壞時苦。是故樂受名為壞苦。",
    "T42n1824_007:0102c19": "捨受生住壞三時苦義並皆不彰。但為無常",
    "T42n1824_007:0102c20": "所遷。是故捨受稱為行苦。成論師云。隨地",
    "T42n1824_007:0102c21": "判者三塗是苦受為苦苦。人天至三禪是樂",
    "T42n1824_007:0102c22": "受為壞苦。四禪至悲想非非想為捨受。是行",
    "T42n1824_007:0102c23": "苦。隨義判者一一地具三苦。但上二界三苦",
    "T42n1824_007:0102c24": "輕。下界苦重耳。智度論云。上界死苦甚於",
    "T42n1824_007:0102c25": "人間。故知上界亦有苦受。不同數人上界並",
    "T42n1824_007:0102c26": "無苦受。若見親緣發樂受。若&#x89A9;怨憎起苦受。",
    "T42n1824_007:0102c27": "非怨非親生捨受。此三緣發三受也。如寒遇",
    "T42n1824_007:0102c28": "火為樂。轉近燒則苦受。二中間為捨受。但",
    "T42n1824_007:0102c29": "一火緣具生三受。次八苦教者。十月處於胎",
    "T42n1824_007:0103a01": "獄備受煮燒。初生之時冷風觸身與地獄無",
    "T42n1824_007:0103a02": "異。名為生苦。法華經云。髮白而面皺齒&#x758E;形",
    "T42n1824_007:0103a03": "枯竭。念其死不久名為老苦。一大不調百一",
    "T42n1824_007:0103a04": "病。總四大乖反四百四病稱為病苦。夫死者",
    "T42n1824_007:0103a05": "天下之極悲也。刀風解形身離神逝名為死",
    "T42n1824_007:0103a06": "苦。父東子西兄南弟北名愛別離苦。所不愛",
    "T42n1824_007:0103a07": "者而共聚會名怨憎會苦。所覓之事而不遂",
    "T42n1824_007:0103a08": "心名求不得苦。有斯五陰眾苦熾盛名五盛",
    "T42n1824_007:0103a09": "陰苦。又此五陰盛貯眾苦名五盛陰苦。問",
    "T42n1824_007:0103a10": "八苦云何攝三苦。答涅槃云。生具五種則生",
    "T42n1824_007:0103a11": "中具含三苦。老病死細論具三苦。&#x9E81;判有行",
    "T42n1824_007:0103a12": "壞二苦。死與愛別離是壞苦。怨憎會是苦苦。",
    "T42n1824_007:0103a13": "求不得有二。一求善法不得此壞苦。二惡法",
    "T42n1824_007:0103a14": "未離是苦苦。此招提釋也。若以俱舍論三苦",
    "T42n1824_007:0103a15": "釋之則可知。此八苦中以有苦受必具二苦。",
    "T42n1824_007:0103a16": "則知八苦皆具三苦。但解苦數論不同。數",
    "T42n1824_007:0103a17": "人言。色心等三聚皆苦。所以然者。一切有為",
    "T42n1824_007:0103a18": "之法皆欲樂住。今為無常切之。是故皆苦也。",
    "T42n1824_007:0103a19": "若成論云。唯心是苦。餘二聚無苦。而經說",
    "T42n1824_007:0103a20": "色皆苦者。此是苦具故名苦耳。數人雖云色",
    "T42n1824_007:0103a21": "心皆苦然有漏之法為無常切故苦。以無漏",
    "T42n1824_007:0103a22": "為無常切則順於涅槃故不苦也。成論明有",
    "T42n1824_007:0103a23": "漏無漏皆悉苦也。依後文外道明苦最狹。唯",
    "T42n1824_007:0103a24": "苦受是苦。問生死為有樂為無樂。答開善云。",
    "T42n1824_007:0103a25": "生死實是苦都無樂。但於苦法中橫生樂想",
    "T42n1824_007:0103a26": "言有樂耳。莊嚴云。生死中雖無實樂而有虛",
    "T42n1824_007:0103a27": "樂。虛樂者雜行苦故。取相感無常。善則感",
    "T42n1824_007:0103a28": "樂。今以取相善感樂故樂是虛也。然二師明",
    "T42n1824_007:0103a29": "樂雖異同言生死有實苦也。俱舍論云。生死",
    "T42n1824_007:0103b01": "有樂但樂少苦多。故云皆苦耳。迦旃延用此",
    "T42n1824_007:0103b02": "義。婆沙四十二卷問云。陰中有樂不。若有者",
    "T42n1824_007:0103b03": "何故不說樂耶。若無者云何佛說三受。答應",
    "T42n1824_007:0103b04": "作是說。陰中有樂。但樂少故。如毒瓶一渧蜜",
    "T42n1824_007:0103b05": "墮中。不以一渧蜜故說為蜜瓶。以毒多故說",
    "T42n1824_007:0103b06": "為毒瓶。又解。實無有樂故但說苦諦。而說",
    "T42n1824_007:0103b07": "有三受者。受重苦時望輕苦為樂耳。如受地",
    "T42n1824_007:0103b08": "獄苦望畜生苦為樂。此二師與開善莊嚴異。",
    "T42n1824_007:0103b09": "開善莊嚴諍虛樂有無耳。今諍實有樂實無",
    "T42n1824_007:0103b10": "樂也。今言破者。物之大患莫過於苦。九十",
    "T42n1824_007:0103b11": "六術皆競求離不達其因生四種謬。五百異",
    "T42n1824_007:0103b12": "部雖識苦因未窮其本封執定性。則苦果不",
    "T42n1824_007:0103b13": "息更造苦因。今欲示其因緣之苦無有定性。",
    "T42n1824_007:0103b14": "令苦果得息不起苦因。故云觀苦品。此品十",
    "T42n1824_007:0103b15": "偈開為三章。初一偈總非四計。第二八偈釋",
    "T42n1824_007:0103b16": "破四計。第三一偈例破諸法。初偈上半牒。",
    "T42n1824_007:0103b17": "下半總非。但釋四計凡有二種。一計人四。二",
    "T42n1824_007:0103b18": "計法四。人四者外道四計。一云苦自作還是",
    "T42n1824_007:0103b19": "身內之我作此苦。二云大自在天造作六道",
    "T42n1824_007:0103b20": "之苦名為他作。三云劫初之時先有一男一",
    "T42n1824_007:0103b21": "女生一切眾生。即是共作。四云自然有此苦",
    "T42n1824_007:0103b22": "果名無因作。二者世俗人云。我自作罪我自",
    "T42n1824_007:0103b23": "受苦。又云。我不起過他人以苦加我名為他",
    "T42n1824_007:0103b24": "作。三云由我起過故他加我苦。名為共作。",
    "T42n1824_007:0103b25": "四云不覺自他所作而苦無端生。名無因作",
    "T42n1824_007:0103b26": "法。四者有言。五陰苦自體從自體生自體。",
    "T42n1824_007:0103b27": "如從火性生火事為自作。有言。五陰苦從前",
    "T42n1824_007:0103b28": "五陰生名他作苦。有言。共作從前五陰後有",
    "T42n1824_007:0103b29": "自體。故是名共作。無明初念託空而起。是",
    "T42n1824_007:0103c01": "無因作。下半云。於果皆不然者。四作為因果",
    "T42n1824_007:0103c02": "即是苦。法華經云。諸苦所因貪欲為本。今觀",
    "T42n1824_007:0103c03": "苦從緣生則無自性。便入實相斷於貪欲。故",
    "T42n1824_007:0103c04": "諸苦不生。問為無苦果故於果不然。為乖苦",
    "T42n1824_007:0103c05": "果故不然耶。答具二義。一者上四句不識苦",
    "T42n1824_007:0103c06": "果故云不然。二者論主正因緣生苦。因緣生",
    "T42n1824_007:0103c07": "苦即寂滅性。故明無苦。具此二也。次八偈釋",
    "T42n1824_007:0103c08": "破為二。初七偈釋不自不他。次一偈釋不共",
    "T42n1824_007:0103c09": "不無因。七偈為三。初兩偈明法不自他。次",
    "T42n1824_007:0103c10": "三偈明人不自他。第三兩偈結人法不自他。",
    "T42n1824_007:0103c11": "兩偈為二。初偈明法不自作。次偈明法不他",
    "T42n1824_007:0103c12": "作。初偈云。苦若自作則失因緣義。下半釋",
    "T42n1824_007:0103c13": "云。此五陰從前五陰生。云何名自作。若自作",
    "T42n1824_007:0103c14": "應自生。第二偈云。若言從前五陰生後五陰。",
    "T42n1824_007:0103c15": "名他作者。不然前五陰是因。後五陰是果。",
    "T42n1824_007:0103c16": "因果豈得言他。故非他作。若言是他則非因",
    "T42n1824_007:0103c17": "果義也。問曰自作者是人下。此三偈明人不",
    "T42n1824_007:0103c18": "自他。三偈為二。初偈明人不自。次兩偈明人",
    "T42n1824_007:0103c19": "不他。前二偈破法通破數論。今不破數。以",
    "T42n1824_007:0103c20": "數不計人故。但破外道成論異部明人作。此",
    "T42n1824_007:0103c21": "中三偈大意甚易。直明陰外無人誰自作誰",
    "T42n1824_007:0103c22": "他作耶。若陰外有人可許此人自作他人作",
    "T42n1824_007:0103c23": "耳。問陰外無人可言不自他作。若許即陰為",
    "T42n1824_007:0103c24": "人得有自他作不。答若許即陰為人者。此猶",
    "T42n1824_007:0103c25": "是陰耳。上已破陰不自他竟。故不須破即陰",
    "T42n1824_007:0103c26": "自他。若苦他人作。此二偈破他人作。兩偈為",
    "T42n1824_007:0103c27": "二。初偈明陰外無人誰受苦耶。第二偈明陰",
    "T42n1824_007:0103c28": "外無人誰授苦耶。復次自作若不成此下。二",
    "T42n1824_007:0103c29": "偈結破自他。初偈結人不自他。次偈結法不",
    "T42n1824_007:0104a01": "自他。初偈上半就相待門。下半就相即門。相",
    "T42n1824_007:0104a02": "待門者待自故有他。自既不成他亦不成也。",
    "T42n1824_007:0104a03": "相即者他於他即是自。復次苦不名自作。此",
    "T42n1824_007:0104a04": "明法不自他。上半破自。下半破他。法不自作",
    "T42n1824_007:0104a05": "法者。舉例。如刀不自割眼不自見。苦豈自作",
    "T42n1824_007:0104a06": "耶。下半明彼無自體者。彼於彼即是自。若有",
    "T42n1824_007:0104a07": "彼之自體可言彼。既無彼自體豈有彼作耶。",
    "T42n1824_007:0104a08": "問曰下此生第二段一偈。破共作及無因作",
    "T42n1824_007:0104a09": "易見也。復次非但說於苦者。此是品第三一",
    "T42n1824_007:0104a10": "偈例破餘法也。此偈不破數人苦義。數人明",
    "T42n1824_007:0104a11": "有漏五陰是苦。若破苦竟即有漏法盡也。今",
    "T42n1824_007:0104a12": "外山木等皆有漏。故今為成論人明唯心是",
    "T42n1824_007:0104a13": "苦色及無作非苦。成實師有二釋。一云識想",
    "T42n1824_007:0104a14": "二心未有苦。至受方有苦。次云識想二心已",
    "T42n1824_007:0104a15": "有苦。但判受陰在第三耳。而二師同明色無",
    "T42n1824_007:0104a16": "作非是苦但是苦具耳。外道人唯苦受是苦。",
    "T42n1824_007:0104a17": "樂受等非苦。此二人明苦既狹。是故破苦竟。",
    "T42n1824_007:0104a18": "更須例破餘非苦法也。",
    "T42n1824_007:0104a19": "行品第十三",
    "T42n1824_007:0104a20": "[0104a20] 三義故生。一者上觀苦即破於果。今破行謂",
    "T42n1824_007:0104a21": "空其因。以眾生起於三行感三界果。如起罪",
    "T42n1824_007:0104a22": "行報生三途。若起福行生彼人天。作不動行",
    "T42n1824_007:0104a23": "生色無色界。以是義故知行是因也。二者釋",
    "T42n1824_007:0104a24": "上苦義。有為之法所以苦者。良由流動起作",
    "T42n1824_007:0104a25": "生滅所遷。是故為苦。今既有生滅之行當",
    "T42n1824_007:0104a26": "知有苦。三者自因緣品已來破實有人法。今",
    "T42n1824_007:0104a27": "此品洗其虛妄人法。外執云。實人實法乃不",
    "T42n1824_007:0104a28": "可得。虛妄人法斯事不無。以對生死虛妄人",
    "T42n1824_007:0104a29": "法故有出世真實人法也。問行但是因亦通",
    "T42n1824_007:0104b01": "果耶。答具有二義。若以流動起作念念不停",
    "T42n1824_007:0104b02": "以釋行義。則一切有為莫問因果並秤為行。",
    "T42n1824_007:0104b03": "是故經云。諸行無常是生滅法也。二者善惡",
    "T42n1824_007:0104b04": "等因將人常行生死故名為行。問此品云諸",
    "T42n1824_007:0104b05": "行名五陰。為是因行為是果行。答五陰名行",
    "T42n1824_007:0104b06": "具有二義。一者五陰從業行所生故名為行。",
    "T42n1824_007:0104b07": "二者即此五陰生滅起作故名為行。問十二",
    "T42n1824_007:0104b08": "因緣行支五陰內行陰此有何異。答十二因",
    "T42n1824_007:0104b09": "緣行支但是因行。五陰中行陰具有二義。一",
    "T42n1824_007:0104b10": "者行陰起作善惡之因名為行。二者除四陰",
    "T42n1824_007:0104b11": "以外一切有為法。皆攝在行陰中。故名為行。",
    "T42n1824_007:0104b12": "如雜心云。有為法多故一行陰非餘。問觀行",
    "T42n1824_007:0104b13": "與業品何異。答業品但破其因。此章通觀流",
    "T42n1824_007:0104b14": "動之行。是故異也。復有三種行。出入息為",
    "T42n1824_007:0104b15": "身行。覺觀為口行。受為意行。通言行者凡有",
    "T42n1824_007:0104b16": "四種。一修習名行。則萬行善法是也。二造作",
    "T42n1824_007:0104b17": "名行。通善惡三性。三無常起作秤行。通因",
    "T42n1824_007:0104b18": "果三聚三性等。四行緣名行。但是心用。問",
    "T42n1824_007:0104b19": "有階級次第不耶。答影師云。行有三階。思是",
    "T42n1824_007:0104b20": "真行身口為次。以思正能造故名行。身口由",
    "T42n1824_007:0104b21": "思能起作業。名之為次。餘有為法二因緣名",
    "T42n1824_007:0104b22": "行。一從行生。二當體生滅所遷。是其末事",
    "T42n1824_007:0104b23": "故名為行。今品通觀一切行不可得。故云觀",
    "T42n1824_007:0104b24": "行品。開品三段。初破外人有虛妄人法。第二",
    "T42n1824_007:0104b25": "破外人執有空義。第三段空有非空非有一",
    "T42n1824_007:0104b26": "切皆破。就初有四。一立二破三救四破救。就",
    "T42n1824_007:0104b27": "初立義中又二。上半引經下半立義。問虛誑",
    "T42n1824_007:0104b28": "與妄取何異。答虛誑約境妄取據情。所見者",
    "T42n1824_007:0104b29": "不實名為虛誑。十八部內有二部。初名一說",
    "T42n1824_007:0104c01": "部。謂生死涅槃同是假名不實故名一說。從",
    "T42n1824_007:0104c02": "大眾部出也。二出世部明世間法從虛妄因",
    "T42n1824_007:0104c03": "生是故不實。出世間法不從虛妄因生名為",
    "T42n1824_007:0104c04": "真實。若據即時人義約四諦論之。苦集是虛",
    "T42n1824_007:0104c05": "妄因果故名虛妄。道為實因滅為實果非是",
    "T42n1824_007:0104c06": "虛妄。若為無為分者。三諦未勉有為故是虛",
    "T42n1824_007:0104c07": "妄。滅諦無為非虛妄也。又舊地論師以七識",
    "T42n1824_007:0104c08": "為虛妄八識為真實。攝大乘師以八識為妄",
    "T42n1824_007:0104c09": "九識為真實。又云八識有二義。一妄二真。",
    "T42n1824_007:0104c10": "有解性義是真。有果報識是妄用。起信論生",
    "T42n1824_007:0104c11": "滅無生滅合作梨耶體。楞伽經亦有二文。一",
    "T42n1824_007:0104c12": "云梨耶是如來藏。二云如來藏非阿梨耶。此",
    "T42n1824_007:0104c13": "一品正是破地論人義。不破數論等。數論等",
    "T42n1824_007:0104c14": "不明有為人法皆是妄謂所有也。下半立義",
    "T42n1824_007:0104c15": "如文。答曰下第二論主破。兩偈為二。初偈釋",
    "T42n1824_007:0104c16": "經對其上半。第二破立對其下半。初偈申經",
    "T42n1824_007:0104c17": "者。明佛為破實有人法之見故明無有實。但",
    "T42n1824_007:0104c18": "是虛妄相謂有耳。此意在無實不在有虛。汝",
    "T42n1824_007:0104c19": "云何不領無實反存有虛耶。若言有一豪可",
    "T42n1824_007:0104c20": "取者則道理是有。云何為虛妄。以其名為虛",
    "T42n1824_007:0104c21": "妄故無一豪可取。既無一豪可取是則為空。",
    "T42n1824_007:0104c22": "然本對妄有真。在妄既無。寧有真實。即時攝",
    "T42n1824_007:0104c23": "大乘師等亦聞妄即作妄解。如釋地持八妄",
    "T42n1824_007:0104c24": "義等。今詳論主申佛說虛妄有四意。一者破",
    "T42n1824_007:0104c25": "計有實人法病故說妄。生死中無有實人法",
    "T42n1824_007:0104c26": "但是妄耳。二者如十地師等。聞妄作妄解。乃",
    "T42n1824_007:0104c27": "無有實人法而有虛妄人法。論主申佛意云。",
    "T42n1824_007:0104c28": "既言虛誑何所有耶。佛說此者欲示空。三者",
    "T42n1824_007:0104c29": "佛說虛誑既不存空。四者非但不存空有亦",
    "T42n1824_007:0105a01": "不存非空有。一切無所依得令悟實相。今聞",
    "T42n1824_007:0105a02": "妄作妄解。但得妄言耳。不解妄意。佛說苦亦",
    "T42n1824_007:0105a03": "有四意。一破樂。二不存苦。三不存空有。四一",
    "T42n1824_007:0105a04": "切無依。長行為三。一略釋偈二廣釋三總結。",
    "T42n1824_007:0105a05": "初如文。諸行名五陰下。第二廣釋偈本。就文",
    "T42n1824_007:0105a06": "為二。第一明諸行空即作二諦觀。次明得益。",
    "T42n1824_007:0105a07": "初又二。前總明所觀之行空。次別觀行空。總",
    "T42n1824_007:0105a08": "中四義故空。一虛誑故空。此明境無實。二妄",
    "T42n1824_007:0105a09": "取故空。此心不實。此二依名釋是空。次一不",
    "T42n1824_007:0105a10": "住故空。若有住則有物無住則無物故空。四",
    "T42n1824_007:0105a11": "無自體。無自體故空。後兩約義故空。初如",
    "T42n1824_007:0105a12": "文。何以故第二別觀五陰行空即為五別。就",
    "T42n1824_007:0105a13": "觀色陰空為二。一正破二總結破。正破為",
    "T42n1824_007:0105a14": "二。初就無常門破。次就一異門破。無常破",
    "T42n1824_007:0105a15": "有二。前就&#x9E81;無常門破。以十時改變故無定",
    "T42n1824_007:0105a16": "性。故知色空。如色念念不住下。第二細無常",
    "T42n1824_007:0105a17": "門破。所以就無常義破者。無常是入空之初",
    "T42n1824_007:0105a18": "門破病之要術也。明論主解無常與他異。他",
    "T42n1824_007:0105a19": "明無常無有於常而有無常。故是有物不空。",
    "T42n1824_007:0105a20": "論主明無常者無有於常。即是無物。所以空",
    "T42n1824_007:0105a21": "也。又有物暫住可言暫有。以不住故則無。",
    "T42n1824_007:0105a22": "是故空也。嬰兒色為即是下第二就一異門",
    "T42n1824_007:0105a23": "破。又開五別。一破。二救。三破救。四重救。五",
    "T42n1824_007:0105a24": "重破。就初為四。初定開。二俱有過下第二總",
    "T42n1824_007:0105a25": "標有過。何以故下第三作難。是故二俱有過",
    "T42n1824_007:0105a26": "下第四總結。作難之中前破一。次破異。大",
    "T42n1824_007:0105a27": "意為言。若老少是一則墮常過。老少若異則",
    "T42n1824_007:0105a28": "墮斷過。常則應恒是少遂無有老。無老亦無",
    "T42n1824_007:0105a29": "少。斷則失於父子乖世俗法。問何故次無常",
    "T42n1824_007:0105b01": "後有一異破耶。答有二義。一者外人云。雖具",
    "T42n1824_007:0105b02": "&#x9E81;細二種無常終有色陰。是故今明。一異求",
    "T42n1824_007:0105b03": "色不得則無色陰。二者無常門破通大小乘。",
    "T42n1824_007:0105b04": "小乘亦言。色是無常而有。無常之色不空。",
    "T42n1824_007:0105b05": "是故今明。一異求色不得。前舉無常門破色。",
    "T42n1824_007:0105b06": "明色非是常。今就一異門破色。明色非無常。",
    "T42n1824_007:0105b07": "破色是常破外道義。破色無常破小乘義。故",
    "T42n1824_007:0105b08": "般若云。色非常非無常。如是習者與波若相",
    "T42n1824_007:0105b09": "應。問色一異破誰義耶。答一破僧佉義異破",
    "T42n1824_007:0105b10": "衛世義。又一門破色破轉變部即大眾部義。",
    "T42n1824_007:0105b11": "異門破色破上座部義也。問曰色雖不定下",
    "T42n1824_007:0105b12": "第二外人救義。救意云。色具二義。一念念",
    "T42n1824_007:0105b13": "生滅。二者相續。以念念滅無有一色及以常",
    "T42n1824_007:0105b14": "過。老少始終相續名為一色。故無有異及以",
    "T42n1824_007:0105b15": "斷過。豈失父子乖世俗法耶。成實師釋相續",
    "T42n1824_007:0105b16": "有二家。一接續。二補續。接續有三釋。一開",
    "T42n1824_007:0105b17": "善云。前念應滅不滅。後念起。續於前念作假",
    "T42n1824_007:0105b18": "一義。故名為續。莊嚴云。轉前念為後念。詺作",
    "T42n1824_007:0105b19": "後念起續前耳。如想轉作受。故言受與想續。",
    "T42n1824_007:0105b20": "實無別受以續想也。次琰師云。想起懸與受",
    "T42n1824_007:0105b21": "作一義故云續耳。次補續假。是光宅用。舊",
    "T42n1824_007:0105b22": "云。莊嚴是卷荷假。開善燈擔假。光宅是水渧",
    "T42n1824_007:0105b23": "補續假。此中通是三家義。別正同開善前滅",
    "T42n1824_007:0105b24": "後生故不一。相續轉作故不異。答曰下第三",
    "T42n1824_007:0105b25": "破救。大意但問前念。前念若滅則有能續無",
    "T42n1824_007:0105b26": "所續。若無所亦無能。前念不滅後念不生。",
    "T42n1824_007:0105b27": "有所續無能續。無能亦無所。又前念不滅何",
    "T42n1824_007:0105b28": "須後續。又若前念滅還墮異斷。如其不滅終",
    "T42n1824_007:0105b29": "是一常。此破意於理已足。但成實者不受斯",
    "T42n1824_007:0105c01": "破云。當前念時有其兩力有應滅力有應轉",
    "T42n1824_007:0105c02": "力。應滅力自滅。應轉力自轉。故舉體滅舉體",
    "T42n1824_007:0105c03": "轉。今作三節破之。初問汝識乃有兩力。今想",
    "T42n1824_007:0105c04": "為續汝滅為續汝不滅。若滅何得論續耶。若",
    "T42n1824_007:0105c05": "續不滅者識既不滅。想何由得起來續識耶。",
    "T42n1824_007:0105c06": "次問前一念識為是一體為是兩體。彼答只",
    "T42n1824_007:0105c07": "是一體。今問若只是一體者。有想既其轉者",
    "T42n1824_007:0105c08": "則將汝轉去。何得有滅。不爾滅力將滅去。",
    "T42n1824_007:0105c09": "那得有轉耶。其云轉者自轉滅者自滅。若爾",
    "T42n1824_007:0105c10": "者則有兩體便不相開。何得是一法耶。三者",
    "T42n1824_007:0105c11": "汝識想是兩法共續為一假。故假是有。今言",
    "T42n1824_007:0105c12": "識想是兩不滅法。相續成一不滅法不耶。",
    "T42n1824_007:0105c13": "若爾既假常在不滅也。問曰下第四重救。",
    "T42n1824_007:0105c14": "救意云。不說滅不滅則離上滅不滅二過。但",
    "T42n1824_007:0105c15": "前色不住故非常非一。復相似相續而生故",
    "T42n1824_007:0105c16": "非斷非異。無上過也。又不暫住故非不滅。",
    "T42n1824_007:0105c17": "能生相似故非滅。答曰下第五重破救。則",
    "T42n1824_007:0105c18": "有定色而更生者。觀此破意非是破補續義。",
    "T42n1824_007:0105c19": "若立補續義前色去後色補。則有二過。一",
    "T42n1824_007:0105c20": "者墮上無父子失。前子色去後子色來則非",
    "T42n1824_007:0105c21": "復前子。豈非失父子耶。二者復有墮千萬",
    "T42n1824_007:0105c22": "種色。一色去一色來豈不千萬。而今乃云",
    "T42n1824_007:0105c23": "則有定色而更生。向但云前色不住後相似",
    "T42n1824_007:0105c24": "生不住之色。此言猶濫。或可轉來現在。或",
    "T42n1824_007:0105c25": "可謝於過去。若轉來現在。豈非定色而更生",
    "T42n1824_007:0105c26": "耶。復言後相似生則有千萬種色。以前色不",
    "T42n1824_007:0105c27": "住則是定色更生。後相似生則有千萬種色。",
    "T42n1824_007:0105c28": "破前二句有此二文也。又既有千萬種色。即",
    "T42n1824_007:0105c29": "千萬身千萬種人。不名相續始終為一色一",
    "T42n1824_007:0106a01": "身一人也。如是一切處下第二總結。又開五",
    "T42n1824_007:0106a02": "別。一法說門結。如芭蕉下第二譬說門結。如",
    "T42n1824_007:0106a03": "是智者下第三重就法說門結。如燈炎下第",
    "T42n1824_007:0106a04": "四重就譬喻門結。是故色無定性故空下第",
    "T42n1824_007:0106a05": "五總結也。世俗言說者此為釋疑故來。疑云。",
    "T42n1824_007:0106a06": "若無色者經何故說耶。是故釋云。隨俗說耳。",
    "T42n1824_007:0106a07": "非實有也。問云。何為世俗言說有耶。答佛",
    "T42n1824_007:0106a08": "說虛誑妄取實無此物。但隨世俗人強作色",
    "T42n1824_007:0106a09": "名耳。問若爾世諦唯有名耶。答於俗人有名",
    "T42n1824_007:0106a10": "物。聖人亦無有名。隨俗作名耳。受亦如是",
    "T42n1824_007:0106a11": "下第二次明觀受陰。還應如上無常門一異",
    "T42n1824_007:0106a12": "門破相續門說也。但以覺故說三受在身者",
    "T42n1824_007:0106a13": "此約凡夫。有所覺知假違順等緣生於三受",
    "T42n1824_007:0106a14": "故說有受耳。想因名相生下第三次觀想陰。",
    "T42n1824_007:0106a15": "又開為三。一法說。如影下第二喻說。想亦如",
    "T42n1824_007:0106a16": "是下第三合喻。破想陰正就無自性門。前破",
    "T42n1824_007:0106a17": "色陰就無常門也。因名相生者。因善惡名取",
    "T42n1824_007:0106a18": "好醜相。又因耳聞名因眼取相。假緣而有。",
    "T42n1824_007:0106a19": "無性即空。識因色下第四次破識陰。就文為",
    "T42n1824_007:0106a20": "三。初作無自性門破。次就一異門破。是故",
    "T42n1824_007:0106a21": "當知下第三總結。初如文。但生以識塵下第",
    "T42n1824_007:0106a22": "二一異門破。識此人識為即識彼人識為異",
    "T42n1824_007:0106a23": "者。更開二關責之。若識此人識猶是識彼人",
    "T42n1824_007:0106a24": "識者。則始終一識墮於常過。若識此人識非",
    "T42n1824_007:0106a25": "識彼人識。則今日識此人明日便不識。以其",
    "T42n1824_007:0106a26": "無復昨日識故復墮斷滅。或言一或言異者。",
    "T42n1824_007:0106a27": "莎提比丘言。六道往還常是一識。僧佉言。",
    "T42n1824_007:0106a28": "覺諦是常亦是一識。薩婆多等明。前識滅後",
    "T42n1824_007:0106a29": "識生則是異識。成實具一異義。實法滅則是",
    "T42n1824_007:0106b01": "異識。相續轉變名為一識。以實法念念滅故",
    "T42n1824_007:0106b02": "勉常一過。相續一故勉不識前人過。今明若",
    "T42n1824_007:0106b03": "假實義成可勉二過。今假實不成則俱二過",
    "T42n1824_007:0106b04": "也。實法若滅則假無所續。如其假續則實不",
    "T42n1824_007:0106b05": "得滅。故假成實壞實成假壞。假壞亦無實實",
    "T42n1824_007:0106b06": "壞亦無假。一切不立也。諸行亦如是下第五",
    "T42n1824_007:0106b07": "觀行。然五陰次第行在第四。但此品既稱觀",
    "T42n1824_007:0106b08": "行。欲廣破之故迴在第五。就文為三。第一",
    "T42n1824_007:0106b09": "明身口意三行。有二種下第二明淨不淨二",
    "T42n1824_007:0106b10": "行。或增或減下第三明行增減義。就文為三。",
    "T42n1824_007:0106b11": "謂法譬合。初是法說。行陰乃含多法。今正",
    "T42n1824_007:0106b12": "取造善惡業名之為行。業能感果故名為增。",
    "T42n1824_007:0106b13": "受報極則減故名為減。如人有病下第二喻",
    "T42n1824_007:0106b14": "說。還喻上增減之義。諸行亦如是下第三",
    "T42n1824_007:0106b15": "合喻。以明增減不定是故行空也。因世諦故",
    "T42n1824_007:0106b16": "得見第一義諦下。自上已來總明觀五陰諸",
    "T42n1824_007:0106b17": "行空義作二諦觀竟。今第二明得利益。佛說",
    "T42n1824_007:0106b18": "五陰是行意令悟五陰空。即是因俗悟真生",
    "T42n1824_007:0106b19": "於波若得解脫五陰。而今聞五作五解。則不",
    "T42n1824_007:0106b20": "得第一義不生波若。云何斷煩惱得脫五陰",
    "T42n1824_007:0106b21": "身耶。又聞五作五解於五上更起愛見。或言",
    "T42n1824_007:0106b22": "一時或言前後。互相立破則於五上重起煩",
    "T42n1824_007:0106b23": "惱。煩惱有業。業故受苦。此人故惑不除於",
    "T42n1824_007:0106b24": "佛教上更造苦因。如此人不及不學問田舍",
    "T42n1824_007:0106b25": "人也。就文為三。初雙標真俗二章門。次釋",
    "T42n1824_007:0106b26": "二門。三結二門。因世諦故者標世諦門也。",
    "T42n1824_007:0106b27": "得見第一義者標真諦章門也。所謂無明緣",
    "T42n1824_007:0106b28": "諸行者釋二章門也。前明十二相生即是世",
    "T42n1824_007:0106b29": "諦也。所以就十二因緣明世諦者。欲顯十二",
    "T42n1824_007:0106c01": "相生根本由行故也。經云。十二因緣即是十",
    "T42n1824_007:0106c02": "二汲井。以老死為井唇。無明為井底。無明",
    "T42n1824_007:0106c03": "下有實相水。所謂甚深甚深。惑心始起名為",
    "T42n1824_007:0106c04": "無明。無明漸次造行乃至老死。從彼極深出",
    "T42n1824_007:0106c05": "至淺處。去水逾遠逾增枯竭。故有憂悲苦惱。",
    "T42n1824_007:0106c06": "從無住本立一切法亦爾。聖人知因繩量水",
    "T42n1824_007:0106c07": "因言量理。故立十二之繩以汲波若水。故云",
    "T42n1824_007:0106c08": "因世諦故得見第一義。問十二既喻井。云何",
    "T42n1824_007:0106c09": "復喻繩。答取十二言教為繩。十二法為井也。",
    "T42n1824_007:0106c10": "問十二云何為世諦見第一義。答大小乘有",
    "T42n1824_007:0106c11": "所得人聞十二作十二解。此不識佛意。佛意",
    "T42n1824_007:0106c12": "說十二令悟不十二。故以不十二十二為世",
    "T42n1824_007:0106c13": "諦。十二不十二為第一義也。若得第一義諦",
    "T42n1824_007:0106c14": "下第二釋第一義章門。既用十二因緣相生",
    "T42n1824_007:0106c15": "名為世諦。知十二因緣空即是第一義諦。悟",
    "T42n1824_007:0106c16": "第一義空即十二因緣便滅。不見第一義空",
    "T42n1824_007:0106c17": "則是無明。以無明故便起行乃至生老病死",
    "T42n1824_007:0106c18": "憂悲苦惱。此中明見諦思惟可通大小乘。",
    "T42n1824_007:0106c19": "釋小乘見思三師不同。一者依雜心明。十",
    "T42n1824_007:0106c20": "五心為見道。第十六心則屬修道。成實師云。",
    "T42n1824_007:0106c21": "第十六心猶屬見諦。復有人云。第十六心望",
    "T42n1824_007:0106c22": "前屬前望後屬後。大乘見道即是初地。二地",
    "T42n1824_007:0106c23": "已去名為修道。就十使煩惱。依毘曇宗可為",
    "T42n1824_007:0106c24": "三類。五見及疑但是緣理煩惱。貪瞋慢但是",
    "T42n1824_007:0106c25": "緣事煩惱。無明二分。與五見疑相應及獨頭",
    "T42n1824_007:0106c26": "無明則是緣理煩惱。與上三使相應迷事無",
    "T42n1824_007:0106c27": "明。是緣事煩惱。斷十使大開三位。一者五",
    "T42n1824_007:0106c28": "見及疑但見諦斷。餘四惑開為二分。若從五",
    "T42n1824_007:0106c29": "見疑後生則屬見道斷。緣六塵起者屬思惟",
    "T42n1824_007:0107a01": "斷。大乘見思斷者經論不同。依地持論明二",
    "T42n1824_007:0107a02": "障三處斷。初地至十地斷惑障盡。初地至佛",
    "T42n1824_007:0107a03": "地斷知障盡。若約見思者。初地所斷二障屬",
    "T42n1824_007:0107a04": "見諦。二地去斷二障屬思惟斷。問今作此釋",
    "T42n1824_007:0107a05": "與他何異。答大小乘有所得人並言前有煩",
    "T42n1824_007:0107a06": "惱斷之令無。若爾皆是罪過人也。大品云。若",
    "T42n1824_007:0107a07": "法先有後無。諸佛菩薩皆有罪過。今二門推",
    "T42n1824_007:0107a08": "之實無所斷。煩惱若有自體。即是本來是常。",
    "T42n1824_007:0107a09": "常不可斷。煩惱若無自體。即無煩惱可起。",
    "T42n1824_007:0107a10": "何所斷耶。而今言斷者。只悟煩惱本不起是",
    "T42n1824_007:0107a11": "名斷耳。是故欲示空義故下第三總結。復次",
    "T42n1824_007:0107a12": "下前釋第一偈申經意竟。此下生起第二。次",
    "T42n1824_007:0107a13": "明破立。就偈為兩。上半借異相破性。下半借",
    "T42n1824_007:0107a14": "性破無性。諸法後時變異故知無性。上偈以",
    "T42n1824_007:0107a15": "妄取故知無相。無相故空。今以無常故知無",
    "T42n1824_007:0107a16": "性。無性故空。若有性者有性是本有。體即是",
    "T42n1824_007:0107a17": "常不應變異。下半借性破無性者。本有於性",
    "T42n1824_007:0107a18": "可有無性。尚無有性。何有無性。此偈意多含。",
    "T42n1824_007:0107a19": "上半破外道。如僧佉二十五諦從細至&#x9E81;從",
    "T42n1824_007:0107a20": "&#x9E81;至細而體常有體即是性。下半斥內學。又",
    "T42n1824_007:0107a21": "上半破毘曇之性。下半斥成實之假。又上半",
    "T42n1824_007:0107a22": "破有所得攝大乘師三性義。下半破三無性",
    "T42n1824_007:0107a23": "理也。無性法亦無者。以此橫類萬義。如破相",
    "T42n1824_007:0107a24": "故說無相相既無。何有無相理耶。乃至破生",
    "T42n1824_007:0107a25": "死故說涅槃破妄說真。妄既不立何有真耶。",
    "T42n1824_007:0107a26": "若復言有一中道非真非妄非生死非涅槃。",
    "T42n1824_007:0107a27": "此亦是未悟耳。如其了悟則藥病俱去。則知",
    "T42n1824_007:0107a28": "無去所去。鈍根之流觸處皆著。如前破外道",
    "T42n1824_007:0107a29": "著邪常故說無常。三修比丘更執無常復以",
    "T42n1824_007:0107b01": "常樂破之。若悟者即悟。不悟者依常樂教更",
    "T42n1824_007:0107b02": "復保著故二處皆禁。前禁於常後禁無常。前",
    "T42n1824_007:0107b03": "有斷首之令後有舌落之言。故不應有所取",
    "T42n1824_007:0107b04": "著。問攝論親明有三無性。今云何破之。答天",
    "T42n1824_007:0107b05": "親一往對破性故言無性耳。而學人不體其",
    "T42n1824_007:0107b06": "意故執三無性。二者彼云無性者。明其無有",
    "T42n1824_007:0107b07": "性。非謂有無性。學人雖知無有性而謂有無",
    "T42n1824_007:0107b08": "性。故不解無性語也。又如明世諦虛假無性",
    "T42n1824_007:0107b09": "亦不解此語。一者佛明無性即無有體無有",
    "T42n1824_007:0107b10": "物。而人謂無有性實有於假體。二者佛對破",
    "T42n1824_007:0107b11": "性故言無性。此是對治說非究竟語。而人執",
    "T42n1824_007:0107b12": "為究竟。三者明無有性。非謂有無性。五句",
    "T42n1824_007:0107b13": "不依。而人但住一句。問曰下第三外人一偈",
    "T42n1824_007:0107b14": "救。上論主借變異破其性義。外人今捉破作",
    "T42n1824_007:0107b15": "立反難論主。若其無性不應有異。今既有異",
    "T42n1824_007:0107b16": "則應有性。外人所以作此計者。其明性有二",
    "T42n1824_007:0107b17": "種。一者不異之性。二者體性是異。今雖無不",
    "T42n1824_007:0107b18": "異之性而有體性之異也。答曰下第四三偈",
    "T42n1824_007:0107b19": "破救。破救大意但破其異。上以虛妄顯空而",
    "T42n1824_007:0107b20": "變著虛妄。今以後異顯無復著於異。以彼執",
    "T42n1824_007:0107b21": "異救性故今明無異則無性也。三偈為二。第",
    "T42n1824_007:0107b22": "一偈就有性無性門以破於異。次兩偈就老壯",
    "T42n1824_007:0107b23": "一異門明無異性。有性無性門破異者。前偈",
    "T42n1824_007:0107b24": "借異破性。今還借性無性而破於異。諸法有",
    "T42n1824_007:0107b25": "性則定住無移。不可令異。又本有性即本有",
    "T42n1824_007:0107b26": "體。不從緣合而有。亦不假緣離而無。故是",
    "T42n1824_007:0107b27": "常。常不可變異。無性則無法體。以何為異復",
    "T42n1824_007:0107b28": "次下第二就老壯一異門破無有異。前是奪",
    "T42n1824_007:0107b29": "門明無異。今是縱門。故開二關責之。兩偈為",
    "T42n1824_007:0107c01": "二。初偈就二門破無異。第二偈偏破其即異。",
    "T42n1824_007:0107c02": "初偈上半開二門總非。下半釋二門。問何故",
    "T42n1824_007:0107c03": "云是法即無異。答上言後異。老時即是異",
    "T42n1824_007:0107c04": "故名是法即無異也。壯不作老釋異法無異。",
    "T42n1824_007:0107c05": "老不作老釋是法無異。所以壯不與老異",
    "T42n1824_007:0107c06": "者。壯時無老。與誰為異。老時無壯。復與",
    "T42n1824_007:0107c07": "誰異。是故壯老不得有異。此偈猶是三相",
    "T42n1824_007:0107c08": "品中是法於是時不於是時滅。是法於異時",
    "T42n1824_007:0107c09": "不於異時滅。亦應云是法於是時不於是時",
    "T42n1824_007:0107c10": "異。是法於異時不於異時異。又如因緣品",
    "T42n1824_007:0107c11": "不自生等四句。今亦不自異不從他異。問",
    "T42n1824_007:0107c12": "曰若法即異下此生起第二偈釋上二門無",
    "T42n1824_007:0107c13": "異。前問次答。救意云。眼見少年經日月即",
    "T42n1824_007:0107c14": "便變異。豈非是法即異。此云即異非上即",
    "T42n1824_007:0107c15": "異。上即異云老不即與老異。今明少經時",
    "T42n1824_007:0107c16": "即變異。答曰上半明即少無異。下半明離少",
    "T42n1824_007:0107c17": "無異。汝若言是法即異者。乳應即是酪。米",
    "T42n1824_007:0107c18": "應即是飯也。下半云離乳有何法者。汝若乳",
    "T42n1824_007:0107c19": "不即是酪者。離乳外唯有於酪可言酪作酪",
    "T42n1824_007:0107c20": "耶。又離乳外語通亦得是酪。亦得言餘物。",
    "T42n1824_007:0107c21": "但使非乳即以對是也。少既不作老者。離少",
    "T42n1824_007:0107c22": "之外唯只有老可言老作老耶。他問年少經",
    "T42n1824_007:0107c23": "時故便成老。何故言無老。答少經時者。為",
    "T42n1824_007:0107c24": "猶是少為非復少。若猶是少少應即是老。若",
    "T42n1824_007:0107c25": "非復少者便應老還作老也。不爾用餘物作",
    "T42n1824_007:0107c26": "老。不爾用虛空作老。又問少滅故作老。不",
    "T42n1824_007:0107c27": "滅作老。滅則無少。誰作老。不滅則少在。云",
    "T42n1824_007:0107c28": "何作老。問曰破是破異下品第二章次破空",
    "T42n1824_007:0107c29": "義。所以須破空者凡有二義。一者論主上",
    "T42n1824_007:0108a01": "申佛經說虛妄此欲示空。外人即云。若爾應",
    "T42n1824_007:0108a02": "有空也。第二外人自起此迷。我本立有實法。",
    "T42n1824_007:0108a03": "汝既破云。無有定實人法。但是顛倒虛妄耳。",
    "T42n1824_007:0108a04": "次又破我虛妄人法明無人法。若爾有虛有",
    "T42n1824_007:0108a05": "實可言是有。無虛無實則應是空。故生此問",
    "T42n1824_007:0108a06": "也。所言破是破異者。是名是法異名異法。此",
    "T42n1824_007:0108a07": "是上是法則無異異法亦無異之言耳。又解",
    "T42n1824_007:0108a08": "云。是名為性實人法。異即是虛妄人法。既具",
    "T42n1824_007:0108a09": "破實之與虛。故知應有空也。答曰若有不空",
    "T42n1824_007:0108a10": "法下一偈直作相待破之。若有不空可待之說",
    "T42n1824_007:0108a11": "空。不空既無何有空耶。如空內名內空。內本",
    "T42n1824_007:0108a12": "不有。何有空耶。又前破性故說異。而性無即",
    "T42n1824_007:0108a13": "異無。今亦破異故言空。異無空即無。又汝上",
    "T42n1824_007:0108a14": "既知實無故虛即無。今何得猶言有無故空",
    "T42n1824_007:0108a15": "不無耶。他問論主既自云佛說欲示空。今何",
    "T42n1824_007:0108a16": "得言無空。答佛一往對有故今言空耳。一往",
    "T42n1824_007:0108a17": "有去空亦去。故不相違也。亦應云。若有於二",
    "T42n1824_007:0108a18": "我可有二無我。竟無有二我。何有二無我。若",
    "T42n1824_007:0108a19": "有於三性可有三無性亦爾。問曰下第三章",
    "T42n1824_007:0108a20": "一切破也。文為二。初問次答。問有二。一牒論",
    "T42n1824_007:0108a21": "主前偈。若爾者下第二外人難。又開二。初標",
    "T42n1824_007:0108a22": "無待無執二章門。次釋二門。無有無空名為",
    "T42n1824_007:0108a23": "空空。故對有之空名為小空。無有無空空有",
    "T42n1824_007:0108a24": "俱破乃是大空。如撥無二諦是大邪見也。但",
    "T42n1824_007:0108a25": "無相待者無待有之空耳不應有執者次標無",
    "T42n1824_007:0108a26": "執章門。實有無待之空但不許我執著耳。若",
    "T42n1824_007:0108a27": "有對下第二釋上章門也。前釋無待次釋無",
    "T42n1824_007:0108a28": "執。有對者對有說空也。無對者無待有之空",
    "T42n1824_007:0108a29": "也。相待無故下第二釋無執章門。以無空相",
    "T42n1824_007:0108b01": "無有相故無相可取著也。答曰下第二論主",
    "T42n1824_007:0108b02": "破。若就單空及以重空分破意者。外人前云",
    "T42n1824_007:0108b03": "破是破異應有空在。此立單空。論主前偈破",
    "T42n1824_007:0108b04": "單空也。次問曰明空與不空二種俱空。則是",
    "T42n1824_007:0108b05": "立於重空。今破其重空也。若就十八空及獨",
    "T42n1824_007:0108b06": "空義者。外人前立十八空。論主前偈破十八",
    "T42n1824_007:0108b07": "空。有十八不空可有十八空。竟無十八不空。",
    "T42n1824_007:0108b08": "云何有十八空。次外人立於獨空。何以知然。",
    "T42n1824_007:0108b09": "智度論云。十八空是相待空。獨空是不待空",
    "T42n1824_007:0108b10": "外人前立無相待義。故知立於獨空。今偈即",
    "T42n1824_007:0108b11": "是破於獨空。上半序佛說空意。明佛說單空",
    "T42n1824_007:0108b12": "及與重空為離諸見。說單空為離有見。說於",
    "T42n1824_007:0108b13": "重空為破空見也。佛說十八空為破有見。說",
    "T42n1824_007:0108b14": "於獨空破於相待亦是破於空見。下半明佛",
    "T42n1824_007:0108b15": "不化者。以著單空不可以單空化之。又著重",
    "T42n1824_007:0108b16": "空不可以重空化之。著十八空不可以十八",
    "T42n1824_007:0108b17": "空化之。又著獨空不可以獨空化之。故云佛",
    "T42n1824_007:0108b18": "不化之。問說空云何離愛見。答眾生計有人",
    "T42n1824_007:0108b19": "法故起愛見。諸佛說人法皆空則無起愛見",
    "T42n1824_007:0108b20": "處也。問云何不化。答向於有起愛見。今於空",
    "T42n1824_007:0108b21": "起愛見。乃至於絕四句復起愛見。是佛不化",
    "T42n1824_007:0108b22": "也。又序此偈意來者。從因緣品至於此偈凡",
    "T42n1824_007:0108b23": "有四節破意。一者外人本立有實人法。自上",
    "T42n1824_007:0108b24": "已來求之無從。二者觀行品初立有虛妄人",
    "T42n1824_007:0108b25": "法。論主求之亦不可得。第三轉意外人云。",
    "T42n1824_007:0108b26": "若無實無虛此即是空。便應有空。論主答云。",
    "T42n1824_007:0108b27": "既無有法。云何有空。第四轉意外人復云。",
    "T42n1824_007:0108b28": "無有無空乃是大空。是故今云。大聖說空本",
    "T42n1824_007:0108b29": "離諸見。若如此而著則佛不能化。又有四",
    "T42n1824_007:0108c01": "門。借異破性是無常門。以空門破異是名空",
    "T42n1824_007:0108c02": "門。以相待破空是空空門。復著空空是不可",
    "T42n1824_007:0108c03": "化門。以說此不可化即以化外人也。問論主",
    "T42n1824_007:0108c04": "何故不云非待非絕非伴非獨以破之耶。答",
    "T42n1824_007:0108c05": "彼既著非空非有。聞說非待非絕非伴非獨。",
    "T42n1824_007:0108c06": "彌復是空則轉更生著。故不作此破之。問智",
    "T42n1824_007:0108c07": "度論釋菩薩住二諦中為眾生說法。為著有",
    "T42n1824_007:0108c08": "者說空。為著空者說有。今既著空。何故不",
    "T42n1824_007:0108c09": "說有化之。答外人初本著有故言有實人實",
    "T42n1824_007:0108c10": "法及以虛妄人法。故不可以有化之。今復著",
    "T42n1824_007:0108c11": "空故不可以空化之。長行前釋上半。為破二",
    "T42n1824_007:0108c12": "事是故說空。一破諸見二破諸愛。此愛見通",
    "T42n1824_007:0108c13": "內外大小。若人於空下釋下半。又開四別。初",
    "T42n1824_007:0108c14": "法說譬如下第二譬說。如空下第三合譬。若",
    "T42n1824_007:0108c15": "離是空下明佛教用空之意也。",
    "T42n1824_007:0108c16": "中觀論疏卷第七(本)",
    "T42n1824_007:0108c19": "中觀論疏卷第七(末)",
    "T42n1824_007:0108c21": "釋吉藏撰",
    "T42n1824_007:0108c22": "合品第十四",
    "T42n1824_007:0108c23": "[0108c23] 所以有此品來者具於六義。一者論主上明",
    "T42n1824_007:0108c24": "諸法無待無絕。外人信之云。若言有待有",
    "T42n1824_007:0108c25": "絕。不得應於波若心會實相。今若能無待無",
    "T42n1824_007:0108c26": "絕。空有俱淨始得與實相合。故今更破之明",
    "T42n1824_007:0108c27": "既無待絕豈有合散。故大品云。菩薩習波若",
    "T42n1824_007:0108c28": "時。不見合與不合亦不見應與不應。乃名與",
    "T42n1824_007:0108c29": "波若相應也。攝論師立應身佛與法身相應",
    "T42n1824_007:0109a01": "亦作此責之。二者上來有四種著者皆由有",
    "T42n1824_007:0109a02": "心作解。所以故破著。是故此品更復就事求",
    "T42n1824_007:0109a03": "撿身心及以人我竟不可得。誰作解耶。復以",
    "T42n1824_007:0109a04": "何物生於著耶。三者諸行名五陰。五陰品",
    "T42n1824_007:0109a05": "雖觀五陰空義猶未盡。更就行門而觀撿之。",
    "T42n1824_007:0109a06": "合義唯是六情。上六情品雖觀六情不可得",
    "T42n1824_007:0109a07": "義亦未盡。更就根塵和合求撿無從。故有此",
    "T42n1824_007:0109a08": "品。四者行品破無性五陰。今破緣合根塵。",
    "T42n1824_007:0109a09": "故上來已破其實有。今破其假有。問何故觀",
    "T42n1824_007:0109a10": "六根不與六塵合耶。答顛倒眾生謂根塵為",
    "T42n1824_007:0109a11": "二。故根與塵合。則生三毒煩惱。煩惱故業",
    "T42n1824_007:0109a12": "業則有苦果。今觀根塵本自無合。則煩惱不",
    "T42n1824_007:0109a13": "生。故無業苦。五者上行品雖破異義。但是略",
    "T42n1824_007:0109a14": "破義猶未盡。此品中廣破一切諸法異義。所",
    "T42n1824_007:0109a15": "以破異者。合起於異。無異故則無合。故破",
    "T42n1824_007:0109a16": "異也。六者含識之流皆謂萬像為異。起於惑",
    "T42n1824_007:0109a17": "障不得解脫。今此品求一切法異義無從。則",
    "T42n1824_007:0109a18": "煩惱不起。故有此品問誰計合耶。答略有四",
    "T42n1824_007:0109a19": "師。一世間人常云六根與六塵合。二外道情",
    "T42n1824_007:0109a20": "神意塵四合生知。三毘曇人云別有觸數能",
    "T42n1824_007:0109a21": "和會根塵。四成論義直明根與塵合無別觸",
    "T42n1824_007:0109a22": "數。今求合義無從。故以目品。品開為二。初",
    "T42n1824_007:0109a23": "長行發起。二偈本正破無合。初又二。前發",
    "T42n1824_007:0109a24": "起品來意。次問無合所由。此品稱說曰者。",
    "T42n1824_007:0109a25": "交言曰論。直語名說。此品既重料簡六情品。",
    "T42n1824_007:0109a26": "非正是外人乘前問後。故稱說曰。又上品從",
    "T42n1824_007:0109a27": "虛實窮至破重空。外人口眼不能救但心下",
    "T42n1824_007:0109a28": "未悟。論主懸取外心提起而破之。故云說曰",
    "T42n1824_007:0109a29": "八偈為三。初兩偈縱異奪合。第二五偈正破",
    "T42n1824_007:0109b01": "無異。第三一偈明無異故無合。初又二。前偈",
    "T42n1824_007:0109b02": "明見等三法異故無合。第二偈明一切法異",
    "T42n1824_007:0109b03": "故無合。三法異故無合者。眼色是法。見者",
    "T42n1824_007:0109b04": "為人。人法既異云何合耶。就法中色為其外",
    "T42n1824_007:0109b05": "眼為其內。內外既異亦無合也。問世間外道",
    "T42n1824_007:0109b06": "大乘小乘但明眼色異而合。合者根塵相會",
    "T42n1824_007:0109b07": "故言合耳。今言異不合。乃似正是外義。何",
    "T42n1824_007:0109b08": "名破耶。答此有二義。一者根塵體異無相到",
    "T42n1824_007:0109b09": "義故無合。若言懸合者。既不到近色與近合。",
    "T42n1824_007:0109b10": "亦不到遠應與遠合也。此中破異不得合。成",
    "T42n1824_007:0109b11": "實師假人與實異不得合。心與真諦頑境異",
    "T42n1824_007:0109b12": "亦不得合。攝論師應身體是無常與法身異",
    "T42n1824_007:0109b13": "不得合。長行為五。初釋偈本。我或在內或",
    "T42n1824_007:0109b14": "在外者。佛法學人計我在身內。如樹神依樹",
    "T42n1824_007:0109b15": "無的別處。復次下第二開二關責之。所以開",
    "T42n1824_007:0109b16": "二關責者。上明三事異故無合。外人不受",
    "T42n1824_007:0109b17": "此難。若三事無異是則無合。正以三事異故",
    "T42n1824_007:0109b18": "是則有合。故重開二關責之。又關為五。一",
    "T42n1824_007:0109b19": "牒二定三總非四正難五總結。文易知。問汝",
    "T42n1824_007:0109b20": "眼到方見火。見火應燒眼。又應見淵中魚石。",
    "T42n1824_007:0109b21": "又應水漬眼也。又數論云眼是離中知。於他",
    "T42n1824_007:0109b22": "何必爾。如魚等夜不因明得見。又大士眼根",
    "T42n1824_007:0109b23": "入正受。耳中三昧起。有何定離合耶。又持法",
    "T42n1824_007:0109b24": "華經人鼻遙聞香。三根何必定到方知。又汝",
    "T42n1824_007:0109b25": "言遙合則應遙到。不可遙到亦不可遙聞也。",
    "T42n1824_007:0109b26": "又數論六識了六塵者。汝若六根一識則一",
    "T42n1824_007:0109b27": "根具六用。六根六識則有&#x7ADD;用。問曰下第三",
    "T42n1824_007:0109b28": "外人救義明四合生知。已有知生則驗我情",
    "T42n1824_007:0109b29": "塵意合。故舉果證因。答曰下第四破救。就文",
    "T42n1824_007:0109c01": "為二。初指前破。六情品中明三法無見。一",
    "T42n1824_007:0109c02": "眼不能見。二色不能見。三人不能見。以無",
    "T42n1824_007:0109c03": "見故是則無合。既其無合知則不生。故云識",
    "T42n1824_007:0109c04": "等四法無。此則具破因果。云何更以果證因。",
    "T42n1824_007:0109c05": "又根品中無見無見者及以可見法。今不應",
    "T42n1824_007:0109c06": "言有四合以生知也。今當更說下第二縱破。",
    "T42n1824_007:0109c07": "又開五別。一唱重說。次牒外義。次開二關定",
    "T42n1824_007:0109c08": "之。第四作難。知無故下第五總結也。如是",
    "T42n1824_007:0109c09": "諸法中幻下長行第五舉喻曉之。染與於可",
    "T42n1824_007:0109c10": "染下第二偈明萬法異是故無合。上半明染等",
    "T42n1824_007:0109c11": "三法無合。所以偏破染等無合者。由眼見色",
    "T42n1824_007:0109c12": "故起貪心。前明眼見色尚無有合。貪從何生。",
    "T42n1824_007:0109c13": "故次破染。又上明眼色無合則五根無合義。",
    "T42n1824_007:0109c14": "今染等無合則意根無合義。下半更類破兩",
    "T42n1824_007:0109c15": "法。餘入者謂耳等五入。餘煩惱者瞋癡之流。",
    "T42n1824_007:0109c16": "復次異法當有合者第二破無有異。前借異",
    "T42n1824_007:0109c17": "破合。是故今次辨無異。又合由異生異為合",
    "T42n1824_007:0109c18": "本。今既無異。何所合耶。又例如上品。上品",
    "T42n1824_007:0109c19": "明以後異破性。外還捉異救性。今以異明不",
    "T42n1824_007:0109c20": "合。外還執異救合。是以二品俱有破異。五",
    "T42n1824_007:0109c21": "偈為二。初二偈總標無異。第二三偈別釋無",
    "T42n1824_007:0109c22": "異。初又二。前偈明三法無異。還對上三法",
    "T42n1824_007:0109c23": "無合。第二偈明一切法無異。對上一切法無",
    "T42n1824_007:0109c24": "合。文易知也。問何故唱萬法無異。答世間",
    "T42n1824_007:0109c25": "外道小乘大乘皆言眼與色異。故眼見色生",
    "T42n1824_007:0109c26": "三毒及業苦。今求異不得則三毒不生。此是",
    "T42n1824_007:0109c27": "大益也。問曰何故無異下生起第二三偈釋",
    "T42n1824_007:0109c28": "無異。此中三偈其文甚易知。而講者多有",
    "T42n1824_007:0109c29": "異釋遂&#x7796;其文。今直讀之使煥然易領。次",
    "T42n1824_007:0110a01": "三偈為二。初兩偈明無捲異。次一偈辨無指",
    "T42n1824_007:0110a02": "異。明無捲異謂無總異。辨無指異即無別異。",
    "T42n1824_007:0110a03": "夫論有異不出總別。總別無異則一切異空。",
    "T42n1824_007:0110a04": "又無捲異明無果。次無指異明無因。異因果",
    "T42n1824_007:0110a05": "攝一切法也。又無捲異明無內學所計異。次",
    "T42n1824_007:0110a06": "無指異明無外道所計異。內外總攝一切。又",
    "T42n1824_007:0110a07": "前亦是無因緣異。次明無非因緣異。亦攝一",
    "T42n1824_007:0110a08": "切。約成實義者。前明無假異。謂假人假柱。",
    "T42n1824_007:0110a09": "次明無實異。謂五陰四微。以假實總攝一切。",
    "T42n1824_007:0110a10": "初二偈又二。第一偈明捲不與指異。即是果",
    "T42n1824_007:0110a11": "不與因異。亦是假不與實異也。第二偈明捲",
    "T42n1824_007:0110a12": "不與瓶柱等異。亦是果不與非因異。夫論捲",
    "T42n1824_007:0110a13": "異不出斯二。斯二既無則異義盡矣。異因異",
    "T42n1824_007:0110a14": "有異者。異即是捲異也。因異者因五指異",
    "T42n1824_007:0110a15": "也。有異者有捲異也。所以然者。見指五知",
    "T42n1824_007:0110a16": "捲一。見指散知捲合。見指是因知捲是果。故",
    "T42n1824_007:0110a17": "云異因異有異也。異辭異無異者。異即捲異",
    "T42n1824_007:0110a18": "也。離異者離五指異。無異者無捲異也。若",
    "T42n1824_007:0110a19": "法所因出是法不異因者。上半為外作因果",
    "T42n1824_007:0110a20": "義。今下半破之。若果從因出則果不異因。",
    "T42n1824_007:0110a21": "所以然者。若因壞果存果可異因。今因有",
    "T42n1824_007:0110a22": "則果有因無則果無。寧得捲果於因。就捲指",
    "T42n1824_007:0110a23": "作既爾。人望五陰柱與四微萬義皆類。問上",
    "T42n1824_007:0110a24": "明眼等三法無異。今亦得舉眼等三法作之",
    "T42n1824_007:0110a25": "以不。答可具二義。若望成實。眼是果四大",
    "T42n1824_007:0110a26": "為因。同捲指破。若望毘曇。眼亦是果四大",
    "T42n1824_007:0110a27": "造之。此亦是因。雖非假實既是因果。亦同",
    "T42n1824_007:0110a28": "捲指。二者以眼望色異。因色異故有眼異。",
    "T42n1824_007:0110a29": "離色異無眼異。若眼異從色異生。從色生則",
    "T42n1824_007:0110b01": "眼不異色。以眼是能見色是所見。既無所",
    "T42n1824_007:0110b02": "見亦無能見。能所之法有則俱有無則俱無。",
    "T42n1824_007:0110b03": "不得言所見雖無能見猶有。故所壞能即壞。",
    "T42n1824_007:0110b04": "當知能不異所。又問眼色本來未曾同。云何",
    "T42n1824_007:0110b05": "得說異耶。又問眼異因色異色異因眼異。若",
    "T42n1824_007:0110b06": "皆異即皆眼皆色。彼答良由眼異色色異眼",
    "T42n1824_007:0110b07": "故有眼色耳。云何作此難耶。問汝眼異為因",
    "T42n1824_007:0110b08": "色異生。為因色異不生。若異因異生。則異",
    "T42n1824_007:0110b09": "還待異長還待長。若因不異生。既稱眼色。",
    "T42n1824_007:0110b10": "云何不異耶。又問異為有別體。為無有別體。",
    "T42n1824_007:0110b11": "若異無別體還指色為體。亦眼無別體還指",
    "T42n1824_007:0110b12": "色為體。若眼自以眼為體。不以色為體。則異",
    "T42n1824_007:0110b13": "自以異為體。不以色為體。又色有體可名異。",
    "T42n1824_007:0110b14": "色竟無體。云何有異。又異指色為體。色復",
    "T42n1824_007:0110b15": "以誰為體。體復有體即無窮。無窮則無體。",
    "T42n1824_007:0110b16": "又異以色為體。只色是異。見色應見異。異是",
    "T42n1824_007:0110b17": "法塵。眼云何見。若不見則色非是異。應離",
    "T42n1824_007:0110b18": "色別有異。異應自有體。又眼異在眼為在色。",
    "T42n1824_007:0110b19": "若在眼眼何所從。異若在色此是色異。何關",
    "T42n1824_007:0110b20": "眼異。又眼異不自異則一不一。於瓶然一。",
    "T42n1824_007:0110b21": "還一於瓶不一於柱。則眼異還異於眼。何得",
    "T42n1824_007:0110b22": "在色。又破若法所因出。如因木生火。火不",
    "T42n1824_007:0110b23": "得還木。若火還木從木出者。火亦還水何不",
    "T42n1824_007:0110b24": "從水出。如因柱成舍不因空成舍。故知空異",
    "T42n1824_007:0110b25": "舍柱不異舍。若俱異應俱成。又生死涅槃凡",
    "T42n1824_007:0110b26": "聖等異皆作此破之。如因涅槃異故有生死",
    "T42n1824_007:0110b27": "異。離涅槃異無生死異。真妄等亦爾。問曰若",
    "T42n1824_007:0110b28": "有定異法有何咎第二偈破果不與非因異。",
    "T42n1824_007:0110b29": "前問次答。外云。捲由指有。捲可不異指。捲",
    "T42n1824_007:0110c01": "不由柱有。捲應與柱異。故名定異法也。答",
    "T42n1824_007:0110c02": "中上半縱之下半奪破。所言縱者。若離五指",
    "T42n1824_007:0110c03": "異有於捲異。可將捲與瓶柱等異也。下半奪",
    "T42n1824_007:0110c04": "者。今離五指異既無捲異。將何物與瓶柱為",
    "T42n1824_007:0110c05": "異。如是五陰成人四微成柱悉作是破。長行",
    "T42n1824_007:0110c06": "二周釋。前總就一切法釋。後別寄捲指事釋。",
    "T42n1824_007:0110c07": "問曰我經說下第二次破五指異。具如前數",
    "T42n1824_007:0110c08": "條目之。初問次答。問意為兩。初總出其所",
    "T42n1824_007:0110c09": "是。次別明其所是。異相不從眾緣生者總出",
    "T42n1824_007:0110c10": "所是也。前二偈並是從因緣生義。初偈捲由",
    "T42n1824_007:0110c11": "指有捲不異指。次偈捲從指有即無捲可異",
    "T42n1824_007:0110c12": "瓶。此並從因緣生故無有異。今外人云。我",
    "T42n1824_007:0110c13": "經說異相都不從因緣生。此應當有定異法。",
    "T42n1824_007:0110c14": "無上破也。分別總相下第二別出其所是。總",
    "T42n1824_007:0110c15": "相者捲也。別相者五指長短相也。異法者五",
    "T42n1824_007:0110c16": "指體也。由分別總捲故有五指長短別異。由",
    "T42n1824_007:0110c17": "指長短異相故有五指之法。則是由指長短",
    "T42n1824_007:0110c18": "知長短指。故用指長短為異相。長短指名異",
    "T42n1824_007:0110c19": "法。問外既云從總相有別相從異相有異法。",
    "T42n1824_007:0110c20": "云何名不從因緣生。答曰下自作此破之。但",
    "T42n1824_007:0110c21": "外人義云。從五指生捲由別成總。故總從因",
    "T42n1824_007:0110c22": "緣生。以指別既壞總捲亦壞故也。不由總捲",
    "T42n1824_007:0110c23": "生於別指。以捲雖壞而指猶存故知不從總",
    "T42n1824_007:0110c24": "相成於別相。故知別相成於總相。故知別相",
    "T42n1824_007:0110c25": "不從因緣生。此義與成實等假實義大同。人",
    "T42n1824_007:0110c26": "柱從微陰成。微陰壞人柱即壞。微陰不從人",
    "T42n1824_007:0110c27": "柱成。人柱雖壞猶有四微五陰也。偈上半破",
    "T42n1824_007:0110c28": "無異相。下半明無異法上半開二關責之。汝",
    "T42n1824_007:0110c29": "以指長短為異相。長短指為異法。故以指",
    "T42n1824_007:0111a01": "長短為長短指作相者。為長短指本異須異",
    "T42n1824_007:0111a02": "相相之。為長短指本不異以異相相之。若長",
    "T42n1824_007:0111a03": "短指本異。竟何須異相相之。又若本異竟更",
    "T42n1824_007:0111a04": "須異相相者。則有重異之過。又有無窮之",
    "T42n1824_007:0111a05": "失。若長短指本不異將異相相者。是亦不然。",
    "T42n1824_007:0111a06": "若本無兩指異則無二指相。何所相。又汝以",
    "T42n1824_007:0111a07": "異相相不異法令異。亦應以不異法不異汝",
    "T42n1824_007:0111a08": "異相異相成不異也。又問汝異為異異。為異",
    "T42n1824_007:0111a09": "不異。若異異者。異已是異何須異耶。若異不",
    "T42n1824_007:0111a10": "異者。則無復不異。云何得有異。如火為熱。於",
    "T42n1824_007:0111a11": "熱為熱熱不熱。若熱於熱。已是熱竟何須熱。",
    "T42n1824_007:0111a12": "若熱不熱。則無不熱。云何有熱。下半云。因",
    "T42n1824_007:0111a13": "有長短異相故有此指彼指異法。既無異相。",
    "T42n1824_007:0111a14": "云何有此彼異法耶。長行為二。第一前&#x9008;破",
    "T42n1824_007:0111a15": "外人立義。次釋偈文。初文二。一者牒外義。若",
    "T42n1824_007:0111a16": "爾者下第二破也。既言分別總相故有異相。",
    "T42n1824_007:0111a17": "當知異相從總緣而生。云何言異相不從緣",
    "T42n1824_007:0111a18": "而生。成論人云。本有色心然後論其總別。",
    "T42n1824_007:0111a19": "如本有兩柱在中然後論其東西。今問汝別",
    "T42n1824_007:0111a20": "為別別。為別總。若別別。別已是別。何須別",
    "T42n1824_007:0111a21": "耶。若別總。則別從總生。又別既別總則失總。",
    "T42n1824_007:0111a22": "總亦爾也。是異相離異法不可得故者。前",
    "T42n1824_007:0111a23": "明別從總生故別是因緣義。今明異相從異",
    "T42n1824_007:0111a24": "法生異相是因緣義。如指長短要從長短指",
    "T42n1824_007:0111a25": "生。是故異相即是因緣。故一切皆是因緣。",
    "T42n1824_007:0111a26": "若是因緣已入前二偈破之。今異法中無異",
    "T42n1824_007:0111a27": "相下第二釋偈本。文易見也。若異相在不異",
    "T42n1824_007:0111a28": "法中不名不異法者。破意不許其異在不異",
    "T42n1824_007:0111a29": "中。若異相在不異中則無不異法。尚無不異",
    "T42n1824_007:0111b01": "法。云何言不異中有異相耶。此意須翻取之。",
    "T42n1824_007:0111b02": "復次下品第三段明無異故無合。即釋上破",
    "T42n1824_007:0111b03": "異之意。品稱破合。而今破異者。意欲明無",
    "T42n1824_007:0111b04": "合故也。上半更開一異兩門明無合。下半結",
    "T42n1824_007:0111b05": "無合義。自有三義故無合。若是能合無所合。",
    "T42n1824_007:0111b06": "是所合即無能合。不爾則非能所。無有合。",
    "T42n1824_007:0111b07": "異法不合者。異則已成。不須復合。假使合",
    "T42n1824_007:0111b08": "者是亦不然。如指一方合三方不合。不合多",
    "T42n1824_007:0111b09": "故應合為不合。",
    "T42n1824_007:0111b10": "有無品第十五",
    "T42n1824_007:0111b11": "[0111b11] 此品來有近遠兩義者。上來諸品處處已破",
    "T42n1824_007:0111b12": "有無。六種云。若使無有有。云何當有無。乃至",
    "T42n1824_007:0111b13": "行品云。若有不空法應當有空法。如是並已",
    "T42n1824_007:0111b14": "破竟。但上來是略破散破。今廣破是束破。",
    "T42n1824_007:0111b15": "所以具須作廣略破者。有無是諸見根障中",
    "T42n1824_007:0111b16": "道本。諸見根者如因有無成斷常。因斷常生",
    "T42n1824_007:0111b17": "六十二見。故有無是諸見之根。若有無病生",
    "T42n1824_007:0111b18": "則眾病並生。有無若滅諸患皆滅。障中道本",
    "T42n1824_007:0111b19": "者。近而為論。一切因果皆是中道。又佛性",
    "T42n1824_007:0111b20": "是中道。如佛呵迦葉。我先不說中道為佛性。",
    "T42n1824_007:0111b21": "汝何故失意更問。又中道為佛法身。如是一",
    "T42n1824_007:0111b22": "乘實相皆是中道。今起有無成斷常故障中",
    "T42n1824_007:0111b23": "道。又如來常依二諦說法。但二諦是因緣空",
    "T42n1824_007:0111b24": "有。而外人聞有作有解成自性之有。聞無作",
    "T42n1824_007:0111b25": "無解成自性之無。則障於二諦。既障二諦則",
    "T42n1824_007:0111b26": "二智不生。便無三世諸佛菩薩。斯病既深故",
    "T42n1824_007:0111b27": "須重破。又有此品來者。有人言。此論從始",
    "T42n1824_007:0111b28": "自末破洗諸法者。蓋是拆有入無遣俗歸真",
    "T42n1824_007:0111b29": "耳。今謂不然。既求有無從。何所拆耶。撿無",
    "T42n1824_007:0111c01": "不得。何所入耶。蓋是迷者執有惑人謂無。",
    "T42n1824_007:0111c02": "今責之不得。故云破有無。故作者品云。是",
    "T42n1824_007:0111c03": "業從眾緣生。假名為有無有決定。非如汝所",
    "T42n1824_007:0111c04": "說。故知外人無所見有亦無彼所見無乃至",
    "T42n1824_007:0111c05": "五句。故知此有無非二諦攝。不得言此論遣",
    "T42n1824_007:0111c06": "有入無。以無彼所見有無。方得起因緣假名",
    "T42n1824_007:0111c07": "有無始是佛真俗二諦。又大小乘學人聞有",
    "T42n1824_007:0111c08": "無是障道本諸見根。便欲滅有無二見。今為",
    "T42n1824_007:0111c09": "破此人病明有無本不生今何所滅耶。汝言",
    "T42n1824_007:0111c10": "有有無者。求之應得。求既不得云何有無耶。",
    "T42n1824_007:0111c11": "又一切行道坐禪學問人如言有道可求有禪",
    "T42n1824_007:0111c12": "可坐有義可學皆是有見。無有非道乃至無",
    "T42n1824_007:0111c13": "有非義即是無見。設言道未曾有無。終有非",
    "T42n1824_007:0111c14": "有無之道。還是有見。若無此非有無道即是",
    "T42n1824_007:0111c15": "無見。故有無病難捨。是以論主處處品慇",
    "T42n1824_007:0111c16": "懃破之也。次破合品明破有無者。惑者云。",
    "T42n1824_007:0111c17": "眾緣和合諸法便有。眾緣若散萬化便無。既",
    "T42n1824_007:0111c18": "有有無何由無合。又上品破無有異。外人云。",
    "T42n1824_007:0111c19": "無無異相有法有異。既有有無云何無異。又",
    "T42n1824_007:0111c20": "有與無異無與有異。既有有無則有異也。又",
    "T42n1824_007:0111c21": "外難論主。若言無異應無二諦。既有二諦",
    "T42n1824_007:0111c22": "則有有無異也。問云何是有無耶。答有無多",
    "T42n1824_007:0111c23": "門。若就因果明者。僧佉計因中有果為有。",
    "T42n1824_007:0111c24": "世師執因中無果為無。勒沙婆因中亦有果",
    "T42n1824_007:0111c25": "亦無果。是亦有亦無。佛法內薩婆多明三世",
    "T42n1824_007:0111c26": "有。名之為有。曇無德二世無名之為無。俱",
    "T42n1824_007:0111c27": "舍論出天親小乘義云。現在作因未來則有。",
    "T42n1824_007:0111c28": "現在若不作因未來則無。故未來亦有亦無。",
    "T42n1824_007:0111c29": "迦葉鞞義作因便謝過去。名之為有。待果起",
    "T42n1824_007:0112a01": "竟方乃滅無。是為過去亦有亦無。若就人法",
    "T42n1824_007:0112a02": "明有無者。三外道並計有人法。名之為有。邪",
    "T42n1824_007:0112a03": "見外道撥無人法。名之為無。迦羅鳩馱應物",
    "T42n1824_007:0112a04": "起見。人問有耶答言是有。人問無耶即答云",
    "T42n1824_007:0112a05": "無。名亦有亦無。佛法內亦有三部。犢子有人",
    "T42n1824_007:0112a06": "有法。名之為有。方廣計無人無法。名之為",
    "T42n1824_007:0112a07": "無薩婆多無人有法。稱亦有亦無。若就塵識",
    "T42n1824_007:0112a08": "論有無者。舊大乘義並明有塵有識。若方廣",
    "T42n1824_007:0112a09": "義明無塵無識。若心無義有塵無識。若唯識",
    "T42n1824_007:0112a10": "論則無塵有識。問眾生何因緣故起有無見。",
    "T42n1824_007:0112a11": "答智度論云。愛多者著有。見多者著無。一切",
    "T42n1824_007:0112a12": "眾生唯有愛見。如法華明毒虫與惡鬼。又四",
    "T42n1824_007:0112a13": "見多者著有。邪見多者著無。今明如此等",
    "T42n1824_007:0112a14": "並是&#x9E81;論有無。學大乘人精識菩薩微細礙",
    "T42n1824_007:0112a15": "相。若起有心則名為有。纔起無心目之為無。",
    "T42n1824_007:0112a16": "今息如此等有無故云破有無品。品為二。一",
    "T42n1824_007:0112a17": "離破有無。二合破有無。離合各有四。離中",
    "T42n1824_007:0112a18": "四者。第一破自有。次破他有。第三破自他外",
    "T42n1824_007:0112a19": "有。第四破無。初破有者。一切眾生初本見",
    "T42n1824_007:0112a20": "有。後值邪師方起無見耳。又四句之中有是",
    "T42n1824_007:0112a21": "初句。初長行立明有性假緣得生。如其無性",
    "T42n1824_007:0112a22": "雖復假緣終不得生。答中上半牒總非。明眾",
    "T42n1824_007:0112a23": "緣與性兩義相乖。若有自性則不假緣。如其",
    "T42n1824_007:0112a24": "假緣則便失性。汝言有性復假眾緣。則義成",
    "T42n1824_007:0112a25": "鉾楯。下半破云。泥中瓶性非眾緣作。今若",
    "T42n1824_007:0112a26": "假緣則是作法。此是體性之性。若有自體則",
    "T42n1824_007:0112a27": "不假緣。假緣則無自體。問曰下生第二偈受",
    "T42n1824_007:0112a28": "論主責。若性從眾緣作。有何咎耶。以外人",
    "T42n1824_007:0112a29": "有為之法皆藉四緣。性既是有為。亦假眾緣",
    "T42n1824_007:0112b01": "所作答中上半牒而總非。下半釋出外人義。",
    "T42n1824_007:0112b02": "明性非因緣所作。由如事火。可假人功眾緣",
    "T42n1824_007:0112b03": "所生。木中火性誰造作耶。當知此性本來已",
    "T42n1824_007:0112b04": "有非眾緣生。若假眾緣生則是本無今有。墮",
    "T42n1824_007:0112b05": "二世無義也。問曰下生第二段次破他性。有",
    "T42n1824_007:0112b06": "自性即是二世有義。他性即是二世無義。以",
    "T42n1824_007:0112b07": "無有自性假於眾緣然後得生故。自性望眾",
    "T42n1824_007:0112b08": "緣。眾緣於自即是他也。答中上半以自況他。",
    "T42n1824_007:0112b09": "下半釋破。釋破意自性於他性亦名他性。既",
    "T42n1824_007:0112b10": "無自即無他性。望長行他於他即是自性。既",
    "T42n1824_007:0112b11": "無自性亦無他性。長行初以二義破自性。一",
    "T42n1824_007:0112b12": "就因成門破。次就相待門破。後亦引二義",
    "T42n1824_007:0112b13": "破於他性。如一柱具二假因四微成。故無自",
    "T42n1824_007:0112b14": "性。無自性故空。即因成空。縱有柱必是長",
    "T42n1824_007:0112b15": "短短。若有自體不因於長。因長有短。短無",
    "T42n1824_007:0112b16": "自體。是故短空。然自有他有。須精論之。若",
    "T42n1824_007:0112b17": "守初章作解者云。他有有可有。不由無故",
    "T42n1824_007:0112b18": "有。此有既是自有。今無有可有。由無故有。",
    "T42n1824_007:0112b19": "應是他有。若今由無故有非他有者。他不由",
    "T42n1824_007:0112b20": "無故有應不自有。又他不由無故有。既是性",
    "T42n1824_007:0112b21": "義。今由無故有。稱為假義。既是性假相對。",
    "T42n1824_007:0112b22": "亦應自他相對也。問曰下生自他外有。前問",
    "T42n1824_007:0112b23": "意云。諸法乃不可自他。終應有世諦萬法。",
    "T42n1824_007:0112b24": "又汝乃不許自他定性有。應有不自不他因",
    "T42n1824_007:0112b25": "緣之有。答中上半明離自他外無更有法。下",
    "T42n1824_007:0112b26": "半舉自他攝一切法。有自有他是則有法。無",
    "T42n1824_007:0112b27": "自無他是則無法。所言自他者約二義論。一",
    "T42n1824_007:0112b28": "者如五陰中人體性為自五陰為他。二者以",
    "T42n1824_007:0112b29": "陰中人為自。自陰已外一切諸法並皆是他。",
    "T42n1824_007:0112c01": "是故自他攝法義盡。又自他門各攝法亦盡。",
    "T42n1824_007:0112c02": "如人當人是人自。法當法是法自。天下無非",
    "T42n1824_007:0112c03": "自。既言無自則無一切法。又他門相望無非",
    "T42n1824_007:0112c04": "是他。破他則一切亦盡。自他合亦盡。瓶為",
    "T42n1824_007:0112c05": "自。瓶外一切皆是他也。問曰下第四破無。",
    "T42n1824_007:0112c06": "亦無有三意。一者本宗立無。如謂世諦為有",
    "T42n1824_007:0112c07": "真諦定無。二者論主上求有無從。便計於無。",
    "T42n1824_007:0112c08": "三者論主上借無破有。外捉破為立。是故計",
    "T42n1824_007:0112c09": "無。答中上半正破。下半釋破。有無一體異",
    "T42n1824_007:0112c10": "體二俱不成。若一體者。有無無即無。有無異",
    "T42n1824_007:0112c11": "體者。無有可待故亦無無。又汝計有既是虛",
    "T42n1824_007:0112c12": "妄。執無亦出橫情。故二義俱非也。又汝本",
    "T42n1824_007:0112c13": "來無有。何所論無。若人見有無下第二合破",
    "T42n1824_007:0112c14": "有無。離破有四。合破亦四。就初偈序其四失",
    "T42n1824_007:0112c15": "而呵責之。第二偈引佛說勸捨有無。第三兩",
    "T42n1824_007:0112c16": "偈重破無有釋成捨義。第四兩偈出有無過",
    "T42n1824_007:0112c17": "釋破有無所以。長行云必求有見者。此非是",
    "T42n1824_007:0112c18": "有無中有見。此乃是深著諸法必求有所見",
    "T42n1824_007:0112c19": "也。佛能滅有無下第二引經勸捨有無。恐外",
    "T42n1824_007:0112c20": "人云論主自破有無。何必可信。是故今明佛",
    "T42n1824_007:0112c21": "親勸捨宜應受之。問此是小乘經耶大乘經",
    "T42n1824_007:0112c22": "耶。答此是小乘經。所以引小乘經者。明小乘",
    "T42n1824_007:0112c23": "經中尚破有無。何況大乘。又若就著有無。非",
    "T42n1824_007:0112c24": "但大乘不攝。亦非學小乘人。故引小乘經也。",
    "T42n1824_007:0112c25": "大品經引先尼得信亦引小乘以況大。明小",
    "T42n1824_007:0112c26": "乘尚辨法空況大乘耶。若法實有性下第三",
    "T42n1824_007:0112c27": "兩偈重破有無釋成勸捨。若實有有無佛不",
    "T42n1824_007:0112c28": "勸捨。以求之無從。妄謂為有故佛勸捨。兩",
    "T42n1824_007:0112c29": "偈為二。初就有性門破異。第二偈俱就性無",
    "T42n1824_007:0113a01": "性門破異。問何故破異耶。答惑人謂內外諸",
    "T42n1824_007:0113a02": "法並皆變異故有有法。有有法故即有無法。",
    "T42n1824_007:0113a03": "今求變異無從即無有法。有法既無無法亦",
    "T42n1824_007:0113a04": "無。又破異者。或人謂本無今有為生。則無",
    "T42n1824_007:0113a05": "變為有。已有還無為滅。有變異為無。今既",
    "T42n1824_007:0113a06": "破於異則具破有無。第二偈上半重牒前有",
    "T42n1824_007:0113a07": "性門無異。此破外道毘曇等義。下半破成實",
    "T42n1824_007:0113a08": "及中假之流言有因緣無性之異。定有則著",
    "T42n1824_007:0113a09": "常下第四兩偈顯有無過釋次破有無意。所",
    "T42n1824_007:0113a10": "以諸佛菩薩經之與論破有無者。良由有無",
    "T42n1824_007:0113a11": "是諸見之根障正觀本。是故破耳。又顯有無",
    "T42n1824_007:0113a12": "過勸外人捨於有無。有無無過諸佛菩薩不",
    "T42n1824_007:0113a13": "勸捨之。以是大過故須捨也。初偈標有無是",
    "T42n1824_007:0113a14": "斷常。次偈釋有無是斷常。上半標有無是斷",
    "T42n1824_007:0113a15": "常。下半勸捨斷常。是十四難本。為六十二",
    "T42n1824_007:0113a16": "見根。有見則有愛。愛見既具足則纏垢又生。",
    "T42n1824_007:0113a17": "既有煩惱則便有業。以有惑業迴流六趣。有",
    "T42n1824_007:0113a18": "此大過故下半勸捨。長行云如說三世者此",
    "T42n1824_007:0113a19": "是薩婆多義。又說因中先有果此是僧佉執。",
    "T42n1824_007:0113a20": "前內今外皆墮於常。斷滅名無相續因者。前",
    "T42n1824_007:0113a21": "念為因後念為果。前念既滅則無後因。後念",
    "T42n1824_007:0113a22": "果起何所詶耶。前破常破衛世與僧佉。今",
    "T42n1824_007:0113a23": "破斷破二世無及優樓迦義。又前別破二家。",
    "T42n1824_007:0113a24": "今總破先因後果義也。第二偈釋有無是斷",
    "T42n1824_007:0113a25": "常所以。&#x9E81;論斷常凡有二種。一法斷常二人",
    "T42n1824_007:0113a26": "斷常。陰滅神滅此是人斷。陰滅神存名為人",
    "T42n1824_007:0113a27": "常。法斷常者。如三世有部名為法常。二世",
    "T42n1824_007:0113a28": "無義即是法斷。蓋並是&#x9E81;論斷常。問云何有",
    "T42n1824_007:0113a29": "無是斷常。答且約人作。人因陰有則無自體。",
    "T42n1824_007:0113b01": "若有人自體不假陰成。陰雖斷滅則人存。故",
    "T42n1824_007:0113b02": "是常。瓶柱亦爾。故有是常。然因果相續名為",
    "T42n1824_007:0113b03": "不斷。今因遂滅無則果無所續。故無即是斷。",
    "T42n1824_007:0113b04": "若望大乘無所得觀。裁起有心即墮於常。徵",
    "T42n1824_007:0113b05": "起無念便入於斷。問起何等有無斷常耶。",
    "T42n1824_007:0113b06": "答觸事皆得論之。舉其宗要正是道也。若言",
    "T42n1824_007:0113b07": "有道可求則墮有中名為常見。若無道可求",
    "T42n1824_007:0113b08": "則墮無中名為斷見。成壞品云。若有所受法",
    "T42n1824_007:0113b09": "則墮於斷常。",
    "T42n1824_007:0113b10": "縛解品第十六",
    "T42n1824_007:0113b11": "[0113b11] 此一品生有遠近通別。所言遠者。小乘大乘",
    "T42n1824_007:0113b12": "外道內道並言有縛有解。外道有二。一者云。",
    "T42n1824_007:0113b13": "眾生縛解自然而有。無有因緣。一切眾生經",
    "T42n1824_007:0113b14": "八萬劫生死則盡便得解脫。如縛縷丸於高",
    "T42n1824_007:0113b15": "山縷盡則止。故不須修道斷縛得解。又有外",
    "T42n1824_007:0113b16": "道云。要修道斷惑方得解脫。如僧佉云知二",
    "T42n1824_007:0113b17": "十五諦即得解脫。不知是者不離生死。毘曇",
    "T42n1824_007:0113b18": "人云有子果二縛。果謂果報身。子縛名煩惱。",
    "T42n1824_007:0113b19": "煩惱有二。一者緣縛二相應縛。今括其大格",
    "T42n1824_007:0113b20": "凡有四句。一緣而不縛。謂無漏緣使及九上",
    "T42n1824_007:0113b21": "緣使。二縛而不緣。謂相應縛也。煩惱與心法",
    "T42n1824_007:0113b22": "俱起。是故縛之。既是同時不得相緣。故雜",
    "T42n1824_007:0113b23": "心云。不自緣不緣相應不緣共有也。三亦緣",
    "T42n1824_007:0113b24": "亦縛。即有漏緣使。四非緣非縛。除上諸句。成",
    "T42n1824_007:0113b25": "實義云。無有二縛。以無同時心數故無相應",
    "T42n1824_007:0113b26": "縛。煩惱緣境亦不縛境。故無緣縛。破數人",
    "T42n1824_007:0113b27": "云。貪心緣壁遂縛壁者。以識識壁壁應有",
    "T42n1824_007:0113b28": "識。但立煩惱迷境障智縛於眾生稱之為縛。",
    "T42n1824_007:0113b29": "大乘人云。二種生死名為果縛。五住煩惱名",
    "T42n1824_007:0113c01": "為子縛。北土諸大乘師亦立斯義。復有二障",
    "T42n1824_007:0113c02": "之說。四住煩惱名煩惱障。即二乘所斷。若",
    "T42n1824_007:0113c03": "無明住地名為智障。菩薩除之。所言解者。",
    "T42n1824_007:0113c04": "毘曇之人見有得道以有解斷惑。成實之人",
    "T42n1824_007:0113c05": "見空成聖空解斷惑。大乘斷惑亦同成論用",
    "T42n1824_007:0113c06": "空解斷。問毘曇何故明凡夫斷惑。成實辨",
    "T42n1824_007:0113c07": "凡夫不斷但明伏耶。答以毘曇見有得道。",
    "T42n1824_007:0113c08": "外道亦見有。是故斷惑。成實見空得道。外不",
    "T42n1824_007:0113c09": "見空。故但伏不斷。今求如此內外縛解悉不",
    "T42n1824_007:0113c10": "可得。故名破縛解品。問何故無此縛解耶。",
    "T42n1824_007:0113c11": "答外人作縛解義並不成。故求之不得故也。",
    "T42n1824_007:0113c12": "又見有縛解則名為縛。撿縛解無從乃名為",
    "T42n1824_007:0113c13": "解。又內外大小乘乃除於縛不為縛所縛猶",
    "T42n1824_007:0113c14": "未除解而為解所縛。喻如雖脫鐵鎖猶著金",
    "T42n1824_007:0113c15": "鎖。論主今欲令其具脫縛解二縛故破縛解",
    "T42n1824_007:0113c16": "也。又內外大小乘人言縛解二並欲斷縛而",
    "T42n1824_007:0113c17": "修解。今欲令其了縛即是解知縛解不二故",
    "T42n1824_007:0113c18": "破縛解。又諸大乘經甚深要觀皆明無縛無",
    "T42n1824_007:0113c19": "解。如大品云。無縛無脫為大莊嚴。涅槃云。",
    "T42n1824_007:0113c20": "毘婆舍那不破煩惱。今欲釋如此等經故明",
    "T42n1824_007:0113c21": "觀縛解。問無縛無脫云何為大莊嚴。答有縛",
    "T42n1824_007:0113c22": "有脫是有見故不端嚴。今離此諸見故是妙",
    "T42n1824_007:0113c23": "嚴。又有縛可除為無見。有脫可得是有見。",
    "T42n1824_007:0113c24": "有無是斷常名為醜陋。離此即妙觀莊嚴。此",
    "T42n1824_007:0113c25": "品近生者。上明無有無無。外云。凡夫有縛",
    "T42n1824_007:0113c26": "無解。聖人有解無縛。云何言無有無耶。又",
    "T42n1824_007:0113c27": "若起有無見名之為縛。離有無是中道正觀。",
    "T42n1824_007:0113c28": "稱之為解。有無之見乃息縛解之執仍生。故",
    "T42n1824_007:0113c29": "次觀縛解品。品為二。第一破縛解根本。二",
    "T42n1824_007:0114a01": "正破縛解。破根本中為二。前破縛本次破解",
    "T42n1824_007:0114a02": "根。以眾生及五陰為生死繫縛本。滅此眾生",
    "T42n1824_007:0114a03": "及以五陰稱為解本。本者體也。大品云。生死",
    "T42n1824_007:0114a04": "邊如虛空。眾生性邊亦如虛空。是中無生死",
    "T42n1824_007:0114a05": "往來亦無解脫者。即是明二本空。此是菩薩",
    "T42n1824_007:0114a06": "正憶念之大宗也。破縛本中為三。初作常無",
    "T42n1824_007:0114a07": "常破。二五求破。三者有身無身破。問曰生死",
    "T42n1824_007:0114a08": "非都無根本此立正縛根。縛根者。經說眾生",
    "T42n1824_007:0114a09": "及五陰是也。問此立與上來立何異。答上直",
    "T42n1824_007:0114a10": "立有人法。今舉往來證有人法。上直破人法。",
    "T42n1824_007:0114a11": "今破無往來故無人法。問何故立人法破人",
    "T42n1824_007:0114a12": "法。答楞伽云。眾生妄想所見不出人法。今",
    "T42n1824_007:0114a13": "破人法則明二無我。故得入初地乃至成佛",
    "T42n1824_007:0114a14": "也。又大小乘人常厭生死往來欲求解脫。今",
    "T42n1824_007:0114a15": "明若見有往來不得息往來。悟往來無往來",
    "T42n1824_007:0114a16": "方得息往來耳。答曰下第二正作常無常破。",
    "T42n1824_007:0114a17": "自上已來破五陰及眾生竟。今縱有之故開",
    "T42n1824_007:0114a18": "二關責也。問品破縛解。何故破往來。答外",
    "T42n1824_007:0114a19": "人以往來即是縛故破往來即破縛也。然往",
    "T42n1824_007:0114a20": "來之本不出人法。此二若實要墮斷常。常則",
    "T42n1824_007:0114a21": "天人無交謝。靜然不變。何有往來。無常則體",
    "T42n1824_007:0114a22": "盡於一世。誰復往來耶。莎提比丘計有一識",
    "T42n1824_007:0114a23": "往來生死。自餘數論及大乘人並云無常往",
    "T42n1824_007:0114a24": "來。又外道計眾生是常故往來。內學執無常",
    "T42n1824_007:0114a25": "是故往來。今破此內外義也。第二偈五求破",
    "T42n1824_007:0114a26": "者。良以計眾生是諸行根本故今偏破眾生。",
    "T42n1824_007:0114a27": "尚無眾生。誰往來耶。又惑者謂。五陰或捨或",
    "T42n1824_007:0114a28": "受。如受人陰則捨天陰。眾生是常無有取捨。",
    "T42n1824_007:0114a29": "是故別破眾生也。長行云生死陰界入即是",
    "T42n1824_007:0114b01": "一義者。亦名生死亦名陰界入故云一義。又",
    "T42n1824_007:0114b02": "同是眾生之一義。約能破門同是五求不可",
    "T42n1824_007:0114b03": "得義。如就陰中五求不得。就界入亦然。第",
    "T42n1824_007:0114b04": "三有身無身破。所以有此破者。上明五種",
    "T42n1824_007:0114b05": "求無眾生故無往來。外人云。經說眾生捨",
    "T42n1824_007:0114b06": "一身受一身輪轉六道。云何言無眾生往來",
    "T42n1824_007:0114b07": "耶。今縱有眾生故以有身無身責之。上半",
    "T42n1824_007:0114b08": "云。若捨人身受天身。則往來之者便無身。如",
    "T42n1824_007:0114b09": "人捨東房入西房則往來者無房。下半云。若",
    "T42n1824_007:0114b10": "無有身則無生死。何物往來。又既其無身",
    "T42n1824_007:0114b11": "則無往來者。以有五陰身可有眾生。既無五",
    "T42n1824_007:0114b12": "陰身則無眾生。若無眾生則無往來。若捨五",
    "T42n1824_007:0114b13": "陰身令眾生往來。亦應除五指將捲往來。又",
    "T42n1824_007:0114b14": "上半破有身往來。此破人與陰異義。下半破",
    "T42n1824_007:0114b15": "無身往來。此破人與陰一義。以謂無五陰亦",
    "T42n1824_007:0114b16": "有眾生故是二義。謂有五陰身即有眾生名",
    "T42n1824_007:0114b17": "為一義。次問佛法內義。汝言從人身作天身",
    "T42n1824_007:0114b18": "者。為人滅故作天。為不滅而作天。若滅則無",
    "T42n1824_007:0114b19": "有人。誰作天身。此則無身可往來。若不滅",
    "T42n1824_007:0114b20": "者人身猶在。云何作天形耶。彼不受此責",
    "T42n1824_007:0114b21": "云。人身有兩力。實法舉體滅不得作天身。假",
    "T42n1824_007:0114b22": "名相續力轉人作天。何得作此難耶。今問實",
    "T42n1824_007:0114b23": "法滅義乃不作相續不滅邊而有作者。人形",
    "T42n1824_007:0114b24": "為猶在為不在耶。若不在者以何物轉作天",
    "T42n1824_007:0114b25": "身。若在者人身猶在云何作天。彼答我人身",
    "T42n1824_007:0114b26": "轉作天。今問為前受天身後方轉人。為前轉",
    "T42n1824_007:0114b27": "人竟後受天身。若受天身竟。何須更轉人身。",
    "T42n1824_007:0114b28": "若前轉則非復人形。何得言從人身作天身",
    "T42n1824_007:0114b29": "耶。問曰經說有涅槃下生第二章次破解本。",
    "T42n1824_007:0114c01": "問意云。經說涅槃既滅人法。當知必有人法",
    "T42n1824_007:0114c02": "之生。何得上云無人及法往來生死。答意云。",
    "T42n1824_007:0114c03": "眾生及諸行本自不生故今無所滅。本自不",
    "T42n1824_007:0114c04": "生故無有縛本。今無滅則無解本。無縛本故",
    "T42n1824_007:0114c05": "不生死。無解本故不涅槃。華嚴云。生死非",
    "T42n1824_007:0114c06": "雜亂涅槃非寂靜。又如上求眾生及諸行不",
    "T42n1824_007:0114c07": "可得。故無可論其生滅。問若爾者下第二段",
    "T42n1824_007:0114c08": "次破縛解。又開三別。前總破縛解。次別破",
    "T42n1824_007:0114c09": "縛解。三總結無縛解。初問云應無縛解根本",
    "T42n1824_007:0114c10": "不可得者。外人云。生死是縛本涅槃是解根。",
    "T42n1824_007:0114c11": "若如上破無生死涅槃則便無根本。根本無",
    "T42n1824_007:0114c12": "故應無縛解。若無縛解則無凡無聖無因無",
    "T42n1824_007:0114c13": "果。而實有縛解故知根本不無。答中上半",
    "T42n1824_007:0114c14": "破法無縛解。下半破人無縛解。上半云。若",
    "T42n1824_007:0114c15": "五陰得一念暫住。可得縛之可得解之。今始",
    "T42n1824_007:0114c16": "欲縛便已謝滅。解亦如是。若一念得住。則",
    "T42n1824_007:0114c17": "非有為亦無縛解。下半明眾生畢竟空故無",
    "T42n1824_007:0114c18": "可論縛解。復次下第二別破縛解即為二。初",
    "T42n1824_007:0114c19": "破縛次破解。破縛二偈。前偈明不自縛。次",
    "T42n1824_007:0114c20": "偈明不他縛。凡有縛者不出自他。又初偈",
    "T42n1824_007:0114c21": "明法無有縛。次偈明人無有縛。凡論有縛不",
    "T42n1824_007:0114c22": "出人法。初偈明無果縛。次偈辨無因縛。凡有",
    "T42n1824_007:0114c23": "縛不離因果。初偈為三。若身名為縛者。若",
    "T42n1824_007:0114c24": "言此五陰身是繫縛者此牒外義也。有身則",
    "T42n1824_007:0114c25": "不縛下第二正破有身縛。凡有四義故不得",
    "T42n1824_007:0114c26": "縛。一者身不自縛。如指不自觸。二若是能",
    "T42n1824_007:0114c27": "縛則無所縛。三者若是所縛則無能縛。四者",
    "T42n1824_007:0114c28": "若有能縛所縛便有二五陰身也。次無身則",
    "T42n1824_007:0114c29": "無能縛所縛。下句結呵外人。若可縛前縛下",
    "T42n1824_007:0115a01": "第二偈次破他縛。所以有此破者。上明有身",
    "T42n1824_007:0115a02": "無身俱無有縛。外今救云。有身故論縛。但縛",
    "T42n1824_007:0115a03": "義有二。一者五陰是能縛眾生是所縛。二者",
    "T42n1824_007:0115a04": "行陰中煩惱是能縛五陰是所縛。故有能縛",
    "T42n1824_007:0115a05": "所縛。不墮二身過。上半縱之。若可縛之前別",
    "T42n1824_007:0115a06": "有能縛。應將能縛來縛可縛。如離眾生前別",
    "T42n1824_007:0115a07": "有五陰。應將五陰來縛眾生。今離眾生之前",
    "T42n1824_007:0115a08": "無別五陰。云何將五陰以縛眾生。所以作此",
    "T42n1824_007:0115a09": "破者。正言五陰和合為眾生。未有眾生不得",
    "T42n1824_007:0115a10": "前有五陰。云何五陰以縛眾生。又眾生是總",
    "T42n1824_007:0115a11": "五陰之名。若取眾生也則無別五陰能縛眾",
    "T42n1824_007:0115a12": "生。涅槃經云。名色縛眾生眾生縛名色。名",
    "T42n1824_007:0115a13": "色成眾生即是名色縛眾生。眾生御名色即",
    "T42n1824_007:0115a14": "是眾生縛名色。智度論亦云。名色縛眾生",
    "T42n1824_007:0115a15": "眾生縛名色。只此眾生縛即此眾生解。如繩",
    "T42n1824_007:0115a16": "結繩解更無異物。不得云別有名色以縛眾",
    "T42n1824_007:0115a17": "生。亦不得云別有眾生受名色縛。問若可",
    "T42n1824_007:0115a18": "能前能。正破人縛法。正破法縛人。答通破。",
    "T42n1824_007:0115a19": "前是破人縛法。上既云五陰身不得有能縛",
    "T42n1824_007:0115a20": "所縛一人有二身。是故今取意明人是能縛",
    "T42n1824_007:0115a21": "身是所縛。則有能所。是故今云。離五陰可",
    "T42n1824_007:0115a22": "縛之前無人。誰縛五陰。文正爾。亦離五陰之",
    "T42n1824_007:0115a23": "前無別煩惱。云何言煩惱縛五陰。長行云若",
    "T42n1824_007:0115a24": "離五陰別有眾生破外道犢子假有體義。破",
    "T42n1824_007:0115a25": "煩惱縛五陰破毘曇人義。前破有我部後破",
    "T42n1824_007:0115a26": "無我部。計縛解者不出斯二。問毘曇人云行",
    "T42n1824_007:0115a27": "陰心起煩惱縛餘五陰。云何言離五陰無煩",
    "T42n1824_007:0115a28": "惱。答云。彼明四陰同時而起。有能縛時即",
    "T42n1824_007:0115a29": "無別清淨五陰是可縛。有善無記五陰時則",
    "T42n1824_007:0115b01": "無有煩惱陰是能縛。又陰垢時不須復縛。陰",
    "T42n1824_007:0115b02": "淨之時無垢來縛。又煩惱即是垢陰。陰垢時",
    "T42n1824_007:0115b03": "體不自縛。陰淨時無垢來縛。云何言有能",
    "T42n1824_007:0115b04": "縛及所縛耶。復次亦無有解第二次破解。又",
    "T42n1824_007:0115b05": "分為二。第一偈破有為解。第二偈破無為",
    "T42n1824_007:0115b06": "解。初破有為解即是破其道諦義。第二破無",
    "T42n1824_007:0115b07": "為解是破其滅諦義。亦是破有為解脫無為",
    "T42n1824_007:0115b08": "解脫義。凡有解脫不出斯二。問涅槃與解脫",
    "T42n1824_007:0115b09": "何異。答涅槃必解脫。解脫不必涅槃。如",
    "T42n1824_007:0115b10": "有為解脫無為解脫。故解脫通二處。涅槃",
    "T42n1824_007:0115b11": "但是無為。大小乘義並爾也。破有為解脫",
    "T42n1824_007:0115b12": "中即是對縛破解開三時門。一者已縛無解",
    "T42n1824_007:0115b13": "者。此論斷惑義。已縛者在惑已謝。何所斷",
    "T42n1824_007:0115b14": "耶。又縛已謝則無縛。無縛云何有解。又",
    "T42n1824_007:0115b15": "當在我見時無無我解。二者未縛無縛可待",
    "T42n1824_007:0115b16": "亦無解。此明惑在未來解云何斷耶。三解",
    "T42n1824_007:0115b17": "惑一時則不得&#x7ADD;。如計我見是惑無我心是",
    "T42n1824_007:0115b18": "解。正起我見時無有無我解。有無我解時",
    "T42n1824_007:0115b19": "無我見惑。云何一時耶。又有三句。一者有",
    "T42n1824_007:0115b20": "縛時無解。二者無縛時又無解。三縛解並",
    "T42n1824_007:0115b21": "時亦無有解。他義備有此三。初起惑時正",
    "T42n1824_007:0115b22": "縛無解。次無礙道解惑一時。次解脫道有解",
    "T42n1824_007:0115b23": "無縛。此三句入今三門破。問曰下第二破",
    "T42n1824_007:0115b24": "無為解脫。前問次答。此是數論及大乘人並",
    "T42n1824_007:0115b25": "作此問。如言本有涅槃始有涅槃性淨方便",
    "T42n1824_007:0115b26": "淨皆是今外人問意。問何以知此文是破無",
    "T42n1824_007:0115b27": "為解脫。答立中云有人修道現入涅槃。既稱",
    "T42n1824_007:0115b28": "為入。當知是無餘涅槃也。答曰下正破無為",
    "T42n1824_007:0115b29": "涅槃。若作二波若義。上破有為波若。今破",
    "T42n1824_007:0115c01": "無為波若。釋有為波若二師。南方云。十地",
    "T42n1824_007:0115c02": "解皆是有為。故名有為波若。攝論師云。波",
    "T42n1824_007:0115c03": "若是正體智是無為。此與經違。涅槃云。此",
    "T42n1824_007:0115c04": "常法稱要是如來。云何因中已是常。智度論",
    "T42n1824_007:0115c05": "云。波若變薩波若。常云何變耶。又正體智",
    "T42n1824_007:0115c06": "常者。十地解云何明昧耶。釋無為波若二家。",
    "T42n1824_007:0115c07": "一用實相境是也。二用三德中波若是也。上",
    "T42n1824_007:0115c08": "半牒外人義。下半正破之。無受有二。一以五",
    "T42n1824_007:0115c09": "陰名受。二以取著之心名之為受。入無餘時",
    "T42n1824_007:0115c10": "無此二受故言不受諸法。此人乃不受於受",
    "T42n1824_007:0115c11": "受於無受。故無受還成受名為受所縛。又此",
    "T42n1824_007:0115c12": "人云心無所受而終有所得。有所得則終有",
    "T42n1824_007:0115c13": "受。故為受所縛。如是離凡得聖聖還成凡也。",
    "T42n1824_007:0115c14": "生死涅槃真妄皆爾。復次不離生死下第三",
    "T42n1824_007:0115c15": "一偈總結無縛解耳。生死即涅槃故不縛。涅",
    "T42n1824_007:0115c16": "槃即生死故不解。故雙結無縛解也。三句",
    "T42n1824_007:0115c17": "正申佛經。次一句呵責外人。惑者多謂斷縛",
    "T42n1824_007:0115c18": "得解除生死得涅槃。故起縛解二見。如愚者",
    "T42n1824_007:0115c19": "謂二。是故今明體悟生死即是涅槃。對前偈",
    "T42n1824_007:0115c20": "不了涅槃翻成生死。故經云。未得菩提菩提",
    "T42n1824_007:0115c21": "成生死。若得菩提生死成菩提也。問云何生",
    "T42n1824_007:0115c22": "死即是涅槃。答體悟生死本來四絕即是涅",
    "T42n1824_007:0115c23": "槃。以涅槃與生死同是四絕故。若迷悟論者。",
    "T42n1824_007:0115c24": "聖人悟生死本來四絕故生死即涅槃。凡夫",
    "T42n1824_007:0115c25": "謂四絕成不絕故涅槃成生死也。"
}