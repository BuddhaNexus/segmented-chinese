{
    "X42n0736_005:0724a09": "四分律鈔批卷第五本",
    "X42n0736_005:0724a10": "江東杭州華嚴寺沙門　大覺　撰",
    "X42n0736_005:0724a11": "○受戒緣集篇第八",
    "X42n0736_005:0724a12": "前來諸篇。統明僧法。顯德彰用。秉御次第。綱紀佛法。",
    "X42n0736_005:0724a13": "住持眾行。道德內充。堪生物善。生善之方。莫先受戒。",
    "X42n0736_005:0724a14": "故有此篇來也。又解上來僧綱一篇。除非消濫。遵承",
    "X42n0736_005:0724a15": "有則。堪能秉御。以被於事。事雖多途。不過生善及與",
    "X42n0736_005:0724a16": "滅惡。生善之法。即是受戒。故於僧綱軌則之後。且明",
    "X42n0736_005:0724a17": "受戒。使傳囑有由。教法不替。故經云。我諸弟子。展轉",
    "X42n0736_005:0724a18": "行之。則是法身常在而不滅也。言制意者。羯磨疏云。",
    "X42n0736_005:0724a19": "原夫如來出世。不欲增長諸有。要求滅欲。故立戒學。",
    "X42n0736_005:0724a20": "然戒是定慧初基。眾行之本。本若不立。餘何所憑。但",
    "X42n0736_005:0724a21": "以佛世利機。契勤便感(惑者戒也)。末時澆薄。聖制縱緣。緣",
    "X42n0736_005:0724a22": "集則作業功成。緣散則戒德無立。詫緣定其得否。大",
    "X42n0736_005:0724a23": "聖唱言。有缺諸緣。雖受不獲。故須抵掌。程露厥儀。信",
    "X42n0736_005:0724a24": "非徒爾。故今明述。又云然出家正務。唯戒尊高。故立",
    "X42n0736_005:0724b01": "受緣。明其法則。礪云。受緣雖五。又若論末代。唯有羯",
    "X42n0736_005:0724b02": "磨一受。然善來。上法。三歸八敬。羯磨。引五受中。唯羯",
    "X42n0736_005:0724b03": "磨一受。具六義勝。一是時長。謂通現未。二處遍三方。",
    "X42n0736_005:0724b04": "除鬱單越。三報兼男女。四位該凡聖。五所被無數。六",
    "X42n0736_005:0724b05": "多坐作法者。賓云。謂於三州。同於一時。各別集僧。為",
    "X42n0736_005:0724b06": "人受戒也。以斯諸義。佛法始終。以白四羯磨。為宗本。",
    "X42n0736_005:0724b07": "能繼續三寶。作無邊利益。有任持之功。莫大羯磨。故",
    "X42n0736_005:0724b08": "說為勝。餘四受中。善來一受。終盡雙林。自外三受。中",
    "X42n0736_005:0724b09": "間即止。又局閻浮不該餘三。凡聖位差。報局男女。對",
    "X42n0736_005:0724b10": "前六義。互各闕少。紹續功微。故稱四少。今從勝立。唯",
    "X42n0736_005:0724b11": "明羯磨也。今言受戒緣集者。宣云。創發要期。緣集成",
    "X42n0736_005:0724b12": "具。納法在心。名之為受。即是受時。心防外境。名之為",
    "X42n0736_005:0724b13": "戒。礪云。創發要期。建志成就。納法在心。稱之為受。受",
    "X42n0736_005:0724b14": "有懸防。目之為戒。通律師問云。無作擬一形。可說是",
    "X42n0736_005:0724b15": "懸防。作戒已落謝。如何稱懸防。答無作由作生。故二",
    "X42n0736_005:0724b16": "俱懸防。又云。立誓要期。納法在心。名之為受。俱有禁",
    "X42n0736_005:0724b17": "非之用。目之為戒。故曰受戒。言緣集者。師僧衣鉢。白",
    "X42n0736_005:0724b18": "四教法為緣。十種調理。聚在一處。名之為集。宣示軌",
    "X42n0736_005:0724b19": "摸。名之為法。故曰受戒緣集法。又言受戒緣集者。據",
    "X42n0736_005:0724b20": "能領之心。心戒謂所納之法。緣者明此受戒。從緣而",
    "X42n0736_005:0724b21": "生。集者眾緣聚會。名之為集故曰也。又言緣者。如下",
    "X42n0736_005:0724b22": "所列能受有五。所對有六。並是緣也。又云如律五種",
    "X42n0736_005:0724b23": "緣。一善來二上法。亦名破結使。三者三語。四者八敬。",
    "X42n0736_005:0724b24": "五羯磨也。言善來者。位在須陀洹已。此人乘宿善業",
    "X42n0736_005:0724c01": "而來。直佛出世。聞說四諦。道成初果。求哀出家。佛命",
    "X42n0736_005:0724c02": "善來。即使發戒。故母論云。善來比丘。鬚髮自落。袈裟",
    "X42n0736_005:0724c03": "着身。威儀庠序。如二十年學法者。善見云。唱善。來已",
    "X42n0736_005:0724c04": "八事隨身。二者上法者。位在無學。律云。若人修道得",
    "X42n0736_005:0724c05": "羅漢。即名出家受具是戒。其無漏真法。超出學表。得",
    "X42n0736_005:0724c06": "法最勝。故名上法。若言破結者。此人惑盡解滿。道發",
    "X42n0736_005:0724c07": "無學。會正理窮。自然感戒。從所破為名。故曰破結使。",
    "X42n0736_005:0724c08": "也。三言三語者。位在內凡已上。此人值佛出世。但聞",
    "X42n0736_005:0724c09": "而不見。值羅漢。授與三歸。使證具戒。良以積行非遠。",
    "X42n0736_005:0724c10": "未登聖位。於彼羅漢。先有別緣。詫仗出家。得由三語。",
    "X42n0736_005:0724c11": "故曰也。四八敬者。位是女人。已得初果。深厭生死。求",
    "X42n0736_005:0724c12": "出家。以無弘道遠化益故。抑而不許。復還舍衛。使自",
    "X42n0736_005:0724c13": "剃髮披衣。倚僧房立。阿難時為三請。如來為說敬法。",
    "X42n0736_005:0724c14": "遣阿難傳受。令其遵奉。必具依行。即感其戒。故因名",
    "X42n0736_005:0724c15": "也。此則受緣。唯佛與阿難也。其人是佛姨母。求佛出",
    "X42n0736_005:0724c16": "家。佛初不許。佛言。若聽女人。在我法中。多所損减。譬",
    "X42n0736_005:0724c17": "如有人。多女少男。當知其家衰耗不久。女人入我佛",
    "X42n0736_005:0724c18": "法。亦復如是。阿難再三為請。舉三世佛咸度女人。又",
    "X42n0736_005:0724c19": "舉四眾。一切諸佛。皆具四眾比丘比丘尼等也。又舉",
    "X42n0736_005:0724c20": "恩養。謂佛生七日。其母命終。以波闍波提乳哺長養。",
    "X42n0736_005:0724c21": "應報其恩。許其入道。佛言。若我不出世。彼則不識三",
    "X42n0736_005:0724c22": "寶之名。今識歸三寶。其報恩已畢。況復已證初果。阿",
    "X42n0736_005:0724c23": "難苦請。佛即令傳八敬。若能具行。可聽入道。波闍既",
    "X42n0736_005:0724c24": "蒙八敬。云頂戴持。復白阿難。唯願更為白佛。唯一本",
    "X42n0736_005:0725a01": "甚。如何百臈尼。禮新受戒僧足。乞依夏次致禮。佛言。",
    "X42n0736_005:0725a02": "若依夏次禮者。無有是處。五言羯磨者。是此所明。以",
    "X42n0736_005:0725a03": "此受法。雖通凡聖。以今末代。善根微薄。道心難生。要",
    "X42n0736_005:0725a04": "假十僧作法成就。方得具足。羯磨疏云。斯等人輩。要",
    "X42n0736_005:0725a05": "假強緣。扶彼弱因。方能發戒緣彼僧眾。言下而發戒",
    "X42n0736_005:0725a06": "品。隱其能秉。就其所秉。彰名故曰也。言捨戒法附者。",
    "X42n0736_005:0725a07": "非謂受後。要應須捨。本心所忻仰。誓願奉持。忽恐行",
    "X42n0736_005:0725a08": "人。久參事慢情厭道儀。志在習俗。或復脫遇難緣。非",
    "X42n0736_005:0725a09": "情可禁。帶戒造罪。便能障道。所以聖開聽捨。使來去",
    "X42n0736_005:0725a10": "無障。不廢後入道也。六念法附者。既受戒已後。衣鉢",
    "X42n0736_005:0725a11": "受持。常須係念。具防六聚機要莫加。故附出也。",
    "X42n0736_005:0725a12": "言超凡鄙穢流等者。應師云鄙由陋也。廣疋云。鄙者",
    "X42n0736_005:0725a13": "羞耻也。欲明凡俗隨生死之流。六塵五欲。體是染污。",
    "X42n0736_005:0725a14": "垢纏行人。令身心不淨。故曰穢也。今此受體。能遠出",
    "X42n0736_005:0725a15": "至涅槃之岸故曰也。濟云。若極鈍根者。七生持戒無",
    "X42n0736_005:0725a16": "犯。即得須陀洹果。理數然也。若利者三生五生。必證",
    "X42n0736_005:0725a17": "初果也。言入聖眾之寶位者。謂受得戒已。近入住持",
    "X42n0736_005:0725a18": "僧寶亦位。遠入三乘菩提聖位也。",
    "X42n0736_005:0725a19": "既慕心彌愽等者。愽由廣也。明今受時發廣大之心。",
    "X42n0736_005:0725a20": "如上超凡流。入聖位者是也。言故所緣彌多者。上明",
    "X42n0736_005:0725a21": "能緣之心既愽。今所緣之境固多。謂緣情非情萬境。",
    "X42n0736_005:0725a22": "有斷惡修善之心。要普周法界也。故善生經云。眾生",
    "X42n0736_005:0725a23": "大地。草木虗空無邊等。又解彌多者。約受持作法能",
    "X42n0736_005:0725a24": "對有五。所對有六等。故曰彌多。此皆是緣也。法事攸",
    "X42n0736_005:0725b01": "難者。攸謂所也。欲明所發之善既多。所為之法焉易",
    "X42n0736_005:0725b02": "故曰也。又解。能對所對。眾緣既多。故作法則難。故云",
    "X42n0736_005:0725b03": "攸難也。以難知故理須詳撿者。謂所為既大。今須立",
    "X42n0736_005:0725b04": "法。撿其師僧是非之緣也。",
    "X42n0736_005:0725b05": "而世情塵染每昏教法者。謂今時師僧。附六塵。為色",
    "X42n0736_005:0725b06": "聲等染。不能明解聖教。昏於法網也。為師為匠實易",
    "X42n0736_005:0725b07": "實難者。立謂。若持戒清淨。廣解三藏。有法有食相攝。",
    "X42n0736_005:0725b08": "此人為師匠。秉御戒易。若犯戒非法。不識聖教。無法",
    "X42n0736_005:0725b09": "食相攝。今為師者則難也。又解。雖有行解。堪能足數。",
    "X42n0736_005:0725b10": "以應師德。一時壇塲。為受是易。後隨行中。教授使成",
    "X42n0736_005:0725b11": "五分法身者是難也。但由習俗生常不思沿革者。字",
    "X42n0736_005:0725b12": "林云。從水而下。曰沿。順流也。立云。順流曰沿。逆流曰",
    "X42n0736_005:0725b13": "溯。明今末代師僧。不思順佛法之流。依教而行事。但",
    "X42n0736_005:0725b14": "樂習俗生常耳。如借衣鉢而受。相承如此。名為習俗。",
    "X42n0736_005:0725b15": "今應須改。且如俗中有識者。而年五十。尚知四十九",
    "X42n0736_005:0725b16": "非。何況學道者。而懷習着。頓不捨前。殊不可也。亂彼",
    "X42n0736_005:0725b17": "真教者。立明。如摩訶羅。為他師僧。不了前事。口云我",
    "X42n0736_005:0725b18": "是大乘。何局限斯小法。名亂真教也。",
    "X42n0736_005:0725b19": "執文謹誦者。立謂。閇目謹誦羯磨。曾不改張有無。不",
    "X42n0736_005:0725b20": "識如非。所以心執也。或前受遮障無任僧法者。謂能",
    "X42n0736_005:0725b21": "受之人。身有遮難。障戒不發。不應教法也。礪羯磨疏",
    "X42n0736_005:0725b22": "曰。夫戒者。乃是生善之本。滅惡之原。趣涅槃之妙因。",
    "X42n0736_005:0725b23": "發定慧之根本。法既精勝。受之不易。譬如欲請大王。",
    "X42n0736_005:0725b24": "必須淨治宅宇。今請戒法大王。理須晈潔身器。前無",
    "X42n0736_005:0725c01": "重難。後無輕遮。與教相應。戒有可發之義。不然徒受",
    "X42n0736_005:0725c02": "無益。勞苦自佗。不能生信者。明師僧犯戒。威儀不整。",
    "X42n0736_005:0725c03": "不能令受者生信心也。",
    "X42n0736_005:0725c04": "唐勞一世者。立明。唐訓大。謂大勞一世也。亦訓為虛。",
    "X42n0736_005:0725c05": "虛者勞也。後生還爾者。謂來生還逢如此師僧。受戒",
    "X42n0736_005:0725c06": "不得。由今身為他師僧。行非法故。",
    "X42n0736_005:0725c07": "至機依准者。依此方法受戒。理有得戒之限。上釋序",
    "X42n0736_005:0725c08": "義已竟。",
    "X42n0736_005:0725c09": "餘道成難者。羯磨疏云。簡餘四趣也。天實報勝。但着",
    "X42n0736_005:0725c10": "樂多。無求修道。故成難也。修羅懷疑。道在會正。疑故",
    "X42n0736_005:0725c11": "無分。地獄障聖。苦多熱惱衝心。故論云。地獄中陰身。",
    "X42n0736_005:0725c12": "猶如融鉄聚。熱惱燒然苦。不可得譬喻。何能懷道。而",
    "X42n0736_005:0725c13": "來受戒。鬼神諂誑不實。惡心亂惱眾生故。畜生報劣。",
    "X42n0736_005:0725c14": "愚騃所收。不能光益佛法故。律中。佛言畜生於我法",
    "X42n0736_005:0725c15": "中。無所長益故也。唯斯人趣。苦輕下趣。樂劣上天。強",
    "X42n0736_005:0725c16": "識念力。能崇道業故。得受戒也。且如聞思修慧。欲界",
    "X42n0736_005:0725c17": "具有。以此散地故有思也。色界有聞修二慧。無思慧",
    "X42n0736_005:0725c18": "也。以是定地。舉心即入定。故無思慧也。無色界。唯有",
    "X42n0736_005:0725c19": "修慧。無聞思二慧。以無色故。無有耳根。故無聞慧。亦",
    "X42n0736_005:0725c20": "是定地。故無思慧也。僧祇若減七十不能作事者。立",
    "X42n0736_005:0725c21": "謂。年雖應教。約體無能故不得也。若過七十出家時",
    "X42n0736_005:0725c22": "過者。立對。此舉賢愚經中福增比丘年百歲。佛許出",
    "X42n0736_005:0725c23": "家事可尋取用(云云)。",
    "X42n0736_005:0725c24": "二諸根具足者。羯磨疏云。以但儀貌嚴正。悅動物心。",
    "X42n0736_005:0726a01": "凡所弘闡。覩相易受。若不簡約。污辱僧倫。律云。六根",
    "X42n0736_005:0726a02": "俱淨。方應受法。如眼一緣。二十餘相並不堪也。聾啞",
    "X42n0736_005:0726a03": "狂亂不發戒者。六根之中。耳根若壞。不聞羯磨聲故",
    "X42n0736_005:0726a04": "不得。啞是舌根。不能乞戒。又誦持之功。於道無分。故",
    "X42n0736_005:0726a05": "不得也。狂者心亂。無心領受。又無布受之心。此三根",
    "X42n0736_005:0726a06": "壞。故判不得。餘者通濫有得不得者。深云。六根中。耳",
    "X42n0736_005:0726a07": "舌意三。如上可知。餘眼鼻身。雖壞容得。故羯磨疏云。",
    "X42n0736_005:0726a08": "耳等三根。進道為勝。由耳聽法。意緣邪正。有疑通决。",
    "X42n0736_005:0726a09": "非舌不明。有闕此三。故非得限。餘則能乞。能持雖通",
    "X42n0736_005:0726a10": "在遮。得在開限。",
    "X42n0736_005:0726a11": "三身器清淨者。羯磨疏云。既為道器。純淨方堪。如欲",
    "X42n0736_005:0726a12": "請王。必須莊嚴宅舍。今所受者。是請法王。道器清淨。",
    "X42n0736_005:0726a13": "方堪受法。又如淨衣易染為色。若先染污。不成後受。",
    "X42n0736_005:0726a14": "礪羯磨疏云。身器清淨。乃至十三難雜過等者。然戒",
    "X42n0736_005:0726a15": "法清虗。出道之勝因。法既精妙。致受之不易。論其受",
    "X42n0736_005:0726a16": "也。非身不尅。是以為身受道之器。心為納法之主。身",
    "X42n0736_005:0726a17": "心圓淨。得戒已言。若內懷遮難。身器不淨。雖備眾緣。",
    "X42n0736_005:0726a18": "徒勞無益。一生絕分。障不發戒。名之為難也。",
    "X42n0736_005:0726a19": "四出家相具者。即形同也。",
    "X42n0736_005:0726a20": "五得小分法者。即法同也。法海不頓。漸開方便。使信",
    "X42n0736_005:0726a21": "樂牢固也。上之五緣。得不分二。前四必具。非緣不成。",
    "X42n0736_005:0726a22": "受事後一制具。若不具者。戒罪兩得。上來釋第一能",
    "X42n0736_005:0726a23": "受有五義竟。",
    "X42n0736_005:0726a24": "第二所對有六者。古師立義。所對有七。今鈔略其第",
    "X42n0736_005:0726b01": "六。第六緣云。須在佛法時中。謂若佛法滅已。一切羯",
    "X42n0736_005:0726b02": "磨作法。及與結界。皆不成就。波沙諸論師亦解云。據",
    "X42n0736_005:0726b03": "未作者。則不成。已作者則不失。抄闕此緣。今立亦好。",
    "X42n0736_005:0726b04": "故須第六在佛法時中。問佛法幾時當滅。答據聖教",
    "X42n0736_005:0726b05": "文。正法五百。像千末萬。然南山每敘聲聞住法。極六",
    "X42n0736_005:0726b06": "萬之遐齡(未詳所據)。又案傳中。迦濕彌羅國。有五百羅漢。",
    "X42n0736_005:0726b07": "佛滅度後。欲集作論。共議何國土中。多有資緣。於中",
    "X42n0736_005:0726b08": "造論。見迦濕彌羅國多有供養。但無好伽藍耳。時有",
    "X42n0736_005:0726b09": "一池。池中有龍。其地福德。諸羅漢。就龍借其池地。用",
    "X42n0736_005:0726b10": "作迦藍。龍惜不與。有一尊者。求一坐處。龍即許之。尊",
    "X42n0736_005:0726b11": "者入池。坐池內。龍先既許。收悔不得。即自避去之。臨",
    "X42n0736_005:0726b12": "去時曰。今將此池。奉諸大德。用造迦藍。若後佛法滅",
    "X42n0736_005:0726b13": "時。地當還我。諸羅漢。於此造寺。廣造諸論。薩波多論",
    "X42n0736_005:0726b14": "即其處造。今時其伽藍中。漸有水濕。伍備之處。水深",
    "X42n0736_005:0726b15": "至踝許。故知佛法非久欲滅。既有六段不同。今即是初",
    "X42n0736_005:0726b16": "輙爾寺外結小界受者。立謂。無難結三小。不成非法。",
    "X42n0736_005:0726b17": "一由無難故。二縱有難。亦不合竪標唱相故。言上已",
    "X42n0736_005:0726b18": "明者。指上結界篇也。",
    "X42n0736_005:0726b19": "多駕船江中作法人問其故答言等者。薩婆多師資",
    "X42n0736_005:0726b20": "傳云。宋元嘉十年祇洹寺慧照。於天竺僧僧伽跋摩",
    "X42n0736_005:0726b21": "所。重受大戒。時祇洹寺慧義法師。為性剛直。見跋摩",
    "X42n0736_005:0726b22": "等。更授具戒。情有不同怒曰。大法東流。傳道非一。先",
    "X42n0736_005:0726b23": "賢勝哲。共有常規。忽為改異。豈穆眾心。跋摩答曰。相",
    "X42n0736_005:0726b24": "與棄俗。本為弘法。法必句傳。豈忤眾情(云云)。義即問",
    "X42n0736_005:0726c01": "曰。求那跋摩在世之日。布薩僧事。常在寺中。及至受",
    "X42n0736_005:0726c02": "戒。何故獨在邑外。等成善法。何以異耶。答受戒事重。",
    "X42n0736_005:0726c03": "不同餘事。若餘不成。唯得小罪。無甚毀損。罪可懺。夫",
    "X42n0736_005:0726c04": "紹隆佛種。用消信施。以戒為本。受若不成。非出家人。障",
    "X42n0736_005:0726c05": "累之原。斷滅大法。故異餘法事也。義法師忻然心伏。",
    "X42n0736_005:0726c06": "無復餘言。遂令其弟子慧基靜明法明三人。度蔡州",
    "X42n0736_005:0726c07": "堓。於船上受戒。當時有始興寺叡法師評曰。覩善患",
    "X42n0736_005:0726c08": "不及。見惡猶探湯。義公於可同中立異。未經旬月。而",
    "X42n0736_005:0726c09": "復同其所異。蓋譏其始惑也(抄中人問其故。答曰等者。盡是上文問答也)。",
    "X42n0736_005:0726c10": "為世福田者謂受具戒者。此明作人天福田。能長他",
    "X42n0736_005:0726c11": "福。能消他利養者。皆是持戒之力。近見華嚴闍梨。呵",
    "X42n0736_005:0726c12": "諸大德。每入內時。聖上皆聽。將一侍者。同入多將沙",
    "X42n0736_005:0726c13": "彌入者。皆大非法。然沙彌無戒。何能消他國家百段",
    "X42n0736_005:0726c14": "五十段絹是一。又復沙彌無戒。將入宮闕中。必造罪",
    "X42n0736_005:0726c15": "過。或見他貴物即盜。或見寶女即染。豈不誤於大德",
    "X42n0736_005:0726c16": "耶。然此誡勅大能。無奈大德不相用語。",
    "X42n0736_005:0726c17": "二有能秉法僧者。謂白四弘通。非僧不合。邊方無僧",
    "X42n0736_005:0726c18": "曲開五人持律得受者。謂迦旃延弟子。名曰億耳。住",
    "X42n0736_005:0726c19": "於憂槃提國。三年求師僧。受戒方得。礪云。致使億耳",
    "X42n0736_005:0726c20": "受戒三年始獲。緣此白佛。佛開自今已去。邊方五人",
    "X42n0736_005:0726c21": "開受。言持律得作者。濟曰。中國十人。何以不言持律",
    "X42n0736_005:0726c22": "所以。獨語邊方持律得作者。以邊方非法者多故。須",
    "X42n0736_005:0726c23": "言持律。中國僧皆清淨故不言之也。此十誦所列者。",
    "X42n0736_005:0726c24": "彼律問曰。頗邊地有十人。但取五人成受以不。答得",
    "X42n0736_005:0727a01": "名受具。僧得可呵罪。伽論亦爾。准此似是約處定制",
    "X42n0736_005:0727a02": "故。",
    "X42n0736_005:0727a03": "更無方便得別眾故者。以同界故。皆須盡集。若也不",
    "X42n0736_005:0727a04": "來。不成受戒。則顛倒錯脫者。前作羯磨。後作白。名顛",
    "X42n0736_005:0727a05": "倒。遺落文句。曰錯脫。",
    "X42n0736_005:0727a06": "六資緣具足者。羯磨疏云。內忻勝法。外假勝儀。身心",
    "X42n0736_005:0727a07": "相依。如魚有水。若無若借。俱非具緣。",
    "X42n0736_005:0727a08": "無心不成故者。夫欲受戒。理須殷重乞求。方成受具。",
    "X42n0736_005:0727a09": "若也輕慢不請。義無得戒。",
    "X42n0736_005:0727a10": "心不當境者。謂師僧衣鉢如法是境。但受者無心不",
    "X42n0736_005:0727a11": "稱此境故也。即是境不稱心者。謂受者求戒斷惡之",
    "X42n0736_005:0727a12": "心。而師僧不清淨者。是也。若慇重心則有無教者。此",
    "X42n0736_005:0727a13": "明能受之人。若有慇重則發無作之戒也。必有受者",
    "X42n0736_005:0727a14": "前准上緣者。即繞列五緣可依也。上來總釋第一具",
    "X42n0736_005:0727a15": "緣成受門義竟。",
    "X42n0736_005:0727a16": "二加法中。總有十段。前通辨羯磨中明七非云。八種",
    "X42n0736_005:0727a17": "調理者。謂此十段中。除此第一段。沙彌十戒門。并正",
    "X42n0736_005:0727a18": "眾中受門。但有八門調理。是受前也。復有[堛田+ㄆ]云。始從",
    "X42n0736_005:0727a19": "請師終乎白四九法往來者。正除沙彌。須十戒文也。",
    "X42n0736_005:0727a20": "必闕開得戒限。故不論之。九法者。一請師。二置受者",
    "X42n0736_005:0727a21": "處。三差教授。四往見問。五喚入眾。六教令乞。七戒師",
    "X42n0736_005:0727a22": "白。八撿遮難。九正白四。頌曰。請置差往喚。乞白撿羯",
    "X42n0736_005:0727a23": "磨。",
    "X42n0736_005:0727a24": "如前篇中者。如上通辨羯磨中明之也。",
    "X42n0736_005:0727b01": "四律所明者。即四分五分十誦僧祇等四部律文是",
    "X42n0736_005:0727b02": "也。不同外道一往頓受者。謂今且與十戒者。恐受大",
    "X42n0736_005:0727b03": "戒者。不堪護持。故漸與之。以調其根器。事同式叉六",
    "X42n0736_005:0727b04": "法。以漸漸而進也。言猶如大海漸深漸入者。報恩經",
    "X42n0736_005:0727b05": "第六卷云。憂婆離問佛。若受具戒。攝得十戒。何須先",
    "X42n0736_005:0727b06": "受十戒。復受大戒。佛言。雖一時得而染習佛法。必須",
    "X42n0736_005:0727b07": "次第。先以十戒。以自調伏。信樂漸增。善根轉深。次受",
    "X42n0736_005:0727b08": "具戒。如是次第。得佛法味。深樂堅固。難可退敗。如遊",
    "X42n0736_005:0727b09": "大海。漸漸入深。如入法海。亦復如是。",
    "X42n0736_005:0727b10": "文云誰請大德為我和上等者。彼見論云。有比丘。為",
    "X42n0736_005:0727b11": "作白四羯磨受具戒已。多作諸惡。不案威儀。時有少",
    "X42n0736_005:0727b12": "欲知足比丘。呵責言。汝云何。作諸惡行。不案威儀。比",
    "X42n0736_005:0727b13": "丘答言。誰請大德與我戒。誰請大德。為作和上。時有",
    "X42n0736_005:0727b14": "比丘白佛。佛言。自今已後。若不請作和上。不乞戒。不",
    "X42n0736_005:0727b15": "得與受具足戒。與受者結吉羅罪也。",
    "X42n0736_005:0727b16": "當具修如上者。如上僧網大綱篇中云。凡來僧中。律",
    "X42n0736_005:0727b17": "云。偏露右肩。脫革屣。禮僧足。右膝着地。合掌等五法",
    "X42n0736_005:0727b18": "也。大德一心念我某甲等者。羯磨疏云。具五句。初大",
    "X42n0736_005:0727b19": "德一心念者。請專意也。二我某甲至和上者。明所祈",
    "X42n0736_005:0727b20": "也。三願大德為我作等者。慈副本望也。四我依得受",
    "X42n0736_005:0727b21": "具者。謂三學由生也。五慈愍故者。已述所懷唯願聽",
    "X42n0736_005:0727b22": "許也。答言可爾。總領請詞。許為師也。就可爾中。可是",
    "X42n0736_005:0727b23": "答諾下流。爾是應酬上位。雙云可爾者。未善知言。全",
    "X42n0736_005:0727b24": "不可也。",
    "X42n0736_005:0727c01": "教授汝清淨莫放逸等者。非但事攝。亦有法之弘訓",
    "X42n0736_005:0727c02": "也。言清淨者。宜重戒本攝持三業。言莫放逸者。諸過",
    "X42n0736_005:0727c03": "之原由行放逸。當攝情根。遠五欲也。四答中。古師云。",
    "X42n0736_005:0727c04": "律雖列四。隨一成答。鈔主云。意以通四。共成一答。初",
    "X42n0736_005:0727c05": "是許辭。後三相攝。義聯類也。下文更有十種答法者。",
    "X42n0736_005:0727c06": "至下律增五文廣明。彼云。十種答法者。一能。二可。三",
    "X42n0736_005:0727c07": "是。四修行。五不放逸。六善。七好。八起。九去。十言與。是",
    "X42n0736_005:0727c08": "為十種答法也。",
    "X42n0736_005:0727c09": "或可和上無德等者。立謂。受十戒時雖請。或可於和",
    "X42n0736_005:0727c10": "上犯戒。故曰無德。故今須量度。有德無德。應更請也。",
    "X42n0736_005:0727c11": "言故對二請者。濟曰。一謂沙彌時。對面請。并今受具",
    "X42n0736_005:0727c12": "時。又對面請。故曰二對。",
    "X42n0736_005:0727c13": "請七證等者。此人號為尊人。亦曰尊師。見論名為臨",
    "X42n0736_005:0727c14": "壇師也。十誦正則理例請之者。即前文十云。教授次",
    "X42n0736_005:0727c15": "第頭面。一一禮僧足已。然後請之。必在大眾多僧。亦",
    "X42n0736_005:0727c16": "未通限者。必人眾多。但請所指。為尊者。餘不須請也",
    "X42n0736_005:0727c17": "知何不該等者。賈逵注國語云。明比丘犯重已。不得",
    "X42n0736_005:0727c18": "在說戒及羯磨二種僧中共住。不足僧數。今已知犯",
    "X42n0736_005:0727c19": "重竟。即非同法之人。不合同證羯磨。將此知字何所",
    "X42n0736_005:0727c20": "不該。但知犯重。即不應一切羯磨也。豈獨說戒乎。應",
    "X42n0736_005:0727c21": "師云。該者備也方言云。該由包也。十師相望。約知犯",
    "X42n0736_005:0727c22": "重。犯下篇猶得應法。若望受者。善知師犯吉羅。即非",
    "X42n0736_005:0727c23": "師德也。強受不成者。景云。謂弟子和上犯戒。不應師",
    "X42n0736_005:0727c24": "德。無心從受。故受不成。又如今時受戒人。意在彼人",
    "X42n0736_005:0728a01": "為和上者。以知事壇主。逼令將餘人。為和上。以無心。",
    "X42n0736_005:0728a02": "強受不得也。",
    "X42n0736_005:0728a03": "故九夏和上者。立九夏和上開得戒。師犯罪。若八夏",
    "X42n0736_005:0728a04": "和上一向不得戒。同是犯也。",
    "X42n0736_005:0728a05": "碩德者。碩謂大也。方言云齊宋之間。謂大曰碩。碩亦",
    "X42n0736_005:0728a06": "美也。七夏已去。得作羯磨闍梨者。此是了論文。威儀",
    "X42n0736_005:0728a07": "及七證。須五夏。戒師須七夏。與四分不同也。",
    "X42n0736_005:0728a08": "從此已下教發戒緣。令一切境上起慈愍心者。羯磨",
    "X42n0736_005:0728a09": "疏云。增上心中。救諸眾生。即慈善根。謂佛心也。初明",
    "X42n0736_005:0728a10": "緣境者。謂初且明所緣之境遍於法界也。後明心量",
    "X42n0736_005:0728a11": "者。即能緣之心也。",
    "X42n0736_005:0728a12": "別抄有三十餘紙者。謂京中一僧。錄受戒緣境之心。",
    "X42n0736_005:0728a13": "有三十餘紙。每欲受戒者。令誦心首。南山闍梨常號",
    "X42n0736_005:0728a14": "為末代佛。由能曲巧。導示眾生故也。情與非情空有",
    "X42n0736_005:0728a15": "二諦滅理等者。上至諸佛。下及三途。皆是情道。山河",
    "X42n0736_005:0728a16": "大地。名曰非情。言空有二諦者。立謂真諦是空。俗諦",
    "X42n0736_005:0728a17": "是有。此之二諦。經稱不同。涅槃大品名世諦第一義",
    "X42n0736_005:0728a18": "諦。菩薩瓔珞經有無二諦。華嚴及仁王般若名真俗",
    "X42n0736_005:0728a19": "二諦。亦曰空有二諦。言有無二諦者。有是有為。無是",
    "X42n0736_005:0728a20": "無為。言滅理涅槃者。涅槃有四種。一自性涅槃。即一",
    "X42n0736_005:0728a21": "切眾生同理有也。二無住涅槃。謂如來方便應化眾",
    "X42n0736_005:0728a22": "善是也。三四有餘無餘也。皆約誹謗不信得罪。今翻",
    "X42n0736_005:0728a23": "為善方發戒也。文字卷軸形像塔廟等者。即三藏典",
    "X42n0736_005:0728a24": "籍佛制。依學結罪。故是戒境也。言形像塔廟應須立",
    "X42n0736_005:0728b01": "信。信有此法。起恭敬心。故發心也。如戒本中有敬塔",
    "X42n0736_005:0728b02": "戒。又毀壞塔寺。皆得蘭罪故也。法界為量並是戒體",
    "X42n0736_005:0728b03": "者。立謂。合是戒境。今稱體者。由從此境。發得戒故。詺",
    "X42n0736_005:0728b04": "為體也。言法界者。雜集云。一切聲聞。獨覺諸佛。妙法",
    "X42n0736_005:0728b05": "所依相故。述曰謂諸法為戒性故。名為法界也。",
    "X42n0736_005:0728b06": "海水無邊等者。約酒。約飲用虫水。又約盜水等。故水",
    "X42n0736_005:0728b07": "皆得為戒境。如有人賣水。或一擔直五文三文。若作",
    "X42n0736_005:0728b08": "盜心皆是罪也。",
    "X42n0736_005:0728b09": "新受戒人與佛齊德者。約遍法界之境。有攝持之心。",
    "X42n0736_005:0728b10": "善法總起。與佛齊也。復以初受未有毀犯。戒體光潔",
    "X42n0736_005:0728b11": "與佛同也。今時既知此人與佛等德。不可輕。受此人",
    "X42n0736_005:0728b12": "作禮駈使等事。故多論中。昔有一比丘。應得羅漢。而",
    "X42n0736_005:0728b13": "有轉輪王業。障不得漏盡。佛欲除其障。故即為比丘。",
    "X42n0736_005:0728b14": "一正富羅。轉輪王福一時滅盡。即得無著。以是因緣。",
    "X42n0736_005:0728b15": "若使新受戒人供給所乏則。滅己功德不少也。",
    "X42n0736_005:0728b16": "瞻蔔華者。立云。中梵正音瞻博迦。此云黃華。而小香。",
    "X42n0736_005:0728b17": "西域多有。言破戒勝外道者。外道邪見。乖真。生死未",
    "X42n0736_005:0728b18": "盡。破戒雖入地獄。遠有出期。",
    "X42n0736_005:0728b19": "次令發戒下是第二段。明能緣心之量也。",
    "X42n0736_005:0728b20": "當發上品心得上品戒者。立謂。戒是酬一品心因也。",
    "X42n0736_005:0728b21": "羅漢戒是下品者。立謂。此人當受戒時。發下品心。後",
    "X42n0736_005:0728b22": "策勤修道。證得無學。戒仍下品。由當時發一品心。定",
    "X42n0736_005:0728b23": "故。",
    "X42n0736_005:0728b24": "毗跋律等者。立云。唯有一卷。律文中明。下品心。不得",
    "X42n0736_005:0728c01": "中上。鈔文中上二品。是鈔家義作。賓云。此毗跋律。是",
    "X42n0736_005:0728c02": "大乘文。非全符會。不須引之。言眾生皆惜壽命者。此",
    "X42n0736_005:0728c03": "明救其身。未救心也。中品心云解眾生疑者。乃是救",
    "X42n0736_005:0728c04": "其心也。由疑心生。今言解眾生疑。是救心也。",
    "X42n0736_005:0728c05": "為成三聚淨戒趣三解脫門求泥洹果等者。立明。由",
    "X42n0736_005:0728c06": "此三聚戒品。感報三身。一者誓斷一切惡。無惡而不",
    "X42n0736_005:0728c07": "斷。即攝善法戒。當來感得法身菩提。二誓修一切善。",
    "X42n0736_005:0728c08": "無善而不修。即攝律儀戒。當來感得報身佛也。三誓",
    "X42n0736_005:0728c09": "度一切眾生。無眾生而不度。即攝眾生戒。當來感化",
    "X42n0736_005:0728c10": "身佛也。言趣三解脫門者。立云。空解脫門。無相解脫",
    "X42n0736_005:0728c11": "門。無願解脫門。佛則承空解脫門而化眾生也。亦名",
    "X42n0736_005:0728c12": "三三昧。新經論中名三摩地。此三解脫門。准法華經",
    "X42n0736_005:0728c13": "是小乘之理。故彼文中。聲聞自敘但念空無相無作。",
    "X42n0736_005:0728c14": "於菩薩法等。心不喜樂。案劉璆注云。但以三空為極。",
    "X42n0736_005:0728c15": "至於遊神度物。菩薩之道不生一念在樂之心。夫三",
    "X42n0736_005:0728c16": "空之稱。生乎盡累。一者滯有故爾。以萬法皆空。二者",
    "X42n0736_005:0728c17": "好空。復云空無相。三者執兼遣以為極。便欲施壞造",
    "X42n0736_005:0728c18": "行。復導以無行可作。行盡心灰。此小乘究竟之名。濟",
    "X42n0736_005:0728c19": "云。三解脫門。大乘中有。小乘中無。法華經言。念空無",
    "X42n0736_005:0728c20": "相等者。乃是聲聞自敘。我昔日。亦翹慕三解脫門。而",
    "X42n0736_005:0728c21": "不肯修。故曰但念等也。",
    "X42n0736_005:0728c22": "言如此發心尚是邪想者。立明。發如此尚邪。何況不",
    "X42n0736_005:0728c23": "發者。全是邪見。寧能發上品戒也。凡夫始學邪心中",
    "X42n0736_005:0728c24": "語者。慈云。雖作是善。以有所得心故。名為邪心。立謂。",
    "X42n0736_005:0729a01": "凡夫具煩惱性。常以六識麤心。攀緣覺觀名麤心。若",
    "X42n0736_005:0729a02": "入定觀。是細心。若緣其真如。即名無漏心。此是正心。",
    "X42n0736_005:0729a03": "今無定及出定。即是麤心。攀緣覺觀。名邪見心。外道",
    "X42n0736_005:0729a04": "心。今雖復始學。猶是邪心故曰也。那含人慢心中語",
    "X42n0736_005:0729a05": "者。慈云。此人斷見諦煩惱。盡有修道。煩惱未除。以貪",
    "X42n0736_005:0729a06": "嗔慢煩惱在。故曰慢等也。賓云。成實宗中。學人或時",
    "X42n0736_005:0729a07": "散亂念故則起我慢。然薩婆多宗。我慢雖通修道所",
    "X42n0736_005:0729a08": "斷。然不現起。故俱舍第十九云。我慢既由我見所增。",
    "X42n0736_005:0729a09": "我見已斷皆已斷故。聖不能起。成實宗中意。許初果",
    "X42n0736_005:0729a10": "我見猶有。是故我慢亦得現起。大乘宗說。如唯識論",
    "X42n0736_005:0729a11": "第二云。然諸宗所執。略有二種。一者俱生。二者分別。",
    "X42n0736_005:0729a12": "俱生我執細故難斷。後修道中數數修習勝生空觀。",
    "X42n0736_005:0729a13": "方能除滅(故知。猶有我執。即顯那含慢心中語。是俱生煩惱也)。分別我執。麤故",
    "X42n0736_005:0729a14": "易斷。初見道時。觀一切法生空真如。即能除(故初見道。則斷",
    "X42n0736_005:0729a15": "一个我執。即顯那。含分別略盡)。立明。此人斷欲界麤惑盡。猶有五下",
    "X42n0736_005:0729a16": "分結。五下分結如何。即是調戲。憍慢。無明。色染。無色",
    "X42n0736_005:0729a17": "染。亦云。色愛。無色愛。由有此五。斷此五盡。方得羅漢。",
    "X42n0736_005:0729a18": "雖有此五結。其慢最多。凡所言語。皆有慢心。故曰慢",
    "X42n0736_005:0729a19": "心中語也。羅漢名字語者。慈云。煩惱並盡。但順世間",
    "X42n0736_005:0729a20": "名字語言。而無執著。立明。此人斷三界子果。而纏都",
    "X42n0736_005:0729a21": "盡。不還三界。觀世如幻。但有名字耳。若所發言。但是",
    "X42n0736_005:0729a22": "順諦法。名字語言。故曰名字語。亦名世流布語。如涅",
    "X42n0736_005:0729a23": "槃三十二云。何名世流布語。如佛所說。男女大小。去",
    "X42n0736_005:0729a24": "來坐臥。車乘房金。瓶衣眾生。常樂我淨。軍林城邑。幻",
    "X42n0736_005:0729b01": "化合散。是名世流布語。疏解云。隨世流布。說男女等。",
    "X42n0736_005:0729b02": "名為世流布語也。",
    "X42n0736_005:0729b03": "光師亦判等者。即北齊僧統光律師也賓等諸師。南",
    "X42n0736_005:0729b04": "山判四分是大乘宗。以見本文云。欲求於佛道。及皆",
    "X42n0736_005:0729b05": "共成佛道等。又相命為佛子等。故須令發大乘心。今",
    "X42n0736_005:0729b06": "詳此言大失。南山羯磨疏云沓婆猒無學。知非窂固",
    "X42n0736_005:0729b07": "也(欲知僧事。求窂固法。明知大小乘羅漢。非窂固也)。施生成佛道。知餘非向",
    "X42n0736_005:0729b08": "也(戒本終云。施一切眾生。皆共成佛道。明佛可向)。相召為佛子。無異乘也(律序",
    "X42n0736_005:0729b09": "云。佛子亦如是。修行禁戒本)。捨衣用非重。知心虗通也(佛讚頭陀時。比丘捨",
    "X42n0736_005:0729b10": "衣成大[卄/積]也)。塵境非根曉。知識了義也(成實宗中。識見非根見。餘宗根識合",
    "X42n0736_005:0729b11": "見也)。此之二途者。即所緣之緣。及能緣心量也",
    "X42n0736_005:0729b12": "見境明淨不得臨時方言發心等者。立明。由能開悟",
    "X42n0736_005:0729b13": "其懷。於一切情非情境。明白可見也。",
    "X42n0736_005:0729b14": "置眼見耳不聞處者。立明。此中有兩種。若受戒時。不",
    "X42n0736_005:0729b15": "得安離見聞處。則不成受。約未受前。恐聞羯磨。故置",
    "X42n0736_005:0729b16": "離聞處也。恐復造過。故着眼見處立也。若在界外不",
    "X42n0736_005:0729b17": "受具者。立明。此正明受時。正秉羯磨等。若雖在見聞",
    "X42n0736_005:0729b18": "處。若在界外。亦非得戒。五分以起過故聽安戒壇外",
    "X42n0736_005:0729b19": "者。彼律云。比丘借他衣鉢受具。受具已。諸比丘。喚共",
    "X42n0736_005:0729b20": "著衣持鉢乞食去來。新受戒者答言。我無衣鉢比丘",
    "X42n0736_005:0729b21": "語言汝豈不知佛制不得無衣鉢受戒耶。答言。我知",
    "X42n0736_005:0729b22": "但借衣鉢。今還他故耳。以此事白佛。佛言。自今已去。",
    "X42n0736_005:0729b23": "應將受戒者。若戒壇外。眼見耳不聞處。羯磨著威儀",
    "X42n0736_005:0729b24": "師往問。應從座起。問其衣鉢具足未等(云云)。",
    "X42n0736_005:0729c01": "順上律文者。立謂。順上五分文也(此解非)。有云。順上界",
    "X42n0736_005:0729c02": "外不成受具文也。",
    "X42n0736_005:0729c03": "應兩處安置者。此謂若在本沙彌眾中問者。恐餘未",
    "X42n0736_005:0729c04": "被問者。聞之後。不尊重故。二處安也。并衣鉢在彼而",
    "X42n0736_005:0729c05": "立者。業疏云。行住兩儀。心躁馳散。坐是安靜。未足稱",
    "X42n0736_005:0729c06": "恭。故立望僧意取翹注也。",
    "X42n0736_005:0729c07": "致受者慙耻稽留等者。立明。由當時對僧中遣脫衣。",
    "X42n0736_005:0729c08": "看沙彌身上有病。不肯脫衣。以稽廢受戒事。佛言。自",
    "X42n0736_005:0729c09": "今已去。界外問遮難。不須脫衣。",
    "X42n0736_005:0729c10": "乃至多人例通問答者。立明。若通答者。得為沙彌。乃",
    "X42n0736_005:0729c11": "至十人百人。但同一壇。盡得通用。此亦約無別僧來",
    "X42n0736_005:0729c12": "去故得。又約眾中無有僧。暫出界。若暫出迴來。還須",
    "X42n0736_005:0729c13": "更和。景云。差威儀師時。問誰能作。答我能。不稱名。不",
    "X42n0736_005:0729c14": "得成。以羯磨中要牒名字。可云我耶。至受者所者。即",
    "X42n0736_005:0729c15": "向沙彌處也。",
    "X42n0736_005:0729c16": "相遮難之中有得不得者。立明。難則一向不得。遮中",
    "X42n0736_005:0729c17": "不定。如不稱和上名。及自名。必定不得。若負債。作還",
    "X42n0736_005:0729c18": "心即得。聾聞大聲亦得。",
    "X42n0736_005:0729c19": "若約律本。但問十三等者。謂律本受戒犍度具列十",
    "X42n0736_005:0729c20": "三難。緣起解釋。有者不重與受。及至下正作法受戒",
    "X42n0736_005:0729c21": "文中。但問諸遮。不見問十三難事。此乃律文互缺。非",
    "X42n0736_005:0729c22": "為理無。今以義准。先問重難。次問輕遮。故曰著問遮",
    "X42n0736_005:0729c23": "之前。",
    "X42n0736_005:0729c24": "蒙籠誦習者。立明。古人但直誦出。冥目急誦。前人竟",
    "X42n0736_005:0730a01": "不解。今不同之。須一一解釋。令前人識知有無。濟曰。",
    "X42n0736_005:0730a02": "古人問時何但受者不解。只自問者。亦自不解其義。",
    "X42n0736_005:0730a03": "便語受者言。我若問汝時。但答道無。閇眼急問。及至",
    "X42n0736_005:0730a04": "問和上字誰。亦即答言。無曾聞。并汾中老僧。與他受",
    "X42n0736_005:0730a05": "戒。飲酒已醉。少時登壇。一人醉困。未能得出場上。但",
    "X42n0736_005:0730a06": "有九人。既欠一人。其上座即云。取一束草。竪著下行。",
    "X42n0736_005:0730a07": "將袈裟貫之。以當一人。充足十數。夫問答賓主。皆須",
    "X42n0736_005:0730a08": "領解。曾見有人。講法華。論義者問云。既稱法喜禪悅",
    "X42n0736_005:0730a09": "食。未知與三尼。寬狹其相如何。高座恾然不知何。答",
    "X42n0736_005:0730a10": "三尼者。即蒲闍尼。佉闍尼。奢夜尼也。又見問律師云。",
    "X42n0736_005:0730a11": "夷末提初。皆是面門所犯。何以輕重不同。一邊罪下。",
    "X42n0736_005:0730a12": "就此十三。准疏先有五門料簡。一制揀淨意。二釋名",
    "X42n0736_005:0730a13": "體。三得名廢立。四收難多少。五通塞不同。初制意者。",
    "X42n0736_005:0730a14": "光律師云。夫欲遠希玄果。非戒不尅。然戒法清虗。乃",
    "X42n0736_005:0730a15": "出道之津濟。法既精妙。致受非易。論其受也。非身淨",
    "X42n0736_005:0730a16": "不尅。是以身為受道之器。心為納法之主。身心圓淨。",
    "X42n0736_005:0730a17": "得戒亡言。若內懷遮難。於道非淨。雖備眾緣。徒勞無",
    "X42n0736_005:0730a18": "益。一生絕分。障不發戒。名之為難。由難障故。因撿稽",
    "X42n0736_005:0730a19": "留。故制問之意在此也。二釋名者。隨唱一一釋下。三",
    "X42n0736_005:0730a20": "門在後明。言十三難者。帶數釋也。頌曰。邊尼賊破黃。",
    "X42n0736_005:0730a21": "五逆非畜二。言邊罪者。曾受佛戒。理宜謹奉。捉心不",
    "X42n0736_005:0730a22": "固。具緣犯重。為過不輕。業果生報。不思捨悔返戒。更",
    "X42n0736_005:0730a23": "受義無再攝。分在眾外。名之為邊。一生永障。名之為",
    "X42n0736_005:0730a24": "難。由邊罪障戒而生。故曰邊罪難。",
    "X42n0736_005:0730b01": "乃至准多論白衣五戒等者。礪云。母多二論。准此極",
    "X42n0736_005:0730b02": "急。今解據出家十戒。犯者成難。謂先是內。今甄眾外。",
    "X42n0736_005:0730b03": "對內辨邊。五戒八戒。但是俗眾。無來非內。對何以名",
    "X42n0736_005:0730b04": "邊耶。深云。今行事者問他。還須向說。若准論文不得。",
    "X42n0736_005:0730b05": "律則無文。准令得戒。宋朝有智嚴法師小時曾破八",
    "X42n0736_005:0730b06": "戒。後受具竟。見多論文疑身受戒不得。便往西國。問",
    "X42n0736_005:0730b07": "諸羅漢。至月支國。亦云至罽賓。見諸羅漢。具問斯事。",
    "X42n0736_005:0730b08": "彼亦不決。有一羅漢。為往天上。問彌勒。為通云。不成",
    "X42n0736_005:0730b09": "難。嚴既知身有戒。欲還此國。未發國亡。西國送屍。有",
    "X42n0736_005:0730b10": "凡聖兩墓。不知嚴之凡聖。欲道凡墓。數千人挽喪。終",
    "X42n0736_005:0730b11": "日不動。便疑是聖。欲置聖墓。未假數人。飄然得昇。嚴",
    "X42n0736_005:0730b12": "有二弟子。還此土述之云爾。故不動便疑知五八破",
    "X42n0736_005:0730b13": "者。不成難也。",
    "X42n0736_005:0730b14": "二犯尼者。淨具尊境。是世福田。理宜虔敬。生出世福。",
    "X42n0736_005:0730b15": "今乃返慢辱。毀壞梵業。深羅重。雖受無利。名之為難。",
    "X42n0736_005:0730b16": "難由壞尼淨行而生故曰也。",
    "X42n0736_005:0730b17": "言律中不明淨穢今准僧祇據淨言也者。律中但是",
    "X42n0736_005:0730b18": "著袈裟者。即名難也。善見論中於尼三處行婬。皆名壞",
    "X42n0736_005:0730b19": "尼難也。須斯二果。及凡夫持戒尼前人成難後人不",
    "X42n0736_005:0730b20": "成等者。明此人受欲煩惱未盡。受樂故犯戒。壞故成",
    "X42n0736_005:0730b21": "難。後人雖污。非名至第二人尼受樂此人即是難也。",
    "X42n0736_005:0730b22": "以要約尼受樂時俗即成難。若尼受樂已後。更有人",
    "X42n0736_005:0730b23": "污者。百千非難。後云二果。由愛染已盡。今若污者。不",
    "X42n0736_005:0730b24": "問初中後皆是難攝。問凡言壞者。謂污戒也。聖境不",
    "X42n0736_005:0730c01": "壞。何名為難。答尊境清勝。慢污成業。不待前壞。方成",
    "X42n0736_005:0730c02": "戒難。濟云。准論中辨初二果人。但有俱生煩惱。而無",
    "X42n0736_005:0730c03": "分別煩惱。如鳥獸相食噉。亦名俱生煩惱。初二果人。",
    "X42n0736_005:0730c04": "雖所造事。內心無染。名為俱生煩惱。不令受樂。據此",
    "X42n0736_005:0730c05": "義故。與今文相違妨也。高云。初二果人。受樂之時。俗",
    "X42n0736_005:0730c06": "則成難。即顯此尼煩惱未盡。是破戒者。何故論中。聖",
    "X42n0736_005:0730c07": "人經生。得五不作戒。又涅槃經中初果生惡國。不作",
    "X42n0736_005:0730c08": "惡業。今既受樂。豈非作惡耶。解云。望自不故作。故云",
    "X42n0736_005:0730c09": "不作惡業。望煩惱未盡。容有失念受樂。雖名破戒。由",
    "X42n0736_005:0730c10": "抵債故。不受地獄報也。且此釋終成相違。",
    "X42n0736_005:0730c11": "摩觸八尼污尼事等。立明。一个男子污觸八个尼重",
    "X42n0736_005:0730c12": "境。尼則犯重。俗不成難。言污尼八事者。立明。八个男",
    "X42n0736_005:0730c13": "子。污一个尼。八事中。一一事。令尼犯重。勝云。明將第",
    "X42n0736_005:0730c14": "八事污尼。以尼先犯七故成重。上言八事者。一捉手。",
    "X42n0736_005:0730c15": "二捉衣。三入屏處。四共立。五共語。六共行。七共期。八",
    "X42n0736_005:0730c16": "身相倚。頌曰捉手捉衣入屏處。共立共語并共行。七",
    "X42n0736_005:0730c17": "八共期身相倚。如是次第應當知。",
    "X42n0736_005:0730c18": "若以白衣俗服強與衣著者。此防巧也。謂言服別應",
    "X42n0736_005:0730c19": "不成難。但約境淨。不論儀服。若尼自樂著俗服就上",
    "X42n0736_005:0730c20": "行婬等者。景云。以心作非淨解故。不成難也。即如今",
    "X42n0736_005:0730c21": "尼。樂著俗女裙衫。皆是俗習。就此行婬。亦非難攝。此",
    "X42n0736_005:0730c22": "向約尼自欲行非。故非成難。又約俗人。不知此尼是",
    "X42n0736_005:0730c23": "淨境。若是淨境還成難也。但壞淨境。",
    "X42n0736_005:0730c24": "不論知淨不淨者。景云。如實淨壞境。作不淨想而污。",
    "X42n0736_005:0731a01": "亦成難攝。若污非淨。作淨想。不成難也。然成污者。必",
    "X42n0736_005:0731a02": "取淨境。此是鈔主義言耳。諸部意者。要心境相應。廣",
    "X42n0736_005:0731a03": "有廢立如疏義鈔者。羯磨疏云。但是具戒。何論淨穢。",
    "X42n0736_005:0731a04": "陵辱慢重。故障出家。未備位輕。在不問攝。故文云。汝",
    "X42n0736_005:0731a05": "污尼不。明。簡下眾。由是具戒。望於俗人。皆是尊境故。",
    "X42n0736_005:0731a06": "若准律中。曾婬著袈裟者成難。此文通三眾也。然文",
    "X42n0736_005:0731a07": "列比丘尼。又似簡故。三律俱無正決。斯即不了之文。",
    "X42n0736_005:0731a08": "宜用僧祇明判淨穢也。如前祗言。斯須初人成難等",
    "X42n0736_005:0731a09": "是也。",
    "X42n0736_005:0731a10": "止名邊罪所收者。俗受五戒。尚自問於遮難。況受大",
    "X42n0736_005:0731a11": "戒而犯。一面邊收。",
    "X42n0736_005:0731a12": "三賊心受戒者。沙彌俗人。法非本位。形濫潛上。又盜",
    "X42n0736_005:0731a13": "聖財。非分妄謂。故名為賊。障不發戒。故名為難。世財",
    "X42n0736_005:0731a14": "是共。雖盜非難。法財不共。具緣方感。此難由賊。妄謂",
    "X42n0736_005:0731a15": "而生故曰也。立云。初掠法財。名賊心也。礪問。此十三",
    "X42n0736_005:0731a16": "難。並是受戒為難。所以第三獨名賊心受戒難者。答",
    "X42n0736_005:0731a17": "此實不望。今受作難。名受戒難。故不須並。蓋是無賊",
    "X42n0736_005:0731a18": "心。詐稱大比丘。與今為難。故獨標之。餘非此類。可知。",
    "X42n0736_005:0731a19": "若未出家未受不重受已受得戒者。立云。未受十戒。",
    "X42n0736_005:0731a20": "直爾剃髮。名出家也。謂既為利養故。若已出家者。及",
    "X42n0736_005:0731a21": "未出家者。此二人。皆不得受具也。言已受得等者。此",
    "X42n0736_005:0731a22": "明約師僧。先不知其為利養自剃。則先與具戒。又約",
    "X42n0736_005:0731a23": "彼作沙彌。未經說戒等事故也。言曾經說戒羯磨已",
    "X42n0736_005:0731a24": "受者滅擯者。此約沙彌時。共他作眾法竟。今若與受",
    "X42n0736_005:0731b01": "具已。理須擯也。",
    "X42n0736_005:0731b02": "四分若至一人二人三人眾僧等者。此舉對他秉受",
    "X42n0736_005:0731b03": "法也。立云。若至一人者。謂對他秉眾法對首也。若至",
    "X42n0736_005:0731b04": "二人者。謂對他成三人。亦秉眾法也。若至三人者。謂",
    "X42n0736_005:0731b05": "配已成四。若作說戒法。即秉羯磨眾法。若自恣。猶是",
    "X42n0736_005:0731b06": "對首也。眾僧所共羯磨等者。即入他眾僧。四人已上。",
    "X42n0736_005:0731b07": "僧中作法也。筞云。言賊住者。准聖教意。要對他秉眾",
    "X42n0736_005:0731b08": "法成難。今若房中。偷看聖教者非難也。礪云。賊心入",
    "X42n0736_005:0731b09": "道者。律文有六句。謂是外道為飢餓故。見僧得利養。",
    "X42n0736_005:0731b10": "輙自剃髮出家。僧問汝幾夏歲。和上闍梨是誰等。盡",
    "X42n0736_005:0731b11": "不知之。因即白佛。佛制不得與受。總有六句。前二句",
    "X42n0736_005:0731b12": "重。次四句輕。六句者何。一或至一人二人三人。及眾",
    "X42n0736_005:0731b13": "僧所共羯磨共說戒。第二句。謂或至一人二人三人。",
    "X42n0736_005:0731b14": "及僧所共羯磨不說戒。此二句。佛言。若未出家受具",
    "X42n0736_005:0731b15": "者。不應與出家受具。若已出家受具者。應滅擯(出家即剃",
    "X42n0736_005:0731b16": "髮)。第三句。謂或至一人二人三人及僧所。不共羯磨",
    "X42n0736_005:0731b17": "說戒也。第四句。或至一人二人三人所不共羯磨說",
    "X42n0736_005:0731b18": "戒。第五句。或至一人二人所。不共羯磨說戒。第六句",
    "X42n0736_005:0731b19": "或至一人所。不共羯磨說戒。此四句。佛言若未出家",
    "X42n0736_005:0731b20": "受具者。不應與出家受具。若已出家受具。佛言聽。不",
    "X42n0736_005:0731b21": "應滅擯。律文如此。諸師章疏。解不同。昔人云。以法從",
    "X42n0736_005:0731b22": "人秉法故。人有一二三。及秉羯磨說戒等法六句。明",
    "X42n0736_005:0731b23": "賊階降。以眾法如盜五錢。別法如似方便。別法不成",
    "X42n0736_005:0731b24": "賊住。此後四句。至一二三人所。作非不秉法。佛判非",
    "X42n0736_005:0731c01": "賊。礪不同之。破戒不爾。如對首說恣等。豈可下眾。是",
    "X42n0736_005:0731c02": "其應秉耶。又前二重句。至一比丘所。二比丘所。三比",
    "X42n0736_005:0731c03": "丘所。眾僧所。至四境所共羯磨等。佛判滅擯。以得法",
    "X42n0736_005:0731c04": "故。即具二偷(一形二法)。後四句。佛判成受具者。以是全不",
    "X42n0736_005:0731c05": "得法。但是偷形故。是以上四句。並言不共羯磨等。又",
    "X42n0736_005:0731c06": "前二个重句中。但盜眾法。對首已去。不得言偷。眾法",
    "X42n0736_005:0731c07": "心念以往。一人所通已即二。豈得共秉心念法耶。四",
    "X42n0736_005:0731c08": "人已上。餘和合法者。謂不秉羯磨。如今當頭。唱白欲",
    "X42n0736_005:0731c09": "作某事。和其眾情也。",
    "X42n0736_005:0731c10": "注云下二不合者。前一偷形。不偷法故。不成難。下二",
    "X42n0736_005:0731c11": "即偷法不偷形。及俱偷也。",
    "X42n0736_005:0731c12": "不說聽聞不聞及愚癡等者。謂四分律但論往聽說",
    "X42n0736_005:0731c13": "戒羯磨。不問解語。不解語。不成難。僧祇要記得初中",
    "X42n0736_005:0731c14": "後語者。是難也。四分不說記初中後語。故曰及愚癡",
    "X42n0736_005:0731c15": "因緣也。記得初中後語者。如說戒時。說夷是初。說吉",
    "X42n0736_005:0731c16": "是後。中間可知。亦可只約一戒。即有初中後。若比丘",
    "X42n0736_005:0731c17": "是初。行婬欲法是中。不共住是後。約羯磨作。大德僧",
    "X42n0736_005:0731c18": "聽是初。若僧時到曰中。白如是。曰後。",
    "X42n0736_005:0731c19": "比丘尼如法捨戒更受不得者。以尼無開捨之法。故",
    "X42n0736_005:0731c20": "名難也。",
    "X42n0736_005:0731c21": "四破內外道者。礪云。簡餘外道。歸正非難。故言汝非",
    "X42n0736_005:0731c22": "破內法之外道以不。宣云。正取破內。兼實破外。志性",
    "X42n0736_005:0731c23": "不順。內外無取。鬪亂彼此。俱不成辨。故文云。汝不破",
    "X42n0736_005:0731c24": "二道耶。五分云。捨內法。外道人者。不應受戒。此直取",
    "X42n0736_005:0732a01": "破內也。由信心未著。捨正歸邪。破於內法。即名為難。",
    "X42n0736_005:0732a02": "撿五分文。事起王舍城中。有一裸形外道。極大聰明。",
    "X42n0736_005:0732a03": "來至僧坊言。沙門釋子誰敢與我論義者。時舍利弗",
    "X42n0736_005:0732a04": "念言。此尼犍為國人所宗。若以一句義問不能通者。",
    "X42n0736_005:0732a05": "必失名聞。不歸大法。今當與之七日論義。乃至論言。",
    "X42n0736_005:0732a06": "我當與汝七日論義。從初一日至于六日。論說餘事。",
    "X42n0736_005:0732a07": "皆則結舌。謂外道至第七日舍利弗說。欲從思想生。",
    "X42n0736_005:0732a08": "尼犍說。欲從對起。身子說偈。世間諸欲本。皆從思想",
    "X42n0736_005:0732a09": "生。思想謂內也。尼犍以偈難曰。欲若思想生而有染",
    "X42n0736_005:0732a10": "著者。比丘惡覺觀。便已失梵行。舍利弗復以偈答。欲",
    "X42n0736_005:0732a11": "非思想生。從對而起者。汝師見眾色。云何不受欲。俱",
    "X42n0736_005:0732a12": "舍第八頌云。世諸妙境非真欲。真欲是人分別生。妙",
    "X42n0736_005:0732a13": "境。如本住世間。智者於中。已除欲。邪命。外道。便詰尊",
    "X42n0736_005:0732a14": "者舍利子云。若世妙境非真欲。說欲是人分別貪。比",
    "X42n0736_005:0732a15": "丘應名受欲人。起惡分別尋思故。時舍利子反質彼",
    "X42n0736_005:0732a16": "言。若人妙境是真欲。說欲非人分別貪。汝師應名受",
    "X42n0736_005:0732a17": "欲人。恒觀可喜妙色故。婆娑百七十三。亦同俱舍尼",
    "X42n0736_005:0732a18": "犍聞此偈已。不能加報。便生善心。欲於佛法中出家。",
    "X42n0736_005:0732a19": "時跋難陀在彼眾中。色類姝長。而舍利形容短小。彼",
    "X42n0736_005:0732a20": "作是念。此短小比丘中。智慧若斯。而況堂堂者乎。便",
    "X42n0736_005:0732a21": "求跋難陀以為和上受具已。問諸經律。悉不能答。便",
    "X42n0736_005:0732a22": "輕賤佛法。謂諸比丘。都無所知。還復外道。舉事白佛。",
    "X42n0736_005:0732a23": "佛言自今已去。應具十夏。有智慧。聽度人。尼乾子者。",
    "X42n0736_005:0732a24": "此外道。裸形無衣。以手乞食。常行不住。執為離繫。佛",
    "X42n0736_005:0732b01": "法毀為無慚外道也。對僧與沙彌戒等者。疏云。沙彌",
    "X42n0736_005:0732b02": "戒願未是具法。雖破皆無難。問沙彌雖破。而不成難。",
    "X42n0736_005:0732b03": "何故毀重。同為邊障。答具分乃殊。同壞本也。若爾尼",
    "X42n0736_005:0732b04": "中兩眾(式叉沙彌尼)犯後四重。應是障也。答前四限分。故",
    "X42n0736_005:0732b05": "違。後四枝條深制。",
    "X42n0736_005:0732b06": "言四月試之使調柔者。撿四分云。羅閱城中有裸形",
    "X42n0736_005:0732b07": "外道。名布薩。與身子論義。屈故出家。見跋難陀。即念",
    "X42n0736_005:0732b08": "沙門釋子。少知識者。猶智慧乃爾。況多知識者。故多",
    "X42n0736_005:0732b09": "智慧。即從跋難陀出家受具。後時問義。師不能答。彼",
    "X42n0736_005:0732b10": "即念言。沙門釋子。愚闇無知。即還本道。佛言。自今已",
    "X42n0736_005:0732b11": "去。應具十夏。有智慧。聽度人。又四月共住。當與剃髮。",
    "X42n0736_005:0732b12": "授十戒已。令至僧中合掌乞。四月試。僧即作白二法。",
    "X42n0736_005:0732b13": "與共住。僧應觀彼若聞人說外道不好事。便起瞋恚。",
    "X42n0736_005:0732b14": "猶執外道法。不親比丘者。不得與受具。若聞毀呰外",
    "X42n0736_005:0732b15": "道。便歡喜者。心意調柔。得正決正心。當與受具戒。若",
    "X42n0736_005:0732b16": "准母論結髮外道事火外道。此二不試。有業因故。按",
    "X42n0736_005:0732b17": "見論第十六云。若結髮外道。事火外道。不須波利婆",
    "X42n0736_005:0732b18": "沙。何以故。此二外道有業信因果。過去諸佛。為菩薩",
    "X42n0736_005:0732b19": "時波羅蜜。皆於此道學。又云。四月之中。修得四禪。亦",
    "X42n0736_005:0732b20": "不得與受具足戒。要滿四月。若得須陀洹。即為受具",
    "X42n0736_005:0732b21": "足戒。若准長含第四云。佛告阿難。我涅槃後。諸異學",
    "X42n0736_005:0732b22": "梵志。來求為道。亦聽出家。授具足戒。無試四月。所以",
    "X42n0736_005:0732b23": "者何。彼有異論。若山。稽留則生本見。涅槃後分下卷。",
    "X42n0736_005:0732b24": "臨涅槃時。還令試驗。祇律云與四月法竟。在沙彌下",
    "X42n0736_005:0732c01": "食。應日日在前毀呰外道。言信邪見種種毀呰。若言",
    "X42n0736_005:0732c02": "長老莫作是語。彼間亦有賢善須陀洹等。應語汝還",
    "X42n0736_005:0732c03": "去彼間。求阿羅漢。若言實無慚愧。作泥梨行。願拔濟",
    "X42n0736_005:0732c04": "我。滿四月。心不動者。應與出家。若中間得聖。即名試",
    "X42n0736_005:0732c05": "竟。",
    "X42n0736_005:0732c06": "五黃門者。黃是中方之色也。昔刑其勢。號閹人(於儉反)。",
    "X42n0736_005:0732c07": "以衛中禁之門故曰也。又解曰。昔人貴勝。三品已上。",
    "X42n0736_005:0732c08": "黃色塗其門上。此黃色門之家。曾有一人犯過。王遣",
    "X42n0736_005:0732c09": "割其根治之。後因將此人守宮。從初出處作名。謂此",
    "X42n0736_005:0732c10": "割根人。本從黃色門家而出。故修有割者。此曰黃門",
    "X42n0736_005:0732c11": "也。此不男者。雖稟人類。形微志弱。無任道器。反增欲",
    "X42n0736_005:0732c12": "染。雖進學業。終無登趣故曰也。",
    "X42n0736_005:0732c13": "揵作者。應師云。居言反。通俗文以刀去陰曰犍也。十",
    "X42n0736_005:0732c14": "誦有五。稍異此律。一從生不能婬。二半月能。礪云謂",
    "X42n0736_005:0732c15": "有時節故。三妬者。見他婬人。己形方勇。礪云。因他以",
    "X42n0736_005:0732c16": "發。他息還停。故曰也。四他婬於己身分方勇。五病朽",
    "X42n0736_005:0732c17": "爛。若墮虫噉。前四應擯。後一聽住。捨戒更來應擯。",
    "X42n0736_005:0732c18": "應截不截等者。令截心中煩惱。不須截身也。言猶留",
    "X42n0736_005:0732c19": "卯依篇懺者。按四分文。佛言若截頭及半吉羅。若都",
    "X42n0736_005:0732c20": "截莖偷蘭。若去一卯偷蘭。若去兩卯。應滅擯。故知須",
    "X42n0736_005:0732c21": "依上懺也。准此明未受具已截終無明教者。上來所",
    "X42n0736_005:0732c22": "論。約受後截者言之。若未受戒前截者。諸部無明文",
    "X42n0736_005:0732c23": "述也。必須准前勘取餘部為受者。須依上五分中。準",
    "X42n0736_005:0732c24": "比丘自截分齊。若留一卵既令懺罪。仍未滅擯。今既",
    "X42n0736_005:0733a01": "沙彌欲受。若先都截。不得與受。必留卯。或截小分。復",
    "X42n0736_005:0733a02": "有志操。應須與受也。",
    "X42n0736_005:0733a03": "六七殺父母者。人非化生。業寄胎報。假彼遺陰。以成",
    "X42n0736_005:0733a04": "己體。養育恩深。理應返報。方興逆害。禍深障厚。故成",
    "X42n0736_005:0733a05": "難也。礪疏云。唯生身父母是難。餘非難也。若殺畜生",
    "X42n0736_005:0733a06": "父母非逆。以勞不滿故。又報卑故(賓曰)。人皆釋云。畜為",
    "X42n0736_005:0733a07": "父母。有生身恩。無養身恩。故曰勞不滿。今詳。生恩重",
    "X42n0736_005:0733a08": "於養恩故。婆沙百一十九云。如有女人。羯剌藍墮。有",
    "X42n0736_005:0733a09": "餘女人。收置身中。亦云。餘女收取。置產門中。後所生",
    "X42n0736_005:0733a10": "子。以誰為母。殺害何者。得無間罪答前為生母。後為",
    "X42n0736_005:0733a11": "養母。唯害生母。得無間罪。羯剌藍。依前生故。諸有所",
    "X42n0736_005:0733a12": "作。重談養母。俱舍十八。亦有此文。准此論文。但生非",
    "X42n0736_005:0733a13": "養。殺之得逆。故不得生而非養。名勞不滿也。應言勞",
    "X42n0736_005:0733a14": "不滿者。父母於子。恩愛情微。畜無智故。名勞不滿。子",
    "X42n0736_005:0733a15": "於父母。害心不重。以報劣故。故疏中云。又報劣故是",
    "X42n0736_005:0733a16": "也。高云。但生非養。名勞不滿者。今時貴勝若生男女。",
    "X42n0736_005:0733a17": "自不乳哺。唯付乳母。可亦得言勞而不滿。殺應非逆",
    "X42n0736_005:0733a18": "故。今正解。畜生父母殺非逆者。由報卑故。故非逆也。",
    "X42n0736_005:0733a19": "上言羯剌藍者。引云凝滑。父母不淨。極相和。今蜜和",
    "X42n0736_005:0733a20": "酪。受生七日。如酪上膏。凝結肥滑也。八殺阿羅漢者。",
    "X42n0736_005:0733a21": "此人惑盡德圓。福田應供。反加興害。清淨聖境同上。",
    "X42n0736_005:0733a22": "業重障深故曰也。立曰。殺緣覺及三果。皆非難也。由",
    "X42n0736_005:0733a23": "未極福田故。若污則成難。又云。若殺阿羅漢。具得二",
    "X42n0736_005:0733a24": "逆。",
    "X42n0736_005:0733b01": "九破僧者。眾和法同。出道良筌。乃以邪法乖真。分眾",
    "X42n0736_005:0733b02": "異軌。使應悟失解。業深障戒也。立云。約破法輪僧成",
    "X42n0736_005:0733b03": "難。若破羯磨僧不成難也。如調達化五百新學比丘。",
    "X42n0736_005:0733b04": "於伽耶山立邪三寶。唱五法是。四依非。令三千世界",
    "X42n0736_005:0733b05": "禪誦不行。此名破法輪僧也。十出佛身血者。如來四",
    "X42n0736_005:0733b06": "等。導化眾生。皆憑出世。恩深厚報。義在虔恭。乃興惡",
    "X42n0736_005:0733b07": "心。侵出身血。斯業大重。障我名難。難由惡心而生故",
    "X42n0736_005:0733b08": "曰也。惡是惡心出。揀餘好心。如耆婆為佛治病。好心",
    "X42n0736_005:0733b09": "出血。一劫受天樂。調達惡心出佛血。一劫入阿鼻。礪",
    "X42n0736_005:0733b10": "問。何以出血獨言惡心者。答為簡好心出血不犯故。",
    "X42n0736_005:0733b11": "爾餘則但是邊等。誰問心之善惡。故無所簡。佛久涅",
    "X42n0736_005:0733b12": "槃。依舊文問耳者。礪云。今問難之時。難雖有無通塞。",
    "X42n0736_005:0733b13": "以問無不問有故。聖教一制。並須具問十三也。立至",
    "X42n0736_005:0733b14": "此時廣引調達出血緣。乃至非空非海中偈等。臨時",
    "X42n0736_005:0733b15": "付口。",
    "X42n0736_005:0733b16": "十一非人難者。報處卑微。形心非器。由斯障戒。故曰",
    "X42n0736_005:0733b17": "也。五分天子修羅子化。為人來等者。彼律中。時有一",
    "X42n0736_005:0733b18": "阿修羅子厭生老病死。便化為人形。往僧坊求出家。",
    "X42n0736_005:0733b19": "諸比丘與受具已。食一人分。乃至七人分食。猶故不",
    "X42n0736_005:0733b20": "飽。復食僧殘食。亦復不飽。時王舍城中。有二居士。同",
    "X42n0736_005:0733b21": "日各請五百僧。諸比丘同往一家。唯此化比丘獨至",
    "X42n0736_005:0733b22": "一家。須臾食五百人分盡。居士譏言。云何諸比丘度",
    "X42n0736_005:0733b23": "非人。因此發覺。忽便還本。舉事白佛。佛言。受具時應",
    "X42n0736_005:0733b24": "問汝是人不等(文中不見天子)。",
    "X42n0736_005:0733c01": "律中龍變形來受等者。四分律中。波羅奈國。有善現",
    "X42n0736_005:0733c02": "龍王。厭離龍身。即變作一年少外道形。往僧坊中。求",
    "X42n0736_005:0733c03": "欲出家。諸比丘不觀。輙與出家。受具足戒已。與一比",
    "X42n0736_005:0733c04": "丘。同一房住。時彼比丘。出外小行。諸龍常法。有二事",
    "X42n0736_005:0733c05": "不離本形。一睡眠。二婬時。時龍比丘睡眠。身脹滿於",
    "X42n0736_005:0733c06": "房中。彼比丘還來。以手排房。觸龍身。覺肉異。便高聲",
    "X42n0736_005:0733c07": "唱言蛇蛇。龍聞喚聲即覺。結跏趺坐。直身正意。繫念",
    "X42n0736_005:0733c08": "在前。比丘即入。問言汝是誰。答言。我是善現龍王。厭",
    "X42n0736_005:0733c09": "離此身。故出家學道耳。比丘白佛。佛言。畜生於我法",
    "X42n0736_005:0733c10": "中。無所長益。若未與出家受具者。不應與出家。若已",
    "X42n0736_005:0733c11": "出家者。應滅擯。",
    "X42n0736_005:0733c12": "脫有高達俗士等者。欲明公王貴士。今來出家受戒。",
    "X42n0736_005:0733c13": "忽聞師問汝非畜生不。言稍可恠。應方便引問云。世",
    "X42n0736_005:0733c14": "中多有諸龍等畜生。變作人形。來乞戒。佛所不許。汝",
    "X42n0736_005:0733c15": "今非是耶。",
    "X42n0736_005:0733c16": "十三二形者。凡為道器。要須志節清卓。報殊性定。方",
    "X42n0736_005:0733c17": "能弘道。所作生成。今則形挾兩境。志致懦弱。善惡不",
    "X42n0736_005:0733c18": "成。焉能修道。先得戒者。因生尚失。何況現報。方欲感",
    "X42n0736_005:0733c19": "形即為障。障因二形而生故曰也。礪准見論有三種",
    "X42n0736_005:0733c20": "二形。一能自受胎。令他受胎。二能自受胎。不能令他",
    "X42n0736_005:0733c21": "受胎。三不能自受胎。能令他受胎。俱是難攝也。餘諸",
    "X42n0736_005:0733c22": "門義。廣如羯磨疏述(云云)。",
    "X42n0736_005:0733c23": "律中略問十六等者。立謂。鈔中但出十耳。六者謂分",
    "X42n0736_005:0733c24": "父母聽為二。則長得一。病中分五。一癩。二癕疽。三白",
    "X42n0736_005:0734a01": "癩。四乾痟。五顛狂也。勝云。十六者。衣鉢離為二。父母",
    "X42n0736_005:0734a02": "為二。病中取四為六。言有得不得者。遮中如負債。父",
    "X42n0736_005:0734a03": "母不聽。官人。債者。約有還心。父母官人他國得度等。",
    "X42n0736_005:0734a04": "故曰有得不得。",
    "X42n0736_005:0734a05": "若不自稱名字等者。礪云。召體曰名。表德為字。據此",
    "X42n0736_005:0734a06": "自稱須道名。問師須云字。羯磨疏云。汝字何者。依俗",
    "X42n0736_005:0734a07": "中法。子生三月孩而名之。年至二十。冠而字之。隨義",
    "X42n0736_005:0734a08": "別也。愚謂名字。猶如眼目。字義無別。當隨機轉問。並",
    "X42n0736_005:0734a09": "改云名得實錄也。又云。若自不稱名者。無心欲強抑",
    "X42n0736_005:0734a10": "登壇。不稱和上者。別有所重和上見輕也。言年不滿",
    "X42n0736_005:0734a11": "足不得戒者。志幹成立。情標處遠。堪持戒品。忍共惡",
    "X42n0736_005:0734a12": "言。一食進道。有功成之益。方宜授法。年少反上。或容",
    "X42n0736_005:0734a13": "退敗。制不聽受。",
    "X42n0736_005:0734a14": "以小小似片事者。立云。片由推也。指也。此明有人為",
    "X42n0736_005:0734a15": "受者。作留難云。汝似瞎。似短小。父母不聽等。見他眼",
    "X42n0736_005:0734a16": "小云。汝眼似瞎。此既障他犯吉羅也。濟云。小小似片",
    "X42n0736_005:0734a17": "也。謂汝片似瞎。似短等也。案律中云。片者前後文。又",
    "X42n0736_005:0734a18": "言片者極多。應是律本錯。鞭瘢等者。謂杖痕也。其瘢",
    "X42n0736_005:0734a19": "痕或高或下。故云凸凹(上徒結反。下烏挾反字苑云凸者起也凹者陷也)。",
    "X42n0736_005:0734a20": "侏儒者。通俗文云侏儒謂矬。即極短小人也。十誦云",
    "X42n0736_005:0734a21": "諸問捋婦智往行。久與非人通生子。如象頭馬頭等。",
    "X42n0736_005:0734a22": "六群比丘。喜作罪。好人不肯住邊。見是人等。心自思",
    "X42n0736_005:0734a23": "惟。畜好弟子。皆捨我去。當畜是人。無捨去者。遂度出",
    "X42n0736_005:0734a24": "家。",
    "X42n0736_005:0734b01": "不名者總結師罪等者。謂不名清淨。如法受戒也。明",
    "X42n0736_005:0734b02": "上來極老。乃至印瘢等但是此色不應度。若已度亦",
    "X42n0736_005:0734b03": "名受具。但僧得罪耳。又云遣書舉手作相不現前等",
    "X42n0736_005:0734b04": "者。立謂。遣書令為我受戒不得也。舉手令為我受等。",
    "X42n0736_005:0734b05": "及受人不現前。皆非得戒限也。祇云。瘂者不能語。用",
    "X42n0736_005:0734b06": "手作語相。不應與出家。薩婆多得戒者。部別不同。四",
    "X42n0736_005:0734b07": "分若無衣鉢。不名受戒。借衣准此也。",
    "X42n0736_005:0734b08": "三為表異相故內德亦異者。立明。袈裟名慈悲忍辱",
    "X42n0736_005:0734b09": "服。外既披之。內心應懷忍辱之德也。",
    "X42n0736_005:0734b10": "引彼證此文不可和者。謂不可引彼多論文證四分",
    "X42n0736_005:0734b11": "文也。不得用彼部借衣鉢。以秉四分羯磨受。二文不",
    "X42n0736_005:0734b12": "同。故不可和也。",
    "X42n0736_005:0734b13": "昔人義准四分和上法中者。欲明和上四句中。最後",
    "X42n0736_005:0734b14": "一句。由知和上犯戒故。受不得。前三句由不知故得",
    "X42n0736_005:0734b15": "戒。古師准此。借衣受戒。還作四句。初句不知借。謂餘",
    "X42n0736_005:0734b16": "人與借也。次句知借不知不應借。次句知不應借不",
    "X42n0736_005:0734b17": "知不得戒。第四句。知借知不應借。知不得戒。方是不",
    "X42n0736_005:0734b18": "得之限。此是人語。終違律文。今不依之。言必敬佛言",
    "X42n0736_005:0734b19": "再受依法者。先受不得。重受即得。先若得者。再受增",
    "X42n0736_005:0734b20": "為上品也。",
    "X42n0736_005:0734b21": "父母聽不者。父母恩深。情相愛戀。若當輙度。惱亂處",
    "X42n0736_005:0734b22": "重。是以聖制。礪云。生身所藉。義須盡養。比丘輙度。違",
    "X42n0736_005:0734b23": "情故制。自來兒等者。景云。長大已。自來作兒也。言養",
    "X42n0736_005:0734b24": "兒者。謂是他生得。從少即養也。十誦云。養兒來者。可",
    "X42n0736_005:0734c01": "問養母。必出家剃髮。不白父母。眾僧無犯。善見云。若",
    "X42n0736_005:0734c02": "不度故。我當焚寺。作如是難者。度亦不犯。",
    "X42n0736_005:0734c03": "負債者。出家少欲。儉節無為。有債不還。被他事捉。招",
    "X42n0736_005:0734c04": "譏醜累。損懷不輕。故不聽度如者。然疏云。良以位居",
    "X42n0736_005:0734c05": "尊勝。非卑劣所及。故律文云。盜度致彼譏呵。同是奴",
    "X42n0736_005:0734c06": "聚。礪云。然慈佛法。必須勝人。崇集光潤僧僧徒利益",
    "X42n0736_005:0734c07": "釋種。既有所屬。理無自專。為他識認。辱累處甚。是故",
    "X42n0736_005:0734c08": "聖制。此中但吉不應之愆。或有損財之罪。善見若放",
    "X42n0736_005:0734c09": "奴時云。有道心者放。無道心者還。為奴。如是語者。不",
    "X42n0736_005:0734c10": "得度。准此主自放開度成受。迯奴不合。",
    "X42n0736_005:0734c11": "他與奴自來奴餘處聽度者。立云。約不計直故。自來",
    "X42n0736_005:0734c12": "奴者。今時樂事等是也。",
    "X42n0736_005:0734c13": "准奴及兒彼此通允者。謂自來兒。養兒。他與奴。自來",
    "X42n0736_005:0734c14": "奴。此四種不同。主放與不放。但是自來投法者。他國",
    "X42n0736_005:0734c15": "得度。若主必放。彼此國俱聽。今引出家功德經者。明",
    "X42n0736_005:0734c16": "知主放者。彼此俱得度也。上是不聽故。彼此有得而",
    "X42n0736_005:0734c17": "不得。此既聽者。何簡彼此。其兒奴二。若主若父母放",
    "X42n0736_005:0734c18": "者。彼此之國通得。故言允也。問何故自來奴。他與奴。",
    "X42n0736_005:0734c19": "彼國得度。此國不得者。解云。多人所識。後不生恭敬故。",
    "X42n0736_005:0734c20": "後知不遺亦重者。以佛奴無人作主故。所以知與不",
    "X42n0736_005:0734c21": "知俱犯重。僧奴准此者。此並是五百問論作斯問答",
    "X42n0736_005:0734c22": "也。官人者。礪云。文勇大將也。羯磨疏云。皆謂勳品已",
    "X42n0736_005:0734c23": "上。流內九等。文武員者。恐負天朝。可憂有責。餘散任。",
    "X42n0736_005:0734c24": "義不在言。礪引五分云。阿闍世王有一大將。力當千",
    "X42n0736_005:0735a01": "人。時號為千人力士。厭惡世苦。念欲出家。諸比丘。便",
    "X42n0736_005:0735a02": "度與受具戒。王聞嗔罵。即立嚴制。若復有度官人。當",
    "X42n0736_005:0735a03": "折和上勒骨。截阿闍梨舌。與餘僧重生革沙。鞭八下。",
    "X42n0736_005:0735a04": "駈出國界。佛因制不得度官人。又祇律中。諸比丘。度",
    "X42n0736_005:0735a05": "王臣出家。禁官見已。令捉比丘。送與斷事官云。此沙",
    "X42n0736_005:0735a06": "門私度王臣。斷事官言。取和上打三勒折戒師挽舌",
    "X42n0736_005:0735a07": "出七眾各與八下鞭。受具者。極法治罪。斷官作此治",
    "X42n0736_005:0735a08": "罸已。將見頻婆王。王問官云。此國中誰是王。答言大",
    "X42n0736_005:0735a09": "王。是王復問言。若我是王何故不白我而輙治人罪。",
    "X42n0736_005:0735a10": "即勅有司取斷事者。奪其官位。家中財物。沒入官庫。",
    "X42n0736_005:0735a11": "諸比丘舉事白佛。佛制不得王度臣也。",
    "X42n0736_005:0735a12": "有名有祿有名無祿等者。立明。如今臺省州縣現任",
    "X42n0736_005:0735a13": "者是。言有名無祿者。如勳官及散官是。二國俱而得",
    "X42n0736_005:0735a14": "度。有祿無名等者。立云。如諸王子及品子。雖未作官。",
    "X42n0736_005:0735a15": "已得祿俸也。有云如權撿校官是也。言無名無祿者。",
    "X42n0736_005:0735a16": "意云應是被解官人是也。",
    "X42n0736_005:0735a17": "丈夫等者。丈是極形之量。夫是男子之通稱。如孔夫",
    "X42n0736_005:0735a18": "子九尺餘。亦有一丈者。為大分耳。言建志慕遠者。遠",
    "X42n0736_005:0735a19": "悕無上佛果也。言卓然者。應師云。知角反卓由越也。",
    "X42n0736_005:0735a20": "亦云高也。",
    "X42n0736_005:0735a21": "病者上四應得者。一癩。二癰疽。三白癩。四乾痟也。狂",
    "X42n0736_005:0735a22": "中有三者。景云。一謂令不覺好惡。二有時覺好惡。有",
    "X42n0736_005:0735a23": "時不覺。三一向覺。初人不得為受下二得也。",
    "X42n0736_005:0735a24": "疥癩須陀洹瘡痍羅漢者。此人惑盡。此生業終報故。",
    "X42n0736_005:0735b01": "總集受也。撿育王經。見此二事。佛滅度後。憂婆笈多",
    "X42n0736_005:0735b02": "比丘與弟子。入村乞食。至一旃陀羅家。旃陀羅有子。",
    "X42n0736_005:0735b03": "得須陀洹。身有惡病。一切身體。為虫所食。口氣臰穢。",
    "X42n0736_005:0735b04": "笈多語弟子言。汝觀此小兒。是須陀洹。受如此苦。弟",
    "X42n0736_005:0735b05": "子問言。何何業所致。答曰此人前生出家。眾僧坐禪。",
    "X42n0736_005:0735b06": "其為維那。時僧中有一羅漢。有此惡病。搔刮惡聲。維",
    "X42n0736_005:0735b07": "那語言。虫食汝耶。而作此聲。即牽臂出。而語之言。汝",
    "X42n0736_005:0735b08": "入旃陀羅室。時羅漢語維那言。汝當精進。莫住生死",
    "X42n0736_005:0735b09": "受苦。時維那即懺悔之。既懺悔竟。得須陀洹果。昔維",
    "X42n0736_005:0735b10": "那今此小兒是也。以罵羅漢。及牽其出。令入旃陀羅",
    "X42n0736_005:0735b11": "室。今得此報也。言瘡痍羅漢者。即阿育王弟。名毗多",
    "X42n0736_005:0735b12": "輪柯。信外道法。不信佛法。極大邪見。入山遊獵。見有",
    "X42n0736_005:0735b13": "仙人。五熱炙身。行諸苦行。即從禮敬。問云。汝止此久",
    "X42n0736_005:0735b14": "近。答經十二年。又問所食何等。答食草木根。結茅為",
    "X42n0736_005:0735b15": "衣。又問有欲心不。答有。問何以起故心。答見鹿行欲",
    "X42n0736_005:0735b16": "故我生心。王弟生疑。如此苦行。尚起欲心。況諸比丘",
    "X42n0736_005:0735b17": "食酪乳。著種種衣。而言無欲。還白兄言。勿敬沙門。王",
    "X42n0736_005:0735b18": "欲使弟正信。即作方便。權將國務。以付其弟。尅滿七",
    "X42n0736_005:0735b19": "日。當斷汝命。七日之內。恣其欲樂。限期既至。王問七",
    "X42n0736_005:0735b20": "日之間。為樂以不。答憂死。至何所樂哉。王便報言。比",
    "X42n0736_005:0735b21": "丘之法。恒觀無常。畏三塗苦。思惟十二因緣。生死無",
    "X42n0736_005:0735b22": "常。出息不保。入息。云何起欲心。況汝七日。應有樂者。",
    "X42n0736_005:0735b23": "其弟即悟。便信三寶。王亦語言。我本方便。令汝生信。",
    "X42n0736_005:0735b24": "無心殺汝。抱弟啼哭。非不能言。弟既生信。便即出家。",
    "X42n0736_005:0735c01": "證羅漢果。育王統領國內。一切夜叉。令收一切外道",
    "X42n0736_005:0735c02": "徒黨。及外道畫像収來王所。悉令殺之。一日之中。殺",
    "X42n0736_005:0735c03": "國內十萬八千外道。後設見者總集師徒。安著一處。",
    "X42n0736_005:0735c04": "以火焚之。時王勅言。若有人得一尼犍頭者。與金錢",
    "X42n0736_005:0735c05": "一枚。王弟羅漢。後時得病。頭皆發瘡。遊行人間。至養",
    "X42n0736_005:0735c06": "牛處。病來日久。頭鬚髮爪。悉皆長利。衣服弊惡。時養",
    "X42n0736_005:0735c07": "牛女念言。今此尼犍來入我舍。報夫令殺送與育王。",
    "X42n0736_005:0735c08": "取王金錢來。羅漢信業所對。無得脫處。即便受死。其",
    "X42n0736_005:0735c09": "人將頭。至王所。王疑是我弟頭。眾人共議。皆云是也。",
    "X42n0736_005:0735c10": "王乃悶絕。良久方穌。諸比丘問憂婆笈多。笈多答曰。",
    "X42n0736_005:0735c11": "皆昔業故。具述本業(云云)。",
    "X42n0736_005:0735c12": "必有亦同邊罪者。立明。十誦長有此問今四分則無",
    "X42n0736_005:0735c13": "文是省要也。謂若不捨戒行非是邊罪。後勞致此問",
    "X42n0736_005:0735c14": "也。",
    "X42n0736_005:0735c15": "須臾持汝著高勝處者。疏云。以遮難。既無堪為道器。",
    "X42n0736_005:0735c16": "緣成業具。位登僧寶。豈卑下哉。",
    "X42n0736_005:0735c17": "寄此以為陶誘者。謂不要須示語衣鉢之名。此是將",
    "X42n0736_005:0735c18": "問難。寄衣鉢之上。作誘引方便也。此處即為受衣鉢",
    "X42n0736_005:0735c19": "者。深云。五分文也。今於問難前。且為受衣。或在眾中",
    "X42n0736_005:0735c20": "戒師受者。立云。問難前加受也。羯磨疏云。僧祇在戒",
    "X42n0736_005:0735c21": "師前。互跪。教受鉢。後受三衣。白已教乞。此異部不同",
    "X42n0736_005:0735c22": "也。看疏文意。似是教授師。為授衣鉢也。於此受衣鉢",
    "X42n0736_005:0735c23": "者。即是出外教授之所也。",
    "X42n0736_005:0735c24": "彼教授師還至僧中如常威儀者。立云。若出界外。問",
    "X42n0736_005:0736a01": "難還來。更須和僧。若在戒場內問者。來不用和也。合",
    "X42n0736_005:0736a02": "掌者。作肅敬意。至心諦聽也。",
    "X42n0736_005:0736a03": "注云教已復坐者。即教授師。向本處而坐也。",
    "X42n0736_005:0736a04": "我問諸難事等者。恐在屏處有濫。是故對眾。更問取",
    "X42n0736_005:0736a05": "實也。",
    "X42n0736_005:0736a06": "羯磨眾中而問故不須差更有料簡等者。礪難云。若",
    "X42n0736_005:0736a07": "言眾中而問。不須差者。自恣五德。亦是對眾作法問",
    "X42n0736_005:0736a08": "答。何以要差。答但是聖人立法不同耳。羯磨疏云。戒",
    "X42n0736_005:0736a09": "師在眾。不須差者。五百結集。亦是在眾問答。何以須",
    "X42n0736_005:0736a10": "差。答結集為僧事大。眾情非一。故須定人誰問誰答。",
    "X42n0736_005:0736a11": "所以須差。今此戒師是為別人。請師已定。故不須差。",
    "X42n0736_005:0736a12": "無有前緣者。謂律中但問諸難。無有將三衣示名慰",
    "X42n0736_005:0736a13": "喻之緣。相傳行此事耳。善男子聽今是真誠時者。礪",
    "X42n0736_005:0736a14": "云。誠由實也。謂是法身生時。故言真誠時。以前俗生。",
    "X42n0736_005:0736a15": "非真誠時也。故受戒事重。不容虗謬。故言實當言實",
    "X42n0736_005:0736a16": "等也。汝若不實答便欺誑天人亦欺如來等者。羯磨",
    "X42n0736_005:0736a17": "疏云。以戒法所通。下被上達。非緣而受。體是乖儀。欺",
    "X42n0736_005:0736a18": "妄之深。乃通遍也。",
    "X42n0736_005:0736a19": "注云並隨有無具等者。夫欲受戒。本為成道因緣。至",
    "X42n0736_005:0736a20": "於問答遮難。皆須據實。若更虗誑。深招罪辜。非現誑",
    "X42n0736_005:0736a21": "師僧。自亦受戒不得也。上來十段不同。總釋第一緣",
    "X42n0736_005:0736a22": "起方便門義竟。大段第二正明受體。",
    "X42n0736_005:0736a23": "若至此時等者。立明。上來能受所對。及十種法。並是",
    "X42n0736_005:0736a24": "受前方便。未是發戒之體。此下正明所秉聖教。發其",
    "X42n0736_005:0736b01": "業體。",
    "X42n0736_005:0736b02": "但深戒上善者。慈云。戒根深固。曰深戒。佛菩薩等同",
    "X42n0736_005:0736b03": "有此戒。故曰上善。立云。當來發佛果菩提。名上善也。",
    "X42n0736_005:0736b04": "令正法久住者。疏云。有威德也。言泥洹者。即是涅槃",
    "X42n0736_005:0736b05": "也。三解脫者。空解脫無相無願也。三聚者。攝律儀攝",
    "X42n0736_005:0736b06": "善饒益有情等。發如是心。名為上品也。",
    "X42n0736_005:0736b07": "故論云。若此戒法有形色等者。此是多論也。羯磨疏",
    "X42n0736_005:0736b08": "引多論證者。是正量也。凡愚智淺。何能生智。自非久",
    "X42n0736_005:0736b09": "學示誨。猶暗此之戒法。出家本務。素非懷大。定難容",
    "X42n0736_005:0736b10": "納。深有致矣。今為汝羯磨聖法乃至善法注汝身心",
    "X42n0736_005:0736b11": "者。疏云。此明聖法假緣。緣成法備。充正報也。",
    "X42n0736_005:0736b12": "大德僧聽此某甲從某甲求受具足戒等者。此羯磨",
    "X42n0736_005:0736b13": "文。前通辨羯磨篇中已解竟。事既是大。今復重更釋",
    "X42n0736_005:0736b14": "之。令學者取解也。初白云大德僧聽者。謂告眾勅聽。",
    "X42n0736_005:0736b15": "令動發耳識。應僧同法也。二此某甲者。牒前問云汝",
    "X42n0736_005:0736b16": "字何等也。從某甲求受具足戒者。此牒前問和上字",
    "X42n0736_005:0736b17": "誰文也。此下牒某緣并情事。謂從某甲求具足戒者。",
    "X42n0736_005:0736b18": "牒緣也。謂和上是得戒之緣。故律云。若無和上。及和",
    "X42n0736_005:0736b19": "上犯戒。及不現前。不名受具也。從此某甲今從眾僧",
    "X42n0736_005:0736b20": "乞受具足戒者。牒前三說乞戒文。此牒某情也。如前",
    "X42n0736_005:0736b21": "乞辭中。有此言訖。今牒此乞詞。入羯磨乞辭。則是其",
    "X42n0736_005:0736b22": "情也。從某甲自說清淨無諸難事者。此牒前問十三",
    "X42n0736_005:0736b23": "難事文也。年滿二十者。牒前問時汝年滿二十未也。",
    "X42n0736_005:0736b24": "三衣鉢具者。此正牒其事。三若僧時到僧忍聽者。此",
    "X42n0736_005:0736c01": "謂僧和集。勿事乖違。願僧同忍也。四僧今授某甲具",
    "X42n0736_005:0736c02": "足戒某甲為和上者。重牒第二句根本白意。決判成",
    "X42n0736_005:0736c03": "就。忍可為事也。但重牒其根本。不牒其情也。五白如",
    "X42n0736_005:0736c04": "是者。表眾令知也。",
    "X42n0736_005:0736c05": "莫令心沉舉當用心承仰等者。沉謂睡定等。舉謂攀",
    "X42n0736_005:0736c06": "緣覺觀。憶想世事也。",
    "X42n0736_005:0736c07": "大德僧聽者。告眾重聽。事既非小。諦緣聲相也。二此",
    "X42n0736_005:0736c08": "某甲下至誰諸長老忍。同前白中第二句之意。辨牒",
    "X42n0736_005:0736c09": "緣及以根本。謂今僧與某甲具足戒。量其可不。故誰",
    "X42n0736_005:0736c10": "諸長老忍也。三僧今與某甲受具足戒。某甲為和上。",
    "X42n0736_005:0736c11": "誰不忍者說。此前重牒白中第四句。單牒根本之緣。",
    "X42n0736_005:0736c12": "不牒情事。決判成就也。上言第二第三亦如是者。一",
    "X42n0736_005:0736c13": "則事不成辦。多則法有濫。非軌尅今定限。至於此僧",
    "X42n0736_005:0736c14": "已忍下。是結勸文。非羯磨體也。",
    "X42n0736_005:0736c15": "問僧成就不等者。若作羯磨竟。不問成就者。犯吉羅",
    "X42n0736_005:0736c16": "也。",
    "X42n0736_005:0736c17": "直依此語不同上廣等者。若更廣著。致受者生慢。師",
    "X42n0736_005:0736c18": "僧復疲怠也。慈濟前生者。指受者為前生也。言如是",
    "X42n0736_005:0736c19": "持已者。已由止也。已下明受人多少。記時節。及安居",
    "X42n0736_005:0736c20": "方法。早晚等義也。",
    "X42n0736_005:0736c21": "善見受戒已立取脚隨身量影等者。立云。如今時齊",
    "X42n0736_005:0736c22": "時量影也。立身於日中。量身影有幾脚也。言示春冬",
    "X42n0736_005:0736c23": "時者。立云。其受後。要為說佛法中。唯有三時。不同此",
    "X42n0736_005:0736c24": "俗中有四時。謂春夏秋冬等也。言眾數多少者。立云",
    "X42n0736_005:0737a01": "隨數多少。待受後一時說相也。言四依者。人法事廣。",
    "X42n0736_005:0737a02": "如上序釋其義竟。四重之義如常耳。",
    "X42n0736_005:0737a03": "不必戒師者。夫說相之法。餘人並得。不要和上及羯",
    "X42n0736_005:0737a04": "磨師也。",
    "X42n0736_005:0737a05": "此新受戒人相同界外等者。此問意云。教授師出外",
    "X42n0736_005:0737a06": "問難。迴來重更和僧。今此受者亦相是外來。何不重",
    "X42n0736_005:0737a07": "和。答當處新起者。在此壇上成大比丘。故曰新起。已",
    "X42n0736_005:0737a08": "下明說相為緣起。",
    "X42n0736_005:0737a09": "且制四根本等者。立謂。先未制前。有受戒者。從壇場",
    "X42n0736_005:0737a10": "出。還在師後行。道逢故二。故二問云汝何處來。答言",
    "X42n0736_005:0737a11": "我出家受具來。因即數共行非。後師問言汝何處來。",
    "X42n0736_005:0737a12": "具答上事。和上呵云。汝出去。汝今非復比丘。弟子恚",
    "X42n0736_005:0737a13": "言。何不早語我耶。因是佛制。先為說四重。准十誦。則",
    "X42n0736_005:0737a14": "更說十三殘也。",
    "X42n0736_005:0737a15": "可准下流耶者。謂中根人須聖上學。豈可准下流也。",
    "X42n0736_005:0737a16": "當餘處學為長沙門果者。為和上年事及命終故。闕",
    "X42n0736_005:0737a17": "教誡也。沙門者。息心達本原。故號為沙門也。",
    "X42n0736_005:0737a18": "已下明為受衣鉢等事。應令將捨作吉羅懺者。問沙",
    "X42n0736_005:0737a19": "彌犯長得吉。今比丘何不犯提。解云。其身雖轉。罪體",
    "X42n0736_005:0737a20": "不轉。故依本吉懺。",
    "X42n0736_005:0737a21": "已下明六念法。六念者。礪云。於此六法。繫心不忘。稱",
    "X42n0736_005:0737a22": "之為念。念體無六。隨緣有六。於六生念。故言六念。賓",
    "X42n0736_005:0737a23": "云。隨緣有六。六為所緣。念為能緣也。若准礪疏諸門",
    "X42n0736_005:0737a24": "分別。今不復出直言防罪者。通而言之。六皆防吉。以",
    "X42n0736_005:0737b01": "不作念。各犯吉故。若論別防者。初念防二吉。一為俗",
    "X42n0736_005:0737b02": "問日月不知。二知去布薩說戒日時節等。二念防一",
    "X42n0736_005:0737b03": "提一吉。謂背前家提。背後家吉。三念防夷。如見論自",
    "X42n0736_005:0737b04": "長已夏受施犯盜。四念防長衣蘭。不淨等提。三衣不",
    "X42n0736_005:0737b05": "具吉。五念防別眾提。及破僧蘭。違僧三諫殘。違屏諫",
    "X42n0736_005:0737b06": "提。六念防提舍尼。為知病不病蘭。若安坐受食及尼",
    "X42n0736_005:0737b07": "食等也。其第二念。礪云。此念須三遍誦。防罪多故。謂",
    "X42n0736_005:0737b08": "根本不念一吉。背前家向後家提。背後向前吉。今不",
    "X42n0736_005:0737b09": "同之。上來都料簡罪竟。既有六念不同。今即是初。",
    "X42n0736_005:0737b10": "此則道俗通知為允者。立明。答俗人時。但云正月某",
    "X42n0736_005:0737b11": "日。不云黑白亦得也。濟云。白月是白銀之精。黑月是",
    "X42n0736_005:0737b12": "瑠璃之精。月形如圓殊。半分黑白。從初一日。至十五",
    "X42n0736_005:0737b13": "日。白增黑減。故曰白月。十六日已去至三十日。黑增",
    "X42n0736_005:0737b14": "白減。故曰黑月也。",
    "X42n0736_005:0737b15": "若全不受請者。謂有三色人。全不受請。謂是不受別",
    "X42n0736_005:0737b16": "請人也。若受請者。即第二受別請人也。若有請者。即",
    "X42n0736_005:0737b17": "第有多請人聽許捨請也。",
    "X42n0736_005:0737b18": "知受時夏臘等者。應師云。風俗通曰漢曰臘。臘由獵",
    "X42n0736_005:0737b19": "也。取禽祭先祖也。此即歲終祭神之名也。經律言臘",
    "X42n0736_005:0737b20": "即歲義也。或云臘者接也。新交接故曰也。深云。如國",
    "X42n0736_005:0737b21": "家歲末放百官遊獵者。為一歲之終。天地太平。五穀",
    "X42n0736_005:0737b22": "豐登。取歲終之月曰臘月也。即以此月。獵禽獸祭七",
    "X42n0736_005:0737b23": "廟。此食名為臘食。似以此義。明諸比丘一夏有功。五",
    "X42n0736_005:0737b24": "事賞勞。義同臘食。故曰夏臘等也。",
    "X42n0736_005:0737c01": "善見佛度比丘至八事隨身者。撿善見論中。善來比",
    "X42n0736_005:0737c02": "丘者。有白衣來詣佛所。欲求出家。如來即觀其根緣",
    "X42n0736_005:0737c03": "具足。應可度者。便喚善來。故鬚髮自墮。而成比丘。謂",
    "X42n0736_005:0737c04": "佛出黃金色手。以梵音喚善來比丘。於我法中。快修",
    "X42n0736_005:0737c05": "梵行。速盡苦源。佛語未竟。便成比丘。得具足戒。三衣",
    "X42n0736_005:0737c06": "及瓦鉢。貫著左肩上。鉢色如青鬱波羅華。袈裟鮮明。",
    "X42n0736_005:0737c07": "如赤蓮花。針綖斧子。漉水囊。皆悉備具。此八種物。是",
    "X42n0736_005:0737c08": "出家人之所常用。自然而用。威儀具足。此即佛為和",
    "X42n0736_005:0737c09": "上。亦是戒師也。如來從初得道乃至涅槃。善來比丘。",
    "X42n0736_005:0737c10": "其數有一千三百四十一人。唯佛自度。餘三歸上法",
    "X42n0736_005:0737c11": "羯磨。其數無邊。",
    "X42n0736_005:0737c12": "為比丘與外道相濫佛令問何時何月和上等者。立",
    "X42n0736_005:0737c13": "明。外道偷入佛法中。濫其僧眾。應問何時受戒。若稱",
    "X42n0736_005:0737c14": "秋時者。即知是外道。以佛法中唯之三時故。異外俗",
    "X42n0736_005:0737c15": "人也。故心疏云。所以列春夏冬三時。又黑白月者。以",
    "X42n0736_005:0737c16": "道俗位殊。時數亦改故也。俗則年有四時。道則歲唯",
    "X42n0736_005:0737c17": "三位。略分於秋分故也。然三時之始。冬則在初。表無",
    "X42n0736_005:0737c18": "常也。令有心者觀時入道。不容非逸也。",
    "X42n0736_005:0737c19": "受戒已抄出與之者。如受戒竟。各付六念等是也。上",
    "X42n0736_005:0737c20": "來總釋初受戒緣集門義竟。",
    "X42n0736_005:0737c21": "二明捨戒者。從初訖此。總明受緣。恐有難緣。大聖開",
    "X42n0736_005:0737c22": "捨。受捨翻對。故次明之。准首疏云。昔人云。婬戒久習。",
    "X42n0736_005:0737c23": "事難卒捨。又不障初果。故開捨戒。得為此事。殺盜不",
    "X42n0736_005:0737c24": "爾。學悔亦然。今解不然。義該一切。所以知學悔通者。",
    "X42n0736_005:0738a01": "下增四文。若比丘比丘尼。若未犯波羅夷。終不犯。若",
    "X42n0736_005:0738a02": "見都無覆藏心。如法懺悔也。礪云。准雜心論。有四種",
    "X42n0736_005:0738a03": "捨。謂作法。及命終。斷善。二形生。作法捨者。違本期故。",
    "X42n0736_005:0738a04": "命終捨者。所依不住故。斷善根者。失本依故。二形者。",
    "X42n0736_005:0738a05": "依止別異故也。有人云。邪見者乃至拔一髮。亦着黃",
    "X42n0736_005:0738a06": "衣。亦准此。礪問。凡言捨戒。為捨已生戒善。為因義邊。",
    "X42n0736_005:0738a07": "為捨無作戒體。答已生戒善為因感果必然不捨。但",
    "X42n0736_005:0738a08": "捨無作戒體。本受要期。一形無作。任運相續。今心厭",
    "X42n0736_005:0738a09": "捨。使無作不相續起。名為捨戒。以理為言。一者戒法。",
    "X42n0736_005:0738a10": "二者戒業。若論捨戒。捨戒不捨業。為因義成故。若論",
    "X42n0736_005:0738a11": "得果。捨業不失法。果興因謝故。問不捨已生善。懺悔",
    "X42n0736_005:0738a12": "解義。不應除彼已起之惡。答善順理生。惡違理起。順",
    "X42n0736_005:0738a13": "理力強。已生不捨。違理力劣。故可懺除。准律文中。捨",
    "X42n0736_005:0738a14": "法有十九。律文婬戒。具有明文。今為頌云。捨三寶二",
    "X42n0736_005:0738a15": "師。同梵戒律學。受家人塞彌。外子非沙門(上兩句厭上捨。下兩",
    "X42n0736_005:0738a16": "句祈下捨)。心疏云。增一中。僧伽摩比丘七反降魔。後更受",
    "X42n0736_005:0738a17": "戒。得羅漢果。自今捨戒。聽齊七反。若過非法。賓云。謂",
    "X42n0736_005:0738a18": "降煩惱魔也。由被煩惱逼故捨戒也。高云。為煩惱逼。",
    "X42n0736_005:0738a19": "七反捨戒。乃是被魔降。何成降魔。今亦可約七迴受",
    "X42n0736_005:0738a20": "戒。名為降魔也。",
    "X42n0736_005:0738a21": "尼無捨戒法者。十誦云。尼無捨戒。轉為男子者。亦得",
    "X42n0736_005:0738a22": "出家。",
    "X42n0736_005:0738a23": "為來去無障者。立謂。初來投佛出家。是來如法。後聽",
    "X42n0736_005:0738a24": "捨戒還家。不帶罪累。是去如法。無障也。令在俗無過",
    "X42n0736_005:0738b01": "不生譏醜者。立云。若不捨戒。在俗行非。招俗人譏責",
    "X42n0736_005:0738b02": "也。今既許捨。是在俗無過義也。有人云。容得為下二",
    "X42n0736_005:0738b03": "眾故言也。上釋八篇已竟。",
    "X42n0736_005:0738b05": "四分律鈔批卷第五本"
}