{
    "T29n1563_032:0930b02": "阿毘達磨藏顯宗論卷第三十二",
    "T29n1563_032:0930b04": "尊者眾賢造",
    "T29n1563_032:0930b05": "三藏法師玄奘奉 詔譯",
    "T29n1563_032:0930b06": "辯賢聖品第七之四",
    "T29n1563_032:0930b07": "[0930b07] 已辯第三向果差別。次應建立第四向果。頌",
    "T29n1563_032:0930b08": "曰。",
    "T29n1563_032:0930b09": " 上界修惑中  斷初定一品",
    "T29n1563_032:0930b10": " 至有頂八品  皆阿羅漢向",
    "T29n1563_032:0930b11": " 第九無間道  名金剛喻定",
    "T29n1563_032:0930b12": " 盡得俱盡智  成無學應果",
    "T29n1563_032:0930b13": "[0930b13] 論曰。即不還者。進斷色界及無色界修所斷",
    "T29n1563_032:0930b14": "惑。從斷初定一品為初。至斷有頂八品為後。",
    "T29n1563_032:0930b15": "應知轉名阿羅漢向。即此所說阿羅漢向中。",
    "T29n1563_032:0930b16": "斷有頂惑第九無間道。亦說名為金剛喻定。",
    "T29n1563_032:0930b17": "此定堅銳喻若金剛。無一隨眠不能破故。先",
    "T29n1563_032:0930b18": "已破故。不破一切。實有能破。一切功能。雖",
    "T29n1563_032:0930b19": "見道中亦有能斷。有頂煩惱無漏對治。而見",
    "T29n1563_032:0930b20": "斷惑可為一品。頓斷九品勢力劣故。又無事",
    "T29n1563_032:0930b21": "惑易可斷故。能治不立金剛喻名。此中所明",
    "T29n1563_032:0930b22": "金剛喻定。能治一切有事惑中最後微微極",
    "T29n1563_032:0930b23": "難斷品。故知能破一切隨眠。由此力能一剎",
    "T29n1563_032:0930b24": "那頃。證一切惑斷。無漏離繫得。如是所說金",
    "T29n1563_032:0930b25": "剛喻定。唯與六智隨一相應。謂四類智滅道",
    "T29n1563_032:0930b26": "法智。緣四聖諦十六行相。通依九地。義准",
    "T29n1563_032:0930b27": "已成。故此差別說有多種。且未至攝有五十",
    "T29n1563_032:0930b28": "二。謂苦集類智觀有頂苦集作非常等因等",
    "T29n1563_032:0930b29": "行相。與彼相應差別成八。滅道法智觀欲滅",
    "T29n1563_032:0930c01": "道作滅靜等道等行相。與彼相應差別亦八。",
    "T29n1563_032:0930c02": "滅類智於八地滅一一別觀作四行相。與彼",
    "T29n1563_032:0930c03": "相應成三十二。道類智於八地道。一切總觀",
    "T29n1563_032:0930c04": "作四行相。與彼相應差別成四。以治八地類",
    "T29n1563_032:0930c05": "智品道。同類相因。必總緣故。滅唯別緣。道",
    "T29n1563_032:0930c06": "則不爾。於隨眠品已具成立。如未至攝有五",
    "T29n1563_032:0930c07": "十二。中四靜慮。應知亦然。空無邊處有二十",
    "T29n1563_032:0930c08": "八。謂除滅道法智品八。及除觀下四地滅諦。",
    "T29n1563_032:0930c09": "各四行相。相應十六。以依無色必無法智。及",
    "T29n1563_032:0930c10": "緣下滅類智品故。緣下地道於理無遮。道必",
    "T29n1563_032:0930c11": "總緣前已釋故。餘如前故有二十八。識無邊",
    "T29n1563_032:0930c12": "處有二十四。無所有處唯有二十。謂彼於前",
    "T29n1563_032:0930c13": "復除觀下滅聖諦境四八行相。隨其次第准",
    "T29n1563_032:0930c14": "前應釋。諸有欲令三無色地。有緣下地滅類",
    "T29n1563_032:0930c15": "智者。彼作是說。空無邊處加前十六。識無",
    "T29n1563_032:0930c16": "邊處加前二十。無所有處加二十四。如是總",
    "T29n1563_032:0930c17": "說。依無色地金剛喻定七十二種或復說有",
    "T29n1563_032:0930c18": "百三十二。有餘師說。道類智品於八地道亦",
    "T29n1563_032:0930c19": "各別觀。故前六地各有八十。空無邊處唯",
    "T29n1563_032:0930c20": "有四十。識無邊處有三十二。無所有處有",
    "T29n1563_032:0930c21": "二十四。復有欲令滅類智品。於八地滅有別",
    "T29n1563_032:0930c22": "總觀。故前六地中各百六十四。空無邊處",
    "T29n1563_032:0930c23": "唯五十二。識無邊處有三十六。無所有處有",
    "T29n1563_032:0930c24": "二十四。彼俱非理。道必總緣。滅唯別緣。因有",
    "T29n1563_032:0930c25": "無故。尊者妙音作如是說。金剛喻定總有十",
    "T29n1563_032:0930c26": "三。謂斷有頂見修斷惑無間道攝十三剎那。",
    "T29n1563_032:0930c27": "此亦不然。以四類忍前八無間道非極上品",
    "T29n1563_032:0930c28": "故。此定既能斷有頂地第九品惑。能引此惑",
    "T29n1563_032:0930c29": "盡得俱行。盡智令起金剛喻定。是斷惑中",
    "T29n1563_032:0931a01": "最後無間道所生盡智。是斷惑中最後解脫",
    "T29n1563_032:0931a02": "道故。說此定所引生智與第九品盡得俱起。",
    "T29n1563_032:0931a03": "或此盡言顯一切盡。謂第九品及所餘惑。皆",
    "T29n1563_032:0931a04": "得擇滅。故名為盡。金剛喻定能引諸惑。盡",
    "T29n1563_032:0931a05": "得俱行盡智令起。此與一切煩惱盡得。最初",
    "T29n1563_032:0931a06": "俱生故名盡智。有餘師說。惑盡身中此最初",
    "T29n1563_032:0931a07": "生。故名盡智。如是盡智至已生時。便成無學",
    "T29n1563_032:0931a08": "阿羅漢果。已得無學應果法故。為得別果所",
    "T29n1563_032:0931a09": "應修學。此無有故得無學名。豈不無學亦希",
    "T29n1563_032:0931a10": "別果。以無學者亦轉根故。此難不然。如先",
    "T29n1563_032:0931a11": "有學求得別果。此不然故。既說盡智至已生",
    "T29n1563_032:0931a12": "時便成無學阿羅漢果。義准盡智未已生時。",
    "T29n1563_032:0931a13": "前七聖者皆名有學。為得別果勤修學故。住",
    "T29n1563_032:0931a14": "本性位。何名有學。學意未滿故。學得常隨",
    "T29n1563_032:0931a15": "故。何故無學名阿羅漢。諸自利行修學已成。",
    "T29n1563_032:0931a16": "唯應作他利益事故。如契經說。不自調伏",
    "T29n1563_032:0931a17": "能調伏他。無有是處。或是一切有學異生。",
    "T29n1563_032:0931a18": "所應供養故名應果。學法云何。謂有學者。無",
    "T29n1563_032:0931a19": "漏有為法。無學法云何。謂無學者。無漏有為",
    "T29n1563_032:0931a20": "法。諸無為法雖是無漏。而不名為學無學法。",
    "T29n1563_032:0931a21": "以有得者異生等身亦成就故。若無得者都",
    "T29n1563_032:0931a22": "不繫屬學無學故。如是有學及無學者。總成",
    "T29n1563_032:0931a23": "八聖補特伽羅。行向住果各有四故。名雖有",
    "T29n1563_032:0931a24": "八事唯有五。謂住四果及初果向。以後三果",
    "T29n1563_032:0931a25": "向不離前果故。此依漸次得果者說。若倍離",
    "T29n1563_032:0931a26": "欲全離欲者。住見道中名為一來。不還果向。",
    "T29n1563_032:0931a27": "非前果攝。修道即通有漏無漏。何道能離何",
    "T29n1563_032:0931a28": "地染耶。二道現前離諸地染。各引幾種離繫",
    "T29n1563_032:0931a29": "得耶。頌曰。",
    "T29n1563_032:0931b01": " 有頂由無漏  餘由二離染",
    "T29n1563_032:0931b02": " 聖二離八修  各二離繫得",
    "T29n1563_032:0931b03": "[0931b03] 論曰。有頂地中所有煩惱。唯無漏道能令永",
    "T29n1563_032:0931b04": "離。此於有漏勢力增強。自上地等皆能治故。",
    "T29n1563_032:0931b05": "唯於次上近分地中。起世俗道。能治下惑。有",
    "T29n1563_032:0931b06": "頂地惑。既無上地。故無有漏。能離彼染。諸世",
    "T29n1563_032:0931b07": "俗道。不治自惑。是自隨眠。所隨增故。不治上",
    "T29n1563_032:0931b08": "惑。勢力劣故餘八地中所有煩惱。通由二道",
    "T29n1563_032:0931b09": "能令永離。皆有上邊世俗道故。皆有自下無",
    "T29n1563_032:0931b10": "漏道故。聖用有漏無漏二道。離下八地修所",
    "T29n1563_032:0931b11": "斷時。各具引生二離繫得。有漏無漏二種斷",
    "T29n1563_032:0931b12": "道。於八地中所作同故。由此有學離八修斷。",
    "T29n1563_032:0931b13": "世出世道隨一現前。各未來修世出世道。此",
    "T29n1563_032:0931b14": "總相說。以無漏道離上七地前八品時。不修",
    "T29n1563_032:0931b15": "上邊。世俗道故。唯有無漏一離繫得。離第九",
    "T29n1563_032:0931b16": "品。方可具二。或應許得離道而修。或應斷染",
    "T29n1563_032:0931b17": "時許依下修上。既說聖者。二離八修。各能引",
    "T29n1563_032:0931b18": "生。二離繫得。准知聖者。離有頂修及見斷時。",
    "T29n1563_032:0931b19": "用無漏道唯引無漏。離繫得生亦不未來。修",
    "T29n1563_032:0931b20": "世俗道與世俗道。不同事故。異生離八。用有",
    "T29n1563_032:0931b21": "漏道唯引有漏。離繫得生亦不未來。修無漏",
    "T29n1563_032:0931b22": "道未入聖故。不說自成。有餘師言。以無漏道",
    "T29n1563_032:0931b23": "離下八地修斷染時。何緣知亦生有漏離繫",
    "T29n1563_032:0931b24": "得有捨無漏得煩惱不成故。謂有學聖。以無",
    "T29n1563_032:0931b25": "漏道離彼染時。若不引生同治有漏離繫得",
    "T29n1563_032:0931b26": "者。則以聖道具離八地。後依靜慮得轉根時。",
    "T29n1563_032:0931b27": "頓捨先來諸鈍聖道。唯得靜慮利果聖道。上",
    "T29n1563_032:0931b28": "惑離繫應皆不成。是則還應成彼煩惱。然非",
    "T29n1563_032:0931b29": "所許。故具二得。此證不然。不決定故。如分離",
    "T29n1563_032:0931c01": "有頂得轉根時。及異生上生不成惑故。此二",
    "T29n1563_032:0931c02": "雖無煩惱斷得。而勝進故遮惑得生。彼亦應",
    "T29n1563_032:0931c03": "然。故證非理。由此但可作如是言。二道於中",
    "T29n1563_032:0931c04": "所作同故。隨一現起引二得生。不可說言為",
    "T29n1563_032:0931c05": "成斷故。已辯離染由道不同。今次應辯由地",
    "T29n1563_032:0931c06": "差別。由何地道離何地染。頌曰。",
    "T29n1563_032:0931c07": " 無漏未至道  能離一切地",
    "T29n1563_032:0931c08": " 餘八離自上  有漏離次下",
    "T29n1563_032:0931c09": "[0931c09] 論曰。諸無漏道通依九地。謂四靜慮未至中",
    "T29n1563_032:0931c10": "間及三無色。若未至攝能離欲界。乃至有頂",
    "T29n1563_032:0931c11": "餘八地攝。隨其所應各能離自及上地染。不",
    "T29n1563_032:0931c12": "能離下。未離下時上道必無現在前故。諸有",
    "T29n1563_032:0931c13": "漏道一切唯能離次下地。非自地等自地煩",
    "T29n1563_032:0931c14": "惱所隨增故。勢力劣故。先已離故。諸依近分",
    "T29n1563_032:0931c15": "離下地染。如無間道皆近分攝。諸解脫道亦",
    "T29n1563_032:0931c16": "近分耶。不定云何。頌曰。",
    "T29n1563_032:0931c17": " 近分離下染  初三後解脫",
    "T29n1563_032:0931c18": " 根本或近分  上地唯根本",
    "T29n1563_032:0931c19": "[0931c19] 論曰。諸道所依近分有八。謂四靜慮無色下",
    "T29n1563_032:0931c20": "邊所離有九。謂欲八定初三近分離下三染。",
    "T29n1563_032:0931c21": "第九解脫現在前時。或入根本。或即近分。",
    "T29n1563_032:0931c22": "上五近分各離下染。第九解脫現在前時。必",
    "T29n1563_032:0931c23": "入根本。非即近分。近分根本等捨根故。下三",
    "T29n1563_032:0931c24": "靜慮近分根本受根異故。有不能入。轉入異",
    "T29n1563_032:0931c25": "受。少艱難故。離下染時必欣上故。若受無異",
    "T29n1563_032:0931c26": "必入根本。諸出世道無間解脫。前既已說緣",
    "T29n1563_032:0931c27": "四諦境十六行相。義准自成。世道緣何作何",
    "T29n1563_032:0931c28": "行相。頌曰。",
    "T29n1563_032:0931c29": " 世無間解脫  如次緣下上",
    "T29n1563_032:0932a01": " 作&#x9E81;苦障行  及靜妙離三",
    "T29n1563_032:0932a02": "[0932a02] 論曰。世俗無間及解脫道。如次能緣下地上",
    "T29n1563_032:0932a03": "地。為&#x9E81;苦障及靜妙離。謂諸無間道緣自次",
    "T29n1563_032:0932a04": "下地諸有漏法作&#x9E81;苦等。三行相中隨一行",
    "T29n1563_032:0932a05": "相。若諸解脫道緣彼次上地諸有漏法作靜",
    "T29n1563_032:0932a06": "妙等。三行相中隨一行相。約容有說二道各",
    "T29n1563_032:0932a07": "三。非諸有情於離染位。無間解脫皆各具三。",
    "T29n1563_032:0932a08": "諸下地中由多掉舉。寂靜微劣故名為&#x9E81;。雖",
    "T29n1563_032:0932a09": "大劬勞暫令掉舉勢用微劣。仍不能引美妙",
    "T29n1563_032:0932a10": "樂生故名為苦。有極多種災害拘礙。及能覆",
    "T29n1563_032:0932a11": "障令無功能。見出離方故名為障。諸上地中",
    "T29n1563_032:0932a12": "不作功用。掉舉微劣故名為靜。不設劬勞掉",
    "T29n1563_032:0932a13": "舉微劣。引生勝樂故名為妙於下地中所有",
    "T29n1563_032:0932a14": "災害。能決定見心不生欣。及能趣彼故名為",
    "T29n1563_032:0932a15": "離。應知此中已兼顯示無間解脫。行相各三。",
    "T29n1563_032:0932a16": "相翻而生。如其次第。謂無間道緣下為&#x9E81;。",
    "T29n1563_032:0932a17": "解脫道中緣上為靜。餘相翻起如次應知。然",
    "T29n1563_032:0932a18": "離染時起則不定。世俗無間及解脫道。能離",
    "T29n1563_032:0932a19": "下等九品染故。應知亦有九品差別此中異",
    "T29n1563_032:0932a20": "生。離欲界染九無間道。&#x9E81;等三行隨一現前。",
    "T29n1563_032:0932a21": "各未來脩&#x9E81;等三行。八解脫道靜等三行。隨",
    "T29n1563_032:0932a22": "一現前各未來修。&#x9E81;等六行後解脫道。現在",
    "T29n1563_032:0932a23": "未來所修如前。八解脫道與前別者。復修未",
    "T29n1563_032:0932a24": "來。初靜慮攝。無邊行相。如是乃至離無所有",
    "T29n1563_032:0932a25": "染。無間解脫道所修應知。若諸聖者。以世俗",
    "T29n1563_032:0932a26": "道。離欲界染九無間道。&#x9E81;等三行隨一現前。",
    "T29n1563_032:0932a27": "各於未來脩十九行。謂&#x9E81;等三有漏無漏。十",
    "T29n1563_032:0932a28": "六聖行八解脫道。靜等三行隨一現前。各未",
    "T29n1563_032:0932a29": "來脩二十二行。謂前十九加靜等三。後解脫",
    "T29n1563_032:0932b01": "道現在未來。所修如前。八解脫道與前別者。",
    "T29n1563_032:0932b02": "復修未來初靜慮攝。無邊行相離初定染。九",
    "T29n1563_032:0932b03": "無間道&#x9E81;等三行。隨一現前各於未來。修十",
    "T29n1563_032:0932b04": "九行。謂&#x9E81;等三及唯無漏十六聖行。此十六",
    "T29n1563_032:0932b05": "行是下地攝。以上地邊無聖行故。後修聖行",
    "T29n1563_032:0932b06": "准此應知。八解脫道靜等三行。隨一現前各",
    "T29n1563_032:0932b07": "未來修二十二行。謂前十九加靜等三。後解",
    "T29n1563_032:0932b08": "脫道現在未來。所修如前八解脫道。與前別",
    "T29n1563_032:0932b09": "者。復修未來二靜慮攝。無邊行相。如是乃",
    "T29n1563_032:0932b10": "至離無所有染。無間解脫道所修應知。有餘",
    "T29n1563_032:0932b11": "師言。異生聖者。離欲無間解脫道中。亦修不",
    "T29n1563_032:0932b12": "淨息念慈等。離餘上地所修如前。初靜慮邊",
    "T29n1563_032:0932b13": "善根廣故。修如是行上諸定邊。善根少故。",
    "T29n1563_032:0932b14": "所修如前。又欲界中有多煩惱。為欲斷彼修",
    "T29n1563_032:0932b15": "多對治。上地不然故修治少。離欲界染九無",
    "T29n1563_032:0932b16": "間道。未來所修&#x9E81;等三行。唯緣欲界八解",
    "T29n1563_032:0932b17": "脫道。未來所修&#x9E81;等三行。通緣欲界及初靜",
    "T29n1563_032:0932b18": "慮靜等三行緣初靜慮。後解脫道未來所修。",
    "T29n1563_032:0932b19": "&#x9E81;等三行通緣三界。靜等三行緣初靜慮乃",
    "T29n1563_032:0932b20": "至有頂。離初定染。九無間道。未來所修。&#x9E81;等",
    "T29n1563_032:0932b21": "三行。緣初靜慮。八解脫道。未來所修。&#x9E81;等三",
    "T29n1563_032:0932b22": "行緣初二定。靜等三行緣第二定。後解脫道。",
    "T29n1563_032:0932b23": "未來所修。&#x9E81;等三行。通緣三界。靜等三行緣",
    "T29n1563_032:0932b24": "第二定乃至有頂。離二靜慮三靜慮染。隨其",
    "T29n1563_032:0932b25": "所應皆准前說。離四定染九無間道。未來所",
    "T29n1563_032:0932b26": "修&#x9E81;等三行。緣第四定八解脫道。未來所修",
    "T29n1563_032:0932b27": "&#x9E81;等三行。緣第四定及緣空處。然非一念。",
    "T29n1563_032:0932b28": "以界別故。靜等三行唯緣空處。後解脫道。",
    "T29n1563_032:0932b29": "未來所修。&#x9E81;等三行。靜等三行皆緣空處乃",
    "T29n1563_032:0932c01": "至有頂。離空處染。九無間道。未來所修。&#x9E81;等",
    "T29n1563_032:0932c02": "三行唯緣空處。八解脫道。未來所修。&#x9E81;",
    "T29n1563_032:0932c03": "等三行緣空識處。靜等三行唯緣識處。後",
    "T29n1563_032:0932c04": "解脫道。未來所修。&#x9E81;等三行。靜等三行。俱緣",
    "T29n1563_032:0932c05": "識處乃至有頂。離識處染。無所有染。隨其所",
    "T29n1563_032:0932c06": "應皆准前說。何緣最後。解脫道中。未來所修。",
    "T29n1563_032:0932c07": "&#x9E81;等三行。靜慮攝者。通緣三界。無色攝者。",
    "T29n1563_032:0932c08": "唯自上緣。諸靜慮中。有遍緣智。無色根本。",
    "T29n1563_032:0932c09": "必不下緣。故二所修所緣有別。傍論已了。應",
    "T29n1563_032:0932c10": "辯本義。本說諸位善根相生。前既。已說金剛",
    "T29n1563_032:0932c11": "喻定。無間必有盡智續生。盡智無間有何智",
    "T29n1563_032:0932c12": "起。頌曰。",
    "T29n1563_032:0932c13": " 不動盡智後  必起無生智",
    "T29n1563_032:0932c14": " 餘盡或正見  此應果皆有",
    "T29n1563_032:0932c15": "[0932c15] 論曰。先不動法諸阿羅漢。盡智無間無生智",
    "T29n1563_032:0932c16": "起。此智是彼本所求故。必與盡智俱時而得。",
    "T29n1563_032:0932c17": "謂彼求得順記所解。若無便有入涅槃障。諸",
    "T29n1563_032:0932c18": "阿羅漢共得智時。即亦志求得無生智。然其",
    "T29n1563_032:0932c19": "盡智理應先起。是因位中先所求故。先不動",
    "T29n1563_032:0932c20": "法金剛定後得無生智而未現前盡智無間方",
    "T29n1563_032:0932c21": "得現起。除先不動餘阿羅漢。盡智無間有盡",
    "T29n1563_032:0932c22": "智生。或即引生無學正見。非無生智。後容退",
    "T29n1563_032:0932c23": "故。謂若先是時解脫性。雖於因位雙求二種。",
    "T29n1563_032:0932c24": "而至極果容有退故。金剛喻定正滅位中。不",
    "T29n1563_032:0932c25": "得無生唯得盡智。故盡智後盡智現前。或",
    "T29n1563_032:0932c26": "即引生無學正見。先不動法無生智後。有無",
    "T29n1563_032:0932c27": "生智起。或無學正見。此無學見一切應果",
    "T29n1563_032:0932c28": "之所共有。猶如盡智。故金剛定正滅位中。",
    "T29n1563_032:0932c29": "一切皆得無學正見。然此正見非正所求。故",
    "T29n1563_032:0933a01": "盡無生二智無間。或有即起。或未現前。於此",
    "T29n1563_032:0933a02": "位中總略義者。若先不動。初起盡智。唯一",
    "T29n1563_032:0933a03": "剎那。次無生智。亦一剎那。或有相續。若時解",
    "T29n1563_032:0933a04": "脫。初起盡智或一剎那。或有相續。此二所起",
    "T29n1563_032:0933a05": "無學正見。皆無決定剎那相續。如前說彼。非",
    "T29n1563_032:0933a06": "正求故。如說沙門及沙門果。何謂沙門性。此",
    "T29n1563_032:0933a07": "果體是何。果位差別總有幾種。頌曰。",
    "T29n1563_032:0933a08": " 淨道沙門性  有為無為果",
    "T29n1563_032:0933a09": " 此有八十九  解脫道及滅",
    "T29n1563_032:0933a10": "[0933a10] 論曰。言沙門者。能永息除諸界。趣生生死魑",
    "T29n1563_032:0933a11": "魅或能勤勵息諸過失令永寂靜。故名沙門。",
    "T29n1563_032:0933a12": "如薄伽梵自作是釋。以能勤勞息除種種。惡",
    "T29n1563_032:0933a13": "不善法離染過失。廣說乃至。故名沙門。沙",
    "T29n1563_032:0933a14": "門所有名沙門性。此即沙門所修熏法。熏是",
    "T29n1563_032:0933a15": "排遣生臭惑義。即以無漏聖道為體。非世俗",
    "T29n1563_032:0933a16": "道。以能無餘究竟靜息諸過失故。由此異生。",
    "T29n1563_032:0933a17": "雖能已斷無所有處染而非真沙門。以諸過",
    "T29n1563_032:0933a18": "失尚有餘故。暫時靜息。非究竟故。既無漏道。",
    "T29n1563_032:0933a19": "是沙門性。通以有為無為為果。故沙門果體",
    "T29n1563_032:0933a20": "通有為無為。此果佛說總有四種。謂初預流",
    "T29n1563_032:0933a21": "後阿羅漢。道類智品。是謂有為。預流果體。見",
    "T29n1563_032:0933a22": "斷法斷。是謂無為預流果體。道類智品。或離",
    "T29n1563_032:0933a23": "欲界。第六無漏解脫道品。是謂有為。一來",
    "T29n1563_032:0933a24": "果體。見斷法斷。及欲界繫修所斷中。前六",
    "T29n1563_032:0933a25": "品斷是謂無為。一來果體。道類智品。或離欲",
    "T29n1563_032:0933a26": "界第九無漏解脫道品。是謂有為。不還果體。",
    "T29n1563_032:0933a27": "見斷法斷。欲修斷斷。是謂無為。不還果體。",
    "T29n1563_032:0933a28": "盡智無生智。無學正見品。是謂有為。阿羅漢",
    "T29n1563_032:0933a29": "果體。三界見修所斷法斷。是謂無為。阿羅漢",
    "T29n1563_032:0933b01": "果體。然薄伽梵。於契經中。但說無為沙門",
    "T29n1563_032:0933b02": "體。果如說云何名預流果。謂斷三結。乃至云",
    "T29n1563_032:0933b03": "何阿羅漢果。謂已永斷貪瞋癡等。應知斷言",
    "T29n1563_032:0933b04": "兼前斷說。何緣於彼但說無為。以此無為",
    "T29n1563_032:0933b05": "唯是果故。謂諸擇滅唯沙門果。道通沙",
    "T29n1563_032:0933b06": "門。故略不說。或以無為法是果非有果。道通",
    "T29n1563_032:0933b07": "二種。故略不說。或無為法離有為過。為令欣",
    "T29n1563_032:0933b08": "樂。是故偏說。或此唯說無為果經。是有餘",
    "T29n1563_032:0933b09": "言。不應封執謂此唯說三結斷等。不遍說",
    "T29n1563_032:0933b10": "餘煩惱斷故。如契經說。心速迴轉精進能證",
    "T29n1563_032:0933b11": "無上菩提。超段食想越諸色想。沒有對想。非",
    "T29n1563_032:0933b12": "餘不然。應知此經亦復如是。如由別意唯說",
    "T29n1563_032:0933b13": "無為為沙門果。亦由別意說沙門果。唯有",
    "T29n1563_032:0933b14": "四種。若廢別意直論法相。即沙門果有八十",
    "T29n1563_032:0933b15": "九。皆解脫道。擇滅為性。謂為永斷三界煩惱。",
    "T29n1563_032:0933b16": "有八十九。無間道起。見道所攝。其數有八。法",
    "T29n1563_032:0933b17": "類智忍。各有四故。修道所攝有八十一。九地",
    "T29n1563_032:0933b18": "各九無間道故。此八十九唯沙門性。此沙門",
    "T29n1563_032:0933b19": "性無間所生。八十九解脫道。亦有為沙門果。",
    "T29n1563_032:0933b20": "是彼等流士用果故。即諸無間所斷惑斷。八",
    "T29n1563_032:0933b21": "十九諸擇滅唯無為沙門果。是彼離繫士用",
    "T29n1563_032:0933b22": "果故。彼能斷此得障得故。豈不沙門性亦攝",
    "T29n1563_032:0933b23": "解脫道諸無間道。亦彼等流士用果故。應無",
    "T29n1563_032:0933b24": "間道亦是有為沙門果攝。不爾且非諸無",
    "T29n1563_032:0933b25": "間道一切皆是解脫道果。雖有是者而但可",
    "T29n1563_032:0933b26": "言。無間道力解脫道起。彼力能斷此起障故。",
    "T29n1563_032:0933b27": "彼道無間此必生故。非解脫道力引無間道",
    "T29n1563_032:0933b28": "起。此不能斷彼障故。非此無間彼必生故。",
    "T29n1563_032:0933b29": "謂雖亦有無間而生。而不皆然。及非此力。",
    "T29n1563_032:0933c01": "謂有餘時。餘加行力所引起故。或有畢竟不",
    "T29n1563_032:0933c02": "復生故。無相類失。何故契經說沙門果非八",
    "T29n1563_032:0933c03": "十九唯說四耶。豈不已言。經有別意。有",
    "T29n1563_032:0933c04": "何別意。且有釋言。唯四位中諸觀行者。分",
    "T29n1563_032:0933c05": "明歡悅覺慧生故。謂唯四位極可信非餘設",
    "T29n1563_032:0933c06": "有退失未死還得故。有餘復言。唯此四位",
    "T29n1563_032:0933c07": "如次能越惡趣。彼因人天趣生所顯示故。",
    "T29n1563_032:0933c08": "唯上中品貪等勢力。往惡趣生。非下品故。",
    "T29n1563_032:0933c09": "或有本有二。謂欲界有頂。二越有頂。二越欲",
    "T29n1563_032:0933c10": "界。故唯立四為沙門果。或諸煩惱總有二",
    "T29n1563_032:0933c11": "類。一者無記。二者不善。初越二種。後越無",
    "T29n1563_032:0933c12": "記。一來不還唯越不善。以惡難越。故唯立",
    "T29n1563_032:0933c13": "四。有餘師言。非薄伽梵於八十九不現證知。",
    "T29n1563_032:0933c14": "然唯說四沙門果者。頌曰。",
    "T29n1563_032:0933c15": " 五因立四果  捨曾得勝道",
    "T29n1563_032:0933c16": " 集斷得八智  頓修十六行",
    "T29n1563_032:0933c17": "[0933c17] 論曰。若斷道位具足五因。佛於經中建立彼",
    "T29n1563_032:0933c18": "斷。及與斷得俱時而生。淨解脫道為沙門果。",
    "T29n1563_032:0933c19": "言五因者。一捨曾道。謂捨先得果向道故。二",
    "T29n1563_032:0933c20": "得勝道。謂得果攝殊勝道故。三總集斷。謂",
    "T29n1563_032:0933c21": "一果得總得先來所得斷故。四得八智。謂一",
    "T29n1563_032:0933c22": "時中總得四法四類智故。五能頓修十六行",
    "T29n1563_032:0933c23": "相。謂能頓修非常等故。住四果位皆具五因。",
    "T29n1563_032:0933c24": "餘位不然。故唯說四。若唯淨道是沙門性。",
    "T29n1563_032:0933c25": "有漏道力所得二果。如何亦是沙門果攝。頌",
    "T29n1563_032:0933c26": "曰。",
    "T29n1563_032:0933c27": " 世道所得斷  聖所得雜故",
    "T29n1563_032:0933c28": " 無漏得持故  亦名沙門果",
    "T29n1563_032:0933c29": "[0933c29] 論曰。且無漏道。所得擇滅。沙門果攝。其理極",
    "T29n1563_032:0934a01": "成。得二果時。諸世俗道所得擇滅。體數甚少。",
    "T29n1563_032:0934a02": "與多聖道所得擇滅。總一得得共成一果。是",
    "T29n1563_032:0934a03": "故於此以少從多。俱說名為沙門果體。謂世",
    "T29n1563_032:0934a04": "俗道得二果時。此果非唯以世俗道所得擇",
    "T29n1563_032:0934a05": "滅為斷果性。兼以見道所得擇滅。於中相雜",
    "T29n1563_032:0934a06": "總成一果。同一果道得所得故。由此契經言。",
    "T29n1563_032:0934a07": "云何一來果。謂斷三結薄貪瞋癡。云何不還",
    "T29n1563_032:0934a08": "果。謂斷五下結故。世俗道所得擇滅。與無漏",
    "T29n1563_032:0934a09": "道所得雜故。以少從多名沙門果。又世俗道",
    "T29n1563_032:0934a10": "所得擇滅。無漏斷得所任持故。由此力所持",
    "T29n1563_032:0934a11": "退不命終故。無漏斷得印所印故。亦得名為",
    "T29n1563_032:0934a12": "沙門果體。如故人物王印所印。不復名為能",
    "T29n1563_032:0934a13": "集者物。此亦應爾。故亦名沙門果。有餘師",
    "T29n1563_032:0934a14": "說。此滅當為金剛喻定。真沙門果。故亦得立",
    "T29n1563_032:0934a15": "沙門果名。此滅雖非彼離繫果。是彼士用果",
    "T29n1563_032:0934a16": "名彼果無失。有餘復說。由此無為因沙門性",
    "T29n1563_032:0934a17": "增上力得。是故亦應名沙門果。以世俗道斷",
    "T29n1563_032:0934a18": "煩惱時。亦修治彼沙門性故。如是已說。依",
    "T29n1563_032:0934a19": "世俗道斷修所斷得二果時。所得擇滅名沙",
    "T29n1563_032:0934a20": "門果。然沙門果酬沙門性。此沙門性如前已",
    "T29n1563_032:0934a21": "說。即此復有差別名耶。亦有云何。頌曰。",
    "T29n1563_032:0934a22": " 所說沙門性  亦名婆羅門",
    "T29n1563_032:0934a23": " 亦名為梵輪  真梵所轉故",
    "T29n1563_032:0934a24": " 於中唯見道  說名為法輪",
    "T29n1563_032:0934a25": " 由速等似輪  或具輻等故",
    "T29n1563_032:0934a26": "[0934a26] 論曰。依世俗理。則諸沙門異婆羅門。如契經",
    "T29n1563_032:0934a27": "說。應施沙門婆羅門等。依勝義理。則諸沙",
    "T29n1563_032:0934a28": "門即婆羅門。如契經說。此初沙門乃至第四。",
    "T29n1563_032:0934a29": "在正法外無真沙門及婆羅門。乃至廣說。",
    "T29n1563_032:0934b01": "以能遣除惡不善法。與勤止息相極相似。故",
    "T29n1563_032:0934b02": "沙門體即婆羅門。如說能遣除惡不善法。廣",
    "T29n1563_032:0934b03": "說乃至。故名婆羅門。即婆羅門性亦名為梵",
    "T29n1563_032:0934b04": "輪。是真梵王力所轉故。佛與無上梵德相應。",
    "T29n1563_032:0934b05": "是故世尊獨應名梵。由契經說。佛亦名梵。亦",
    "T29n1563_032:0934b06": "名寂靜。亦名清涼。寂默&#x51B2;虛蕭然名梵。佛具",
    "T29n1563_032:0934b07": "此德。故立梵名。既自覺悟為令他覺。轉此授",
    "T29n1563_032:0934b08": "彼故名梵輪。即梵輪中唯依見道。世尊有",
    "T29n1563_032:0934b09": "處說名法輪。以阿若多憍陳那等五苾芻眾",
    "T29n1563_032:0934b10": "見道生時。地空天神即傳宣告。世尊已轉正",
    "T29n1563_032:0934b11": "法輪故。如何見道說名為輪。以速行等似世",
    "T29n1563_032:0934b12": "輪故。如聖王輪旋環不息。速行捨取能伏未",
    "T29n1563_032:0934b13": "伏。鎮壓已伏上下迴轉。見道亦爾。故名法",
    "T29n1563_032:0934b14": "輪。謂聖王輪旋環不息。見道亦爾。無中歇",
    "T29n1563_032:0934b15": "故。如聖王輪行用速疾。見道亦爾。各一念",
    "T29n1563_032:0934b16": "故。如聖王輪取前捨後。見道亦爾。捨苦等境",
    "T29n1563_032:0934b17": "取集等故。此則顯示見四聖諦必不俱時。如",
    "T29n1563_032:0934b18": "聖王輪降伏未伏鎮壓已伏。見道亦爾。能見",
    "T29n1563_032:0934b19": "未見能斷未斷。已見斷者無速退故。如聖王",
    "T29n1563_032:0934b20": "輪上下迴轉。見道亦爾。觀上苦等已觀下苦",
    "T29n1563_032:0934b21": "等故。由此見道獨名法輪。尊者妙音作如是",
    "T29n1563_032:0934b22": "說。如世間輪有輻轂輞。八支聖道似彼名輪。",
    "T29n1563_032:0934b23": "謂正見正思惟正勤正念似世輪輻。正語正",
    "T29n1563_032:0934b24": "業正命似轂。正定似輞。故名法輪。毘婆沙師",
    "T29n1563_032:0934b25": "本意總說一切聖道皆名法輪。以說三轉三",
    "T29n1563_032:0934b26": "道攝故。於他相續見道生時。已至轉初故",
    "T29n1563_032:0934b27": "名已轉。然唯見道是法輪初。故說法輪。",
    "T29n1563_032:0934b28": "唯是見道。諸天神類。即就最初。言轉法輪。",
    "T29n1563_032:0934b29": "不依二道。然諸師多說見道名法輪。以地空",
    "T29n1563_032:0934c01": "天神唯依此說故。曾無說三道皆名法輪故。",
    "T29n1563_032:0934c02": "唯見道具前所說輪義故。雖諸見道皆名法",
    "T29n1563_032:0934c03": "輪。而憍陳那身中先轉故。經說彼見道生",
    "T29n1563_032:0934c04": "時名轉法輪。非餘不轉。憍陳那等見道生",
    "T29n1563_032:0934c05": "時。說名世尊轉法輪者。意顯彼等得轉法輪",
    "T29n1563_032:0934c06": "本由世尊。故推在佛。令所化者生尊重故。",
    "T29n1563_032:0934c07": "如是即說如來法輪。轉至他身故名為轉。若",
    "T29n1563_032:0934c08": "異此者。天神應說菩提樹下佛轉法輪。不應",
    "T29n1563_032:0934c09": "唱言。世尊今在婆羅&#x75C6;斯國轉無上法輪。故",
    "T29n1563_032:0934c10": "轉授他。此中名轉。有說此教名為法輪。轉至",
    "T29n1563_032:0934c11": "他身令解義故。此但方便非真法輪。如餘",
    "T29n1563_032:0934c12": "雜染無勝能故。此中思釋四沙門果。何沙門",
    "T29n1563_032:0934c13": "果依何界得。頌曰。",
    "T29n1563_032:0934c14": " 三依欲後三  由上無見道",
    "T29n1563_032:0934c15": " 無聞無緣下  無厭及經故",
    "T29n1563_032:0934c16": "[0934c16] 論曰。前三果但依欲界身。得後阿羅漢果",
    "T29n1563_032:0934c17": "依三界身。前之二果未離欲故。非依上得。理",
    "T29n1563_032:0934c18": "且可然。第三云何非依上得。已離欲者。亦可",
    "T29n1563_032:0934c19": "得故。由理教故。且理云何。依上界身。無見",
    "T29n1563_032:0934c20": "道故。非離見道。已離欲者。可有超證。不還果",
    "T29n1563_032:0934c21": "義。何緣上界身必不起見道。且依無色無容",
    "T29n1563_032:0934c22": "聽聞無我教故。離聞此教。必定無容入見道",
    "T29n1563_032:0934c23": "故。又彼界生不緣下故。見道先緣欲界苦故。",
    "T29n1563_032:0934c24": "由此無色非見道依。依色界身無勝厭故。非",
    "T29n1563_032:0934c25": "離勝厭能入見道。謂欲界中有諸苦受。為生",
    "T29n1563_032:0934c26": "少樂多藉劬勞。人天中生壽量短促。乏財多",
    "T29n1563_032:0934c27": "病。親友乖離。違境既多。厭心增勝。若生色",
    "T29n1563_032:0934c28": "界。與此相違。謂彼異生耽勝定樂。長壽無",
    "T29n1563_032:0934c29": "病無貧無離。違境既無。厭心微劣。非厭微",
    "T29n1563_032:0935a01": "劣。能入見道。能引見道。勝厭無故。依色界身",
    "T29n1563_032:0935a02": "不起見道。不應言彼都無有厭。以生彼者。現",
    "T29n1563_032:0935a03": "有厭故。如契經說。勿怖大仙。彼焰必無來近",
    "T29n1563_032:0935a04": "此理。燒梵宮已於彼當滅。此中怖聲唯目",
    "T29n1563_032:0935a05": "厭體。又於餘處有伽他曰。",
    "T29n1563_032:0935a06": " 聞諸長壽天  具妙色令譽",
    "T29n1563_032:0935a07": " 而心懷怖厭  如鹿對師子",
    "T29n1563_032:0935a08": "[0935a08] 此怖厭言。顯怖即厭。實怖與厭。相差別者。謂",
    "T29n1563_032:0935a09": "矚彼相恐為衰損。心生驚怯故名為怖。若觀",
    "T29n1563_032:0935a10": "彼相心不欣欲。情樂棄捨故名為厭。欲界具",
    "T29n1563_032:0935a11": "二。上界唯一。又此二體差別云何。不審察",
    "T29n1563_032:0935a12": "為先心驚掉名怖。若審察為先心不樂名厭。",
    "T29n1563_032:0935a13": "或引愚癡心怯名怖。若引棄捨心背名厭。有",
    "T29n1563_032:0935a14": "餘師說。恐為衰損心欲損捨是名為怖。欲",
    "T29n1563_032:0935a15": "損捨故於彼境中心不生欣。是名為厭。此經",
    "T29n1563_032:0935a16": "怖言。是恐壞義。如說擲來勿怖其破。由此理",
    "T29n1563_032:0935a17": "證上界無見道教復云何。由契經說故。經言",
    "T29n1563_032:0935a18": "有五補特伽羅。此處通達。彼處究竟。所謂中",
    "T29n1563_032:0935a19": "般乃至上流。此通達言。唯目見道是證圓",
    "T29n1563_032:0935a20": "寂。初加行故。經既不言彼處通達。故知見道",
    "T29n1563_032:0935a21": "上界定無。"
}