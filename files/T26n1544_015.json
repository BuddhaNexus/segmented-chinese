{
    "T26n1544_015:0994b02": "阿毘達磨發智論卷第十五",
    "T26n1544_015:0994b04": "尊者迦多衍尼子造",
    "T26n1544_015:0994b05": "三藏法師玄奘奉 詔譯",
    "T26n1544_015:0994b06": "根蘊第六中有納息第二",
    "T26n1544_015:0994b07": " 得一遍知三  沙門果九節",
    "T26n1544_015:0994b08": " 四智法類智  緣相應五門",
    "T26n1544_015:0994b09": " 學無學根得  無間證四果",
    "T26n1544_015:0994b10": " 幾根斷滅起  此章願具說",
    "T26n1544_015:0994b11": "[0994b11] 欲有相續。最初得幾業所生根。答卵生胎生",
    "T26n1544_015:0994b12": "濕生得二。化生得六或七或八。無形六。一形",
    "T26n1544_015:0994b13": "七。二形八。色有相續。最初得幾業所生根。答",
    "T26n1544_015:0994b14": "六。無色有相續。最初得幾業所生根。答一。",
    "T26n1544_015:0994b15": "頗思惟欲界繫法。遍知欲界耶。答遍知。遍知",
    "T26n1544_015:0994b16": "色界耶。答不遍知。遍知無色界耶。答不遍知。",
    "T26n1544_015:0994b17": "頗思惟色界繫法。遍知色界耶。答遍知。遍知",
    "T26n1544_015:0994b18": "欲界耶。答遍知。遍知無色界耶。答不遍知。頗",
    "T26n1544_015:0994b19": "思惟無色界繫法。遍知無色界耶。答遍知。遍",
    "T26n1544_015:0994b20": "知欲界耶。答不遍知。遍知色界耶。答遍知。幾",
    "T26n1544_015:0994b21": "根遍知欲界。答世俗道七。無漏道八。幾根遍",
    "T26n1544_015:0994b22": "知色界。答世俗道七。無漏道十。幾根遍知無",
    "T26n1544_015:0994b23": "色界。答十一。遍知欲界時。遍知幾根。答四。",
    "T26n1544_015:0994b24": "遍知色界時。遍知幾根。答五。遍知無色界",
    "T26n1544_015:0994b25": "時。遍知幾根。答八。",
    "T26n1544_015:0994b26": "[0994b26] 幾根得預流果。答九。幾根得一來果。答若倍",
    "T26n1544_015:0994b27": "離欲染入正性離生者九。若從預流果。得一",
    "T26n1544_015:0994b28": "來果者。世俗道七。無漏道八。幾根得不還果。",
    "T26n1544_015:0994b29": "答若已離欲染入正性離生者九。若從一來",
    "T26n1544_015:0994c01": "果。得不還果者。世俗道七。無漏道八。幾根得",
    "T26n1544_015:0994c02": "阿羅漢果。答十一。得預流果。遍知幾根。答",
    "T26n1544_015:0994c03": "無。得一來果遍知幾根。答無。得不還果。遍知",
    "T26n1544_015:0994c04": "幾根。答若已離欲染入正性離生者無。若從",
    "T26n1544_015:0994c05": "一來果。得不還果者四。得阿羅漢果。遍知幾",
    "T26n1544_015:0994c06": "根。答八。諸根得預流果。此根得彼果已。當言",
    "T26n1544_015:0994c07": "成就。當言不成就。答解脫道攝者。當言成就。",
    "T26n1544_015:0994c08": "無間道攝者。當言不成就。諸根得一來果不",
    "T26n1544_015:0994c09": "還果阿羅漢果。此根得彼果已。當言成就。",
    "T26n1544_015:0994c10": "當言不成就。答解脫道攝者。當言成就。無間",
    "T26n1544_015:0994c11": "道攝者。當言不成就。諸根得預流果。此根斷",
    "T26n1544_015:0994c12": "何界結。答色無色界或無。此根何果攝。答預",
    "T26n1544_015:0994c13": "流果或無。諸根得一來果。此根斷何界結。答",
    "T26n1544_015:0994c14": "欲界或色無色界或無。此根何果攝。答一來果",
    "T26n1544_015:0994c15": "或無。諸根得不還果。此根斷何界結。答欲界",
    "T26n1544_015:0994c16": "或色無色界或無。此根何果攝。答不還果或",
    "T26n1544_015:0994c17": "無。諸根得阿羅漢果。此根斷何界結。答無色",
    "T26n1544_015:0994c18": "界或無。此根何果攝。答阿羅漢果或無。得預",
    "T26n1544_015:0994c19": "流果時。所捨諸根。此根斷何界結。答欲界或",
    "T26n1544_015:0994c20": "色無色界或無。此根何果攝。答無。得一來果",
    "T26n1544_015:0994c21": "時。所捨諸根。此根斷何界結。答欲界或色無",
    "T26n1544_015:0994c22": "色界或無。此根何果攝。答預流果或無。得不",
    "T26n1544_015:0994c23": "還果時。所捨諸根。此根斷何界結。答欲界或",
    "T26n1544_015:0994c24": "色無色界或無。此根何果攝。答一來果或無。",
    "T26n1544_015:0994c25": "得阿羅漢果時。所捨諸根。此根斷何界結。答",
    "T26n1544_015:0994c26": "色界或無色界或無。此根何果攝。答不還果",
    "T26n1544_015:0994c27": "或無。得預流果時。所得諸根。此根斷何界結。",
    "T26n1544_015:0994c28": "答無。此根何果攝。答預流果或無。得一來果",
    "T26n1544_015:0994c29": "時。所得諸根。此根斷何界結。答無。此根何",
    "T26n1544_015:0995a01": "果攝。答一來果或無。得不還果時。所得諸根。",
    "T26n1544_015:0995a02": "此根斷何界結。答無。此根何果攝。答不還果",
    "T26n1544_015:0995a03": "或無。得阿羅漢果時。所得諸根。此根斷何界",
    "T26n1544_015:0995a04": "結。答無。此根何果攝。答阿羅漢果或無。諸預",
    "T26n1544_015:0995a05": "流者。所成就根。此根斷何界結。答欲界或無。",
    "T26n1544_015:0995a06": "此根。何果攝。答預流果或無。諸一來者。所成",
    "T26n1544_015:0995a07": "就根。此根斷何界結。答欲界或無。此根何果",
    "T26n1544_015:0995a08": "攝。答一來果或無。諸不還者。所成就根。此",
    "T26n1544_015:0995a09": "根斷何界結。答色界或無色界或無。此根何",
    "T26n1544_015:0995a10": "果攝。答不還果或無。諸阿羅漢。所成就根。此",
    "T26n1544_015:0995a11": "根斷何界結。答無。此根何果攝。答阿羅漢果",
    "T26n1544_015:0995a12": "或無。諸預流者。斷結諸根。此根斷何界結。答",
    "T26n1544_015:0995a13": "欲界。此根何果攝。答無。諸一來者。斷結諸",
    "T26n1544_015:0995a14": "根。此根斷何界結。答欲界。此根何果攝。答無。",
    "T26n1544_015:0995a15": "諸不還者。斷結諸根。此根斷何界結。答色界",
    "T26n1544_015:0995a16": "或無色界。此根何果攝。答無。諸預流果。所攝",
    "T26n1544_015:0995a17": "諸根。此根斷何界結。答無。諸一來果。不還",
    "T26n1544_015:0995a18": "果。阿羅漢果。所攝諸根。此根斷何界結。答",
    "T26n1544_015:0995a19": "無。",
    "T26n1544_015:0995a20": "[0995a20] 諸苦智。是於苦無漏智耶。設於苦無漏智。是",
    "T26n1544_015:0995a21": "苦智耶。答諸苦智。是於苦無漏智。有於苦無",
    "T26n1544_015:0995a22": "漏智非苦智。謂於苦知集智諸集智。是於集",
    "T26n1544_015:0995a23": "無漏智耶。設於集無漏智。是集智耶。答諸集",
    "T26n1544_015:0995a24": "智。是於集無漏智。有於集無漏智非集智。謂",
    "T26n1544_015:0995a25": "於集知苦智諸滅智。是於滅無漏智耶。答如",
    "T26n1544_015:0995a26": "是。設於滅無漏智。是滅智耶。答如是。諸道",
    "T26n1544_015:0995a27": "智。是於道無漏智耶。答如是。設於道無漏智。",
    "T26n1544_015:0995a28": "是道智耶。答如是。",
    "T26n1544_015:0995a29": "[0995a29] 諸根無漏。緣欲界繫。此根法智相應耶。設根",
    "T26n1544_015:0995b01": "無漏法智相應。此根緣欲界繫耶。答應作四",
    "T26n1544_015:0995b02": "句。有根無漏緣欲界繫。此根非法智相應。謂",
    "T26n1544_015:0995b03": "苦法智忍。及相應根苦法智。集法智忍。及相",
    "T26n1544_015:0995b04": "應根集法智。有根無漏法智相應。此根不緣",
    "T26n1544_015:0995b05": "欲界繫。謂滅道法智相應根。有根無漏緣欲",
    "T26n1544_015:0995b06": "界繫。此根亦法智相應。謂苦集法智相應根。",
    "T26n1544_015:0995b07": "有根無漏不緣欲界繫。此根亦非法智相應。",
    "T26n1544_015:0995b08": "謂苦類智忍苦類智。及二相應根。集類智忍",
    "T26n1544_015:0995b09": "集類智。及二相應根。滅法智忍。及相應根滅",
    "T26n1544_015:0995b10": "法智。滅類智忍滅類智。及二相應根。道法智",
    "T26n1544_015:0995b11": "忍。及相應根道法智。道類智忍道類智。及二",
    "T26n1544_015:0995b12": "相應根。",
    "T26n1544_015:0995b13": "[0995b13] 諸根無漏緣色無色界繫。此根類智相應耶。",
    "T26n1544_015:0995b14": "設根無漏類智相應。此根緣色無色界繫耶。",
    "T26n1544_015:0995b15": "答應作四句。有根無漏緣色無色界繫。此根",
    "T26n1544_015:0995b16": "非類智相應。謂苦類智忍。及相應根苦類智。",
    "T26n1544_015:0995b17": "集類智忍。及相應根集類智。有根無漏類智",
    "T26n1544_015:0995b18": "相應。此根不緣色無色界繫。謂滅道類智相",
    "T26n1544_015:0995b19": "應根。有根無漏緣色無色界繫。此根亦類智",
    "T26n1544_015:0995b20": "相應。謂苦集類智相應根。有根無漏不緣色",
    "T26n1544_015:0995b21": "無色界繫。此根亦非類智相應。謂苦法智忍",
    "T26n1544_015:0995b22": "苦法智。及二相應根。集法智忍集法智。及二",
    "T26n1544_015:0995b23": "相應根。滅法智忍滅法智。及二相應根。滅類",
    "T26n1544_015:0995b24": "智忍。及相應根滅類智。道法智忍道法智。及",
    "T26n1544_015:0995b25": "二相應根。道類智忍。及相應根道類智。法智。",
    "T26n1544_015:0995b26": "當言法智耶。當言類智他心智世俗智苦智",
    "T26n1544_015:0995b27": "集智滅智道智耶。答當言法智。或他心智。苦",
    "T26n1544_015:0995b28": "智。集智。滅智。道智。當言有尋有伺無尋唯伺",
    "T26n1544_015:0995b29": "無尋無伺耶。答當言三種。當言樂根相應喜",
    "T26n1544_015:0995c01": "根相應捨根相應耶。答當言三種。當言空無",
    "T26n1544_015:0995c02": "願無相相應耶。答當言三種。當言緣欲界繫",
    "T26n1544_015:0995c03": "緣色界繫緣無色界繫緣不繫耶。答當言緣",
    "T26n1544_015:0995c04": "欲界繫。或不繫。",
    "T26n1544_015:0995c05": "[0995c05] 類智。當言類智耶。當言法智他心智世俗智",
    "T26n1544_015:0995c06": "苦智集智滅智道智耶。答當言類智。或他心",
    "T26n1544_015:0995c07": "智苦智集智滅智道智。當言有尋有伺無尋",
    "T26n1544_015:0995c08": "唯伺無尋無伺耶。答當言三種。當言樂根相",
    "T26n1544_015:0995c09": "應喜根相應捨根相應耶。答當言三種。當言",
    "T26n1544_015:0995c10": "空無願無相相應耶。答當言三種。當言緣",
    "T26n1544_015:0995c11": "欲界繫緣色界繫緣無色界繫緣不繫耶。答",
    "T26n1544_015:0995c12": "當言緣色無色界繫。或不繫時心解脫。當",
    "T26n1544_015:0995c13": "言學根得無學根得學無學根得耶。答當言",
    "T26n1544_015:0995c14": "學無學根得。不動心解脫。當言學根得無學",
    "T26n1544_015:0995c15": "根得學無學根得耶。答若本得不動。當言",
    "T26n1544_015:0995c16": "學無學根得。若時解脫阿羅漢得不動。當",
    "T26n1544_015:0995c17": "言無學根得。一切結盡。當言學根得無學根",
    "T26n1544_015:0995c18": "得學無學根得耶。答當言學無學根得。以無",
    "T26n1544_015:0995c19": "間道。證預流果。乃至阿羅漢果。此道當言法",
    "T26n1544_015:0995c20": "智相應類智他心智世俗智苦智集智滅智道",
    "T26n1544_015:0995c21": "智相應耶。當言有尋有伺無尋唯伺無尋無",
    "T26n1544_015:0995c22": "伺耶。當言樂根喜根捨根相應耶。當言空無",
    "T26n1544_015:0995c23": "願無相相應耶。當言緣欲界繫色界繫無色",
    "T26n1544_015:0995c24": "界繫不繫耶。答以無間道。證預流果。此道當",
    "T26n1544_015:0995c25": "言忍相應有尋有伺捨根相應無願相應緣不",
    "T26n1544_015:0995c26": "繫。以無間道。證一來果。若倍離欲染入正性",
    "T26n1544_015:0995c27": "離生者。如證預流果說。若從預流果。以世俗",
    "T26n1544_015:0995c28": "道。證一來果。此道當言世俗智相應有尋有",
    "T26n1544_015:0995c29": "伺捨根相應緣欲界繫。若從預流果。以無漏",
    "T26n1544_015:0996a01": "道。證一來果。此道當言。法智相應。或苦智。",
    "T26n1544_015:0996a02": "或集智。或滅智。或道智相應。有尋有伺捨根",
    "T26n1544_015:0996a03": "相應。或空或無願。或無相相應。或緣欲界繫。",
    "T26n1544_015:0996a04": "或緣不繫。以無間道。證不還果。若已離欲染",
    "T26n1544_015:0996a05": "入正性離生。此道當言忍相應。或有尋有伺。",
    "T26n1544_015:0996a06": "或無尋唯伺。或無尋無伺。或樂根相應。或喜",
    "T26n1544_015:0996a07": "根相應。或捨根相應。無願相應。緣不繫。若從",
    "T26n1544_015:0996a08": "一來果。以世俗道。證不還果者。如以世俗道",
    "T26n1544_015:0996a09": "證一來果說。若從一來果。以無漏道。證不還",
    "T26n1544_015:0996a10": "果者。如以無漏道證一來果說。以無間道。",
    "T26n1544_015:0996a11": "證阿羅漢果。此道當言。或法智相應。或類智。",
    "T26n1544_015:0996a12": "或苦智。或集智。或滅智。或道智相應。或有尋",
    "T26n1544_015:0996a13": "有伺。或無尋唯伺。或無尋無伺。或樂根。或喜",
    "T26n1544_015:0996a14": "根。或捨根相應。或空或無願。或無相相應。或",
    "T26n1544_015:0996a15": "緣無色界繫。或緣不繫。",
    "T26n1544_015:0996a16": "[0996a16] 幾根永斷滅。起得預流果。答無根永斷。七根",
    "T26n1544_015:0996a17": "滅起。一滅不起。一起不滅。得預流果。幾根永",
    "T26n1544_015:0996a18": "斷滅起。得一來果。答若倍離欲染入正性離",
    "T26n1544_015:0996a19": "生者。如證預流果說。若從預流果。以世俗道。",
    "T26n1544_015:0996a20": "證一來果。無根永斷。七根滅起。得一來果。若",
    "T26n1544_015:0996a21": "從預流果。以無漏道。證一來果。無根永斷。八",
    "T26n1544_015:0996a22": "根滅起。得一來果。幾根永斷滅起。得不還果。",
    "T26n1544_015:0996a23": "答若已離欲染。入正性離生。無根永斷。七根",
    "T26n1544_015:0996a24": "滅起。一滅不起。一起不滅。得不還果。若從一",
    "T26n1544_015:0996a25": "來果。以世俗道。證不還果。不入靜慮。四根",
    "T26n1544_015:0996a26": "永斷。七根滅起。得不還果。若入靜慮。四根永",
    "T26n1544_015:0996a27": "斷。六根滅起。一滅不起。一起不滅。得不還",
    "T26n1544_015:0996a28": "果。若從一來果。以無漏道。證不還果。不入靜",
    "T26n1544_015:0996a29": "慮。四根永斷。八根滅起。得不還果。若入靜",
    "T26n1544_015:0996b01": "慮。四根永斷。七根滅起。一滅不起。一起不",
    "T26n1544_015:0996b02": "滅。得不還果。幾根永斷滅起。得阿羅漢果。答",
    "T26n1544_015:0996b03": "若依未至。證阿羅漢果。一根永斷。七根永斷",
    "T26n1544_015:0996b04": "滅起。一滅不起。一起不滅。得阿羅漢果。如依",
    "T26n1544_015:0996b05": "未至。依靜慮中間第四靜慮三無色定亦爾。",
    "T26n1544_015:0996b06": "若依初靜慮。證阿羅漢果。二根永斷。六根永",
    "T26n1544_015:0996b07": "斷滅起。一根滅起。一滅不起。一起不滅。得阿",
    "T26n1544_015:0996b08": "羅漢果。如依初靜慮。依第二第三靜慮亦爾。",
    "T26n1544_015:0996b09": "根蘊第六中觸納息第三",
    "T26n1544_015:0996b10": " 十六觸相攝  根相應成就",
    "T26n1544_015:0996b11": " 遍知滅作證  此章願具說",
    "T26n1544_015:0996b12": "[0996b12] 有十六觸。謂有對觸。增語觸。明觸。無明觸。",
    "T26n1544_015:0996b13": "非明非無明觸。愛觸。恚觸。順樂受觸。順苦受",
    "T26n1544_015:0996b14": "觸。順不苦不樂受觸。眼觸。耳觸。鼻觸。舌觸。",
    "T26n1544_015:0996b15": "身觸。意觸。云何有對觸。答五識身相應觸。云",
    "T26n1544_015:0996b16": "何增語觸。答意識身相應觸。云何明觸。答無",
    "T26n1544_015:0996b17": "漏觸。云何無明觸。答染污觸。云何非明非無",
    "T26n1544_015:0996b18": "明觸。答不染有漏觸。云何愛觸。答貪相應觸。",
    "T26n1544_015:0996b19": "云何恚觸。答瞋相應觸。云何順樂受觸。答樂",
    "T26n1544_015:0996b20": "受相應觸。云何順苦受觸。答苦受相應觸。云",
    "T26n1544_015:0996b21": "何順不苦不樂受觸。答不苦不樂受相應觸。",
    "T26n1544_015:0996b22": "云何眼觸。答眼識身相應觸。云何耳觸。答耳",
    "T26n1544_015:0996b23": "識身相應觸。云何鼻觸。答鼻識身相應觸。云",
    "T26n1544_015:0996b24": "何舌觸。答舌識身相應觸。云何身觸。答身識",
    "T26n1544_015:0996b25": "身相應觸。云何意觸。答意識身相應觸。",
    "T26n1544_015:0996b26": "[0996b26] 有對觸攝幾觸。乃至意觸攝幾耶。答有對觸。",
    "T26n1544_015:0996b27": "攝六觸全七觸少分。增語觸。攝三觸全七觸",
    "T26n1544_015:0996b28": "少分。明觸。攝明觸全四觸少分。無明觸。攝三",
    "T26n1544_015:0996b29": "觸全十一觸少分。非明非無明觸。攝非明非",
    "T26n1544_015:0996c01": "無明觸全十一觸少分。愛觸。攝愛觸全十一",
    "T26n1544_015:0996c02": "觸少分。恚觸。攝恚觸全十一觸少分。順樂受",
    "T26n1544_015:0996c03": "觸。攝順樂受觸全十二觸少分。順苦受觸。攝",
    "T26n1544_015:0996c04": "順苦受觸全十一觸少分。順不苦不樂受觸。",
    "T26n1544_015:0996c05": "攝順不苦不樂受觸全十三觸少分。眼觸攝",
    "T26n1544_015:0996c06": "眼觸全八觸少分。如眼觸。耳鼻舌身觸亦爾。",
    "T26n1544_015:0996c07": "意觸攝三觸全七觸少分。",
    "T26n1544_015:0996c08": "[0996c08] 有對觸。幾根相應。乃至意觸。幾根相應耶。答",
    "T26n1544_015:0996c09": "有對觸。一根全八根少分相應。增語觸。五根",
    "T26n1544_015:0996c10": "全八根少分相應。明觸。三根全九根少分相",
    "T26n1544_015:0996c11": "應。無明觸。六根少分相應。非明非無明觸。十",
    "T26n1544_015:0996c12": "一根少分相應。愛觸。四根少分相應。恚觸。四",
    "T26n1544_015:0996c13": "根少分相應。順樂受觸。二根全九根少分相",
    "T26n1544_015:0996c14": "應。順苦受觸。二根全六根少分相應。順不苦",
    "T26n1544_015:0996c15": "不樂受觸。一根全。九根少分相應。眼觸。九根",
    "T26n1544_015:0996c16": "少分相應。如眼觸。耳鼻舌身觸亦爾。意觸。五",
    "T26n1544_015:0996c17": "根全八根少分相應。",
    "T26n1544_015:0996c18": "[0996c18] 諸根因有對觸。此根有對觸相應耶。設根有",
    "T26n1544_015:0996c19": "對觸相應。此根因有對觸耶。答諸根有對觸",
    "T26n1544_015:0996c20": "相應。此根因有對觸。有根因有對觸此根非",
    "T26n1544_015:0996c21": "有對觸相應。諸根因有對觸。餘觸相應。及",
    "T26n1544_015:0996c22": "異熟生無所緣。如有對觸除二觸餘十三觸",
    "T26n1544_015:0996c23": "亦爾。諸根因明觸。此根明觸相應耶。答如",
    "T26n1544_015:0996c24": "是。設根明觸相應。此根因明觸耶。答如是。諸",
    "T26n1544_015:0996c25": "根因非明非無明觸。此根非明非無明觸相",
    "T26n1544_015:0996c26": "應耶。設根非明非無明觸相應。此根因非",
    "T26n1544_015:0996c27": "明非無明觸耶。答諸根非明非無明觸相應。",
    "T26n1544_015:0996c28": "此根因非明非無明觸。有根因非明非無明",
    "T26n1544_015:0996c29": "觸。此根非非明非無明觸相應。謂根因非明",
    "T26n1544_015:0997a01": "非無明觸。異熟生無所緣。諸成就此類眼根。",
    "T26n1544_015:0997a02": "彼成就此類身根耶。設成就此類身根。彼成",
    "T26n1544_015:0997a03": "就此類眼根耶。答應作四句。有成就此類眼",
    "T26n1544_015:0997a04": "根非此類身根。謂生欲界。不得眼根。設得已",
    "T26n1544_015:0997a05": "失。得色界眼。有成就此類身根非此類眼根。",
    "T26n1544_015:0997a06": "謂生欲界。不得眼根。設得已失。不得色界眼。",
    "T26n1544_015:0997a07": "有成就此類眼根亦此類身根。謂生欲界。眼",
    "T26n1544_015:0997a08": "根已得不失。若生色界。有非成就此類眼根",
    "T26n1544_015:0997a09": "亦非此類身根。謂生無色界。如眼根。耳根亦",
    "T26n1544_015:0997a10": "爾。諸成就此類鼻根。彼成就此類身根耶。設",
    "T26n1544_015:0997a11": "成就此類身根。彼成就此類鼻根耶。答若成",
    "T26n1544_015:0997a12": "就此類鼻根。彼成就此類身根。有成就此類",
    "T26n1544_015:0997a13": "身根不成就此類鼻根。謂生欲界。不得鼻根",
    "T26n1544_015:0997a14": "設得已失。如鼻根。舌根亦爾。",
    "T26n1544_015:0997a15": "[0997a15] 地獄成就幾根。傍生乃至諸無色。隨信行。乃",
    "T26n1544_015:0997a16": "至俱解脫。成就幾根。答地獄。極多十九。極少",
    "T26n1544_015:0997a17": "八。傍生。極多十九。極少十三。鬼界亦爾。斷",
    "T26n1544_015:0997a18": "善根者。極多十三。極少八。邪定聚。極多十",
    "T26n1544_015:0997a19": "九。極少八。正定聚。極多十九。極少十一。不",
    "T26n1544_015:0997a20": "定聚。極多十九。極少八贍部洲。極多十九。",
    "T26n1544_015:0997a21": "極少八。毘提訶洲瞿陀尼洲亦爾。俱盧洲。極",
    "T26n1544_015:0997a22": "多十八。極少十三。四大王眾天。極多十九。極",
    "T26n1544_015:0997a23": "少十七。三十三天夜摩天&#x89A9;史多天樂變化",
    "T26n1544_015:0997a24": "天他化自在天亦爾。梵眾天。極多十六。極少",
    "T26n1544_015:0997a25": "十五。極光淨天亦爾。遍淨天。極多十六。極少",
    "T26n1544_015:0997a26": "十四。廣果天。極多十六。極少十三。中有。極",
    "T26n1544_015:0997a27": "多十九。極少十三。諸無色。極多十一。極少八。",
    "T26n1544_015:0997a28": "隨信行。極多十九。極少十三。隨法行亦爾。信",
    "T26n1544_015:0997a29": "勝解。極多十九。極少十一。見至亦爾。身證。",
    "T26n1544_015:0997b01": "極多十八。極少十一。慧解脫俱解脫亦爾。",
    "T26n1544_015:0997b02": "[0997b02] 眼根乃至慧根。得遍知時。幾根得遍知耶。答",
    "T26n1544_015:0997b03": "眼根得遍知時。至離色染。五根得遍知。耳鼻",
    "T26n1544_015:0997b04": "舌身根亦爾。女根得遍知時。至離欲染。四根",
    "T26n1544_015:0997b05": "得遍知。男根苦根憂根亦爾。命根得遍知時。",
    "T26n1544_015:0997b06": "至離無色染。八根得遍知。意根捨根信等五",
    "T26n1544_015:0997b07": "根亦爾。樂根得遍知時。至離遍淨染。即樂根",
    "T26n1544_015:0997b08": "得遍知。喜根得遍知時。至離極光淨染。即喜",
    "T26n1544_015:0997b09": "根得遍知。",
    "T26n1544_015:0997b10": "[0997b10] 眼根乃至慧根。滅作證時。幾根滅作證耶。",
    "T26n1544_015:0997b11": "答眼根滅作證時。至離色染。五根滅作證。",
    "T26n1544_015:0997b12": "至阿羅漢。十九根滅作證。耳鼻舌身根亦",
    "T26n1544_015:0997b13": "爾。女根滅作證時。至離欲染。四根滅作證。至",
    "T26n1544_015:0997b14": "阿羅漢。十九根滅作證。男根苦根憂根亦爾。",
    "T26n1544_015:0997b15": "命根滅作證時。至阿羅漢。十九根滅作證。意",
    "T26n1544_015:0997b16": "根捨根信等五根亦爾。樂根滅作證時。至離",
    "T26n1544_015:0997b17": "遍淨染。即樂根滅作證。至阿羅漢。十九根滅",
    "T26n1544_015:0997b18": "作證。喜根滅作證時。至離極光淨染。即喜根",
    "T26n1544_015:0997b19": "滅作證。至阿羅漢。十九根滅作證。",
    "T26n1544_015:0997b20": "根蘊第六中等心納息第四",
    "T26n1544_015:0997b21": " 等心壽二定  無想攝相應",
    "T26n1544_015:0997b22": " 界死生涅槃  此章願具說",
    "T26n1544_015:0997b23": "[0997b23] 一切有情心。當言等起等住等滅耶。答如是。",
    "T26n1544_015:0997b24": "有貪心離貪心。當言等起等住等滅耶。答如",
    "T26n1544_015:0997b25": "是。有瞋離瞋。有癡離癡。略散下舉小大掉不",
    "T26n1544_015:0997b26": "掉不靜靜不定定不修修不解脫解脫心。當",
    "T26n1544_015:0997b27": "言等起等住等滅耶。答如是。",
    "T26n1544_015:0997b28": "[0997b28] 壽當言隨心轉不隨心轉耶。答不隨心轉。當",
    "T26n1544_015:0997b29": "言隨相續轉為一起便住耶。答若欲界有情。",
    "T26n1544_015:0997c01": "不住無想滅盡等至。當言隨相續轉。若住無",
    "T26n1544_015:0997c02": "想滅盡等至。及色無色界有情。當言一起便",
    "T26n1544_015:0997c03": "住。住無想滅盡等至。壽當言轉為住耶。答",
    "T26n1544_015:0997c04": "當言轉。如世尊說。人壽漸盡。如小河水。若諸",
    "T26n1544_015:0997c05": "有情。壽起便住。云何知彼壽漸盡耶。答由世",
    "T26n1544_015:0997c06": "盡劫盡故。",
    "T26n1544_015:0997c07": "[0997c07] 入無想定。幾根滅。答七。何繫心心所滅。答色",
    "T26n1544_015:0997c08": "界繫。出無想定。幾根現前。答七。何繫心心所",
    "T26n1544_015:0997c09": "現前。答色界繫。入滅盡定。幾根滅。答七。何",
    "T26n1544_015:0997c10": "繫心心所滅。答無色界繫。出滅盡定。幾根現",
    "T26n1544_015:0997c11": "前。答或七或八。有漏心七。無漏心八。何繫心",
    "T26n1544_015:0997c12": "心所現前。答或無色界繫。或不繫。",
    "T26n1544_015:0997c13": "[0997c13] 生無想天。幾根滅。答八。何繫心心所滅。答色",
    "T26n1544_015:0997c14": "界繫。幾根現前。答八。何繫心心所現前。答色",
    "T26n1544_015:0997c15": "界繫。無想天沒。幾根滅。答八。何繫心心所",
    "T26n1544_015:0997c16": "滅。答色界繫。幾根現前。答或八或九或十。無",
    "T26n1544_015:0997c17": "形八。一形九。二形十。何繫心心所現前。答欲",
    "T26n1544_015:0997c18": "界繫。無想有情生時。當言有想耶無想耶。答",
    "T26n1544_015:0997c19": "當言有想。如世尊說。彼諸有情。由想起故。從",
    "T26n1544_015:0997c20": "彼處沒。從彼沒時。彼想當言滅耶不滅耶。答",
    "T26n1544_015:0997c21": "當言滅。當言住何處。彼想滅耶。答當言即住",
    "T26n1544_015:0997c22": "彼處。彼想當言善為無記耶。答或善或無記。",
    "T26n1544_015:0997c23": "彼想幾隨眠隨增。答色界有漏緣。幾結繫。答",
    "T26n1544_015:0997c24": "六。如世尊說。一切有情。皆由食住。無想有",
    "T26n1544_015:0997c25": "情。由何食住答觸意思識。",
    "T26n1544_015:0997c26": "[0997c26] 眼根攝幾根。乃至具知根攝幾根。答眼根攝",
    "T26n1544_015:0997c27": "眼根。如眼根。耳鼻舌命苦憂根亦爾。身根攝",
    "T26n1544_015:0997c28": "三攝。女根攝女根身根少分。如女根。男根亦",
    "T26n1544_015:0997c29": "爾。意根攝意根三根少分。如意根。樂喜捨根",
    "T26n1544_015:0998a01": "信等五根亦爾。未知當知根。攝未知當知根",
    "T26n1544_015:0998a02": "九根少分。如未知當知根。已知根具知根亦",
    "T26n1544_015:0998a03": "爾。信力乃至慧力念等覺支。乃至捨等覺支。",
    "T26n1544_015:0998a04": "正見乃至正定。法智乃至道智。空無願無相。",
    "T26n1544_015:0998a05": "攝幾根。答信力攝一根三根少分。如信力。餘",
    "T26n1544_015:0998a06": "四力亦爾。念等覺支攝四根少分。如念等覺",
    "T26n1544_015:0998a07": "支。擇法精進喜定等覺支亦爾。餘不攝根。正",
    "T26n1544_015:0998a08": "見攝四根少分。如正見。正勤念定亦爾。餘不",
    "T26n1544_015:0998a09": "攝根。法智攝四根少分。如法智。類智苦集滅",
    "T26n1544_015:0998a10": "道智亦爾。他心智攝三根少分。世俗智攝一",
    "T26n1544_015:0998a11": "根少分。空攝四根少分。如空。無願無相亦",
    "T26n1544_015:0998a12": "爾。",
    "T26n1544_015:0998a13": "[0998a13] 意根幾根相應。乃至具知根幾根相應。答意",
    "T26n1544_015:0998a14": "根十根三根少分相應。樂喜捨根九根少分相",
    "T26n1544_015:0998a15": "應。苦根憂根六根少分相應。信根四根九根",
    "T26n1544_015:0998a16": "少分相應。如信根。精進念定慧根亦爾。未知",
    "T26n1544_015:0998a17": "當知根。與未知當知根。九根少分相應。如未",
    "T26n1544_015:0998a18": "知當知根。已知根具知根亦爾。信力乃至慧",
    "T26n1544_015:0998a19": "力念等覺支。乃至捨等覺支。正見乃至正定。",
    "T26n1544_015:0998a20": "法智乃至道智。空無願無相。幾根相應。答信",
    "T26n1544_015:0998a21": "力四根九根少分相應。如信力。餘四力亦爾。",
    "T26n1544_015:0998a22": "念等覺支。十一根少分相應。如念等覺支。擇",
    "T26n1544_015:0998a23": "法精進定等覺支亦爾。喜等覺支。九根少分",
    "T26n1544_015:0998a24": "相應。安捨等覺支三根九根少分相應。正見",
    "T26n1544_015:0998a25": "十一根少分相應。如正見。正思惟正勤正定",
    "T26n1544_015:0998a26": "亦爾。餘非根相應。法智十一根少分相應。如",
    "T26n1544_015:0998a27": "法智。類智苦集滅道智亦爾。他心智十根少",
    "T26n1544_015:0998a28": "分相應。世俗智二根八根少分相應。空無願",
    "T26n1544_015:0998a29": "無相十一根少分相應。",
    "T26n1544_015:0998b01": "[0998b01] 欲界沒生欲界時。幾根滅。答或四。或九。或",
    "T26n1544_015:0998b02": "八。或十三。或九。或十四。或十。或十五。漸命",
    "T26n1544_015:0998b03": "終者。無記心四。善心九。頓命終者。若無形。",
    "T26n1544_015:0998b04": "無記心八。善心十三。若一形。無記心九。善心",
    "T26n1544_015:0998b05": "十四。若二形。無記心十。善心十五何繫心心",
    "T26n1544_015:0998b06": "所滅。答欲界繫。幾根現前。答或八或九或十。",
    "T26n1544_015:0998b07": "無形八。一形九。二形十。何繫心心所現前。答",
    "T26n1544_015:0998b08": "欲界繫。欲界沒生色界時。幾根滅。答或四或",
    "T26n1544_015:0998b09": "九或九或十四。漸命終者。無記心四。善心",
    "T26n1544_015:0998b10": "九。頓命終者。無記心九。善心十四。何繫心心",
    "T26n1544_015:0998b11": "所滅。答欲界繫幾根現前。答八。何繫心心所",
    "T26n1544_015:0998b12": "現前。答色界繫。欲界沒生無色界時。幾根滅。",
    "T26n1544_015:0998b13": "答或四或九或九或十四。如前說。何繫心心",
    "T26n1544_015:0998b14": "所滅。答欲界繫。幾根現前。答三。何繫心心所",
    "T26n1544_015:0998b15": "現前。答無色界繫。色界沒生色界時。幾根滅。",
    "T26n1544_015:0998b16": "答或八或十三。無記心八。善心十三。何繫心",
    "T26n1544_015:0998b17": "心所滅。答色界繫。幾根現前。答八。何繫心心",
    "T26n1544_015:0998b18": "所現前。答色界繫。色界沒生欲界時。幾根滅。",
    "T26n1544_015:0998b19": "答或八或十三。如前說。何繫心心所滅。答色",
    "T26n1544_015:0998b20": "界繫。幾根現前。答或八或九或十如前說。何",
    "T26n1544_015:0998b21": "繫心心所現前。答欲界繫。色界沒生無色界",
    "T26n1544_015:0998b22": "時。幾根滅。答或八或十三。如前說。何繫心心",
    "T26n1544_015:0998b23": "所滅。答色界繫。幾根現前。答三。何繫心心所",
    "T26n1544_015:0998b24": "現前。答無色界繫。無色界沒生無色界時。幾",
    "T26n1544_015:0998b25": "根滅。答或三或八。無記心三。善心八。何繫心",
    "T26n1544_015:0998b26": "心所滅。答無色界繫。幾根現前。答三。何繫心",
    "T26n1544_015:0998b27": "心所現前。答無色界繫。無色界沒生欲界時。",
    "T26n1544_015:0998b28": "幾根滅。答或三或八。如前說。何繫心心所滅。",
    "T26n1544_015:0998b29": "答無色界繫。幾根現前。答或八或九或十。如",
    "T26n1544_015:0998c01": "前說。何繫心心所現前。答欲界繫。無色界沒",
    "T26n1544_015:0998c02": "生色界時。幾根滅。答或三或八。如前說。何繫",
    "T26n1544_015:0998c03": "心心所滅。答無色界繫。幾根現前。答八。何繫",
    "T26n1544_015:0998c04": "心心所現在前。答色界繫。阿羅漢般涅槃時。",
    "T26n1544_015:0998c05": "幾根最後滅。答或四或九或八或三。欲界漸",
    "T26n1544_015:0998c06": "般涅槃者四。頓般涅槃者九。色界八。無色界",
    "T26n1544_015:0998c07": "三。",
    "T26n1544_015:0998c08": "根蘊第六中一心納息第五",
    "T26n1544_015:0998c09": " 相應緣不離  不修修得根",
    "T26n1544_015:0998c10": " 捨得未知根  五門辯二智",
    "T26n1544_015:0998c11": " 初盡無生智  盡無生所緣",
    "T26n1544_015:0998c12": " 七正互相應  此章願具說",
    "T26n1544_015:0998c13": "[0998c13] 諸法與心一起一住一滅。彼法與心相應耶。",
    "T26n1544_015:0998c14": "答若法與心相應。彼法與心一起一住一滅。",
    "T26n1544_015:0998c15": "有法與心一起一住一滅。彼法非心相應。謂",
    "T26n1544_015:0998c16": "隨心轉色心不相應行。諸法與心一起一住",
    "T26n1544_015:0998c17": "一滅。彼法與心一所緣耶。答若法與心一所",
    "T26n1544_015:0998c18": "緣。彼法與心一起一住一滅。有法與心一起",
    "T26n1544_015:0998c19": "一住一滅。彼法非心一所緣。謂隨心轉色心",
    "T26n1544_015:0998c20": "不相應行。諸法與心俱起不離心。彼法與心",
    "T26n1544_015:0998c21": "俱住俱滅不離心耶。答欲色界有情。不住無",
    "T26n1544_015:0998c22": "想滅盡定者。諸根大種。與心俱起不離心。與",
    "T26n1544_015:0998c23": "心俱住俱滅不離心。若住無想滅盡定者。彼",
    "T26n1544_015:0998c24": "便離心。",
    "T26n1544_015:0998c25": "[0998c25] 如說不修眼根。乃至身根。云何不修眼根乃",
    "T26n1544_015:0998c26": "至身根。答若於眼根。未離貪。未離欲潤喜渴",
    "T26n1544_015:0998c27": "又無間道。能盡色貪。彼於此道。未修未安。如",
    "T26n1544_015:0998c28": "不修眼根。不修耳鼻舌身根亦爾。如說不修",
    "T26n1544_015:0998c29": "意根。云何不修意根。答若於意根。未離貪。未",
    "T26n1544_015:0999a01": "離欲潤喜渴。又無間道。能盡無色貪。彼於",
    "T26n1544_015:0999a02": "此道。未修未安。如說修眼根乃至身根。云何",
    "T26n1544_015:0999a03": "修眼根乃至身根。答若於眼根。已離貪。已離",
    "T26n1544_015:0999a04": "欲潤喜渴。又無間道。能盡色貪。彼於此道。",
    "T26n1544_015:0999a05": "已修已安。如修眼根。修耳鼻舌身根亦爾。如",
    "T26n1544_015:0999a06": "說修意根。云何修意根。答若於意根。已離貪。",
    "T26n1544_015:0999a07": "已離欲潤喜渴。又無間道。能盡無色貪。彼",
    "T26n1544_015:0999a08": "於此道。已修已安。",
    "T26n1544_015:0999a09": "[0999a09] 諸不成就學根得學根。彼一切入正性離生",
    "T26n1544_015:0999a10": "耶。答若入正性離生。彼一切不成就學根得",
    "T26n1544_015:0999a11": "學根。有不成就學根得學根彼非入正性離",
    "T26n1544_015:0999a12": "生。謂退阿羅漢果時。諸不成就學根得學根。",
    "T26n1544_015:0999a13": "彼一切世第一法等無間耶。答若世第一法",
    "T26n1544_015:0999a14": "等無間。彼一切不成就學根得學根。有不成",
    "T26n1544_015:0999a15": "就學根得學根彼非世第一法等無間。謂退",
    "T26n1544_015:0999a16": "阿羅漢果時。",
    "T26n1544_015:0999a17": "[0999a17] 諸捨無漏根。得無漏根。彼一切從果至果耶。",
    "T26n1544_015:0999a18": "答若從果至果。彼一切捨無漏根。得無漏根。",
    "T26n1544_015:0999a19": "有捨無漏根得無漏根彼非從果至果。謂現",
    "T26n1544_015:0999a20": "觀邊道類智起時。若時解脫阿羅漢。練根作",
    "T26n1544_015:0999a21": "不動時。諸捨無漏根。得無漏根。彼一切無漏",
    "T26n1544_015:0999a22": "根滅。無漏根起耶。答應作四句。有捨無漏根",
    "T26n1544_015:0999a23": "得無漏根彼非無漏根滅無漏根起。謂退阿",
    "T26n1544_015:0999a24": "羅漢不還一來果時。及以世俗道。得一來",
    "T26n1544_015:0999a25": "不還果時。有無漏根滅無漏根起彼非捨無",
    "T26n1544_015:0999a26": "漏根得無漏根。謂已得無漏根。現前滅起。",
    "T26n1544_015:0999a27": "有捨無漏根得無漏根彼亦無漏根滅無漏根",
    "T26n1544_015:0999a28": "起。謂現觀邊道類智起時。及以無漏道。得一",
    "T26n1544_015:0999a29": "來不還果時。得阿羅漢果時。時解脫阿羅漢。",
    "T26n1544_015:0999b01": "練根作不動時。有非捨無漏根得無漏根彼",
    "T26n1544_015:0999b02": "亦非無漏根滅無漏根起。謂除前相。",
    "T26n1544_015:0999b03": "[0999b03] 諸未知當知根。彼一切於未現觀四聖諦。能",
    "T26n1544_015:0999b04": "現觀耶。答應作四句。有未知當知根彼非於",
    "T26n1544_015:0999b05": "未現觀四聖諦能現觀。謂未知當知根。在過",
    "T26n1544_015:0999b06": "去或未來。有於未現觀四聖諦能現觀彼非",
    "T26n1544_015:0999b07": "未知當知根。謂諸非根法。於未現觀四聖諦。",
    "T26n1544_015:0999b08": "能現觀。有未知當知根彼亦於未現觀四聖",
    "T26n1544_015:0999b09": "諦能現觀。謂未知當知根。於未現觀四聖諦。",
    "T26n1544_015:0999b10": "能現觀。有非未知當知根彼亦非於未現觀",
    "T26n1544_015:0999b11": "四聖諦能現觀。謂除前相。",
    "T26n1544_015:0999b12": "[0999b12] 盡智當言盡智乃至道智耶。當言有尋有伺",
    "T26n1544_015:0999b13": "乃至無尋無伺耶。當言樂根乃至捨根相應",
    "T26n1544_015:0999b14": "耶。當言空乃至無相相應耶。當言緣欲界繫",
    "T26n1544_015:0999b15": "乃至緣不繫耶。如盡智。無生智無學正見亦",
    "T26n1544_015:0999b16": "爾。答盡智當言盡智。或法類智。或苦集滅道",
    "T26n1544_015:0999b17": "智。或有尋有伺。或無尋唯伺。或無尋無伺。",
    "T26n1544_015:0999b18": "或樂根相應。或喜捨根相應。或無願相應。或",
    "T26n1544_015:0999b19": "無相相應。或緣欲界繫。或緣色無色界繫。或",
    "T26n1544_015:0999b20": "緣不繫。如盡智。無生智亦爾。無學正見。當言",
    "T26n1544_015:0999b21": "無學正見。或法類他心智。或苦集滅道智。或",
    "T26n1544_015:0999b22": "有尋有伺。或無尋唯伺。或無尋無伺。或樂",
    "T26n1544_015:0999b23": "根相應。或喜捨根相應。或空相應。或無願無",
    "T26n1544_015:0999b24": "相相應。或緣欲界繫。或緣色無色界繫。或緣",
    "T26n1544_015:0999b25": "不繫。諸最初盡智。彼一切無間道等無間耶。",
    "T26n1544_015:0999b26": "答如是。設無間道等無間。彼一切盡智耶。答",
    "T26n1544_015:0999b27": "如是。諸最初無生智。彼一切盡智等無間耶。",
    "T26n1544_015:0999b28": "答如是。設盡智等無間。彼一切無生智耶。答",
    "T26n1544_015:0999b29": "或盡智。或無生智。或無學正見。諸緣彼無間",
    "T26n1544_015:0999c01": "道起。即緣彼初盡智起耶。答若緣生無間道",
    "T26n1544_015:0999c02": "起。即緣彼初盡智起。若不緣生無間道起。即",
    "T26n1544_015:0999c03": "不緣彼初盡智起。諸緣彼盡智起。即緣彼無",
    "T26n1544_015:0999c04": "生智起耶。答如是。設緣彼無生智起。即緣",
    "T26n1544_015:0999c05": "彼盡智起耶。答如是。諸法無學正見相應。彼",
    "T26n1544_015:0999c06": "法無學正思惟相應耶。答應作四句。有法無",
    "T26n1544_015:0999c07": "學正見相應非無學正思惟。謂無學正見相",
    "T26n1544_015:0999c08": "應正思惟。及無學正思惟不相應無學正見",
    "T26n1544_015:0999c09": "相應法。有法無學正思惟相應非無學正見。",
    "T26n1544_015:0999c10": "謂無學正思惟相應正見。及無學正見不相",
    "T26n1544_015:0999c11": "應無學正思惟相應法。有法無學正見正思",
    "T26n1544_015:0999c12": "惟相應。謂除無學正見相應正思惟。及除無",
    "T26n1544_015:0999c13": "學正思惟相應正見。諸餘無學正見正思惟",
    "T26n1544_015:0999c14": "相應法。有法非無學正見正思惟相應。謂",
    "T26n1544_015:0999c15": "無學正見不相應正思惟。無學正思惟不相",
    "T26n1544_015:0999c16": "應正見。及前所不攝心心所法。并色無為。心",
    "T26n1544_015:0999c17": "不相應行。諸法無學正見相應。彼法無學正",
    "T26n1544_015:0999c18": "勤相應耶。答應作四句。有法無學正見相應",
    "T26n1544_015:0999c19": "非無學正勤。謂無學正見相應正勤。有法無",
    "T26n1544_015:0999c20": "學正勤相應非無學正見。謂無學正見。及無",
    "T26n1544_015:0999c21": "學正見不相應無學正勤相應法。有法無學",
    "T26n1544_015:0999c22": "正見正勤相應。謂除無學正見相應正勤。諸",
    "T26n1544_015:0999c23": "餘無學正見相應法。有法非無學正見正勤",
    "T26n1544_015:0999c24": "相應。謂無學正見不相應正勤。及前所不攝",
    "T26n1544_015:0999c25": "心心所法。并色無為。心不相應行。如對正",
    "T26n1544_015:0999c26": "勤。對正念正定正解脫亦爾。諸法無學正見",
    "T26n1544_015:0999c27": "相應。彼法非無學正智相應。諸法無學正智",
    "T26n1544_015:0999c28": "相應。彼法非無學正見相應。諸法無學正思",
    "T26n1544_015:0999c29": "惟相應。彼法無學正勤相應耶。答應作四句。",
    "T26n1544_015:1000a01": "有法無學正思惟相應非無學正勤。謂無學",
    "T26n1544_015:1000a02": "正思惟相應正勤。有法無學正勤相應非無",
    "T26n1544_015:1000a03": "學正思惟。謂無學正勤相應正思惟。及無學",
    "T26n1544_015:1000a04": "正思惟不相應無學正勤相應法。有法無學",
    "T26n1544_015:1000a05": "正思惟正勤相應。謂除無學正思惟相應正",
    "T26n1544_015:1000a06": "勤。諸餘無學正思惟相應法。有法非無學正",
    "T26n1544_015:1000a07": "思惟正勤相應。謂無學正思惟不相應正勤。",
    "T26n1544_015:1000a08": "及前所不攝心心所法。并色無為。心不相應",
    "T26n1544_015:1000a09": "行。如對正勤。對正念正定正解脫亦爾。諸法",
    "T26n1544_015:1000a10": "無學正思惟相應。彼法無學正智相應耶。答",
    "T26n1544_015:1000a11": "應作四句。有法無學正思惟相應非無學正",
    "T26n1544_015:1000a12": "智。謂無學正思惟相應正智。及無學正智不",
    "T26n1544_015:1000a13": "相應無學正思惟相應法。有法無學正智相",
    "T26n1544_015:1000a14": "應非無學正思惟。謂無學正智相應正思惟。",
    "T26n1544_015:1000a15": "及無學正思惟不相應無學正智相應法。有",
    "T26n1544_015:1000a16": "法無學正思惟正智相應。謂除無學正思惟",
    "T26n1544_015:1000a17": "相應正智。及除無學正智相應正思惟。諸餘",
    "T26n1544_015:1000a18": "無學正思惟正智相應法。有法非無學正思",
    "T26n1544_015:1000a19": "惟正智相應。謂無學正思惟不相應無學正",
    "T26n1544_015:1000a20": "智。無學正智不相應無學正思惟。及前所",
    "T26n1544_015:1000a21": "不攝心心所法。并色無為。心不相應行。諸",
    "T26n1544_015:1000a22": "法無學正勤相應。彼法無學正念相應耶。答",
    "T26n1544_015:1000a23": "應作四句。有法無學正勤相應非無學正念。",
    "T26n1544_015:1000a24": "謂無學正念。有法無學正念相應非無學正",
    "T26n1544_015:1000a25": "勤。謂無學正勤。有法無學正勤正念相應。謂",
    "T26n1544_015:1000a26": "除無學正勤正念。諸餘無學正勤正念相應",
    "T26n1544_015:1000a27": "法。有法非無學正勤正念相應。謂前所不攝",
    "T26n1544_015:1000a28": "心心所法。并色無為。心不相應行。如對正念。",
    "T26n1544_015:1000a29": "對正定正解脫亦爾。諸法無學正勤相應。彼",
    "T26n1544_015:1000b01": "法無學正智相應耶。答應作四句。有法無學",
    "T26n1544_015:1000b02": "正勤相應非無學正智。謂無學正智。及無學",
    "T26n1544_015:1000b03": "正智不相應無學正勤相應法。有法無學正",
    "T26n1544_015:1000b04": "智相應非無學正勤。謂無學正智相應正勤。",
    "T26n1544_015:1000b05": "有法無學正勤正智相應。謂除無學正智相",
    "T26n1544_015:1000b06": "應正勤。諸餘無學正智相應法。有法非無學",
    "T26n1544_015:1000b07": "正勤正智相應。謂無學正智不相應正勤。及",
    "T26n1544_015:1000b08": "前所不攝心心所法。并色無為。心不相應行。",
    "T26n1544_015:1000b09": "如正勤。正念正定亦爾。諸法無學正解脫相",
    "T26n1544_015:1000b10": "應。彼法無學正智相應耶。答應作四句。有法",
    "T26n1544_015:1000b11": "無學正解脫相應非無學正智。謂無學正智。",
    "T26n1544_015:1000b12": "及無學正智不相應無學正解脫相應法。有",
    "T26n1544_015:1000b13": "法無學正智相應非無學正解脫。謂無學正",
    "T26n1544_015:1000b14": "智相應正解脫。有法無學正解脫正智相應。",
    "T26n1544_015:1000b15": "謂除無學正智相應正解脫。諸餘無學正智",
    "T26n1544_015:1000b16": "相應法。有法非無學正解脫正智相應。謂無",
    "T26n1544_015:1000b17": "學正智不相應正解脫。及前所攝心心所法。",
    "T26n1544_015:1000b18": "并色無為。心不相應行。"
}