{
    "T27n1545_066:0340b16": "阿毘達磨大毘婆沙論卷第六十",
    "T27n1545_066:0340b17": "六",
    "T27n1545_066:0340b19": "五百大阿羅漢等造",
    "T27n1545_066:0340b20": "三藏法師玄奘奉 詔譯",
    "T27n1545_066:0340b21": "結蘊第二中有情納息第三之四",
    "T27n1545_066:0340b22": "[0340b22] 問前說聖道是沙門性有為無漏。及諸擇滅",
    "T27n1545_066:0340b23": "是此果故名沙門果。無漏道力所證得者可",
    "T27n1545_066:0340b24": "立此名。世俗道力所證得者如一來不還",
    "T27n1545_066:0340b25": "果。云何名沙門果。答如無漏道離欲界染",
    "T27n1545_066:0340b26": "若倍若全立果分齊。如是聖者以世俗道",
    "T27n1545_066:0340b27": "離欲界染。若倍若全亦立一來及不還果。故",
    "T27n1545_066:0340b28": "二亦得沙門果名。尊者僧伽筏蘇說曰。以世",
    "T27n1545_066:0340b29": "俗道離欲染時亦修未來。諸無漏道所得",
    "T27n1545_066:0340c01": "二果是彼果故。亦得建立沙門果名。彼不",
    "T27n1545_066:0340c02": "應作是說。所以者何。未來聖道未有作用。",
    "T27n1545_066:0340c03": "如何於彼此得果名。有餘師說。以世俗道",
    "T27n1545_066:0340c04": "離欲染時無漏道得恒相續轉。所得二果是",
    "T27n1545_066:0340c05": "彼果故。亦得建立沙門果名。彼不應作是",
    "T27n1545_066:0340c06": "說。所以者何。得無斷結證斷作用。如何",
    "T27n1545_066:0340c07": "於彼此得果名。復有說者。以世俗道得二",
    "T27n1545_066:0340c08": "果者。金剛喻定現在前時。總證三界見修所",
    "T27n1545_066:0340c09": "斷一味斷得。前所得斷是此果故名沙門果。",
    "T27n1545_066:0340c10": "此定是真沙門性故。彼亦不應作如是說。",
    "T27n1545_066:0340c11": "所以者何。得二果時未得此定。若得此定",
    "T27n1545_066:0340c12": "失彼果名。如何彼二名沙門果。應作是說。",
    "T27n1545_066:0340c13": "從多立名多是聖道所得果故。謂世俗道得",
    "T27n1545_066:0340c14": "二果時。三界一切見所斷斷。皆是聖道力所",
    "T27n1545_066:0340c15": "得故名沙門果。雖有欲界六品九品修所斷",
    "T27n1545_066:0340c16": "斷非聖道得。然從多分亦得建立沙門果",
    "T27n1545_066:0340c17": "名一無漏得總所得故。",
    "T27n1545_066:0340c18": "[0340c18] 問如是所說四沙門果幾是假名。幾是實義。",
    "T27n1545_066:0340c19": "答二是假名。謂一來不還果。二是實義。謂預",
    "T27n1545_066:0340c20": "流阿羅漢果。問何故一來不還果名假名果。",
    "T27n1545_066:0340c21": "預流阿羅漢果名實義果耶。答諸世俗道是",
    "T27n1545_066:0340c22": "假名道。中間二果少彼所得。以多從少名",
    "T27n1545_066:0340c23": "假名果。諸無漏道是實義道。初後二果全彼",
    "T27n1545_066:0340c24": "所得。故初後果名實義果。復次中間二果有",
    "T27n1545_066:0340c25": "漏無漏二道共得名假名果。假名即是共所",
    "T27n1545_066:0340c26": "得義。如共有者名假名物。初後二果唯是無",
    "T27n1545_066:0340c27": "漏道力所得名實義果。實義即是獨所得義。",
    "T27n1545_066:0340c28": "如獨有者名實義物。復次中間二果世俗聖",
    "T27n1545_066:0340c29": "道假設名言而證得故。名假名果。謂彼二道",
    "T27n1545_066:0341a01": "在未來時假作義言。既同一事誓一所作一",
    "T27n1545_066:0341a02": "應隨喜。初後二果唯聖道得。非由二道假",
    "T27n1545_066:0341a03": "設名言而證得故。名實義果。有餘師說。假",
    "T27n1545_066:0341a04": "名果者。謂初二果唯聲聞乘所證得故。實義",
    "T27n1545_066:0341a05": "果者。謂後二果一切聲聞獨覺大覺皆證得",
    "T27n1545_066:0341a06": "故。多是實義少是假名。評曰。彼不應作是",
    "T27n1545_066:0341a07": "說。少多非表假實義故。此中前說於理為",
    "T27n1545_066:0341a08": "善。所以者何。沙門果者。是沙門性力所引",
    "T27n1545_066:0341a09": "得。唯無漏道是沙門性。成就彼者名真沙",
    "T27n1545_066:0341a10": "門。故彼所得二果名實義沙門果。諸世俗道",
    "T27n1545_066:0341a11": "非沙門性。成就彼者名假沙門。故彼所得",
    "T27n1545_066:0341a12": "二果名假名沙門果。問道是有為有下中上",
    "T27n1545_066:0341a13": "隨因力生可名為果。斷是無為無下中上",
    "T27n1545_066:0341a14": "非因所生云何名果。答斷雖不生而是所",
    "T27n1545_066:0341a15": "得加行證故亦名為果。謂瑜伽師住高山頂",
    "T27n1545_066:0341a16": "或居靜室。節量飲食減省睡眠及資身具。",
    "T27n1545_066:0341a17": "受持小七大七日法頂安定鎮行&#x6BF1;法杖。",
    "T27n1545_066:0341a18": "從今日沒至明日出。發起殊勝勇猛精進。",
    "T27n1545_066:0341a19": "展轉引生無漏聖道。由斯證得四沙門果。",
    "T27n1545_066:0341a20": "時示導者讚慰彼言。善哉善哉。汝能精進",
    "T27n1545_066:0341a21": "修正加行今得此果如務農者於六月中",
    "T27n1545_066:0341a22": "修治畦&#x58E0;耘秋稼穡後收子實積置場中。",
    "T27n1545_066:0341a23": "舊務農者讚慰彼曰。善哉善哉。汝於六月",
    "T27n1545_066:0341a24": "多設劬勞今得此果。故道與斷俱得果名。",
    "T27n1545_066:0341a25": "如是所說四沙門果。問幾是靜慮果。答四是",
    "T27n1545_066:0341a26": "靜慮及眷屬果。問幾是無色果。答一。謂阿羅",
    "T27n1545_066:0341a27": "漢果。問幾是根本靜慮果。答二。謂不還果阿",
    "T27n1545_066:0341a28": "羅漢果。問幾是靜慮近分果。答四謂初靜慮",
    "T27n1545_066:0341a29": "近分非餘靜慮。中間如根本說。問幾是根本",
    "T27n1545_066:0341b01": "無色果。答一。謂阿羅漢果。問幾是無色近分",
    "T27n1545_066:0341b02": "果。答無。問幾是見道果。答三。謂除阿羅漢",
    "T27n1545_066:0341b03": "果。問幾是修道果。答三。謂除預流果。問幾",
    "T27n1545_066:0341b04": "是忍果。答三。謂除阿羅漢果。問幾是智果。",
    "T27n1545_066:0341b05": "答三謂除預流果。問幾是法智果。答三。謂除",
    "T27n1545_066:0341b06": "預流果。問幾是類智果。答一。謂阿羅漢果問",
    "T27n1545_066:0341b07": "幾是法智品果。答三。謂除預流果。問幾是類",
    "T27n1545_066:0341b08": "智品果。答四。問幾是世俗道果。答二。謂一來",
    "T27n1545_066:0341b09": "果及不還果。問幾是無漏道果。答四。",
    "T27n1545_066:0341b10": "[0341b10] 如契經說。摩揭陀主吠提呬子未生怨王。來",
    "T27n1545_066:0341b11": "詣佛所到已頂禮世尊雙足退坐一面而",
    "T27n1545_066:0341b12": "白佛言。為有現見沙門果不。佛言亦有。王",
    "T27n1545_066:0341b13": "問云何。世尊告曰。我今問王。應隨意答。若",
    "T27n1545_066:0341b14": "王給侍或諸僮僕不自在者。有時見王昇",
    "T27n1545_066:0341b15": "高臺殿設五伎樂與諸眷屬歡娛嬉戲。彼",
    "T27n1545_066:0341b16": "既見已作是念言。我亦是人如何不爾。然王",
    "T27n1545_066:0341b17": "宿世多修福業。故於今生受斯勝報。我於",
    "T27n1545_066:0341b18": "今者應修勝業亦當如王眾所欽羨。作是",
    "T27n1545_066:0341b19": "念已便捨家法。剃除鬚髮被服袈裟。受持",
    "T27n1545_066:0341b20": "三歸及清淨戒。於十業道能斷能修。王餘使",
    "T27n1545_066:0341b21": "人於外見已。尋還啟白具陳上事。請王追",
    "T27n1545_066:0341b22": "取如本驅策。王聞其言如所請不。王言不",
    "T27n1545_066:0341b23": "也。若有此人我應往見禮敬供養。如彼本",
    "T27n1545_066:0341b24": "時供事於我。我於今者而供事之盡其形",
    "T27n1545_066:0341b25": "壽。施與衣服飲食醫藥房舍臥具。及諸資緣",
    "T27n1545_066:0341b26": "令無匱乏。佛告王曰。如此之事豈非現見",
    "T27n1545_066:0341b27": "沙門果耶。王白佛言。誠如聖教。問諸沙門",
    "T27n1545_066:0341b28": "果實唯有四。何故此經復說第五。答真沙",
    "T27n1545_066:0341b29": "門果實唯有四。此說現見沙門果者。但是",
    "T27n1545_066:0341c01": "出家近士用果。問出家既非真沙門性。如何",
    "T27n1545_066:0341c02": "說有沙門果耶。答出家雖非真沙門性。而",
    "T27n1545_066:0341c03": "世假立沙門性名。故諸世間見出家者。便謂",
    "T27n1545_066:0341c04": "我見如是沙門。是故出家近士用果。亦得",
    "T27n1545_066:0341c05": "假立沙門果名。此現見名表非實義。師子吼",
    "T27n1545_066:0341c06": "經復作是說。唯我法內有四沙門。謂初沙門",
    "T27n1545_066:0341c07": "乃至第四。外道法內無真沙門及婆羅門。唯",
    "T27n1545_066:0341c08": "有空號。於如是事處大眾中正師子吼都",
    "T27n1545_066:0341c09": "無所畏。應知此中初沙門者謂諸預流。第二",
    "T27n1545_066:0341c10": "沙門者謂諸一來。第三沙門者謂諸不還。第",
    "T27n1545_066:0341c11": "四沙門者謂諸阿羅漢。&#x8107;尊者曰。應知此中",
    "T27n1545_066:0341c12": "佛隨勝者於先而說初沙門者謂諸阿羅",
    "T27n1545_066:0341c13": "漢。第二沙門者謂諸不還。第三沙門者謂諸",
    "T27n1545_066:0341c14": "一來。第四沙門者謂諸預流善賢經中復作",
    "T27n1545_066:0341c15": "是說。若此處有八支聖道當知是處有四",
    "T27n1545_066:0341c16": "沙門。謂初沙門乃至第四。此中有說。趣四果",
    "T27n1545_066:0341c17": "向名四沙門。初沙門者謂預流向。第二沙門",
    "T27n1545_066:0341c18": "者謂一來向。第三沙門者謂不還向。第四沙",
    "T27n1545_066:0341c19": "門者謂阿羅漢向。&#x8107;尊者曰。此契經中說四",
    "T27n1545_066:0341c20": "種向及說四果。若此處有八支聖道者即",
    "T27n1545_066:0341c21": "說四向。當知是處有四沙門者即說四果。",
    "T27n1545_066:0341c22": "准陀經中亦作是說。沙門有四無有第五。",
    "T27n1545_066:0341c23": "四沙門者。一勝道沙門。二示道沙門。三命道",
    "T27n1545_066:0341c24": "沙門。四污道沙門。應知此中勝道沙門者。謂",
    "T27n1545_066:0341c25": "佛世尊自能覺故。一切獨覺應知亦然。示道",
    "T27n1545_066:0341c26": "沙門者。謂尊者舍利子。無等[雨/隻]故。大法將",
    "T27n1545_066:0341c27": "故。常能隨佛轉法輪故。一切無學聲聞應知",
    "T27n1545_066:0341c28": "亦爾。命道沙門者。謂尊者阿難陀。雖居學",
    "T27n1545_066:0341c29": "位而同無學多聞聞持具淨戒禁。一切有學",
    "T27n1545_066:0342a01": "應知亦然。污道沙門者。謂莫暍落迦苾芻&#x6199;",
    "T27n1545_066:0342a02": "盜他財物等是。問如上所引三種經中所",
    "T27n1545_066:0342a03": "說沙門有何差別。有作是說。師子吼經說",
    "T27n1545_066:0342a04": "沙門者謂住四果。善賢經中說沙門者謂行",
    "T27n1545_066:0342a05": "四向准陀經中說沙門者謂住四果及行諸",
    "T27n1545_066:0342a06": "向。有餘師說。師子吼經說沙門者謂住四",
    "T27n1545_066:0342a07": "果。善賢經中說沙門者謂行四向及住四",
    "T27n1545_066:0342a08": "果。准陀經中說沙門者謂具足攝一切沙門。",
    "T27n1545_066:0342a09": "或有說者。師子吼經及善賢經說沙門者謂",
    "T27n1545_066:0342a10": "住四果准陀經中說沙門者。謂住果向一切",
    "T27n1545_066:0342a11": "沙門。復有說者。師子吼經及善賢經說沙門",
    "T27n1545_066:0342a12": "者謂學無學。准陀經中說沙門者。謂學無學",
    "T27n1545_066:0342a13": "及非學非無學。有作是言。師子吼經及善賢",
    "T27n1545_066:0342a14": "經說沙門者謂諸聖者。准陀經中說沙門者",
    "T27n1545_066:0342a15": "謂諸聖者及諸異生。復有說言。師子吼經及",
    "T27n1545_066:0342a16": "善賢經說沙門者謂持戒者。准陀經中說沙",
    "T27n1545_066:0342a17": "門者謂持戒者及犯戒者。或復有說。此三經",
    "T27n1545_066:0342a18": "中所說沙門義無差別。問前二經說有四沙",
    "T27n1545_066:0342a19": "門。污道沙門豈四所攝。答亦四所攝。謂預流",
    "T27n1545_066:0342a20": "向。然預流向有近有遠。近謂見道。遠謂此",
    "T27n1545_066:0342a21": "前順決擇分順解脫分乃至正信而出家者。",
    "T27n1545_066:0342a22": "如契經說。有四種預流支。謂親近善士。聽",
    "T27n1545_066:0342a23": "聞正法。如理作意。法隨法行支因。向名義無",
    "T27n1545_066:0342a24": "差別。問善賢經說。若此處有八支聖道當",
    "T27n1545_066:0342a25": "知是處有四沙門。污道沙門豈此所攝。答亦",
    "T27n1545_066:0342a26": "此所攝。以聖道支有實有假。實謂無漏正",
    "T27n1545_066:0342a27": "見等八。假謂有漏正見等八。污道沙門亦得",
    "T27n1545_066:0342a28": "成就有漏正見。故彼亦是初沙門攝。復有",
    "T27n1545_066:0342a29": "說者。前二經說四種沙門即是第三。契經所",
    "T27n1545_066:0342b01": "說勝道等四非預流等。故此三經所說無異。",
    "T27n1545_066:0342b02": "問初經所說當云何通。唯我法內有四沙門。",
    "T27n1545_066:0342b03": "佛於眾中正師子吼。世尊豈說唯我法內。",
    "T27n1545_066:0342b04": "有毀犯戒而師子吼。答說亦無失。所以者",
    "T27n1545_066:0342b05": "何。污道沙門雖復破戒而不破見。雖破加",
    "T27n1545_066:0342b06": "行不破意樂。設有問言。汝犯戒惡為善為",
    "T27n1545_066:0342b07": "不善。彼言不善。為應作為不應作。彼言不",
    "T27n1545_066:0342b08": "應作。為有異熟為無異熟。彼言有異熟。為",
    "T27n1545_066:0342b09": "得可愛果為得不可愛果。彼言得不可愛",
    "T27n1545_066:0342b10": "果。為惡趣受為善趣受。彼言惡趣受。為自",
    "T27n1545_066:0342b11": "身受。為他身受。彼言自身受。為是師過為",
    "T27n1545_066:0342b12": "是教過為是自過。彼言非師過。亦非教過",
    "T27n1545_066:0342b13": "是我之過。彼有如是有漏正見。信有因果。",
    "T27n1545_066:0342b14": "不愚因果。如是正見。九十六種外道所無。",
    "T27n1545_066:0342b15": "故佛眾中正師子吼。依彼而說亦無有過",
    "T27n1545_066:0342b16": "如契經說。佛告苾芻。我實知見有三種人。",
    "T27n1545_066:0342b17": "於諸有情多有所作其恩難報。假使盡形",
    "T27n1545_066:0342b18": "以諸上妙衣服飲食臥具醫藥。及餘資緣",
    "T27n1545_066:0342b19": "而供養之。亦不能報。云何為三。一者有人",
    "T27n1545_066:0342b20": "為他說法。令捨家法趣於非家。剃除鬚",
    "T27n1545_066:0342b21": "髮被服袈裟。以正信心受持淨戒。二者有",
    "T27n1545_066:0342b22": "人為他說法。令知集法皆是滅法。遠塵離",
    "T27n1545_066:0342b23": "垢於諸法中生淨法眼。三者有人為他說",
    "T27n1545_066:0342b24": "法。令盡諸漏證得無漏心慧解脫。於現",
    "T27n1545_066:0342b25": "法中自能通達生已盡等具足而住。問勸",
    "T27n1545_066:0342b26": "他令受近事律儀。是人亦名多有所作其",
    "T27n1545_066:0342b27": "恩難報。此契經中何故不說。答應說而不",
    "T27n1545_066:0342b28": "說者。當知此義有餘。復次出家律儀是因",
    "T27n1545_066:0342b29": "是果故經偏說。謂此是近事律儀果。苾芻律",
    "T27n1545_066:0342c01": "儀因故。復次勸出家者。即是勸人入於聖",
    "T27n1545_066:0342c02": "法故經偏說。謂入聖法略有二種。一者世",
    "T27n1545_066:0342c03": "俗。二者勝義。世俗者。謂捨離家法趣於非",
    "T27n1545_066:0342c04": "家。剃除鬚髮被服袈裟。以正信心受持淨",
    "T27n1545_066:0342c05": "戒。勝義者。謂從世第一法入苦法智忍。復",
    "T27n1545_066:0342c06": "次勸出家者即是勸人脫庸賤事故經偏",
    "T27n1545_066:0342c07": "說。謂在家者多為種種庸賤惡事之所逼切。",
    "T27n1545_066:0342c08": "諸出家人解脫此故。復次勸出家者。即是",
    "T27n1545_066:0342c09": "勸人解脫眾苦故經偏說。謂出家者解脫",
    "T27n1545_066:0342c10": "現身諸苦惱事。由此展轉解脫一切生老病",
    "T27n1545_066:0342c11": "死憂悲苦惱生死法故。復次勸出家者。即",
    "T27n1545_066:0342c12": "是勸人受現法樂。由此展轉復得畢竟自",
    "T27n1545_066:0342c13": "在安樂故經偏說。復次勸出家者。即是勸",
    "T27n1545_066:0342c14": "人現佛出世故經偏說。現佛出世略有二",
    "T27n1545_066:0342c15": "種。一者世俗。二者勝義。世俗者。謂捨離家",
    "T27n1545_066:0342c16": "法趣於非家。剃除鬚髮被服袈裟。以正",
    "T27n1545_066:0342c17": "信心受持淨戒。勝義者。謂於四聖諦得真",
    "T27n1545_066:0342c18": "淨覺。初出家時。已現世俗佛出於世。既出",
    "T27n1545_066:0342c19": "家已展轉修行。復現勝義佛出於世。復次",
    "T27n1545_066:0342c20": "勸出家者。即是勸人學諸佛身故經偏說。",
    "T27n1545_066:0342c21": "謂諸佛身略有二種。一者生身。二者法身。若",
    "T27n1545_066:0342c22": "捨家法趣於非家。剃除鬚髮被服袈裟。",
    "T27n1545_066:0342c23": "以正信心受持淨戒。當知即是學佛生身。",
    "T27n1545_066:0342c24": "若能展轉修習正行。於四聖諦起真淨覺。",
    "T27n1545_066:0342c25": "當知即是學佛法身。復次勸出家者。即是",
    "T27n1545_066:0342c26": "勸人學諸佛行故經偏說。然諸佛行略有",
    "T27n1545_066:0342c27": "二種。一者世俗。二者勝義。世俗者。謂捨離",
    "T27n1545_066:0342c28": "家法趣於非家。剃除鬚髮被服袈裟。以正",
    "T27n1545_066:0342c29": "信心受持淨戒。勝義者。謂於四聖諦能正",
    "T27n1545_066:0343a01": "了知。初出家時已能隨學世俗佛行。既出家",
    "T27n1545_066:0343a02": "已精進修行。復能隨學勝義佛行。復次勸出",
    "T27n1545_066:0343a03": "家者。即是勸人入佛法海故經偏說。謂若",
    "T27n1545_066:0343a04": "有人棄捨家法淨信出家。即名初入諸佛",
    "T27n1545_066:0343a05": "法海。若盡諸漏證般涅槃。名究竟入諸佛",
    "T27n1545_066:0343a06": "法海。復次勸出家者。即是勸人決定趣入",
    "T27n1545_066:0343a07": "真解脫路故經偏說。如契經說。諸出家者。",
    "T27n1545_066:0343a08": "於四聖諦定得如實智見現觀。復次勸出",
    "T27n1545_066:0343a09": "家者。即是勸人決定當得三種律儀謂。別",
    "T27n1545_066:0343a10": "解脫律儀。靜慮律儀。無漏律儀。故經偏說。復",
    "T27n1545_066:0343a11": "次勸出家者。即是勸人決定當得三種善",
    "T27n1545_066:0343a12": "蘊。謂戒蘊定蘊慧蘊。故經偏說。如三善蘊",
    "T27n1545_066:0343a13": "如是三學三修三淨應知亦爾。復次勸出",
    "T27n1545_066:0343a14": "家者。即是勸人決定當得三種正道謂見",
    "T27n1545_066:0343a15": "道修道無學道故經偏說。如三正道三地亦",
    "T27n1545_066:0343a16": "爾。復次勸出家者。即是勸人決定當得三",
    "T27n1545_066:0343a17": "無漏根。謂未知當知根已知根具知根故經",
    "T27n1545_066:0343a18": "偏說。復次勸出家者。即是勸人如應當得",
    "T27n1545_066:0343a19": "三種菩提。謂聲聞菩提獨覺菩提無上菩提。",
    "T27n1545_066:0343a20": "故經偏說。復次勸出家者。即是勸人決定",
    "T27n1545_066:0343a21": "當得三種牟尼。謂身牟尼語牟尼意牟尼",
    "T27n1545_066:0343a22": "故經偏說。如三寂靜三清淨亦爾。復次勸",
    "T27n1545_066:0343a23": "出家者。即是勸人身心遠離故經偏說。謂出",
    "T27n1545_066:0343a24": "家時身便少事。身少事故心亦少事。由斯遠",
    "T27n1545_066:0343a25": "離煩惱惡業。復次勸出家者即是勸人身心",
    "T27n1545_066:0343a26": "離垢故經偏說。謂出家時身便清淨。身清淨",
    "T27n1545_066:0343a27": "故心亦清淨。身心淨故煩惱業垢速得除滅。",
    "T27n1545_066:0343a28": "復次勸出家者。即是勸人身心妙好故經偏",
    "T27n1545_066:0343a29": "說。謂出家時身便妙好。身妙好故心亦妙好。",
    "T27n1545_066:0343b01": "復次勸出家者。即是勸人身心端嚴故經",
    "T27n1545_066:0343b02": "偏說。謂出家時身便端嚴。身端嚴故心亦端",
    "T27n1545_066:0343b03": "嚴復次勸出家者。即是勸人決定當得究",
    "T27n1545_066:0343b04": "竟寂靜即是涅槃故經偏說。復次勸出家",
    "T27n1545_066:0343b05": "者。即是勸人得不共法故經偏說。謂出家",
    "T27n1545_066:0343b06": "時威儀服飾所作事業。不與一切在家者",
    "T27n1545_066:0343b07": "共。復次勸出家者。即是勸人棄煩惱業故",
    "T27n1545_066:0343b08": "經偏說。謂出家時剃除鬚髮被服袈裟受",
    "T27n1545_066:0343b09": "持淨戒。煩惱惡業皆漸捨離。出家形飾非彼",
    "T27n1545_066:0343b10": "器故。如香潔人臭穢不住。復次勸出家者。",
    "T27n1545_066:0343b11": "即是勸人作無盡業得無盡財。作無罪業",
    "T27n1545_066:0343b12": "得無罪財。作無害業得無害財。作不共外",
    "T27n1545_066:0343b13": "道業得不共外道財。作不共異生業。得不",
    "T27n1545_066:0343b14": "共異生財。故經偏說。復次勸出家者。即是",
    "T27n1545_066:0343b15": "勸人一向修學螺畫之行。謂盡壽修清白梵",
    "T27n1545_066:0343b16": "行。諸在家者不能如是。故經偏說。問螺畫",
    "T27n1545_066:0343b17": "之行其義云何。尊者世友作是說。昔此洲內",
    "T27n1545_066:0343b18": "有二仙人。一名餉佉。二名履企。具足第",
    "T27n1545_066:0343b19": "一軌則梵行。諸在家者皆不能及。勸人出",
    "T27n1545_066:0343b20": "家即勸同彼。有作是說。如螺貝上彫畫文",
    "T27n1545_066:0343b21": "像堅固難壞。風吹日曝及餘外緣卒難毀滅。",
    "T27n1545_066:0343b22": "出家人行亦復如是。在家不能修如是行。",
    "T27n1545_066:0343b23": "雖暫受持而尋毀壞。有餘師說。如螺貝上",
    "T27n1545_066:0343b24": "彫畫文像清潔明了無諸垢穢。出家人行亦",
    "T27n1545_066:0343b25": "復如是。在家不能修如是行。雖極受持",
    "T27n1545_066:0343b26": "而猶雜穢。現見在家得不還果。雖離欲染",
    "T27n1545_066:0343b27": "而處居家。受畜生數非生數物。所作事業",
    "T27n1545_066:0343b28": "未甚清淨。況有在家得初二果與異生類",
    "T27n1545_066:0343b29": "無有差別。出家之人雖破禁戒。猶勝在俗",
    "T27n1545_066:0343c01": "受持戒者。故經偏說。勸人出家其恩難報。",
    "T27n1545_066:0343c02": "復次勸出家者。即是勸人修尊貴業。所得",
    "T27n1545_066:0343c03": "果報勝琰魔王輪王帝釋。故經偏說。勸人出",
    "T27n1545_066:0343c04": "家其恩難報。勸人受持近事戒等。無如是",
    "T27n1545_066:0343c05": "事故經不說。問何故此經唯說令得初後",
    "T27n1545_066:0343c06": "二果其恩難報。不說令得中間二果。答",
    "T27n1545_066:0343c07": "應說而不說者。當知此義有餘。復次此中",
    "T27n1545_066:0343c08": "具攝四沙門果。所以者何。遠塵離垢於諸",
    "T27n1545_066:0343c09": "法中生淨法眼者說前三果。謂諸具縛及",
    "T27n1545_066:0343c10": "離欲界五品染已。入正性離生生淨法眼",
    "T27n1545_066:0343c11": "得預流果。若離欲界六七品染已。入正性",
    "T27n1545_066:0343c12": "離生生淨法眼得一來果。若離欲界乃至",
    "T27n1545_066:0343c13": "無所有處染已。入正性離生生淨法眼得",
    "T27n1545_066:0343c14": "不還果。令盡諸漏及得無漏。心慧解脫者",
    "T27n1545_066:0343c15": "即是令得阿羅漢果。故此經中具攝四果。",
    "T27n1545_066:0343c16": "復次此經說得初後二果即具說得四沙",
    "T27n1545_066:0343c17": "門果。現始終故。始謂預流果。終者即是阿",
    "T27n1545_066:0343c18": "羅漢果。如現始終如是初入已度加行究",
    "T27n1545_066:0343c19": "竟應知亦爾。復次此經說得初後二果即",
    "T27n1545_066:0343c20": "已說得中間二果謂得預流果者決定無",
    "T27n1545_066:0343c21": "間得一來果。得阿羅漢果者決定次前得",
    "T27n1545_066:0343c22": "不還果故。復次初後二果定由無漏道力所",
    "T27n1545_066:0343c23": "得故偏說之。中間二果或是世俗道力所得",
    "T27n1545_066:0343c24": "故此不說。如有漏無漏道力所得。繫縛解脫",
    "T27n1545_066:0343c25": "道力所得應知亦爾。復次初後二果俱超非",
    "T27n1545_066:0343c26": "想非非想處而得故偏說之。謂預流果超非",
    "T27n1545_066:0343c27": "想非非想處見所斷得。阿羅漢果超非想非",
    "T27n1545_066:0343c28": "非想處修所斷得。復次此經略現初入門故。",
    "T27n1545_066:0343c29": "由此但說初後二果。謂諸沙門果有因見",
    "T27n1545_066:0344a01": "道得。有因修道得。若說預流果應知總",
    "T27n1545_066:0344a02": "說見道得者。若說阿羅漢果應知總說修",
    "T27n1545_066:0344a03": "道得者。如見道修道得如是。見地修地未",
    "T27n1545_066:0344a04": "知當知根已知根得應知亦爾。復次諸沙門",
    "T27n1545_066:0344a05": "果有因見所斷煩惱盡故立。有因修所斷",
    "T27n1545_066:0344a06": "煩惱盡故立。若說預流果應知總說因見",
    "T27n1545_066:0344a07": "所斷煩惱盡故立者。若說阿羅漢果應知",
    "T27n1545_066:0344a08": "總說因修所斷煩惱盡故立者。如因見修",
    "T27n1545_066:0344a09": "所斷煩惱盡故立。如是因無事有事煩惱",
    "T27n1545_066:0344a10": "盡故。忍所對治智所對治煩惱盡故立。應知",
    "T27n1545_066:0344a11": "亦爾。復次諸沙門果。有因對治見戲論故",
    "T27n1545_066:0344a12": "立。有因對治愛戲論故立。若說預流果應",
    "T27n1545_066:0344a13": "知總說因對治見戲論故立者。若說阿羅",
    "T27n1545_066:0344a14": "漢果應知總說因對治愛戲論故立者。如",
    "T27n1545_066:0344a15": "因對治二種戲論故立。如是因對治二邊",
    "T27n1545_066:0344a16": "二箭二諍根故立應知亦爾。復次諸沙門果。",
    "T27n1545_066:0344a17": "或因頓斷煩惱故得。或因漸斷煩惱故得。",
    "T27n1545_066:0344a18": "若說預流果。應知總說因頓斷煩惱故得",
    "T27n1545_066:0344a19": "者。謂及超越得一來不還果者。若說阿羅",
    "T27n1545_066:0344a20": "漢果。應知總說因漸斷煩惱故得者。謂及",
    "T27n1545_066:0344a21": "次第得一來不還果者。由如是等種種因",
    "T27n1545_066:0344a22": "緣。此經但說令他證得初後二果其恩難",
    "T27n1545_066:0344a23": "報。",
    "T27n1545_066:0344a24": "[0344a24] 諸預流者所成就學法。此法預流果攝耶。乃",
    "T27n1545_066:0344a25": "至廣說。問何故作此論。答先唯說無為沙",
    "T27n1545_066:0344a26": "門果。今欲說有為無為沙門果故作斯論。",
    "T27n1545_066:0344a27": "此中所問先略後廣。謂先問所成就學無學",
    "T27n1545_066:0344a28": "法。次問所成就無漏法。後問所成就一切",
    "T27n1545_066:0344a29": "法。諸預流者所成就學法。此法預流果攝耶。",
    "T27n1545_066:0344b01": "答或攝或不攝。義不定故。云何攝。答有為預",
    "T27n1545_066:0344b02": "流果已得不失。已得者。謂信勝解已得信勝",
    "T27n1545_066:0344b03": "解預流果攝種性諸根。見至已得見至預流",
    "T27n1545_066:0344b04": "果攝種性諸根。不失者。謂信勝解不轉根",
    "T27n1545_066:0344b05": "作見至故。不失信勝解預流果。攝種性諸",
    "T27n1545_066:0344b06": "根或不退失。云何不攝。答諸預流者所得勝",
    "T27n1545_066:0344b07": "進無漏根等有為法。謂離欲界修所斷前六",
    "T27n1545_066:0344b08": "品染。諸加行道六無間道五解脫道諸勝進",
    "T27n1545_066:0344b09": "道。如是學法預流者雖成就而非預流果所",
    "T27n1545_066:0344b10": "攝。以勝果道非果攝故。設法預流果攝此是",
    "T27n1545_066:0344b11": "學法耶。答或學或非學非無學。義不定故。云",
    "T27n1545_066:0344b12": "何學。答有為預流果。謂道類智等及彼眷屬。",
    "T27n1545_066:0344b13": "云何非學非無學。答無為預流果。謂三界見",
    "T27n1545_066:0344b14": "所斷法斷。諸一來者所成就學法。此法一來",
    "T27n1545_066:0344b15": "果攝耶。答或攝或不攝。義不定故。云何攝。答",
    "T27n1545_066:0344b16": "有為一來果已得不失。已得者。謂信勝解已",
    "T27n1545_066:0344b17": "得信勝解一來果攝種性諸根。見至已得",
    "T27n1545_066:0344b18": "見至一來果攝種性諸根。不失者。謂信勝",
    "T27n1545_066:0344b19": "解不轉根作見至故。不失信勝解一來果",
    "T27n1545_066:0344b20": "攝種性諸根。或不退失。云何不攝。答諸一",
    "T27n1545_066:0344b21": "來者所得勝進無漏根等有為法。謂離欲界",
    "T27n1545_066:0344b22": "修所斷後三品染。諸加行道三無間道二解",
    "T27n1545_066:0344b23": "脫道。諸勝進道如是學法。一來者雖成就。",
    "T27n1545_066:0344b24": "而非一來果所攝。以勝果道非果攝故。設",
    "T27n1545_066:0344b25": "法一來果攝此是學法耶。答或學或非學非",
    "T27n1545_066:0344b26": "無學。義不定故。云何學。答有為一來果。謂道",
    "T27n1545_066:0344b27": "類智等。或離欲染第六解脫道等及彼眷屬。",
    "T27n1545_066:0344b28": "云何非學非無學。答無為一來果。謂三界見",
    "T27n1545_066:0344b29": "所斷法斷。及欲界前六品修所斷法斷。諸不",
    "T27n1545_066:0344c01": "還者所成就學法。此法不還果攝耶。答或攝",
    "T27n1545_066:0344c02": "或不攝義不定故。云何攝。答有為不還果已",
    "T27n1545_066:0344c03": "得不失。已得者。謂信勝解已得信勝解不還",
    "T27n1545_066:0344c04": "果攝種性諸根。見至已得見至不還果攝種",
    "T27n1545_066:0344c05": "性諸根。不失者。謂信勝解不轉根作見至",
    "T27n1545_066:0344c06": "故。不失信勝解不還果攝種性諸根。或不",
    "T27n1545_066:0344c07": "退失。云何不攝。答諸不還者所得勝進無漏",
    "T27n1545_066:0344c08": "根等有為法。謂離初靜慮乃至非想非非想",
    "T27n1545_066:0344c09": "處染。諸加行道無間道。及有學解脫道勝進",
    "T27n1545_066:0344c10": "道。如是學法。不還者雖成就。而非不還果",
    "T27n1545_066:0344c11": "所攝。以勝果道非果攝故。設法不還果攝此",
    "T27n1545_066:0344c12": "是學法耶。答或學或非學非無學。義不定故。",
    "T27n1545_066:0344c13": "云何學。答有為不還果。謂道類智等或離欲",
    "T27n1545_066:0344c14": "染第九解脫道等及彼眷屬云何非學非無",
    "T27n1545_066:0344c15": "學。答無為不還果。謂三界見所斷法斷。及欲",
    "T27n1545_066:0344c16": "界修所斷法斷。諸阿羅漢所成就無學法。此",
    "T27n1545_066:0344c17": "法阿羅漢果攝耶。答如是。謂阿羅漢所成就",
    "T27n1545_066:0344c18": "一切加行無間解脫勝進道皆是阿羅漢果",
    "T27n1545_066:0344c19": "攝。以彼無有勝果道故。無有勝果可趣",
    "T27n1545_066:0344c20": "求故。設法阿羅漢果攝。此是無學法耶。答或",
    "T27n1545_066:0344c21": "無學或非學非無學。義不定故。云何無學。答",
    "T27n1545_066:0344c22": "有為阿羅漢果。謂盡智無生智無學正見及",
    "T27n1545_066:0344c23": "彼眷屬。云何非學非無學。答無為阿羅漢果。",
    "T27n1545_066:0344c24": "謂三界一切見修所斷法斷。諸預流者所成",
    "T27n1545_066:0344c25": "就無漏法。此法預流果攝耶。答或攝或不攝。",
    "T27n1545_066:0344c26": "義不定故。云何攝。答有為無為預流果已得",
    "T27n1545_066:0344c27": "不失。有為預流果者。謂道類智等及彼眷屬。",
    "T27n1545_066:0344c28": "無為預流果者。謂三界見所斷法斷。已得者。",
    "T27n1545_066:0344c29": "謂信勝解已得信勝解預流果攝種。性諸根。",
    "T27n1545_066:0345a01": "見至已得見至預流果攝種。性諸根。及已得",
    "T27n1545_066:0345a02": "三界見所斷法斷。不失者謂信勝解不轉根",
    "T27n1545_066:0345a03": "作見至故。不失信勝解預流果攝種。性諸",
    "T27n1545_066:0345a04": "根。或不退失。云何不攝。答諸預流者所得勝",
    "T27n1545_066:0345a05": "進無漏根等有為法。及彼所證諸結盡。并預",
    "T27n1545_066:0345a06": "流者所成就非擇滅。諸預流者所得勝進無",
    "T27n1545_066:0345a07": "漏根等。有為法者。謂離欲界修所斷前六品",
    "T27n1545_066:0345a08": "染。諸加行道六無間道五解脫道諸勝進道。",
    "T27n1545_066:0345a09": "如是無漏法。預流者雖成就。而非預流果",
    "T27n1545_066:0345a10": "所攝。以勝果道非果攝故。及彼所證諸結盡",
    "T27n1545_066:0345a11": "者。謂欲界前五品修所斷法斷。是勝果道所",
    "T27n1545_066:0345a12": "證斷故。如勝果道。非此果攝。并預流者所",
    "T27n1545_066:0345a13": "成就非擇滅者。謂預流者於三界及無漏法",
    "T27n1545_066:0345a14": "得非擇滅。彼雖成就此非擇滅。而此非擇",
    "T27n1545_066:0345a15": "滅非預流果攝。所以者何。非擇滅是無記。預",
    "T27n1545_066:0345a16": "流果是善故。設法預流果攝。此是無漏法耶。",
    "T27n1545_066:0345a17": "答如是。謂有為及無為預流果俱是無漏故。",
    "T27n1545_066:0345a18": "諸一來者所成就無漏法。此法一來果攝耶。",
    "T27n1545_066:0345a19": "答或攝或不攝。義不定故。云何攝。答有為無",
    "T27n1545_066:0345a20": "為一來果已得不失。有為一來果者。謂道類",
    "T27n1545_066:0345a21": "智等。或離欲染第六解脫道等及彼眷屬。無",
    "T27n1545_066:0345a22": "為一來果者。謂三界見所斷法斷。及欲界前",
    "T27n1545_066:0345a23": "六品修所斷法斷。已得者。謂信勝解已得信",
    "T27n1545_066:0345a24": "勝解一來果攝種。性諸根。見至已得見至一",
    "T27n1545_066:0345a25": "來果攝種。性諸根。及已得三界見所斷法斷。",
    "T27n1545_066:0345a26": "并欲界前六品修所斷法斷。不失者。謂信勝",
    "T27n1545_066:0345a27": "解不轉根作見至故。不失信勝解一來果攝",
    "T27n1545_066:0345a28": "種。性諸根。或不退失此及欲界前六品修",
    "T27n1545_066:0345a29": "所斷法斷。云何不攝。答諸一來者所得勝進",
    "T27n1545_066:0345b01": "無漏根等有為法。及彼所證諸結盡。并一來",
    "T27n1545_066:0345b02": "者所成就非擇滅。諸一來者所得勝進無漏根",
    "T27n1545_066:0345b03": "等有為法者。謂離欲界修所斷後三品染。諸",
    "T27n1545_066:0345b04": "加行道三無間道二解脫道諸勝進道。如是",
    "T27n1545_066:0345b05": "無漏法。一來者雖成就。而非一來果所攝。",
    "T27n1545_066:0345b06": "以勝果道非果攝故。及彼所證諸結盡者。謂",
    "T27n1545_066:0345b07": "欲界第七第八品修所斷法斷。是勝果道所",
    "T27n1545_066:0345b08": "證斷故。如勝果道非此果攝。并一來者所成",
    "T27n1545_066:0345b09": "就非擇滅者。謂一來者於三界及無漏法得",
    "T27n1545_066:0345b10": "非擇滅。彼雖成就此非擇滅。而此非擇滅",
    "T27n1545_066:0345b11": "非一來果攝。所以者何。非擇滅是無記。一來",
    "T27n1545_066:0345b12": "果是善故。設法一來果攝。此是無漏法耶。答",
    "T27n1545_066:0345b13": "如是。謂有為無為一來果。俱是無漏故。",
    "T27n1545_066:0345b14": "說一切有部發智大毘婆沙論卷第六十"
}