{
    "T28n1546_059:0406b13": "阿毘曇毘婆沙論卷第五十九",
    "T28n1546_059:0406b15": "迦旃延子造 五百羅漢釋",
    "T28n1546_059:0406b16": "北涼天竺沙門浮陀跋摩",
    "T28n1546_059:0406b17": "共道泰等譯",
    "T28n1546_059:0406b18": "智揵度相應品第四之三",
    "T28n1546_059:0406b19": "[0406b19] 有四十四智體。知老死智體。知老死集智體。",
    "T28n1546_059:0406b20": "知老死滅智體。知老死滅道智體。乃至知行",
    "T28n1546_059:0406b21": "亦如是。問曰。何故作此論。答曰。此是佛經。",
    "T28n1546_059:0406b22": "佛經說。佛告比丘。我今當說四十四智體。汝",
    "T28n1546_059:0406b23": "等皆應一心善聽。佛說是經。而不廣分別。佛",
    "T28n1546_059:0406b24": "經是此論所為根本。欲廣分別故。而作此論。",
    "T28n1546_059:0406b25": "問曰。若佛經是此論根本者。何故世尊說此",
    "T28n1546_059:0406b26": "經耶。答曰。世尊以如是方便道門。得阿耨多",
    "T28n1546_059:0406b27": "羅三藐三菩提。今欲以是方便道門示諸弟",
    "T28n1546_059:0406b28": "子。汝等不捨是方便道門者。不久當得盡漏。",
    "T28n1546_059:0406b29": "譬豪富長者。以如是方便積聚財物。復欲以",
    "T28n1546_059:0406c01": "是方便教諸子孫。汝等不應捨離如是方便。",
    "T28n1546_059:0406c02": "不久當得無量財寶。彼亦如是。",
    "T28n1546_059:0406c03": "[0406c03] 云何四十四智體。知老死是一智體。知老死",
    "T28n1546_059:0406c04": "集是二智體。知老死滅是三智體。知老死滅",
    "T28n1546_059:0406c05": "道。是四智體。知因老死。有四智體。乃至知",
    "T28n1546_059:0406c06": "行。亦有四智體。十一四則有四十四智體。問",
    "T28n1546_059:0406c07": "曰。何故不說知無明智體耶。答曰。應說而不",
    "T28n1546_059:0406c08": "說者。當知此說有餘。復次若是有支有為作",
    "T28n1546_059:0406c09": "因者說智體。無明雖是有支有不為作因。復",
    "T28n1546_059:0406c10": "次有四法者立智體。無明有三法義故不立。",
    "T28n1546_059:0406c11": "知老死智是四智。謂法智比智苦智等智。知",
    "T28n1546_059:0406c12": "老死集智是四智。謂法智比智集智等智。知",
    "T28n1546_059:0406c13": "老死滅智是四智。謂法智比智滅智等智。知",
    "T28n1546_059:0406c14": "老死滅道智是四智。謂法智比智道智等智。",
    "T28n1546_059:0406c15": "如知老死。有十六智乃至知行。亦有十六智。",
    "T28n1546_059:0406c16": "若分別在身。及以剎那。則有無量無邊。此中",
    "T28n1546_059:0406c17": "以有支以諦以對治故。有四十四智體。",
    "T28n1546_059:0406c18": "[0406c18] 問曰。此四十四智體幾在過去。幾在未來。幾",
    "T28n1546_059:0406c19": "在現在。答曰。或在過去。或在未來。或在現",
    "T28n1546_059:0406c20": "在。幾緣過去。幾緣未來現在。答曰。三十三緣",
    "T28n1546_059:0406c21": "三世。十一緣非世法。若如雜揵度所說者。",
    "T28n1546_059:0406c22": "三緣過去。謂知行知行集知識集。三緣未來。",
    "T28n1546_059:0406c23": "謂知老死知老死集知生。十六緣現在。謂知",
    "T28n1546_059:0406c24": "生知生集。知有知有集。知取知取集。知愛",
    "T28n1546_059:0406c25": "知愛集。知受知受集。知觸知觸集。知六入知",
    "T28n1546_059:0406c26": "六入集。知名色知名色集知識。十一緣三世。",
    "T28n1546_059:0406c27": "十一緣非世。幾是有漏幾是無漏。答曰。或盡",
    "T28n1546_059:0406c28": "是有漏或盡是無漏。幾緣有漏幾緣無漏。答",
    "T28n1546_059:0406c29": "曰。二十二緣有漏。二十二緣無漏。幾是有為",
    "T28n1546_059:0407a01": "幾是無為。答曰。盡是有為。無有智是無為者。",
    "T28n1546_059:0407a02": "幾緣有為。幾緣無為。答曰。三十三緣有為。",
    "T28n1546_059:0407a03": "十一緣無為。此智體不能得正決定。不得果。",
    "T28n1546_059:0407a04": "不離欲。不盡漏。是聖人本所得法。為遊戲",
    "T28n1546_059:0407a05": "故。為觀本所作故。為受現法樂故。為受用聖",
    "T28n1546_059:0407a06": "法故。起此智現在前。",
    "T28n1546_059:0407a07": "[0407a07] 有七十七智體。問曰。何故作此論。答曰。此是",
    "T28n1546_059:0407a08": "佛經。佛經說。我今當說七十七智體。謂知生",
    "T28n1546_059:0407a09": "是老死緣智體。非不緣生有老死智體。乃至",
    "T28n1546_059:0407a10": "廣說。佛何故說此經者。如先說。",
    "T28n1546_059:0407a11": "[0407a11] 云何七十七智體。答曰。知生是老死緣是一",
    "T28n1546_059:0407a12": "智體。非不緣生有老死是二智體。過去生曾",
    "T28n1546_059:0407a13": "為老死緣是三智體。非不曾緣過去生有老",
    "T28n1546_059:0407a14": "死是四智體。未來生當為老死緣是五智體。",
    "T28n1546_059:0407a15": "非不當緣未來生有老死是六智體。及知法",
    "T28n1546_059:0407a16": "住智此法是無常是有為從因緣生。是盡法",
    "T28n1546_059:0407a17": "是滅法。是無欲法。知如是法者是第七智體。",
    "T28n1546_059:0407a18": "如知老死有七智體乃至知行亦有七智體。",
    "T28n1546_059:0407a19": "十一七智體則有七十七智體。問曰。此中何",
    "T28n1546_059:0407a20": "故不說知無明。緣智體耶。答曰。應說而不說",
    "T28n1546_059:0407a21": "者。當知此說有餘。復次若是有支有為作因",
    "T28n1546_059:0407a22": "者說智體。無明雖是有支有不為作因。知生",
    "T28n1546_059:0407a23": "是老死緣。是四智體。謂法智比智等智集智。",
    "T28n1546_059:0407a24": "非不緣生有老死智體。何故復作此說耶。答",
    "T28n1546_059:0407a25": "曰。論有二種。一定自言。二定他言。定自言",
    "T28n1546_059:0407a26": "者。如佛弟子。以佛法義。定於自言。如外道弟",
    "T28n1546_059:0407a27": "子。以外道義。亦定自言。如育多婆提。以育多",
    "T28n1546_059:0407a28": "婆提義。定於自言。如毘婆闍婆提。以毘婆闍",
    "T28n1546_059:0407a29": "婆提義。定於自言。定他言者。如佛弟子定外",
    "T28n1546_059:0407b01": "道弟子言。外道弟子定佛弟子言。如育多婆",
    "T28n1546_059:0407b02": "提定毘婆闍婆提言。如毘婆闍婆提定育多",
    "T28n1546_059:0407b03": "婆提言。或謂。此但為論議故。作如是說。非是",
    "T28n1546_059:0407b04": "實法。欲令此義決定。有如是實事故作是說。",
    "T28n1546_059:0407b05": "非不緣生有此老死。此智是四智。謂法智比",
    "T28n1546_059:0407b06": "智等智集智。通前有八智。如過去生曾為老",
    "T28n1546_059:0407b07": "死緣智體是四智。謂法智比智等智知集智。",
    "T28n1546_059:0407b08": "通前有十二智體。知非不曾緣過去生有老",
    "T28n1546_059:0407b09": "死智體是四智。如先說。通前有十六智體。知",
    "T28n1546_059:0407b10": "未來生當為老死緣智體是四智。如先說。通",
    "T28n1546_059:0407b11": "前有二十智體。知非不當緣未來生有老死",
    "T28n1546_059:0407b12": "智。體是四智。如先說。通前有二十四智體。知",
    "T28n1546_059:0407b13": "法住智。乃至廣說。通前有二十五智體。如",
    "T28n1546_059:0407b14": "知老死緣有二十五智體。乃至知行緣有二",
    "T28n1546_059:0407b15": "十五智體。若分別在身及剎那者。則有無量",
    "T28n1546_059:0407b16": "無邊智體。此中以有支以世以諦以對治故。",
    "T28n1546_059:0407b17": "立七十七智體。問曰。何故不說知現在智體",
    "T28n1546_059:0407b18": "耶。答曰。或有說者。生是老死緣非不緣生有",
    "T28n1546_059:0407b19": "老死。是說知現在智體。過去者知過去。未來",
    "T28n1546_059:0407b20": "者知未來。復有說者。知生是老死緣非不緣",
    "T28n1546_059:0407b21": "生有老死。是說知三世。過去即知過去。未",
    "T28n1546_059:0407b22": "來即知未來。",
    "T28n1546_059:0407b23": "[0407b23] 問曰。此智幾在過去。幾在未來現在。答曰。",
    "T28n1546_059:0407b24": "或盡在過去。或盡在未來。或盡在現在。幾緣",
    "T28n1546_059:0407b25": "過去。幾緣未來。幾緣現在。答曰。若如所說生",
    "T28n1546_059:0407b26": "是老死緣非不緣生有老死。是說知現在智",
    "T28n1546_059:0407b27": "體者。二十二緣過去。二十二緣未來。二十二",
    "T28n1546_059:0407b28": "緣現在。十一緣三世。若作是說。生是老死",
    "T28n1546_059:0407b29": "緣非不緣生有老死。是說知三世智體者。二",
    "T28n1546_059:0407c01": "十二緣過去。二十二緣未來。三十三緣三世。",
    "T28n1546_059:0407c02": "幾是有漏幾是無漏。答曰。或盡是有漏。或盡",
    "T28n1546_059:0407c03": "是無漏。幾緣有漏幾緣無漏。答曰。盡緣有",
    "T28n1546_059:0407c04": "漏。幾是有為幾是無為。答曰。盡是有為。無有",
    "T28n1546_059:0407c05": "智體。是無為者。幾緣有為幾緣無為。答曰。盡",
    "T28n1546_059:0407c06": "緣有為。此智體不能得正決定。乃至廣說。",
    "T28n1546_059:0407c07": "[0407c07] 及法住智。乃至廣說。法住智者。是知因智。所",
    "T28n1546_059:0407c08": "以者何。住名為因三界。上中下果。在彼中住",
    "T28n1546_059:0407c09": "故。若知此智。名知法住智。此智是四智。謂法",
    "T28n1546_059:0407c10": "智比智等智集智。復有說者。若欲知法住智。",
    "T28n1546_059:0407c11": "是名知法住智。知彼智是道智。問曰。若然者。",
    "T28n1546_059:0407c12": "此說云何通。如說此是盡法滅法無欲法無",
    "T28n1546_059:0407c13": "漏法。非是無欲法。答曰。此文應如是說。此是",
    "T28n1546_059:0407c14": "盡法滅法。不應言無欲法。而不說者。有何意",
    "T28n1546_059:0407c15": "耶。答曰。欲呵責無漏法故。經說蘇尸摩當知。",
    "T28n1546_059:0407c16": "先有法住智。後有涅槃智。問曰。此中何者是",
    "T28n1546_059:0407c17": "法住智。何者是涅槃智耶。答曰。知生死增長",
    "T28n1546_059:0407c18": "智是法住智。知生死增長滅智是涅槃智。復",
    "T28n1546_059:0407c19": "次知十二緣起是法住智。知十二緣起滅是",
    "T28n1546_059:0407c20": "涅槃智。知苦集智是法住智。知滅道智是涅",
    "T28n1546_059:0407c21": "槃智。若作是說則為善通。先有法住智後有",
    "T28n1546_059:0407c22": "涅槃智。復有說者。苦集道智是法住智。滅智",
    "T28n1546_059:0407c23": "是涅槃智。問曰。若然者。先有法住智後有涅",
    "T28n1546_059:0407c24": "槃智。此說云何通。答曰。涅槃智亦有在後",
    "T28n1546_059:0407c25": "者。復次諸邊中智是法住智。根本中智是涅",
    "T28n1546_059:0407c26": "槃智。何以知之。經說有眾多異學梵志。共",
    "T28n1546_059:0407c27": "集一處作如是談論。聞有此言。沙門瞿曇未",
    "T28n1546_059:0407c28": "出世時。我等為國王大臣婆羅門居士。而見",
    "T28n1546_059:0407c29": "尊重供養。今沙門瞿曇出世。奪我名稱利養。",
    "T28n1546_059:0408a01": "猶如日出令火無光。我等今當作何方便還",
    "T28n1546_059:0408a02": "得名譽利養。乃至廣說。復作是念。沙門瞿曇",
    "T28n1546_059:0408a03": "更無異德。但善知經論。顏貌端正我等不假",
    "T28n1546_059:0408a04": "顏貌。但知經論者。便可還得名譽利養。乃至",
    "T28n1546_059:0408a05": "廣說。復作是言。今此眾中誰能堪任於沙門",
    "T28n1546_059:0408a06": "瞿曇法中出家而竊於法。令我等受持讀誦。",
    "T28n1546_059:0408a07": "復作是言。今蘇尸摩梵志志念堅固。堪任於",
    "T28n1546_059:0408a08": "沙門瞿曇法中出家竊法。令我等受持讀誦。",
    "T28n1546_059:0408a09": "即皆往詣蘇尸摩所。具陳上事而以告之。爾",
    "T28n1546_059:0408a10": "時蘇尸摩以二事故。而便可之。一以親愛眷",
    "T28n1546_059:0408a11": "屬故。二以善根因緣故。爾時蘇尸摩出王舍",
    "T28n1546_059:0408a12": "城。詣於竹林。時有眾多比丘。在精舍門邊。",
    "T28n1546_059:0408a13": "往反經行。爾時蘇尸摩遙見諸比丘。即往其",
    "T28n1546_059:0408a14": "所而作是言。諸比丘。當知我欲於沙門瞿曇",
    "T28n1546_059:0408a15": "法中淨修梵行。時諸比丘即將蘇尸摩詣世",
    "T28n1546_059:0408a16": "尊所。而白佛言。今此蘇尸摩梵志者。欲於",
    "T28n1546_059:0408a17": "世尊法中出家受具足戒行比丘法。佛告諸",
    "T28n1546_059:0408a18": "比丘。汝等可為蘇尸摩出家授其具足。時諸",
    "T28n1546_059:0408a19": "比丘即為出家授具足。時蘇尸摩聰明智慧。",
    "T28n1546_059:0408a20": "念力堅固。未久之間。讀誦三藏。少解其義。便",
    "T28n1546_059:0408a21": "作是念。若欲利我親屬者。今正是時。從竹",
    "T28n1546_059:0408a22": "林出欲詣王舍城。世尊有遍照眼。守護於法。",
    "T28n1546_059:0408a23": "誰能竊者。爾時有五百比丘詣蘇尸摩所。或",
    "T28n1546_059:0408a24": "有說者。是諸比丘佛所化作。或有說者。是",
    "T28n1546_059:0408a25": "實比丘。時諸比丘到蘇尸摩所。皆作是言。蘇",
    "T28n1546_059:0408a26": "尸摩。當知我等生分已盡。所作已辦。梵行",
    "T28n1546_059:0408a27": "已立。不受後有。時蘇尸摩便問諸比丘言。汝",
    "T28n1546_059:0408a28": "等依於初禪得盡漏耶。答曰。不也。依第二第",
    "T28n1546_059:0408a29": "三第四禪及過色無色寂靜解脫得盡漏耶。",
    "T28n1546_059:0408b01": "答言不也。時蘇尸摩復作是言。汝等既不依",
    "T28n1546_059:0408b02": "禪定。而得盡漏。誰當信耶。時諸比丘皆作是",
    "T28n1546_059:0408b03": "言。我等是慧解脫。時蘇尸摩不識慧解脫。若",
    "T28n1546_059:0408b04": "我親屬問是義者。我則不知。以是事故。還詣",
    "T28n1546_059:0408b05": "佛所。具以上事。向佛說之。佛作是答。蘇尸",
    "T28n1546_059:0408b06": "摩。當知先有法住智後有涅槃智。蘇尸摩復",
    "T28n1546_059:0408b07": "白佛言。世尊。我今不知何者法住智何者是",
    "T28n1546_059:0408b08": "涅槃智。佛告蘇尸摩。汝知與不知。但法應如",
    "T28n1546_059:0408b09": "是。先有法住智後有涅槃智。彼諸比丘。先",
    "T28n1546_059:0408b10": "依未至禪盡漏。後起根本禪。以是事故。知諸",
    "T28n1546_059:0408b11": "邊中智是法住智根本中智是涅槃智。",
    "T28n1546_059:0408b12": "[0408b12] 若成就法智。亦成就比智耶。答曰。若得。云何",
    "T28n1546_059:0408b13": "為得。若苦比智現在前。設成就比智。亦成就",
    "T28n1546_059:0408b14": "法智耶。答曰。如是。所以者何。以法智在前",
    "T28n1546_059:0408b15": "得故。若成就法智。亦成就他心智耶。答曰。若",
    "T28n1546_059:0408b16": "得不失。云何若得不失。已離欲愛。於彼離欲",
    "T28n1546_059:0408b17": "不退。設成就他心智。亦成就法智耶。答曰。若",
    "T28n1546_059:0408b18": "得。云何為得。若苦法智現在前。若成就法智。",
    "T28n1546_059:0408b19": "亦成就等智耶。答曰。如是。設成就等智。亦成",
    "T28n1546_059:0408b20": "就法智耶。答曰。若得。云何為得。若苦法智",
    "T28n1546_059:0408b21": "現在前。若成就法智。亦成就苦智耶。答曰。",
    "T28n1546_059:0408b22": "如是。設成就苦智。亦成就法智耶。答曰。如",
    "T28n1546_059:0408b23": "是。所以者何。此二智一時得故。若成就法智。",
    "T28n1546_059:0408b24": "亦成就集滅道智耶。答曰。若得。設成就集滅",
    "T28n1546_059:0408b25": "道智。亦成就法智耶。答曰。如是。所以者何。",
    "T28n1546_059:0408b26": "法智在前得故。若成就比智。亦成就他心智",
    "T28n1546_059:0408b27": "耶。答曰。若得不失。云何若得不失。已離欲",
    "T28n1546_059:0408b28": "愛。於彼離欲不退。設成就他心智。亦成就比",
    "T28n1546_059:0408b29": "智耶。答曰。若得。云何為得。若苦比智現在",
    "T28n1546_059:0408c01": "前。若成就比智。亦成就等智耶。答曰。如是。",
    "T28n1546_059:0408c02": "設成就等智。亦成就比智耶。答曰。若得。如先",
    "T28n1546_059:0408c03": "說。若成就比智。亦成就苦智耶。答曰。如是。",
    "T28n1546_059:0408c04": "設成就苦智。亦成就比智耶。答曰。若得。如先",
    "T28n1546_059:0408c05": "說。若成就比智。亦成就集滅道智耶。答曰。若",
    "T28n1546_059:0408c06": "得。如先說。設成就集滅道智。亦成就比智耶。",
    "T28n1546_059:0408c07": "答曰。如是。若成就他心智。亦成就等智耶。答",
    "T28n1546_059:0408c08": "曰。如是。設成就等智。亦成就他心智耶。答",
    "T28n1546_059:0408c09": "曰。若得不失。如先說。若成就他心智。亦成就",
    "T28n1546_059:0408c10": "苦集滅道智耶。答曰。若得。設成就苦集滅道",
    "T28n1546_059:0408c11": "智。亦成就他心智耶。答曰。若得不失。如先",
    "T28n1546_059:0408c12": "說。若成就等智。亦成就苦集滅道智耶。答曰。",
    "T28n1546_059:0408c13": "若得。設成就苦集滅道智。亦成就等智耶。答",
    "T28n1546_059:0408c14": "曰。如是。若成就苦智。亦成就集滅道智耶。答",
    "T28n1546_059:0408c15": "曰。若得。設成就集滅道智。亦成就苦智耶。答",
    "T28n1546_059:0408c16": "曰。如是。所以者何。苦智在前得故。若成就集",
    "T28n1546_059:0408c17": "智。亦成就滅道智耶。答曰。若得。設成就滅道",
    "T28n1546_059:0408c18": "智。亦成就集智耶。答曰。如是。若成就滅智。",
    "T28n1546_059:0408c19": "亦成就道智耶。答曰。若得。設成就道智。亦成",
    "T28n1546_059:0408c20": "就滅智耶。答曰。如是。",
    "T28n1546_059:0408c21": "[0408c21] 若成就過去法智。亦成就未來耶。答曰。如是。",
    "T28n1546_059:0408c22": "何等時成就過去未來法智耶。答曰。得正決",
    "T28n1546_059:0408c23": "定。見苦諦時二心頃。見集諦時四心頃。見滅",
    "T28n1546_059:0408c24": "諦時四心頃。見道諦時三心頃。得須陀洹果",
    "T28n1546_059:0408c25": "斯陀含果阿那含果阿羅漢果。信解脫轉根",
    "T28n1546_059:0408c26": "作見到時。解脫轉根作不動時。已起滅法智。",
    "T28n1546_059:0408c27": "設成就未來法智。亦成就過去耶。答曰。若滅",
    "T28n1546_059:0408c28": "已不失。如先說。時若不滅。設滅便失。則不成",
    "T28n1546_059:0408c29": "就何等時。成就未來法智。不成就過去耶。答",
    "T28n1546_059:0409a01": "曰。得正決定。見苦諦時一心頃。得須陀洹",
    "T28n1546_059:0409a02": "果。未起滅法智。先起滅者。得果故失。乃至時",
    "T28n1546_059:0409a03": "解脫轉根作不動。未起滅法智。先起滅者。得",
    "T28n1546_059:0409a04": "果轉根故失。若成就過去法智。亦成就現在",
    "T28n1546_059:0409a05": "耶。答曰。若現在前。云何為現在前。若不起比",
    "T28n1546_059:0409a06": "智等智忍。若非無心時。乃現在前。何等時",
    "T28n1546_059:0409a07": "成就過去現在法智耶。答曰。得正決定。見集",
    "T28n1546_059:0409a08": "諦時一心頃。見滅諦時一心頃。見道諦時一",
    "T28n1546_059:0409a09": "心頃。得須陀洹果。已起滅法智現在前。乃至",
    "T28n1546_059:0409a10": "時解脫轉根作不動。已起滅法智現在前。設",
    "T28n1546_059:0409a11": "成就現在法智。亦成就過去耶。答曰。若滅已",
    "T28n1546_059:0409a12": "不失。則成就何等時。成就現在法智。亦成就",
    "T28n1546_059:0409a13": "過去耶。答曰。如先說。時若不滅設滅便失。則",
    "T28n1546_059:0409a14": "不成就何等時。成就現在法智非過去耶。答",
    "T28n1546_059:0409a15": "曰。得正決定。見苦諦時一心頃。得須陀洹時。",
    "T28n1546_059:0409a16": "未起滅法智。先起滅者。得果故失。起法智現",
    "T28n1546_059:0409a17": "在前。乃至時解脫轉根作不動。未起滅法智。",
    "T28n1546_059:0409a18": "先起滅者。得果轉根故失。起法智現在前。若",
    "T28n1546_059:0409a19": "成就未來法智。亦成就現在耶。答曰。若現在",
    "T28n1546_059:0409a20": "前。何等時成就未來現在法智耶。答曰。得正",
    "T28n1546_059:0409a21": "決定。見苦諦時一心頃。見集諦時一心頃。見",
    "T28n1546_059:0409a22": "滅諦時一心頃。見道諦時一心頃。得須陀洹",
    "T28n1546_059:0409a23": "果時。起法智現在前。乃至時解脫轉根作不",
    "T28n1546_059:0409a24": "動。起法智現在前。設成就現在法智。亦成",
    "T28n1546_059:0409a25": "就未來耶。答曰。如是。所以者何。若成就現在",
    "T28n1546_059:0409a26": "法智。必成就未來。若成就過去法智。亦成就",
    "T28n1546_059:0409a27": "未來現在耶。答曰。未來則成就。現在若現在",
    "T28n1546_059:0409a28": "前。何等時成就三世法智耶。答曰。得正決定。",
    "T28n1546_059:0409a29": "見集諦時一心頃。見滅諦時一心頃。見道諦",
    "T28n1546_059:0409b01": "時一心頃。得須陀洹果。已起滅法智現在前。",
    "T28n1546_059:0409b02": "乃至時解脫轉根作不動。已起滅法智現在",
    "T28n1546_059:0409b03": "前。設成就未來現在法智。亦成就過去耶。答",
    "T28n1546_059:0409b04": "曰。若滅已不失則成就。如先說時。若不滅。設",
    "T28n1546_059:0409b05": "滅便失。則不成就。何等時成就未來現在法",
    "T28n1546_059:0409b06": "智。不成就過去耶。答曰。得正決定。見苦諦",
    "T28n1546_059:0409b07": "時一心頃。得須陀洹果。未起滅法智。先起滅",
    "T28n1546_059:0409b08": "者得果故失。起法智現在前。乃至時解脫轉",
    "T28n1546_059:0409b09": "根作不動。未起滅法智。先起滅者得果轉根",
    "T28n1546_059:0409b10": "故失。起法智現在前。若成就未來法智。亦成",
    "T28n1546_059:0409b11": "就過去現在耶。答曰。或成就未來法智。非過",
    "T28n1546_059:0409b12": "去現在。及過去非現在。及現在非過去。及過",
    "T28n1546_059:0409b13": "去現在。成就未來法智。非過去現在者。若得",
    "T28n1546_059:0409b14": "法智未滅。設滅便失。則不現在前。若得法智。",
    "T28n1546_059:0409b15": "是則明有未來。若未滅。設滅便失。則明無過",
    "T28n1546_059:0409b16": "去。不現在前。則明無現在。何等時成就未來",
    "T28n1546_059:0409b17": "法智。不成就過去現在耶。見道中無得須陀",
    "T28n1546_059:0409b18": "洹果未起滅法智。先起滅者。得果故失。不起",
    "T28n1546_059:0409b19": "法智現在前。乃至時解脫轉根作不動。未起",
    "T28n1546_059:0409b20": "滅法智。先起滅者。得果轉根故失。不起法智",
    "T28n1546_059:0409b21": "現在前。及過去非現在者。若已起滅法智。不",
    "T28n1546_059:0409b22": "起法智現在前。若已起滅法智。則明有過去。",
    "T28n1546_059:0409b23": "不起法智現在前。則明無現在。若成就過去。",
    "T28n1546_059:0409b24": "必成就未來。何等時成就過去未來法智。不",
    "T28n1546_059:0409b25": "成就現在耶。答曰。如先說。成就過去未來法",
    "T28n1546_059:0409b26": "智時。及現在非過去者。起法智現在前。若未",
    "T28n1546_059:0409b27": "滅設滅便失。起法智現在前。則明有現在若",
    "T28n1546_059:0409b28": "未滅設滅便失。則明無過去。若成就現在。必",
    "T28n1546_059:0409b29": "成就未來。何等時成就未來現在法智。非過",
    "T28n1546_059:0409c01": "去耶。答曰。如先說。成就未來現在法智時。及",
    "T28n1546_059:0409c02": "過去現在者。若以起滅法智不失。起法智現",
    "T28n1546_059:0409c03": "在前。若以起滅法智不失。則明有過去。起法",
    "T28n1546_059:0409c04": "智現在前。則明有現在。若成就過去現在。必",
    "T28n1546_059:0409c05": "成就未來。何等時成就三世法智耶。答曰。如",
    "T28n1546_059:0409c06": "先說。成就三世法智時。設成就過去現在法",
    "T28n1546_059:0409c07": "智。亦成就未來耶。答曰。如是。若成就現在",
    "T28n1546_059:0409c08": "法智。亦成就過去未來耶。答曰。未來則成就。",
    "T28n1546_059:0409c09": "過去若滅已不失。若未滅。設滅便失則不成",
    "T28n1546_059:0409c10": "就。何等時成就三世法智耶。答曰。如先說。成",
    "T28n1546_059:0409c11": "就三世法智時。設成就過去未來法智。亦成",
    "T28n1546_059:0409c12": "就現在耶。答曰。若現在前。如先說。如法智作",
    "T28n1546_059:0409c13": "六句。比智苦智集智滅智道智作六句亦如",
    "T28n1546_059:0409c14": "是。◎"
}