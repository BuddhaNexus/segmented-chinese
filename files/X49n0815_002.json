{
    "X49n0815_002:0515a01": "成唯識論疏義演卷第二本",
    "X49n0815_002:0515a02": "西京福壽寺沙門　如理　集",
    "X49n0815_002:0515a03": "【疏】餘宗無故者意云今者說十處名障礙有對法處",
    "X49n0815_002:0515a04": "心所等名無對問何故不說勝定果色耶答二十部",
    "X49n0815_002:0515a05": "並不許有果色故謂不共許所以不說問何名勝定",
    "X49n0815_002:0515a06": "果色答謂菩薩從定所起變為魚米肉等是許有定",
    "X49n0815_002:0515a07": "中所變境故。",
    "X49n0815_002:0515a08": "【疏】經部以下文來意者問凡言有對藉極微成未審",
    "X49n0815_002:0515a09": "極微諸部何別彼何處攝答然經部等。",
    "X49n0815_002:0515a10": "【疏】十處所攝者意云經部說能成極微成眼等根細",
    "X49n0815_002:0515a11": "從麤生十處攝也成眼根者眼處攝成耳根者耳處",
    "X49n0815_002:0515a12": "攝乃至成色塵者即色處攝也餘並准此言即和集",
    "X49n0815_002:0515a13": "色等者即指十處色也。",
    "X49n0815_002:0515a14": "【疏】各疎遠故者計離識實有名疎遠也。",
    "X49n0815_002:0515a15": "【疏】欲難不極成所成有對假故者此說不對經部所",
    "X49n0815_002:0515a16": "由也謂薩婆多有對色是離識實有若望大乘名不",
    "X49n0815_002:0515a17": "極成有對問何故不對經部耶答經部說有對色同",
    "X49n0815_002:0515a18": "大乘是假所以但對有宗若不作此解犯相符之失。",
    "X49n0815_002:0515a19": "【疏】此因有隨一不成者夫論因有兩緣共許他家許",
    "X49n0815_002:0515a20": "實大乘云非實有故犯他隨一不成。",
    "X49n0815_002:0515a21": "【疏】若有方分名礙薩婆多非礙者意云有宗極微有",
    "X49n0815_002:0515a22": "其二義第一云極微無方分即極微無質礙二云彼",
    "X49n0815_002:0515a23": "計此處有一極微不容第二極微名有對礙若據此",
    "X49n0815_002:0515a24": "義即名有礙故此中破。",
    "X49n0815_002:0515b01": "【疏】無方分質礙者意云既無方分無質礙也。",
    "X49n0815_002:0515b02": "【疏】正彼論文者亦應正彼唯識論文云若無方分無",
    "X49n0815_002:0515b03": "質礙不成瓶衣等。",
    "X49n0815_002:0515b04": "【疏】略有五疏無種難者第一極微無方分應無光影",
    "X49n0815_002:0515b05": "難第二極微無方分見觸無差難第三極微有中表",
    "X49n0815_002:0515b06": "一應成六分難第四極微無中表微聚不異難第五",
    "X49n0815_002:0515b07": "極微即麤色應無障隔難。",
    "X49n0815_002:0515b08": "【疏】以理難云者意云謂本計極微無方分不能承光",
    "X49n0815_002:0515b09": "發影然計極微即和合色所以先難和合令無方分",
    "X49n0815_002:0515b10": "然後方分破和合色不能承光發影故云以理破。",
    "X49n0815_002:0515b11": "【疏】見觸此邊至此即彼故者量云如和合壁等物有",
    "X49n0815_002:0515b12": "法觸東邊時亦應得西西邊宗因云此即彼故猶如",
    "X49n0815_002:0515b13": "於此。",
    "X49n0815_002:0515b14": "【疏】彼如於此為量同前者量云此觸處亦應不得彼",
    "X49n0815_002:0515b15": "即此故猶如於觸處彼故云同前又西明疏見觸不",
    "X49n0815_002:0515b16": "遍量云極微定有方分因云即和合色故如和合色。",
    "X49n0815_002:0515b17": "【疏】今難無方分便非和合者意云極微既無方分應",
    "X49n0815_002:0515b18": "不和合成麤色等。",
    "X49n0815_002:0515b19": "【疏】無應影障無者若無方分者應無影障等即有對",
    "X49n0815_002:0515b20": "色應無影障也影者光影障者障隔言此障無者意",
    "X49n0815_002:0515b21": "說有對色無此障隔也。",
    "X49n0815_002:0515b22": "【疏】所緣之中有親疎故者問五識既託第八所變而",
    "X49n0815_002:0515b23": "生更何須自變耶答以所緣之中有親疎故自變為",
    "X49n0815_002:0515b24": "親緣他所變者為疎緣如下自解。",
    "X49n0815_002:0515c01": "【疏】謂八識生時至似根塵等者意云八識若欲生時",
    "X49n0815_002:0515c02": "先由第八異熟識從自名言種子生能變似根塵等",
    "X49n0815_002:0515c03": "即此根塵各有二種第八變根是親相分為本質根",
    "X49n0815_002:0515c04": "發眼識等第六若緣時但是影像根不能發識塵亦",
    "X49n0815_002:0515c05": "二種為本質影像易知所言變似根塵者問夫論似",
    "X49n0815_002:0515c06": "者如鏡中火體相虗疎無堪勝用如何與識為所依",
    "X49n0815_002:0515c07": "根答今言似者與彼不同鏡中面像似質名似言似",
    "X49n0815_002:0515c08": "根者畢竟不實是依他起法罪真實故從緣生故總",
    "X49n0815_002:0515c09": "得名似又言根者不同小乘極微所成執離識有故",
    "X49n0815_002:0515c10": "得名似。",
    "X49n0815_002:0515c11": "【疏】雖親不得至為所緣者意云釋外問問云識所變",
    "X49n0815_002:0515c12": "根識親依根識既變境五識應親緣本質境答雖親",
    "X49n0815_002:0515c13": "不得要託彼生問第八變境五自重變為親緣者第",
    "X49n0815_002:0515c14": "八變根亦應五自重變為親依根答不爾五識緣外",
    "X49n0815_002:0515c15": "不緣內故。",
    "X49n0815_002:0515c16": "【疏】及凡六識等者意說凡夫六識緣根亦非現量得",
    "X49n0815_002:0515c17": "問五識可爾第六云何答自性散動不分明取故若",
    "X49n0815_002:0515c18": "爾色等應爾答不然且如色等有相狀顯現可得然",
    "X49n0815_002:0515c19": "五根相狀不顯現故非現量得。",
    "X49n0815_002:0515c20": "【疏】觀所緣論等者意說觀所緣論既言功能不言現",
    "X49n0815_002:0515c21": "色明知五根即五識種子疏引意者證種子為五根",
    "X49n0815_002:0515c22": "義。",
    "X49n0815_002:0515c23": "【疏】然今此義等者今論眼根諸部不同大乘小乘及",
    "X49n0815_002:0515c24": "以外道略敘十宗以相對辨。",
    "X49n0815_002:0516a01": "【疏】眼不見色者意云眼等五根既以肉團為體以麤",
    "X49n0815_002:0516a02": "鈍故所以眼不見色等見者取也非謂了知名見餘",
    "X49n0815_002:0516a03": "根准此言各別堅性等者意云肉團根即以堅濕等",
    "X49n0815_002:0516a04": "為性五根各用堅等四大為體故知無別清淨色為",
    "X49n0815_002:0516a05": "根也。",
    "X49n0815_002:0516a06": "【疏】別有四大生等五因為其因緣者四大即生等五",
    "X49n0815_002:0516a07": "因五因是四大上義五因者謂生依立持養生因者",
    "X49n0815_002:0516a08": "四大與根塵為生長因依因者根等為依止處立因",
    "X49n0815_002:0516a09": "者根等為安立處持因者根等為任持處任持根等",
    "X49n0815_002:0516a10": "養因者根等為養育者故說五因是四大上義用雖",
    "X49n0815_002:0516a11": "以四大五因造根塵然四大唯身根得餘根不得。",
    "X49n0815_002:0516a12": "【疏】由色香味觸至為五根體者意總說四塵成四大",
    "X49n0815_002:0516a13": "四大成五根問何故不說聲耶答說五根由四大造",
    "X49n0815_002:0516a14": "四塵既成四大更何用聲耶若爾何故聲論立聲成",
    "X49n0815_002:0516a15": "於空□大空大成耳根耶答彼見外道所計具成實",
    "X49n0815_002:0516a16": "論師雖先自數論宗中出家後迴心內宗故所說義",
    "X49n0815_002:0516a17": "與彼不同。",
    "X49n0815_002:0516a18": "【疏】蘊處門中攝各別故者蘊中即實處門中即假問",
    "X49n0815_002:0516a19": "何故假實不同耶答蘊門中雖有多極微聚成據極",
    "X49n0815_002:0516a20": "微當體說故實而不發識故若據處門中多極微共",
    "X49n0815_002:0516a21": "積集名處生識處也故假。",
    "X49n0815_002:0516a22": "【疏】眼唯得三至堅等者意云眼得三大唯除於風不",
    "X49n0815_002:0516a23": "可見故見如取也身得四大非但得大亦得餘堅德",
    "X49n0815_002:0516a24": "等也鼻舌二根如此次有堅濕二德耳唯得聲德如",
    "X49n0815_002:0516b01": "前章中廣破彼宗說五根體即五大也。",
    "X49n0815_002:0516b02": "【疏】或說至五大皆能造者意云心平等根有二說一",
    "X49n0815_002:0516b03": "云唯地大造二云五大皆能造然五根亦有二說一",
    "X49n0815_002:0516b04": "云五大各各別造五根如前說二言五大通能造五",
    "X49n0815_002:0516b05": "根故有別也。",
    "X49n0815_002:0516b06": "【疏】內自種子者即是色根自種子為因緣識變現行",
    "X49n0815_002:0516b07": "四大為增上緣造根境等。",
    "X49n0815_002:0516b08": "【疏】於中三說者用種子為根而有三說如第四卷疏",
    "X49n0815_002:0516b09": "解。",
    "X49n0815_002:0516b10": "【疏】體既非色者意說眼根體既是種子而非色者故",
    "X49n0815_002:0516b11": "知不同小乘心外四大所造。",
    "X49n0815_002:0516b12": "【論】外有對色至內識變現者此舉外色不成證唯識",
    "X49n0815_002:0516b13": "所變問既破眼根何名外耶答謂諸小乘所計眼根",
    "X49n0815_002:0516b14": "境等皆是心外積極微成今破非有故云外有對色",
    "X49n0815_002:0516b15": "理既不成等前既敘根今時因便敘境非是正破略",
    "X49n0815_002:0516b16": "對八宗以明假實。",
    "X49n0815_002:0516b17": "【疏】色味觸通常無常者在父母極微上有者常若於",
    "X49n0815_002:0516b18": "子微上有者即無常。",
    "X49n0815_002:0516b19": "【疏】即四大者順世外道計五塵體即四大。",
    "X49n0815_002:0516b20": "【疏】然有假實者大乘五塵雖大種造然通假實如下",
    "X49n0815_002:0516b21": "說是。",
    "X49n0815_002:0516b22": "【疏】觸中所造假者意云四大及所造觸皆身根得四",
    "X49n0815_002:0516b23": "大觸是實所造濕滑等是假。",
    "X49n0815_002:0516b24": "【疏】然雖識變者問今此論文未知何意答為釋通外",
    "X49n0815_002:0516c01": "難兼解根義難云我宗中有實極微所造所以根境",
    "X49n0815_002:0516c02": "有別汝大乘既皆識變即應根境無別答如下言曾",
    "X49n0815_002:0516c03": "現見色等者意云當見色者謂此眼根曾照見前念",
    "X49n0815_002:0516c04": "色名曾見色現見色即現在五根照見現在色即舉",
    "X49n0815_002:0516c05": "此曾現見色返顯眼根體也。",
    "X49n0815_002:0516c06": "【疏】然唯種家至色根者此即唯種家會對法文。",
    "X49n0815_002:0516c07": "【疏】功能生識之義至不說者問唯現行家若取現色",
    "X49n0815_002:0516c08": "名根者何故觀所緣論中但說功能名根不言現色",
    "X49n0815_002:0516c09": "耶現家答云功能生識大小乘共許故舉功能以顯",
    "X49n0815_002:0516c10": "根也問何故不言根體但說發眼等識名眼等根耶",
    "X49n0815_002:0516c11": "答以眼根體離識或有或無彼此諍猶未定故不言",
    "X49n0815_002:0516c12": "根體問彼既言功能寧知是色根耶答如下。",
    "X49n0815_002:0516c13": "【疏】且助陳那故言業種者釋外問問云若護法舉種",
    "X49n0815_002:0516c14": "現者何故第四救義中取業種為根答如文。",
    "X49n0815_002:0516c15": "【疏】法必有體至無法即非緣者意云由有體法能生",
    "X49n0815_002:0516c16": "識名緣緣者由也何故緣義不是能緣耶答不然如",
    "X49n0815_002:0516c17": "下云若眾法即非緣故言無法非緣者約影像說若",
    "X49n0815_002:0516c18": "據本質無亦生心故前言獨無不生心但無得起慮",
    "X49n0815_002:0516c19": "也。",
    "X49n0815_002:0516c20": "【疏】然此大小二乘共許者意云所緣緣義大小乘二",
    "X49n0815_002:0516c21": "共許。",
    "X49n0815_002:0516c22": "【疏】眼舒光至方緣者意云由二義第一眼舒光至境",
    "X49n0815_002:0516c23": "方緣第二除色外餘塵至四根方緣彼宗有此二計",
    "X49n0815_002:0516c24": "與正量計同故便敘之如畫見打鐘亦入耳等。",
    "X49n0815_002:0517a01": "【疏】具二義者一云有體能生心緣二云相於識上現",
    "X49n0815_002:0517a02": "名所緣要具二義名所緣緣也。",
    "X49n0815_002:0517a03": "【疏】小乘等共計他心至心外取法者意云小乘等計",
    "X49n0815_002:0517a04": "心外有法為自識親所緣緣大乘破者彼却問曰如",
    "X49n0815_002:0517a05": "我識外有法即不許為親所緣緣者汝大乘有所緣",
    "X49n0815_002:0517a06": "緣豈非心外有法耶答如疏云若不遮心外至託之",
    "X49n0815_002:0517a07": "而變者總答前問意云雖然有實體法為疎所緣緣",
    "X49n0815_002:0517a08": "然此本質法但是第八識所變亦不是離識實有。",
    "X49n0815_002:0517a09": "【疏】觀所緣緣論說過去色識等者意云前念識緣色",
    "X49n0815_002:0517a10": "等熏成種子即此種子後念生現行色等遂能發生",
    "X49n0815_002:0517a11": "現行五識但約熏種時名過去不是過去色等發現",
    "X49n0815_002:0517a12": "五識五識不緣過去法故故知但是識變為所緣緣",
    "X49n0815_002:0517a13": "非是心外有法為所緣緣也。",
    "X49n0815_002:0517a14": "【疏】隨彼彼處者意云隨彼彼處五塵眾多極微各各",
    "X49n0815_002:0517a15": "和合而為色等為眼等境又處者或可十處也。",
    "X49n0815_002:0517a16": "【疏】阿拏色者意云七極微以上色。",
    "X49n0815_002:0517a17": "【疏】牒定至非實有者意云如論言非和合相異諸極",
    "X49n0815_002:0517a18": "微有實自體此但是牒定他宗不可作量犯相符故",
    "X49n0815_002:0517a19": "論言分折破時似彼相識定不生故者釋和合相無",
    "X49n0815_002:0517a20": "實體非與五識作緣所由也境既無識云何生疏量",
    "X49n0815_002:0517a21": "云和合色處設許是眼識之所緣有法也是非緣即",
    "X49n0815_002:0517a22": "宗法也餘文易知。",
    "X49n0815_002:0517a23": "【疏】觀所緣緣論釋頌至猶如第二日者即陳那等立",
    "X49n0815_002:0517a24": "量破經部也三支皆具西明疏解云和合於五識設",
    "X49n0815_002:0517b01": "所緣是有法非緣宗法餘文易知。",
    "X49n0815_002:0517b02": "【疏】依瞿婆論師略有二解者瞿波論師是大乘對經",
    "X49n0815_002:0517b03": "部立量造二十唯識釋也。",
    "X49n0815_002:0517b04": "【疏】以五識至無所立失者意云若准□觀所緣論頌",
    "X49n0815_002:0517b05": "云和合於五識設所緣有法者即比量喻中無過何",
    "X49n0815_002:0517b06": "以故為非緣宗法於喻上以第二月亦不與五識為",
    "X49n0815_002:0517b07": "緣故若將五識攝入宗法中為量者即喻中有所立",
    "X49n0815_002:0517b08": "不成以五識不緣第二月故量云和合色處有法於",
    "X49n0815_002:0517b09": "五識設所緣非緣宗法者故有前過以第二月非與",
    "X49n0815_002:0517b10": "五識為緣故云宗法喻上不轉。",
    "X49n0815_002:0517b11": "【疏】又以義減文至意所緣故者意云設若依前將五",
    "X49n0815_002:0517b12": "識在法中為量者亦無有所立不成何以故以依義",
    "X49n0815_002:0517b13": "而減文故故宗法中須除五字直立量云和合色等",
    "X49n0815_002:0517b14": "有法於識設所緣非緣為宗亦無過此一解顯五識",
    "X49n0815_002:0517b15": "不緣假。",
    "X49n0815_002:0517b16": "【疏】或除至亦得者即第二更解意云設將五識在宗",
    "X49n0815_002:0517b17": "法中為量亦無過何以故以宗法中除設所緣三字",
    "X49n0815_002:0517b18": "量云和合色等有法於五識非是緣為宗亦無過以",
    "X49n0815_002:0517b19": "非緣宗於喻上轉故雖前觀所緣論比量不作如是",
    "X49n0815_002:0517b20": "解今設將五識在宗中除五等字為量無過即說前",
    "X49n0815_002:0517b21": "二解也。",
    "X49n0815_002:0517b22": "【疏】又所緣境義有無俱成者意云准前二解五識緣",
    "X49n0815_002:0517b23": "有無不同然此有無總得為境於中無體法但得成",
    "X49n0815_002:0517b24": "所緣不得成緣以無體故故知是正解。",
    "X49n0815_002:0517c01": "【疏】五識緣長等假法應有不定過者意云和合色為",
    "X49n0815_002:0517c02": "如第二月是無故五識不緣為如長等是假法故五",
    "X49n0815_002:0517c03": "識緣耶答一向約緣實法說故眾過若如第二解即",
    "X49n0815_002:0517c04": "有此過許緣假故。",
    "X49n0815_002:0517c05": "【疏】不同長等至為門故者意云問如言假者通聚集",
    "X49n0815_002:0517c06": "分位相待三種何故但將五識緣長等為不定過不",
    "X49n0815_002:0517c07": "說眼等緣分位假耶答觸中所造濕滑等由地大增",
    "X49n0815_002:0517c08": "但身根得然不同長等故不說也問眼緣長等不答",
    "X49n0815_002:0517c09": "不緣但緣實青等於中長等但是意識得若爾何名",
    "X49n0815_002:0517c10": "色耶答意識取時依眼為門明了取故。",
    "X49n0815_002:0517c11": "【疏】此是識內不同他宗者意云設許五識得緣假者",
    "X49n0815_002:0517c12": "此假相是識內也所以為緣發生五識也不同他宗",
    "X49n0815_002:0517c13": "緣離識法如緣命根命根雖是假立是內相貌許識",
    "X49n0815_002:0517c14": "緣也。",
    "X49n0815_002:0517c15": "【疏】色等雖有多相者意云釋通外難難云如一色等",
    "X49n0815_002:0517c16": "有若無常等相今言五識得相為何相耶答如演秘",
    "X49n0815_002:0517c17": "說。",
    "X49n0815_002:0517c18": "【疏】是實法故至所緣緣者意云此解所緣緣義是實",
    "X49n0815_002:0517c19": "法故有力生識顯是緣義以相麤故識有此相是所",
    "X49n0815_002:0517c20": "緣義即有體能生心相於現識上也故云理具足有。",
    "X49n0815_002:0517c21": "【疏】下難有五者第一二位無差難第二量等相齊難",
    "X49n0815_002:0517c22": "第三微等相失本難第四識行互通難第五一心緣",
    "X49n0815_002:0517c23": "遍難。",
    "X49n0815_002:0517c24": "【疏】緣彼相識應無差別者量云緣瓶之識應即是緣",
    "X49n0815_002:0518a01": "甌之識因云境相量齊故喻云如緣甌之識將緣甌",
    "X49n0815_002:0518a02": "識返難同緣瓶之識為量准知。",
    "X49n0815_002:0518a03": "【疏】心量准知者瓶甌二物既無別緣彼相識亦無別",
    "X49n0815_002:0518a04": "也故云但有緣心無別。",
    "X49n0815_002:0518a05": "【疏】頌云非形別故別至非實故者意云非汝瓶甌等",
    "X49n0815_002:0518a06": "形別即合極微等別也若極微等別者即應非實有",
    "X49n0815_002:0518a07": "也何以故失本相故。",
    "X49n0815_002:0518a08": "【疏】由此又解者由此前救今時更解。",
    "X49n0815_002:0518a09": "【疏】量云緣火瓶等至如緣極微心者意云極微是所",
    "X49n0815_002:0518a10": "緣即能緣之心名緣極微心瓶等極微即所緣緣瓶",
    "X49n0815_002:0518a11": "之識應名極微心問何故作如此難耶答以彼宗計",
    "X49n0815_002:0518a12": "瓶等皆由極微相資以成故緣麤亦細也故為此難",
    "X49n0815_002:0518a13": "也。",
    "X49n0815_002:0518a14": "【疏】比量應知者並將麤細境為因喻量云緣此色之",
    "X49n0815_002:0518a15": "心應緣一切法許相違法得俱緣故如緣麤細境等。",
    "X49n0815_002:0518a16": "【疏】若緣本質至定必須有者意說本質境通有法無",
    "X49n0815_002:0518a17": "法若論影像相分定必須有。",
    "X49n0815_002:0518a18": "【疏】由具二義與小乘別者意云小乘執離識實有境",
    "X49n0815_002:0518a19": "法今大乘不然一切境相皆不離識以第八識所變",
    "X49n0815_002:0518a20": "為本質餘識託此本質為緣識起時帶相相分為所",
    "X49n0815_002:0518a21": "緣二義既別不同小乘。",
    "X49n0815_002:0518a22": "【疏】相者是何者意問云如言帶彼相起未審相者是",
    "X49n0815_002:0518a23": "何答謂體相意故明真如雖正智成所緣緣義亦如",
    "X49n0815_002:0518a24": "自證分緣見分時不變相緣但帶彼相起正智緣如",
    "X49n0815_002:0518b01": "亦爾也。",
    "X49n0815_002:0518b02": "【疏】問眼疏識緣心上所變之色者意云心上所變色",
    "X49n0815_002:0518b03": "者即是眼識上自許影像不可約第八識所變作法",
    "X49n0815_002:0518b04": "以第八所變者即是五識本質境也。",
    "X49n0815_002:0518b05": "【疏】何理不齊者意云既一種無相分何理不齊然大",
    "X49n0815_002:0518b06": "乘即許有所緣緣義宗即無所緣緣耶言識皆又具",
    "X49n0815_002:0518b07": "不者問云未審一切識緣境皆有相分不又五識緣",
    "X49n0815_002:0518b08": "過去無相分色答前問也。",
    "X49n0815_002:0518b09": "【疏】自申正義者意云由申大乘正義便述諸宗能所",
    "X49n0815_002:0518b10": "成之義總有五宗聊相對辨即此中意已下文是。",
    "X49n0815_002:0518b11": "【疏】此中意說等者此論中意云如大乘相分皆是頓",
    "X49n0815_002:0518b12": "變現若諸宗順世等法積小成大故不同也問外道",
    "X49n0815_002:0518b13": "小乘何別答如文。",
    "X49n0815_002:0518b14": "【疏】所言一相至實非是一者意云第八隨量大小頓",
    "X49n0815_002:0518b15": "變一相不由說小漸成大也問所言一相定非是形",
    "X49n0815_002:0518b16": "者即應是假云何言實答今言頓現一相者形收似",
    "X49n0815_002:0518b17": "長等一相名假一相而變不是形等一相當變之時",
    "X49n0815_002:0518b18": "非一相解故不同衛世麤色有實一相如演秘說。",
    "X49n0815_002:0518b19": "【疏】緣自相者如色處青等是也不緣長等若爾如何",
    "X49n0815_002:0518b20": "色處攝答由意識者五識同時意依眼等為門緣色",
    "X49n0815_002:0518b21": "作長等解故亦色處收即會前等亦色處收言即是",
    "X49n0815_002:0518b22": "假形者謂大小相也以小大相形故云假形。",
    "X49n0815_002:0518b23": "【疏】不緣假至不同經部者身根但得四大實境不緣",
    "X49n0815_002:0518b24": "分位澁滑等觸經部許緣故彼不同。",
    "X49n0815_002:0518c01": "【疏】由如是理者意云由前五識緣處自相即是色處",
    "X49n0815_002:0518c02": "自相通攝假實故五識緣假亦是現量故下引無漏",
    "X49n0815_002:0518c03": "後得智為喻具如無漏是現量現量許緣假五識既",
    "X49n0815_002:0518c04": "現量何妨得緣假此師意證五識得緣假法而是現",
    "X49n0815_002:0518c05": "量餘師不然望疏主意取緣實法為正。",
    "X49n0815_002:0518c06": "【疏】假有二至以癡相說者意云一者無體即如忿等",
    "X49n0815_002:0518c07": "忩等依瞋故是無體也二者相待假即如悔等悔等",
    "X49n0815_002:0518c08": "有體體即追悔為性障止為業顯悔別體也以癡相",
    "X49n0815_002:0518c09": "說者意云雖悔別有體要藉癡增方說於悔即由無",
    "X49n0815_002:0518c10": "明增故廣造惡業當來苦報而生追悔或逢善緣而",
    "X49n0815_002:0518c11": "生追悔豈不由無明造業後追悔耶故云癡增名悔",
    "X49n0815_002:0518c12": "故雖相待體是有法不同忿等。",
    "X49n0815_002:0518c13": "【論】諸瑜伽師至假說極微者意云觀其論文文別合",
    "X49n0815_002:0518c14": "申五問問既五種不同答亦分為五段一問云誰為",
    "X49n0815_002:0518c15": "除拆答云瑜伽師二問云以何除拆答云以假想慧",
    "X49n0815_002:0518c16": "三問云於何除拆答云於麤色相四問云云何除拆",
    "X49n0815_002:0518c17": "答漸次除拆五問云除拆至何答云至不可拆假說",
    "X49n0815_002:0518c18": "極微總結也。",
    "X49n0815_002:0518c19": "【疏】言瑜伽至與理相應者意云相應雖有五義今者",
    "X49n0815_002:0518c20": "但取第三與理相應何以故以瑜伽是法相應故故",
    "X49n0815_002:0518c21": "觀行者於安非立直俗二諦理中妙觀察故即觀俗",
    "X49n0815_002:0518c22": "如幻真離言捨幻起直名理相應善觀察也言二行",
    "X49n0815_002:0518c23": "相應者即定慧與餘心所行相相應也。",
    "X49n0815_002:0518c24": "【疏】多說唯以禪定為相應者准義合取理相應今言",
    "X49n0815_002:0519a01": "禪定相應者以觀行者慧與定相應定發慧故問如",
    "X49n0815_002:0519a02": "何名瑜伽師答此師想慧等起諸行與境行理果病",
    "X49n0815_002:0519a03": "等相應名瑜伽師。",
    "X49n0815_002:0519a04": "【論】雖此極微至色邊際者意云釋外難難云若言極",
    "X49n0815_002:0519a05": "微有方分者應更可拆答如論云若更拆之便似空",
    "X49n0815_002:0519a06": "現不名為色。",
    "X49n0815_002:0519a07": "【疏】方之分者意云方謂上下等六方分者於中有細",
    "X49n0815_002:0519a08": "分故說麤色有方之分細者方即分也。",
    "X49n0815_002:0519a09": "【疏】所拆之物即非極微者意云若言更折者即所折",
    "X49n0815_002:0519a10": "之物便似空現不名極微若不可折者即應如心等",
    "X49n0815_002:0519a11": "無方分若以色分無色別不同於□心故得有方分。",
    "X49n0815_002:0519a12": "【論】餘無對色是此類故者如大眾部身精進身輕安",
    "X49n0815_002:0519a13": "上座部胸中色物如變大地為蘇酪等皆名無對問",
    "X49n0815_002:0519a14": "蘇酪等如何無耶答定力所變法處所收者是無對",
    "X49n0815_002:0519a15": "故若定力變根塵色等亦是有對色處收故如無色",
    "X49n0815_002:0519a16": "界宮殿皆無對法處攝故五識不緣但意識緣故定",
    "X49n0815_002:0519a17": "中既無五識所變蘇酪等唯意識得故無對也。",
    "X49n0815_002:0519a18": "【論】表無表色豈非實有者問表無表色與有對無對",
    "X49n0815_002:0519a19": "何別耶答無別若爾有對無對前已破訖何故今時",
    "X49n0815_002:0519a20": "更再破耶答前所破者非是業性此所破者是業故",
    "X49n0815_002:0519a21": "故亦別破表即身語二業無表即內防身語無表色",
    "X49n0815_002:0519a22": "等。",
    "X49n0815_002:0519a23": "【疏】謂諸根至以成身故者意云和合差別為體此有",
    "X49n0815_002:0519a24": "二解一云大種及所造扶根塵雖多差別今總和合",
    "X49n0815_002:0519b01": "為身二云大種造色能成諸根即和合差別諸根總",
    "X49n0815_002:0519b02": "為身也。",
    "X49n0815_002:0519b03": "【疏】此義雖通至別得總名者此釋外難難云既言依",
    "X49n0815_002:0519b04": "止名身者即諸根並名為身何故偏說身根名身耶",
    "X49n0815_002:0519b05": "答如演秘。",
    "X49n0815_002:0519b06": "【疏】依身之表者意說表者依身而有名依身之表要",
    "X49n0815_002:0519b07": "依身而表有善惡等。",
    "X49n0815_002:0519b08": "【疏】動身之業者思欲有造作令身有動轉故故名動",
    "X49n0815_002:0519b09": "身之業。",
    "X49n0815_002:0519b10": "【疏】或應極微有別長形者即牒彼宗計已下正難。",
    "X49n0815_002:0519b11": "【疏】若謂不然者若計不捨圓相而成長等者下以量",
    "X49n0815_002:0519b12": "破。",
    "X49n0815_002:0519b13": "【疏】彼計至至名身業者意云由有動故身能造業意",
    "X49n0815_002:0519b14": "說別有一物能動色身等故說能動名身業也由此",
    "X49n0815_002:0519b15": "能動身方造業。",
    "X49n0815_002:0519b16": "【疏】無有動義者無有長時動不妨有剎那動彼計動",
    "X49n0815_002:0519b17": "有三種極微者謂業色如行道殺生等長時者謂命",
    "X49n0815_002:0519b18": "根一斯住故一斯生中有動轉也。",
    "X49n0815_002:0519b19": "【疏】今為成此即滅因故者如下論文方成此纔生即",
    "X49n0815_002:0519b20": "滅因由彼救云動不即是滅以待因故滅故轉破也。",
    "X49n0815_002:0519b21": "【疏】雖彼自宗者即彼正量部自宗也彼宗計色等非",
    "X49n0815_002:0519b22": "念念滅大乘不許故無不定。",
    "X49n0815_002:0519b23": "【疏】我部色等滅至有隨一故者意云正量部云滅待",
    "X49n0815_002:0519b24": "外緣故滅外緣即霜雪等及內相因者即內四相也。",
    "X49n0815_002:0519c01": "【疏】若體若相者體即有為法體相即生等四相言非",
    "X49n0815_002:0519c02": "相者即體也。",
    "X49n0815_002:0519c03": "【疏】有法之中至即有少分相符極成之失者若有法",
    "X49n0815_002:0519c04": "中但言滅應不待因此宗中有少分相符他許無為",
    "X49n0815_002:0519c05": "滅不待因故今論中云有為法滅不待因等為量無",
    "X49n0815_002:0519c06": "過。",
    "X49n0815_002:0519c07": "【疏】從下向上成立亦得者意云從後向前展轉成之",
    "X49n0815_002:0519c08": "無過成云滅應不待因許是滅故如無為滅又成云",
    "X49n0815_002:0519c09": "有為法應剎那滅以不待因故如心心所又云汝諸",
    "X49n0815_002:0519c10": "法無實動義以剎那滅故如心心所。",
    "X49n0815_002:0519c11": "【疏】謂滅在更生至無不定過者意云今將待因為因",
    "X49n0815_002:0519c12": "難滅應更生遂立量云滅是有法應更生因云以待",
    "X49n0815_002:0519c13": "因故猶如於生設外人計住是滅與論主為不定云",
    "X49n0815_002:0519c14": "為如於生待因故生耶為如於住待因故滅耶汝雖",
    "X49n0815_002:0519c15": "許住是滅我宗不許故非極成無不定過言故非同",
    "X49n0815_002:0519c16": "喻者又住既非是生故不與滅量為同喻然令非同",
    "X49n0815_002:0519c17": "喻及不定過過各別非是同喻有不定也。",
    "X49n0815_002:0519c18": "【疏】風定非此者意云此者動因也意云難風非動因",
    "X49n0815_002:0519c19": "因云非善惡故猶如水火等也。",
    "X49n0815_002:0519c20": "【疏】汝此表色至應知意云汝此非顯非形表業應非",
    "X49n0815_002:0519c21": "表業以無表示如觸等又表色亦非是顯亦非是香",
    "X49n0815_002:0519c22": "味無表亦故如觸。",
    "X49n0815_002:0519c23": "【疏】此如見佛顯色等者意說雖見佛顯色念佛等而",
    "X49n0815_002:0519c24": "顯色非善惡無表示無有屈伸俯仰等表故如圓中",
    "X49n0815_002:0520a01": "觸物知有善惡豈由顯色而有表耶又但由觸故知",
    "X49n0815_002:0520a02": "善惡豈觸有表示耶意成香積之香亦無表示。",
    "X49n0815_002:0520a03": "【疏】由加行心為等起因顯隨心之善惡者意說此前",
    "X49n0815_002:0520a04": "念善加行心能引後念善色聲等故說加行心為等",
    "X49n0815_002:0520a05": "起因等者相似之義善引善故今說色聲名善惡者",
    "X49n0815_002:0520a06": "顯是隨心之善惡非性是善惡也實本體是無記不",
    "X49n0815_002:0520a07": "得名善惡言令內念念識所變等者今第八識所變",
    "X49n0815_002:0520a08": "手等念念生滅相續也。",
    "X49n0815_002:0520a09": "【疏】識變者簡薩婆多等以彼計手等心外實有故簡",
    "X49n0815_002:0520a10": "正量部者以彼計身表業無生滅故簡譬喻師者以",
    "X49n0815_002:0520a11": "彼計身表業但能動手等自體即真動也今云似有",
    "X49n0815_002:0520a12": "動作以簡於彼故彼計云外有一物能動手等。",
    "X49n0815_002:0520a13": "【疏】又以理徵至故今總非者意云破薩婆多彼宗計",
    "X49n0815_002:0520a14": "佛一剎那聲能有詮表餘者不能有詮表今大乘以",
    "X49n0815_002:0520a15": "理徵云我大乘佛一剎那聲望汝宗亦不能有實詮",
    "X49n0815_002:0520a16": "表何以故猶如汝說於我極微大我大乘者亦如小",
    "X49n0815_002:0520a17": "乘說一箇極微當大乘七極微然汝心麤緣我極微",
    "X49n0815_002:0520a18": "不著今聲亦爾汝宗計佛一剎那聲當大乘七剎那",
    "X49n0815_002:0520a19": "佛聲我大乘佛一剎那聲既極速故知汝小乘於我",
    "X49n0815_002:0520a20": "大乘佛一剎那聲亦不能有實詮表。",
    "X49n0815_002:0520a21": "【疏】謂依思是定道戒者即現行思若散位兼種現也。",
    "X49n0815_002:0520a22": "【疏】或由異思或由異緣者即善惡望善名異思惡友",
    "X49n0815_002:0520a23": "望善名異緣也如正造善時惡友未起已本名善分",
    "X49n0815_002:0520a24": "限造惡飜此無表戒者如造善求戒時內防身語令",
    "X49n0815_002:0520b01": "惡不起名無表戒若造惡伏善不起亦名無表惡但",
    "X49n0815_002:0520b02": "得名無表不得名戒。",
    "X49n0815_002:0520b03": "【疏】於此思上假立無表者意說內防身語思作用強",
    "X49n0815_002:0520b04": "故說現思而為業體即依遍行思上假立無表戒然",
    "X49n0815_002:0520b05": "無表戒諸宗不同依薩婆多身語二業皆有無表用",
    "X49n0815_002:0520b06": "法處色以為體性無見無對四大所造寶而非假若",
    "X49n0815_002:0520b07": "依經部自有兩釋一依成實論云非色非心以為體",
    "X49n0815_002:0520b08": "性非大所造非色非緣慮故非心二依俱舍十三云",
    "X49n0815_002:0520b09": "思所熏習微細相續轉變功能差別說為無表不別",
    "X49n0815_002:0520b10": "建立非色非心大乘無表是法處色假而非實由此",
    "X49n0815_002:0520b11": "依心隨其所應善惡思種及現行思假立無表。",
    "X49n0815_002:0520b12": "【疏】若新舊合用至無表色者即護法許有新舊二種",
    "X49n0815_002:0520b13": "種子然立無表不依舊種言唯取新熏至如何種起",
    "X49n0815_002:0520b14": "者是護法釋依新舊無表意也。",
    "X49n0815_002:0520b15": "【疏】又定道戒體不增用故者意云定道共戒但現行",
    "X49n0815_002:0520b16": "思遮防用增而體不增此解為勝者即散無表依用",
    "X49n0815_002:0520b17": "增為勝又思種等解論文。又遠近至發言者此有",
    "X49n0815_002:0520b18": "二解解發勝身語所以又解者意云發身語者解此",
    "X49n0815_002:0520b19": "思為色所以即第三解與前二解別此義云何答由",
    "X49n0815_002:0520b20": "能發善色或能止惡色由具二義說思名色。",
    "X49n0815_002:0520b21": "【疏】依不現行法建立色性者解云即防惡身語色不",
    "X49n0815_002:0520b22": "現行邊所以說能防思等而得色名。",
    "X49n0815_002:0520b23": "【疏】此中善戒至合說者意云此會兩論文此唯識論",
    "X49n0815_002:0520b24": "思名色為據發身語戒故名色彼顯揚論約止身語",
    "X49n0815_002:0520c01": "惡色邊所以思決定得名色也以定道別解脫戒皆",
    "X49n0815_002:0520c02": "能止惡身語色名也。",
    "X49n0815_002:0520c03": "【疏】顯差別者顯揚即定道及散三戒合說此論即散",
    "X49n0815_002:0520c04": "與定道別說故此顯差別也問何名定道能防耶答",
    "X49n0815_002:0520c05": "共猶俱也即是定心相應思思有防身語七支用名",
    "X49n0815_002:0520c06": "戒故云定共戒道共戒亦爾即無漏智俱時思思能",
    "X49n0815_002:0520c07": "遮防身語惡色不現行邊名道共戒。",
    "X49n0815_002:0520c08": "【疏】現行思可爾者即現行思名隨心轉戒種子不爾",
    "X49n0815_002:0520c09": "者種子不名隨心轉戒以心無時種子在故。",
    "X49n0815_002:0520c10": "【疏】豈一現思亦表無表者意云且如定共戒所依現",
    "X49n0815_002:0520c11": "思立其無表如何道共戒亦名無表戒耶以八聖道",
    "X49n0815_002:0520c12": "支中正語業命是表攝故此總問也答此現思但名",
    "X49n0815_002:0520c13": "無表不得名表此解稍疎耶下第三解正即如疏云",
    "X49n0815_002:0520c14": "又望不同通於二義文是。",
    "X49n0815_002:0520c15": "【疏】如發身語思者意云如發身語現思體不能表示",
    "X49n0815_002:0520c16": "他故非表不是種非無表今八聖道支相應思亦非",
    "X49n0815_002:0520c17": "表無表。",
    "X49n0815_002:0520c18": "【疏】不發善身語至無表者意說定道思雖不發善身",
    "X49n0815_002:0520c19": "語而能內防身語惡色故可立無表。",
    "X49n0815_002:0520c20": "【疏】緣引身語者緣他和上身語也。",
    "X49n0815_002:0520c21": "【疏】與此不同者意云此約大小乘對辨且如大乘十",
    "X49n0815_002:0520c22": "無盡戒身口等一二三支等皆發無表戒然小乘要",
    "X49n0815_002:0520c23": "具七支方發無表故云不同。",
    "X49n0815_002:0520c24": "【疏】定共戒至亦名定戒者意云定通明漏無漏二種",
    "X49n0815_002:0521a01": "道唯無漏有定戒時未必有道戒若有無漏道共戒",
    "X49n0815_002:0521a02": "時必有定戒故知道寬定狹也或可定通二種名寬",
    "X49n0815_002:0521a03": "道唯無漏名狹。",
    "X49n0815_002:0521a04": "【疏】隣近釋者意說審決二思得名意業所以六釋中",
    "X49n0815_002:0521a05": "是隣近釋思是業體而非是意與意相近而得意名",
    "X49n0815_002:0521a06": "故名意業又思非是意與意相應說思為意名為意",
    "X49n0815_002:0521a07": "業。",
    "X49n0815_002:0521a08": "【疏】又不恒續故者意云此現思不同種子相續亦得",
    "X49n0815_002:0521a09": "名非無表言以色例表假實相微者意云外人例曰",
    "X49n0815_002:0521a10": "五塵是有對即名為實色表色表亦有對云何不是",
    "X49n0815_002:0521a11": "實答五塵體性實有體得名實表色為心所以名為",
    "X49n0815_002:0521a12": "假更有難詰准理思擇。",
    "X49n0815_002:0521a13": "【疏】有是業至謂身語業者此是第四句同前此正語",
    "X49n0815_002:0521a14": "業體而非表無表文解。",
    "X49n0815_002:0521a15": "【疏】謂於境轉者即思隨於境轉能造作於心者思能",
    "X49n0815_002:0521a16": "令心造作為性又云由思造作善等三性心等隨生",
    "X49n0815_002:0521a17": "故云造作於心。",
    "X49n0815_002:0521a18": "【疏】一者是前至所遊等者意說發動思是審決二思",
    "X49n0815_002:0521a19": "所遊履也故得道名問審決二思於先發動思在後",
    "X49n0815_002:0521a20": "如何後思與前思為道耶答今言道者是所緣所引",
    "X49n0815_002:0521a21": "義故後思是前思所緣所引也故說後思是前思所",
    "X49n0815_002:0521a22": "緣所引為道於義無違此即業思與因為道。",
    "X49n0815_002:0521a23": "【疏】二者或通生當來苦樂果者意說發動思通生苦",
    "X49n0815_002:0521a24": "樂異熟名道即開道引生是其道義此當因思與果",
    "X49n0815_002:0521b01": "道故。",
    "X49n0815_002:0521b02": "【疏】初中有四者於以教為齊責中申具四難第一以",
    "X49n0815_002:0521b03": "教齊責難第二假實不成難第三例實唯現難第四",
    "X49n0815_002:0521b04": "無明得不生難言主藏臣者是藏之主主兵臣者兵",
    "X49n0815_002:0521b05": "之主也又云主者勝也即兵中最勝故。",
    "X49n0815_002:0521b06": "【疏】彼宗不許成他非情者薩婆多自說他身非情無",
    "X49n0815_002:0521b07": "實得得故俱舍第四說於何法中有得非得於自相",
    "X49n0815_002:0521b08": "續及二滅中謂有為法若有隨在自相續中有得非",
    "X49n0815_002:0521b09": "得非他相續無有成熟他身法故乃至無有成熟非",
    "X49n0815_002:0521b10": "情法故若許得者汝便違自宗。",
    "X49n0815_002:0521b11": "【疏】而我真如至而說有故者觀此文意外有問也問",
    "X49n0815_002:0521b12": "若言現在是有離現非有者即汝真如非世攝故亦",
    "X49n0815_002:0521b13": "應非有答如疏。",
    "X49n0815_002:0521b14": "【疏】故知決定不成過未者即由上道理故知善惡等",
    "X49n0815_002:0521b15": "法決定不成過未也。",
    "X49n0815_002:0521b16": "【疏】而我真如至無妨者意云觀此文意外有問也問",
    "X49n0815_002:0521b17": "云若言現在有故即可有自在說成熟者汝真如與",
    "X49n0815_002:0521b18": "現在法不即不離即真如應有實成熟答如疏外言",
    "X49n0815_002:0521b19": "擇非擇滅現在而實有者不然我不許別有體不可",
    "X49n0815_002:0521b20": "為證也。",
    "X49n0815_002:0521b21": "【疏】須即緣故者如演秘說。",
    "X49n0815_002:0521b22": "【論】應起無為者有疏本云述曰下能起因有三者如",
    "X49n0815_002:0521b23": "演秘說。",
    "X49n0815_002:0521b24": "【疏】論主下難者有疏本云論主六難難三因如演秘",
    "X49n0815_002:0521c01": "說。",
    "X49n0815_002:0521c02": "【疏】此中通說未得之法及易界地等已捨之法者意",
    "X49n0815_002:0521c03": "云如論言未得已失應永在不者此是通說未得之",
    "X49n0815_002:0521c04": "法應不生已失之法應永不生問何名已失之法答",
    "X49n0815_002:0521c05": "如此界生於上界此界法於上界不起名已失小乘",
    "X49n0815_002:0521c06": "計曰如人失具欲法得時生上界然欲界總捨訖即",
    "X49n0815_002:0521c07": "喚此法名已失法也舉一例餘問如有宗過去未來",
    "X49n0815_002:0521c08": "而有三得不答薩婆多云過去未來可成諸法而立",
    "X49n0815_002:0521c09": "於得即是法前法後得難曰若不成法上而立得者",
    "X49n0815_002:0521c10": "且如未得之法已失之法得永不生何以故而無法",
    "X49n0815_002:0521c11": "前後得故不可成故此難如是若彼轉救云有俱生",
    "X49n0815_002:0521c12": "得為因起者次論主難。",
    "X49n0815_002:0521c13": "【論】若俱生得者彼宗計得有三種謂法前法後法俱",
    "X49n0815_002:0521c14": "得俱者如影隨形得前者牛王引前得後者如犢子",
    "X49n0815_002:0521c15": "隨後得論應頓現前者謂於一身一剎那中具三性",
    "X49n0815_002:0521c16": "得以有得故三性心等應頓現前。",
    "X49n0815_002:0521c17": "【疏】所待之餘者意說生等五是所待之餘因若爾法",
    "X49n0815_002:0521c18": "若待此五因自合能生何假須得。",
    "X49n0815_002:0521c19": "【論】若得於法是不失因至成熟彼故者謂彼計云我",
    "X49n0815_002:0521c20": "說諸得是不失因由此實得成彼善惡無記法故。",
    "X49n0815_002:0521c21": "【論】諸可成法等論主破也謂諸可成法不離有情故",
    "X49n0815_002:0521c22": "說實得便為無用若離有情實不可得汝宗不許離",
    "X49n0815_002:0521c23": "有情法有得故。",
    "X49n0815_002:0521c24": "【疏】不離有情至俱為無用者意說得望情非情法俱",
    "X49n0815_002:0522a01": "為無用也。",
    "X49n0815_002:0522a02": "【疏】又得於法為因能起至俱無用者意說得望前能",
    "X49n0815_002:0522a03": "起及不失因亦俱為無用。",
    "X49n0815_002:0522a04": "【疏】一內有情至不可說有得者意云有情數法上有",
    "X49n0815_002:0522a05": "得非情法不立得。",
    "X49n0815_002:0522a06": "【疏】二云識所變至後即無得者意云若依識變名不",
    "X49n0815_002:0522a07": "離有情者即一切法皆不離有情無有一法而離有",
    "X49n0815_002:0522a08": "情也即合龜毛等無法是離有情法初說有得者即",
    "X49n0815_002:0522a09": "依識所變法上立得後即無得者即釋無法上不立",
    "X49n0815_002:0522a10": "得所以與前不同。",
    "X49n0815_002:0522a11": "【疏】又現行成熟至即非也者意說不離有情一切法",
    "X49n0815_002:0522a12": "現行若立得者非情法且現行何故不立得故云寧",
    "X49n0815_002:0522a13": "即非也。",
    "X49n0815_002:0522a14": "【疏】故亦許者大乘許輪王成七寶有得也。",
    "X49n0815_002:0522a15": "【疏】然外非情至皆非可成者此但對可成說不可成",
    "X49n0815_002:0522a16": "亦總舉下自分別言准下第二等者下第二卷論末",
    "X49n0815_002:0522a17": "變他根塵等有兩解准正義他塵於己有受用義亦",
    "X49n0815_002:0522a18": "許變故知非情上亦可立得如演秘說。",
    "X49n0815_002:0522a19": "【疏】即自身中至可受用者意云種子上許有得若現",
    "X49n0815_002:0522a20": "行中有可受用者亦立得問曰且如現行中有成不",
    "X49n0815_002:0522a21": "成不答自身中所有現行色心等法總皆成熟得故",
    "X49n0815_002:0522a22": "又解或可現通自他及外略色等有成不成故言中",
    "X49n0815_002:0522a23": "也說中者意簡取可受用者不可受用者不定得故",
    "X49n0815_002:0522a24": "意說有可受用者縱然他身扶根塵及器具等名可",
    "X49n0815_002:0522b01": "成也。",
    "X49n0815_002:0522b02": "【論】一種子成就者解云煩惱等種有生果用故名種",
    "X49n0815_002:0522b03": "子聞慧等種加行所引勢力增上名為自在由二種",
    "X49n0815_002:0522b04": "種子果生起故名為現行依此三法假立成就此即",
    "X49n0815_002:0522b05": "種子之成就乃至現行之成就皆依主釋。",
    "X49n0815_002:0522b06": "【疏】於引發緣勢力自在者意云約此種子望引自現",
    "X49n0815_002:0522b07": "行有自在勢用而立為得也不可以自在之言即令",
    "X49n0815_002:0522b08": "攝入自在成孰必無是事但望自果有自在用問曰",
    "X49n0815_002:0522b09": "既云發起現行何非現行成孰收耶答言種子成孰",
    "X49n0815_002:0522b10": "者所有現行種子相從皆得名種子成就後自在成",
    "X49n0815_002:0522b11": "就亦准此理解三無記者除變化無記此一種准向",
    "X49n0815_002:0522b12": "自在成就中說也。",
    "X49n0815_002:0522b13": "【疏】若離此地欲亦名不成就者意云如從欲界生上",
    "X49n0815_002:0522b14": "界也若聖人斷欲界煩惱而生上界如第三果人等",
    "X49n0815_002:0522b15": "若凡夫但以六行伏下惑而生上界煩惱於上界中",
    "X49n0815_002:0522b16": "而不成就也故云若離此地欲亦名不成就。",
    "X49n0815_002:0522b17": "【疏】彼依有體至亦不相違者意云彼依有體者彼對",
    "X49n0815_002:0522b18": "法第五文約種子體能生用說意云若生上界有欲",
    "X49n0815_002:0522b19": "界種子雖不生現行亦名成就後當生故若如聖者",
    "X49n0815_002:0522b20": "斷種生上現行畢竟不生名不成就若據瑜伽唯約",
    "X49n0815_002:0522b21": "用說不約體說故皆成就又云有種子體名成就不",
    "X49n0815_002:0522b22": "能起下現行煩惱名不成就。",
    "X49n0815_002:0522b23": "【疏】對法論等至文亦略也者意云對法但說染法名",
    "X49n0815_002:0522b24": "種子成就不說無記為種子成就也非但不說無記",
    "X49n0815_002:0522c01": "亦不說生得善為成就故云生得善中文亦略也。",
    "X49n0815_002:0522c02": "一分無記者即餘三望通果名一分也對法不說為",
    "X49n0815_002:0522c03": "種子成就。",
    "X49n0815_002:0522c04": "【疏】然准彼論至與瑜伽同者意說此重釋對法文據",
    "X49n0815_002:0522c05": "種子成就中雖不說無記為種子成就然准下自在",
    "X49n0815_002:0522c06": "成就中既取一分無記為自在成就明知種子成就",
    "X49n0815_002:0522c07": "中亦令取無記為種子成就也其生得善與瑜伽同",
    "X49n0815_002:0522c08": "者亦約用名種子成就。一分無記者即變化全威",
    "X49n0815_002:0522c09": "儀工巧一分極有方軌者入自在成就中攝。",
    "X49n0815_002:0522c10": "【疏】然准對法至通成不成者意云此即外人將生得",
    "X49n0815_002:0522c11": "善例煩惱種子等為難難云且如對法論說煩惱名",
    "X49n0815_002:0522c12": "成不成者約三界煩惱種子說如身在欲界未離欲",
    "X49n0815_002:0522c13": "染已成身中有三界煩惱種子名成就若離欲界亦",
    "X49n0815_002:0522c14": "名不成就斷自地煩惱種故又云下界身起上界煩",
    "X49n0815_002:0522c15": "惱名成就若雖在下地不起上地煩惱亦名不成就",
    "X49n0815_002:0522c16": "如若是者生得善法亦令同此煩惱理名成不成何",
    "X49n0815_002:0522c17": "故一向約用名成耶此總是難辭。",
    "X49n0815_002:0522c18": "【疏】以在他界至同於瑜伽者意云此釋對法論不說",
    "X49n0815_002:0522c19": "生得善所以且如欲界身中生得善唯依自地起不",
    "X49n0815_002:0522c20": "起他界生得善意云當界自起名成就若他界在望",
    "X49n0815_002:0522c21": "不起者名不成今對法文但約自界名成所以不同",
    "X49n0815_002:0522c22": "煩惱也。",
    "X49n0815_002:0522c23": "【疏】以瑜伽中但依染法至不說無漏道者意云瑜伽",
    "X49n0815_002:0522c24": "論中但依染法種能生現行故唯說奢摩他為對治",
    "X49n0815_002:0523a01": "道以定能伏惑故不斷種故所以不說無漏道為對",
    "X49n0815_002:0523a02": "治也此會瑜伽文。",
    "X49n0815_002:0523a03": "【疏】以對法中通說染體及用至盡者意云對法瑜伽",
    "X49n0815_002:0523a04": "約體及用名成不成所以通說無漏以為對治道今",
    "X49n0815_002:0523a05": "既言通說無漏道為對治者明知意云亦通說有漏",
    "X49n0815_002:0523a06": "奢摩他以為對治道何以得知以說體及用故若據",
    "X49n0815_002:0523a07": "斷體說無漏道為對治若約伏用即說奢摩他為對",
    "X49n0815_002:0523a08": "治道故知對法文盡理即會對法論文瑜伽小分者",
    "X49n0815_002:0523a09": "以但約用說不約體說名少分也。",
    "X49n0815_002:0523a10": "【疏】對法論中但約染法至名成不成者此結對法文",
    "X49n0815_002:0523a11": "顯與瑜伽文不同也。",
    "X49n0815_002:0523a12": "【疏】生得有用至名種子成就者意云生得善不約體",
    "X49n0815_002:0523a13": "但約種子有能生用說名種子成就不說此現行名",
    "X49n0815_002:0523a14": "種子成就也此生得善文對法與瑜伽二論意同。",
    "X49n0815_002:0523a15": "【疏】今依對法至名不成意云為各聊簡成不成文故",
    "X49n0815_002:0523a16": "先舉論文然後簡略義。",
    "X49n0815_002:0523a17": "【疏】且依用說名成不成者次下簡略有二初約用簡",
    "X49n0815_002:0523a18": "二約體簡用中有二初約七識簡二約見修道簡約",
    "X49n0815_002:0523a19": "識簡者意云第七識中煩惱奢摩他不能伏何以故",
    "X49n0815_002:0523a20": "謂第七識中煩惱微細世道六行不能伏故成就六",
    "X49n0815_002:0523a21": "識中分別迷理起者行相猛利世道不能伏故成修",
    "X49n0815_002:0523a22": "道俱生迷事起者六行能伏不成六行本伏迷事惑",
    "X49n0815_002:0523a23": "故我見不伏餘貪等伏。",
    "X49n0815_002:0523a24": "【疏】若無漏道至亦有別者約體簡略亦有二一者約",
    "X49n0815_002:0523b01": "見修二者約六七據見修道者如得初果體見道煩",
    "X49n0815_002:0523b02": "惱一切不成就修道煩惱中如第二果者餘欲地煩",
    "X49n0815_002:0523b03": "惱隨名不成若第七識中我見要至極果金剛心道",
    "X49n0815_002:0523b04": "方斷名成。",
    "X49n0815_002:0523b05": "【疏】六識一向不成至不成者此意說六識中煩惱欲",
    "X49n0815_002:0523b06": "界繫者總為九品證第二三果時總不成六識中我",
    "X49n0815_002:0523b07": "見亦斷故云此依我見等離欲斷說不爾即通成不",
    "X49n0815_002:0523b08": "成者此別是一師義此師意說如六識中有九品惑",
    "X49n0815_002:0523b09": "我見為第九品餘八品離欲時斷不成第九品我見",
    "X49n0815_002:0523b10": "至極果方斷成據此義故不爾通成不成也。",
    "X49n0815_002:0523b11": "【疏】其無記法至名成者意說無記法先被見道惑縛",
    "X49n0815_002:0523b12": "即無記名成入見道斷見惑有縛時便捨無記法故",
    "X49n0815_002:0523b13": "說無記名不成不爾名成若據種子體說至佛果斷",
    "X49n0815_002:0523b14": "名不成餘一切時名成不違聖道故故云不爾名成。",
    "X49n0815_002:0523b15": "【疏】不生之地名不成者意云如生上界此地生得善",
    "X49n0815_002:0523b16": "不起何以故不許互起故唯得起自地不許起他地",
    "X49n0815_002:0523b17": "生得故不成。",
    "X49n0815_002:0523b18": "【疏】以增盛種子方名得故者意云瑜伽唯據生用說",
    "X49n0815_002:0523b19": "若有能生用名種子成就不爾名不成就何以故依",
    "X49n0815_002:0523b20": "種子增盛時而名得故若不生現便立增盛得依何",
    "X49n0815_002:0523b21": "以名。",
    "X49n0815_002:0523b22": "【疏】無記體者應互相準者意說瑜伽准對法文亦得",
    "X49n0815_002:0523b23": "說體名成對法准瑜伽亦得約用說成不成故云互",
    "X49n0815_002:0523b24": "相準。",
    "X49n0815_002:0523c01": "【疏】自在成就者此引瑜伽文意說如行種子所生善",
    "X49n0815_002:0523c02": "法及取威儀工巧一分極串習者并通果全並名自",
    "X49n0815_002:0523c03": "在成就即所有種子現行相從總名自在成就據實",
    "X49n0815_002:0523c04": "唯是種子問若爾與種子成就何別答勝劣有殊故",
    "X49n0815_002:0523c05": "分二種。",
    "X49n0815_002:0523c06": "【疏】由加行力方得自在者此釋無記種子名自在所",
    "X49n0815_002:0523c07": "由如何一分無記名自在耶答由加行善得自在故",
    "X49n0815_002:0523c08": "有強盛用有勝功能所熏習時傍資彼無記種子令",
    "X49n0815_002:0523c09": "得增盛名無記增盛種子即有能生一分有方軌無",
    "X49n0815_002:0523c10": "記之用即喚此種子名自在成就可有能生一分自",
    "X49n0815_002:0523c11": "在無記之用得自在名即如馬勝比丘威儀庠序見",
    "X49n0815_002:0523c12": "者皆得於道果又如毗遮羯磨天亦云略羯磨天於",
    "X49n0815_002:0523c13": "工巧自在隨意所欲皆能成辨所以說無記得自在",
    "X49n0815_002:0523c14": "之名問三無記種為總通二種成就不爾耶答應作",
    "X49n0815_002:0523c15": "四句分別第一云有唯種子成就非自在謂異熟生",
    "X49n0815_002:0523c16": "無記種子第二唯自在成就非種子謂變化無記第",
    "X49n0815_002:0523c17": "三亦自在成就謂威儀工巧二無記極串習者名自",
    "X49n0815_002:0523c18": "在成就若任運記者攝入種子成就第四二種俱非",
    "X49n0815_002:0523c19": "者謂色等法。",
    "X49n0815_002:0523c20": "【疏】又成加行善也意說加行善名自在所由為能成",
    "X49n0815_002:0523c21": "就一分無記種子令有自在能生勝用故名為成也",
    "X49n0815_002:0523c22": "此時者即加行善成無記之時也名自在者說加行",
    "X49n0815_002:0523c23": "善名自在所由意說加行善種子有自在力能生善",
    "X49n0815_002:0523c24": "法復能資彼無記種子令得自在有能生勝用是故",
    "X49n0815_002:0524a01": "加行得自在名故說此等名自在成就者總結也說",
    "X49n0815_002:0524a02": "能所成皆名自在成就。",
    "X49n0815_002:0524a03": "【疏】唯除生得無記之法者意說四無記中唯除異熟",
    "X49n0815_002:0524a04": "生得無記一種。",
    "X49n0815_002:0524a05": "【疏】若准對法染汙等法說者意云今自在成就亦准",
    "X49n0815_002:0524a06": "對法前文明種子成就中染法等說其加行等以下",
    "X49n0815_002:0524a07": "即作法也。",
    "X49n0815_002:0524a08": "【疏】離縛等故者意說體用亦有成不成如初地離分",
    "X49n0815_002:0524a09": "別惑能無漏正智證真如時當此之時無記不起用",
    "X49n0815_002:0524a10": "名不成就不爾名成其體至佛果位不起名體不成",
    "X49n0815_002:0524a11": "佛果既圓無無記法故。",
    "X49n0815_002:0524a12": "【疏】及退失現法樂住者現法者教法也依教修學得",
    "X49n0815_002:0524a13": "無漏定定中所受無漏法樂名現法樂後退定時無",
    "X49n0815_002:0524a14": "漏法樂亦失亦名無漏用不成故證四根本定定中",
    "X49n0815_002:0524a15": "樂等小乘云雖不退聖果而定中所有樂受等而皆",
    "X49n0815_002:0524a16": "退失大乘不爾更有問答如後分別。",
    "X49n0815_002:0524a17": "【疏】無種姓名不成者謂無本有無漏種故有種性者",
    "X49n0815_002:0524a18": "有本有無漏種子故。",
    "X49n0815_002:0524a19": "【疏】今者通說等意云此辨得所依處如有情及種子",
    "X49n0815_002:0524a20": "上而立得者其義極成如何於非情上而立得耶答",
    "X49n0815_002:0524a21": "色等非情由自心變起即此似色之相分皆從自種",
    "X49n0815_002:0524a22": "生故可立得又於他身非情有受用義亦立於得問",
    "X49n0815_002:0524a23": "所言得者大小乘何別答大乘非色非心是假非實",
    "X49n0815_002:0524a24": "行蘊所攝有宗亦非色非心實有自性非得飜此大",
    "X49n0815_002:0524b01": "乘於色心上假立非得小乘立實非得。",
    "X49n0815_002:0524b02": "【疏】不同小乘心外取法者意云謂小乘心外取法所",
    "X49n0815_002:0524b03": "以於外法上不立得大乘一切皆是識變皆不離心",
    "X49n0815_002:0524b04": "所以於非情法上亦假立得故云不同小乘。",
    "X49n0815_002:0524b05": "【疏】三屬所依至眾同分者意云謂身中有法緣闕不",
    "X49n0815_002:0524b06": "生名非擇滅今此得既能得此非擇滅故知此得唯",
    "X49n0815_002:0524b07": "屬所依眾同分身也以非擇滅不離身故如人身中",
    "X49n0815_002:0524b08": "有諸起業由遇善友於其惡趣畢竟不生故此人身",
    "X49n0815_002:0524b09": "中得非擇得唯屬所依身即非擇之得亦是得收已",
    "X49n0815_002:0524b10": "下准此。",
    "X49n0815_002:0524b11": "【疏】然唯無漏者但約斷種不約六行伏惑說不同有",
    "X49n0815_002:0524b12": "宗六行許能斷惑也意說有為無漏智斷惑證真如",
    "X49n0815_002:0524b13": "名為擇滅即於此法假立擇滅得得擇滅故擇者簡",
    "X49n0815_002:0524b14": "擇即智也滅者滅惑所顯理也由智簡擇斷惑得滅",
    "X49n0815_002:0524b15": "故名擇滅。",
    "X49n0815_002:0524b16": "【疏】一屬道至是世道得故者意由六行伏惑不起現",
    "X49n0815_002:0524b17": "行名非擇滅謂有種子在不得名非擇滅也由伏惑",
    "X49n0815_002:0524b18": "所得擇滅如見道斷種子方名擇滅為不斷種故但",
    "X49n0815_002:0524b19": "名非擇滅即不是擇滅名非擇滅也由伏惑所得無",
    "X49n0815_002:0524b20": "為名為非擇滅得。",
    "X49n0815_002:0524b21": "【疏】三屬種子者意云此種子不生現行者不是六行",
    "X49n0815_002:0524b22": "伏令不生但自闕緣種不生現也即據不生理邊假",
    "X49n0815_002:0524b23": "立非擇滅得故與前不同問非擇滅為是有為是無",
    "X49n0815_002:0524b24": "為耶答所得是無為以緣闕不生理顯故然能得是",
    "X49n0815_002:0524c01": "有為也。",
    "X49n0815_002:0524c02": "【疏】非心緣證者意云此第三屬種子者以非心緣故",
    "X49n0815_002:0524c03": "不同前六行世道非心證故不同第二由入見道斷",
    "X49n0815_002:0524c04": "分別惑黃門等身畢竟不受今既不斷則非心證故",
    "X49n0815_002:0524c05": "不同第二唯屬種子也。",
    "X49n0815_002:0524c06": "【疏】非得唯有屬於所依至無漏者意云非得屬所依",
    "X49n0815_002:0524c07": "身通有漏者無漏即身中三界種子有緣闕不生法",
    "X49n0815_002:0524c08": "無漏即入見道黃門第八識畢竟不生即無漏能滅",
    "X49n0815_002:0524c09": "煩惱既斷盡所滅無由更生。",
    "X49n0815_002:0524c10": "【論】此類雖多至名異生者此會聖教違文護法云理",
    "X49n0815_002:0524c11": "實諸聖教說非得有多種類而瑜伽但說於見道二",
    "X49n0815_002:0524c12": "障種上假立非得名異生性問何名異生三藏云三",
    "X49n0815_002:0524c13": "界異類執諸異見而受生故名為異生翻此諸聖同",
    "X49n0815_002:0524c14": "證聖智而得生故名為同性生故十地云凡聖二眾",
    "X49n0815_002:0524c15": "一名異生眾二名同生眾。",
    "X49n0815_002:0524c16": "【疏】性唯染污者意說五蘊或四蘊所成假者有情名",
    "X49n0815_002:0524c17": "為異生性者體也唯依不善無記分別二障種上假",
    "X49n0815_002:0524c18": "立異性之體故是染污以二障種子是染污故也。",
    "X49n0815_002:0524c19": "【疏】異生之性者是異生是五蘊等假假者即依分別",
    "X49n0815_002:0524c20": "二障種子也未得聖法名為非得即喚此非得名異",
    "X49n0815_002:0524c21": "生性。言別異名異者即失聖之生故名異生也。",
    "X49n0815_002:0524c22": "【疏】變異名異者意說有情為邪見等轉變造不善業",
    "X49n0815_002:0524c23": "於異趣而受生名異生。",
    "X49n0815_002:0524c24": "【疏】生者是總性者是別者意云生者有多類眾生其",
    "X49n0815_002:0525a01": "類雖多總名生也故云總也性別者謂三界有情及",
    "X49n0815_002:0525a02": "三乘并無種性姓各各所隨逐名別未得聖法也已",
    "X49n0815_002:0525a03": "來總名異生性即依瑜伽有此多性各依當地見道",
    "X49n0815_002:0525a04": "煩惱種上立性故是則意說云異生雖是總然有三",
    "X49n0815_002:0525a05": "乘五性等差別此解性別也問異生性體諸部云何",
    "X49n0815_002:0525a06": "今依諸部所說不同犢子部說欲界見道所斷十煩",
    "X49n0815_002:0525a07": "惱為體薩婆多師別有不相應法是無記通三界繫",
    "X49n0815_002:0525a08": "經部師說謂曾未生聖法相續分位差別名異生性",
    "X49n0815_002:0525a09": "今者大乘色心分位假立得等名所相應所相應非",
    "X49n0815_002:0525a10": "色心故即於分別二障種上假立非得名異生性。",
    "X49n0815_002:0525a11": "【疏】之所隨逐者意云猶有三乘性等之所隨逐於所",
    "X49n0815_002:0525a12": "斷二障種上立異生性又云之所隨逐者雖有三乘",
    "X49n0815_002:0525a13": "性等猶有此性隨逐不得三乘聖法名異生性。言",
    "X49n0815_002:0525a14": "不唯約能障者二障現行名為能障聖性今不依此。",
    "X49n0815_002:0525a15": "【疏】二乘斷一分至解釋者意云此有四句一云唯異",
    "X49n0815_002:0525a16": "生非聖者謂無種性人二云唯聖者非異生為初地",
    "X49n0815_002:0525a17": "上三云亦異生亦聖者謂二乘等由斷煩惱一分不",
    "X49n0815_002:0525a18": "斷所知四云非聖者非異生謂二乘入無餘依涅槃",
    "X49n0815_002:0525a19": "等故疏云二乘斷一分是俱句攝。",
    "X49n0815_002:0525a20": "【疏】言下有三難第一內外相同難第二能所無差別",
    "X49n0815_002:0525a21": "難第三宿因非假難。",
    "X49n0815_002:0525a22": "【疏】如異熟色至非不有者意云如異熟色是趣生攝",
    "X49n0815_002:0525a23": "與外法不相似所以有情上立同分外法無同分若",
    "X49n0815_002:0525a24": "等流色既與外等流色相似何不同內色立同分耶",
    "X49n0815_002:0525b01": "內等流色即扶根塵前後自相引亦如音等前後自",
    "X49n0815_002:0525b02": "相引也內外難即不同前後等流相似合一種立同",
    "X49n0815_002:0525b03": "分。",
    "X49n0815_002:0525b04": "【疏】應不與一切相似法為因者彼救云同分但與樂",
    "X49n0815_002:0525b05": "欲為因有情有樂欲所以有情有同分同分不與一",
    "X49n0815_002:0525b06": "切相似法為因所以非情上不立同分或可論主難",
    "X49n0815_002:0525b07": "辭難云應不與一切相似為因者意云外等流色若",
    "X49n0815_002:0525b08": "不立同分者即汝薩婆多同分應不與相似法因然",
    "X49n0815_002:0525b09": "彼許同分與相似法為因故作如是難。",
    "X49n0815_002:0525b10": "【疏】又趣是趣向至如趣外法無者此難古師古師前",
    "X49n0815_002:0525b11": "云趣生是內所以有同分外法無情非趣等不立同",
    "X49n0815_002:0525b12": "分若爾今難云若是趣趣向即外法不名趣即外法",
    "X49n0815_002:0525b13": "無同分今時不以趣向解同分何得如趣外法無者",
    "X49n0815_002:0525b14": "若言外法不名趣即不立同分者難意如是言相似",
    "X49n0815_002:0525b15": "法上有同分故者此結有同分所由。",
    "X49n0815_002:0525b16": "【疏】即外法非無者難令外法有同分何以故以外法",
    "X49n0815_002:0525b17": "亦起智起言故。",
    "X49n0815_002:0525b18": "【疏】此相似法云何乃然者意難云有情上起同言智",
    "X49n0815_002:0525b19": "即立同分者同分上起同言智既是相似云何乃不",
    "X49n0815_002:0525b20": "許有同分體耶或可有情上無同分以一種智同言",
    "X49n0815_002:0525b21": "智故如同分也。",
    "X49n0815_002:0525b22": "【疏】可名非色者意云汝若將造故色例同分更不立",
    "X49n0815_002:0525b23": "同分者四大更無別能造四大應成色四大既得名",
    "X49n0815_002:0525b24": "色明知約變礙名色不約造故云失宗。",
    "X49n0815_002:0525c01": "【疏】何得如同分者意云乘我但以變礙解色不以造",
    "X49n0815_002:0525c02": "故名色何得將同分例四大即不立同分耶。",
    "X49n0815_002:0525c03": "【疏】相似法上有得同分故者此結難也既故相似法",
    "X49n0815_002:0525c04": "上立同分同分既相似何不立同分耶。",
    "X49n0815_002:0525c05": "【疏】與法既不殊者一種起同言智今故一種立同分",
    "X49n0815_002:0525c06": "問同分何性答有情同分無覆無記性至佛果唯善",
    "X49n0815_002:0525c07": "然法同分隨所依法通三性。",
    "X49n0815_002:0525c08": "【疏】汝以大大返徵者汝言四大無能造即同分無同",
    "X49n0815_002:0525c09": "分徵者我以生生却逐云汝生等是能生應無生所",
    "X49n0815_002:0525c10": "生故云生生即逐彼許小生生大生也。",
    "X49n0815_002:0525c11": "【疏】眾之同分者即同樂所同法分即同樂能同由此",
    "X49n0815_002:0525c12": "實能同分為因方有所同法也。",
    "X49n0815_002:0525c13": "【疏】是命根者意說色心不斷名命第八名言種子是",
    "X49n0815_002:0525c14": "命家之根。",
    "X49n0815_002:0525c15": "【疏】非證實有者意云此經不證命根實色心外有。",
    "X49n0815_002:0525c16": "【疏】此即第一等者將破命根亦申三難第一離識無",
    "X49n0815_002:0525c17": "別難第二如受非根難第三假為他結難。",
    "X49n0815_002:0525c18": "【疏】所立不成者即不離識宗於喻上不轉以色離識",
    "X49n0815_002:0525c19": "故。",
    "X49n0815_002:0525c20": "【疏】無假命根所依等故者意說彼界若起不同分心",
    "X49n0815_002:0525c21": "即無實異熟意識可與命根為所依也。",
    "X49n0815_002:0525c22": "【疏】定識不離者意云無心定中决定識不離身色識",
    "X49n0815_002:0525c23": "即第八如下成立。",
    "X49n0815_002:0525c24": "【疏】應實命根不能持者意說餘異熟法應實命根而",
    "X49n0815_002:0526a01": "不能持也因喻可知例云異熟法既業所招應命根",
    "X49n0815_002:0526a02": "不能持唯業能持。",
    "X49n0815_002:0526a03": "【疏】若言至不然者救云若以煗識間斷須持命根恒",
    "X49n0815_002:0526a04": "續但持他自不須者量破如下。",
    "X49n0815_002:0526a05": "【疏】身根所得者冷煗是觸塵故身根所得。",
    "X49n0815_002:0526a06": "【疏】界雖亦通餘法者意說界趣生體雖通餘法而第",
    "X49n0815_002:0526a07": "八識是真趣生體。",
    "X49n0815_002:0526a08": "【疏】又現行識是所持故者意說此又解云現行第八",
    "X49n0815_002:0526a09": "即意處收是種所持故說能持種等名命根又云現",
    "X49n0815_002:0526a10": "行六處現行現行是種識所持從所持說能持種等",
    "X49n0815_002:0526a11": "為命根也。",
    "X49n0815_002:0526a12": "【疏】然功能雖是一體是色及心差別故者意云見相",
    "X49n0815_002:0526a13": "二分一種是識上功能然心色性類不同故名差別",
    "X49n0815_002:0526a14": "又云種子生果功是一生得見相二分之差別即見",
    "X49n0815_002:0526a15": "相二分同種之義。",
    "X49n0815_002:0526a16": "【疏】五處或時中間斷者生無色界無五根故既無色",
    "X49n0815_002:0526a17": "根根種子如何得有生果功能故云無功能問由來",
    "X49n0815_002:0526a18": "所說命根未審內外諸宗云何差別答且外宗中立",
    "X49n0815_002:0526a19": "命根通非情彼云一切皆有命根有睡眠故猶如人",
    "X49n0815_002:0526a20": "等如槿華夜合樹等若依內宗不通非情依有情立",
    "X49n0815_002:0526a21": "諸說不同薩婆多云是不相應有實自性能持燸識",
    "X49n0815_002:0526a22": "相續住因說名為壽若依說命即是根持業釋也若",
    "X49n0815_002:0526a23": "依經部宗由業所引同分住時勢力分位說為壽體",
    "X49n0815_002:0526a24": "此但功能無別實法亦不別立不相應法由此不同",
    "X49n0815_002:0526b01": "有宗諸說今依大乘成唯識云第八識名言種子由",
    "X49n0815_002:0526b02": "業所引持身之差別功能令色心等住持決定依此",
    "X49n0815_002:0526b03": "功能說名命根更有諸教不同如西明疏敘。",
    "X49n0815_002:0526b04": "【疏】下有二難者第一猒色齋心難第二假遮非實難。",
    "X49n0815_002:0526b05": "【疏】無色既唯有心無心應唯有色者意云此相返難",
    "X49n0815_002:0526b06": "難云汝入無色定既唯有心心厭於色名無色定者",
    "X49n0815_002:0526b07": "即入無心定時應唯有色成礙於心名無心定意云",
    "X49n0815_002:0526b08": "厭色入無色由心厭故名無色亦應厭心入無心由",
    "X49n0815_002:0526b09": "色礙心故名無心。",
    "X49n0815_002:0526b10": "【疏】我義心法通能厭至名無心者意云此大乘自義",
    "X49n0815_002:0526b11": "也。心法通能厭者心法通能所厭也。即說心法",
    "X49n0815_002:0526b12": "名無色者雖心厭色入無心定時但有其心無有色",
    "X49n0815_002:0526b13": "色法既唯所厭不通能厭入無心定時但依心種上",
    "X49n0815_002:0526b14": "立無心定不依色種上立無心以色非是能厭故。",
    "X49n0815_002:0526b15": "【疏】此極成法今引為喻者量破云二無定心是有法",
    "X49n0815_002:0526b16": "應非是實因云以能遮故如堤塘等。",
    "X49n0815_002:0526b17": "【疏】有心無心二果別故者即有心時招有心果無心",
    "X49n0815_002:0526b18": "時招無心果。",
    "X49n0815_002:0526b19": "【疏】無心實非異熟親依異熟立得異熟名者意云說",
    "X49n0815_002:0526b20": "生在彼天六識不行名異熟者謂親依異熟第八識",
    "X49n0815_002:0526b21": "生得種上立得異熟非無心法實得異熟名也。",
    "X49n0815_002:0526b23": "成唯識論疏義演卷第二本"
}