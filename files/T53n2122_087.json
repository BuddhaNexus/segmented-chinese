{
    "T53n2122_087:0921a07": "法苑珠林卷第八十七",
    "T53n2122_087:0921a09": "西明寺沙門釋道世撰",
    "T53n2122_087:0921a10": "受戒篇第八十七(此有七部)",
    "T53n2122_087:0921a11": "述意部勸持部三歸部五戒部",
    "T53n2122_087:0921a12": "八戒部十善部三聚部",
    "T53n2122_087:0921a13": "述意部第一",
    "T53n2122_087:0921a14": "夫三界無安。猶如火宅。拔苦與樂。必須崇戒。",
    "T53n2122_087:0921a15": "經喻多種。且述三五。能涉遠路。喻之脚足。勝",
    "T53n2122_087:0921a16": "持一切。喻之大地。生長萬物。喻之時雨。善療",
    "T53n2122_087:0921a17": "眾病。喻之良醫。能消飢渴。喻之甘露。接濟沈",
    "T53n2122_087:0921a18": "溺。喻之橋梁。運度大海。喻之浮囊。照除昏",
    "T53n2122_087:0921a19": "暗。喻之燈光。防非止惡。喻之戒善。歸趣解",
    "T53n2122_087:0921a20": "脫。終籍尸羅。莊飾法身。喻之瓔珞。如是之",
    "T53n2122_087:0921a21": "喻。亦有無量。豈不敬之。勵意奉持也。",
    "T53n2122_087:0921a22": "勸持部第二",
    "T53n2122_087:0921a23": "如涅槃經云。欲見佛性證大涅槃。必須深心",
    "T53n2122_087:0921a24": "修持淨戒。若毀淨戒是魔眷屬。非我弟子。又",
    "T53n2122_087:0921a25": "大品經云。我若不持戒當墮三惡道中尚不得",
    "T53n2122_087:0921a26": "人身。況能成就眾生。淨佛國土具一切種智。",
    "T53n2122_087:0921a27": "又薩遮尼揵子經云。我若不持戒乃至不得",
    "T53n2122_087:0921a28": "疥癘野干身。何況當得功德之身。又華嚴經",
    "T53n2122_087:0921a29": "偈云。",
    "T53n2122_087:0921b01": "　戒是無上菩提本　　應當具足持淨戒",
    "T53n2122_087:0921b02": "　若能堅持於禁戒　　則是如來所讚歎",
    "T53n2122_087:0921b03": "又月燈三昧經。佛說偈言。",
    "T53n2122_087:0921b04": "　雖有色壽及多聞　　若無戒智猶禽獸",
    "T53n2122_087:0921b05": "　雖處卑下少聞見　　能持淨戒名勝士",
    "T53n2122_087:0921b06": "又遺教經云。戒是正順解脫之本。又持此戒",
    "T53n2122_087:0921b07": "得生諸禪定。又奉此戒是汝大師。若我住世",
    "T53n2122_087:0921b08": "無異此也。又智度論云。若求大利當堅持戒。",
    "T53n2122_087:0921b09": "如惜重寶。如護身命。以戒是一切善法住處。",
    "T53n2122_087:0921b10": "又如無足欲行。無翅欲飛。無船欲濟。是不可",
    "T53n2122_087:0921b11": "得。若無淨戒欲得妙果。亦復如是。若棄捨此",
    "T53n2122_087:0921b12": "戒。雖復山居服藥食草與禽獸無異。若能持",
    "T53n2122_087:0921b13": "戒。香聞十方。名聲遠布。天人愛敬。所願皆",
    "T53n2122_087:0921b14": "得。持戒之人壽終之時。刀風解身筋脈斷",
    "T53n2122_087:0921b15": "絕心不怖畏。又地持論云。三十二相無差別",
    "T53n2122_087:0921b16": "因。皆持戒所得。若不持戒尚不得下賤人身。",
    "T53n2122_087:0921b17": "況復大人相報。又成實論云。道品樓觀以戒",
    "T53n2122_087:0921b18": "為郭。禪定心城以戒為柱。要佩戒印得入善",
    "T53n2122_087:0921b19": "眾。又薩婆多論云。佛告比丘。戒有四義。故",
    "T53n2122_087:0921b20": "毀者重於餘經。一戒是佛法平地。萬善由之",
    "T53n2122_087:0921b21": "生長。二一切佛子皆依戒住。若無戒者則無",
    "T53n2122_087:0921b22": "所依。一切眾生由戒而有。三戒是趣涅槃之",
    "T53n2122_087:0921b23": "初門。若無戒者則無由得入泥洹城。四戒是",
    "T53n2122_087:0921b24": "佛法瓔珞。能莊嚴佛法也。又何故律初集。",
    "T53n2122_087:0921b25": "以勝故。祕故。但諸契經不擇時人說而得名",
    "T53n2122_087:0921b26": "經。律則不爾。唯佛自說。要在僧中。故勝也。",
    "T53n2122_087:0921b27": "又依涅槃經云。如圓護持戒乃至沒命終不",
    "T53n2122_087:0921b28": "故犯。佛說喻云。如一羅剎隨度海者總乞浮",
    "T53n2122_087:0921b29": "囊。度者答言。寧殺身命浮囊叵得。羅剎復",
    "T53n2122_087:0921c01": "言。不肯全施見惠其半。彼人爾時亦不施與。",
    "T53n2122_087:0921c02": "如是展轉乞微塵許。彼人爾時乃至微塵亦",
    "T53n2122_087:0921c03": "不施與。菩薩摩訶薩持禁戒時亦復如是。煩",
    "T53n2122_087:0921c04": "惱羅剎教化菩薩令犯四重。護餘輕者菩薩",
    "T53n2122_087:0921c05": "不隨。勸犯僧殘菩薩不許。勸犯波逸提菩薩",
    "T53n2122_087:0921c06": "不肯。勸犯提舍尼菩薩不肯。勸犯突吉羅菩",
    "T53n2122_087:0921c07": "薩不隨。故經云。菩薩摩訶薩持四重禁及突",
    "T53n2122_087:0921c08": "吉羅。敬重堅固等無差別。作是願言。寧以",
    "T53n2122_087:0921c09": "此身投於熾然猛火深坑。終不毀犯三世諸",
    "T53n2122_087:0921c10": "佛禁戒。與居士女等而行不淨。復作是願。寧",
    "T53n2122_087:0921c11": "以熱鐵周匝纏身。終不敢以破戒之身受於",
    "T53n2122_087:0921c12": "信心檀越衣服。復作是願。寧以此口吞熱鐵",
    "T53n2122_087:0921c13": "丸。終不敢以破戒之口食於信心檀越飲食。",
    "T53n2122_087:0921c14": "復作是願。寧臥此身大熱鐵上。終不敢以破",
    "T53n2122_087:0921c15": "戒之身受信心檀越床臥敷具。復作是願。寧",
    "T53n2122_087:0921c16": "以此身受三百鉾。終不敢以破戒之身受信",
    "T53n2122_087:0921c17": "心檀越醫藥。復作是願。寧以此身投熱鐵鑊。",
    "T53n2122_087:0921c18": "終不敢以破戒之身受信心檀越房舍。復作",
    "T53n2122_087:0921c19": "是願。寧以鐵椎打碎此身令如微塵。終不敢",
    "T53n2122_087:0921c20": "以破戒之身受信心檀越禮拜。復作是願。寧",
    "T53n2122_087:0921c21": "以熱鐵挑其兩目。不以染心貪視好色。寧以",
    "T53n2122_087:0921c22": "鐵錐遍耳攙剌。不以染心聽受諸聲。寧以",
    "T53n2122_087:0921c23": "利刀割去其鼻。不以染心貪著諸香。寧以利",
    "T53n2122_087:0921c24": "刀割去其舌。不以染心貪著美味。寧以利斧",
    "T53n2122_087:0921c25": "斬斫其身。不以染心貪著諸觸。何以故。以",
    "T53n2122_087:0921c26": "是因緣能令行者墮於地獄餓鬼畜生。又發",
    "T53n2122_087:0921c27": "願言。菩薩護持如是諸禁戒已。悉以施與一",
    "T53n2122_087:0921c28": "切眾生。願令眾生得清淨戒。不折戒。不退",
    "T53n2122_087:0921c29": "戒。隨順戒。畢竟戒。具足成就波羅蜜戒。菩薩",
    "T53n2122_087:0922a01": "摩訶薩修持如是清淨戒時。即得住於初不",
    "T53n2122_087:0922a02": "動地。",
    "T53n2122_087:0922a03": "述曰。菩薩既能如是堅持禁戒得不退果。今",
    "T53n2122_087:0922a04": "勸道俗有能仰慕者。從受三聚淨戒十無盡",
    "T53n2122_087:0922a05": "戒二十四戒在家出家所有諸戒。如二百五",
    "T53n2122_087:0922a06": "十戒五百戒等。悉能圓護。是真佛子。開佛",
    "T53n2122_087:0922a07": "性門。入涅槃道。",
    "T53n2122_087:0922a08": "又十輪經云。或有戒壞見不壞於聖道中堪",
    "T53n2122_087:0922a09": "任法器。四句分別。思意可知。故涅槃經云。",
    "T53n2122_087:0922a10": "於乘緩者乃名為緩。於戒緩者不名為緩。亦",
    "T53n2122_087:0922a11": "有四句分別可知。又辯意長者子經云。佛為",
    "T53n2122_087:0922a12": "辯意長者子。要有五事行得生天。以偈頌",
    "T53n2122_087:0922a13": "曰。",
    "T53n2122_087:0922a14": "　不殺得長壽　　無病常解脫",
    "T53n2122_087:0922a15": "　一切受天位　　身安光影至",
    "T53n2122_087:0922a16": "　不盜常大富　　自然錢財寶",
    "T53n2122_087:0922a17": "　七寶為宮殿　　娛樂心常好",
    "T53n2122_087:0922a18": "　男女俱不婬　　身體香潔淨",
    "T53n2122_087:0922a19": "　所生常端正　　德行自然明",
    "T53n2122_087:0922a20": "　不欺口氣香　　言語常聰明",
    "T53n2122_087:0922a21": "　談論不吃蹇　　所說眾奉用",
    "T53n2122_087:0922a22": "　酒食不過口　　無有誤亂意",
    "T53n2122_087:0922a23": "　若當所生處　　天人常奉侍",
    "T53n2122_087:0922a24": "　若其壽終後　　二十五神迎",
    "T53n2122_087:0922a25": "　五福自然來　　光影甚煒燁",
    "T53n2122_087:0922a26": "又大莊嚴論云。昔有旃陀利家生其七男。六",
    "T53n2122_087:0922a27": "兄並得須陀洹道。唯小者故處凡夫。母人旃",
    "T53n2122_087:0922a28": "陀利身得阿那含果。兄弟七人盡持五戒。彼",
    "T53n2122_087:0922a29": "國常儀栴陀利行殺。國中男女犯殺盜婬及",
    "T53n2122_087:0922b01": "餘重罪。盡使旃陀利殺之。時國王召彼大兄",
    "T53n2122_087:0922b02": "言。有應死之徒汝行殺之。其拜自陳。特願",
    "T53n2122_087:0922b03": "弘恕。我受五戒守身謹慎。乃至蟻子亦不敢",
    "T53n2122_087:0922b04": "殺。不能為非。寧自殺身不敢犯戒。時王奮",
    "T53n2122_087:0922b05": "怒勅市殺之。復白王言。身是王民心是我心。",
    "T53n2122_087:0922b06": "恣王欲殺。殺心不得。仰從王命即令梟首。次",
    "T53n2122_087:0922b07": "召諸弟。五人皆言。受戒不敢行殺。王瞋恚",
    "T53n2122_087:0922b08": "盛。盡便殺之。次復召小子。母子俱來。王",
    "T53n2122_087:0922b09": "見母來倍復瞋怒。前殺六子母不送行。今召",
    "T53n2122_087:0922b10": "小子。何故便來。母曰。願聽微言以自宣理。",
    "T53n2122_087:0922b11": "前六子者盡得須陀洹道。正使大王取彼六",
    "T53n2122_087:0922b12": "人碎身如塵終不興惡如一毛髮。今此小",
    "T53n2122_087:0922b13": "子處在凡夫。身雖修善未蒙道法。是故念",
    "T53n2122_087:0922b14": "子。既未得道或能失意。畏王教令。自惜形",
    "T53n2122_087:0922b15": "命。毀戒行殺。身壞命終入大地獄。憐念子",
    "T53n2122_087:0922b16": "故是以送來。王復問母。前死六子盡得須陀",
    "T53n2122_087:0922b17": "洹道耶。答曰。盡得。王復問母。母得何道。答",
    "T53n2122_087:0922b18": "曰。得阿那含道。王聞斯語自投于地稱怨自",
    "T53n2122_087:0922b19": "責。我造罪根坐不安席。即自嚴辦香油酥",
    "T53n2122_087:0922b20": "薪。取六死屍而闍維之。為起六偷婆與之供",
    "T53n2122_087:0922b21": "養。日三懺悔。復出財貨給彼老母。至於齋",
    "T53n2122_087:0922b22": "日數數懺悔。望得罪薄免於地獄。故涅槃",
    "T53n2122_087:0922b23": "經云。須陀洹果雖生惡國。以道力故猶故持",
    "T53n2122_087:0922b24": "戒。不起殺盜婬兩舌飲酒等過。",
    "T53n2122_087:0922b25": "又雜寶藏經云。昔有尊者阿羅漢字祇夜多。",
    "T53n2122_087:0922b26": "佛時去世。七百年後。出罽賓國。時罽賓國",
    "T53n2122_087:0922b27": "有一惡龍。名阿利那。數作災害。時有二千",
    "T53n2122_087:0922b28": "羅漢。各盡神力。驅遣此龍。令出國界。其中",
    "T53n2122_087:0922b29": "有百羅漢。以神通動地。又有五百人放大光",
    "T53n2122_087:0922c01": "明。復有五百人入禪定經行。諸人各盡其神",
    "T53n2122_087:0922c02": "力不能使動。時尊者祇夜多。最後往到龍",
    "T53n2122_087:0922c03": "池所。三彈指言。龍汝今出去。不得此住。龍",
    "T53n2122_087:0922c04": "即出去不敢停住。爾時二千羅漢語尊者言。",
    "T53n2122_087:0922c05": "我與尊者。俱得漏盡解脫法身。悉皆平等。而",
    "T53n2122_087:0922c06": "我等各各盡其神力不能令動。尊者云何以",
    "T53n2122_087:0922c07": "三彈指令龍遠入大海也。于時尊者答言。我",
    "T53n2122_087:0922c08": "凡夫已來受持禁戒。至突吉羅。等心護持。如",
    "T53n2122_087:0922c09": "四重無異。今諸人者。所以不能動此龍者。神",
    "T53n2122_087:0922c10": "力不同故不能動。",
    "T53n2122_087:0922c11": "又賢愚經云。時有乞食比丘持戒清潔。有一",
    "T53n2122_087:0922c12": "沙彌弟子。護持禁戒沒命不犯。有優婆塞。",
    "T53n2122_087:0922c13": "長請其師。日別送食。就處供養。時優婆塞",
    "T53n2122_087:0922c14": "合家良賤竝外作客。唯留一女守舍。忘不送",
    "T53n2122_087:0922c15": "食。爾時尊者日時恐晚。即告沙彌。汝往取",
    "T53n2122_087:0922c16": "食。沙彌善攝威儀到家打門。女問是誰。答",
    "T53n2122_087:0922c17": "言。沙彌為師迎食。女心歡喜我願遂矣。即",
    "T53n2122_087:0922c18": "與開門。是女端正容貌殊妙。年始十六。婬",
    "T53n2122_087:0922c19": "慾火燒。於沙彌前作諸妖媚。搖眉顧影現",
    "T53n2122_087:0922c20": "染欲相。沙彌見已念言。此女為有風病顛狂",
    "T53n2122_087:0922c21": "病耶。是女將無欲結所使欲嬈毀我淨行耶。",
    "T53n2122_087:0922c22": "堅攝威儀顏色不變。時女即便五體投地。白",
    "T53n2122_087:0922c23": "沙彌言。我常願者今已時至。我常於汝欲",
    "T53n2122_087:0922c24": "有所陳。未得靜便。想汝於我亦常有心。當",
    "T53n2122_087:0922c25": "與我願。我此舍中多有珍寶。如毘沙門天宮",
    "T53n2122_087:0922c26": "寶藏。而無有主。汝可屈意為此舍主。我為",
    "T53n2122_087:0922c27": "汝婢供給使令。必莫違我。滿我所願。沙彌心",
    "T53n2122_087:0922c28": "念。我有何罪遇此惡緣。我今寧捨身命不可",
    "T53n2122_087:0922c29": "毀破禁戒。又復思惟。我若逃突女欲心盛捨",
    "T53n2122_087:0923a01": "於慚愧。走外牽捉及誹謗我。街陌人見不離",
    "T53n2122_087:0923a02": "污辱。我今當於此處捨命。方便語言牢閉門",
    "T53n2122_087:0923a03": "戶。我入一房作所應事。女即閉門。沙彌入",
    "T53n2122_087:0923a04": "房。關橝門戶。得一剃刀。心甚歡喜。脫身衣",
    "T53n2122_087:0923a05": "服置於架上合掌跪向佛涅槃處。自立誓願。",
    "T53n2122_087:0923a06": "我今不捨佛法僧不捨和尚阿闍梨。亦不捨",
    "T53n2122_087:0923a07": "戒行。正為持戒捨此身命。願所往生出家學",
    "T53n2122_087:0923a08": "道。淨修梵行盡漏成道。即刎頸死。血流污",
    "T53n2122_087:0923a09": "身。時女怪遲趨戶看之。見戶不開。喚無應",
    "T53n2122_087:0923a10": "聲。方便開戶。見其已死失本容色。欲心尋",
    "T53n2122_087:0923a11": "息慚結懊惱。自拔頭髮分裂面目。婉轉灰",
    "T53n2122_087:0923a12": "土之中。悲呼泣淚。迷悶斷絕。其父會還打",
    "T53n2122_087:0923a13": "門喚女。女默不應。父怪其靜。使人蹋門。",
    "T53n2122_087:0923a14": "開視之見女如是。即問女言。汝何爾耶。女",
    "T53n2122_087:0923a15": "默不答。心自思惟。我若實對甚可慚愧。若",
    "T53n2122_087:0923a16": "言沙彌毀辱我者。則謗良善當墮地獄。受罪",
    "T53n2122_087:0923a17": "無極。不應欺誑。即以實答。具述前緣。父聞",
    "T53n2122_087:0923a18": "女言。心無驚懼。即告女言。一切諸法皆悉",
    "T53n2122_087:0923a19": "無常。汝莫憂懼。即入房內見沙彌身。血皆",
    "T53n2122_087:0923a20": "污赤如旃檀。即前作禮讚言。善哉護持",
    "T53n2122_087:0923a21": "佛戒能捨身命。載死沙彌至平坦地。積眾香",
    "T53n2122_087:0923a22": "木闍毘供養。王即請師廣為大眾說微妙法",
    "T53n2122_087:0923a23": "一切見聞皆發道心。",
    "T53n2122_087:0923a24": "三歸部第三(此有六部)",
    "T53n2122_087:0923a25": "述意部功能部神衛部歸意部",
    "T53n2122_087:0923a26": "受法部得失部",
    "T53n2122_087:0923a27": "述意部第一",
    "T53n2122_087:0923a28": "夫三寶應化隨機感益。一音演說各得類解。",
    "T53n2122_087:0923a29": "故論云。歸依佛者。謂一切智五分法身也。歸",
    "T53n2122_087:0923b01": "依法者。謂滅諦涅槃也。歸依僧者。謂諸賢",
    "T53n2122_087:0923b02": "聖學無學功德自他身盡處也。即自他惑滅",
    "T53n2122_087:0923b03": "所無之處。故云盡處也。故般若經云。一切",
    "T53n2122_087:0923b04": "聖人皆以無為法得名。無為即無漏之別因",
    "T53n2122_087:0923b05": "也。由此三寶常住於世。不為世法之所[夌*欠]",
    "T53n2122_087:0923b06": "慢。以稱寶也。如世珍寶為生所重。今此三",
    "T53n2122_087:0923b07": "寶為諸群生三乘七眾之所歸仰。故名三歸",
    "T53n2122_087:0923b08": "也。",
    "T53n2122_087:0923b09": "功能部第二",
    "T53n2122_087:0923b10": "如希有校量功德經云。爾時長老阿難向佛",
    "T53n2122_087:0923b11": "而作是言。若善男子善女人。能如是言。我",
    "T53n2122_087:0923b12": "今歸依佛歸依法歸依僧。得幾所功德我實",
    "T53n2122_087:0923b13": "未解。唯願如來分別演說。令諸眾生得正知",
    "T53n2122_087:0923b14": "見。",
    "T53n2122_087:0923b15": "爾時世尊告阿難言。諦聽善思念之。吾當為",
    "T53n2122_087:0923b16": "汝分別解說。假使滿閻浮提須陀洹人。其有",
    "T53n2122_087:0923b17": "善男子善女人滿一百年。持於世間一切所",
    "T53n2122_087:0923b18": "有娛樂之具盡給施與。復以四事具足供養。",
    "T53n2122_087:0923b19": "乃至滅度之後。收其舍利起七寶塔。同前供",
    "T53n2122_087:0923b20": "養。於意云何。得福多不。阿難白佛。甚多世",
    "T53n2122_087:0923b21": "尊。佛言。不如善男子善女人以淳淨心作如",
    "T53n2122_087:0923b22": "是言。我今歸依佛法僧所得功德。於彼福德",
    "T53n2122_087:0923b23": "百分不及一。千分萬分乃至算數譬喻所不",
    "T53n2122_087:0923b24": "能及。佛告阿難。假使滿西瞿陀尼斯陀含人。",
    "T53n2122_087:0923b25": "滿二百年如前供養。亦不可及。假使滿東",
    "T53n2122_087:0923b26": "弗婆提阿那含人。滿三百年如前供養。亦所",
    "T53n2122_087:0923b27": "不及。假使滿北方欝單越滿中阿羅漢。滿四",
    "T53n2122_087:0923b28": "百年如前供養。亦所不及。假使滿四天下辟",
    "T53n2122_087:0923b29": "支佛。滿十千年如前供養。亦所不及。假使",
    "T53n2122_087:0923c01": "滿三千大千世界諸佛如來。若有善男子善",
    "T53n2122_087:0923c02": "女人。二萬歲中如前供養。雖得無量無邊不",
    "T53n2122_087:0923c03": "可算數福德。猶不如有人以淳淨心作如是",
    "T53n2122_087:0923c04": "言。我今歸依佛歸依法歸依僧所得功德。勝",
    "T53n2122_087:0923c05": "前百倍千倍萬倍不可算數。言辭譬類所能",
    "T53n2122_087:0923c06": "知及。",
    "T53n2122_087:0923c07": "爾時世尊復告阿難。若有人能歸依佛竟歸",
    "T53n2122_087:0923c08": "依法竟歸依僧竟。乃至一彈指頃能受十善。",
    "T53n2122_087:0923c09": "受已修行。以是因緣得無量無邊功德。若復",
    "T53n2122_087:0923c10": "有人能一日一夜受八戒齋已。如說修行。所",
    "T53n2122_087:0923c11": "得功德勝前福德千倍萬倍百千萬倍。乃至",
    "T53n2122_087:0923c12": "算數譬喻所不能及。若能受持五戒。盡其形",
    "T53n2122_087:0923c13": "壽。如說修行。所得功德勝前福德百倍千倍",
    "T53n2122_087:0923c14": "萬倍億倍。非算數譬喻所能知及。若復有人",
    "T53n2122_087:0923c15": "受沙彌戒沙彌尼戒。復勝於前。若復有人受",
    "T53n2122_087:0923c16": "式叉摩那戒。復勝於前。若復有人受比丘尼",
    "T53n2122_087:0923c17": "大戒。復勝於前。若復有人盡形壽受大比丘",
    "T53n2122_087:0923c18": "戒。修行不缺。復勝於前。阿難聞說三歸依處",
    "T53n2122_087:0923c19": "乃至盡壽獲大功德。歎未曾有。是經微妙不",
    "T53n2122_087:0923c20": "可思議。明甚深義。功德廣大。難可挍量。",
    "T53n2122_087:0923c21": "是故佛言。名為希有希有經。汝當奉行。又",
    "T53n2122_087:0923c22": "善生經云。若人受三自歸。所得果報不可",
    "T53n2122_087:0923c23": "窮盡。如四大寶藏舉國人民七年之中運出",
    "T53n2122_087:0923c24": "不盡。受三歸者其福過彼。不可勝計。",
    "T53n2122_087:0923c25": "又校量功德經云。四大洲中滿二乘果。有",
    "T53n2122_087:0923c26": "人盡形供養乃至起塔。不如男子女人作如",
    "T53n2122_087:0923c27": "是言。我某甲歸依佛法僧所得功德。不可思",
    "T53n2122_087:0923c28": "議。以諸福中唯三寶勝故。若起謗毀獲罪",
    "T53n2122_087:0923c29": "無邊。以善惡例同故。耆域調達俱出佛血。",
    "T53n2122_087:0924a01": "由心善惡。致同劫壽。苦樂有異。",
    "T53n2122_087:0924a02": "又雜阿含經云。與須達令受三歸終生天上。",
    "T53n2122_087:0924a03": "有懷妊者為其胎子。受三自歸。生已後有",
    "T53n2122_087:0924a04": "知見。復教三歸。設有奴婢客人懷妊生子。",
    "T53n2122_087:0924a05": "亦如是教。若買奴婢能受三歸。及以五戒。",
    "T53n2122_087:0924a06": "然後買之。不能不買。乃至乞貸舉息要受三",
    "T53n2122_087:0924a07": "歸。然後與之。若有施三寶物者。從世尊聞。",
    "T53n2122_087:0924a08": "稱名呪願乃得生天。佛言。善哉如來。有無",
    "T53n2122_087:0924a09": "上知見。審知方便皆得生天。故知三歸功力",
    "T53n2122_087:0924a10": "最大。不得不受。又法句喻經云。昔者天帝",
    "T53n2122_087:0924a11": "釋五德離身。自知命盡當下生世間在陶作",
    "T53n2122_087:0924a12": "家受驢胎。自知福盡甚大愁憂。自念三界之",
    "T53n2122_087:0924a13": "中濟人苦厄。唯有佛耳。於是馳往佛所。稽",
    "T53n2122_087:0924a14": "首作禮。伏地志心三自歸命佛法聖眾。未",
    "T53n2122_087:0924a15": "起之間其神忽出。便至陶家驢母腹中作子。",
    "T53n2122_087:0924a16": "時驢自解走瓦坏間破壞坏器。其主打之。尋",
    "T53n2122_087:0924a17": "時傷胎。其神即還入故身中。五德還備復",
    "T53n2122_087:0924a18": "為天帝。佛三昧覺。讚言。善哉天帝。能於殞",
    "T53n2122_087:0924a19": "命之際歸命三尊。罪對已畢不更勤苦。爾時",
    "T53n2122_087:0924a20": "世尊以偈頌曰。",
    "T53n2122_087:0924a21": "　所行非常　　謂興衰法　　夫生輒死",
    "T53n2122_087:0924a22": "　此滅為樂　　譬如陶家　　埏埴作器",
    "T53n2122_087:0924a23": "　一切要壞　　人命亦然",
    "T53n2122_087:0924a24": "帝釋聞偈。知無常之要。達罪福之變。解興",
    "T53n2122_087:0924a25": "衰之本。尊寂滅之行。歡喜奉受得須陀洹道。",
    "T53n2122_087:0924a26": "又僧護經云。爾時世尊告僧護比丘。汝於海",
    "T53n2122_087:0924a27": "中所見龍王。由聞法故。雖受龍身。命終之",
    "T53n2122_087:0924a28": "後生兜率天。天中命盡得受人身。彌勒出世",
    "T53n2122_087:0924a29": "作大長者。財富巨億。為大檀越。供養彌勒世",
    "T53n2122_087:0924b01": "尊及比丘僧。四事具足。是諸龍王猶尚能得",
    "T53n2122_087:0924b02": "如是功德。況我弟子如法出家。坐禪誦經三",
    "T53n2122_087:0924b03": "業具足。必證涅槃。爾時世尊。無問自說云。",
    "T53n2122_087:0924b04": "　歸依佛者　　得大吉利　　晝夜心中",
    "T53n2122_087:0924b05": "　不離念佛　　歸依法者　　得大吉利",
    "T53n2122_087:0924b06": "　晝夜心中　　不離念法　　歸依僧者",
    "T53n2122_087:0924b07": "　得大吉利　　晝夜心中　　不離念僧",
    "T53n2122_087:0924b08": "又舊雜譬喻經云。昔釋迦佛往到第二忉利",
    "T53n2122_087:0924b09": "天上為母說經。時有一天壽命垂盡。有其七",
    "T53n2122_087:0924b10": "事為之應現。一者項中光滅。二者頭上傳飾",
    "T53n2122_087:0924b11": "華萎。三者面色變。四者衣上有塵。五者腋",
    "T53n2122_087:0924b12": "下汗出。六者身形瘦。七者離本座。即自思",
    "T53n2122_087:0924b13": "惟。壽終之後。當棄天樂下生拘夷那竭國受",
    "T53n2122_087:0924b14": "疥癩母猪復中作子。甚預愁憂不知何計得",
    "T53n2122_087:0924b15": "免此罪。有天語言。今佛在此為母說經。佛",
    "T53n2122_087:0924b16": "為三世一切之救。唯佛能脫卿之重罪。何不",
    "T53n2122_087:0924b17": "往歸。即到佛所稽首作禮。未及發問。佛告",
    "T53n2122_087:0924b18": "天子。一切萬物皆歸無常。汝素所知何為憂",
    "T53n2122_087:0924b19": "愁。天白佛言。雖知天福不可得久。恨離此",
    "T53n2122_087:0924b20": "座當為母猪。以是為毒。人趣受身不敢為恐",
    "T53n2122_087:0924b21": "也。佛言。欲脫猪身當三自歸言。南無佛。南無",
    "T53n2122_087:0924b22": "法。南無比丘僧。歸命佛。歸命法。歸命比丘",
    "T53n2122_087:0924b23": "僧。如是日三。天從佛教晨夜自歸。於後七日",
    "T53n2122_087:0924b24": "天命壽盡。來至維耶離國作長者子。在母胞",
    "T53n2122_087:0924b25": "胎。日三自歸。始生墮地。亦跪自歸。其母",
    "T53n2122_087:0924b26": "娩身又無惡露。母傍侍婢怖而棄走。母亦",
    "T53n2122_087:0924b27": "深怪兒墮地語。謂之熒惑。意欲殺之。退自",
    "T53n2122_087:0924b28": "念言。我少子息。若殺此兒父必罪我。即具",
    "T53n2122_087:0924b29": "白長者所由。父言。止止。此兒非凡人。生百",
    "T53n2122_087:0924c01": "歲尚不曉歸。況兒墮地能自稱佛。好養視之",
    "T53n2122_087:0924c02": "無令輕慢。兒遂長大。七歲與其輩類於道邊",
    "T53n2122_087:0924c03": "戲。時佛弟子舍利弗目連。適過兒傍。兒言。",
    "T53n2122_087:0924c04": "我和南。舍利弗等驚怪小兒。能禮比丘。兒",
    "T53n2122_087:0924c05": "言。道人不識我耶。佛於天上為母說經。我",
    "T53n2122_087:0924c06": "時為天當下作猪。從佛受教自歸得人。汝豈",
    "T53n2122_087:0924c07": "不知耶。比丘即禪亦尋知之。即為呪願。",
    "T53n2122_087:0924c08": "因請佛及僧供養畢訖。佛為說法。父母及兒",
    "T53n2122_087:0924c09": "內外眷屬。應時皆得阿惟越致。自歸之福",
    "T53n2122_087:0924c10": "也。",
    "T53n2122_087:0924c11": "神衛部第三",
    "T53n2122_087:0924c12": "依七佛經云。三歸有九神衛護行者。其九是",
    "T53n2122_087:0924c13": "何。",
    "T53n2122_087:0924c14": "歸佛有三神　一名陀摩斯那　二名陀摩婆",
    "T53n2122_087:0924c15": "羅那　三名陀摩流支　歸法有三神　一名",
    "T53n2122_087:0924c16": "法寶　二名呵責　三名辯意　歸僧有三神",
    "T53n2122_087:0924c17": "　一名僧寶　二名護眾　三名安隱又依",
    "T53n2122_087:0924c18": "灌頂經云。佛在舍衛國與大眾說法。於是",
    "T53n2122_087:0924c19": "異道有一鹿頭梵志。來到佛所稽首作禮。胡",
    "T53n2122_087:0924c20": "跪合掌白佛言。久聞瞿曇。名聲遠振。令欲",
    "T53n2122_087:0924c21": "捨置異學受三自歸并五戒法。佛言。善哉善",
    "T53n2122_087:0924c22": "哉。梵志。汝能捨置餘道歸命我者。當自悔過。",
    "T53n2122_087:0924c23": "生死之罪。其劫無量。不可稱計。梵志言諾。受",
    "T53n2122_087:0924c24": "教即淨身口意。復作是言。唯願世尊。施我法",
    "T53n2122_087:0924c25": "戒。終身奉行。不敢毀缺。佛告梵志。汝能一",
    "T53n2122_087:0924c26": "心更三自歸已。我當為汝及十方人。勅天帝",
    "T53n2122_087:0924c27": "釋所遣諸鬼神。以護男子女輩受三歸者。梵",
    "T53n2122_087:0924c28": "志因問佛言。何等是耶。願欲聞之。開化十",
    "T53n2122_087:0924c29": "方諸受歸者。佛言。如是灌頂善神。今當為",
    "T53n2122_087:0925a01": "汝略說三十六。",
    "T53n2122_087:0925a02": "四天上遣神。名彌栗頭不羅婆(漢言善光)主疾病。",
    "T53n2122_087:0925a03": "四天上遣神。名彌栗頭婆訶娑(漢言善明)主頭痛。",
    "T53n2122_087:0925a04": "四天上遣神。名彌栗頭娑邏波(漢言善力)主寒熱。",
    "T53n2122_087:0925a05": "四天上遣神。名彌栗頭旃陀羅(漢言善月)主腹滿。",
    "T53n2122_087:0925a06": "四天上遣神。名彌栗頭陀利奢(漢言善現)主癰腫。",
    "T53n2122_087:0925a07": "四天上遣神。名彌栗頭訶樓訶(漢言善供)主癲狂。",
    "T53n2122_087:0925a08": "四天上遣神。名彌栗頭伽娑帝(漢言善捨)主愚癡。",
    "T53n2122_087:0925a09": "四天上遣神。名彌栗頭志坭哆(漢言善寂)主瞋恚。",
    "T53n2122_087:0925a10": "四天上遣神。名彌栗頭提婆薩(漢言善覺)主婬",
    "T53n2122_087:0925a11": "慾。",
    "T53n2122_087:0925a12": "四天上遣神。名彌栗頭提波羅(漢言善天)主邪鬼。",
    "T53n2122_087:0925a13": "四天上遣神。名彌栗頭呵婆帝(漢言善住)主傷亡。",
    "T53n2122_087:0925a14": "四天上遣神。名彌栗頭不若羅(漢言善福)主塚墓。",
    "T53n2122_087:0925a15": "四天上遣神。名彌栗頭苾闍伽(漢言善術)主四方。",
    "T53n2122_087:0925a16": "四天上遣神。名彌栗頭伽麗婆(漢言善帝)主怨家。",
    "T53n2122_087:0925a17": "四天上遣神。名彌栗頭羅闍遮(漢言善王)主偷盜。",
    "T53n2122_087:0925a18": "四天上遣神。名彌栗頭修乾陀(漢言善香)主債主。",
    "T53n2122_087:0925a19": "四天上遣神。名彌栗頭檀那波(漢言善施)主劫賊。",
    "T53n2122_087:0925a20": "四天上遣神。名彌栗頭支多那(漢言善意)主疫毒。",
    "T53n2122_087:0925a21": "四天上遣神。名彌栗頭羅婆那(漢言善吉)主五溫。",
    "T53n2122_087:0925a22": "四天上遣神。名彌栗頭三鉢摩耶(漢言善山)主蜚",
    "T53n2122_087:0925a23": "尸。",
    "T53n2122_087:0925a24": "四天上遣神。名彌栗頭三摩陀(漢言善調)主注連。",
    "T53n2122_087:0925a25": "四天上遣神。名彌栗頭戾禘駝(漢言善備)主注復。",
    "T53n2122_087:0925a26": "四天上遣神。名彌栗頭波利陀(漢言善放)主相引。",
    "T53n2122_087:0925b01": "四天上遣神。名彌栗頭波利那(漢言善淨)主惡黨。",
    "T53n2122_087:0925b02": "四天上遣神。名彌栗頭虔伽地(漢言善品)主蠱毒。",
    "T53n2122_087:0925b03": "四天上遣神。名彌栗頭毘梨馱(漢言善結)主恐怖。",
    "T53n2122_087:0925b04": "四天上遣神。名彌栗頭支陀那(漢言善壽)主厄難。",
    "T53n2122_087:0925b05": "四天上遣神。名彌栗頭伽林摩(漢言善游)主產乳。",
    "T53n2122_087:0925b06": "四天上遣神。名彌栗頭阿留伽(漢言善願)主縣官。",
    "T53n2122_087:0925b07": "四天上遣神。名彌栗頭闍利馱(漢言善因)主口",
    "T53n2122_087:0925b08": "舌。",
    "T53n2122_087:0925b09": "四天上遣神。名彌栗頭阿伽馱(漢言善照)主憂惱。",
    "T53n2122_087:0925b10": "四天上遣神。名彌栗頭阿呵娑(漢言善生)主不",
    "T53n2122_087:0925b11": "安。",
    "T53n2122_087:0925b12": "四天上遣神。名彌栗頭婆和邏(漢言善至)主百怪。",
    "T53n2122_087:0925b13": "四天上遣神。名彌栗頭波利那(漢言善藏)主嫉妬。",
    "T53n2122_087:0925b14": "四天上遣神。名彌栗頭周陀那(漢言善音)主呪詛。",
    "T53n2122_087:0925b15": "四天上遣神。名彌栗頭韋陀羅(漢言善妙)主厭禱。",
    "T53n2122_087:0925b16": "佛語梵志。是為三十六部神王。此諸善神。凡",
    "T53n2122_087:0925b17": "有萬億河沙鬼神。以為眷屬。陰相番代。以",
    "T53n2122_087:0925b18": "護男子女人等輩受三歸者。當書神王名字",
    "T53n2122_087:0925b19": "帶在身上行來出入。無所畏也。辟除邪惡",
    "T53n2122_087:0925b20": "消滅不善。梵志言諾。唯天中天。",
    "T53n2122_087:0925b21": "歸意部第四",
    "T53n2122_087:0925b22": "如優婆塞戒經云。長者善生言。如佛先說。有",
    "T53n2122_087:0925b23": "來乞者。當先教令受三歸依。然後施者何耶。",
    "T53n2122_087:0925b24": "云何名為三歸。佛言。善男子為破諸苦斷除",
    "T53n2122_087:0925b25": "煩惱。受於無上寂滅之樂。以是因緣受三歸",
    "T53n2122_087:0925b26": "依。如汝所問。云何三歸者。謂佛法僧。佛者。",
    "T53n2122_087:0925b27": "能說壞煩惱因得正解脫。法者。即是壞煩惱",
    "T53n2122_087:0925c01": "因真實解脫。僧者。稟受破煩惱因得正解脫。",
    "T53n2122_087:0925c02": "或有說言。若如是者。即是一歸。是義不然。",
    "T53n2122_087:0925c03": "何以故。如來出世及不出世。正法常有無分",
    "T53n2122_087:0925c04": "別者。如來出已則有分別。是故應當別歸依",
    "T53n2122_087:0925c05": "佛。如來出世及不出世。正法常有無有持者。",
    "T53n2122_087:0925c06": "如來出已則有持者。是故應當別歸依法。如",
    "T53n2122_087:0925c07": "來出世及不出世。正法常有無有受者。如來",
    "T53n2122_087:0925c08": "出已則有受者。佛弟子眾能稟受故。是故應",
    "T53n2122_087:0925c09": "當別歸依僧。正道解脫。是名為法。無師獨",
    "T53n2122_087:0925c10": "覺。是名為佛。能如法受。是名為僧。若無三",
    "T53n2122_087:0925c11": "歸。云何說有四不壞信。",
    "T53n2122_087:0925c12": "又薩婆多論問。云何為歸。云何為趣。答曰。",
    "T53n2122_087:0925c13": "歸者是滅諦道諦少分。趣者是口語。復有",
    "T53n2122_087:0925c14": "說。趣者能起口語心是也。復有說。信可此",
    "T53n2122_087:0925c15": "法。是名為趣。問曰。歸者為歸色身。為歸法",
    "T53n2122_087:0925c16": "身耶。答曰。歸法身。若爾何故壞色身犯逆。",
    "T53n2122_087:0925c17": "答曰。色身是法身器故害得逆。問歸依佛",
    "T53n2122_087:0925c18": "者。為獨歸一佛。為通三世佛耶。答曰。諸佛",
    "T53n2122_087:0925c19": "同一法身故須通歸。不獨歸釋迦佛。雖指",
    "T53n2122_087:0925c20": "一佛為境。發言之時理須通歸。餘二法僧理",
    "T53n2122_087:0925c21": "亦通歸。問曰。佛法境界塵沙無量。何故但",
    "T53n2122_087:0925c22": "說三種不增不減耶。答曰。若廢三從境。境",
    "T53n2122_087:0925c23": "別塵沙。若廢境從三三歸攝盡。則該通法",
    "T53n2122_087:0925c24": "界。",
    "T53n2122_087:0925c25": "又大莊嚴經論云。我昔曾聞。有一比丘。常",
    "T53n2122_087:0925c26": "被盜賊。一日之中堅閉門戶。賊復來至扣門",
    "T53n2122_087:0925c27": "而喚。比丘答言。我見汝時極大驚悑。汝可",
    "T53n2122_087:0925c28": "內手於彼窓中。當與汝物。賊即內手置於",
    "T53n2122_087:0925c29": "窓中。比丘以繩繫之於柱。比丘執杖開門",
    "T53n2122_087:0926a01": "打之一下已。語言。歸依佛。賊以畏故即便隨",
    "T53n2122_087:0926a02": "語歸依於佛。復打二下。語言。歸依法。賊畏",
    "T53n2122_087:0926a03": "死故復言歸依法。第三打時。復語之言。歸依",
    "T53n2122_087:0926a04": "僧。賊時畏故復言歸依僧即自思惟。今此",
    "T53n2122_087:0926a05": "道人有幾歸依。若多有者必不見放。身體疲",
    "T53n2122_087:0926a06": "痛即求出家。有人問言。汝先作賊造諸惡行。",
    "T53n2122_087:0926a07": "以何事故出家修道。答彼人言。我亦觀察佛",
    "T53n2122_087:0926a08": "法之利。然後出家。我於本日遇善知識。以",
    "T53n2122_087:0926a09": "杖打我三下唯有少許命在不絕。如來世尊",
    "T53n2122_087:0926a10": "實一切智。若教弟子四歸依者。我命即絕。",
    "T53n2122_087:0926a11": "佛遠見斯事。故教比丘打賊三下。使我不死。",
    "T53n2122_087:0926a12": "是故唯說三歸不說四歸。",
    "T53n2122_087:0926a13": "受法部第五",
    "T53n2122_087:0926a14": "依毘尼母論。三歸有五種。一翻邪。二五戒。",
    "T53n2122_087:0926a15": "三八戒。四十戒。五大戒(五八十戒三歸下依受文自別。大戒三歸者。",
    "T53n2122_087:0926a16": "佛初度人未秉羯磨已前有受三歸得戒者。有善來得戒者。今此宗中但明信邪日久今創易心歸正佛今先受",
    "T53n2122_087:0926a17": "三歸後始懺悔。是名翻邪三歸。故智度論云。先始三歸後始懺悔。若久來信佛不須先受三歸。但依五戒八戒三",
    "T53n2122_087:0926a18": "歸。先懺悔已。後受三歸。然後說戒相)依智度論。正欲受時具修威",
    "T53n2122_087:0926a19": "儀。至一出家人前。戒師為說善惡兩法。令",
    "T53n2122_087:0926a20": "識邪正生其欣厭開託心神。然後為授云。",
    "T53n2122_087:0926a21": "我某甲盡形壽。歸依佛。歸依法。歸依僧(三說)",
    "T53n2122_087:0926a22": "我某甲盡形壽。歸依佛竟。歸依法竟。歸依",
    "T53n2122_087:0926a23": "僧竟(三說)初三歸依竟即發善法。次三結已。",
    "T53n2122_087:0926a24": "唯有身口無教屬己。故薩婆多論云。若淳",
    "T53n2122_087:0926a25": "重心受具教無教。若輕慢心受但有其教。無",
    "T53n2122_087:0926a26": "其無教(言教無教者。猶是作無作戒也)。",
    "T53n2122_087:0926a27": "得失部第六",
    "T53n2122_087:0926a28": "如薩婆多論。問他人為求受歸趣者。是人",
    "T53n2122_087:0926b01": "為得不。答或有得不得者。如迦尸女瘂不能",
    "T53n2122_087:0926b02": "言。餘人為受者得。自若能言。不得歸戒也。",
    "T53n2122_087:0926b03": "又依大集經云。妊身女人恐胎不安。先受三",
    "T53n2122_087:0926b04": "歸已兒無加害。乃至生後身心具足。善神擁",
    "T53n2122_087:0926b05": "護。問曰。總別云何。答曰。二種皆得。故善",
    "T53n2122_087:0926b06": "見論云。受有兩種。一別受言。我某甲歸依",
    "T53n2122_087:0926b07": "佛。歸依佛竟(法僧亦爾)二總受者。如前受者是也。",
    "T53n2122_087:0926b08": "若師教言歸依佛。弟子答言。不正云歸依弗。",
    "T53n2122_087:0926b09": "若師言佛。弟子言弗不得成。若師及弟子言",
    "T53n2122_087:0926b10": "俱不正者。不成三歸。若師教言歸依佛。弟",
    "T53n2122_087:0926b11": "子答爾。或言不出口。或逐師語不具。又",
    "T53n2122_087:0926b12": "不稱己名字。並不成歸。或中邊二國。言音",
    "T53n2122_087:0926b13": "不同。不相領解者不成。若指事教解者得成。",
    "T53n2122_087:0926b14": "如似夷人好樂殺生戒。師手執其刀用擬畜",
    "T53n2122_087:0926b15": "生。汝自今已去更不得如此殺。汝能持不。胡",
    "T53n2122_087:0926b16": "夷頷頭。答言。好亦得成受戒。",
    "T53n2122_087:0926b17": "問曰。先後云何。答曰。如薩婆多論云。若弟",
    "T53n2122_087:0926b18": "子先稱法後稱佛。不成三歸。以三寶位差別",
    "T53n2122_087:0926b19": "故。若愚癡無所曉知。不是惡心說不次者。",
    "T53n2122_087:0926b20": "自不得罪。亦成三歸。若先知解故倒說者得",
    "T53n2122_087:0926b21": "罪。亦不成三歸。問曰。對趣云何。答曰。如薩",
    "T53n2122_087:0926b22": "婆多論云。趣通五道皆得三歸。除重地獄。自",
    "T53n2122_087:0926b23": "外山間樹下空野海邊輕繫地獄。皆得成歸。",
    "T53n2122_087:0926b24": "無受戒法。又成實論問曰。餘道眾生得戒律",
    "T53n2122_087:0926b25": "儀不。答曰。經說諸龍亦得受一日戒。故知",
    "T53n2122_087:0926b26": "得有。又善見論云。龍神等得受三歸五戒不。",
    "T53n2122_087:0926b27": "答曰。如薩婆多論說。龍畜等以業報無所知",
    "T53n2122_087:0926b28": "曉。故不成受。除經中說得受八齋。但增其",
    "T53n2122_087:0926b29": "善。不得齋也。又如四分律說龍得三歸者。如",
    "T53n2122_087:0926c01": "賈人兄弟等但得翻邪三歸無其戒也。雖律",
    "T53n2122_087:0926c02": "中龍神得受三歸者。此並知解人語。識其意",
    "T53n2122_087:0926c03": "趣。方與受戒。自外愚癡猪羊蠡蛤等。並不",
    "T53n2122_087:0926c04": "發歸。",
    "T53n2122_087:0926c05": "問曰。漸頓云何。答曰。如依薩婆多論。漸頓",
    "T53n2122_087:0926c06": "俱不得。",
    "T53n2122_087:0926c07": "問曰。若爾何故經論云有一語二語優婆塞",
    "T53n2122_087:0926c08": "等。答曰。此是制前。制後不得。問得從一二",
    "T53n2122_087:0926c09": "三人各受一歸。答曰。不得。",
    "T53n2122_087:0926c10": "問曰。得一年二年受不。答曰。隨日多少受皆",
    "T53n2122_087:0926c11": "得也。",
    "T53n2122_087:0926c12": "法苑珠林卷第八十七"
}