{
    "T21n1331_006:0512a02": "佛說灌頂塚墓因緣四方神&#x546A;經",
    "T21n1331_006:0512a03": "卷第六",
    "T21n1331_006:0512a05": "東晉天竺三藏帛尸梨蜜多羅譯",
    "T21n1331_006:0512a06": "[0512a06] 聞如是。一時佛在鳩尸那城。臨欲滅度。千",
    "T21n1331_006:0512a07": "二百五十比丘。及諸弟子無央數眾。諸菩薩",
    "T21n1331_006:0512a08": "僧數千萬億。諸天龍神四方人民悉來集會。",
    "T21n1331_006:0512a09": "於時末利伽五百人等。同聲合掌竊問阿難。",
    "T21n1331_006:0512a10": "如來涅槃云何殯葬。賢者阿難即持此言。胡",
    "T21n1331_006:0512a11": "跪合掌請問佛言。如來般涅槃後云何殯葬。",
    "T21n1331_006:0512a12": "五百末利伽及諸信心居士欲知此事。惟願",
    "T21n1331_006:0512a13": "分別為我說之。令諸弟子末利伽等。當得處",
    "T21n1331_006:0512a14": "所具諸儀式。與世間人令有差別。",
    "T21n1331_006:0512a15": "[0512a15] 佛告賢者阿難。汝可語諸末利伽及信心居",
    "T21n1331_006:0512a16": "士我葬之法。如轉輪聖王法則無異。賢者阿",
    "T21n1331_006:0512a17": "難復白佛言。轉輪聖王葬法云何。佛語阿難",
    "T21n1331_006:0512a18": "轉輪聖王命終之時。王后太子諸臣百官。用",
    "T21n1331_006:0512a19": "鮮潔白疊三百餘端以纏王身。擣細末香以",
    "T21n1331_006:0512a20": "塗王身。有三種棺。第一棺者紫磨黃金。第二",
    "T21n1331_006:0512a21": "棺者以鐵為棺。第三棺者栴檀雜香。以是",
    "T21n1331_006:0512a22": "三棺盛持王身。灌以蘇油香薪燒之。火盡",
    "T21n1331_006:0512a23": "以後收取骨末。於四衢道頭露淨之處。起",
    "T21n1331_006:0512a24": "于塚塔表剎高妙高四十九尺。以五色雜綵",
    "T21n1331_006:0512a25": "以為幡號。令四方人民見者悲喜。思王正治",
    "T21n1331_006:0512a26": "率化臣下。我今聖王般涅槃後。欲為葬法亦",
    "T21n1331_006:0512a27": "復如是。令十方人思慕正法學我道言。精勤",
    "T21n1331_006:0512a28": "苦行晝夜不廢。可得至道涅槃之樂。",
    "T21n1331_006:0512a29": "[0512a29] 賢者阿難因復問佛言。閻浮提界有幾種葬",
    "T21n1331_006:0512b01": "法。為今現在及未來眾生重更問耳。佛語阿",
    "T21n1331_006:0512b02": "難葬法無數。吾今當為略說少事。示現未來",
    "T21n1331_006:0512b03": "諸眾生也。我此國土水葬火葬。塔塚之葬其",
    "T21n1331_006:0512b04": "事有三。閻浮界內有震旦國。我遣三聖在中",
    "T21n1331_006:0512b05": "化導。人民慈哀禮義具足。上下相率無逆忤",
    "T21n1331_006:0512b06": "者。震旦國中人民葬法莊嚴之具。金銀珍寶",
    "T21n1331_006:0512b07": "刻鏤車乘。飛天仙人以為莊嚴。眾伎鼓樂",
    "T21n1331_006:0512b08": "鈴鍾之音。歌詠讚歎用為哀樂。終亡者身",
    "T21n1331_006:0512b09": "衣服具足。棺槨微妙香&#x70DF;芬芬。百千萬眾",
    "T21n1331_006:0512b10": "送于山野。莊嚴山林樹木&#x6B1D;&#x6B1D;。行行相值",
    "T21n1331_006:0512b11": "無虧盈者。墳柏茂盛碑闕儼然。人民見者莫",
    "T21n1331_006:0512b12": "不歡欣。",
    "T21n1331_006:0512b13": "[0512b13] 佛告阿難震旦國中又有小國。不識真正無",
    "T21n1331_006:0512b14": "有禮法。但知殺害無有慈心。三聖教化遣言",
    "T21n1331_006:0512b15": "不著。至吾法沒千歲之後。三聖又過法言衰",
    "T21n1331_006:0512b16": "薄。設聞道法不肯信受。但相侵陵諍于國",
    "T21n1331_006:0512b17": "土。欲滅三寶使法言不行。破塔滅僧真言無",
    "T21n1331_006:0512b18": "用。佛又語阿難震旦邊國。諸小王輩所領人",
    "T21n1331_006:0512b19": "民。不知有法不識真正。言語難了無有音章。",
    "T21n1331_006:0512b20": "命終已後欲葬之時棺槨盛持。內著巖石室",
    "T21n1331_006:0512b21": "窟之中。疾病之日開看骸骨。洗浴求福使病",
    "T21n1331_006:0512b22": "得愈。又有眾生命終已後無有棺槨。取其",
    "T21n1331_006:0512b23": "尸骸置高閣上。疾急之日。下尸&#x546A;願以求福",
    "T21n1331_006:0512b24": "祐。佛語阿難是諸眾生不了葬法。三聖教化",
    "T21n1331_006:0512b25": "遺言不著故使然也。我法中學欲修福時。應",
    "T21n1331_006:0512b26": "當精進修行六度。布施持戒忍辱精進一心",
    "T21n1331_006:0512b27": "智慧。守行十善可得生天。漸向無上正真道",
    "T21n1331_006:0512b28": "也。不知外道殺生禱祀。邪見修福洗浴死",
    "T21n1331_006:0512b29": "骸。以求解脫無有是處。",
    "T21n1331_006:0512c01": "[0512c01] 佛又語阿難此諸愚人。不知修福殺眾生命。",
    "T21n1331_006:0512c02": "喚諸邪[(魅-未+夭)-ㄙ]魍魎鬼神。求覓福德不能得也。應",
    "T21n1331_006:0512c03": "當燒香散眾名華。禮敬十方三世諸佛。為過",
    "T21n1331_006:0512c04": "命者悔過眾罪。可得解脫憂苦之患。",
    "T21n1331_006:0512c05": "[0512c05] 阿難又問佛言。若人命終送著山野造立墳",
    "T21n1331_006:0512c06": "塔。是人精魂在中與不。佛言阿難是人精",
    "T21n1331_006:0512c07": "魂亦在亦不在。阿難又問云何亦在亦不在。",
    "T21n1331_006:0512c08": "佛言阿難其魂在者。若人生時不種善根。不",
    "T21n1331_006:0512c09": "識三寶而不為惡。無善受福無惡受殃。無善",
    "T21n1331_006:0512c10": "知識為其修福。是以精魂在塚塔中未有去",
    "T21n1331_006:0512c11": "處。是故言在。阿難又言不在云何。佛言阿難",
    "T21n1331_006:0512c12": "魂不在者。或其前生在世之時。大修福德精",
    "T21n1331_006:0512c13": "勤行道。或生天上三十三天在中受福。或生",
    "T21n1331_006:0512c14": "人間豪姓之家。封受自然隨意所生。又言不",
    "T21n1331_006:0512c15": "在或其前生在世之時。殺生禱祀不信真正。",
    "T21n1331_006:0512c16": "邪命自活諂偽欺人。墮在餓鬼畜生之中。備",
    "T21n1331_006:0512c17": "受眾苦經歷地獄。故言不在塚塔中也。佛語",
    "T21n1331_006:0512c18": "阿難又言在者。或是五穀之精。骨未朽爛故",
    "T21n1331_006:0512c19": "有微靈。骨若糜爛此靈即滅無有氣勢。亦不",
    "T21n1331_006:0512c20": "能為人作諸禍福。靈未滅時或是鄉親。新命",
    "T21n1331_006:0512c21": "終人在世無福。又行邪諂應墮鬼神。或為樹",
    "T21n1331_006:0512c22": "木雜物之精。無天福可受地獄不攝。縱橫",
    "T21n1331_006:0512c23": "世間浮遊人村。既無天&#x994D;恐動於人。作諸變",
    "T21n1331_006:0512c24": "怪扇動人心。或有&#x98B0;魅邪師以倚為神。覓",
    "T21n1331_006:0512c25": "諸福祐欲得長生。愚癡邪見殺生祠祀。死入",
    "T21n1331_006:0512c26": "地獄餓鬼畜生。無有出時可不慎之。",
    "T21n1331_006:0512c27": "[0512c27] 佛語阿難吾現王宮出生之時。無量無邊恒",
    "T21n1331_006:0512c28": "沙眾生。見我身者喜踊無量。各隨本願悉得",
    "T21n1331_006:0512c29": "道跡。吾得道時遍化諸國。婆羅門居士在所",
    "T21n1331_006:0513a01": "人眾。無不受道降為弟子。無憍慢心今已",
    "T21n1331_006:0513a02": "周訖。於此娑羅雙樹之間欲取涅槃。使遺",
    "T21n1331_006:0513a03": "身舍利起諸塔廟。用為饒益諸眾生故。佛語",
    "T21n1331_006:0513a04": "阿難我今於此大眾之中。廣說舍利福德因",
    "T21n1331_006:0513a05": "緣。此舍利者雖如麻米各有威神。我滅度後",
    "T21n1331_006:0513a06": "若有善男子善女人等。至心思念欲起塔寺。",
    "T21n1331_006:0513a07": "專心一意思念舍利。舍利為感。便得起塔以",
    "T21n1331_006:0513a08": "為供養。遂其本心不違本願。故言舍利雖如",
    "T21n1331_006:0513a09": "麻米大有威神。若有善男子善女人等起于",
    "T21n1331_006:0513a10": "塚塔。亦感四天三十三天。雨天細末種種雜",
    "T21n1331_006:0513a11": "香。以用供養散此塔上。緣此功德長得值佛",
    "T21n1331_006:0513a12": "不墮八難。積功累德至成正覺。",
    "T21n1331_006:0513a13": "[0513a13] 佛又語阿難。我滅度後。不但末利伽香性",
    "T21n1331_006:0513a14": "婆羅門。及八大王摩伽陀等起諸塔廟。當有",
    "T21n1331_006:0513a15": "阿育王。於吾滅後在此閻浮。以是舍利一日",
    "T21n1331_006:0513a16": "之中。起于八萬四千塔廟。我般涅槃舍利",
    "T21n1331_006:0513a17": "之骨。於閻浮提廣作佛事。",
    "T21n1331_006:0513a18": "[0513a18] 爾時如來說是塚塔垂欲周訖。釋種童子從",
    "T21n1331_006:0513a19": "外而來。往詣世尊脫屣&#x5374;蓋。五體投地胡跪",
    "T21n1331_006:0513a20": "合掌。問訊世尊起居增損。佛問釋種童子從",
    "T21n1331_006:0513a21": "何而來。身蒙塵土顏色憔悴。何所憂愁狀似",
    "T21n1331_006:0513a22": "怖悸。釋種童子而白佛言。我今暫至塚塔之",
    "T21n1331_006:0513a23": "上。朝拜先亡瞻視山野。忽為鬼神之所嬈亂。",
    "T21n1331_006:0513a24": "是故恐怖戰掉如是。我今歸命於佛世尊。施",
    "T21n1331_006:0513a25": "我法術令身安寧。及餘一切無量眾生。皆令",
    "T21n1331_006:0513a26": "離苦得安隱樂。不為鬼神之所嬈亂。佛語釋",
    "T21n1331_006:0513a27": "種童子。汝今日來此大眾中始為幾會。五百",
    "T21n1331_006:0513a28": "末利伽及賢者阿難。適問於我塚塔因緣。始",
    "T21n1331_006:0513a29": "竟於今會。汝復請法術妙義汝今當一心",
    "T21n1331_006:0513b01": "信受諦聽吾言。佛語釋種童子。一切塚塔",
    "T21n1331_006:0513b02": "皆有善惡鬼神之眾。釋種童子又白佛言。塚",
    "T21n1331_006:0513b03": "塔之中何故有此善惡鬼神。佛言童子如我",
    "T21n1331_006:0513b04": "塔者。有真身舍利在此塔中。四王諸神三十",
    "T21n1331_006:0513b05": "三天。不問晝夜雨細末香散眾名華。以用散",
    "T21n1331_006:0513b06": "灑塚塔之上。作天妓樂以為供養。又有善神",
    "T21n1331_006:0513b07": "摩醯首羅摩尼&#x98B0;陀修陀修利揵陀。八部",
    "T21n1331_006:0513b08": "鬼神五羅剎鬼神。鬼子母神五百兒子。不問",
    "T21n1331_006:0513b09": "晝夜常現威神。以為護念我之塚塔。不令邪",
    "T21n1331_006:0513b10": "惡異鬼神輩。及惡眾生外道邪見。欲毀壞者",
    "T21n1331_006:0513b11": "不令侵壞我之塔廟。若有惡心來向此塔。是",
    "T21n1331_006:0513b12": "諸鬼神以其神力塞諸惡心。使惡眾生輩頭",
    "T21n1331_006:0513b13": "破作七分。佛又告童子若我塔廟五百歲時。",
    "T21n1331_006:0513b14": "人多供養無侵毀者九百歲時諸比丘輩不修",
    "T21n1331_006:0513b15": "齋戒。設有修者但相嫉&#x59AC;。貪人利養不肯至",
    "T21n1331_006:0513b16": "心求吾真道。於是塔廟小當毀壞。護塔善神",
    "T21n1331_006:0513b17": "威勢轉少。若出千歲當有比丘樂習兵法。附",
    "T21n1331_006:0513b18": "近國王及諸王子輔相臣民。以毀吾法。因是",
    "T21n1331_006:0513b19": "以後當遇惡友斷滅吾法。塔像毀壞無有神",
    "T21n1331_006:0513b20": "驗。當知善神不復營護。故使毀壞無人遮制。",
    "T21n1331_006:0513b21": "是故當知我之法化於是漸滅。",
    "T21n1331_006:0513b22": "[0513b22] 佛告釋種童子吾滅度後。所以塚塔毀壞者",
    "T21n1331_006:0513b23": "有七事乎。一者善神不復營護。二者吾法",
    "T21n1331_006:0513b24": "時自欲滅。三者惡比丘輩互為非法。四者不",
    "T21n1331_006:0513b25": "行律戒破犯所受。五者更相毀謗以破吾法",
    "T21n1331_006:0513b26": "典。六者四輩弟子學諸異道。符書禁&#x546A;用為",
    "T21n1331_006:0513b27": "消伏不歸正法。七者我法將沒。當值惡王毀",
    "T21n1331_006:0513b28": "滅吾法。破塔滅僧表剎不現。當知吾法出千",
    "T21n1331_006:0513b29": "歲時災變如是。釋種童子復白佛言。凡夫塚",
    "T21n1331_006:0513c01": "塔何故有此諸鬼神輩而來依附。佛答童子",
    "T21n1331_006:0513c02": "我已先說。凡夫塚塔有精靈者。皆是五穀之",
    "T21n1331_006:0513c03": "精魃魅幻化。或橫死之鬼。無所附著依以為",
    "T21n1331_006:0513c04": "靈。或是樹木山林之精。既無飲食往來人間。",
    "T21n1331_006:0513c05": "作諸變怪恐動於人。凡夫眾生聞見之者。即",
    "T21n1331_006:0513c06": "便請福謂之為神。釋種童子又白佛言。當以",
    "T21n1331_006:0513c07": "何物而禁制之。斷絕邪惡使精魅消滅。毒氣",
    "T21n1331_006:0513c08": "不行得吉祥福。",
    "T21n1331_006:0513c09": "[0513c09] 佛語釋種童子。汝當諦聽專心念之。吾有無",
    "T21n1331_006:0513c10": "上灌頂章句。消滅鬼魅使魔無敢當者。汝當",
    "T21n1331_006:0513c11": "誦念受持莫忘。童子問佛何等是也。佛告童",
    "T21n1331_006:0513c12": "子諦聽諦受。灌頂章句其名如是。",
    "T21n1331_006:0513c13": "[0513c13] 摩摩拘拘樓樓羅羅",
    "T21n1331_006:0513c14": "[0513c14] 毘毘樓樓羅羅",
    "T21n1331_006:0513c15": "[0513c15] 旃陀那伽摩世致",
    "T21n1331_006:0513c16": "[0513c16] 迦尼延豆尼延波那櫺",
    "T21n1331_006:0513c17": "[0513c17] 嗚呼奴奴提婆蘇暮",
    "T21n1331_006:0513c18": "[0513c18] 摩頭邏支多羅斯那",
    "T21n1331_006:0513c19": "[0513c19] 乾沓波那羅王問尼沙",
    "T21n1331_006:0513c20": "[0513c20] 尼阿無連陀羅",
    "T21n1331_006:0513c21": "[0513c21] 鼻波密多羅樹塵陀羅",
    "T21n1331_006:0513c22": "[0513c22] 那閭尼訶升浮樓",
    "T21n1331_006:0513c23": "[0513c23] 輸支婆遮娑",
    "T21n1331_006:0513c24": "[0513c24] 佛告童子。我今已結東方天王提頭賴吒所",
    "T21n1331_006:0513c25": "領。乾沓婆等九十一字。為諸凡夫而演說",
    "T21n1331_006:0513c26": "之。汝當告諸四輩男女。塚塔所在誦是章句。",
    "T21n1331_006:0513c27": "東方魅魔自然消散。不復害人獲吉祥福。",
    "T21n1331_006:0513c28": "[0513c28] 阿醯那陀瑟那頭",
    "T21n1331_006:0513c29": "[0513c29] 毘舍離婆呵帶叉",
    "T21n1331_006:0514a01": "[0514a01] 蛇婆提提歌毘羅",
    "T21n1331_006:0514a02": "[0514a02] 帝婆婆呵若梨耶",
    "T21n1331_006:0514a03": "[0514a03] 迦毘羅攝婆那伽",
    "T21n1331_006:0514a04": "[0514a04] 阿陀伽摩天提伽",
    "T21n1331_006:0514a05": "[0514a05] 伊羅婆陀摩阿那伽",
    "T21n1331_006:0514a06": "[0514a06] 毘摩那伽多&#x5483;陀",
    "T21n1331_006:0514a07": "[0514a07] 餘那加羅闍婆呵婆呵叉",
    "T21n1331_006:0514a08": "[0514a08] 提婆提羅帝毘收大&#x8FF9;闍",
    "T21n1331_006:0514a09": "[0514a09] 毘呵四婆嚀阿婆四",
    "T21n1331_006:0514a10": "[0514a10] 質多羅速和尼那求",
    "T21n1331_006:0514a11": "[0514a11] 阿樓由那伽羅唋阿四",
    "T21n1331_006:0514a12": "[0514a12] 修跛羅薩帝奴阿伽佛陀灑",
    "T21n1331_006:0514a13": "[0514a13] 佛告童子。我今結是南方天王毘樓勒灌",
    "T21n1331_006:0514a14": "頂章句。伏諸惡龍吐毒害人。今已結竟令諸",
    "T21n1331_006:0514a15": "惡龍。攝取毒氣使不得行。塚塔之處有災怪",
    "T21n1331_006:0514a16": "時。應當說是灌頂章句。即能辟除山海毒氣。",
    "T21n1331_006:0514a17": "還其處所不能為害。",
    "T21n1331_006:0514a18": "[0514a18] 堀地跋聞呵諦",
    "T21n1331_006:0514a19": "[0514a19] 三物第呵修羅阿失陀",
    "T21n1331_006:0514a20": "[0514a20] 婆延地婆三婆四",
    "T21n1331_006:0514a21": "[0514a21] 伊第阿陀提婆摩天地",
    "T21n1331_006:0514a22": "[0514a22] 伽梨沙摩呵祕摩",
    "T21n1331_006:0514a23": "[0514a23] 阿修羅陀那祕羅陀",
    "T21n1331_006:0514a24": "[0514a24] 鞞摩質兜樓",
    "T21n1331_006:0514a25": "[0514a25] 修質諦麗婆羅呵梨",
    "T21n1331_006:0514a26": "[0514a26] 無夷連郵婆",
    "T21n1331_006:0514a27": "[0514a27] 舍梨阿細跋梨弗多羅",
    "T21n1331_006:0514a28": "[0514a28] 鞞鞞樓耶那那迷",
    "T21n1331_006:0514a29": "[0514a29] 薩那迷端婆梨細嬭",
    "T21n1331_006:0514b01": "[0514b01] 萆梨醯陛提豫婆由多他兜",
    "T21n1331_006:0514b02": "[0514b02] 佛告童子。今結是西方天王毘樓博叉所",
    "T21n1331_006:0514b03": "領鳩槃荼鬼。使攝精魅喜嬈人鬼。使歛毒",
    "T21n1331_006:0514b04": "惡不害於人。令得吉祥無諸惱患。惡魔等侶",
    "T21n1331_006:0514b05": "山精雜魅隱藏不現。",
    "T21n1331_006:0514b06": "[0514b06] 跋樓[少/兔]娑尼世帝蘇彌耶貪呵頭",
    "T21n1331_006:0514b07": "[0514b07] 彌多羅婆伽羅那移婆阿邏婆摩天&#x632E;與陀",
    "T21n1331_006:0514b08": "陀舍提舍伽伽子薩那難多羅婆跋那伊地",
    "T21n1331_006:0514b09": "婆那陀阿醯揵大比丘那婆米弟婆尼",
    "T21n1331_006:0514b10": "[0514b10] 鞞弩提步舍伽利阿醯地勇迷",
    "T21n1331_006:0514b11": "[0514b11] 那剎帝&#x96B7;富羅息幾大阿陀蔓陀羅鞞栴大",
    "T21n1331_006:0514b12": "蘇婆尼梢提婆阿陀栴富羅翅大",
    "T21n1331_006:0514b13": "[0514b13] 佛告童子。是為北方灌頂章句。毘沙門天王",
    "T21n1331_006:0514b14": "所領鬼神。乾闥婆等山精雜魅。往來人所作",
    "T21n1331_006:0514b15": "諸變怪。應當說是灌頂章句。精魅惡魔不能",
    "T21n1331_006:0514b16": "為害。",
    "T21n1331_006:0514b17": "[0514b17] 佛告童子。我今於此大眾之中臨滅度時。說",
    "T21n1331_006:0514b18": "是塚塔因緣譬喻。令諸四輩各得其所。若諸",
    "T21n1331_006:0514b19": "賢聖四道果人。及諸凡夫塚塔之處。皆應說",
    "T21n1331_006:0514b20": "是灌頂章句護於四方。不令他餘精魅鬼神。",
    "T21n1331_006:0514b21": "善死惡死橫死鬼神之所附著。燒香供養於",
    "T21n1331_006:0514b22": "塚塔上。向是四方說是章句時。諸鬼魔輩各",
    "T21n1331_006:0514b23": "自馳散。隱藏不現無有勢力。不得男子女人",
    "T21n1331_006:0514b24": "之便也。釋種童子復白佛言。今日世尊已說",
    "T21n1331_006:0514b25": "塚塔因緣之福甚喜無量。令諸眾生得設供",
    "T21n1331_006:0514b26": "養舍利流布。於閻浮提廣作佛事。善哉世尊",
    "T21n1331_006:0514b27": "佛之舍利威神如是。我等今日快得供養。及",
    "T21n1331_006:0514b28": "未來世諸眾生輩皆亦復然。廣設供養以為",
    "T21n1331_006:0514b29": "軌則。",
    "T21n1331_006:0514c01": "[0514c01] 佛語童子。諸賢聖塔盡有善神。四天大王龍",
    "T21n1331_006:0514c02": "神八部。晝夜愛敬而無休息。常共守護不令",
    "T21n1331_006:0514c03": "毀壞。凡夫塚塔無善神護。有諸山精雜魅鬼",
    "T21n1331_006:0514c04": "神之所附著。依因假託覓人飲食。亦能復",
    "T21n1331_006:0514c05": "作種種變己恐怖凡夫人。愚者惶怖謂之",
    "T21n1331_006:0514c06": "為神。汝當正心莫&#x52B9;凡人。以邪為正以鬼為",
    "T21n1331_006:0514c07": "神。汝當憶念我之所說。灌頂章句無上總持",
    "T21n1331_006:0514c08": "大神&#x546A;經。若有恐怖遊行塚墓。為諸邪鬼嬈",
    "T21n1331_006:0514c09": "亂汝者。即當說是灌頂章句。諸鬼魔輩即當",
    "T21n1331_006:0514c10": "破散馳走而去。",
    "T21n1331_006:0514c11": "[0514c11] 佛告童子汝與阿難。於我滅後當廣宣流。傳",
    "T21n1331_006:0514c12": "此塚塔因緣普使聞知。佛語童子若人面值",
    "T21n1331_006:0514c13": "於我。以種種供養無所乏少。不如有人於我",
    "T21n1331_006:0514c14": "滅後。以此灌頂十二部鬼神&#x546A;總持之王。示",
    "T21n1331_006:0514c15": "於人民令其讀誦。其福勝彼百千萬分不及",
    "T21n1331_006:0514c16": "一也。我結是灌頂無上章句十二部要雖不",
    "T21n1331_006:0514c17": "同時。然欲利益無量無邊。邪見眾生學習之",
    "T21n1331_006:0514c18": "者捨諸邪見。積功累德漸得至佛道。",
    "T21n1331_006:0514c19": "[0514c19] 佛告童子我說是語時。三十三天皆讚善哉",
    "T21n1331_006:0514c20": "釋迦如來。乃能憂念閻浮提人。說種種法以",
    "T21n1331_006:0514c21": "用化導諸眾生故。我等咸喜。即以天華而散",
    "T21n1331_006:0514c22": "佛上。及諸大眾無不見者。佛說經竟。比丘僧",
    "T21n1331_006:0514c23": "比丘尼清信士女無央數眾。諸菩薩眾不可",
    "T21n1331_006:0514c24": "稱數。蠢飛蠕動亦不可計。天龍八部無不歡",
    "T21n1331_006:0514c25": "喜。阿難整服更問世尊。向所說者塚塔因緣。",
    "T21n1331_006:0514c26": "及此四方灌頂章句更無異號。佛言如是。大",
    "T21n1331_006:0514c27": "會聞法靡不歡喜。釋種童子禮佛而退。"
}