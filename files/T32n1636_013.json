{
    "T32n1636_013:0112c02": "大乘集菩薩學論卷第十三",
    "T32n1636_013:0112c04": "西天譯經三藏朝散大夫",
    "T32n1636_013:0112c05": "試鴻臚少卿宣梵大師賜紫",
    "T32n1636_013:0112c06": "沙門臣日稱等奉　詔譯",
    "T32n1636_013:0112c07": "精進波羅蜜多品第十",
    "T32n1636_013:0112c08": "論曰。雖聞住如是忍發生精進。然於此未聞",
    "T32n1636_013:0112c09": "尚起毀犯。如月燈經偈云。",
    "T32n1636_013:0112c10": "　傲法不護戒　　為得幾多福",
    "T32n1636_013:0112c11": "　破戒縱多聞　　無能免惡道",
    "T32n1636_013:0112c12": "論曰。由聞具勝能者。那羅延所問經云。善男",
    "T32n1636_013:0112c13": "子。如所聞解得勝惠性。若聞息除煩惱。令煩",
    "T32n1636_013:0112c14": "惱魔皆不得便。是中廣如最上大仙本起經",
    "T32n1636_013:0112c15": "云。菩薩摩訶薩具足深心尊重法欲。住餘世",
    "T32n1636_013:0112c16": "界現諸佛前隨所聞法。若菩薩摩訶薩精進",
    "T32n1636_013:0112c17": "法欲。於山林中貯法伏藏。得無量經典法門",
    "T32n1636_013:0112c18": "如置掌中。又諸菩薩精進法欲而得佛現前。",
    "T32n1636_013:0112c19": "及諸天等與佛辯才。乃至命欲將盡。為佛世",
    "T32n1636_013:0112c20": "尊及諸天等增益壽命及與色力。住命千歲",
    "T32n1636_013:0112c21": "非本所求。為佛諸天共加持故。乃至求住一",
    "T32n1636_013:0112c22": "劫。又諸菩薩生法尊重。為佛世尊除老病苦。",
    "T32n1636_013:0112c23": "得授正念及通達辯才。乃至得授正見隨見",
    "T32n1636_013:0112c24": "能說。又若菩薩摩訶薩精進法欲無他一切",
    "T32n1636_013:0112c25": "冤敵等怖。是故精進多聞資糧善巧菩薩脩",
    "T32n1636_013:0112c26": "習得如是等。",
    "T32n1636_013:0112c27": "論曰。菩薩聞幾種行入解毘奈耶。如無盡意",
    "T32n1636_013:0112c28": "經云。由聞八十種行而能入解。所謂欲行。深",
    "T32n1636_013:0112c29": "心行。深固心行。極相應行。無倨傲行。不放逸",
    "T32n1636_013:0113a01": "行。恭敬行。極尊重行。離名相行。善言行。承",
    "T32n1636_013:0113a02": "事行。聞利益行。作意行。不散亂行。無住行。",
    "T32n1636_013:0113a03": "寶想行。藥想行。消除一切疾病行。念器行。達",
    "T32n1636_013:0113a04": "解行。意喜行。悟入行。聽聞佛法無厭行。廣捨",
    "T32n1636_013:0113a05": "行了知調伏行。親近多聞行。喜樂容受所作",
    "T32n1636_013:0113a06": "行。身踊躍行。心悅樂行。聞不懈退行。聞義",
    "T32n1636_013:0113a07": "行。聞法行。聞威儀行。聞他說行。聞所未聞妙",
    "T32n1636_013:0113a08": "法行。聞神通行。不樂餘乘行。聞諸波羅蜜多",
    "T32n1636_013:0113a09": "行。聞菩薩藏行。聞攝事行。聞方便善巧行。",
    "T32n1636_013:0113a10": "聞梵行行。聞正念正知行。聞已生善巧行。聞",
    "T32n1636_013:0113a11": "未生善巧行。觀不淨行。觀慈行。觀緣生行。觀",
    "T32n1636_013:0113a12": "無常行。觀苦行。觀無我行。觀寂滅行。觀空無",
    "T32n1636_013:0113a13": "相無願行。無作行。善作行。建立真實行。無減",
    "T32n1636_013:0113a14": "失行。單己行。守護自心行。精進不懈行。諦察",
    "T32n1636_013:0113a15": "諸法行。對治煩惱行。希求自分善法行。降伏",
    "T32n1636_013:0113a16": "他分煩惱行。依止七財行。斷諸貧窮行。讚諸",
    "T32n1636_013:0113a17": "有智行。欣樂智者行。眾聖平等行。非聖淨信",
    "T32n1636_013:0113a18": "行。見諦行。遠離諸蘊過失行。稱量有為過失",
    "T32n1636_013:0113a19": "行。依義行。依法行。一切惡作行。利益自他",
    "T32n1636_013:0113a20": "行。於善脩作不發餘業行。趣向殊勝行。所得",
    "T32n1636_013:0113a21": "一切佛法行。彼經又云。若於助法相應則得",
    "T32n1636_013:0113a22": "如是智業。云何助法相應。謂若少務少求。慎",
    "T32n1636_013:0113a23": "語慎行。初夜後夜聞諸世間順理相應者。稱",
    "T32n1636_013:0113a24": "量利他數數推求。心無濁染除諸蓋障。於餘",
    "T32n1636_013:0113a25": "罪犯以智出離不起惡作。發起趣向。堅固正",
    "T32n1636_013:0113a26": "行。樂法敬法為法奧府。具足精進如救頭然。",
    "T32n1636_013:0113a27": "希求智惠為遊止處。不墮禁戒不捨重負。趣",
    "T32n1636_013:0113a28": "發殊勝捨無益眾。樂單己行於阿蘭若現前作",
    "T32n1636_013:0113a29": "意及聖種子杜多功德。喜足不亂欣樂法樂。",
    "T32n1636_013:0113b01": "不念世間語言。求出世法要。及無妄念通達",
    "T32n1636_013:0113b02": "義利。隨順真道。知持戒緣慚愧莊嚴。以堅實",
    "T32n1636_013:0113b03": "智破壞無智。以勝惠眼極妙清淨。覺了無明",
    "T32n1636_013:0113b04": "癡暗繫縛。謂廣大覺了。無邪曲覺了。分別覺",
    "T32n1636_013:0113b05": "了。現證覺了。不從他得。持自功德讚他功德。",
    "T32n1636_013:0113b06": "善所脩作不墮業報。是為智業清淨。又般若",
    "T32n1636_013:0113b07": "中說。應何所聞於方廣經論。當如是學。非義",
    "T32n1636_013:0113b08": "利者亦應遠離。所謂世間處論。鞭扑論。蠱",
    "T32n1636_013:0113b09": "毒論。默置論。童子戲劇論。乃至所有別部",
    "T32n1636_013:0113b10": "解脫等論。成就癡冥。善住一切菩薩乘者。悉",
    "T32n1636_013:0113b11": "應遠離。又如無盡意經云。有四種施。於說法",
    "T32n1636_013:0113b12": "師為智資糧而得成就。何等為四。一者謂紙",
    "T32n1636_013:0113b13": "筆墨經。二者嚴飾法座。三者具諸名聞利養。",
    "T32n1636_013:0113b14": "四者為攝受法不以諂詐稱讚。復有四護。何",
    "T32n1636_013:0113b15": "等為四。一者謂護己身。二者護善。三者護諸",
    "T32n1636_013:0113b16": "世間。四者護利益事。乃至復有四住。為智資",
    "T32n1636_013:0113b17": "糧而得成就。何等為四。一者住說法師。二者",
    "T32n1636_013:0113b18": "住法。三者住利養。四者住覺悟。是名四種。又",
    "T32n1636_013:0113b19": "華樓閣經云。若人以須彌量七寶聚。布施在",
    "T32n1636_013:0113b20": "家菩薩者。不如能以千錢奉施出家菩薩。或",
    "T32n1636_013:0113b21": "以信解出家功德。施一指節脩難行施。若諸",
    "T32n1636_013:0113b22": "所有。唯除出家得是大果。如來最上最聖非",
    "T32n1636_013:0113b23": "在家者有如是理。況復在家無智心不具足。",
    "T32n1636_013:0113b24": "如最上問經云。謂若一心於他眷屬等罪而",
    "T32n1636_013:0113b25": "能遠離。說為無罪。彼若不能遠離性難調故。",
    "T32n1636_013:0113b26": "於在家者建立是罪。",
    "T32n1636_013:0113b27": "說阿蘭若品第十一",
    "T32n1636_013:0113b28": "如最上授所問經說。依止住阿蘭若。次第居",
    "T32n1636_013:0113b29": "家者。性過失故。又如月燈經偈云。",
    "T32n1636_013:0113c01": "　不起著欲　　遠離眷屬　　棄捨在家",
    "T32n1636_013:0113c02": "　得無上道　　若離於欲　　如避火坑",
    "T32n1636_013:0113c03": "　怖畏在家　　遠離眷屬　　無上菩提",
    "T32n1636_013:0113c04": "　斯不難得　　未有三世　　諸佛如來",
    "T32n1636_013:0113c05": "　由常在家　　住於欲地　　而能獲得",
    "T32n1636_013:0113c06": "　勝妙菩提　　捐捨王位　　如棄欬涶",
    "T32n1636_013:0113c07": "　安住空閑　　遠離諸欲　　斷除煩惱",
    "T32n1636_013:0113c08": "　降伏魔冤　　離垢無為　　悟菩提道",
    "T32n1636_013:0113c09": "　飲食衣服　　妙花塗香　　而得承事",
    "T32n1636_013:0113c10": "　人中聖尊　　如出家已　　奉行正法",
    "T32n1636_013:0113c11": "　若有如是　　求菩提者　　善利眾生",
    "T32n1636_013:0113c12": "　厭有為事　　趣向空閑　　至行七步",
    "T32n1636_013:0113c13": "　所獲福報　　最勝無比　　若復值遇",
    "T32n1636_013:0113c14": "　非眾同分　　樂處眾會　　悕財利者",
    "T32n1636_013:0113c15": "　眾生隨行　　離彼方所　　是愚闇難",
    "T32n1636_013:0113c16": "彼經又云。",
    "T32n1636_013:0113c17": "　智不為愚諍　　猛利應當捨",
    "T32n1636_013:0113c18": "　離此極惡心　　勿競愚者法",
    "T32n1636_013:0113c19": "　智不近於愚　　了知愚本性",
    "T32n1636_013:0113c20": "　能使久相親　　後當成怨嫉",
    "T32n1636_013:0113c21": "　智不保於愚　　了知愚本性",
    "T32n1636_013:0113c22": "　謂體性癡冥　　自當求破壞",
    "T32n1636_013:0113c23": "　由是諸異生　　何有善知識",
    "T32n1636_013:0113c24": "　若法共言說　　不順瞋過咎",
    "T32n1636_013:0113c25": "　斯愚法磣毒　　故智者不保",
    "T32n1636_013:0113c26": "　愚與愚者合　　如糞投不淨",
    "T32n1636_013:0113c27": "　智復與智俱　　如酥置酥內",
    "T32n1636_013:0113c28": "彼經又云。",
    "T32n1636_013:0113c29": "　常於世間　　最極樂處　　無有少分",
    "T32n1636_013:0114a01": "　若樂不樂　　唯樂林泉　　隨得受用",
    "T32n1636_013:0114a02": "　沙門勝樂　　若於所有　　一切都無",
    "T32n1636_013:0114a03": "　無有纖毫　　所繫屬者　　如風轉空",
    "T32n1636_013:0114a04": "　如獨覺行　　乃至世間　　諸最樂事",
    "T32n1636_013:0114a05": "　心常如風　　無所繫著　　若樂不樂",
    "T32n1636_013:0114a06": "　不有合集　　謂此苦惱　　不樂安住",
    "T32n1636_013:0114a07": "　謂若樂彼　　無苦無違　　離二邊故",
    "T32n1636_013:0114a08": "　唯此法樂　　非人中樂",
    "T32n1636_013:0114a09": "彼經又云。",
    "T32n1636_013:0114a10": "　彼得常時　　微作相應　　離別眾失",
    "T32n1636_013:0114a11": "　不諍少分　　彼相應理　　住阿蘭若",
    "T32n1636_013:0114a12": "　獲是功德　　而常獲得　　不悕有為",
    "T32n1636_013:0114a13": "　不樂世間　　不增有漏　　住山林者",
    "T32n1636_013:0114a14": "　獲是勝能　　不起過分　　常樂近寂",
    "T32n1636_013:0114a15": "　身語意密　　及遠離行　　住空閑者",
    "T32n1636_013:0114a16": "　獲多功德　　得彼厭離　　速悟解脫",
    "T32n1636_013:0114a17": "　寂靜解脫　　住山林者　　即住解脫",
    "T32n1636_013:0114a18": "　諸阿蘭若　　獲是功德　　棲止林泉",
    "T32n1636_013:0114a19": "　而常遠離　　城邑聚落　　樂遠離已",
    "T32n1636_013:0114a20": "　常如獨覺　　無有伴侶　　非久如間",
    "T32n1636_013:0114a21": "　得斯勝定",
    "T32n1636_013:0114a22": "又護國經所說偈云。",
    "T32n1636_013:0114a23": "　棄捨在家　　無量過咎　　亦常不愛",
    "T32n1636_013:0114a24": "　深險思慮　　得樂山林　　諸根妙樂",
    "T32n1636_013:0114a25": "　寂靜功德　　無有男女　　戲笑言論",
    "T32n1636_013:0114a26": "　設有人來　　如獨覺行　　心淨無垢",
    "T32n1636_013:0114a27": "　不喜財利　　意不耽著　　處處少欲",
    "T32n1636_013:0114a28": "　當遠離此　　諂求恭敬",
    "T32n1636_013:0114a29": "最上問經云。我應不作眾生合集。非為於一",
    "T32n1636_013:0114b01": "眾生而起善根。或先所聞具剎那頃。繫著財",
    "T32n1636_013:0114b02": "利心不淨者。若天若人咸悉捨去。設一天人",
    "T32n1636_013:0114b03": "亦復捨去。又如寶樓閣經云。佛言。迦葉波。",
    "T32n1636_013:0114b04": "譬若有人泛大水中為渴而死。迦葉波。此沙",
    "T32n1636_013:0114b05": "門婆羅門亦復如是。然於多法受持讀誦。而",
    "T32n1636_013:0114b06": "不能斷貪瞋癡渴。遊大法海為諸煩惱渴愛",
    "T32n1636_013:0114b07": "而死。後墮惡道。",
    "T32n1636_013:0114b08": "論曰。是故決定依阿蘭若及相似處。又寶雲",
    "T32n1636_013:0114b09": "經說。若住所依之處。得行乞食。不近不遠。",
    "T32n1636_013:0114b10": "流泉浴池清淨無垢少怖畏處。樹葉花果皆",
    "T32n1636_013:0114b11": "悉具足。遠離險惡多諸龕窟寂靜第一。菩薩",
    "T32n1636_013:0114b12": "如是當依此處。應先晝夜六時自誦經典聲",
    "T32n1636_013:0114b13": "不高下。善閉諸根心不外馳。於此淨命繫念",
    "T32n1636_013:0114b14": "所受。善取其相不著睡眠。若王王臣剎利婆",
    "T32n1636_013:0114b15": "羅門及餘官屬。或親來詣阿蘭若處。彼比丘",
    "T32n1636_013:0114b16": "應作是言。善來大王。如所施設可就此座。王",
    "T32n1636_013:0114b17": "若坐時。比丘亦坐。王若不坐。比丘亦立。王若",
    "T32n1636_013:0114b18": "諸根動亂。應當讚言。大王。得大善利。王之境",
    "T32n1636_013:0114b19": "土有諸具戒具德多聞沙門婆羅門。安住其",
    "T32n1636_013:0114b20": "中。不為惡人冤賊惱害。王若諸根善淨堪為",
    "T32n1636_013:0114b21": "說法。即當為說善巧之法。審若不樂善巧則",
    "T32n1636_013:0114b22": "當為說厭離之法。審若不樂厭離則當令知",
    "T32n1636_013:0114b23": "如來有大慈悲具大威德。為諸來者剎利婆",
    "T32n1636_013:0114b24": "羅門及餘官屬。隨其所宜為作化度。彼若多",
    "T32n1636_013:0114b25": "聞堪任法器者。使聞妙法降伏其心。彼等眾",
    "T32n1636_013:0114b26": "生信樂是法得大歡喜。最上授所問經云。復",
    "T32n1636_013:0114b27": "次長者。出家菩薩住阿蘭若。應如是觀察是",
    "T32n1636_013:0114b28": "義。云何我住阿蘭若中。非獨沙門相者而多",
    "T32n1636_013:0114b29": "猛惡[怡台+龍]悷。非密非靜非律儀非相應非願求",
    "T32n1636_013:0114c01": "之所共住。所謂非人諸惡鳥獸盜賊旃陀羅",
    "T32n1636_013:0114c02": "等之所共住。彼不具足沙門功德。爾時我住",
    "T32n1636_013:0114c03": "阿蘭若處。我應圓滿是沙門義。乃至復次長",
    "T32n1636_013:0114c04": "者。出家菩薩阿蘭若行。應如是觀察。我以何",
    "T32n1636_013:0114c05": "義至阿蘭若。我當為此怖畏。云何怖畏。謂處",
    "T32n1636_013:0114c06": "眾憒閙怖。合集怖。貪瞋癡怖。憍慢覆很怖。慳",
    "T32n1636_013:0114c07": "嫉財利怖。色香味觸怖。蘊魔怖。煩惱魔怖。死",
    "T32n1636_013:0114c08": "魔怖。天魔怖。無常計常顛倒怖。無我為我顛",
    "T32n1636_013:0114c09": "倒怖。不淨為淨顛倒怖。執苦為樂顛倒怖。心",
    "T32n1636_013:0114c10": "意識怖。離障起障怖。身見怖。我我所怖。疑",
    "T32n1636_013:0114c11": "三世怖。惡友怖。惡屬怖。名聞利養怖。不見",
    "T32n1636_013:0114c12": "言見怖。不聞言聞怖。不覺言覺怖。不知言知",
    "T32n1636_013:0114c13": "怖。沙門垢穢怖。互相瞋忿怖。三界怖。諸有",
    "T32n1636_013:0114c14": "趣生怖。三惡道怖。總略一切不善作意怖。我",
    "T32n1636_013:0114c15": "為如是此惡怖畏行相詣阿蘭若住。乃至復",
    "T32n1636_013:0114c16": "次長者。出家菩薩住阿蘭若。當如是學。若怖",
    "T32n1636_013:0114c17": "生時。一切皆由我執所起。以要言之。復次住",
    "T32n1636_013:0114c18": "阿蘭若遠離我執則無我無我所無我相無我",
    "T32n1636_013:0114c19": "愛無我想無我見。不為我所持。不為我所計。",
    "T32n1636_013:0114c20": "捨離於我不為守護。住阿蘭若此非利益。復",
    "T32n1636_013:0114c21": "次長者。住空閑者。無己想無他想。若於諸法",
    "T32n1636_013:0114c22": "無說則於諸法無雜。以要言之。長者。譬如阿",
    "T32n1636_013:0114c23": "蘭若處藥草樹林不驚不怖不畏。亦無驚懾",
    "T32n1636_013:0114c24": "毛豎。此出家菩薩住阿蘭若行亦復如是。於",
    "T32n1636_013:0114c25": "身發起藥草樹林牆壁瓦礫之想。心如幻化。",
    "T32n1636_013:0114c26": "所生何有。分別及有怖畏驚懾毛豎。如是深",
    "T32n1636_013:0114c27": "心於身觀察。是身無有我人眾生壽者養者",
    "T32n1636_013:0114c28": "意生儒童虛妄遍計。此怖畏者但有假名。虛",
    "T32n1636_013:0114c29": "妄遍計不應分別。如彼阿蘭若處藥草樹林",
    "T32n1636_013:0115a01": "無有主宰亦無攝屬。此阿蘭若無有攝屬亦",
    "T32n1636_013:0115a02": "復如是。於一切法如是知已。應起是行。所以",
    "T32n1636_013:0115a03": "者何。住空閑者。猶若強屍無有主宰亦無攝",
    "T32n1636_013:0115a04": "屬。乃至復次長者。出家菩薩如住空閑。於此",
    "T32n1636_013:0115a05": "知已依佛所說住阿蘭若。即得圓滿白法深",
    "T32n1636_013:0115a06": "植善根。然後出詣聚落國邑。入於王宮而為",
    "T32n1636_013:0115a07": "說法。復次長者。出家菩薩讀誦演說解其義",
    "T32n1636_013:0115a08": "趣。入彼眾中而得恭敬。親近和尚阿闍梨及",
    "T32n1636_013:0115a09": "耆舊中。而新學比丘亦應尊敬亦無懈怠。悉",
    "T32n1636_013:0115a10": "自營辦無令他惱。亦應勿使尊重承事。當如",
    "T32n1636_013:0115a11": "是觀察。又如來應等正覺為諸天人魔梵沙",
    "T32n1636_013:0115a12": "門婆羅門及諸眾生尊重供養。乃至諸有所",
    "T32n1636_013:0115a13": "作悉自營辦不怖承事。況復我今欲求無學。",
    "T32n1636_013:0115a14": "如是承事一切眾生。若我承事於他一切供",
    "T32n1636_013:0115a15": "給。則我諸有所作悉自成辦。不復悕求承事",
    "T32n1636_013:0115a16": "供給。所以者何。長者。此尊重承事者。於比丘",
    "T32n1636_013:0115a17": "功德法中攝取毀犯。造此攝取者。因得承事",
    "T32n1636_013:0115a18": "故。我勿由是法造此攝取。彼經又說。復次長",
    "T32n1636_013:0115a19": "者。彼阿蘭若菩薩法。若見若聞和尚阿闍梨",
    "T32n1636_013:0115a20": "疾病者。雖處逈野應往問訊。謂若旦時詣彼。",
    "T32n1636_013:0115a21": "應發是心。設復為他所請讀誦解說令住僧",
    "T32n1636_013:0115a22": "坊者。如阿蘭若。心勿受著。如是住阿蘭若。",
    "T32n1636_013:0115a23": "求法無厭。於一切事皆空閑想。",
    "T32n1636_013:0115a24": "大乘集菩薩學論卷第十三"
}