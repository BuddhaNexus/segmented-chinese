{
    "X82n1571_044:0106a11": "五燈全書卷第四十四",
    "X82n1571_044:0106a13": "京都聖感禪寺住持(臣)僧　(超永)　編輯",
    "X82n1571_044:0106a14": "京都古華嚴寺住持(臣)僧　(超揆)　較閱　進",
    "X82n1571_044:0106a15": "呈",
    "X82n1571_044:0106a16": "　　臨濟宗",
    "X82n1571_044:0106a17": "　　　南嶽下十五世",
    "X82n1571_044:0106a18": "龍門遠禪師法嗣",
    "X82n1571_044:0106a19": "溫州龍翔竹庵士珪禪師成都史氏子。初依大慈雅。",
    "X82n1571_044:0106a20": "心醉楞嚴。逾五秋。南遊謁諸尊宿。始登龍門。即以平",
    "X82n1571_044:0106a21": "時所得白佛眼。眼曰。汝解心已極。但欠開眼耳。遂俾",
    "X82n1571_044:0106a22": "職堂司。一日侍立次。問曰。絕對待時如何。眼曰。如汝",
    "X82n1571_044:0106a23": "僧堂中白椎相似。師罔措。眼至晚。抵堂司寮。師理前",
    "X82n1571_044:0106a24": "話。眼曰。閒言語。師於言下大悟。宋政和末。出世和之",
    "X82n1571_044:0106b01": "天寧。屢遷名剎。紹興間。奉詔開山鴈蕩能仁。時真歇",
    "X82n1571_044:0106b02": "居江心。聞師至。恐緣未熟。特過江迎。歸方丈。大展九",
    "X82n1571_044:0106b03": "拜。以誘溫人。由是翕然歸敬。未視篆。舊住僧。懼行規",
    "X82n1571_044:0106b04": "法。深夜放火。鞠為瓦礫之墟。師竟就樹縛屋。陞座示",
    "X82n1571_044:0106b05": "眾曰。愛閒不打鼓山鼓。投老來看鴈蕩山。傑閣危樓",
    "X82n1571_044:0106b06": "渾不見。谿邊茆屋兩三間。還有共相出手者麼。喝一",
    "X82n1571_044:0106b07": "喝。下座。聽法檀施。併力營建。未幾復成寶坊。次補江",
    "X82n1571_044:0106b08": "心　上堂。萬年一念。一念萬年。和衣泥裏輥。洗脚上",
    "X82n1571_044:0106b09": "床眠。歷劫來事。祇在如今。大海波濤湧。小人方寸深。",
    "X82n1571_044:0106b10": "拈起拄杖曰。汝等諸人。未得箇入頭。須得箇入頭。既",
    "X82n1571_044:0106b11": "得箇入頭。須有出身一路始得。大眾。且作麼生是出",
    "X82n1571_044:0106b12": "身一路。良久曰。雪壓難摧澗底松。風吹不動天邊月。",
    "X82n1571_044:0106b13": "卓拄杖。下座　上堂。萬機不到。眼見色。耳聞聲。一句",
    "X82n1571_044:0106b14": "當堂。頭戴天。脚踏地。你諸人。祇知今日是五月初一。",
    "X82n1571_044:0106b15": "殊不知。金烏半夜忙忙去。玉兔天明上海東。以拂子",
    "X82n1571_044:0106b16": "擊禪床。下座　上堂。明明無悟。有法即迷。諸人向這",
    "X82n1571_044:0106b17": "裏立不得。諸人向這裏住不得。若立則危。若住則瞎。",
    "X82n1571_044:0106b18": "直須意不停元。句不停意。用不停機。此三者既明。一",
    "X82n1571_044:0106b19": "切處不須管帶。自然現前。不須照顧。自然明白。雖然",
    "X82n1571_044:0106b20": "如是。更須知有向上事。久雨不晴。咄　上堂。一葉落",
    "X82n1571_044:0106b21": "天下秋。欲窮千里目。更上一層樓。一塵起大地收。嘉",
    "X82n1571_044:0106b22": "州打大像。陝府灌鐵牛。明眼漢合作麼生。良久曰。久",
    "X82n1571_044:0106b23": "旱簷頭句。橋流水不流。卓拄杖。下座　上堂。見見之",
    "X82n1571_044:0106b24": "時。見非是見。見猶離見。見不能及。落花有意隨流水。",
    "X82n1571_044:0106c01": "流水無情戀落花。諸可還者。自然非汝。不汝還者。非",
    "X82n1571_044:0106c02": "汝而誰。長恨春歸無覓處。不知轉入此中來。喝一喝",
    "X82n1571_044:0106c03": "曰。三十年後。莫道能仁教壞人家男女　上堂。僧問。",
    "X82n1571_044:0106c04": "如何是祖師西來意。師曰。東家點燈。西家暗坐。曰未",
    "X82n1571_044:0106c05": "審意旨如何。師曰。馬便搭鞍。驢便推磨。僧禮拜。師曰。",
    "X82n1571_044:0106c06": "靈利衲僧祇消一箇。遂曰。馬搭鞍。驢推磨。靈利衲僧",
    "X82n1571_044:0106c07": "祇消一箇。縱使東家明點燈。未必西家暗中坐。西來",
    "X82n1571_044:0106c08": "意旨問如何。多口阿師自招禍　僧問。如何是第一",
    "X82n1571_044:0106c09": "義。師曰。你問底是第二義　問狗子還有佛性也無。",
    "X82n1571_044:0106c10": "趙州道無。意旨如何。師曰。一度著蛇齩。怕見斷井索。",
    "X82n1571_044:0106c11": "　問燕子深談實相。善說法要。此理如何。師曰。不及",
    "X82n1571_044:0106c12": "鴈銜蘆　問如何是佛。師曰。華陽洞口石烏龜　問",
    "X82n1571_044:0106c13": "魯祖面壁意旨如何。師曰。金木水火土。羅[目*候]計都星",
    "X82n1571_044:0106c14": "　問有句無句如藤倚樹時如何。師曰。作賊人心虗。",
    "X82n1571_044:0106c15": "曰國師三喚侍者。又作麼生。師曰。打鼓弄猢猻。鼓破",
    "X82n1571_044:0106c16": "猢猻走　高宗紹興丙寅七月十八日。召法屬長老",
    "X82n1571_044:0106c17": "宗範。付後事。次日沐浴。聲鐘集眾。就座泊然而逝。茶",
    "X82n1571_044:0106c18": "毗日。送者均獲設利。奉靈骨塔于鼓山。",
    "X82n1571_044:0106c19": "南康軍雲居高庵善悟禪師洋州李氏子。年十一去",
    "X82n1571_044:0106c20": "家。業經得度。有夙慧。聞僧冲舉武帝問達磨因緣。如",
    "X82n1571_044:0106c21": "獲舊物。遽曰。我既廓然。何聖之有。冲異其語。勉之南",
    "X82n1571_044:0106c22": "詢。蒙授記於龍門。一日有僧被蛇傷足。佛眼問曰。既",
    "X82n1571_044:0106c23": "是龍門。為甚麼却被蛇齩。師即應曰。果然現大人相。",
    "X82n1571_044:0106c24": "眼益器之。後傳此語到昭覺。圓悟曰。龍門有此僧耶。",
    "X82n1571_044:0107a01": "東山法道。未至寂寥　住後。上堂。少林面壁。懷藏東",
    "X82n1571_044:0107a02": "土西天。歐阜陞堂。充塞四維上下。致使山巍巍而砥",
    "X82n1571_044:0107a03": "掌平。水昏昏而常自清。華非艶而結空果。風不搖而",
    "X82n1571_044:0107a04": "片葉零。人無法而得咨問。佛無心而更可成。野蔬淡",
    "X82n1571_044:0107a05": "飯延時日。任運隨緣道自靈。畢竟如何。日午打三更。",
    "X82n1571_044:0107a06": "遂寧府西禪文璉禪師郡之張氏子。上堂。一向恁麼",
    "X82n1571_044:0107a07": "去。直得凡聖路絕。水泄不通。鐵蛇鑽不入。鐵鎚打不",
    "X82n1571_044:0107a08": "破。至於千里萬里。鳥飛不度。一向恁麼來。未免灰頭",
    "X82n1571_044:0107a09": "土面。帶水拖泥。唱九作十。指鹿為馬。非唯孤負先聖。",
    "X82n1571_044:0107a10": "亦乃埋沒己靈。敢問大眾。且道。恁麼去底是。恁麼來",
    "X82n1571_044:0107a11": "底是。芍藥花開菩薩面。椶櫚葉散夜叉頭　上堂。諸",
    "X82n1571_044:0107a12": "方浩浩談元。每日撞鐘打鼓。西禪無法可說。勘破燈",
    "X82n1571_044:0107a13": "籠露柱。門前不置下馬臺。免被傍人來借路。若借路。",
    "X82n1571_044:0107a14": "須照顧脚下。若參差。邯鄲學唐步　上堂。心生種種",
    "X82n1571_044:0107a15": "法生。森羅萬象縱橫。信手拈來便用。日輪午後三更。",
    "X82n1571_044:0107a16": "心滅種種法滅。四句百非路絕。直饒達磨出頭。也是",
    "X82n1571_044:0107a17": "眼中著屑。心生心滅是誰。木人擕手同歸。歸到故鄉",
    "X82n1571_044:0107a18": "田地。猶遭頂上一鎚　上堂。正月孟春猶寒。直下言",
    "X82n1571_044:0107a19": "端語端。拈起衲僧鼻孔。穿開祖佛心肝。知有者。達磨",
    "X82n1571_044:0107a20": "不來東土。二祖不往西天。不知有者。誰知當面蹉過。",
    "X82n1571_044:0107a21": "迢迢十萬八千。山僧為你重說偈言。大眾莫教孤負。",
    "X82n1571_044:0107a22": "盂春猶寒　僧問。師子未出窟時如何。師曰。瓜牙已",
    "X82n1571_044:0107a23": "露。曰出窟後如何。師曰。龍頭蛇尾。曰出與未出時如",
    "X82n1571_044:0107a24": "何。師曰。正好喫棒　問以一重去一重。即不問。不以",
    "X82n1571_044:0107b01": "一重去一重時如何。師曰。闍黎有許多工夫。",
    "X82n1571_044:0107b02": "隆興府黃龍牧庵法忠禪師四明姚氏子。十九試經",
    "X82n1571_044:0107b03": "得度。習台教。悟一心三觀之旨。未能泯跡。徧參名宿。",
    "X82n1571_044:0107b04": "至龍門。觀水磨旋轉。發明心要。乃述偈曰。轉大法輪。",
    "X82n1571_044:0107b05": "目前包褁。更問如何。水推石磨。呈佛眼。眼曰。其中事",
    "X82n1571_044:0107b06": "作麼生。師曰。澗下水長流。眼曰。我有末後一句。待分",
    "X82n1571_044:0107b07": "付汝。師即掩耳而去。後至廬山。於同安枯樹中。絕食",
    "X82n1571_044:0107b08": "清坐。宋宣和間。湘潭大旱。禱而不應。師躍入龍淵。呼",
    "X82n1571_044:0107b09": "曰。業畜當雨一尺。雨隨至。居南嶽。每誇虎出遊。儒釋",
    "X82n1571_044:0107b10": "望塵而拜　住後。上堂。張公喫酒李公醉。子細思量",
    "X82n1571_044:0107b11": "不思議。李公醉醒問張公。恰使張公無好氣。無好氣。",
    "X82n1571_044:0107b12": "不如歸家且打睡　上堂。今朝正月半。有事為君斷。",
    "X82n1571_044:0107b13": "切忌兩眼睛。被他燈火換　上堂。我有一句子。不借",
    "X82n1571_044:0107b14": "諸聖口。不動自己舌。非聲氣呼吸。非情識分別。假使",
    "X82n1571_044:0107b15": "淨名杜口於毗耶。釋迦掩室於摩竭大似掩耳偷鈴。",
    "X82n1571_044:0107b16": "未免天機漏泄。直饒德山入門便棒。臨濟入門便喝。",
    "X82n1571_044:0107b17": "若向牧庵門下。撿點將來。祇得一橛。千種言。萬般說。",
    "X82n1571_044:0107b18": "祇要教君自家歇。一任大地虗空。七凹八凸　僧問。",
    "X82n1571_044:0107b19": "如何是佛。師曰。莫向外邊覓。曰如何是心。師曰。莫向",
    "X82n1571_044:0107b20": "外邊尋。曰如何是道。師曰。莫向外邊討。曰如何是禪。",
    "X82n1571_044:0107b21": "師曰。莫向外邊傳。曰畢竟如何。師曰。靜處薩婆訶",
    "X82n1571_044:0107b22": "　問大眾臨筵。請師舉唱。師豎起拂子。僧曰。乞師再垂",
    "X82n1571_044:0107b23": "方便。師擊禪床一下。後示寂。塔于香原洞。",
    "X82n1571_044:0107b24": "衢州烏巨雪堂道行禪師處州葉氏子。依泗州普照",
    "X82n1571_044:0107c01": "英得度。參佛眼。聞舉玄沙築著脚指話。遂大悟。出世",
    "X82n1571_044:0107c02": "住南明。遷薦福。末領烏巨　上堂。會即便會。玉本無",
    "X82n1571_044:0107c03": "瑕。若言不會。碓觜生華。試問。九年面壁。何如大會拈",
    "X82n1571_044:0107c04": "花。南明恁麼商確。也是順風撒沙。參　上堂。雲籠嶽",
    "X82n1571_044:0107c05": "頂。百鳥無聲。月隱寒潭。龍珠自耀。正當恁麼時。直得",
    "X82n1571_044:0107c06": "石梁忽然大悟。石洞頓爾心休。虗空開口作證。溪北",
    "X82n1571_044:0107c07": "石僧點頭。諸人總在這裏瞌睡。笑殺陝府鐵牛　上",
    "X82n1571_044:0107c08": "堂。佛說三乘十二分頓漸偏圓。癡人面前。不得說夢。",
    "X82n1571_044:0107c09": "祖師西來。直指人心。見性成佛。癡人面前。不得說夢。",
    "X82n1571_044:0107c10": "臨濟三元。雲門三句。洞山五位。癡人面前。不得說夢。",
    "X82n1571_044:0107c11": "南明恁麼道。還免得遭人撿責也無。所以古人道。石",
    "X82n1571_044:0107c12": "人機似汝。也解唱巴歌。汝若似石人。雪曲也應和。還",
    "X82n1571_044:0107c13": "有和雪曲底麼。若有。喚來與老僧洗脚。上堂。通身是",
    "X82n1571_044:0107c14": "口。說得一半。通身是眼。用得一橛。用不到處說有餘。",
    "X82n1571_044:0107c15": "說不到處用無盡。所以道。當用無說。當說無用。用說",
    "X82n1571_044:0107c16": "同時。用說不同時。諸人若也擬議。西峰在你脚底",
    "X82n1571_044:0107c17": "　到國清。請上堂。句亦剗。意亦剗。絕毫絕氂處。如山如",
    "X82n1571_044:0107c18": "嶽。句亦到。意亦到。如山如嶽處。絕毫絕氂忽若拶通",
    "X82n1571_044:0107c19": "一線。意句俱到俱不到。俱剗俱不剗。直得三句外絕",
    "X82n1571_044:0107c20": "牢籠。六句外無標的。正當恁麼時。一句作麼生道。傾",
    "X82n1571_044:0107c21": "葢同途不同轍。相將攜手上高臺　上堂。舉趙州示",
    "X82n1571_044:0107c22": "眾曰。老僧除却二時齋粥。是雜用心處。師曰。今朝六",
    "X82n1571_044:0107c23": "月旦。行者擊鼓。長老陞堂。你諸人。總來這裏雜用心",
    "X82n1571_044:0107c24": "　上堂。舉僧問雲門。如何是驚人句。門曰響。師曰。雲",
    "X82n1571_044:0108a01": "門答這僧話。不得便休。却鼓粥飯氣。以當平生　上",
    "X82n1571_044:0108a02": "堂。黃梅雨麥秋寒恁麼會太無端。時節因緣佛性義。",
    "X82n1571_044:0108a03": "大都須是髑髏乾　示眾。舉璣先輩問僧。禪以何為",
    "X82n1571_044:0108a04": "義。眾下語。皆不契。璣自代曰。以謗為義。師曰。三世諸",
    "X82n1571_044:0108a05": "佛是謗。西天二十八祖是謗。唐土六祖是謗。天下老",
    "X82n1571_044:0108a06": "和尚是謗。諸人是謗。山僧是謗。於中還有不謗者也",
    "X82n1571_044:0108a07": "無。談元說妙河沙數。爭似雙峰謗得親　師示疾。門",
    "X82n1571_044:0108a08": "弟子教授汪喬年至省候。師以後事委之。示以偈曰。",
    "X82n1571_044:0108a09": "識則識自本心。見則見自本性。識得本心本性。正是",
    "X82n1571_044:0108a10": "宗門大病。註曰。爛泥中有刺。莫道不疑好。黎明沐浴",
    "X82n1571_044:0108a11": "更服。跏趺而逝。闍維。五色設利。烟所至處纍然。齒舌",
    "X82n1571_044:0108a12": "不壞。塔于寺之西。",
    "X82n1571_044:0108a13": "撫州白楊法順禪師綿州文氏子。依止佛眼。聞眼普",
    "X82n1571_044:0108a14": "說。舉傅大士心王銘曰。水中鹽味。色裏膠青。決定是",
    "X82n1571_044:0108a15": "有。不見其形。師於言下有省。後觀寶藏迅轉。頓明大",
    "X82n1571_044:0108a16": "法。趨丈室作禮。呈偈曰。頂有異峰雲冉冉。源無別派",
    "X82n1571_044:0108a17": "水冷泠。遊山未到山窮處。終被青山礙眼睛。眼笑而",
    "X82n1571_044:0108a18": "可之　住後上堂。好事堆堆叠叠來。不須造作與安",
    "X82n1571_044:0108a19": "排。落林黃葉推水去。橫谷白雲風卷回。寒鴈一聲情",
    "X82n1571_044:0108a20": "念斷。霜鐘纔動我山摧。白楊更有過人處。盡夜寒爐",
    "X82n1571_044:0108a21": "撥死灰。忽有箇衲僧出來道。長老少賣弄。得恁麼窮",
    "X82n1571_044:0108a22": "乞相。山僧祇向他道。却被你道著　上堂。我手何似",
    "X82n1571_044:0108a23": "佛手。天上南星北斗。我脚何似驢脚。往事都來忘却。",
    "X82n1571_044:0108a24": "人人盡有生緣。箇箇足方頂圓。大愚灘頭立處。孤月",
    "X82n1571_044:0108b01": "影射深灣。會不得見還難。一曲漁歌過遠灘　示眾。",
    "X82n1571_044:0108b02": "染緣易就。淨業難成。不了目前。萬緣差別。祇見境風",
    "X82n1571_044:0108b03": "浩浩。凋殘功德之林。心火炎炎。燒盡菩提之樹。道念",
    "X82n1571_044:0108b04": "若同情念。成佛多時。為眾一似為己。彼此事辦。不見",
    "X82n1571_044:0108b05": "他非我是。自然上敬下恭。佛法時時現前。煩惱塵塵",
    "X82n1571_044:0108b06": "解脫　上堂。鷄啼曉月。狗吹枯樁。只可默會。難入思",
    "X82n1571_044:0108b07": "量。看不見處。動地放光。說不到處。天地元黃。撫城尺",
    "X82n1571_044:0108b08": "六狀紙。元來出在清江。大眾。分明話出人難見。昨夜",
    "X82n1571_044:0108b09": "三更月到窗　上堂。風吹茆茨屋脊漏。雨打闍黎眼",
    "X82n1571_044:0108b10": "睛濕。恁麼分明却不知。却來這裏低頭立(時紹燈上座。聞之有",
    "X82n1571_044:0108b11": "省。後住婺之廣教)　因病示眾。久病未嘗推木枕。人來多是",
    "X82n1571_044:0108b12": "問如何。山僧據問隨緣對。窗外黃鸝口更多。只如七",
    "X82n1571_044:0108b13": "尺之軀。甚處受病。眾中具眼者。試為山僧指出病源。",
    "X82n1571_044:0108b14": "眾下語。皆不契。師自拊掌一下。作嘔吐聲。又曰。好箇",
    "X82n1571_044:0108b15": "木枕子　師律身清苦。出入唯杖笠獨行。後示寂。闍",
    "X82n1571_044:0108b16": "維。收舍利。目睛齒舌數珠。同靈骨。塔于寺西。",
    "X82n1571_044:0108b17": "南康軍雲居法如禪師丹丘胡氏子。依護國瑞祝髮。",
    "X82n1571_044:0108b18": "登具。徧參浙右諸宗匠。晚至龍門。以平日所證白佛",
    "X82n1571_044:0108b19": "眼。眼曰。此皆學解。非究竟事。欲了生死。當求妙悟。師",
    "X82n1571_044:0108b20": "駭然諦信。一日命主香積。以道業未辦固辭。眼勉曰。",
    "X82n1571_044:0108b21": "姑就職。其中大有人。為汝說法。未幾晨興開廚門。望",
    "X82n1571_044:0108b22": "見聖僧。契所未證。即白佛眼。眼曰。這裏還見聖僧麼。",
    "X82n1571_044:0108b23": "師詣前問訊。叉手而立。眼曰。向汝道。大有人為汝說",
    "X82n1571_044:0108b24": "法　住後上堂。一法若有。毗盧墮在凡夫。萬法若無。",
    "X82n1571_044:0108c01": "普賢失其境界。向這裏。有無俱遣。得失兩亡。直得十",
    "X82n1571_044:0108c02": "方世界三世諸佛。總不可得現前。諸人且道。十二時",
    "X82n1571_044:0108c03": "中。向甚麼處。安身立命。披蓑側立千峰外。引水澆蔬",
    "X82n1571_044:0108c04": "五老前　上堂。乾坤之內。宇宙之間。中有一寶。秘在",
    "X82n1571_044:0108c05": "形山。雲居又且不然。乾坤之內。宇宙之間。中有一寶。",
    "X82n1571_044:0108c06": "擲下拄杖曰。大眾也須識取。",
    "X82n1571_044:0108c07": "南康軍歸宗真牧正賢禪師潼川陳氏子。世為名儒。",
    "X82n1571_044:0108c08": "幼從三聖澄。為苾蒭。具滿分戒。遊成都。依大慈秀。習",
    "X82n1571_044:0108c09": "經論。凡典籍過目成誦。義亦頓曉。秀稱為經藏子。出",
    "X82n1571_044:0108c10": "蜀謁諸尊宿。後扣佛眼。一日入室。眼舉殷勤抱得旃",
    "X82n1571_044:0108c11": "檀樹語。聲未絕。師頓悟。眼曰。經藏子。漏逗了也。自是",
    "X82n1571_044:0108c12": "與師商確淵奧。亹亹無盡。眼稱善。因手書真牧二字",
    "X82n1571_044:0108c13": "授之。宋高宗紹興己巳。歸宗虗席。郡侯以禮請。堅臥",
    "X82n1571_044:0108c14": "不應。寶文李公懋。嘗問道於師。同屬官強之。乃就",
    "X82n1571_044:0108c15": "　上堂。且第一句如何道。汝等若向世界未成時。父母",
    "X82n1571_044:0108c16": "未生時。佛未出世時。祖師未西來時道得。已是第二",
    "X82n1571_044:0108c17": "句。且第一句如何道。直饒你十成道得。未免左之右",
    "X82n1571_044:0108c18": "之。卓拄杖下座　上堂。良久召大眾曰。作麼生。若也",
    "X82n1571_044:0108c19": "擬議。賢上座謾你諸人去也。打地和尚。瞋他秘魔巖",
    "X82n1571_044:0108c20": "主。擎箇叉兒。胡說亂道。遂將一摑成虀粉。散在十方",
    "X82n1571_044:0108c21": "世界。還知麼。舉拂子曰。而今却在拂子頭上。說一切",
    "X82n1571_044:0108c22": "智智清淨。無二無二分。無別無斷故。還聞麼。閻老子",
    "X82n1571_044:0108c23": "知得。乃曰。賢上座。你若相當去。不妨奇特。或不相當。",
    "X82n1571_044:0108c24": "總在我手裏。祇向他道。閻老子。你也退步。摸索鼻孔",
    "X82n1571_044:0109a01": "看。擊禪床下座　僧問。久默斯要。已泄真機。學人上",
    "X82n1571_044:0109a02": "來。請師開示。師曰。耳朵在甚麼處。曰一句分明該萬",
    "X82n1571_044:0109a03": "象。師曰。分明底事作麼生。曰台星照臨。枯木回春。師",
    "X82n1571_044:0109a04": "曰。換却你眼睛。",
    "X82n1571_044:0109a05": "安吉州道場正堂明辯禪師本郡俞氏子。幼事報本",
    "X82n1571_044:0109a06": "蘊。圓顱受具。後謁諸名宿。至西京少林。聞僧舉佛眼",
    "X82n1571_044:0109a07": "以古詩發明。罽賓王斬師子尊者話曰。楊子江頭楊",
    "X82n1571_044:0109a08": "柳春。楊花愁殺渡江人。一聲羗笛離亭晚。君向瀟湘",
    "X82n1571_044:0109a09": "我向秦。師默有所契。即趨龍門求入室。佛眼問。從上",
    "X82n1571_044:0109a10": "祖師方冊因緣。許你會得。忽舉拳曰。這箇因何喚作",
    "X82n1571_044:0109a11": "拳師擬對。眼築其口曰。不得作道理。於是頓去知見",
    "X82n1571_044:0109a12": "　住後下堂。猛虎口邊拾得。毒蛇頭上安排。更不釘",
    "X82n1571_044:0109a13": "樁搖艣。回頭別有生涯。婆子被我勘破了。大悲院裏",
    "X82n1571_044:0109a14": "有村齋　上堂。淨五眼。湧金春色晚。得五力。吹落碧",
    "X82n1571_044:0109a15": "桃花。唯證乃知難可測。卓拄杖曰。一片何人得。流經",
    "X82n1571_044:0109a16": "十萬家　上堂。三祖道。但莫憎愛。洞然明白。當時老",
    "X82n1571_044:0109a17": "僧若見。便與一摑。且道。是憎耶。是愛耶。近來經界稍",
    "X82n1571_044:0109a18": "嚴。不許詭名挾佃　解夏上堂。十五日已前不得去。",
    "X82n1571_044:0109a19": "少林隻履無藏處。十五日已後不得住。桂子天香和",
    "X82n1571_044:0109a20": "雨露。正當十五日。又且如何。阿呵呵。風流不在著衣",
    "X82n1571_044:0109a21": "多　上堂。舉僧問投子。大死底人。却活時如何。子曰。",
    "X82n1571_044:0109a22": "不許夜行。投明須到。師曰。我疑千年蒼玉精。化為一",
    "X82n1571_044:0109a23": "片秋水骨。海神欲護護不得。一旦鰲頭忽擎出　上",
    "X82n1571_044:0109a24": "堂。華開隴上。柳綻提邊。黃鶯調叔夜之琴。芳草入謝",
    "X82n1571_044:0109b01": "公之句。何必聞聲悟道。見色明心。非唯水上覓漚。已",
    "X82n1571_044:0109b02": "是眼中著屑。擘開胸曰。汝等當觀吾紫磨金色之身。",
    "X82n1571_044:0109b03": "今日則有。明日則無。大似無風起浪。全不知羞。且道。",
    "X82n1571_044:0109b04": "今日事作麼生。好箇迷逢達磨。不知誰解承當　僧",
    "X82n1571_044:0109b05": "問。如何是佛。師乃鳴指三下　問語默涉離微。如何",
    "X82n1571_044:0109b06": "通不犯。師曰。橫身三界外。獨脫萬機前。曰祇如風穴",
    "X82n1571_044:0109b07": "道。長憶江南三月裏。鷓鴣啼處百花香。又作麼生。師",
    "X82n1571_044:0109b08": "曰。說這箇不唧[口*留]漢作麼。曰嫩竹搖金風細細。百花",
    "X82n1571_044:0109b09": "鋪地日遲遲。師曰。你向甚麼處見風穴。曰眼裏耳裏",
    "X82n1571_044:0109b10": "絕瀟灑。師曰。料掉無交涉　問蓮花未出水是如何。",
    "X82n1571_044:0109b11": "師曰。未過冬至莫道寒。曰出水後如何。師曰。未過夏",
    "X82n1571_044:0109b12": "至莫道熱。曰出與未出時如何。師曰。三十年後。不要",
    "X82n1571_044:0109b13": "錯舉　問如何是佛。師曰。無柴猛燒火。曰如何是法。",
    "X82n1571_044:0109b14": "師曰。貧做富裝裹。曰如何是僧。師曰。賣扇老婆手遮",
    "X82n1571_044:0109b15": "日。曰如何是和尚栗棘蓬。師曰。不答此話。曰為甚麼",
    "X82n1571_044:0109b16": "不答。師大笑曰。吞不進。吐不出　問如何是一喝如",
    "X82n1571_044:0109b17": "金剛王寶劒。師曰。古墓毒蛇頭戴角。曰如何是一喝。",
    "X82n1571_044:0109b18": "如踞地師子。師曰。虗空笑點頭。曰如何是一喝如探",
    "X82n1571_044:0109b19": "竿影草。師曰。石人拍手笑呵呵。曰如何是一喝不作",
    "X82n1571_044:0109b20": "一喝用。師曰。布袋裏猪頭。曰四喝已蒙師指示。向上",
    "X82n1571_044:0109b21": "還有事也無。師曰有。曰如何是向上事。師曰。鋸解秤",
    "X82n1571_044:0109b22": "鎚。隨聲便喝　佛眼忌拈香。龍門和尚。闡提潦倒。不",
    "X82n1571_044:0109b23": "信佛法。滅除禪道。拶破毗盧向上關。猫兒洗面自道",
    "X82n1571_044:0109b24": "好。一炷沈香爐上然。換手搥胸空懊惱。遂搖手曰。休",
    "X82n1571_044:0109c01": "懊惱。以坐具搭肩上。作女人拜曰。莫怪下房媳婦。觸",
    "X82n1571_044:0109c02": "忤大人好　室中垂問曰。猫兒無甚麼愛捉老鼠。又",
    "X82n1571_044:0109c03": "曰。板鳴因甚麼狗吠　師家風嚴冷。初機多憚之。因",
    "X82n1571_044:0109c04": "贊達磨曰。昇元閣前懡[怡台+羅]。洛陽峰畔乖張。皮髓傳成",
    "X82n1571_044:0109c05": "話霸。隻履無處埋藏。不是一番寒徹骨。爭得梅花撲",
    "X82n1571_044:0109c06": "鼻香。雪堂行一見。大稱賞曰。先師猶有此人在。只消",
    "X82n1571_044:0109c07": "此贊。可以坐斷天下人舌頭。由是衲子奔湊　臨終",
    "X82n1571_044:0109c08": "登座。拈拄杖。於左邊卓一下曰。三十二相無此相。於",
    "X82n1571_044:0109c09": "右邊卓一下曰。八十種好無此好。僧繇一筆畫成。誌",
    "X82n1571_044:0109c10": "公露出草藁。又卓一下。顧大眾曰。莫懊惱。直下承當",
    "X82n1571_044:0109c11": "休更討。下座歸方丈。儼然趺坐而逝。火後。收靈骨設",
    "X82n1571_044:0109c12": "利。藏所建之塔。曰僊人山。",
    "X82n1571_044:0109c13": "潭州方廣深禪師僧問。一法若有。毗盧墮在凡夫。萬",
    "X82n1571_044:0109c14": "法若無。普賢失其境界。未審意旨如何。師曰。富嫌千",
    "X82n1571_044:0109c15": "口少。貧恨一身多。",
    "X82n1571_044:0109c16": "世奇首座者成都人。徧依師席。晚造龍門。一日燕坐",
    "X82n1571_044:0109c17": "瞌睡間。羣蛙忽鳴。誤聽為淨髮版響。亟趨往。有曉之",
    "X82n1571_044:0109c18": "者曰。蛙鳴。非版也。師恍然。詣方丈剖露。佛眼曰。豈不",
    "X82n1571_044:0109c19": "見羅睺羅。師遽止曰。和尚不必舉。待去自看。未幾有",
    "X82n1571_044:0109c20": "省。乃占偈曰。夢中聞版響。覺後蝦蟇啼。蝦蟇與版響。",
    "X82n1571_044:0109c21": "山嶽一時齊。由是益加參究。洞臻元奧。眼命分座。師",
    "X82n1571_044:0109c22": "固辭曰。此非細事也。如金針刺眼。毫髮若差。睛則破",
    "X82n1571_044:0109c23": "矣。願生生居學地。而自煅煉。眼因以偈美之曰。有道",
    "X82n1571_044:0109c24": "只因頻退步。謙和元自慣回光。不知已在青雲上。猶",
    "X82n1571_044:0110a01": "更將身入眾藏。暮年。學者力請不容辭。後因說偈曰。",
    "X82n1571_044:0110a02": "諸法空故我心空。我心空故諸法同。諸法我心無別",
    "X82n1571_044:0110a03": "體。祇在而今一念中。且道。是那一念。眾罔措。師喝一",
    "X82n1571_044:0110a04": "喝而終。",
    "X82n1571_044:0110a05": "溫州淨居尼慧溫禪師上堂。舉法眼示眾曰。三通鼓",
    "X82n1571_044:0110a06": "罷。簇簇上來。佛法人事。一時周畢。師曰。山僧道。三通",
    "X82n1571_044:0110a07": "鼓罷。簇簇上來。拄杖不在。苕帚柄聊與三十。",
    "X82n1571_044:0110a08": "給事馮楫濟川居士自壯扣諸名宿。最後居龍門。從",
    "X82n1571_044:0110a09": "佛眼遠再歲。一日同遠。經行法堂。偶童子趨庭吟曰。",
    "X82n1571_044:0110a10": "萬象之中獨露身。遠拊公背曰。好聻。公於是契入。宋",
    "X82n1571_044:0110a11": "高宗紹興丁巳。除給事。會大慧就明慶開堂。慧下座。",
    "X82n1571_044:0110a12": "公挽之曰。和尚嘗言不作這蟲豸。今日因甚却納敗",
    "X82n1571_044:0110a13": "缺。慧曰。盡大地是箇杲上座。你向甚處見他。公擬對。",
    "X82n1571_044:0110a14": "慧便掌。公曰。是我招得　越月特丐祠。坐夏徑山。榜",
    "X82n1571_044:0110a15": "其室曰不動軒。一日慧陞座。舉藥山問石頭曰。三乘",
    "X82n1571_044:0110a16": "十二分教。某甲麤知。承聞南方直指人心見性成佛。",
    "X82n1571_044:0110a17": "實未明了。伏望慈悲示誨。頭曰。恁麼也不得。不恁麼",
    "X82n1571_044:0110a18": "也不得。恁麼不恁麼總不得。你作麼生。山罔措。頭曰。",
    "X82n1571_044:0110a19": "子緣不在此。可往江西見馬大師去。山至馬祖處。亦",
    "X82n1571_044:0110a20": "如前問。祖曰。有時教伊揚眉瞬目。有時不教伊揚眉",
    "X82n1571_044:0110a21": "瞬目。有時教伊揚眉瞬目者是。有時教伊揚眉瞬目",
    "X82n1571_044:0110a22": "者不是。山大悟。慧拈罷。公隨至方丈曰。適來和尚所",
    "X82n1571_044:0110a23": "舉底因緣。某理會得了。慧曰。你如何會。公曰。恁麼也",
    "X82n1571_044:0110a24": "不得。囌嚧娑婆訶。不恁麼也不得。[口*悉]唎娑婆訶。恁麼",
    "X82n1571_044:0110b01": "不恁麼總不得。囌嚧[口*悉]唎娑婆訶。慧印之以偈曰。梵",
    "X82n1571_044:0110b02": "語唐言。打成一塊。咄哉俗人。得此三昧。公後知卭州。",
    "X82n1571_044:0110b03": "所至宴晦無倦。甞自詠曰。公事之餘喜坐禪。少曾將",
    "X82n1571_044:0110b04": "脇到床眠。雖然現出宰官相。長老之名四海傳。至紹",
    "X82n1571_044:0110b05": "與癸酉秋。乞休致。預報親知。期以十月三日報終。至",
    "X82n1571_044:0110b06": "日。令後廳置高座。見客如平時。至辰巳間。降堦望闕",
    "X82n1571_044:0110b07": "肅拜。請漕使攝卭事。著僧衣履。踞高座。囑諸官吏及",
    "X82n1571_044:0110b08": "道俗。各宜向道。扶持教門。建立法幢。遂拈拄杖按膝。",
    "X82n1571_044:0110b09": "蛻然而化。漕使請曰。安撫去住如此自由。何不留一",
    "X82n1571_044:0110b10": "頌。以表罕聞。公張目索筆書曰。初三十一。中九下七。",
    "X82n1571_044:0110b11": "老人言盡。龜哥眼赤。竟爾長往。先是。建炎後。名山巨",
    "X82n1571_044:0110b12": "剎教藏多不存。公累以己俸印施。凡一百二十八藏。",
    "X82n1571_044:0110b13": "用祝君壽。以康兆民。門人蒲大聘。甞誌其事。有語錄",
    "X82n1571_044:0110b14": "頌古。行於世。",
    "X82n1571_044:0110b15": "開福寧禪師法嗣",
    "X82n1571_044:0110b16": "潭州大溈月庵善果禪師信州余氏子。上堂。奚仲造",
    "X82n1571_044:0110b17": "車一百輻。拈却兩頭除却軸。以拄杖打一圓相曰。且",
    "X82n1571_044:0110b18": "莫錯認定盤星。卓一卓下座　謝供頭上堂。解猛虎",
    "X82n1571_044:0110b19": "頷下金鈴。驚羣動眾。取蒼龍穴裏明珠。光天照地。山",
    "X82n1571_044:0110b20": "僧今日到此。讚歎不及。汝等諸人。合作麼生。豎起拂",
    "X82n1571_044:0110b21": "子曰。眨上眉毛。速須薦取。擲拂子下座　上堂。心生",
    "X82n1571_044:0110b22": "法亦生。心滅法亦滅。心法兩俱忘。烏龜喚作鱉。諸禪",
    "X82n1571_044:0110b23": "德。道得也未。若道得。道林與你拄杖子。其或未然。歸",
    "X82n1571_044:0110b24": "堂喫茶去　僧問。達磨九年面壁時如何。師曰。魚行",
    "X82n1571_044:0110c01": "水濁。曰二祖禮三拜。為甚麼却得其髓。師曰。地肥茄",
    "X82n1571_044:0110c02": "子大。曰祇如一華開五葉。結果自然成。明甚麼邊事。",
    "X82n1571_044:0110c03": "師曰。賊以賊為驗。曰有時乘好月。不覺過滄洲。師曰。",
    "X82n1571_044:0110c04": "闍黎無分　問有句無句。如藤倚樹時如何。師曰。驗",
    "X82n1571_044:0110c05": "盡當行家。曰樹倒藤枯句歸何處。又作麼生。師曰。風",
    "X82n1571_044:0110c06": "吹日炙。曰溈山呵呵大笑聻。師曰。波斯讀梵字。曰道",
    "X82n1571_044:0110c07": "吾推倒泥裏。溈山不管。此意又且如何。師曰。有理不",
    "X82n1571_044:0110c08": "用高聲。曰羅山道。道吾是撮馬糞漢。又作麼生。師曰。",
    "X82n1571_044:0110c09": "多口阿師。曰今日足見老師七通八達。師曰。仰面哭",
    "X82n1571_044:0110c10": "蒼天。僧禮拜。師曰。過　問蓮華未出水時如何。師曰。",
    "X82n1571_044:0110c11": "乾坤無異色。曰出水後如何。師曰。徧界有清香。",
    "X82n1571_044:0110c12": "大隨靜禪師法嗣",
    "X82n1571_044:0110c13": "東川合州釣魚臺石頭自回禪師本郡人。(續傳燈。有合州立處。",
    "X82n1571_044:0110c14": "確然可據。會元作台州者。此剞劂之誤。合作台。今改正)世為石工。雖不識字。志",
    "X82n1571_044:0110c15": "慕空宗。每求人口授法華。能誦之。棄家投大隨。供掃",
    "X82n1571_044:0110c16": "灑。寺中令取崖石。師手不釋鎚鑿。而誦經不輟口。隨",
    "X82n1571_044:0110c17": "見而語曰。今日腔磕。明日硿磕。死生到來。作甚折合。",
    "X82n1571_044:0110c18": "師愕然。釋其器設禮。願聞究竟法。因隨至方丈。隨令",
    "X82n1571_044:0110c19": "且罷誦經。看趙州勘婆因緣。師念念不去心。久之。因",
    "X82n1571_044:0110c20": "鑿石。石稍堅。盡力一鎚。瞥見火光。忽然省徹。走至方",
    "X82n1571_044:0110c21": "丈。禮拜呈頌曰。用盡工夫。渾無巴鼻。火光迸散。元在",
    "X82n1571_044:0110c22": "這裏。隨忻然曰。子徹也。復獻趙州勘婆頌曰。三軍不",
    "X82n1571_044:0110c23": "動旗閃爍。老婆正是魔王脚。趙州無柄鐵掃帚。掃蕩",
    "X82n1571_044:0110c24": "烟塵空索索。隨可之。遂授以僧服。人以其為石工故。",
    "X82n1571_044:0111a01": "有回石頭之稱。有頌曰。石頭和尚。咬嚼不入。打破虗",
    "X82n1571_044:0111a02": "空。露些子跡。既歸釣魚山。建護國禪林。化導彌著",
    "X82n1571_044:0111a03": "　上堂。參禪學道。大似井底呌渴相似。殊不知。塞耳塞",
    "X82n1571_044:0111a04": "眼。回避不及。且如十二時中。行住坐臥。動轉施為。是",
    "X82n1571_044:0111a05": "甚麼人。使作眼見耳聞。何處不是路頭。若識得路頭。",
    "X82n1571_044:0111a06": "便是大解脫場。方知老漢。與你證明。山河大地。與你",
    "X82n1571_044:0111a07": "證明。所以道。十方薄伽梵。一路涅槃門。諸仁者。大凡",
    "X82n1571_044:0111a08": "有一物當途。要見一物之根源。見得根源。源無所源。",
    "X82n1571_044:0111a09": "所源既非。何處不圓。諸禪德。你看老漢。有甚麼勝你",
    "X82n1571_044:0111a10": "處。諸人有甚麼不如老漢處。還會麼。太湖三萬六千",
    "X82n1571_044:0111a11": "頃。月在波心說向誰　嘗自甃石二十四片為龕。一",
    "X82n1571_044:0111a12": "日別眾。自入掩門而逝。",
    "X82n1571_044:0111a13": "潼川府護聖愚丘居靜禪師成都楊氏子。年十四。禮",
    "X82n1571_044:0111a14": "白馬安慧為師。聞南堂道望。遂往依焉。堂舉香嚴枯",
    "X82n1571_044:0111a15": "木裏龍吟話。往返酬詰。師於言下大悟。一日堂問曰。",
    "X82n1571_044:0111a16": "莫守寒巖異草青。坐却白雲宗不妙。汝作麼生。師曰。",
    "X82n1571_044:0111a17": "直須揮劒。若不揮劒。漁父棲巢。堂矍然曰。這小廝兒。",
    "X82n1571_044:0111a18": "師珍重便行　出住東巖。上堂。月生一。東巖乍住增",
    "X82n1571_044:0111a19": "愁寂。紅塵世路有多端。米麵倉儲無顆粒。崖為伴泉",
    "X82n1571_044:0111a20": "為匹。颯颯清風來入室。山王土地暗中忙。雲版鐘魚",
    "X82n1571_044:0111a21": "偷淚滴。世人莫道守空巖。亦有東籬打西壁　嘗謂",
    "X82n1571_044:0111a22": "眾曰。參學至要。不出先南堂道。最初句及末後句。透",
    "X82n1571_044:0111a23": "得過者。一生事畢。儻或未然。更與你分作十門。各各",
    "X82n1571_044:0111a24": "印證自心。還得穩當也未。一須信有教外別傳。二須",
    "X82n1571_044:0111b01": "知有教外別傳。三須會無情說法。與有情說法無二。",
    "X82n1571_044:0111b02": "四須見性。如觀掌中之物。了了分明。一一田地穩密。",
    "X82n1571_044:0111b03": "五須具擇法眼。六須行鳥道元路。七須文武兼濟。八",
    "X82n1571_044:0111b04": "須摧邪顯正。九須大機大用。十須向異類中行。凡欲",
    "X82n1571_044:0111b05": "紹隆法種。須盡此綱要。方坐得這曲彔床子。受得天",
    "X82n1571_044:0111b06": "下人禮拜。敢與佛祖為師。若不到恁麼田地。祇一向",
    "X82n1571_044:0111b07": "虗頭。他時異日。閻老子未放你在。間有學者。各門頌",
    "X82n1571_044:0111b08": "出呈師。師以頌示曰。十門綱要掌中施。機會來時自",
    "X82n1571_044:0111b09": "有為。作者不須排位次。大都首末是根基。",
    "X82n1571_044:0111b10": "簡州南巖勝禪師上堂。召眾曰。護生須是殺。殺盡始",
    "X82n1571_044:0111b11": "安居。會得箇中意。分明在半途。且道。到家一句。又作",
    "X82n1571_044:0111b12": "麼生。釋迦彌勒沒量大。看來猶祇是他奴　僧問。放",
    "X82n1571_044:0111b13": "行五位即不問。把定三關事若何。師曰。橫按鏌鎁全",
    "X82n1571_044:0111b14": "正令。曰把定三關蒙指示。放行五位事如何。師曰。太",
    "X82n1571_044:0111b15": "平寰宇斬癡頑。曰恁麼則南巖門下。土曠人稀。師曰。",
    "X82n1571_044:0111b16": "靈利衲僧。祇消一點　問自古自今。同生同死時如",
    "X82n1571_044:0111b17": "何。師曰。家賊難防。曰今日學人小出大遇去也。師便",
    "X82n1571_044:0111b18": "打曰。須是老僧打你始得。僧禮拜。師曰。切忌詐明頭。",
    "X82n1571_044:0111b19": "常德府梁山廓庵師遠禪師合州魯氏子。上堂。舉揚",
    "X82n1571_044:0111b20": "岐三脚驢子話。乃召大眾曰。揚其湯者。莫若撲其火。",
    "X82n1571_044:0111b21": "壅其流者。莫若杜其源。此乃智人之明鑒。佛法之至",
    "X82n1571_044:0111b22": "論。正在斯焉。這因緣。如今叢林中。提唱者甚多。商量",
    "X82n1571_044:0111b23": "者不少。有般底。祇道宗師家無固必。凡有所問。隨口",
    "X82n1571_044:0111b24": "便答。似則也似。是即未是。若甚麼祇作箇乾無事會。",
    "X82n1571_044:0111c01": "不見楊岐用處。乃至祖師。千差萬別。方便門庭。如何",
    "X82n1571_044:0111c02": "消遣。又有般底。祇向佛邊會。却與自己沒交涉。古人",
    "X82n1571_044:0111c03": "道。凡有言句。須是一一消歸自己。又作麼生。又有般",
    "X82n1571_044:0111c04": "底。一向祇作自己會。棄却古人用處。唯知道明自己",
    "X82n1571_044:0111c05": "事。古人方便。却如何消遣。既消遣不下。却似抱橋柱",
    "X82n1571_044:0111c06": "澡洗。要且放手不得。此亦是一病。又有般底。却去脚",
    "X82n1571_044:0111c07": "多少處會。若恁麼會。此病最難醫也。所以他語有巧",
    "X82n1571_044:0111c08": "妙處。參學人。卒難摸索。纔擬心則差了也。前輩謂之",
    "X82n1571_044:0111c09": "楊岐宗旨。須是他屋裏人。到恁麼田地。方堪傳授。若",
    "X82n1571_044:0111c10": "不然者。則守定枯樁之謂也。這公案。直須還他透頂",
    "X82n1571_044:0111c11": "徹底漢。方能了得。此非止禪和子會不得。而今天下",
    "X82n1571_044:0111c12": "叢林中。出世為人底。亦少有會得者。若要會去。直須",
    "X82n1571_044:0111c13": "向威音那畔。空劫已前。輕輕覰著。提起便行。捺著便",
    "X82n1571_044:0111c14": "轉。却向萬仞峰前進一步。可以籠罩古今。坐斷天下",
    "X82n1571_044:0111c15": "人舌頭。如今還有恁麼者麼。有則出來道看。如無。更",
    "X82n1571_044:0111c16": "聽一頌。三脚驢子弄蹄行。直透威音萬丈坑。雲在嶺",
    "X82n1571_044:0111c17": "頭閒不徹。水流澗下太忙生。湖南長老誰解會。行人",
    "X82n1571_044:0111c18": "更在青山外　上堂。天得一以清。地得一以寧。君王",
    "X82n1571_044:0111c19": "得一以治天下。這箇說語。是家常茶飯。須知衲僧家",
    "X82n1571_044:0111c20": "別有奇特處始得。且道。衲僧門下。有甚奇特處。天得",
    "X82n1571_044:0111c21": "一。斗牛女虗危室壁。地得一。萬象森羅及瓦礫。君王",
    "X82n1571_044:0111c22": "得一。上下四維無等匹。且道。衲僧得一時如何。要見",
    "X82n1571_044:0111c23": "客從何處來。閒持經卷倚松立　浴佛上堂。舉藥山。",
    "X82n1571_044:0111c24": "彭州土溪智陀子言庵主綿州人。初至大隨。聞舉石",
    "X82n1571_044:0112a01": "頭和尚示眾偈。倐然領旨。歸隱土溪懸崖絕壑間。有",
    "X82n1571_044:0112a02": "石若蹲異獸。師鑿以為室。中發異泉。無涸溢。四眾訝",
    "X82n1571_044:0112a03": "之。居三十年。化風盛播。室成日。作偈曰。一擊石庵全。",
    "X82n1571_044:0112a04": "縱橫得自然。清涼無暑氣。涓潔有甘泉。寬廓含沙界。",
    "X82n1571_044:0112a05": "寂寥絕眾緣。箇中無限意。風月一床眠。",
    "X82n1571_044:0112a06": "劒門南修道者淳厚之士。自大隨一語契投。服勤不",
    "X82n1571_044:0112a07": "怠。歸謁崇化贇。坐次。贇以宗門三印問之。南曰。印空",
    "X82n1571_044:0112a08": "印泥印水。平地寒濤競起。假饒去就十分。也是靈龜",
    "X82n1571_044:0112a09": "曳尾。",
    "X82n1571_044:0112a10": "莫將尚書字少虗。家世豫章分寧。因官西蜀。謁南堂",
    "X82n1571_044:0112a11": "靜。咨決心要。堂使其向好處提撕。適如廁。俄聞穢氣。",
    "X82n1571_044:0112a12": "急以手掩鼻。遂有省。即呈偈曰。從來姿韻愛風流。幾",
    "X82n1571_044:0112a13": "笑時人向外求。萬別千差無覓處。得來元在鼻尖頭。",
    "X82n1571_044:0112a14": "堂答曰。一法纔通法法周。縱橫妙用更何求。青蛇出",
    "X82n1571_044:0112a15": "匣魔軍伏。碧眼胡僧笑點頭。",
    "X82n1571_044:0112a16": "龍圖王蕭居士字觀復。留昭覺日。聞開靜板聲有省。",
    "X82n1571_044:0112a17": "問南堂曰。某有箇見處。纔被人問却。開口不得。未審",
    "X82n1571_044:0112a18": "過在甚處。堂曰。過在有箇見處。堂却問。朝斾幾時到",
    "X82n1571_044:0112a19": "任。公曰。去年八月四日。堂曰。自按察幾時離衙。公曰。",
    "X82n1571_044:0112a20": "前月二十。堂曰。為甚麼道開口不得。公乃契悟。",
    "X82n1571_044:0112a21": "五祖自禪師法嗣",
    "X82n1571_044:0112a22": "蘄州龍華高禪師上堂。象王行。師子住。赤脚崑崙眉",
    "X82n1571_044:0112a23": "卓豎。寒山拾得笑呵呵。指點門前老松樹。且道。他指",
    "X82n1571_044:0112a24": "點箇甚麼。忽然風吹倒。時好一堆柴。",
    "X82n1571_044:0112b02": "五燈全書卷第四十四"
}