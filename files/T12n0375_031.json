{
    "T12n0375_031:0806c02": "大般涅槃經卷第三十一",
    "T12n0375_031:0806c04": "宋代沙門慧嚴等依泥洹經加之",
    "T12n0375_031:0806c05": "迦葉菩薩品第二十四之一",
    "T12n0375_031:0806c06": "迦葉菩薩白佛言：「世尊！如來憐愍一切眾",
    "T12n0375_031:0806c07": "生，不調能調、不淨能淨，無歸依者能作歸",
    "T12n0375_031:0806c08": "依、未解脫者能令解脫，得八自在，為大醫",
    "T12n0375_031:0806c09": "師、作大藥王。善星比丘是佛菩薩時子，出家",
    "T12n0375_031:0806c10": "之後受持、讀誦、分別解說十二部經，壞欲",
    "T12n0375_031:0806c11": "界結，獲得四禪。云何如來記說善星是一",
    "T12n0375_031:0806c12": "闡提廝下之人，地獄劫住，不可治人？如來",
    "T12n0375_031:0806c13": "何故不先為其演說正法後為菩薩？如來",
    "T12n0375_031:0806c14": "世尊若不能救善星比丘，云何得名有大",
    "T12n0375_031:0806c15": "慈愍、有大方便？」佛言：「善男子！譬如父母唯",
    "T12n0375_031:0806c16": "有三子。其一子者，有信順心，恭敬父母，利",
    "T12n0375_031:0806c17": "根智慧，於世間事能速了知。其第二子不",
    "T12n0375_031:0806c18": "敬父母，無信順心，利根智慧，於世間事能",
    "T12n0375_031:0806c19": "速了知。其第三子不敬父母，無信順心，鈍",
    "T12n0375_031:0806c20": "根無智。父母若欲教告之時，應先教誰？",
    "T12n0375_031:0806c21": "先親愛誰？當先教誰知世間事？」迦葉菩薩",
    "T12n0375_031:0806c22": "白佛言：「世尊！應先教授有信順心、恭敬父",
    "T12n0375_031:0806c23": "母、利根智慧知世事者，其次第二，乃及第",
    "T12n0375_031:0806c24": "三。而彼二子雖無信順、恭敬之心，為慈念",
    "T12n0375_031:0806c25": "故，次復教之。」「善男子！如來亦爾，其三子者，初",
    "T12n0375_031:0806c26": "喻菩薩、中喻聲聞、後喻一闡提。如十二部",
    "T12n0375_031:0806c27": "經修多羅中微細之義，我先已為諸菩薩說；",
    "T12n0375_031:0806c28": "淺近之義為聲聞說；世間之義為一闡提、五",
    "T12n0375_031:0806c29": "逆罪說，現在世中雖無利益，以憐愍故，為",
    "T12n0375_031:0807a01": "生後世諸善種子。「善男子！如三種田：一者、",
    "T12n0375_031:0807a02": "渠流便易，無諸沙[鹵/土]、瓦石、棘刺，種一得百；",
    "T12n0375_031:0807a03": "二者、雖無沙[鹵/土]、瓦石、棘刺，渠流險難，收實",
    "T12n0375_031:0807a04": "減半；三者、渠流險難，多有沙[鹵/土]、瓦石、棘刺，",
    "T12n0375_031:0807a05": "種一得一，為槀草故。善男子！農夫春月先",
    "T12n0375_031:0807a06": "種何田？」「世尊！先種初田，次第二田，後及第",
    "T12n0375_031:0807a07": "三。」「初喻菩薩，次喻聲聞，後喻一闡提。善男",
    "T12n0375_031:0807a08": "子！譬如三器：一者、完，二者、漏，三者、破。若欲",
    "T12n0375_031:0807a09": "盛置乳酪、酥水，先用何者？」「世尊！應用完",
    "T12n0375_031:0807a10": "者，次用漏者，後及破者。」「其完淨者喻菩薩",
    "T12n0375_031:0807a11": "僧，漏喻聲聞，破喻一闡提。善男子！如三病",
    "T12n0375_031:0807a12": "人俱至醫所：一者、易治，二者、難治，三、不",
    "T12n0375_031:0807a13": "可治。善男子！醫若治者，當先治誰？」「世尊！",
    "T12n0375_031:0807a14": "應先治易，次及第二，後及第三。何以故？為",
    "T12n0375_031:0807a15": "親屬故。」「其易治者喻菩薩僧，其難治者喻",
    "T12n0375_031:0807a16": "聲聞僧，不可治者喻一闡提，現在世中雖",
    "T12n0375_031:0807a17": "無善果，以憐愍故，為種後世諸善種子",
    "T12n0375_031:0807a18": "故。善男子！譬如大王有三種馬：一者、調，壯，",
    "T12n0375_031:0807a19": "大力；二者、不調，齒壯，大力；三者、不調，羸老，無",
    "T12n0375_031:0807a20": "力。王若乘御，當先何者？」「世尊！應當先乘",
    "T12n0375_031:0807a21": "調壯大力，次乘第二，後及第三。」「善男子！調",
    "T12n0375_031:0807a22": "壯大力喻菩薩僧，其第二者喻聲聞僧，其第",
    "T12n0375_031:0807a23": "三者喻一闡提，現在世中雖無利益，以憐",
    "T12n0375_031:0807a24": "愍故，為種後世諸善種子故。善男子！如大",
    "T12n0375_031:0807a25": "施時有三人來：一者、貴族，聰明，持戒；二者、",
    "T12n0375_031:0807a26": "中姓，鈍根，持戒；三者、下姓，鈍根，毀戒。善男",
    "T12n0375_031:0807a27": "子！是大施主應先施誰？」「世尊！應先貴姓利",
    "T12n0375_031:0807a28": "根持戒，次及第二，後及第三。」「第一喻菩薩",
    "T12n0375_031:0807a29": "僧，第二喻聲聞僧，第三喻一闡提。善男子！",
    "T12n0375_031:0807b01": "如大師子殺香象時皆盡其力，殺兔亦",
    "T12n0375_031:0807b02": "爾，不生輕想。諸佛如來亦復如是，為諸菩",
    "T12n0375_031:0807b03": "薩及一闡提演說法時功用無二。",
    "T12n0375_031:0807b04": "「善男子！我於一時住王舍城，善星比丘為",
    "T12n0375_031:0807b05": "我給使。我於初夜為天帝釋演說法要。弟",
    "T12n0375_031:0807b06": "子之法應後師眠。爾時，善星以我久坐，心",
    "T12n0375_031:0807b07": "生惡念。時王舍城小男、小女若啼不止，父母",
    "T12n0375_031:0807b08": "則語：『汝若不止，當將汝付薄拘羅鬼。』爾時，",
    "T12n0375_031:0807b09": "善星反被拘執而語我言：『速入禪室，薄拘",
    "T12n0375_031:0807b10": "羅來。』我言：『癡人！汝常不聞如來世尊無所",
    "T12n0375_031:0807b11": "畏耶？』爾時，帝釋即語我言：『世尊！如是人等",
    "T12n0375_031:0807b12": "亦復得入佛法中耶？』我即語言：『憍尸迦！如",
    "T12n0375_031:0807b13": "是人者得入佛法，亦有佛性，當得阿耨多",
    "T12n0375_031:0807b14": "羅三藐三菩提。』我雖為是善星說法，而彼",
    "T12n0375_031:0807b15": "都無信受之心。「善男子！我於一時在迦尸",
    "T12n0375_031:0807b16": "國尸婆富羅城，善星比丘為我給使。我時欲",
    "T12n0375_031:0807b17": "入彼城乞食，無量眾生虛心渴仰欲見我",
    "T12n0375_031:0807b18": "跡。善星比丘尋隨我後而毀滅之，既不能",
    "T12n0375_031:0807b19": "滅，而令眾生生不善心。我入城已，於酒家",
    "T12n0375_031:0807b20": "舍見一尼乾踡脊蹲地，飡食酒糟。善星比",
    "T12n0375_031:0807b21": "丘見已而言：『世尊！世間若有阿羅漢者，是人",
    "T12n0375_031:0807b22": "最勝。何以故？是人所說無因、無果。』我言：『癡",
    "T12n0375_031:0807b23": "人！汝常不聞阿羅漢者不飲酒、不害人、不",
    "T12n0375_031:0807b24": "欺誑、不盜、不婬？如是之人殺害父母、食",
    "T12n0375_031:0807b25": "噉酒糟，云何而言是阿羅漢？是人捨身必定",
    "T12n0375_031:0807b26": "當墮阿鼻地獄。阿羅漢者，永斷三惡。云何",
    "T12n0375_031:0807b27": "而言是阿羅漢？』善星即言：『四大之性猶可轉",
    "T12n0375_031:0807b28": "易，欲令是人必墮阿鼻無有是處。』我言：",
    "T12n0375_031:0807b29": "『癡人！汝常不聞諸佛如來誠言無二。』我雖",
    "T12n0375_031:0807c01": "為是善星說法，而彼絕無信受之心。「善男",
    "T12n0375_031:0807c02": "子！我於一時與善星比丘住王舍城。爾時，",
    "T12n0375_031:0807c03": "城中有一尼乾名曰苦得，常作是言：『眾生",
    "T12n0375_031:0807c04": "煩惱無因、無緣，眾生解脫亦無因緣。』善星",
    "T12n0375_031:0807c05": "比丘復作是言：『世尊！世間若有阿羅漢者，",
    "T12n0375_031:0807c06": "苦得為上。』我言：『癡人！苦得尼乾實非羅漢，",
    "T12n0375_031:0807c07": "不能解了阿羅漢道。』善星復言：『何故羅漢",
    "T12n0375_031:0807c08": "於阿羅漢而生嫉妬？』我言：『癡人！我於羅",
    "T12n0375_031:0807c09": "漢不生嫉妬，而汝自生惡邪見耳。若言",
    "T12n0375_031:0807c10": "苦得是羅漢者，却後七日當患宿食，腹痛",
    "T12n0375_031:0807c11": "而死。死已，生於食吐鬼中。其同學輩當舁",
    "T12n0375_031:0807c12": "其尸，置寒林中。』爾時，善星即往苦得尼乾子",
    "T12n0375_031:0807c13": "所語言：『長老！汝今知不？沙門瞿曇記汝七",
    "T12n0375_031:0807c14": "日當患宿食，腹痛而死。死已，生於食吐鬼",
    "T12n0375_031:0807c15": "中。同學同師當舁汝尸，置寒林中。長老！",
    "T12n0375_031:0807c16": "好善思惟，作諸方便，當令瞿曇墮妄語中。』",
    "T12n0375_031:0807c17": "「爾時，苦得聞是語已即便斷食，從初一日",
    "T12n0375_031:0807c18": "乃至六日。滿七日已，便食黑蜜；食黑蜜已，",
    "T12n0375_031:0807c19": "復飲冷水；飲冷水已，腹痛而終。終已，同學",
    "T12n0375_031:0807c20": "舁其尸喪，置寒林中，即受食吐餓鬼之形",
    "T12n0375_031:0807c21": "在其尸邊。善星比丘聞是事已，至寒林中，",
    "T12n0375_031:0807c22": "見苦得身受食吐形，在其尸邊踡脊蹲",
    "T12n0375_031:0807c23": "地。善星語言：『大德死耶？』苦得答言：『我已死",
    "T12n0375_031:0807c24": "矣。』『云何死耶？』答言：『因腹痛死。』『誰出汝尸？』答",
    "T12n0375_031:0807c25": "言：『同學。』『出置何處？』答言：『癡人！汝今不識是",
    "T12n0375_031:0807c26": "寒林耶？』『得何等身？』答言：『我得食吐鬼身。善",
    "T12n0375_031:0807c27": "星諦聽：如來善語、真語、時語、義語、法語。善星！",
    "T12n0375_031:0807c28": "如來口出如是實語，汝於爾時云何不信？",
    "T12n0375_031:0807c29": "若有眾生不信如來真實語者，彼亦當",
    "T12n0375_031:0808a01": "受如我此身。』「爾時，善星即還我所，作如是",
    "T12n0375_031:0808a02": "言：『世尊！苦得尼乾命終之後生三十三天。』我",
    "T12n0375_031:0808a03": "言：『癡人！阿羅漢者無有生處，云何而言苦",
    "T12n0375_031:0808a04": "得生於三十三天？』『世尊！實如所言，苦得尼",
    "T12n0375_031:0808a05": "乾實不生於三十三天，今受食吐餓鬼之",
    "T12n0375_031:0808a06": "身。』我言：『癡人！諸佛如來誠言無二。若言如",
    "T12n0375_031:0808a07": "來有二言者，無有是處。』善星即言：『如來爾",
    "T12n0375_031:0808a08": "時雖作是說，我於是事都不生信。』善男",
    "T12n0375_031:0808a09": "子！我亦常為善星比丘說真實法，而彼絕",
    "T12n0375_031:0808a10": "無信受之心。「善男子！善星比丘雖復讀誦十",
    "T12n0375_031:0808a11": "二部經、獲得四禪，乃至不解一偈、一句、一",
    "T12n0375_031:0808a12": "字之義，親近惡友，退失四禪。失四禪已，",
    "T12n0375_031:0808a13": "生惡邪見，作如是說：『無佛、無法、無有涅",
    "T12n0375_031:0808a14": "槃。沙門瞿曇善知相法，是故能得知他人",
    "T12n0375_031:0808a15": "心。』我於爾時告善星言：『我所說法，初、中、後",
    "T12n0375_031:0808a16": "善，其言巧妙，字義真正，所說無雜，具足成就",
    "T12n0375_031:0808a17": "清淨梵行。』善星比丘復作是言：『如來雖復為",
    "T12n0375_031:0808a18": "我說法，而我真實謂無因果。』善男子！汝若",
    "T12n0375_031:0808a19": "不信如是事者，善星比丘今者近在尼連",
    "T12n0375_031:0808a20": "禪河，可共往問。爾時，如來即與迦葉往善",
    "T12n0375_031:0808a21": "星所。善星比丘遙見佛來，見已即生惡邪之",
    "T12n0375_031:0808a22": "心；以惡心故，生身陷入墮阿鼻獄。",
    "T12n0375_031:0808a23": "「善男子！善星比丘雖入佛法無量寶聚，空無",
    "T12n0375_031:0808a24": "所獲，乃至不得一法之利，以放逸故、惡知",
    "T12n0375_031:0808a25": "識故。譬如有人雖入大海，多見眾寶而",
    "T12n0375_031:0808a26": "無所得，以放逸故。又如入海雖見寶聚，",
    "T12n0375_031:0808a27": "自戮而死、或為羅剎惡鬼所殺。善星比丘亦",
    "T12n0375_031:0808a28": "復如是，入佛法已，為惡知識羅剎大鬼之",
    "T12n0375_031:0808a29": "所殺害。善男子！是故，如來以憐愍故常說",
    "T12n0375_031:0808b01": "善星多諸放逸。「善男子！若本貧窮，於是人",
    "T12n0375_031:0808b02": "所雖生憐愍，其心則薄；若本巨富，後失財",
    "T12n0375_031:0808b03": "物，於是人所生於憐愍，其心則厚。善星比",
    "T12n0375_031:0808b04": "丘亦復如是，受持、讀誦十二部經，獲得四",
    "T12n0375_031:0808b05": "禪，然後退失，甚可憐愍。是故，我說善星比丘",
    "T12n0375_031:0808b06": "多諸放逸；多放逸故，斷諸善根。我諸弟子",
    "T12n0375_031:0808b07": "有見聞者，於是人所無不生於重憐愍",
    "T12n0375_031:0808b08": "心，如初巨富後失財者。我於多年常與善",
    "T12n0375_031:0808b09": "星共相隨逐，而彼自生惡邪之心；以惡邪",
    "T12n0375_031:0808b10": "故，不捨惡見。「善男子！我從昔來見是善星",
    "T12n0375_031:0808b11": "若有善根如毛髮許，終不記彼斷絕善",
    "T12n0375_031:0808b12": "根、是一闡提廝下之人、地獄劫住；以其宣",
    "T12n0375_031:0808b13": "說無因、無果、無有作業，爾乃記彼永斷善",
    "T12n0375_031:0808b14": "根、是一闡提廝下之人、地獄劫住。善男子！",
    "T12n0375_031:0808b15": "譬如有人沒圊廁中，有善知識以手[打丁+毛]",
    "T12n0375_031:0808b16": "之，若得頭髮便欲拔出，久求不得，爾乃",
    "T12n0375_031:0808b17": "息意。我亦如是，求覓善星微少善根便欲",
    "T12n0375_031:0808b18": "拔濟，終日求之乃至不得如毛髮許，是故",
    "T12n0375_031:0808b19": "不得拔其地獄。」",
    "T12n0375_031:0808b20": "迦葉菩薩言：「世尊！如來何故記彼當墮阿",
    "T12n0375_031:0808b21": "鼻地獄？」「善男子！善星比丘多有眷屬，皆謂",
    "T12n0375_031:0808b22": "善星是阿羅漢、是得道果。我欲壞彼惡邪",
    "T12n0375_031:0808b23": "心故，記彼善星以放逸故墮於地獄。「善男",
    "T12n0375_031:0808b24": "子！汝今當知：如來所說真實無二。何以故？",
    "T12n0375_031:0808b25": "若佛所記當墮地獄，若不墮者，無有是",
    "T12n0375_031:0808b26": "處。聲聞、緣覺所記莂者則有二種：或虛、或",
    "T12n0375_031:0808b27": "實。如目犍連在摩伽陀國遍告諸人：『却後",
    "T12n0375_031:0808b28": "七日天當降雨。』時竟不雨。復記牸牛當",
    "T12n0375_031:0808b29": "生白犢，及其產時乃產駁犢；記生男者，",
    "T12n0375_031:0808c01": "後乃產女。「善男子！善星比丘常為無量諸",
    "T12n0375_031:0808c02": "眾生等宣說一切無善惡果，爾時永斷一切",
    "T12n0375_031:0808c03": "善根，乃至無有如毛髮許。善男子！我久知",
    "T12n0375_031:0808c04": "是善星比丘當斷善根，猶故共住滿二十",
    "T12n0375_031:0808c05": "年，畜養共行。我若遠棄、不近左右，是人當",
    "T12n0375_031:0808c06": "教無量眾生造作惡業。是名如來第五解",
    "T12n0375_031:0808c07": "力。」",
    "T12n0375_031:0808c08": "「世尊！一闡提輩以何因緣無有善法？」「善男",
    "T12n0375_031:0808c09": "子！一闡提輩斷善根故。眾生悉有信等五",
    "T12n0375_031:0808c10": "根，而一闡提輩永斷滅故。以是義故，殺害",
    "T12n0375_031:0808c11": "蟻子猶得殺罪，殺一闡提無有殺罪。」「世",
    "T12n0375_031:0808c12": "尊！一闡提者終無善法，是故名為一闡提",
    "T12n0375_031:0808c13": "耶？」佛言：「如是，如是。」「世尊！一切眾生有三種",
    "T12n0375_031:0808c14": "善，所謂過去、未來、現在。一闡提輩亦不能",
    "T12n0375_031:0808c15": "斷未來善法，云何說言斷諸善法名一闡",
    "T12n0375_031:0808c16": "提耶？」「善男子！斷有二種：一者、現在滅，二",
    "T12n0375_031:0808c17": "者、現在障於未來。一闡提輩具是二斷，是",
    "T12n0375_031:0808c18": "故我言斷諸善根。「善男子！譬如有人沒圊",
    "T12n0375_031:0808c19": "廁中，唯有一髮毛頭未沒；雖復一髮毛頭",
    "T12n0375_031:0808c20": "未沒，而一毛頭不能勝身。一闡提輩亦復如",
    "T12n0375_031:0808c21": "是，雖未來世當有善根而不能救地獄",
    "T12n0375_031:0808c22": "之苦。未來之世雖可救拔，現在之世無如",
    "T12n0375_031:0808c23": "之何，是故名為不可救濟，以佛性因緣則",
    "T12n0375_031:0808c24": "可得救。佛性者，非過去、非未來、非現在，",
    "T12n0375_031:0808c25": "是故佛性不可得斷。如朽敗子不能生",
    "T12n0375_031:0808c26": "牙，一闡提輩亦復如是。」「世尊！一闡提輩不",
    "T12n0375_031:0808c27": "斷佛性，佛性亦善，云何說言斷一切善？」「善",
    "T12n0375_031:0808c28": "男子！若諸眾生現在世中有佛性者，則不",
    "T12n0375_031:0808c29": "得名一闡提也，如世間中眾生我性。佛性",
    "T12n0375_031:0809a01": "是常，三世不攝；三世若攝，名為無常。佛性未",
    "T12n0375_031:0809a02": "來以當見故，故言眾生悉有佛性。以是義",
    "T12n0375_031:0809a03": "故，十住菩薩具足莊嚴乃得少見。」迦葉菩薩",
    "T12n0375_031:0809a04": "言：「世尊！佛性者常，猶如虛空。何故如來說",
    "T12n0375_031:0809a05": "言未來？如來若言一闡提輩無善法者，一",
    "T12n0375_031:0809a06": "闡提輩於其同學、同師、父母、親族、妻子豈當",
    "T12n0375_031:0809a07": "不生愛念心耶？如其生者，非是善乎？」佛言：",
    "T12n0375_031:0809a08": "「善哉，善哉。善男子！快發斯問。佛性者，猶如虛",
    "T12n0375_031:0809a09": "空，非過去、非未來、非現在。一切眾生有三",
    "T12n0375_031:0809a10": "種身：所謂過去、未來、現在。眾生未來具足莊",
    "T12n0375_031:0809a11": "嚴清淨之身得見佛性，是故我言佛性未",
    "T12n0375_031:0809a12": "來。善男子！我為眾生，或時說因為果、或時",
    "T12n0375_031:0809a13": "說果為因，是故經中說命為食、見色為",
    "T12n0375_031:0809a14": "觸。未來身淨，故說佛性。」「世尊！如佛所說義",
    "T12n0375_031:0809a15": "如是者，何故說言一切眾生悉有佛性？」「善男",
    "T12n0375_031:0809a16": "子！眾生佛性雖現在無，不可言無；如虛空",
    "T12n0375_031:0809a17": "性，雖無現在，不得言無。一切眾生雖復無",
    "T12n0375_031:0809a18": "常，而是佛性常住無變。是故我於此經中",
    "T12n0375_031:0809a19": "說眾生佛性非內、非外，猶如虛空非內、非",
    "T12n0375_031:0809a20": "外。如其虛空有內外者，虛空不名為一、為",
    "T12n0375_031:0809a21": "常，亦不得言一切處有。虛空雖復非內、",
    "T12n0375_031:0809a22": "非外，而諸眾生悉皆有之；眾生佛性亦復如",
    "T12n0375_031:0809a23": "是。如汝所言一闡提輩有善法者，是義不",
    "T12n0375_031:0809a24": "然。何以故？一闡提輩若有身業、口業、意業、取",
    "T12n0375_031:0809a25": "業、求業、施業、解業，如是等業悉是邪業。何以",
    "T12n0375_031:0809a26": "故？不求因果故。善男子！如呵梨勒果，根、莖、",
    "T12n0375_031:0809a27": "枝葉、花、實悉苦；一闡提業亦復如是。",
    "T12n0375_031:0809a28": "「善男子！如來具足知諸根力，是故善能分別",
    "T12n0375_031:0809a29": "眾生上、中、下根，能知是人轉下作中、能知",
    "T12n0375_031:0809b01": "是人轉中作上、能知是人轉上作中、能知",
    "T12n0375_031:0809b02": "是人轉中作下。是故當知：眾生根性無有",
    "T12n0375_031:0809b03": "決定。以無定故，或斷善根，斷已還生。若諸",
    "T12n0375_031:0809b04": "眾生根性定者，終不先斷、斷已復生；亦不應",
    "T12n0375_031:0809b05": "說一闡提輩墮於地獄，壽命一劫。善男子！",
    "T12n0375_031:0809b06": "是故如來說一切法無有定相。」",
    "T12n0375_031:0809b07": "迦葉菩薩白佛言：「世尊！如來具足知諸根",
    "T12n0375_031:0809b08": "力，定知善星當斷善根，以何因緣聽其出",
    "T12n0375_031:0809b09": "家？」佛言：「善男子！我於往昔初出家時，吾弟",
    "T12n0375_031:0809b10": "難陀、從弟阿難、調婆達多、子羅睺羅，如是",
    "T12n0375_031:0809b11": "等輩皆悉隨我出家修道。我若不聽善星",
    "T12n0375_031:0809b12": "出家，其人次當得紹王位，其力自在，當壞",
    "T12n0375_031:0809b13": "佛法。以是因緣，我便聽其出家修道。「善男",
    "T12n0375_031:0809b14": "子！善星比丘若不出家，亦斷善根，於無量",
    "T12n0375_031:0809b15": "世都無利益。今出家已，雖斷善根，能受持",
    "T12n0375_031:0809b16": "戒，供養恭敬耆舊長宿、有德之人，修習初",
    "T12n0375_031:0809b17": "禪乃至四禪，是名善因。如是善因能生善",
    "T12n0375_031:0809b18": "法；善法既生，能修習道；既修習道，當得阿",
    "T12n0375_031:0809b19": "耨多羅三藐三菩提。是故，我聽善星出家。「善",
    "T12n0375_031:0809b20": "男子！若我不聽善星比丘出家受戒，則不",
    "T12n0375_031:0809b21": "得稱我為如來具足十力。善男子！佛觀眾",
    "T12n0375_031:0809b22": "生具足善法及不善法。是人雖具如是二",
    "T12n0375_031:0809b23": "法，不久能斷一切善根，具不善根。何以故？",
    "T12n0375_031:0809b24": "如是眾生不親善友、不聽正法、不善思惟、",
    "T12n0375_031:0809b25": "不如法行，以是因緣能斷善根，具不善根。",
    "T12n0375_031:0809b26": "「善男子！如來復知是人現世、若未來世、少壯",
    "T12n0375_031:0809b27": "老時當近善友、聽受正法——苦、集、滅、道——爾時",
    "T12n0375_031:0809b28": "則能還生善根。善男子！譬如有泉去村不",
    "T12n0375_031:0809b29": "遠，其水甘美，具八功德。有人熱渴欲往泉",
    "T12n0375_031:0809c01": "所，邊有智者觀是渴人必定無疑當至水",
    "T12n0375_031:0809c02": "所。何以故？無異路故。如來世尊觀諸眾生",
    "T12n0375_031:0809c03": "亦復如是，是故如來名為具足知諸根力。」",
    "T12n0375_031:0809c04": "爾時，世尊取地少土置之爪上，告迦葉",
    "T12n0375_031:0809c05": "言：「是土多耶？十方世界地土多乎？」迦葉菩薩",
    "T12n0375_031:0809c06": "白佛言：「世尊！爪上土者不比十方所有土",
    "T12n0375_031:0809c07": "也。」「善男子！有人捨身還得人身、捨三惡身",
    "T12n0375_031:0809c08": "得受人身、諸根完具生於中國、具足正信、",
    "T12n0375_031:0809c09": "能修習道、修習道已能得解脫、得解脫",
    "T12n0375_031:0809c10": "已能入涅槃，如爪上土；捨人身已得三惡",
    "T12n0375_031:0809c11": "身、捨三惡身得三惡身、諸根不具生於邊",
    "T12n0375_031:0809c12": "地、信邪倒見、修習邪見、不得解脫常樂",
    "T12n0375_031:0809c13": "涅槃，如十方界所有地土。善男子！護持禁",
    "T12n0375_031:0809c14": "戒、精勤不懈、不犯四重、不作五逆、不用",
    "T12n0375_031:0809c15": "僧鬘物、不作一闡提、不斷善根、信如是",
    "T12n0375_031:0809c16": "等涅槃經典，如爪上土；毀戒懈怠、犯四重",
    "T12n0375_031:0809c17": "禁、作五逆罪、用僧鬘物、作一闡提、斷諸",
    "T12n0375_031:0809c18": "善根、不信是經，如十方界所有地土。善男",
    "T12n0375_031:0809c19": "子！如來善知眾生如是上、中、下根，是故稱",
    "T12n0375_031:0809c20": "佛具知根力。」",
    "T12n0375_031:0809c21": "迦葉菩薩白佛言：「世尊！如來具足是知根",
    "T12n0375_031:0809c22": "力，是故能知一切眾生上、中、下根利鈍差別，",
    "T12n0375_031:0809c23": "知現在世眾生諸根、亦知未來眾生諸根。如",
    "T12n0375_031:0809c24": "是眾生於佛滅後作如是說：如來畢竟入",
    "T12n0375_031:0809c25": "於涅槃、或不畢竟入於涅槃，或說有我、或",
    "T12n0375_031:0809c26": "說無我，或有中陰、或無中陰，或說有退、或",
    "T12n0375_031:0809c27": "說無退，或言如來身是有為、或言如來身",
    "T12n0375_031:0809c28": "是無為，或有說言十二因緣是有為法、或",
    "T12n0375_031:0809c29": "說因緣是無為法，或說心是有常、或說心",
    "T12n0375_031:0810a01": "是無常，或有說言受五欲樂能障聖道、或",
    "T12n0375_031:0810a02": "說不遮，或說世第一法唯是欲界、或說三",
    "T12n0375_031:0810a03": "界，或說布施唯是意業、或有說言即是五",
    "T12n0375_031:0810a04": "陰，或有說言有三無為、或有說言無三無",
    "T12n0375_031:0810a05": "為，復有說言或有造色、復有說言或無造",
    "T12n0375_031:0810a06": "色，或有說言有無作色、或有說言無無作",
    "T12n0375_031:0810a07": "色，或有說言有心數法、或有說言無心數",
    "T12n0375_031:0810a08": "法，或有說言有五種有、或有說言有六種",
    "T12n0375_031:0810a09": "有，或有說言八戒齋法優婆塞戒具足受得、",
    "T12n0375_031:0810a10": "或有說言不具受得，或說比丘犯四重已",
    "T12n0375_031:0810a11": "比丘戒在、或說不在，或有說言須陀洹人、",
    "T12n0375_031:0810a12": "斯陀含人、阿那含人、阿羅漢人皆得佛道、或",
    "T12n0375_031:0810a13": "言不得，或說佛性即眾生有、或說佛性",
    "T12n0375_031:0810a14": "離眾生有，或有說言犯四重禁、作五逆",
    "T12n0375_031:0810a15": "罪、一闡提等皆有佛性、或說言無，或有說",
    "T12n0375_031:0810a16": "言有十方佛、或有說言無十方佛。如其如",
    "T12n0375_031:0810a17": "來具足成就知根力者，何故今日不決定",
    "T12n0375_031:0810a18": "說？」",
    "T12n0375_031:0810a19": "佛告迦葉菩薩：「善男子！如是之義非眼識",
    "T12n0375_031:0810a20": "知乃至非意識知，乃是智慧之所能知。若",
    "T12n0375_031:0810a21": "有智者，我於是人終不作二，是亦謂我",
    "T12n0375_031:0810a22": "不作二說；於無智者作不定說，而是無智",
    "T12n0375_031:0810a23": "亦復謂我作不定說。善男子！如來所有一切",
    "T12n0375_031:0810a24": "善行悉為調伏諸眾生故，譬如醫王所有",
    "T12n0375_031:0810a25": "醫方悉為療治一切病苦。「善男子！如來世尊",
    "T12n0375_031:0810a26": "為國土故、為時節故、為他語故、為人故、為",
    "T12n0375_031:0810a27": "眾根故，於一法中作二種說、於一名法",
    "T12n0375_031:0810a28": "說無量名、於一義中說無量名、於無量義",
    "T12n0375_031:0810a29": "說無量名。「云何一名說無量名？猶如涅槃，",
    "T12n0375_031:0810b01": "亦名涅槃、亦名無生、亦名無出、亦名無作、",
    "T12n0375_031:0810b02": "亦名無為、亦名歸依、亦名窟宅、亦名解脫、",
    "T12n0375_031:0810b03": "亦名光明、亦名燈明、亦名彼岸、亦名無畏、",
    "T12n0375_031:0810b04": "亦名無退、亦名安處、亦名寂靜、亦名無",
    "T12n0375_031:0810b05": "相、亦名無二、亦名一行、亦名清涼、亦名無",
    "T12n0375_031:0810b06": "闇、亦名無礙、亦名無諍、亦名無濁、亦名",
    "T12n0375_031:0810b07": "廣大、亦名甘露、亦名吉祥，是名一名作無",
    "T12n0375_031:0810b08": "量名。「云何一義說無量名？猶如帝釋，亦名",
    "T12n0375_031:0810b09": "帝釋、亦名憍尸迦、亦名婆蹉婆、亦名富蘭",
    "T12n0375_031:0810b10": "陀羅、亦名摩佉婆、亦名因陀羅、亦名千眼、",
    "T12n0375_031:0810b11": "亦名舍脂夫、亦名金剛、亦名寶頂、亦名寶",
    "T12n0375_031:0810b12": "幢，是名一義說無量名。「云何於無量義說",
    "T12n0375_031:0810b13": "無量名？如佛如來，名為如來，義異名異；亦",
    "T12n0375_031:0810b14": "名阿羅呵，義異名異；亦名三藐三佛陀，義異",
    "T12n0375_031:0810b15": "名異；亦名船師、亦名導師、亦名正覺、亦名",
    "T12n0375_031:0810b16": "明行足、亦名大師子王、亦名沙門、亦名婆",
    "T12n0375_031:0810b17": "羅門、亦名寂靜、亦名施主、亦名到彼岸、亦",
    "T12n0375_031:0810b18": "名大醫王、亦名大象王、亦名大龍王、亦名",
    "T12n0375_031:0810b19": "施眼、亦名大力士、亦名大無畏、亦名寶聚、",
    "T12n0375_031:0810b20": "亦名商主、亦名得脫、亦名大丈夫、亦名天",
    "T12n0375_031:0810b21": "人師、亦名大分陀利、亦名獨無等侶、亦名",
    "T12n0375_031:0810b22": "大福田、亦名大智慧海、亦名無相、亦名具",
    "T12n0375_031:0810b23": "足八智，如是一切義異名異。善男子！是名",
    "T12n0375_031:0810b24": "無量義中說無量名。「復有一義說無量名。",
    "T12n0375_031:0810b25": "所謂如陰，亦名為蔭、亦名顛倒、亦名為",
    "T12n0375_031:0810b26": "諦、亦名四念處、亦名四食、亦名四識住",
    "T12n0375_031:0810b27": "處、亦名為有、亦名為道、亦名為時、亦名眾",
    "T12n0375_031:0810b28": "生、亦名為世、亦名第一義、亦名三修——謂身、",
    "T12n0375_031:0810b29": "戒、心——亦名因果、亦名煩惱、亦名解脫、亦名",
    "T12n0375_031:0810c01": "十二因緣、亦名聲聞、辟支佛、亦名地獄、餓",
    "T12n0375_031:0810c02": "鬼、畜生、人、天、亦名過去、現在、未來，是名一義",
    "T12n0375_031:0810c03": "說無量名。「善男子！如來世尊為眾生故，廣",
    "T12n0375_031:0810c04": "中說略、略中說廣，第一義諦說為世諦、說",
    "T12n0375_031:0810c05": "世諦法為第一義諦。云何名為廣中說略？",
    "T12n0375_031:0810c06": "如告比丘：『我今宣說十二因緣。云何名為",
    "T12n0375_031:0810c07": "十二因緣？所謂因果。』云何名為略中說廣？",
    "T12n0375_031:0810c08": "如告比丘：『我今宣說苦、集、滅、道。苦者，所謂",
    "T12n0375_031:0810c09": "無量諸苦；集者，所謂無量煩惱；滅者，所謂",
    "T12n0375_031:0810c10": "無量解脫；道者，所謂無量方便。』云何名為第",
    "T12n0375_031:0810c11": "一義諦說為世諦？如告比丘：『吾今此身有",
    "T12n0375_031:0810c12": "老、病、死。』云何名為世諦說為第一義諦？如",
    "T12n0375_031:0810c13": "告憍陳如：『汝得法故，名阿若憍陳如。』是故，",
    "T12n0375_031:0810c14": "隨人、隨意、隨時，故名如來知諸根力。「善男",
    "T12n0375_031:0810c15": "子！我若當於如是等義作定說者，則不",
    "T12n0375_031:0810c16": "得稱我為如來具知根力。「善男子！有智之",
    "T12n0375_031:0810c17": "人當知香象所負非驢所勝。一切眾生所",
    "T12n0375_031:0810c18": "行無量，是故如來種種為說無量之法。何以",
    "T12n0375_031:0810c19": "故？眾生多有諸煩惱故。若使如來說於一",
    "T12n0375_031:0810c20": "行，不名如來具足成就知諸根力。是故，我",
    "T12n0375_031:0810c21": "於餘經中說：『五種眾生不應還為說五種",
    "T12n0375_031:0810c22": "法：為不信者不讚正信、為毀禁者不讚持",
    "T12n0375_031:0810c23": "戒、為慳貪者不讚布施、為懈怠者不讚",
    "T12n0375_031:0810c24": "多聞、為愚癡者不讚智慧。』何以故？智者若",
    "T12n0375_031:0810c25": "為是五種人說是五事，當知說者不得具",
    "T12n0375_031:0810c26": "足知諸根力，亦不得名憐愍眾生。何以故？",
    "T12n0375_031:0810c27": "是五種人聞是事已，生不信心、惡心、瞋心，",
    "T12n0375_031:0810c28": "以是因緣於無量世受苦果報。是故不名",
    "T12n0375_031:0810c29": "憐愍眾生、具知根力。是故我先於餘經中",
    "T12n0375_031:0811a01": "告舍利弗：『汝慎無為利根之人廣說法語、",
    "T12n0375_031:0811a02": "鈍根之人略說法也。』舍利弗言：『世尊！我但",
    "T12n0375_031:0811a03": "為憐愍故說，非是具足根力故說。』善男子！",
    "T12n0375_031:0811a04": "廣略說法是佛境界，非諸聲聞、緣覺所知。",
    "T12n0375_031:0811a05": "「善男子！如汝所言，佛涅槃後諸弟子等各",
    "T12n0375_031:0811a06": "異說者，是人皆以顛倒因緣不得正見，是",
    "T12n0375_031:0811a07": "故不能自利利他。「善男子！是諸眾生非唯",
    "T12n0375_031:0811a08": "一性、一行、一根、一種國土、一善知識，是故如",
    "T12n0375_031:0811a09": "來為彼種種宣說法要。以是因緣，十方三",
    "T12n0375_031:0811a10": "世諸佛如來為眾生故開示演說十二部",
    "T12n0375_031:0811a11": "經。善男子！如來說是十二部經非為自利，",
    "T12n0375_031:0811a12": "但為利他。是故，如來第五力者名為解力。是",
    "T12n0375_031:0811a13": "二力故，如來深知是人現在能斷善根、是人",
    "T12n0375_031:0811a14": "後世能斷善根，是人現在能得解脫、是人後",
    "T12n0375_031:0811a15": "世能得解脫。是故，如來名無上力士。",
    "T12n0375_031:0811a16": "「善男子！若言如來畢竟涅槃、不畢竟涅槃，是",
    "T12n0375_031:0811a17": "人不解如來意故作如是說。善男子！是香",
    "T12n0375_031:0811a18": "山中有諸仙人五萬三千，皆於過去迦葉佛",
    "T12n0375_031:0811a19": "所修諸功德未得正道，親近諸佛，聽受",
    "T12n0375_031:0811a20": "正法。如來欲為是等人故，告阿難言：『過",
    "T12n0375_031:0811a21": "三月已，吾當涅槃。』諸天聞已，其聲展轉乃至",
    "T12n0375_031:0811a22": "香山。諸仙聞已，即生悔心，作如是言：『云何",
    "T12n0375_031:0811a23": "我等得生人中不親近佛？諸佛如來出世",
    "T12n0375_031:0811a24": "甚難如優曇花，我今當往至世尊所聽受",
    "T12n0375_031:0811a25": "正法。』善男子！爾時五萬三千諸仙即來我所。",
    "T12n0375_031:0811a26": "我時即為如應說法：『諸大士！色是無常。何以",
    "T12n0375_031:0811a27": "故？色之因緣是無常故。無常因生，色云何",
    "T12n0375_031:0811a28": "常？乃至識亦如是。』爾時諸仙聞是法已，即",
    "T12n0375_031:0811a29": "時獲得阿羅漢果。",
    "T12n0375_031:0811b01": "「善男子！拘尸那竭有諸力士三十萬人無",
    "T12n0375_031:0811b02": "所繫屬，自恃憍，恣色、力、命、財，狂醉亂心。善",
    "T12n0375_031:0811b03": "男子！我為調伏諸力士故，告目連言：『汝",
    "T12n0375_031:0811b04": "當調伏如是力士。』時目犍連敬順我教，於",
    "T12n0375_031:0811b05": "五年中種種教化，乃至不能令一力士受",
    "T12n0375_031:0811b06": "法調伏。是故，我復為彼力士告阿難言：『過",
    "T12n0375_031:0811b07": "三月已，吾當涅槃。』善男子！時諸力士聞是",
    "T12n0375_031:0811b08": "語已，相與集聚平治道路。過三月已，我時",
    "T12n0375_031:0811b09": "便從毘舍離國至拘尸那城，中路遙見諸",
    "T12n0375_031:0811b10": "力士輩，即自化身為沙門像，往力士所作",
    "T12n0375_031:0811b11": "如是言：『諸童子作何事耶？』力士聞已皆生",
    "T12n0375_031:0811b12": "瞋恨，作如是言：『沙門！汝今云何謂我等輩",
    "T12n0375_031:0811b13": "為童子耶？』我時語言：『汝今大眾三十萬人，",
    "T12n0375_031:0811b14": "盡其身力不能移此微小之石，云何不名",
    "T12n0375_031:0811b15": "為童子乎？』諸力士言：『汝若謂我為童子者，",
    "T12n0375_031:0811b16": "當知汝即是大人也。』「善男子！我於爾時以",
    "T12n0375_031:0811b17": "足二指掘出此石。是諸力士見是事已，即",
    "T12n0375_031:0811b18": "於己身生輕劣想，復作是言：『沙門！汝今復",
    "T12n0375_031:0811b19": "能移徙此石，令出道不？』我言：『童子！何因緣",
    "T12n0375_031:0811b20": "故嚴治此道？』諸力士言：『沙門！汝不知耶？釋",
    "T12n0375_031:0811b21": "迦如來當由此路至娑羅林入於涅槃，以",
    "T12n0375_031:0811b22": "是因緣，我等平治。』我時讚言：『善哉。童子！汝",
    "T12n0375_031:0811b23": "等已發如是善心，吾當為汝除去此石。』我",
    "T12n0375_031:0811b24": "時以手舉擲高至阿迦尼吒。時諸力士見石",
    "T12n0375_031:0811b25": "在空皆生驚怖，尋欲四散。我復告言：『諸力",
    "T12n0375_031:0811b26": "士等！汝今不應生恐怖心，各欲散去。』諸力",
    "T12n0375_031:0811b27": "士言：『沙門！若能救護我者，我當安住。』爾時，",
    "T12n0375_031:0811b28": "我復以手接石，置之右掌。力士見已，心生",
    "T12n0375_031:0811b29": "歡喜，復作是言：『沙門！是石常耶？是無常乎？』",
    "T12n0375_031:0811c01": "我於爾時以口吹之，石即散壞，猶如微塵。",
    "T12n0375_031:0811c02": "力士見已，唱言：『沙門！是石無常。』即生愧心",
    "T12n0375_031:0811c03": "而自考責：『云何我等恃怙自在色、力、命、財而",
    "T12n0375_031:0811c04": "生憍慢？』我知其心，即捨化身，還復本形而",
    "T12n0375_031:0811c05": "為說法。力士見已，一切皆發菩提之心。",
    "T12n0375_031:0811c06": "「善男子！拘尸那竭有一工巧名曰純陀，是",
    "T12n0375_031:0811c07": "人先於迦葉佛所發大誓願：『釋迦如來入涅",
    "T12n0375_031:0811c08": "槃時，我當最後奉施飲食。』是故，我於毘舍",
    "T12n0375_031:0811c09": "離國顧命比丘優波摩那：『善男子！過三月",
    "T12n0375_031:0811c10": "已，吾當於彼拘尸那竭娑羅雙樹入般涅",
    "T12n0375_031:0811c11": "槃，汝可往告純陀令知。』",
    "T12n0375_031:0811c12": "「善男子！王舍城中有五通仙名須跋陀，年",
    "T12n0375_031:0811c13": "百二十，常自稱是一切智人，生大憍慢，已",
    "T12n0375_031:0811c14": "於過去無量佛所種諸善根。我亦為欲調",
    "T12n0375_031:0811c15": "伏彼故，告阿難言：『過三月已，吾當涅槃。』",
    "T12n0375_031:0811c16": "須跋聞已，當來我所生信敬心。我當為彼",
    "T12n0375_031:0811c17": "說種種法，其人聞已，當得盡漏。",
    "T12n0375_031:0811c18": "「善男子！羅閱耆王頻婆娑羅，其王太子名",
    "T12n0375_031:0811c19": "曰善見，業因緣故生惡逆心，欲害其父而",
    "T12n0375_031:0811c20": "不得便。爾時，惡人提婆達多亦因過去業因",
    "T12n0375_031:0811c21": "緣故，復於我所生不善心，欲害於我，即",
    "T12n0375_031:0811c22": "修五通，不久獲得。與善見太子共為親厚，",
    "T12n0375_031:0811c23": "為太子故，現作種種神通之事——從非門出",
    "T12n0375_031:0811c24": "從門而入、從門而出非門而入，或時示現",
    "T12n0375_031:0811c25": "象、馬、牛、羊、男、女之身——善見太子見已，即生愛",
    "T12n0375_031:0811c26": "心、喜心、敬信之心。為是事故，嚴設種種供養",
    "T12n0375_031:0811c27": "之具而供養之。又復白言：『大師聖人！我今",
    "T12n0375_031:0811c28": "欲見曼陀羅花。』時提婆達多即便往至三十",
    "T12n0375_031:0811c29": "三天，從彼天人而求索之。其福盡故，都無",
    "T12n0375_031:0812a01": "與者。既不得花，作是思惟：『曼陀羅樹無我、",
    "T12n0375_031:0812a02": "我所。我若自取，當有何罪？』即前欲取，便失",
    "T12n0375_031:0812a03": "神通，還見己身在王舍城。心生慚愧，不",
    "T12n0375_031:0812a04": "能復見善見太子。復作是念：『我今當往至",
    "T12n0375_031:0812a05": "如來所求索大眾。佛若聽者，我當隨意教",
    "T12n0375_031:0812a06": "詔勅使舍利弗等。』「爾時，提婆達多便來我所，",
    "T12n0375_031:0812a07": "作如是言：『唯願如來以此大眾付囑於",
    "T12n0375_031:0812a08": "我，我當種種說法教化，令其調伏。』我言：『癡",
    "T12n0375_031:0812a09": "人！舍利弗等聰明大智，世所信伏，我猶不",
    "T12n0375_031:0812a10": "以大眾付囑，況汝癡人食唾者乎？』時提婆",
    "T12n0375_031:0812a11": "達復於我所倍生惡心，作如是言：『瞿曇！",
    "T12n0375_031:0812a12": "汝今雖復調伏大眾，勢亦不久當見磨滅。』",
    "T12n0375_031:0812a13": "作是語已，大地即時六返震動。提婆達多",
    "T12n0375_031:0812a14": "尋時躄地，於其身邊出大暴風，吹諸塵土",
    "T12n0375_031:0812a15": "而污坌之。提婆達多見惡相已，復作是言：",
    "T12n0375_031:0812a16": "『若我此身現世必入阿鼻地獄，我要當報如",
    "T12n0375_031:0812a17": "是大怨。』「時提婆達多尋起往至善見太子",
    "T12n0375_031:0812a18": "所。善見見已即問：『聖人！何故顏容憔悴，有憂",
    "T12n0375_031:0812a19": "色耶？』提婆達言：『我常如是，汝不知乎？』善見",
    "T12n0375_031:0812a20": "答言：『願說其意，何因緣爾？』提婆達言：『我今",
    "T12n0375_031:0812a21": "與汝極成親愛，外人罵汝以為非理。我聞",
    "T12n0375_031:0812a22": "是事豈得不憂？』善見太子復作是言：『國人",
    "T12n0375_031:0812a23": "云何罵辱於我？』提婆達言：『國人罵汝為未",
    "T12n0375_031:0812a24": "生怨。』善見復言：『何故名我為未生怨？誰作",
    "T12n0375_031:0812a25": "此名？』提婆達言：『汝未生時，一切相師皆作是",
    "T12n0375_031:0812a26": "言：「是兒生已當殺其父。」是故，外人皆悉號",
    "T12n0375_031:0812a27": "汝為未生怨。一切內人護汝心故，謂為善",
    "T12n0375_031:0812a28": "見。韋提夫人聞是語已，既生汝身於高",
    "T12n0375_031:0812a29": "樓上，棄之於地壞汝一指。以是因緣，人復",
    "T12n0375_031:0812b01": "號汝為婆羅留枝。我聞是已，心生愁憒，而",
    "T12n0375_031:0812b02": "復不能向汝說之。』提婆達多以如是等種",
    "T12n0375_031:0812b03": "種惡事教令殺父：『若汝父死，我亦能殺瞿",
    "T12n0375_031:0812b04": "曇沙門。』「善見太子問一大臣名曰雨行：『大",
    "T12n0375_031:0812b05": "王何故為我立字作未生怨？』大臣即為說",
    "T12n0375_031:0812b06": "其本末，如提婆達所說無異。善見聞已，即",
    "T12n0375_031:0812b07": "與大臣收其父王閉之城外，以四種兵而",
    "T12n0375_031:0812b08": "守衛之。韋提夫人聞是事已即至王所，所",
    "T12n0375_031:0812b09": "守王人遮不聽入。爾時，夫人生瞋恚心便",
    "T12n0375_031:0812b10": "呵罵之。時諸守人即告太子：『大王夫人欲",
    "T12n0375_031:0812b11": "見父王，不審聽不？』善見聞已，復生瞋嫌，即",
    "T12n0375_031:0812b12": "往母所，前牽母髮，拔刀欲斫。爾時，耆婆白",
    "T12n0375_031:0812b13": "言：『大王！有國已來，罪雖極重不及女人，況",
    "T12n0375_031:0812b14": "所生母？』善見太子聞是語已，為耆婆故即",
    "T12n0375_031:0812b15": "便放捨。遮斷父王衣服、臥具、飲食、湯藥，過七",
    "T12n0375_031:0812b16": "日已，王命便終。「善見太子見父喪已，方生",
    "T12n0375_031:0812b17": "悔心。雨行大臣復以種種惡邪之法而為說",
    "T12n0375_031:0812b18": "之：『大王！一切業行都無有罪，何故今者而",
    "T12n0375_031:0812b19": "生悔心？』耆婆復言：『大王當知：如是業者罪",
    "T12n0375_031:0812b20": "兼二重：一者、殺父王，二者、殺須陀洹。如是",
    "T12n0375_031:0812b21": "罪者，除佛更無能除滅者。』善見王言：『如來清",
    "T12n0375_031:0812b22": "淨，無有穢濁。我等罪人云何得見？』「善男子！",
    "T12n0375_031:0812b23": "我知是事，故告阿難：『過三月已，吾當涅槃。』",
    "T12n0375_031:0812b24": "善見聞已，即來我所。我為說法，重罪得薄，",
    "T12n0375_031:0812b25": "獲無根信。「善男子！我諸弟子聞是說已不",
    "T12n0375_031:0812b26": "解我意，故作是言：『如來定說畢竟涅槃。』",
    "T12n0375_031:0812b27": "「善男子！菩薩二種：一者、實義，二者、假名。假名",
    "T12n0375_031:0812b28": "菩薩聞我三月當入涅槃皆生退心，而作",
    "T12n0375_031:0812b29": "是言：『如其如來無常、不住，我等何為為是",
    "T12n0375_031:0812c01": "事故無量世中受大苦惱？如來世尊成就",
    "T12n0375_031:0812c02": "具足無量功德，尚不能壞如是死魔，況我",
    "T12n0375_031:0812c03": "等輩當能壞耶？』善男子！是故，我為如是",
    "T12n0375_031:0812c04": "菩薩而作是言：『如來常住，無有變易。』善男",
    "T12n0375_031:0812c05": "子！我諸弟子聞是說已不解我意，定言如",
    "T12n0375_031:0812c06": "來終不畢竟入於涅槃。",
    "T12n0375_031:0812c07": "「善男子！有諸眾生生於斷見，作如是言：『一",
    "T12n0375_031:0812c08": "切眾生身滅之後，善惡之業無有受者。』我",
    "T12n0375_031:0812c09": "為是人作如是言：『善惡果報實有受者。』云",
    "T12n0375_031:0812c10": "何知有？善男子！過去之世拘尸那竭有王",
    "T12n0375_031:0812c11": "名曰善見，作童子時經八萬四千歲、作太",
    "T12n0375_031:0812c12": "子時八萬四千歲、及登王位亦八萬四千",
    "T12n0375_031:0812c13": "歲。於獨處坐，作是思惟：『眾生薄福，壽命短",
    "T12n0375_031:0812c14": "促，常有四怨而隨逐之，不自覺知，猶故放",
    "T12n0375_031:0812c15": "逸。是故，我當出家修道，斷絕四怨——生、老、病、",
    "T12n0375_031:0812c16": "死。』即勅有司於其城外作七寶堂。作已，便",
    "T12n0375_031:0812c17": "告群臣、百官、宮內妃后、諸子、眷屬：『汝等當知：",
    "T12n0375_031:0812c18": "我欲出家。能見聽不？』爾時，大臣及其眷屬各",
    "T12n0375_031:0812c19": "作是言：『善哉。大王！今正是時。』「時善見王將",
    "T12n0375_031:0812c20": "一使人獨往堂上。復經八萬四千年修習",
    "T12n0375_031:0812c21": "慈心，是慈因緣於後八萬四千世次第得",
    "T12n0375_031:0812c22": "作轉輪聖王、三十世中作釋提桓因、無量",
    "T12n0375_031:0812c23": "世中作諸小王。善男子！爾時善見豈異人",
    "T12n0375_031:0812c24": "乎？莫作斯觀，即我身是。「善男子！我諸弟子",
    "T12n0375_031:0812c25": "聞是說已，不解我意，唱言：『如來定說有我",
    "T12n0375_031:0812c26": "及有我所。』又，我一時為諸眾生說言：『我者",
    "T12n0375_031:0812c27": "即是性也——所謂內外因緣、十二因緣、眾生五",
    "T12n0375_031:0812c28": "陰、心界、世間功德業行、自在天世，即名為我。』",
    "T12n0375_031:0812c29": "我諸弟子聞是說已，不解我意，唱言：『如來",
    "T12n0375_031:0813a01": "定說有我。』",
    "T12n0375_031:0813a02": "「善男子！復於異時有一比丘來至我所，作",
    "T12n0375_031:0813a03": "如是言：『世尊！云何名我？誰是我耶？何緣故",
    "T12n0375_031:0813a04": "我？』我時即為比丘說言：『比丘！無我、我所。眼",
    "T12n0375_031:0813a05": "者，即是本無今有、已有還無，其生之時無所",
    "T12n0375_031:0813a06": "從來、及其滅時亦無所至，雖有業果，無有",
    "T12n0375_031:0813a07": "作者、無有捨陰及受陰者。如汝所問云何",
    "T12n0375_031:0813a08": "我者，我即期也；誰是我者，即是業也；何緣我",
    "T12n0375_031:0813a09": "者，即是愛也。比丘！譬如二手相拍，聲出其",
    "T12n0375_031:0813a10": "中。我亦如是，眾生、業、愛三因緣故，名之為",
    "T12n0375_031:0813a11": "我。比丘！一切眾生，色不是我，我中無色、色",
    "T12n0375_031:0813a12": "中無我；乃至識亦如是。比丘！諸外道輩雖",
    "T12n0375_031:0813a13": "說有我，終不離陰。若說離陰別有我者，",
    "T12n0375_031:0813a14": "無有是處。一切眾生行如幻化、熱時之焰。",
    "T12n0375_031:0813a15": "比丘！五陰皆是無常、無樂、無我、無淨。』善男子！",
    "T12n0375_031:0813a16": "爾時多有無量比丘觀此五陰無我、我所，",
    "T12n0375_031:0813a17": "得阿羅漢果。善男子！我諸弟子聞是說已，",
    "T12n0375_031:0813a18": "不解我意，唱言：『如來定說無我。』",
    "T12n0375_031:0813a19": "「善男子！我於經中復作是言：『三事和合得",
    "T12n0375_031:0813a20": "受是身：一、父，二、母，三者、中陰，是三和合得",
    "T12n0375_031:0813a21": "受是身。』或時復說：『阿那含人現般涅槃，或",
    "T12n0375_031:0813a22": "於中陰入般涅槃。』或復說言：『中陰身根具",
    "T12n0375_031:0813a23": "足明了，皆因往業如淨醍醐。』善男子！我或",
    "T12n0375_031:0813a24": "時說：『弊惡眾生所受中陰，如世間中麁澁氀",
    "T12n0375_031:0813a25": "褐，純善眾生所受中陰，如波羅奈所出白",
    "T12n0375_031:0813a26": "[疊*毛]。』我諸弟子聞是說已，不解我意，唱言：『如",
    "T12n0375_031:0813a27": "來說有中陰。』",
    "T12n0375_031:0813a28": "「善男子！我復為彼逆罪眾生而作是言：『造",
    "T12n0375_031:0813a29": "五逆者，捨身直入阿鼻地獄。』我復說言：『曇",
    "T12n0375_031:0813b01": "摩留枝比丘捨身直入阿鼻地獄，於其中",
    "T12n0375_031:0813b02": "間無止宿處。』我復為彼犢子梵志說言：『梵",
    "T12n0375_031:0813b03": "志！若有中陰則有六有。』我復說言：『無色眾",
    "T12n0375_031:0813b04": "生無有中陰。』善男子！我諸弟子聞是說已，",
    "T12n0375_031:0813b05": "不解我意，唱言：『佛說定無中陰。』",
    "T12n0375_031:0813b06": "「善男子！我於經中復說有退。何以故？因於",
    "T12n0375_031:0813b07": "無量懈怠懶惰，諸比丘等不修道故，說退五",
    "T12n0375_031:0813b08": "種：一者、樂於多事，二者、樂說世事，三者、樂",
    "T12n0375_031:0813b09": "於睡眠，四者、樂近在家，五者、樂多遊行。",
    "T12n0375_031:0813b10": "以是因緣，令比丘退。說退因緣復有二種：",
    "T12n0375_031:0813b11": "一、內，二、外。阿羅漢人雖離內因，不離外因；",
    "T12n0375_031:0813b12": "以外因緣故，則生煩惱；生煩惱故，則便退",
    "T12n0375_031:0813b13": "失。復有比丘名曰瞿坻，六返退失；退已",
    "T12n0375_031:0813b14": "慚愧，復更進修，第七即得；得已恐失，以刀自",
    "T12n0375_031:0813b15": "害。我復或說有時解脫、或說六種阿羅漢",
    "T12n0375_031:0813b16": "等。我諸弟子聞是說已，不解我意，唱言：『如",
    "T12n0375_031:0813b17": "來定說有退。』",
    "T12n0375_031:0813b18": "「善男子！經中復說：『譬如焦炭不還為木，亦",
    "T12n0375_031:0813b19": "如瓶壞更無瓶用；煩惱亦爾，阿羅漢斷，終",
    "T12n0375_031:0813b20": "不還生。』亦說：『眾生生煩惱因凡有三種：一",
    "T12n0375_031:0813b21": "者、未斷煩惱，二者、不斷因緣，三者、不善思",
    "T12n0375_031:0813b22": "惟。而阿羅漢無二因緣——謂斷煩惱、無不善",
    "T12n0375_031:0813b23": "思惟。』善男子！我諸弟子聞是說已，不解我",
    "T12n0375_031:0813b24": "意，唱言：『如來定說無退。』",
    "T12n0375_031:0813b25": "「善男子！我於經中說：『如來身凡有二種：一",
    "T12n0375_031:0813b26": "者、生身，二者、法身。言生身者，即是方便應化",
    "T12n0375_031:0813b27": "之身。如是身者，可得言是生、老、病、死，長、短，黑、",
    "T12n0375_031:0813b28": "白，是此、是彼，是學、無學。』我諸弟子聞是說已，",
    "T12n0375_031:0813b29": "不解我意，唱言：『如來定說佛身是有為法。』",
    "T12n0375_031:0813c01": "「『法身即是常、樂、我、淨，永離一切生、老、病、死，非",
    "T12n0375_031:0813c02": "白、非黑，非長、非短，非此、非彼，非學、非無",
    "T12n0375_031:0813c03": "學。若佛出世及不出世，常住不動，無有變",
    "T12n0375_031:0813c04": "易。』善男子！我諸弟子聞是說已，不解我意，",
    "T12n0375_031:0813c05": "唱言：『如來定說佛身是無為法。』",
    "T12n0375_031:0813c06": "「善男子！我經中說：『云何名為十二因緣？從",
    "T12n0375_031:0813c07": "無明生行、從行生識、從識生名色、從名",
    "T12n0375_031:0813c08": "色生六入、從六入生觸、從觸生受、從受",
    "T12n0375_031:0813c09": "生愛、從愛生取、從取生有、從有生生、從",
    "T12n0375_031:0813c10": "生則有老、死、憂、苦。』善男子！我諸弟子聞是",
    "T12n0375_031:0813c11": "說已，不解我意，唱言：『如來說十二緣定是",
    "T12n0375_031:0813c12": "有為。』",
    "T12n0375_031:0813c13": "「我又一時告喻比丘而作是言：『十二因緣，有",
    "T12n0375_031:0813c14": "佛、無佛性相常住。』善男子！有十二緣不從",
    "T12n0375_031:0813c15": "緣生、有從緣生非十二緣、有從緣生亦十",
    "T12n0375_031:0813c16": "二緣、有非緣生亦非十二緣。有十二緣",
    "T12n0375_031:0813c17": "非緣生者，謂未來世十二支也；有從緣生",
    "T12n0375_031:0813c18": "非十二緣者，謂阿羅漢所有五陰；有從緣",
    "T12n0375_031:0813c19": "生亦十二緣者，謂凡夫人所有五陰十二因",
    "T12n0375_031:0813c20": "緣；有非緣生非十二緣者，謂虛空涅槃。善",
    "T12n0375_031:0813c21": "男子！我諸弟子聞是說已，不解我意，唱言：",
    "T12n0375_031:0813c22": "『如來說十二緣定是無為。』",
    "T12n0375_031:0813c23": "「善男子！我經中說：『一切眾生作善惡業，捨",
    "T12n0375_031:0813c24": "身之時，四大於此即時散壞。純善業者，心即",
    "T12n0375_031:0813c25": "上行；純惡業者，心即下行。』善男子！我諸弟子",
    "T12n0375_031:0813c26": "聞是說已，不解我意，唱言：『如來說心定常。』",
    "T12n0375_031:0813c27": "「善男子！我於一時為頻婆娑羅王而作是",
    "T12n0375_031:0813c28": "言：『大王當知：色是無常。何以故？從無常因",
    "T12n0375_031:0813c29": "而得生故。是色若從無常因生，智者云何",
    "T12n0375_031:0814a01": "說言是常？若色是常，不應壞滅，生諸苦惱。",
    "T12n0375_031:0814a02": "今見是色散滅破壞，是故當知色是無常；",
    "T12n0375_031:0814a03": "乃至識亦如是。』善男子！我諸弟子聞是說",
    "T12n0375_031:0814a04": "已，不解我意，唱言：『如來說心定斷。』",
    "T12n0375_031:0814a05": "「善男子！我經中說：『我諸弟子受諸香花、金、銀、",
    "T12n0375_031:0814a06": "寶物、妻子、奴婢、百不淨物，獲得正道；得正",
    "T12n0375_031:0814a07": "道已，亦不捨離。』我諸弟子聞是說已，不解",
    "T12n0375_031:0814a08": "我意，定言：『如來說受五欲不妨聖道。』",
    "T12n0375_031:0814a09": "「又我一時復作是說：『在家之人得正道者，無",
    "T12n0375_031:0814a10": "有是處。』善男子！我諸弟子聞是說已，不解",
    "T12n0375_031:0814a11": "我意，唱言：『如來說受五欲定遮正道。』",
    "T12n0375_031:0814a12": "「善男子！我經中說：『遠離煩惱未得解脫，猶",
    "T12n0375_031:0814a13": "如欲界修習世間第一法也。』善男子！我諸",
    "T12n0375_031:0814a14": "弟子聞作是說，不解我意，唱言：『如來說第",
    "T12n0375_031:0814a15": "一法唯是欲界。』",
    "T12n0375_031:0814a16": "「又復我說：『暖法、頂法、忍法、世第一法，在於初",
    "T12n0375_031:0814a17": "禪至第四禪。』我諸弟子聞是說已，不解我",
    "T12n0375_031:0814a18": "意，唱言：『如來說如是法在於色界。』",
    "T12n0375_031:0814a19": "「又復我說：『諸外道等先已得斷四禪煩惱，",
    "T12n0375_031:0814a20": "修習暖法，頂法，忍法，世第一法，觀四真諦，",
    "T12n0375_031:0814a21": "得阿那含果。』我諸弟子聞是說已，不解我",
    "T12n0375_031:0814a22": "意，唱言：『如來說第一法在無色界。』",
    "T12n0375_031:0814a23": "「善男子！我經中說：『四種施中有三種淨：一者、",
    "T12n0375_031:0814a24": "施主信因、信果、信施，受者不信；二者、受者",
    "T12n0375_031:0814a25": "信因、果、施，施主不信；三者、施主、受者二俱有",
    "T12n0375_031:0814a26": "信；四者、施主、受者二俱不信。是四種施，初三",
    "T12n0375_031:0814a27": "種淨。』我諸弟子聞是說已，不解我意，唱言：",
    "T12n0375_031:0814a28": "『如來說施唯意。』",
    "T12n0375_031:0814a29": "「善男子！我於一時復作是說：『施者施時以",
    "T12n0375_031:0814b01": "五事施。何等為五？一者、施色，二者、施力，三",
    "T12n0375_031:0814b02": "者、施安，四者、施命，五者、施辯。以是因緣，",
    "T12n0375_031:0814b03": "施主還得五事果報。』我諸弟子聞是說已，不",
    "T12n0375_031:0814b04": "解我意，唱言：『佛說施即五陰。』",
    "T12n0375_031:0814b05": "「善男子！我於一時宣說：『涅槃即是遠離，煩",
    "T12n0375_031:0814b06": "惱永盡，滅無遺餘。猶如燈滅，更無法生；涅",
    "T12n0375_031:0814b07": "槃亦爾。言虛空者，即無所有。譬如世間無",
    "T12n0375_031:0814b08": "所有故，名為虛空。非智緣滅即無所有。如",
    "T12n0375_031:0814b09": "其有者，應有因緣；有因緣故，應有盡滅。以",
    "T12n0375_031:0814b10": "其無故，無有盡滅。』我諸弟子聞是說已，不",
    "T12n0375_031:0814b11": "解我意，唱言：『佛說無三無為。』",
    "T12n0375_031:0814b12": "「善男子！我於一時為目乾連而作是言：",
    "T12n0375_031:0814b13": "『目連！夫涅槃者，即是章句、即是足跡，是畢竟",
    "T12n0375_031:0814b14": "處、是無所畏，即是大師、即是大果、是畢竟",
    "T12n0375_031:0814b15": "智、即是大忍無礙三昧、是大法界、是甘露",
    "T12n0375_031:0814b16": "味、即是難見。目連！若說無涅槃者，云何有",
    "T12n0375_031:0814b17": "人生誹謗者墮於地獄？』善男子！我諸弟",
    "T12n0375_031:0814b18": "子聞是說已，不解我意，唱言：『如來說有",
    "T12n0375_031:0814b19": "涅槃。』",
    "T12n0375_031:0814b20": "「復於一時，我為目連而作是說：『目連！眼不",
    "T12n0375_031:0814b21": "牢固，至身亦爾，皆不牢固。不牢固故，名為",
    "T12n0375_031:0814b22": "虛空。食下迴轉消化之處、一切音聲，皆名虛",
    "T12n0375_031:0814b23": "空。』我諸弟子聞是說已，不解我意，唱言：『如",
    "T12n0375_031:0814b24": "來決定說有虛空無為。』「復於一時為目連",
    "T12n0375_031:0814b25": "說：『目連！有人未得須陀洹果住忍法時，",
    "T12n0375_031:0814b26": "斷於無量三惡道報，當知不從智緣而滅。』",
    "T12n0375_031:0814b27": "我諸弟子聞是說已，不解我意，唱言：『如來",
    "T12n0375_031:0814b28": "決定說有非智緣滅。』",
    "T12n0375_031:0814b29": "「善男子！我又一時為跋波比丘說：『若比丘觀",
    "T12n0375_031:0814c01": "色，若過去、若未來、若現在，若近、若遠，若麁、若",
    "T12n0375_031:0814c02": "細，如是等色非我、我所。若有比丘如是",
    "T12n0375_031:0814c03": "觀已，能斷色愛。』跋波又言：『云何名色？』我言：",
    "T12n0375_031:0814c04": "『四大名色，四陰名名。』我諸弟子聞是說已，",
    "T12n0375_031:0814c05": "不解我意，唱言：『如來決定說言色是四",
    "T12n0375_031:0814c06": "大。』",
    "T12n0375_031:0814c07": "「善男子！我復說言：『譬如因鏡則有像現。色",
    "T12n0375_031:0814c08": "亦如是，因四大造，所謂麁、細，澁、滑，青、黃、赤、",
    "T12n0375_031:0814c09": "白，長、短、方、圓、斜角，輕、重，寒、熱、飢、渴，煙、雲、塵、霧。",
    "T12n0375_031:0814c10": "是名造色，猶如響像。』我諸弟子聞是說已，",
    "T12n0375_031:0814c11": "不解我意，唱言：『如來說有四大則有造",
    "T12n0375_031:0814c12": "色；或無四大，無有造色。』",
    "T12n0375_031:0814c13": "「善男子！往昔一時菩提王子作如是言：『若",
    "T12n0375_031:0814c14": "有比丘護持禁戒，若發惡心，當知是時失",
    "T12n0375_031:0814c15": "比丘戒。』我時語言：『菩提王子！戒有七種，從",
    "T12n0375_031:0814c16": "於身、口，有無作色。以是無作色因緣故，其",
    "T12n0375_031:0814c17": "心雖在惡無記中，不名失戒，猶名持戒。",
    "T12n0375_031:0814c18": "以何因緣名無作色？非異色因，不作異色",
    "T12n0375_031:0814c19": "果。』善男子！我諸弟子聞是說已，不解我",
    "T12n0375_031:0814c20": "意，唱言：『佛說有無作色。』",
    "T12n0375_031:0814c21": "「善男子！我於餘經作如是言：『戒者，即是遮",
    "T12n0375_031:0814c22": "制惡法；若不作惡，是名持戒。』我諸弟子聞",
    "T12n0375_031:0814c23": "是說已，不解我意，唱言：『如來決定宣說無",
    "T12n0375_031:0814c24": "無作色。』",
    "T12n0375_031:0814c25": "「善男子！我於經中作如是說：『聖人色陰乃",
    "T12n0375_031:0814c26": "至識陰皆是無明因緣所出。一切凡夫亦復",
    "T12n0375_031:0814c27": "如是，從無明生愛，當知是愛即是無明；從",
    "T12n0375_031:0814c28": "愛生取，當知是取即無明愛；從取生有，",
    "T12n0375_031:0814c29": "是有即是無明愛取；從有生受，當知是受",
    "T12n0375_031:0815a01": "即是行有；從受因緣生於名色、無明、愛、取、有",
    "T12n0375_031:0815a02": "行、受、觸、識、六入等，是故受者即十二支。』善男",
    "T12n0375_031:0815a03": "子！我諸弟子聞是說已，不解我意，唱言：『如",
    "T12n0375_031:0815a04": "來說無心數。』",
    "T12n0375_031:0815a05": "「善男子！我於經中作如是說：『從眼色明惡",
    "T12n0375_031:0815a06": "欲四法則生眼識。言惡欲者，即是無明。欲",
    "T12n0375_031:0815a07": "性求時即名為愛，愛因緣取，取名為業，業",
    "T12n0375_031:0815a08": "因緣識，識緣名色，名色緣六入，六入緣觸，",
    "T12n0375_031:0815a09": "觸緣想、受、愛、信、精進、定、慧。如是等法因觸而",
    "T12n0375_031:0815a10": "生，然非是觸。』善男子！我諸弟子聞是說已，",
    "T12n0375_031:0815a11": "不解我意，唱言：『如來說有心數。』",
    "T12n0375_031:0815a12": "「善男子！我或時說唯有一有，或說二、三、四、",
    "T12n0375_031:0815a13": "五、六、七、八、九至二十五。我諸弟子聞是說已，",
    "T12n0375_031:0815a14": "不解我意，唱言：『如來說有五有。』或言：『六",
    "T12n0375_031:0815a15": "有。』",
    "T12n0375_031:0815a16": "「善男子！我往一時住迦毘羅衛尼拘陀林，時",
    "T12n0375_031:0815a17": "釋摩男來至我所，作如是言：『云何名為優",
    "T12n0375_031:0815a18": "婆塞也？』我即為說：『若有善男子、善女人諸",
    "T12n0375_031:0815a19": "根完具，受三歸依，是則名為優婆塞也。』釋",
    "T12n0375_031:0815a20": "摩男言：『世尊！云何名為一分優婆塞？』我言：",
    "T12n0375_031:0815a21": "『若受三歸及受一戒，是名一分優婆塞也。』",
    "T12n0375_031:0815a22": "我諸弟子聞是說已，不解我意，唱言：『如來",
    "T12n0375_031:0815a23": "說優婆塞戒不具受得。』",
    "T12n0375_031:0815a24": "「善男子！我於一時住恒河邊。爾時，迦旃延",
    "T12n0375_031:0815a25": "來至我所，作如是言：『世尊！我教眾生令",
    "T12n0375_031:0815a26": "受齋法，或一日、或一夜、或一時、或一念，如",
    "T12n0375_031:0815a27": "是之人成齋不耶？』我言：『比丘！是人得善，不",
    "T12n0375_031:0815a28": "名得齋。』我諸弟子聞是說已，不解我意，",
    "T12n0375_031:0815a29": "唱言：『如來說八戒齋具受乃得。』",
    "T12n0375_031:0815b01": "「善男子！我於經中作如是說：『若有比丘",
    "T12n0375_031:0815b02": "犯四重已，不名比丘，名破比丘、亡失比丘，",
    "T12n0375_031:0815b03": "不復能生善牙種子。譬如焦種不生果",
    "T12n0375_031:0815b04": "實；如多羅樹，頭若斷壞則不生果；犯重比",
    "T12n0375_031:0815b05": "丘亦復如是。』我諸弟子聞是說已，不解我",
    "T12n0375_031:0815b06": "意，唱言：『如來說諸比丘犯重禁已失比丘",
    "T12n0375_031:0815b07": "戒。』「善男子！我於經中為純陀說四種比丘：",
    "T12n0375_031:0815b08": "一者、畢竟到道，二者、示道，三者、受道，四者、污",
    "T12n0375_031:0815b09": "道。犯四重者，即是污道。我諸弟子聞是說",
    "T12n0375_031:0815b10": "已，不解我意，唱言：『如來說諸比丘犯四重",
    "T12n0375_031:0815b11": "已不失禁戒。』",
    "T12n0375_031:0815b12": "「善男子！我於經中告諸比丘：『一乘、一道、一",
    "T12n0375_031:0815b13": "行、一緣，如是一乘乃至一緣能為眾生作",
    "T12n0375_031:0815b14": "大寂靜，永斷一切繫縛愁苦、苦及苦因，令一",
    "T12n0375_031:0815b15": "切眾到於一有。』我諸弟子聞是說已，不解",
    "T12n0375_031:0815b16": "我意，唱言：『如來說須陀洹乃至阿羅漢皆得",
    "T12n0375_031:0815b17": "佛道。』",
    "T12n0375_031:0815b18": "「善男子！我於經中說：『須陀洹人間天上七",
    "T12n0375_031:0815b19": "返往來便般涅槃；斯陀含人一受人天便",
    "T12n0375_031:0815b20": "般涅槃；阿那含人凡有五種，或有中間般涅",
    "T12n0375_031:0815b21": "槃者乃至上流般涅槃者；阿羅漢人凡有二",
    "T12n0375_031:0815b22": "種：一者、現在，二者、未來，現在亦斷煩惱五",
    "T12n0375_031:0815b23": "陰、未來亦斷煩惱五陰。』我諸弟子聞是說",
    "T12n0375_031:0815b24": "已，不解我意，唱言：『如來說須陀洹至阿羅",
    "T12n0375_031:0815b25": "漢不得佛道。』",
    "T12n0375_031:0815b26": "「善男子！我於此經說言：『佛性具有六事：一、",
    "T12n0375_031:0815b27": "常，二、實，三、真，四、善，五、淨，六、可見。』我諸弟子聞",
    "T12n0375_031:0815b28": "是說已，不解我意，唱言：『佛說眾生佛性離",
    "T12n0375_031:0815b29": "眾生有。』",
    "T12n0375_031:0815c01": "「善男子！我又說言：『眾生佛性猶如虛空。虛空",
    "T12n0375_031:0815c02": "者，非過去、非未來、非現在，非內、非外，非",
    "T12n0375_031:0815c03": "是色、聲、香、味、觸攝；佛性亦爾。』我諸弟子聞",
    "T12n0375_031:0815c04": "是說已，不解我意，唱言：『佛說眾生佛性離",
    "T12n0375_031:0815c05": "眾生有。』",
    "T12n0375_031:0815c06": "「善男子！我又復說：『眾生佛性猶如貧女宅中",
    "T12n0375_031:0815c07": "寶藏、力士額上金剛寶珠、轉輪聖王甘露之",
    "T12n0375_031:0815c08": "泉。』我諸弟子聞是說已，不解我意，唱言：『佛",
    "T12n0375_031:0815c09": "說眾生佛性離眾生有。』",
    "T12n0375_031:0815c10": "「善男子！我又復說：『犯四重禁、一闡提人、謗方",
    "T12n0375_031:0815c11": "等經、作五逆罪皆有佛性，如是眾生都無",
    "T12n0375_031:0815c12": "善法。佛性是善。』我諸弟子聞是說已，不解",
    "T12n0375_031:0815c13": "我意，唱言：『佛說眾生佛性離眾生有。』",
    "T12n0375_031:0815c14": "「善男子！我又復說：『眾生者即是佛性。』何以",
    "T12n0375_031:0815c15": "故？若離眾生不得阿耨多羅三藐三菩提。",
    "T12n0375_031:0815c16": "是故，我與波斯匿王說於象喻。如盲說象，",
    "T12n0375_031:0815c17": "雖不得象，然不離象。眾生說色乃至說識",
    "T12n0375_031:0815c18": "是佛性者亦復如是，雖非佛性，非不佛",
    "T12n0375_031:0815c19": "性。如我為王說箜篌喻，佛性亦爾。善男子！",
    "T12n0375_031:0815c20": "我諸弟子聞是說已，不解我意，作種種說。",
    "T12n0375_031:0815c21": "「如盲問乳，佛性亦爾，以是因緣，或有說言",
    "T12n0375_031:0815c22": "犯四重禁、謗方等經、作五逆罪、一闡提等",
    "T12n0375_031:0815c23": "悉有佛性，或說言無。「善男子！我於處處經",
    "T12n0375_031:0815c24": "中說言：『一人出世，多人利益。』一國土中二轉",
    "T12n0375_031:0815c25": "輪王、一世界中二佛出世，無有是處。一四",
    "T12n0375_031:0815c26": "天下八四天王乃至二他化自在天，亦無是",
    "T12n0375_031:0815c27": "處。然我乃說從閻浮提、阿鼻地獄，上至阿迦",
    "T12n0375_031:0815c28": "膩吒天。我諸弟子聞是說已，不解我意，唱",
    "T12n0375_031:0815c29": "言：『佛說無十方佛。』我亦於諸大乘經中說",
    "T12n0375_031:0815c30": "有十方佛。",
    "T12n0375_031:0816a01": "大般涅槃經卷第三十一"
}