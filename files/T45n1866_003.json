{
    "T45n1866_003:0492a02": "華嚴一乘教義分齊章卷第三",
    "T45n1866_003:0492a04": "唐大薦福寺沙門法藏述",
    "T45n1866_003:0492a05": "[0492a05] ◎若依終教。地前留惑受分段身。於初地",
    "T45n1866_003:0492a06": "中永斷一切煩惱使種。亦不分彼分別俱",
    "T45n1866_003:0492a07": "生。於所知障中。又斷一分&#x9E81;品正使。是故",
    "T45n1866_003:0492a08": "地上受變易身至金剛位。餘義如下斷惑",
    "T45n1866_003:0492a09": "中說。問若於地上不留煩惱。云何大悲同",
    "T45n1866_003:0492a10": "事攝生。答若於地前及始教中。願智力劣故。",
    "T45n1866_003:0492a11": "留煩惱助願受生。今此不爾。願智勝故",
    "T45n1866_003:0492a12": "自在同生。問如說八地已還菩薩略有二",
    "T45n1866_003:0492a13": "類。一悲增上。二智增上。悲增者。留惑受",
    "T45n1866_003:0492a14": "分段身故。智增者。伏惑受變易身故。此",
    "T45n1866_003:0492a15": "義云何。答如此所說良恐未然。何者。若悲",
    "T45n1866_003:0492a16": "增上其慧必劣。劣慧導悲悲應滯見。滯見",
    "T45n1866_003:0492a17": "之悲豈名增上。縱悲智齊均。尚不名悲增",
    "T45n1866_003:0492a18": "上。況以劣慧導悲而言增上。若智增上",
    "T45n1866_003:0492a19": "其悲必劣。劣悲導智智應滯寂。滯寂之智",
    "T45n1866_003:0492a20": "何名增上。以諸菩薩從初已來異凡小",
    "T45n1866_003:0492a21": "故。悲智相導念念雙修。如車二輪。如鳥二",
    "T45n1866_003:0492a22": "翼。何得說彼有增減耶。當知由此始終二",
    "T45n1866_003:0492a23": "教&#x9E81;細異故。有二生死。非由悲智互增上",
    "T45n1866_003:0492a24": "也。若言彼智增上者。有小乘習怖諸煩",
    "T45n1866_003:0492a25": "惱故。永伏者。若於地前未證真如。可約",
    "T45n1866_003:0492a26": "本習容有此類。以未純熟故。初地已上",
    "T45n1866_003:0492a27": "行解純熟。同證同行同修同斷。如何得有如",
    "T45n1866_003:0492a28": "是差別故起信論云。地上菩薩種性發心修",
    "T45n1866_003:0492a29": "行皆無差別也。又此教中。地上變易寄位",
    "T45n1866_003:0492b01": "不同有其四種等。亦如下指。若依頓教。一",
    "T45n1866_003:0492b02": "切行位既不可說。所依身分亦準此知。廣如",
    "T45n1866_003:0492b03": "大般若經那伽室利分說。若依圓教不說",
    "T45n1866_003:0492b04": "變易。但分段身至於十地離垢定前。以至",
    "T45n1866_003:0492b05": "彼位得普見肉眼故知是分段也。又如善",
    "T45n1866_003:0492b06": "財等。以分段身窮於因位故也。問何故此",
    "T45n1866_003:0492b07": "中不說變易。答如世界性等以上身分。甚極",
    "T45n1866_003:0492b08": "微細出過諸天應同變易。但以此教不分",
    "T45n1866_003:0492b09": "生死&#x9E81;細之相。總就過患以為一際。至信",
    "T45n1866_003:0492b10": "滿後頓翻彼際故不說也。餘準而知之。",
    "T45n1866_003:0492b11": "第六斷惑分齊者。有云。若依小乘若依",
    "T45n1866_003:0492b12": "三乘有二種義。一約位滅惑相。二寄惑",
    "T45n1866_003:0492b13": "顯位相。初義者。若依始教具足三乘斷",
    "T45n1866_003:0492b14": "惑差別。由此是其三乘教故。障有二種。謂",
    "T45n1866_003:0492b15": "煩惱所知。先辨二乘斷煩惱障。於中有二。",
    "T45n1866_003:0492b16": "先障名數後斷惑得果。初中煩惱有二。謂",
    "T45n1866_003:0492b17": "分別俱生。總有十種。一貪二瞋三無明四慢",
    "T45n1866_003:0492b18": "五疑六身見七邊見八邪見九見取十戒禁",
    "T45n1866_003:0492b19": "取。於中四種唯分別起。謂疑．邪見．見取．戒",
    "T45n1866_003:0492b20": "禁取。餘六通二種。五識得起初三。亦通分",
    "T45n1866_003:0492b21": "別及俱生。由用意識中邪師等三因引故。",
    "T45n1866_003:0492b22": "得有分別起也。意識具十種。四分別六通",
    "T45n1866_003:0492b23": "二。末那唯四俱生。六中除瞋及邊見。以瞋",
    "T45n1866_003:0492b24": "唯不善。此識有覆無記故。又以一類相續",
    "T45n1866_003:0492b25": "緣第八識剎那剎那執我故無邊見。又以",
    "T45n1866_003:0492b26": "後三見及疑籍三因生。此識無彼故不起",
    "T45n1866_003:0492b27": "也。又由恒相續緣故。非第六所引不",
    "T45n1866_003:0492b28": "同五識。是故唯四。其第八識總不起。唯是",
    "T45n1866_003:0492b29": "異熟。無覆無記性故。此分別俱生皆通三界。",
    "T45n1866_003:0492c01": "瞋唯欲界。以上二界煩惱。皆有覆無記性",
    "T45n1866_003:0492c02": "故。其分別起者。欲界四諦各有十使。即為",
    "T45n1866_003:0492c03": "四十。上二界除瞋諦別各有九。即有七十",
    "T45n1866_003:0492c04": "二。并欲界合有一百一十二也。其俱生者",
    "T45n1866_003:0492c05": "欲界具六。上二界除瞋各唯有五。合成",
    "T45n1866_003:0492c06": "十六。通前分別總有一百二十八也。問何",
    "T45n1866_003:0492c07": "故。前愚法小乘中。十使不通迷四諦。此中",
    "T45n1866_003:0492c08": "即通耶。答此有二義。一以三乘中煩惱功力",
    "T45n1866_003:0492c09": "漸漸寬廣故。障一切也。二又由迷等義",
    "T45n1866_003:0492c10": "通一切境也。第二斷惑得果者。先斷分",
    "T45n1866_003:0492c11": "別有其三人。一若從具縛入真見道。剎那",
    "T45n1866_003:0492c12": "頓斷三界四諦分別煩惱得預流果。二若倍",
    "T45n1866_003:0492c13": "離欲人。入真見道兼斷倍離欲。得一來果。",
    "T45n1866_003:0492c14": "言倍離欲者。謂凡夫時欲界修惑九品之中。",
    "T45n1866_003:0492c15": "伏斷前六故云倍離欲。入見道時即永",
    "T45n1866_003:0492c16": "斷前所伏故。是以得彼果也。三若已離欲",
    "T45n1866_003:0492c17": "人。入真見道兼斷九品得不還果。如瑜伽",
    "T45n1866_003:0492c18": "說。入見道果者有其三種。隨其所應證三",
    "T45n1866_003:0492c19": "果故。次斷俱生者。第六識俱生。九地各",
    "T45n1866_003:0492c20": "有九品。又進修道人有其二種。一漸出離。",
    "T45n1866_003:0492c21": "斷欲界九品中前六品盡得一來果。斷九",
    "T45n1866_003:0492c22": "品盡得不還果。斷上二界盡得阿羅漢",
    "T45n1866_003:0492c23": "果。二頓出離者。謂得初果已。即頓斷三",
    "T45n1866_003:0492c24": "界。漸除九品即得阿羅漢果。更無餘果。",
    "T45n1866_003:0492c25": "何者。以彼欲界九品修惑及上二界。總三種",
    "T45n1866_003:0492c26": "九品各初一品。一時頓斷故云頓斷三界。",
    "T45n1866_003:0492c27": "&#x7AEA;論九品一一別斷故云漸除也。若爾何",
    "T45n1866_003:0492c28": "故有漸斷者。以於三界法不能頓緣故。",
    "T45n1866_003:0492c29": "對法論云。頓出離者。謂入諦現觀已。依止",
    "T45n1866_003:0493a01": "未至定發出世道。頓斷三界一切煩惱。品",
    "T45n1866_003:0493a02": "品別斷唯立二果。謂預流果及阿羅漢果。",
    "T45n1866_003:0493a03": "乃至廣引指端經等。如彼說。其末那煩惱行",
    "T45n1866_003:0493a04": "相微細。前漸頓二人。皆與非想地惑一時頓",
    "T45n1866_003:0493a05": "斷故。瑜伽云。末那相應任運煩惱。唯與非",
    "T45n1866_003:0493a06": "想處共斷故。一時頓斷。非如餘惑漸次而",
    "T45n1866_003:0493a07": "斷故也。問何故前愚法二乘無頓出離。此",
    "T45n1866_003:0493a08": "中有耶。答為顯前劣故此超過。愚法二乘",
    "T45n1866_003:0493a09": "無此勝智。顯彼教劣。方便漸引起彼勝欲。",
    "T45n1866_003:0493a10": "令捨小從大故作此說。其論末那惑滅。",
    "T45n1866_003:0493a11": "小乘無者唯準此知。此謂二乘斷煩惱障。",
    "T45n1866_003:0493a12": "其所知障。諸趣寂者入無餘時一時皆斷。",
    "T45n1866_003:0493a13": "唯此非擇滅也。其餘一切有斷不斷。慧解",
    "T45n1866_003:0493a14": "脫人不斷。俱解脫人分有所斷。謂八解脫",
    "T45n1866_003:0493a15": "障不染無知。修八勝解所對治故。如瑜伽",
    "T45n1866_003:0493a16": "說。又諸解脫由所知障解脫所顯。由聲聞",
    "T45n1866_003:0493a17": "及緣覺等於所知障心得解脫故。當知此",
    "T45n1866_003:0493a18": "始教為引愚法漸向大故。安立此教。深勝",
    "T45n1866_003:0493a19": "於彼。故所知障亦許分斷。然上所斷不同",
    "T45n1866_003:0493a20": "愚法。以彼唯斷煩惱得故。此即不爾。斷",
    "T45n1866_003:0493a21": "種子故直進菩薩斷惑者二障俱斷。又煩惱",
    "T45n1866_003:0493a22": "障中。不同二乘約界分品。但於二障分",
    "T45n1866_003:0493a23": "別起者地前伏現行。初地真見道時。一剎那",
    "T45n1866_003:0493a24": "中頓斷彼種。其俱生中煩惱障。初地已去",
    "T45n1866_003:0493a25": "自在能斷。留故不斷。何以故。潤生攝化故。",
    "T45n1866_003:0493a26": "不墮二乘地故。為斷所知障故。為得大",
    "T45n1866_003:0493a27": "菩提故。是故攝論云。由留惑至惑盡證佛",
    "T45n1866_003:0493a28": "一切智。解云。惑盡者。是所知障盡。即由留",
    "T45n1866_003:0493a29": "煩惱障起勝行故。得至此位證佛果",
    "T45n1866_003:0493b01": "也。又梁攝論既云留種子。是故當知。煩",
    "T45n1866_003:0493b02": "惱障種至金剛位。其所知障行相細故。正障",
    "T45n1866_003:0493b03": "菩薩道。是故地地分斷。要至佛地方得總",
    "T45n1866_003:0493b04": "盡。由此即說二障修惑俱至佛地故。對法",
    "T45n1866_003:0493b05": "論云。又諸菩薩。於十地修道位中。唯修所",
    "T45n1866_003:0493b06": "知障對治道。非斷煩惱障。得菩提時頓斷",
    "T45n1866_003:0493b07": "煩惱障及所知障。頓成羅漢及如來故。其",
    "T45n1866_003:0493b08": "末那俱生行相細故。亦同前至佛地盡也。",
    "T45n1866_003:0493b09": "問其二障修惑諸識相應。地上現行有何同",
    "T45n1866_003:0493b10": "異。答其煩惱障內第六識惑既盡。盡故留",
    "T45n1866_003:0493b11": "彼。是故現種皆以智御用成勝行不起過",
    "T45n1866_003:0493b12": "患。猶如毒蛇以&#x546A;力御不令死。不起過",
    "T45n1866_003:0493b13": "患而成餘用。菩薩善巧留惑亦爾。故攝論",
    "T45n1866_003:0493b14": "云。如毒&#x546A;所害等。是故當知。於彼煩惱或",
    "T45n1866_003:0493b15": "現或種皆得自在。其第七識煩惱性非潤",
    "T45n1866_003:0493b16": "生故非所留。行相細故。七地已還有時暫",
    "T45n1866_003:0493b17": "現。以觀智有間故。其所知障皆後地惑於",
    "T45n1866_003:0493b18": "前地起。或現或種以地地分斷故。問若爾",
    "T45n1866_003:0493b19": "何故。有處說七地已還起有漏心等耶。答",
    "T45n1866_003:0493b20": "若約第六識中煩惱障為有漏者。彼既留",
    "T45n1866_003:0493b21": "惑故。即似有漏。若約所知障為有漏。即",
    "T45n1866_003:0493b22": "實有漏。此二通十地。若末那煩惱即實有漏。",
    "T45n1866_003:0493b23": "至於七地有無不定。以有時暫起有漏心",
    "T45n1866_003:0493b24": "故。餘義準知。又此教中惑滅智起分齊者。",
    "T45n1866_003:0493b25": "惑種在滅相時。智即在生相同時相返。",
    "T45n1866_003:0493b26": "如昂即低低即昂等。廣如對法論說。又此",
    "T45n1866_003:0493b27": "障法。以依識無性故。即空無分別。是其障",
    "T45n1866_003:0493b28": "義。如維摩經云。五受陰洞達空無所起。是",
    "T45n1866_003:0493b29": "苦義。今此障義亦準彼知之。若依終教。諸",
    "T45n1866_003:0493c01": "聲聞於煩惱障尚不能斷。但能折伏。何況",
    "T45n1866_003:0493c02": "能斷所知障。故彌勒所問經論云。一切聲",
    "T45n1866_003:0493c03": "聞辟支佛人。不能如實修四無量。不能",
    "T45n1866_003:0493c04": "究竟斷諸煩惱。但能折伏一切煩惱等。楞",
    "T45n1866_003:0493c05": "伽經文亦如上說。問此說何故與前教不",
    "T45n1866_003:0493c06": "同耶。答彼為引二乘故。未深說故。是故以",
    "T45n1866_003:0493c07": "上就下說煩惱障同彼二乘至佛地智方",
    "T45n1866_003:0493c08": "盡。又以下同上。亦許二乘全斷惑障分斷",
    "T45n1866_003:0493c09": "所知障。今此就實。以愚法二乘無廣大心",
    "T45n1866_003:0493c10": "故。不究竟斷煩惱障。又亦可。前約三乘中",
    "T45n1866_003:0493c11": "聲聞。此中約愚法故不同也。其菩薩人。於",
    "T45n1866_003:0493c12": "二障中不分俱生及分別。但有正使及習",
    "T45n1866_003:0493c13": "氣。地前伏使現。初地斷使種。地上除習氣。",
    "T45n1866_003:0493c14": "佛地究竟清淨。然彼地前三賢位中。初既",
    "T45n1866_003:0493c15": "不墮二乘地中。於煩惱障自在能斷。留",
    "T45n1866_003:0493c16": "故不斷。為除所知障等故。是故梁攝論",
    "T45n1866_003:0493c17": "云。十解已去得出世淨心。又云。十解心",
    "T45n1866_003:0493c18": "已上名聖人。不墮二乘地故。仁王經云。",
    "T45n1866_003:0493c19": "地前得人空而不取證等。又起信論得少",
    "T45n1866_003:0493c20": "分見法身作八相等皆此義也。以此菩薩",
    "T45n1866_003:0493c21": "唯怖智障故。修唯識真如等觀。伏斷波",
    "T45n1866_003:0493c22": "障。然於煩惱障非但不怖不修對治。亦",
    "T45n1866_003:0493c23": "乃故留助成勝行。初地已上斷於所知障",
    "T45n1866_003:0493c24": "一分&#x9E81;故。於煩惱障不復更留。是故二障",
    "T45n1866_003:0494a01": "不分見修。至初地時正使俱盡。故彌勒所",
    "T45n1866_003:0494a02": "問經論云。問曰。若聲聞人先斷見道所斷",
    "T45n1866_003:0494a03": "煩惱。然後漸斷修道煩惱。何故菩薩不同",
    "T45n1866_003:0494a04": "聲聞。答曰。菩薩之人無量世來。為諸眾生",
    "T45n1866_003:0494a05": "作利益事。後見真如甘露法界。觀彼一切",
    "T45n1866_003:0494a06": "諸眾生身。而實不異我所求處。是故菩薩見",
    "T45n1866_003:0494a07": "修道中。一切煩惱能障利益眾生行故。即見",
    "T45n1866_003:0494a08": "道中一切俱斷。此文為證。其末那煩惱。亦初",
    "T45n1866_003:0494a09": "地斷&#x9E81;後除殘習。故無性攝論云。轉染污",
    "T45n1866_003:0494a10": "末那得平等性智。初現觀時先已證得。修道",
    "T45n1866_003:0494a11": "位中轉復清淨。解云。轉淨者除習氣也。以",
    "T45n1866_003:0494a12": "正使先斷故。後但云轉淨更不云斷也。若",
    "T45n1866_003:0494a13": "云此是入真見道時暫伏不起非正斷",
    "T45n1866_003:0494a14": "者。即不得言轉復清淨。以總未斷何名轉",
    "T45n1866_003:0494a15": "淨。若依始教容如彼說。是故當知此教地",
    "T45n1866_003:0494a16": "上但除習氣故。寶性論云。不淨者。一切凡",
    "T45n1866_003:0494a17": "夫有煩惱障故。有垢者。以諸聲聞辟支佛",
    "T45n1866_003:0494a18": "等有智障故。有點者。以諸菩薩摩訶薩等。",
    "T45n1866_003:0494a19": "依被二種習氣障故。解云。論釋云地上。",
    "T45n1866_003:0494a20": "名摩訶薩。故知但有習氣障也。此中習氣",
    "T45n1866_003:0494a21": "從斷正使種子。無間方有習氣。何以故。未",
    "T45n1866_003:0494a22": "斷已前無微薄故。種斷無間方有微薄故。",
    "T45n1866_003:0494a23": "論說名無間生習氣。問云何地上煩惱使盡。",
    "T45n1866_003:0494a24": "而得不墮二乘地耶。答智力勝故。智障正",
    "T45n1866_003:0494a25": "使亦已斷除故。如始教小乘頓出利人斷",
    "T45n1866_003:0494a26": "欲界惑六品盡時。上二界六品亦同斷盡",
    "T45n1866_003:0494a27": "故。猶尚不得彼一來果。況此菩薩道力殊",
    "T45n1866_003:0494a28": "勝。又況已斷智障使故。若地前及始教容",
    "T45n1866_003:0494a29": "有彼失此中無也。又此教中正斷惑時智",
    "T45n1866_003:0494b01": "起惑滅。非初非中後。前中後取故。云何滅。",
    "T45n1866_003:0494b02": "如虛空本來清淨。如是滅。廣如十地論說。",
    "T45n1866_003:0494b03": "又此教中煩惱等法。皆是真如隨緣所作。是",
    "T45n1866_003:0494b04": "故不異真如。是煩惱義。如起信論說。又經",
    "T45n1866_003:0494b05": "云。一切法即如如等。煩惱準此。是故當知。",
    "T45n1866_003:0494b06": "與前諸教施設不同。宜應知之。◎",
    "T45n1866_003:0494b07": "[0494b07] 第二明寄惑顯位者。諸聖教說。略有一",
    "T45n1866_003:0494b08": "十八門。一寄二障以顯二位。謂分惑智二",
    "T45n1866_003:0494b09": "障。以顯比證二位故。梁攝論云。地前漸除",
    "T45n1866_003:0494b10": "煩惱障。地上漸除智障。又云。十解已去得",
    "T45n1866_003:0494b11": "出世淨心。又云。地前雖得人無我。以法無",
    "T45n1866_003:0494b12": "我未淨故。人無我亦不清淨。又云。其人我",
    "T45n1866_003:0494b13": "執前十解中已除。今唯滅法我執。又仁王經",
    "T45n1866_003:0494b14": "云。習種性已入生空位。得聖人性故。本業",
    "T45n1866_003:0494b15": "經起信論亦同此說。二寄皮等三惑顯三僧",
    "T45n1866_003:0494b16": "祇故。梁攝論云。初僧祇斷皮煩惱。第二僧",
    "T45n1866_003:0494b17": "祇斷肉煩惱。第三僧祇斷心煩惱。三以",
    "T45n1866_003:0494b18": "此三惑。寄顯地地三心不同。如梁攝論三",
    "T45n1866_003:0494b19": "十三僧祇中說。地地之中入心除皮。住心除",
    "T45n1866_003:0494b20": "肉。出心除心等。四以二障&#x9E81;細。寄顯三",
    "T45n1866_003:0494b21": "位。如地持論云。二障三處通。謂地前地上",
    "T45n1866_003:0494b22": "及佛地。五以染心&#x9E81;細。寄於三位以顯三",
    "T45n1866_003:0494b23": "身。如金光明經說。依諸伏道起事心盡得",
    "T45n1866_003:0494b24": "顯化身。依法斷道依根本心盡得顯應身。",
    "T45n1866_003:0494b25": "依勝拔道根本心盡得顯法身。有人解云。",
    "T45n1866_003:0494b26": "伏道是地前起事心此是第六識。法斷道",
    "T45n1866_003:0494b27": "是地上。依根本心是末那。以依緣賴耶識",
    "T45n1866_003:0494b28": "本心故。勝拔道是金剛位。根本心是賴耶",
    "T45n1866_003:0494b29": "識。六寄於三障直顯三身。故彼經云。煩惱",
    "T45n1866_003:0494c01": "障清淨能顯應身。業障清淨能顯化身。智",
    "T45n1866_003:0494c02": "障清淨能顯法身。七以迷三無性所起煩",
    "T45n1866_003:0494c03": "惱寄顯三身。故彼經云。一切凡夫為三相",
    "T45n1866_003:0494c04": "故。有縛有障遠離三身不至三身。何者",
    "T45n1866_003:0494c05": "為三。一者思惟分別相。二者依他起相。三者",
    "T45n1866_003:0494c06": "成就相。如是三相不能解故。不能滅故。不",
    "T45n1866_003:0494c07": "能淨故。是故不得至三身。如是三相能解",
    "T45n1866_003:0494c08": "能滅能淨。是故諸佛至於三身。解云。能解",
    "T45n1866_003:0494c09": "者是所執性。但應知解故。能滅者染分依他",
    "T45n1866_003:0494c10": "起性。應斷滅故。能淨者在纏真如修令淨",
    "T45n1866_003:0494c11": "故。八寄四障以顯四位。此有二義。一約正",
    "T45n1866_003:0494c12": "使寄顯地前四位四行四因四報。何者為",
    "T45n1866_003:0494c13": "四。一謂以闡提不信障使滅已。翻顯十信之",
    "T45n1866_003:0494c14": "位成信樂大乘行為淨德因及鐵輪王報。",
    "T45n1866_003:0494c15": "二以外道執我障。寄以翻顯十解位成般",
    "T45n1866_003:0494c16": "若行。為我德因銅輪王報。三聲聞畏苦障。",
    "T45n1866_003:0494c17": "寄顯十行位成破虛空定器三昧行為樂",
    "T45n1866_003:0494c18": "德因銀輪王報。四獨覺捨大悲障。寄顯十迴",
    "T45n1866_003:0494c19": "向位成大悲行為常德因金輪王報。又翻",
    "T45n1866_003:0494c20": "前四障。所得四行即為佛子四義。翻初障",
    "T45n1866_003:0494c21": "成信樂大乘種子為因。即如父也。二般若",
    "T45n1866_003:0494c22": "為緣。即如母也。三顯破虛空定離小乘執",
    "T45n1866_003:0494c23": "令法身堅固。如胎也。四大悲益生。如乳母。",
    "T45n1866_003:0494c24": "具此四緣故。得從地前生在初地已上",
    "T45n1866_003:0494c25": "諸佛家故名佛子也。又此四種和合。如車",
    "T45n1866_003:0494c26": "輪能運能轉至解脫處。如聖王輪備有四",
    "T45n1866_003:0494c27": "事。謂轂輞輻軸。如其次第四義應知。第",
    "T45n1866_003:0494c28": "二以四障習寄顯地上四位四定四德四",
    "T45n1866_003:0494c29": "報。一初二三地滅闡提不信習。即顯此一位",
    "T45n1866_003:0495a01": "相同世間。又得大乘光明三昧成於淨德。",
    "T45n1866_003:0495a02": "除因緣生死變易報。二四五六地滅外道我",
    "T45n1866_003:0495a03": "執習。顯此一位相同二乘。得集福德王三",
    "T45n1866_003:0495a04": "昧成於我德。除方便生死。三七八九地滅",
    "T45n1866_003:0495a05": "聲聞畏苦習。顯此一位相同大乘。得賢護",
    "T45n1866_003:0495a06": "三昧成於樂德。除有有生死。四十地至佛",
    "T45n1866_003:0495a07": "地已還。滅獨覺捨大悲習。顯此一位因圓",
    "T45n1866_003:0495a08": "果滿。得首楞嚴三昧成於常德。無有生死。",
    "T45n1866_003:0495a09": "四德圓故。生死永盡故。云無有也。此上義",
    "T45n1866_003:0495a10": "廣如無上依經．本業經．佛性論．寶性論．梁",
    "T45n1866_003:0495a11": "攝論等說。又此四中。初二通二障。後二唯",
    "T45n1866_003:0495a12": "智障。正使地前除。習氣地上淨。此文亦誠",
    "T45n1866_003:0495a13": "證也。九於十地中為別相故。三地終心已",
    "T45n1866_003:0495a14": "來。斷二障修惑正使皆盡。四地已去但有",
    "T45n1866_003:0495a15": "微習。何以故。前三地相同世間。四地已",
    "T45n1866_003:0495a16": "去是出世故。是故十地經三地末文云。一切",
    "T45n1866_003:0495a17": "欲縛轉復微薄。一切色縛轉復微薄。一切有",
    "T45n1866_003:0495a18": "縛轉復微薄。一切無明縛轉復微薄。諸見縛",
    "T45n1866_003:0495a19": "者先已除斷。地論釋云。一切欲縛轉微薄",
    "T45n1866_003:0495a20": "等者。斷一切修道欲色無色所有煩惱及彼",
    "T45n1866_003:0495a21": "因。同無明習氣。皆悉微薄遠離故。諸見縛者。",
    "T45n1866_003:0495a22": "於初地見道已斷故。解云。及彼因者煩惱",
    "T45n1866_003:0495a23": "障種子也。無明習氣者所知障種子也。以二",
    "T45n1866_003:0495a24": "障種子同時遠離故云同也。是故當知。二",
    "T45n1866_003:0495a25": "障修惑正使種子此地皆盡。上來多分約終",
    "T45n1866_003:0495a26": "教說。十又於十地。別相中。寄顯世間三",
    "T45n1866_003:0495a27": "乘菩薩三位別故。仁王經說。前之三地斷三",
    "T45n1866_003:0495a28": "界中色煩惱。四五六地斷三界中心煩惱。七",
    "T45n1866_003:0495a29": "八九地斷三界中色習煩惱。第十地及佛",
    "T45n1866_003:0495a30": "地斷三界中心習煩惱。解云。以三地終位",
    "T45n1866_003:0495b01": "得上界定。極至四空定離下地色故云",
    "T45n1866_003:0495b02": "斷色惑也。以四地已去得二乘無漏出世",
    "T45n1866_003:0495b03": "間位故。於世間色心俱盡故。七地已去是",
    "T45n1866_003:0495b04": "菩薩位。漸細於前故。寄滅於色心習氣。以",
    "T45n1866_003:0495b05": "顯彼位也。十一於此菩薩位中。為顯自在",
    "T45n1866_003:0495b06": "及未自在二位別故。七地已還寄滅三界色",
    "T45n1866_003:0495b07": "心煩惱及彼果報。八地已去寄滅色心二",
    "T45n1866_003:0495b08": "習無明故。本業經云。七地已還滅三界色",
    "T45n1866_003:0495b09": "心二習果報。滅無遺餘。八地色習無明盡。九",
    "T45n1866_003:0495b10": "地心習無明已滅除。十地二習無明滅盡。十",
    "T45n1866_003:0495b11": "二依三無性論。寄滅二性以顯見修二位",
    "T45n1866_003:0495b12": "差別。故彼論云。由見道故分別性即無。故",
    "T45n1866_003:0495b13": "言不得。由修道故。依他性即滅。故言不",
    "T45n1866_003:0495b14": "見。十三依雜集論等。以分別俱生二種煩",
    "T45n1866_003:0495b15": "惱。寄顯見修二位差別。何以得知但是寄",
    "T45n1866_003:0495b16": "位非實斷者。如分別我見籍三緣生。謂邪",
    "T45n1866_003:0495b17": "師邪教及邪思惟。妄計即蘊離蘊等我。如佛",
    "T45n1866_003:0495b18": "弟子雖居凡位。然依正師正教正思惟故。",
    "T45n1866_003:0495b19": "非直不起即蘊等執。亦乃願樂於無我性。",
    "T45n1866_003:0495b20": "此人豈斷已非入見道邪。若言雖無現",
    "T45n1866_003:0495b21": "行然有種故非入見者。既無現行即應",
    "T45n1866_003:0495b22": "入資糧加行。義既不爾。是故當知。為顯",
    "T45n1866_003:0495b23": "見道無我理故。寄彼橫計顛倒&#x9E81;惑。反以",
    "T45n1866_003:0495b24": "顯之。又以任運所起煩惱細難斷故。翻顯",
    "T45n1866_003:0495b25": "修位漸增差別。如實義者。但一煩惱有&#x9E81;有",
    "T45n1866_003:0495b26": "細。見位斷&#x9E81;修位斷細。如末那煩惱。通二",
    "T45n1866_003:0495b27": "位斷之。如無相論云。第二執識及相應法。",
    "T45n1866_003:0495b28": "至羅漢位究竟滅盡。若見諦內煩惱識及",
    "T45n1866_003:0495b29": "心法。得出世道十六心時。畢竟斷滅。餘殘",
    "T45n1866_003:0495b30": "未盡但屬思惟。是名第二識。無性攝論亦",
    "T45n1866_003:0495c01": "同此說。如上所引。故得知也。十四於分別",
    "T45n1866_003:0495c02": "惑所籍三緣。寄顯地前三賢位別。謂十解等",
    "T45n1866_003:0495c03": "除邪師等。如次應知。此約直進說。又以",
    "T45n1866_003:0495c04": "邪師邪教所起。寄資糧位伏。以行相&#x9E81;故。",
    "T45n1866_003:0495c05": "邪思惟所起寄加行位伏。以行相細故。此",
    "T45n1866_003:0495c06": "約迴心二乘。說。十五於俱生內六七識惑。",
    "T45n1866_003:0495c07": "七地已來寄有現行。八地已去永伏不起。",
    "T45n1866_003:0495c08": "此為寄顯入觀有間無間位異故。作此",
    "T45n1866_003:0495c09": "說。十六又以六識煩惱寄至四地。末那煩",
    "T45n1866_003:0495c10": "惱寄至七地。八地已去唯有所知障。此亦",
    "T45n1866_003:0495c11": "為顯世間二乘菩薩位故。作此說也。",
    "T45n1866_003:0495c12": "十七為顯十地至佛地差別故。以十一",
    "T45n1866_003:0495c13": "無明返寄顯之。十八為顯地地真俗二智。",
    "T45n1866_003:0495c14": "故。以二十二無明寄以顯之。如深密經云。",
    "T45n1866_003:0495c15": "由此二十二種愚癡品及十一&#x9E81;重。安立諸",
    "T45n1866_003:0495c16": "地故。既云安立。故知寄顯也。此諸義廣如",
    "T45n1866_003:0495c17": "瑜伽．對法．唯識攝論等說。上來多分約始",
    "T45n1866_003:0495c18": "教說。已上諸門並是阿含門。寄惑反顯",
    "T45n1866_003:0495c19": "位相差別。何以故。為護十地故。為令眾生",
    "T45n1866_003:0495c20": "於十地中離慢執故。位相甚深極難了知。",
    "T45n1866_003:0495c21": "寄惑顯位生淨信故。餘義準思可見。若依",
    "T45n1866_003:0495c22": "頓教。一切煩惱本來自離。不可說斷及與",
    "T45n1866_003:0495c23": "不斷。如法界體性經云。佛告文殊師利。汝",
    "T45n1866_003:0495c24": "云何教諸善男子發菩提心。文殊言。我教",
    "T45n1866_003:0495c25": "發我見心。何以故。我見除即是菩提故。",
    "T45n1866_003:0495c26": "此文證之準知。若依圓教。一切煩惱不可",
    "T45n1866_003:0495c27": "說其體性。但約其用即甚深廣大。以所障",
    "T45n1866_003:0495c28": "法一即一切具足主伴等故。彼能障惑亦如",
    "T45n1866_003:0495c29": "是也。是故不分使習種現。但如法界一得",
    "T45n1866_003:0495c30": "一切得故。是故煩惱亦一斷一切斷也。故",
    "T45n1866_003:0496a01": "普賢品明一障一切障。小相品明一斷一切",
    "T45n1866_003:0496a02": "斷者。是此義也。又此斷惑分齊。準上下經",
    "T45n1866_003:0496a03": "文有四種。一約證。謂十地中斷。二約位。謂",
    "T45n1866_003:0496a04": "十住已去斷。三約行。謂十信終心斷。四約",
    "T45n1866_003:0496a05": "實。謂無可斷。以本來清淨故。廣如經說。",
    "T45n1866_003:0496a06": "又前三乘等諸門斷惑。若一障一切障。一斷",
    "T45n1866_003:0496a07": "一切斷。即入此非。若隨門前後。是三乘等。",
    "T45n1866_003:0496a08": "此約別教言。若約攝方便。前諸教所明並",
    "T45n1866_003:0496a09": "入此中。以是此方便故。及所流所目故。餘",
    "T45n1866_003:0496a10": "義準之。斷惑門竟。第七二乘迴心者。有六",
    "T45n1866_003:0496a11": "種說。一或一切二乘皆無迴心。以更無餘",
    "T45n1866_003:0496a12": "求故。如小乘中說。二或一切二乘皆迴心。",
    "T45n1866_003:0496a13": "以悉有佛性力為內熏因故。如來大悲力",
    "T45n1866_003:0496a14": "外緣不捨故。根本無明猶未盡故。小乘涅槃",
    "T45n1866_003:0496a15": "不究竟故。是故一切無不迴心向大菩提",
    "T45n1866_003:0496a16": "也。此約終教說。問如瑜伽顯揚論說諸識",
    "T45n1866_003:0496a17": "成熟及不成熟中四句內聲聞獨覺入無",
    "T45n1866_003:0496a18": "餘依涅槃者。阿賴耶識及諸轉識俱不成",
    "T45n1866_003:0496a19": "熟。既本識轉識皆滅無餘。後生心以何為",
    "T45n1866_003:0496a20": "因。無因而生果不應理故。答彼論依始",
    "T45n1866_003:0496a21": "教門。引小乘故。所立賴耶行相&#x9E81;顯。不從",
    "T45n1866_003:0496a22": "真起。故說有滅。又為順小乘故亦許彼",
    "T45n1866_003:0496a23": "涅槃非不究竟。故說入已不復起也。今",
    "T45n1866_003:0496a24": "約終教中就實而說。既以根本無明熏如",
    "T45n1866_003:0496a25": "來藏成梨耶識。彼二乘人。於此二法既俱",
    "T45n1866_003:0496a26": "未斷證。何因得滅阿賴耶識。又由於彼",
    "T45n1866_003:0496a27": "無斷證故。所得涅槃豈為究竟。化城同喻",
    "T45n1866_003:0496a28": "應便有失。又由上四因故得生心也。問",
    "T45n1866_003:0496a29": "如生心迴向時分齊云何。答由根不等故",
    "T45n1866_003:0496b01": "去有遲疾。遲者經劫乃起故。楞伽云。味",
    "T45n1866_003:0496b02": "著三昧樂。安住無漏界。無有究竟趣。亦復",
    "T45n1866_003:0496b03": "不退還。得諸三昧身。乃至劫不覺。譬如昏",
    "T45n1866_003:0496b04": "醉人酒消然後覺。彼覺法亦然。得佛無上身。",
    "T45n1866_003:0496b05": "解云。此文但總相說。若差別說者。隨其利",
    "T45n1866_003:0496b06": "鈍各別經時皆到阿耨菩提心位。如涅槃",
    "T45n1866_003:0496b07": "經云。須陀洹人亦復不定故。經八萬劫即",
    "T45n1866_003:0496b08": "能得到阿耨菩提心。乃至云。獨覺經十千",
    "T45n1866_003:0496b09": "劫。得到阿耨菩提之心。解云。此明最鈍須",
    "T45n1866_003:0496b10": "陀洹人受七生已方入涅槃滅心心法。如",
    "T45n1866_003:0496b11": "入滅定。復經八萬劫乃得生心。受佛教",
    "T45n1866_003:0496b12": "化即發菩提心。若於一身得第二果受",
    "T45n1866_003:0496b13": "二生已即入涅槃。經六萬劫即能發心。若",
    "T45n1866_003:0496b14": "於一身得第三果不還欲界即入涅槃。經",
    "T45n1866_003:0496b15": "四萬劫即得發心。若於一身得阿羅漢",
    "T45n1866_003:0496b16": "即現入滅定。經二萬劫即能發心。若獨覺",
    "T45n1866_003:0496b17": "根利經一萬劫便能發心。此五人發心之時。",
    "T45n1866_003:0496b18": "即入十信菩薩位。方名發阿耨菩提心。又",
    "T45n1866_003:0496b19": "有義。前五人從凡得小果入涅槃後起迴",
    "T45n1866_003:0496b20": "心修十信行。信滿心已堪入十住初發心",
    "T45n1866_003:0496b21": "住已來。隨根利鈍各經彼劫。未必一向",
    "T45n1866_003:0496b22": "在涅槃中經爾許劫也。如直往人既經一",
    "T45n1866_003:0496b23": "萬劫修行滿足堪能發心。彼獨覺人根最",
    "T45n1866_003:0496b24": "利故。亦似直往人經一萬劫。餘四鈍根。又",
    "T45n1866_003:0496b25": "差別故時多別也。上來明遲者。若極疾者",
    "T45n1866_003:0496b26": "如法華經云。我滅度後復有弟子。不聞是",
    "T45n1866_003:0496b27": "經不知不覺菩薩所行。自於所得功德。",
    "T45n1866_003:0496b28": "生滅度想當入涅槃。我於餘國作佛更",
    "T45n1866_003:0496b29": "有異名。是人雖生滅度之想入於涅槃。而",
    "T45n1866_003:0496c01": "於彼土求佛智慧得聞此經。唯以佛乘",
    "T45n1866_003:0496c02": "而得滅度。更無餘乘。除諸如來方便說法。",
    "T45n1866_003:0496c03": "此上並約終教說。三或一切二乘亦迴亦",
    "T45n1866_003:0496c04": "不迴。謂決定種性者趣寂不迴。不定種性",
    "T45n1866_003:0496c05": "者並迴向大。如瑜伽聲聞決擇中說。此約",
    "T45n1866_003:0496c06": "始教引二乘說。四或非迴非不迴。以離",
    "T45n1866_003:0496c07": "相故。如文殊般若等說。此終頓教說。五或",
    "T45n1866_003:0496c08": "合具前四說。以是大法方便故。此約一",
    "T45n1866_003:0496c09": "乘攝方便說。六或俱絕前五。此有二種。一",
    "T45n1866_003:0496c10": "一切二乘悉無所迴。以望一乘皆即空無",
    "T45n1866_003:0496c11": "可迴也。如經中如聾如盲者是。二一切二",
    "T45n1866_003:0496c12": "乘等並已迴竟。更不復迴。如經中以普賢",
    "T45n1866_003:0496c13": "眼見一切眾生皆已究竟者是。此並約一",
    "T45n1866_003:0496c14": "乘別教說。問如一乘攝方便中迴心。與三",
    "T45n1866_003:0496c15": "乘中迴心所得法門分齊云何。答若三乘中",
    "T45n1866_003:0496c16": "迴心即入十信已去。順行菩提心及大悲",
    "T45n1866_003:0496c17": "等法門。次第而去。若一乘中如下文。舍利弗",
    "T45n1866_003:0496c18": "及因陀羅慧比丘等六千人。於文殊師利邊。",
    "T45n1866_003:0496c19": "迴心即得十大法門及十眼十耳等境界。義",
    "T45n1866_003:0496c20": "當即是解行身遍於五位法也。餘義如別",
    "T45n1866_003:0496c21": "處說。第八佛果義相者於中有二。先明常",
    "T45n1866_003:0496c22": "無常義。後明相好差別。前中若小乘佛果唯",
    "T45n1866_003:0496c23": "是無常。以不說本性功德故。如佛性論云。",
    "T45n1866_003:0496c24": "小乘以無性德佛性。但有修德也。若三",
    "T45n1866_003:0496c25": "乘始教法身是常。以自性故。亦無常。以離",
    "T45n1866_003:0496c26": "不離故。修生功德是無常。以從因緣生故。",
    "T45n1866_003:0496c27": "是有為無漏故。亦得是常。以無間斷故。相",
    "T45n1866_003:0496c28": "續起故。莊嚴論云。自性無間相續三。佛俱常",
    "T45n1866_003:0496c29": "住等。若依終教有二義。先別明後總說。別",
    "T45n1866_003:0497a01": "中修生功德是無常。以修生故。亦即是常。",
    "T45n1866_003:0497a02": "一得已後同真如故。何以故。本從真流故。",
    "T45n1866_003:0497a03": "無明已盡還歸真體故。梁攝論云。無不從",
    "T45n1866_003:0497a04": "此法身流。無不還證此法身等。寶信論",
    "T45n1866_003:0497a05": "起信論等盛立此義。如彼應知。又智論云。",
    "T45n1866_003:0497a06": "薩婆若不與三世合。何以故。過去世等是",
    "T45n1866_003:0497a07": "虛妄是生滅。薩婆若是實法。非生滅故。",
    "T45n1866_003:0497a08": "解云。薩婆若此云一切智。即知佛地圓智",
    "T45n1866_003:0497a09": "同真如故。非生滅也。又攝論云。猶如虛空",
    "T45n1866_003:0497a10": "遍滿一切色際無生住滅變異等。如來智",
    "T45n1866_003:0497a11": "亦爾。遍一切所知無倒無變異等。是故當",
    "T45n1866_003:0497a12": "知。非直無間斷故以為常。亦即同真如",
    "T45n1866_003:0497a13": "不變異常也。法身是常。以隨緣時不變自",
    "T45n1866_003:0497a14": "性故。亦是無常。以隨染緣赴機故。何以",
    "T45n1866_003:0497a15": "故。以諸功德既並同是真。是故起用唯是",
    "T45n1866_003:0497a16": "真作故。起信論中。釋報化二身唯屬真",
    "T45n1866_003:0497a17": "如用大攝。又論云。眾生心淨法身影現等。",
    "T45n1866_003:0497a18": "又云。復次本覺隨染分別生二種相。與彼本",
    "T45n1866_003:0497a19": "覺不相捨離。謂一者智淨相。二者不思議業",
    "T45n1866_003:0497a20": "相。乃至廣說等。二總說者。由此法身隨緣",
    "T45n1866_003:0497a21": "義故。是故功德差別得成。由不變義故。是",
    "T45n1866_003:0497a22": "故功德無不即真。如舉體隨緣全相不變。",
    "T45n1866_003:0497a23": "二義鎔融無障礙故。是故佛果即常即無常。",
    "T45n1866_003:0497a24": "具足四句或非四句。隨義應知。問若爾",
    "T45n1866_003:0497a25": "何故得說非一非異耶。答若始教中。以",
    "T45n1866_003:0497a26": "真如遍故智證真如故非異也。有為無為不",
    "T45n1866_003:0497a27": "同故非一也。若終教中。功德有二義。一緣起",
    "T45n1866_003:0497a28": "現前義。以三無數劫功德不虛故。二無自",
    "T45n1866_003:0497a29": "性義。以離真如無自體故。此中初義與法",
    "T45n1866_003:0497b01": "身隨緣。後義與法身不變。是非異門。以舉",
    "T45n1866_003:0497b02": "體全收故。又此初義與不變。後義與隨緣。",
    "T45n1866_003:0497b03": "是非一門。以義差別故。是即不動非異。明",
    "T45n1866_003:0497b04": "非一也。思之可見。若依頓教。以相盡離",
    "T45n1866_003:0497b05": "念故。唯一實性身。平等平等不可說有",
    "T45n1866_003:0497b06": "功德差別。亦不可說常與無常。若寄言顯",
    "T45n1866_003:0497b07": "者。如經云。吾今此身即是法身。又經云。一",
    "T45n1866_003:0497b08": "切諸佛身唯是一法身等。如是準之。若依",
    "T45n1866_003:0497b09": "圓教。佛果常等義有三說。一約用。佛果既",
    "T45n1866_003:0497b10": "通三世間等一切法。是故具有常等四句。二",
    "T45n1866_003:0497b11": "約德。佛果即具四義。謂一修生。二本有。三",
    "T45n1866_003:0497b12": "本有修生。四修生本有。圓融無礙備無邊德。",
    "T45n1866_003:0497b13": "是故亦通常等四句。上二句義思之可見。",
    "T45n1866_003:0497b14": "三約體亦通四句。謂此經中以不說為顯",
    "T45n1866_003:0497b15": "故是常。與阿含相應故是無常。二義無礙故",
    "T45n1866_003:0497b16": "俱有。隨緣起際故俱非。此上三義。若體即",
    "T45n1866_003:0497b17": "俱體。乃至用即俱用。以體攝無礙故。皆有",
    "T45n1866_003:0497b18": "常等無礙思之。二明相好差別者。若依",
    "T45n1866_003:0497b19": "小乘。有三十二相八十種好。是實法也。若三",
    "T45n1866_003:0497b20": "乘中。或亦但說三十二相八十種好。是化身",
    "T45n1866_003:0497b21": "之相。仍即空是相義。如金剛般若經對法論",
    "T45n1866_003:0497b22": "等說。此約始教引小乘說也。或約報身",
    "T45n1866_003:0497b23": "說八萬四千相。並是實德。此約直進及終教",
    "T45n1866_003:0497b24": "等說。問何故智論等。於此化身辯金鏘馬",
    "T45n1866_003:0497b25": "麥等往業所致。三十二相等亦各出因耶。",
    "T45n1866_003:0497b26": "答為引二乘因下而說。現業果不亡故。",
    "T45n1866_003:0497b27": "聖道斷惑非滅報故。如羅漢&#x98F1;沙。金鏘",
    "T45n1866_003:0497b28": "等亦爾。小乘以為實。始教即空說。以是方",
    "T45n1866_003:0497b29": "便故。如大乘方便經說。其相好出因有二",
    "T45n1866_003:0497c01": "義。一亦是方便為引二乘。即於此身示",
    "T45n1866_003:0497c02": "勝因果。以實報身非彼所見故。二此等亦",
    "T45n1866_003:0497c03": "即是實報相。垂在化中顯示現故。得出因",
    "T45n1866_003:0497c04": "也。問何故攝論中說三十二相等。入法身功",
    "T45n1866_003:0497c05": "德攝耶。答此亦有二義。一為迴二乘方",
    "T45n1866_003:0497c06": "便漸說。真實法身恐彼難信故。以此功德",
    "T45n1866_003:0497c07": "說為法身令易信受。以觀見故。二彼以",
    "T45n1866_003:0497c08": "功德為法身故。攝在彼中也。此上並約",
    "T45n1866_003:0497c09": "始教說。又三十二相等。即無生無性故。亦",
    "T45n1866_003:0497c10": "即是真如法身。此約終教說。若依一乘。有",
    "T45n1866_003:0497c11": "十蓮華藏世界海微塵數相。彼二相皆遍法",
    "T45n1866_003:0497c12": "界。業用亦爾。所以說十者。欲顯無盡故。",
    "T45n1866_003:0497c13": "如相海品說。又觀佛三昧經中。約此三乘",
    "T45n1866_003:0497c14": "宗。分佛相好以為三段。故彼經云。略中略",
    "T45n1866_003:0497c15": "者。我今為此時會大眾及淨飯王。略說相",
    "T45n1866_003:0497c16": "好。佛生人間示同人事。同人相故說三",
    "T45n1866_003:0497c17": "十二相。勝諸天故說八十種好。為諸菩",
    "T45n1866_003:0497c18": "薩說八萬四千諸妙相好。佛實相好。我初成",
    "T45n1866_003:0497c19": "道摩伽陀國寂滅道場。為普賢賢首等諸大",
    "T45n1866_003:0497c20": "菩薩。於雜華經已廣分別。解云。此中三十",
    "T45n1866_003:0497c21": "二相等。當略中之略。為人天二乘等。即當",
    "T45n1866_003:0497c22": "初也。八萬四千等。義當但是略。為三乘菩",
    "T45n1866_003:0497c23": "薩等。當次也。佛實相好如雜華說者。義當",
    "T45n1866_003:0497c24": "廣說。即是指此華嚴相海品說。是一乘別",
    "T45n1866_003:0497c25": "教相。即當終也。以雜華即是華嚴故。餘義",
    "T45n1866_003:0497c26": "可知。第九明攝化分齊者。若依小乘中。唯",
    "T45n1866_003:0497c27": "此娑婆雜穢處。是佛報土。於中此閻浮提是",
    "T45n1866_003:0497c28": "報佛所依。餘百億等是化境分齊也。若三乘",
    "T45n1866_003:0497c29": "中。法性土及自受用土。今此不說。其釋迦佛",
    "T45n1866_003:0498a01": "隨他受用實報淨土。或有說在摩醯首羅",
    "T45n1866_003:0498a02": "天化身充滿百億閻浮提是所化分齊。如",
    "T45n1866_003:0498a03": "梵網經及對法論等說。當知此約始教說。",
    "T45n1866_003:0498a04": "何以故。為二乘教以釋迦身為實報。今即",
    "T45n1866_003:0498a05": "翻彼顯其是化故。於彼天別立實報。又",
    "T45n1866_003:0498a06": "恐二乘不信界外有實淨土故。寄界內最",
    "T45n1866_003:0498a07": "勝處說。其化身但充滿百億等。亦順彼說",
    "T45n1866_003:0498a08": "也。或有說釋迦佛報土在三界外。如涅",
    "T45n1866_003:0498a09": "槃經云。西方去此三十二恒河沙佛土。有世",
    "T45n1866_003:0498a10": "界名無勝。是釋迦佛實報淨土。此約終教",
    "T45n1866_003:0498a11": "說。以不隨下說故。為顯娑婆唯是化故。",
    "T45n1866_003:0498a12": "是故當知。色頂之身亦非實報。或說化境",
    "T45n1866_003:0498a13": "非但百億。如大智論中。以三千大千世界",
    "T45n1866_003:0498a14": "為一數。數至恒河沙。為一世界性。又數",
    "T45n1866_003:0498a15": "此至恒河沙。為一世界海。數此又至無",
    "T45n1866_003:0498a16": "量恒河沙。為一世界種。數此又至無量",
    "T45n1866_003:0498a17": "十方恒河沙。為一佛世界所化分齊也。此",
    "T45n1866_003:0498a18": "亦約終教說。以攝化漸廣於前故。又唯",
    "T45n1866_003:0498a19": "約須彌山世界說。以居此界故。未說樹",
    "T45n1866_003:0498a20": "形等世界。故。非一乘也。或說釋迦報土在",
    "T45n1866_003:0498a21": "靈鷲山。如法華云。我常在靈山等。法華",
    "T45n1866_003:0498a22": "論主釋為報身菩提也。當知此約一乘同",
    "T45n1866_003:0498a23": "教說。何以故。以法華中亦顯一乘故。其",
    "T45n1866_003:0498a24": "處隨教即染歸淨故。說法華處即為實也。",
    "T45n1866_003:0498a25": "如菩提樹下說華嚴處即為蓮華藏十佛境",
    "T45n1866_003:0498a26": "界。法華亦爾。漸同此故是同教也。然未說",
    "T45n1866_003:0498a27": "彼處即為十華藏及因陀羅等故非別教",
    "T45n1866_003:0498a28": "也。或有說此釋迦身。即為實報受用之身。",
    "T45n1866_003:0498a29": "如佛地經初說。此釋迦佛即具二十一種實",
    "T45n1866_003:0498b01": "報功德。彼論釋為受用身也。此亦約同教",
    "T45n1866_003:0498b02": "說。何以故。此釋迦佛。若三乘中但為化身。",
    "T45n1866_003:0498b03": "若別教一乘。以為究竟十佛之身。今此方便",
    "T45n1866_003:0498b04": "勸彼三乘。顯釋迦身非但是化。恐難信受",
    "T45n1866_003:0498b05": "故。彼經中。為約說佛果深功德處。明佛身",
    "T45n1866_003:0498b06": "隨教即權歸實。說為報身。即方便顯說華",
    "T45n1866_003:0498b07": "嚴一乘法時此釋迦身亦隨彼教即究竟",
    "T45n1866_003:0498b08": "十佛法界身也。是故以彼為同教攝也。或",
    "T45n1866_003:0498b09": "有說此釋迦身即是法身。如經云。吾今此",
    "T45n1866_003:0498b10": "身即是法身。此約頓教寄言而說。以相",
    "T45n1866_003:0498b11": "盡離念故。若別教一乘此釋迦牟尼身。非",
    "T45n1866_003:0498b12": "但三身亦即是十身。以顯無盡。然彼十佛境",
    "T45n1866_003:0498b13": "界所依有二。一國土海圓融自在。當不可",
    "T45n1866_003:0498b14": "說。若寄法顯示。如第二會初說。二世界海",
    "T45n1866_003:0498b15": "有三類。一蓮華藏莊嚴世界海。具足主伴",
    "T45n1866_003:0498b16": "通因陀羅等。當是十佛等境界。二於三千",
    "T45n1866_003:0498b17": "界外。有十重世界海。一世界性。二世界海。",
    "T45n1866_003:0498b18": "三世界輪。四世界圓滿。五世界分別。六世界",
    "T45n1866_003:0498b19": "旋。七世界轉。八世界蓮華。九世界須彌。十世",
    "T45n1866_003:0498b20": "界相。此等當是萬子已上輪王境界。三無量",
    "T45n1866_003:0498b21": "離類世界皆遍法界。如一類須彌樓山世",
    "T45n1866_003:0498b22": "界數量邊畔。即盡虛空遍法界。又如一類",
    "T45n1866_003:0498b23": "樹形世界。乃至一切眾生形等。悉亦如是",
    "T45n1866_003:0498b24": "皆遍法界互不相礙。此上三位並是一盧",
    "T45n1866_003:0498b25": "舍那十身攝化之處。仍此三位本末圓融相",
    "T45n1866_003:0498b26": "收無礙。何以故。隨一世界即約&#x9E81;細有",
    "T45n1866_003:0498b27": "此三故。當知與三乘全別不同也。第十佛",
    "T45n1866_003:0498b28": "身開合者有二。先義後數。義中先約法身。",
    "T45n1866_003:0498b29": "或唯真境界為法身。如佛地論五種法攝",
    "T45n1866_003:0498c01": "大覺地。清淨法界攝法身。四智攝餘身。此",
    "T45n1866_003:0498c02": "約始教說。或唯妙智為法身。以本覺智故。",
    "T45n1866_003:0498c03": "修智同本覺故。如攝論無垢無罣礙智為",
    "T45n1866_003:0498c04": "法身。金光明中四智攝三身。以鏡智攝法",
    "T45n1866_003:0498c05": "身故。或鏡智合為法身。以境智相如故。",
    "T45n1866_003:0498c06": "如梁攝論云。唯如如及如如智獨存名為法",
    "T45n1866_003:0498c07": "身。此上二句約終教說。或境智俱泯為法",
    "T45n1866_003:0498c08": "身。如經云。如來法身非心非境。此約頓",
    "T45n1866_003:0498c09": "教說。或合具前四句。以具德故。或俱絕",
    "T45n1866_003:0498c10": "前五。以圓融無礙故。此二句如性起品說。",
    "T45n1866_003:0498c11": "此約一乘辯。次別約釋迦身明者。此釋",
    "T45n1866_003:0498c12": "迦身。或是化非法報。如始教說。或有是",
    "T45n1866_003:0498c13": "報非法化。如同教一乘及小乘說。但深淺為",
    "T45n1866_003:0498c14": "異也。或是法非報化。如頓教說。或亦法亦",
    "T45n1866_003:0498c15": "報化。總如三乘等說。或非法非報化。如",
    "T45n1866_003:0498c16": "別教一乘。是十佛故也。數開合者或立一佛。",
    "T45n1866_003:0498c17": "謂一實性佛也。此約頓教。或立二佛。此有",
    "T45n1866_003:0498c18": "三種。一生身化身。此約小乘說。二生身法",
    "T45n1866_003:0498c19": "身。謂他受用與化身合名生身。自受用身",
    "T45n1866_003:0498c20": "與法身合名法身。如佛地論說。此約始教",
    "T45n1866_003:0498c21": "說。三自性法身應化法身。如本業經說。此",
    "T45n1866_003:0498c22": "約終教說。或立三身佛。如常所說。此通",
    "T45n1866_003:0498c23": "始終二教說。或立四佛此有三種。一於",
    "T45n1866_003:0498c24": "三身中受用身內分自他二身故有四。如",
    "T45n1866_003:0498c25": "佛地論說。此約始教。二於三身外別立自",
    "T45n1866_003:0498c26": "性身。為明法身是恒沙功德法故。是故梁",
    "T45n1866_003:0498c27": "攝論云。自性身與法身作依止故。三亦於",
    "T45n1866_003:0498c28": "報身內福智分二故有四。如楞伽經云。一",
    "T45n1866_003:0498c29": "應化佛。二功德佛。三智慧佛。四如如佛。此",
    "T45n1866_003:0499a01": "約終教說。或立十佛以顯無盡。如離世間",
    "T45n1866_003:0499a02": "品說。此約一乘圓教說也。"
}