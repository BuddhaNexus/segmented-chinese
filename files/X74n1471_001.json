{
    "X74n1471_001:0360c05": "No. 1471",
    "X74n1471_001:0360c06": "華嚴清涼國師禮讚文(并敘)",
    "X74n1471_001:0360c08": "長水法孫(智肱)述",
    "X74n1471_001:0360c09": "[0360c09] 吾祖賢首國師。開宗判教。經窮一代。義絕百家。解釋",
    "X74n1471_001:0360c10": "唐則天聖后朝。所譯華嚴。至十九卷。大願未終。奄然",
    "X74n1471_001:0360c11": "真寂。清&#x51C9;始登賢首法席。傳習起信等義。念學無常",
    "X74n1471_001:0360c12": "師。遂人詢北禮。法倣南求。負笈四方。撗經三學。復趨",
    "X74n1471_001:0360c13": "賢首絳紗。偶師遷化。師之門徒。雖高甲宗一慧苑慧",
    "X74n1471_001:0360c14": "英等輩。續其餘&#x85C1;。皆不繫先古。清涼遽發慨然之歎。",
    "X74n1471_001:0360c15": "故別製新經疏二十卷(或開為四十卷)。隨經演義鈔四十卷。",
    "X74n1471_001:0360c16": "(或開六十卷或開八十卷)其疏鈔皆不違先師之意。賢首門生。實",
    "X74n1471_001:0360c17": "若星繁。白眉青眼。拔萃超群。道契緣符。心傳口授。獨",
    "X74n1471_001:0360c18": "清涼一蟾孤朗。大宋高僧傳。義解科中。藏師傳末云。",
    "X74n1471_001:0360c19": "華嚴一宗。付授澄觀(國師諱也)。又師撰隨文手鑑一百卷。",
    "X74n1471_001:0360c20": "華嚴綱要三卷。法界玄鏡一卷。鏡燈說文一卷。三聖",
    "X74n1471_001:0360c21": "圓融觀一卷。華嚴圓覺四分中觀等經律關脈三十",
    "X74n1471_001:0360c22": "餘部。華嚴七處九會華藏界圖。心鏡說文一卷。大經",
    "X74n1471_001:0360c23": "了義備要三卷。唐聖誕晨對御談經文。兼一家祖述。",
    "X74n1471_001:0360c24": "詩表牋章。總八十餘卷。斐相國云。古錦純金。隨器任",
    "X74n1471_001:0361a01": "用。良以投機授法。海應多波。奧義雅談。其歸一揆。歷",
    "X74n1471_001:0361a02": "九宗聖世。為七帝門師。俗壽一百八。僧&#x81C8;八十三。形",
    "X74n1471_001:0361a03": "長九尺四寸。垂手過膝。目夜發光。晝仍不瞬。言論清",
    "X74n1471_001:0361a04": "雅。動止作則。才供二筆。凡著述見流傳者。四百餘卷。",
    "X74n1471_001:0361a05": "(云云)以國師地位高深。解行幽邃。力扶大教。智燭宏",
    "X74n1471_001:0361a06": "宗。縱浩博淵微之學。畢一代佛言者。賢首之後。襲有",
    "X74n1471_001:0361a07": "我師。功歸清涼也。每歲仲冬。諸方咸以賢首忌晨。專",
    "X74n1471_001:0361a08": "致讚供。諸祖附列而已。嘻推功祖德清涼當克獨祭",
    "X74n1471_001:0361a09": "近得甌越。的本傳神。宗密僧睿二法師。拱侍香几。冰",
    "X74n1471_001:0361a10": "姿高朗。風神超邁。巍&#x5CE9;若存。覿者畏愛。特輪長利。覓",
    "X74n1471_001:0361a11": "工傳寫。適三月初六日化旦。聊陳薄禴。雅多同學。咸",
    "X74n1471_001:0361a12": "扣余曰。盛致餚饌。缺如讚章。請從屬文。貴參古式。乃",
    "X74n1471_001:0361a13": "不揆檮昧。略伸讚詠。傳習華嚴疏鈔。祖述清涼章句",
    "X74n1471_001:0361a14": "者。推功企恩。力行祭享。不亦宜乎。每位用義龍為稱",
    "X74n1471_001:0361a15": "者。賢首初見雲華儼師。能設數問。皆出意表。儼師嗟",
    "X74n1471_001:0361a16": "曰。此來義龍輩。尚罕扣斯端。何計仁賢。發明耳目。又",
    "X74n1471_001:0361a17": "高僧慧榮自志曰。學習三十&#x79CA;。不號義龍。誓不歸&#x8FF9;。",
    "X74n1471_001:0361a18": "後果聲振彌遠。又清涼五臺華嚴疏。就夢身為龍。頭",
    "X74n1471_001:0361a19": "枕南臺。尾蟠北臺。化多分照而去。流通之吉兆也。又",
    "X74n1471_001:0361a20": "斐相國。奉&#x52D1;作清涼妙覺塔銘。銘曰。&#x52D1;俾圖形。相即",
    "X74n1471_001:0361a21": "無相。海印大龍。蟠居方丈。今此以義龍稱耳。若考清",
    "X74n1471_001:0361a22": "涼菩薩。功德難思。義龍何啻。初學無疑。",
    "X74n1471_001:0361a23": "[0361a23] (行者入道場敷具禮",
    "X74n1471_001:0361a24": "三拜互跪秉爐唱云)。",
    "X74n1471_001:0361b01": "[0361b01] 恭以。通方妙術。終古沖規。遍七處九會。以常宣。具六",
    "X74n1471_001:0361b02": "相十玄。而廣說。義海之波瀾浩瀚。一極唱高。教門之",
    "X74n1471_001:0361b03": "詮旨圓融。二乘絕聽。毛分不移。而撗該法界。剎那無",
    "X74n1471_001:0361b04": "動。而&#x7AEA;貫長時。竭性相之洪源。徹果因之坦道。超眾",
    "X74n1471_001:0361b05": "典。比山推於峻嶽。攝群經。猶川注於窮溟。朗金烏。奪",
    "X74n1471_001:0361b06": "眾景之光。皎玉兔。掩餘星之彩。幽深匹測。祕密難思。",
    "X74n1471_001:0361b07": "非下地之能知。必上根而可入。爰自龍宮選妙鳳闕",
    "X74n1471_001:0361b08": "翻靈。雜華爛漫於西乾。具葉芬芳於東夏。無私駕說。",
    "X74n1471_001:0361b09": "五天迓惠於真風。不禦弘宣。萬國其[雨/旁]於法雨。圓明",
    "X74n1471_001:0361b10": "主伴。代不乏人。應感聖凡。時新後哲。賢首始歌于白",
    "X74n1471_001:0361b11": "雪。清涼繼唱于陽春。本雄詮。開五教之蹊。體大法。導",
    "X74n1471_001:0361b12": "十宗之徑。示形禹族。降&#x8FF9;唐朝。慕花中瞻蔔之香。羨",
    "X74n1471_001:0361b13": "林內旃檀之貴。剃除鬚髮。拌&#x5F03;衣簪。曠然出三界之",
    "X74n1471_001:0361b14": "家。豁爾&#x7AB9;四生之夢。辯才天縱。學問生知。為七帝之",
    "X74n1471_001:0361b15": "門師。歷九宗之聖世。德雲靉靆。名翼翩&#x98DC;。綜緇侶以",
    "X74n1471_001:0361b16": "孤標。統僧倫而獨步。化緣寂處。將花殘柳謝之春。能",
    "X74n1471_001:0361b17": "事畢時。僅&#x9E0E;囀鷰來之序。諱晨旦偶祭享宜陳略聲",
    "X74n1471_001:0361b18": "巴俚之詞。聊薦藻蘋之供。薄酬法乳。微報鴻恩。希道",
    "X74n1471_001:0361b19": "眼以洞明。冀他心而昭格。師資感應。水月光臨。鑒我",
    "X74n1471_001:0361b20": "虔誠。乞垂&#x8FC3;降。",
    "X74n1471_001:0361b21": "[0361b21] (禮一拜起互",
    "X74n1471_001:0361b22": "跪秉爐請云)。",
    "X74n1471_001:0361b23": "一心奉請。華嚴教海賢首義龍。第六祖師清涼尊者",
    "X74n1471_001:0361b24": "(三請三拜然後說偈)。",
    "X74n1471_001:0361c01": " 稽首華嚴菩薩海  普賢悲願久修心",
    "X74n1471_001:0361c02": " 四依德行妙通依  五地功熏難勝地",
    "X74n1471_001:0361c03": " 三觀已深超解脫  十身將證入圓融",
    "X74n1471_001:0361c04": " 分形普化寄唐朝  說法遍霑生禹族",
    "X74n1471_001:0361c05": " 聲震寰中咸軌範  名聞世表盡宗師",
    "X74n1471_001:0361c06": " 經龍律虎間生才  僧統國師曇&#x855A;瑞",
    "X74n1471_001:0361c07": "[0361c07] (至此陳白不然",
    "X74n1471_001:0361c08": "則修一疏宣之)。",
    "X74n1471_001:0361c09": "一心頂禮。華嚴教海賢首義龍。出胎分慶時身清涼",
    "X74n1471_001:0361c10": "尊者(從清涼字和之)。",
    "X74n1471_001:0361c11": " 四依應跡生王族  十月形成出聖胎",
    "X74n1471_001:0361c12": " 祥瑞希奇動眾心  光明煥赫驚鄰室",
    "X74n1471_001:0361c13": " 照世星眸藏襁褓  懸河海辯擁衣衾",
    "X74n1471_001:0361c14": " 善才法爾又童真  性德重開珍寶藏",
    "X74n1471_001:0361c15": "[0361c15] 故我一心歸命頂禮(下皆倣此)。",
    "X74n1471_001:0361c16": "一心頂禮。華嚴教海賢首義龍。嬉童入寺時身清涼",
    "X74n1471_001:0361c17": "尊者。",
    "X74n1471_001:0361c18": " 福擬百童嚴塔像  嬉遊眾藝聚泥沙",
    "X74n1471_001:0361c19": " 差無白馬詣青山  悅有寶林逾雲嶺",
    "X74n1471_001:0361c20": " 掃灑六塵求解脫  躋攀四智學菩提",
    "X74n1471_001:0361c21": " 一周歲曜發靈機  三藏微言皆曉達",
    "X74n1471_001:0361c22": "一心頂禮。華嚴教海賢首義龍。奉恩落[髟/采]時身清涼",
    "X74n1471_001:0361c23": "尊者。",
    "X74n1471_001:0361c24": " 祝髮染緇除俗態  奉恩遵禁入僧倫",
    "X74n1471_001:0362a01": " 金刀剪剪綠絲飄  玉璽輝輝黃&#x52D1;鎮",
    "X74n1471_001:0362a02": " 窣堵福超功德重  周羅髮盡垢塵輕",
    "X74n1471_001:0362a03": " 形權心實妙難思  便是德雲從定起",
    "X74n1471_001:0362a04": "一心頂禮。華嚴教海賢首義龍。群經注演時身清涼",
    "X74n1471_001:0362a05": "尊者。",
    "X74n1471_001:0362a06": " 調理筌&#x7F64;遊智刃  從容科節銳詞鋒",
    "X74n1471_001:0362a07": " 楞嚴圓覺洞能詮  般若涅槃明所解",
    "X74n1471_001:0362a08": " 文錦江心垂玉釣  義花浪底擲金&#x920E;",
    "X74n1471_001:0362a09": " 洪濤本意擷鯨鰲  十四輕罾方便設",
    "X74n1471_001:0362a10": "一心頂禮。華嚴教海賢首義龍。精傳諸論時身清涼",
    "X74n1471_001:0362a11": "尊者。",
    "X74n1471_001:0362a12": " 宗釋覈(上革切)研咸秉志  深探慧學不師心",
    "X74n1471_001:0362a13": " 十城封賞&#x5FA4;螢&#x7255;  五日馳名工雪几",
    "X74n1471_001:0362a14": " 起信瑜伽親指授  因明寶性力師承",
    "X74n1471_001:0362a15": " 縱橫九論鼓聲雄  剛助肇公談四絕",
    "X74n1471_001:0362a16": "一心頂禮。華嚴教海賢首義龍。優游觀法時身清涼",
    "X74n1471_001:0362a17": "尊者。",
    "X74n1471_001:0362a18": " 導達大方闚佛眼  澄渟衍行&#x9008;禪心",
    "X74n1471_001:0362a19": " 蓮花止觀去情遊  法界色空亡相入",
    "X74n1471_001:0362a20": " 台嶺明明藏智地  終山歷歷現心地",
    "X74n1471_001:0362a21": " 還源深寂洗塵勞  忽證普光平等理",
    "X74n1471_001:0362a22": "一心頂禮。華嚴教海賢首義龍。圓明眾戒時身清涼",
    "X74n1471_001:0362a23": "尊者。",
    "X74n1471_001:0362a24": " 本期補特皆成佛  纔淨尸羅福施生",
    "X74n1471_001:0362b01": " 聲聞軌轍究端倪  菩薩車秉重控御",
    "X74n1471_001:0362b02": " 律悟開遮偏妙處  戒登樓閣最高層",
    "X74n1471_001:0362b03": " 十弘要(平聲)誓緊浮囊  三聚妍媸懸寶鑑",
    "X74n1471_001:0362b04": "一心頂禮。華嚴教海賢首義龍。無名師證時身清涼",
    "X74n1471_001:0362b05": "尊者。",
    "X74n1471_001:0362b06": " 法界湛然超語&#x8FF9;  宗門離念以心傳",
    "X74n1471_001:0362b07": " 教窮源本達枝流  禪悟濬(私閏切)深參骨髓",
    "X74n1471_001:0362b08": " &#x8657;寂觀中空寂趣  無名師表離名求",
    "X74n1471_001:0362b09": " 洞明說默兩鎔融  豈比筭沙徒自困",
    "X74n1471_001:0362b10": "一心頂禮。華嚴教海賢首義龍。聞經能演時身清涼",
    "X74n1471_001:0362b11": "尊者。",
    "X74n1471_001:0362b12": " 盡詫涅槃心易曉  誰醒(平聲)差別智難明",
    "X74n1471_001:0362b13": " 不乘圓滿大因輪  曷到汪洋真果海",
    "X74n1471_001:0362b14": " 無盡指歸觀掌上  難思法術印胸中",
    "X74n1471_001:0362b15": " 再周能演動詵言  法界洪規今在汝",
    "X74n1471_001:0362b16": "一心頂禮。華嚴教海賢首義龍。五&#x5CEF;祈請時身清涼",
    "X74n1471_001:0362b17": "尊者。",
    "X74n1471_001:0362b18": " 聖智冥加祈寶積  威神與力藉龍尊",
    "X74n1471_001:0362b19": " 十年麟筆貫花心  五頂鳳牋標月志",
    "X74n1471_001:0362b20": " 真侶懇求敷創義  法師開拓演新文",
    "X74n1471_001:0362b21": " 赤髭白足兩弘真  瓶瀉雲興良可喻",
    "X74n1471_001:0362b22": "一心頂禮。華嚴教誨賢首義龍。通儒助釋時身清涼",
    "X74n1471_001:0362b23": "尊者。",
    "X74n1471_001:0362b24": " 俗學無裨雖佛誡  道儒會釋始通方",
    "X74n1471_001:0362c01": " 本操五教作權衡  兼握九經為斗赤",
    "X74n1471_001:0362c02": " 道德逍遙莊老志  詩書仁義孔顏心",
    "X74n1471_001:0362c03": " 四圍章句五明宗  十翼百家咸顧習",
    "X74n1471_001:0362c04": "一心頂禮。華嚴教海賢首義龍。疏成感夢時身清涼",
    "X74n1471_001:0362c05": "尊者。",
    "X74n1471_001:0362c06": " 法食慶文猶吐鳳  傳芳吉兆夢成龍",
    "X74n1471_001:0362c07": " 輝空鱗鬣&#x4E98;雙臺  耀世光明逾皦日",
    "X74n1471_001:0362c08": " 奮迅侃梭昭變化  分飛雷&#x5292;讖流通",
    "X74n1471_001:0362c09": " 百川入海味同&#x918E;  製錦操刀功不淺",
    "X74n1471_001:0362c10": "一心頂禮。華嚴教海賢首義龍。箋經普化時身清涼",
    "X74n1471_001:0362c11": "尊者。",
    "X74n1471_001:0362c12": " 五色雲凝天上瑞  八方人擁地中仙",
    "X74n1471_001:0362c13": " 九州慶溢扇慈風  四海遐飛霑法雨",
    "X74n1471_001:0362c14": " 絳帳揮松傳百眾  黌堂談柄烈千徒",
    "X74n1471_001:0362c15": " 名曹大手盡樞衣  殉命奔趨求發藥",
    "X74n1471_001:0362c16": "一心頂禮。華嚴教海賢首義龍。群英雜述時身清涼",
    "X74n1471_001:0362c17": "尊者。",
    "X74n1471_001:0362c18": " 述義屬文遺輔相  摛毫麗藻惠公卿",
    "X74n1471_001:0362c19": " 七家貴宦笥珠珍  十寺名僧囊錦繡",
    "X74n1471_001:0362c20": " 二要五篇三聖觀  諸關雙鏡九經圖",
    "X74n1471_001:0362c21": " 蟠根聳本雜花功  布葉垂陰章句力",
    "X74n1471_001:0362c22": "一心頂禮。華嚴教海賢首義龍。新經譯贊時身清涼",
    "X74n1471_001:0362c23": "尊者。",
    "X74n1471_001:0362c24": " 增輝妙理因烏茶  聖叡同翻預譯場",
    "X74n1471_001:0363a01": " 講贊何煩夢易(入聲)頭  弘通不假仙呼藥",
    "X74n1471_001:0363a02": " 花開錦上重重媚  雲起長空片片新",
    "X74n1471_001:0363a03": " 聖法高談悟帝心  國師仍賜清涼號",
    "X74n1471_001:0363a04": "一心頂禮。華嚴教海賢首義龍。談真歷遇時身清涼",
    "X74n1471_001:0363a05": "尊者。",
    "X74n1471_001:0363a06": " 壽永九宗天子世  德高七帝國王師",
    "X74n1471_001:0363a07": " 四方卓犖拜先生  三教清英推首坐",
    "X74n1471_001:0363a08": " 葵藿心傾光俗諦  桑榆日晚暢真猷",
    "X74n1471_001:0363a09": " 詩章牋表動嚴宸  對御談經欣慶會",
    "X74n1471_001:0363a10": "一心頂禮。華嚴教海賢首義龍。韜光順寂時身清涼",
    "X74n1471_001:0363a11": "尊者。",
    "X74n1471_001:0363a12": " 緣盡四心同有滅  韜光三月示無常",
    "X74n1471_001:0363a13": " 重臣縞素愴賢心  皇帝輟朝悽聖意",
    "X74n1471_001:0363a14": " 石室葬龕蒙國禮  興唐塑&#x7683;動天文",
    "X74n1471_001:0363a15": " 闍維舌固朵紅蓮  舍利數千光色潤",
    "X74n1471_001:0363a16": "[0363a16] (至此復跪秉爐",
    "X74n1471_001:0363a17": "運想披陳五悔)。",
    "X74n1471_001:0363a18": "[0363a18] 普為四恩。三有法界眾生。悉願斷除三障。歸命懺悔",
    "X74n1471_001:0363a19": "(或運逆順十心於理無爽)。",
    "X74n1471_001:0363a20": "[0363a20] 至心懺悔",
    "X74n1471_001:0363a21": " 忽忘廣大毗盧性  妄躍無涯苦海津",
    "X74n1471_001:0363a22": " 波蕩千華本佛心  漚成五蘊眾生相",
    "X74n1471_001:0363a23": " 十身妙好拘形&#x6BBB;  十智光明墮惑情",
    "X74n1471_001:0363a24": " 一法纔迷萬法迷  一塵暫起諸塵起",
    "X74n1471_001:0363b01": " 頓差三德成三毒  豈達凡心即聖心",
    "X74n1471_001:0363b02": " 十剎常光瞽不窺  十方遍說聾無聽",
    "X74n1471_001:0363b03": " 雖登毗奈如狂象  已屬摩羅若啞羊",
    "X74n1471_001:0363b04": " 六相全虧朗智燈  十玄鎮缺懸明鏡",
    "X74n1471_001:0363b05": " 百非四句增輕謗  萬劫千生結重愆",
    "X74n1471_001:0363b06": " 我體真空觀慧門  全修全性圓融懺",
    "X74n1471_001:0363b07": "[0363b07] 懺悔已至心歸命三寶(下皆例此)。",
    "X74n1471_001:0363b08": "[0363b08] 至心勸請",
    "X74n1471_001:0363b09": " 毛孔微塵容佛處  剎那劫海說經時",
    "X74n1471_001:0363b10": " 鏡光帝網道場中  願轉法輪窮後際",
    "X74n1471_001:0363b11": "[0363b11] 至心隨喜",
    "X74n1471_001:0363b12": " 十方三世微塵佛  八相圓成眾善根",
    "X74n1471_001:0363b13": " 六道諸乘行願因  隨喜皆修功德海",
    "X74n1471_001:0363b14": "[0363b14] 至心回向",
    "X74n1471_001:0363b15": " 願學普賢深信解  圓修萬行等&#x8657;空",
    "X74n1471_001:0363b16": " 菩提實際與眾生  回向湛然真法界",
    "X74n1471_001:0363b17": "[0363b17] 至心發願",
    "X74n1471_001:0363b18": " 不捨千輪功德海  常持十本大華嚴",
    "X74n1471_001:0363b19": " 普招群品剖塵經  遍拉眾生刳識藏",
    "X74n1471_001:0363b20": " 在果在因能說法  居凡居聖善修心",
    "X74n1471_001:0363b21": " 即於普眼見遮那  不離普賢觀妙德",
    "X74n1471_001:0363b22": " 三聖圓融歸當念  十身無礙應塵方",
    "X74n1471_001:0363b23": " 未來劫剎道場中  等願法王稱長子",
    "X74n1471_001:0363b24": "自歸於佛。當願眾生。體解大道。發無上意。",
    "X74n1471_001:0363c01": "自歸於法。當願眾生。深入經藏。智慧如海。",
    "X74n1471_001:0363c02": "自歸於僧。當願眾生。統理大眾。一切無礙。"
}