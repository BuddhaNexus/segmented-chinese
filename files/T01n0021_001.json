{
    "T01n0021_001:0264a20": "佛說梵網六十二見經",
    "T01n0021_001:0264a22": "月支優婆塞支謙譯",
    "T01n0021_001:0264a23": "聞如是：一時，佛遊於俱留國，與大比丘眾千",
    "T01n0021_001:0264a24": "二百五十人俱。爾時，異道人須卑及弟子梵",
    "T01n0021_001:0264a25": "達摩納，隨佛及比丘僧。異道人須卑，謗佛",
    "T01n0021_001:0264a26": "無央數，及謗法、比丘僧；弟子梵達摩納，嗟",
    "T01n0021_001:0264a27": "歎佛及法、比丘僧無央數。是師弟子便共諍",
    "T01n0021_001:0264a28": "言，各自非其所說，常隨佛比丘僧受請。是",
    "T01n0021_001:0264a29": "時，佛從俱留國，往至舍衛國，止在祇樹給孤",
    "T01n0021_001:0264b01": "獨園。時，諸比丘會於迦梨羅講堂上，坐共議",
    "T01n0021_001:0264b02": "言：「是事當云何？異道人須卑，及弟子梵達",
    "T01n0021_001:0264b03": "摩納，常隨佛及比丘僧受請。異道人須卑，",
    "T01n0021_001:0264b04": "謗佛及法、比丘僧無央數；弟子梵達摩納，",
    "T01n0021_001:0264b05": "嗟歎佛及法、比丘僧無央數。」佛徹聽遙聞諸",
    "T01n0021_001:0264b06": "比丘共議說是事，佛便起往至講堂。佛則坐，",
    "T01n0021_001:0264b07": "佛問諸比丘言：「屬者會迦梨羅講堂，所議何",
    "T01n0021_001:0264b08": "等？」諸比丘白佛言：「向者會共議言：『異道人",
    "T01n0021_001:0264b09": "須卑，及弟子梵達摩納，常隨佛及比丘僧",
    "T01n0021_001:0264b10": "受請。異道人須卑，謗佛及法、比丘僧無央",
    "T01n0021_001:0264b11": "數；弟子梵達摩納，嗟歎佛及法、比丘僧無央",
    "T01n0021_001:0264b12": "數。』」佛言：「善哉！諸比丘！會常當行二事。何等",
    "T01n0021_001:0264b13": "為二？一者說法、二者思惟。」佛告諸比丘：「若有",
    "T01n0021_001:0264b14": "謗我及法、比丘僧，汝曹不瞋恚念惡愁憂者",
    "T01n0021_001:0264b15": "為善；若有謗我及法、比丘僧，卿曹便瞋恚愁",
    "T01n0021_001:0264b16": "憂者為有衰。比丘！若有嗟歎我及法、比丘僧",
    "T01n0021_001:0264b17": "者，汝便當不喜，亦不愁憂，亦不憘；憘者，汝",
    "T01n0021_001:0264b18": "便有衰。若復有謗我及法、比丘者，汝意便當",
    "T01n0021_001:0264b19": "念言：『彼人所說，非至誠言，佛無有是事。』比丘！",
    "T01n0021_001:0264b20": "若有嗟歎我及法、比丘僧者，汝當念言：『實有",
    "T01n0021_001:0264b21": "是事。』所以者何？其少知者但有誡不能多聞",
    "T01n0021_001:0264b22": "者，便嗟歎佛。」諸比丘問佛言：「何所是少知",
    "T01n0021_001:0264b23": "但有誡不多聞嗟歎佛者？」佛言：「其人說言：",
    "T01n0021_001:0264b24": "『佛不殺生，無怨結，不持刀杖，教人為善，慈",
    "T01n0021_001:0264b25": "哀一切及蜎蜚蠕動之類；亦不取他人財物，",
    "T01n0021_001:0264b26": "但欲布施，心亦念布施，見人劫掠人者哀念",
    "T01n0021_001:0264b27": "之；身自行清淨，不入人罪法。修清淨梵行，",
    "T01n0021_001:0264b28": "樂清淨行；不樂惡愛欲之法，亦不妄語。所",
    "T01n0021_001:0264b29": "言至誠，樂實無虛，世間人皆信其言，無有",
    "T01n0021_001:0264c01": "異意，亦不妄念。不兩舌、傳語、鬪人，若有諍",
    "T01n0021_001:0264c02": "者和解，各令安隱；不罵詈，亦不惡口。所說",
    "T01n0021_001:0264c03": "令眾人歡喜，但說善不欺言。知時至誠，有",
    "T01n0021_001:0264c04": "義行法，所言柔軟；不坐高綺好牀，亦不著香",
    "T01n0021_001:0264c05": "花；不聽歌舞；不飲酒，亦不著金銀珍寶。常",
    "T01n0021_001:0264c06": "以法食食不失其時；不受男女奴婢。不絕生",
    "T01n0021_001:0264c07": "穀，亦不受鷄羊猪；無有舍宅，亦不市買；不",
    "T01n0021_001:0264c08": "行斤斗寸尺欺侵人。皆離於刀杖撾捶恐怖",
    "T01n0021_001:0264c09": "人。",
    "T01n0021_001:0264c10": "「『譬如異道人，貪著食，以是比著行，多居穀",
    "T01n0021_001:0264c11": "食酒畜生衣被醫；沙門瞿曇，皆無是。",
    "T01n0021_001:0264c12": "「『譬如異道人，受人信施食，以是故常作癡",
    "T01n0021_001:0264c13": "業，徐行出入，誹謗嫉妬，但欲得自恭敬；佛",
    "T01n0021_001:0264c14": "常離是癡業。",
    "T01n0021_001:0264c15": "「『譬如異道人，受人信施食，畜、聚落、舍宅、穀食、",
    "T01n0021_001:0264c16": "樹木、果蓏、菜園，自取食之；佛皆離是事。「『有",
    "T01n0021_001:0264c17": "異道人受人信施食，在高廣綺牀上臥起，以",
    "T01n0021_001:0264c18": "金銀好畫之上布施[袖由+延]，及諸象馬畜生諸飛",
    "T01n0021_001:0264c19": "鳥之毛，以布座上；佛皆離是事。「『譬有異道",
    "T01n0021_001:0264c20": "人，受人信施食，便共相問言：「王者云何？賊",
    "T01n0021_001:0264c21": "云何？兵云何？鬪云何？大臣云何？郡國縣",
    "T01n0021_001:0264c22": "邑云何？女人云何？婬妷者云何？」說世間",
    "T01n0021_001:0264c23": "事、說開事海事；佛皆離是事。「『有異道",
    "T01n0021_001:0264c24": "人，受人信施食，行虛現實應，表裏不相副，",
    "T01n0021_001:0264c25": "示光法明，以求財利，常貪鉢；佛皆離是癡",
    "T01n0021_001:0264c26": "見。「『有異道人，受人信施食，便共諍訟言：",
    "T01n0021_001:0264c27": "「我知法律，卿不知法律，卿為邪見，豈能知",
    "T01n0021_001:0264c28": "法耶？我為正見。」語言前後顛倒：「我為正見，",
    "T01n0021_001:0264c29": "卿則見邪；卿為負，我得勝；卿惡、卿邊。」至無",
    "T01n0021_001:0265a01": "復受其言，「卿當學行，為有保任不？」佛離是畜",
    "T01n0021_001:0265a02": "生果。「『有異道人，受人信施食，常行摴蒱博",
    "T01n0021_001:0265a03": "掩，便言：「我以得鞬橛兜摴蒱君犢塞盧。」佛",
    "T01n0021_001:0265a04": "皆離是事。「『有異道人，受人信施食，便沐浴",
    "T01n0021_001:0265a05": "以雜香塗身，自莊嚴，以鏡自照，持高繖蓋，",
    "T01n0021_001:0265a06": "著履結髮，以珠珞毦；佛皆離是事。「『有異",
    "T01n0021_001:0265a07": "道人，受人信施食，常行現惡事，便持手鬪",
    "T01n0021_001:0265a08": "足，以頭面相觸，鬪象馬牛羊、鬪男子女人",
    "T01n0021_001:0265a09": "及小兒、鬪鷄猪鴨；佛皆離是邪惡見。「『有異道",
    "T01n0021_001:0265a10": "人，受人信施食，作畜生業，以自給活，別知",
    "T01n0021_001:0265a11": "刀矛弓箭、別相男女大小、別知相象馬牛",
    "T01n0021_001:0265a12": "羊；佛皆離是事。「『有異道人，受人信施食，作",
    "T01n0021_001:0265a13": "畜生業，以自給活，作男女小兒醫、作象馬",
    "T01n0021_001:0265a14": "牛羊之醫；佛皆離是事。「『有異道人，受人信",
    "T01n0021_001:0265a15": "施食，作畜生業自給活，作鬼神事、作衣",
    "T01n0021_001:0265a16": "被、作自醫、作女人座醫、作呪嬈。女人往",
    "T01n0021_001:0265a17": "來之時，持草化作美食，與人食之，便詐隨",
    "T01n0021_001:0265a18": "索好物，化盧服與人，能令飛行；佛皆離是",
    "T01n0021_001:0265a19": "事。「『有異道人，受人信施食，以作畜生業自",
    "T01n0021_001:0265a20": "給活，持藥與人使吐；佛皆離是事。「『有異道",
    "T01n0021_001:0265a21": "人，受人信施食，以畜生業自給活，呼人言",
    "T01n0021_001:0265a22": "使東西行，呪令共鬪諍訟，相撾捶人，墮人",
    "T01n0021_001:0265a23": "著地，呪女人使傷胎，以葦呪著人臂；佛皆",
    "T01n0021_001:0265a24": "離是事。「『有異道人，受人信施食，以畜生業",
    "T01n0021_001:0265a25": "自給活，持薪然火，呪栗皮毒蒲萄子作烟，",
    "T01n0021_001:0265a26": "呪鼠傷殺人，學呪知人生死時；佛皆離是",
    "T01n0021_001:0265a27": "事。「『有異道人，受人信施食，以畜生業自給",
    "T01n0021_001:0265a28": "活，一人言當大雨，一人言當小雨。一人言",
    "T01n0021_001:0265a29": "米穀當豐熟，一人言不熟。一人言米穀當",
    "T01n0021_001:0265b01": "貴，一人言當賤。一人言當大病疫，一人言",
    "T01n0021_001:0265b02": "不。一人言當有賊來破壞此國，一人言當有",
    "T01n0021_001:0265b03": "大死亡。一人言當有崩王，當有立王，一人",
    "T01n0021_001:0265b04": "言地當大動，一人言不。一人言月當蝕，一",
    "T01n0021_001:0265b05": "人言月不蝕。一人言日當蝕，一人言日不",
    "T01n0021_001:0265b06": "蝕。一人言日從東西行，一人言從西東行。",
    "T01n0021_001:0265b07": "一人言月星宿，從東西行，一人言從西東",
    "T01n0021_001:0265b08": "行，用是故有吉凶，一人言用是故日月星",
    "T01n0021_001:0265b09": "宿，從東西行。一人言用是故日月星出，一",
    "T01n0021_001:0265b10": "人言用是故日月星入。一人言雲當覆日，一",
    "T01n0021_001:0265b11": "人言當出於雲，一人言天當清無雲。佛皆離",
    "T01n0021_001:0265b12": "是事。「『有異道人，受人信施食，以畜生業自",
    "T01n0021_001:0265b13": "給活，一人言此國王當往破彼國，彼國王",
    "T01n0021_001:0265b14": "當來破此國，一人言此國王車馬畜少。為人",
    "T01n0021_001:0265b15": "解夢，呪人使不能語，令人口噤，為人書取",
    "T01n0021_001:0265b16": "其價、為人持校計取其價，分別好惡色取",
    "T01n0021_001:0265b17": "其價。佛皆離是事。』」佛言：「沙門一飯，暮不食，",
    "T01n0021_001:0265b18": "以時食，離不時食。行知止，足於衣鉢，食取",
    "T01n0021_001:0265b19": "足而已。所行至處，皆齎衣鉢自隨身。譬如飛",
    "T01n0021_001:0265b20": "鳥所行至處，兩翅隨其身，比丘亦如是。於衣",
    "T01n0021_001:0265b21": "被飯食，鉢取足而已，所行至處，衣鉢皆隨",
    "T01n0021_001:0265b22": "身，比丘亦如是。受賢者誡奉行，自觀身，不",
    "T01n0021_001:0265b23": "諍訟，思惟道，所作安諦。見色不作想，亦不",
    "T01n0021_001:0265b24": "互相見鬪人變者。續寂寞，不癡亂，諸不可意",
    "T01n0021_001:0265b25": "惡不善之法，不能亂其志，皆護眼根。是為比",
    "T01n0021_001:0265b26": "丘奉賢者誡品。賢者如是寂定根門於內，不",
    "T01n0021_001:0265b27": "念鬪亂，飯食取足而已。食亦不多亦不少，適",
    "T01n0021_001:0265b28": "得其中，常爾一食不增減，趣支命不用作筋",
    "T01n0021_001:0265b29": "力，但欲令身安不苦痛，有氣力得定行。若",
    "T01n0021_001:0265c01": "有當來比丘，當以是賢善，奉行戒，當以是",
    "T01n0021_001:0265c02": "賢善。飯食取足而已，思惟道，初夜後夜行",
    "T01n0021_001:0265c03": "道，應妙不傾動行道念。晝日若坐、若經行，",
    "T01n0021_001:0265c04": "不念惡法。初夜若經行、若坐。中夜猗右脇",
    "T01n0021_001:0265c05": "累兩足而臥，意即念起常欲見明。後夜復坐",
    "T01n0021_001:0265c06": "念道，若經行不念惡法。「若入郡國縣邑分",
    "T01n0021_001:0265c07": "衛，明旦起著衣持鉢，入郡國縣邑分衛，皆",
    "T01n0021_001:0265c08": "護身諸根常念著意。分衛訖出，飯食已，澡手",
    "T01n0021_001:0265c09": "洗足去鉢，便入在獨夜坐，若空閑樹下、若露",
    "T01n0021_001:0265c10": "處山間巖石間、若草屋水所盪處，正坐不左",
    "T01n0021_001:0265c11": "右顧視，離世間癡意念行不作惡意，以慈",
    "T01n0021_001:0265c12": "心哀傷一切人民及蜎飛蠕動之類。意亦不",
    "T01n0021_001:0265c13": "念惡，去愛欲，去離睡眠，常念疾得定，行意而",
    "T01n0021_001:0265c14": "不念睡眠。去離猶豫眾想，不說惡亦不作",
    "T01n0021_001:0265c15": "想，內意寂定，去離外疑，去離眾想。行不行",
    "T01n0021_001:0265c16": "惡法，意亦不念眾想，皆棄五蓋及塵勞意。",
    "T01n0021_001:0265c17": "譬如人舉息錢，行賈作如意，還本償息常有",
    "T01n0021_001:0265c18": "餘末，饒足自活，其人自念心亦歡喜。譬如",
    "T01n0021_001:0265c19": "人久行作奴婢，得脫奴身，出入自在，自念",
    "T01n0021_001:0265c20": "言：『我本作奴，今得脫為民。』其人自念，心亦",
    "T01n0021_001:0265c21": "歡喜。譬如人拘閉牢獄，遇赦得脫，其人自",
    "T01n0021_001:0265c22": "念，心亦歡喜。譬如人得重病，連年累歲，遭",
    "T01n0021_001:0265c23": "遇良醫，攻治得愈，有氣力行步出入飯食，",
    "T01n0021_001:0265c24": "其人念言：『昔時病累歲，今得除愈，有氣力",
    "T01n0021_001:0265c25": "飯食出入。』其人自念亦歡喜。譬如人持重財，",
    "T01n0021_001:0265c26": "經過惡道，財物畜甚安隱得至善道，其人自",
    "T01n0021_001:0265c27": "念亦歡喜。比丘亦如是，去離五蓋，譬如負",
    "T01n0021_001:0265c28": "債以償拘閉得脫，久病除愈，奴免為民，經",
    "T01n0021_001:0265c29": "過惡道以脫，是心歡喜。」佛言：「其少知或",
    "T01n0021_001:0266a01": "不多聞者，便謗如來。」佛言：「我所解法深妙，",
    "T01n0021_001:0266a02": "我所知所了者，賢者弟子聞者便嗟歎如來。」",
    "T01n0021_001:0266a03": "佛言：「何所是深妙之法，我所可了知？賢者",
    "T01n0021_001:0266a04": "弟子聞之便嗟歎如來。」佛言：「若有異道人，",
    "T01n0021_001:0266a05": "於過去劫中，見過去事，於無央數道，各各",
    "T01n0021_001:0266a06": "學其事，知其中事，皆在十八見中。若有異",
    "T01n0021_001:0266a07": "道人，於當來劫中，見當來事，學當來事，於",
    "T01n0021_001:0266a08": "無央數道，各各了其事，皆在是四十四見中。",
    "T01n0021_001:0266a09": "彼異道人，於過去劫中，見過去事，於無央",
    "T01n0021_001:0266a10": "數道，各各了其事，悉在十八見中者，有異",
    "T01n0021_001:0266a11": "道人，行常見常，自為世間說有常，在是四",
    "T01n0021_001:0266a12": "見中。」佛言：「其異道人，何以在四見中？各見",
    "T01n0021_001:0266a13": "常說，自為世間人說有常。若有異道人，斷愛",
    "T01n0021_001:0266a14": "欲行禪，即如其像三昧正受，能念過去二十",
    "T01n0021_001:0266a15": "劫事。其人言：『我與世有常。所以者何？我知",
    "T01n0021_001:0266a16": "過去劫成敗時，不知當來劫成敗時。』其人便",
    "T01n0021_001:0266a17": "念：『知過去事，捨當來事。』是為第一見。第二若",
    "T01n0021_001:0266a18": "有異道人，斷愛欲，即如像三昧正受，能念當",
    "T01n0021_001:0266a19": "來四十劫事。其人言：『我與世有常。所以者",
    "T01n0021_001:0266a20": "何？我不知過去劫成敗時，但知當來劫成敗",
    "T01n0021_001:0266a21": "時。』其人便捨過去事不知之，念當來事，是",
    "T01n0021_001:0266a22": "為第二見。第三若異道人，斷愛欲，精進行",
    "T01n0021_001:0266a23": "寂，即如其像三昧定意，念過去當來八十",
    "T01n0021_001:0266a24": "劫事，其人便言：『我與世有常。所以者何？我",
    "T01n0021_001:0266a25": "知過去、當來劫成敗時。』其人便念過去、當來",
    "T01n0021_001:0266a26": "之智，是為第三見。第四若有異道人，精進",
    "T01n0021_001:0266a27": "寂一心，行斷惡行，即如其像三昧定意，念",
    "T01n0021_001:0266a28": "寂根住癡念。其人自為世間說：『有常。所以者",
    "T01n0021_001:0266a29": "何？我不知過去劫成敗時，亦不知當來劫成",
    "T01n0021_001:0266b01": "敗時。』是為第四見。所可謂異道人，說常見",
    "T01n0021_001:0266b02": "常，自為世間人說有常者，皆在是四見中，",
    "T01n0021_001:0266b03": "不能復過上。如來皆知，是復過是上微妙",
    "T01n0021_001:0266b04": "知，是以不誡之，離於誡得無為。如來知痛",
    "T01n0021_001:0266b05": "痒所更樂盡滅，知所從起，佛見以無所受意",
    "T01n0021_001:0266b06": "善解。」佛言：「我所解法，深奧深照，若有賢者",
    "T01n0021_001:0266b07": "弟子聞之便嗟歎佛。其有異道人，於過去",
    "T01n0021_001:0266b08": "劫中，見過去事，念過去事，於無央數道，各",
    "T01n0021_001:0266b09": "樂說知其中事，皆在十八見中。其異道人",
    "T01n0021_001:0266b10": "何？謂於過去劫中，見過去事，念過去事，於",
    "T01n0021_001:0266b11": "無央數道，各樂說知其中事者。若有異道",
    "T01n0021_001:0266b12": "人，各說常見常，各自為世間人說有常，皆",
    "T01n0021_001:0266b13": "在四見中。其異道人何？謂說常見常，為世間",
    "T01n0021_001:0266b14": "人說常。其劫壞敗時，下人民便上生第十二",
    "T01n0021_001:0266b15": "阿衛貨羅天上。劫壞敗時，其天福德薄，命盡",
    "T01n0021_001:0266b16": "展轉來下。有梵天在上虛空中生，便於彼為",
    "T01n0021_001:0266b17": "大尊，梵自謂：『我皆作諸事，於其上尊，為一切",
    "T01n0021_001:0266b18": "作父，解義千人之上。』其梵天自念言：『當於何",
    "T01n0021_001:0266b19": "所得人來生此？』適發意頃，餘下人即解生",
    "T01n0021_001:0266b20": "其上。爾時其梵天，因發見言：『我皆化作是",
    "T01n0021_001:0266b21": "諸人。』其人民亦自生見言：『梵天皆化作我",
    "T01n0021_001:0266b22": "曹。所以者何？梵天先生，我曹後生，是故化",
    "T01n0021_001:0266b23": "我曹。』其先生梵天，最端正好潔，威神巍巍。",
    "T01n0021_001:0266b24": "其餘諸天，隨法福德薄，命盡皆稍稍下生人",
    "T01n0021_001:0266b25": "間，行精進，離愛欲，行一心，即如其像三昧",
    "T01n0021_001:0266b26": "定意，念昔所生處。其人言：『上先所生梵",
    "T01n0021_001:0266b27": "天得常在，終不轉移亦不死。常在尊上梵",
    "T01n0021_001:0266b28": "天，化作我曹，非常轉移死。』是謂為說常非",
    "T01n0021_001:0266b29": "是，是為第一見。第二若有異道人，彼有梵",
    "T01n0021_001:0266c01": "天，發見如是言：『其有色法痛痒思想行識，",
    "T01n0021_001:0266c02": "是法為常，亦不轉移不死，其有地種、水種、火",
    "T01n0021_001:0266c03": "種、風種、空種，此非常不堅固。』其梵天人，祿",
    "T01n0021_001:0266c04": "相福德薄者，終亡來下生人間。其人精進，離",
    "T01n0021_001:0266c05": "愛欲，一心，即如其像三昧定意，念昔梵天。",
    "T01n0021_001:0266c06": "是其人言：『彼色法痛痒思想行識，其法常堅",
    "T01n0021_001:0266c07": "固，此人間地種、水種、火種、風種、空種，是法非",
    "T01n0021_001:0266c08": "常，無堅固有終亡。』是為第二見。第三若有",
    "T01n0021_001:0266c09": "異道人，所說何？謂有天名幾陀波屠，在其",
    "T01n0021_001:0266c10": "上相娛樂，快樂以後，常不復念身病著牀，其",
    "T01n0021_001:0266c11": "人法祿相福德薄，終亡下生人間，其人行精",
    "T01n0021_001:0266c12": "進，離愛欲，一心，即如其像三昧定意，念昔所",
    "T01n0021_001:0266c13": "生處，其人便言：『彼天人相娛樂快樂者，得常",
    "T01n0021_001:0266c14": "在，不動轉終亡。此人間相娛樂，非常無堅固，",
    "T01n0021_001:0266c15": "有終亡。彼天有常，此人間無常。』是為第三見。",
    "T01n0021_001:0266c16": "第四若有異道人所說，有天名散提，彼居上",
    "T01n0021_001:0266c17": "共止頓，平相向，生瞋恚離本座，其天人祿",
    "T01n0021_001:0266c18": "相福薄者，終亡下生人間。其人行精進，離",
    "T01n0021_001:0266c19": "愛欲，一心，即如其像三昧定意，念昔所生天",
    "T01n0021_001:0266c20": "上，其人言：『彼諸天共止相娛樂者，得常在",
    "T01n0021_001:0266c21": "堅固不終亡。我生人間者，非常無堅固，有",
    "T01n0021_001:0266c22": "終亡。彼天有常，我人間無常。』是為第四見。」佛",
    "T01n0021_001:0266c23": "言：「諸異道人，各各所說有常，各各為世間人",
    "T01n0021_001:0266c24": "說有常者，皆在是四見中，不能過是四見。",
    "T01n0021_001:0266c25": "佛皆知是，復過是上絕妙知，是以不譏亦",
    "T01n0021_001:0266c26": "不毀，得無為。佛知痛痒更樂，知方便所從起、",
    "T01n0021_001:0266c27": "起以見，佛無所受意善解，佛所知法，深奧",
    "T01n0021_001:0266c28": "深照，我悉了。若有賢者弟子聞知之，便嗟歎",
    "T01n0021_001:0266c29": "如來。若有異道人，於過去劫中，見過去事，",
    "T01n0021_001:0267a01": "念昔時行，於不可計道，各樂說解知其事，",
    "T01n0021_001:0267a02": "皆在十八見中。其道人所知何？謂有異道人",
    "T01n0021_001:0267a03": "言：『我於此自然生，不從他方來生。』念無所",
    "T01n0021_001:0267a04": "從生見，謂本無世間，今有世間。皆在二見",
    "T01n0021_001:0267a05": "中。其異道人所知何？謂言：『我於此自然生，",
    "T01n0021_001:0267a06": "不從他方來生。』念無世間，今有世間者，有",
    "T01n0021_001:0267a07": "天名無想，入無有思想，無有痛痒。其天人",
    "T01n0021_001:0267a08": "若念思想，祿相福德便薄盡，終亡來下生世",
    "T01n0021_001:0267a09": "間。其人行精進，離愛欲，一心定意意，即如像",
    "T01n0021_001:0267a10": "像其三昧，不能復念昔時所從來生。其人便",
    "T01n0021_001:0267a11": "言：『本無有世間，今適有世間。我昔時無，今自",
    "T01n0021_001:0267a12": "然生。』是第一見。第二若有異道人，意念癡，其",
    "T01n0021_001:0267a13": "癡人念言：『本無世間，今適有世間。我本無，今",
    "T01n0021_001:0267a14": "自生有。所以者何？我本無，今自生有，是謂",
    "T01n0021_001:0267a15": "為本無有世間。』是為第二見。其異道人所可，",
    "T01n0021_001:0267a16": "謂我本無所從來生，念無所從生見，謂本無",
    "T01n0021_001:0267a17": "世間，今適有世間者，皆在是二見中，是二",
    "T01n0021_001:0267a18": "見不能復過上。佛皆知是，復過其上絕妙知。",
    "T01n0021_001:0267a19": "是以不譏亦不毀，得無為。佛知痛痒所更樂，",
    "T01n0021_001:0267a20": "知方便所從、起以見，佛無所受意善解。」佛言：",
    "T01n0021_001:0267a21": "「我所知法，深奧深照，我悉曉了之。若有賢者",
    "T01n0021_001:0267a22": "弟子，聞知者便嗟歎佛。若有異道人，於過去",
    "T01n0021_001:0267a23": "劫中，見過去事，念昔時行，於可計道，各樂說",
    "T01n0021_001:0267a24": "解知其事者，皆在十八見中。有異道人，",
    "T01n0021_001:0267a25": "一人言我所見有崖底、一人言我所見無崖",
    "T01n0021_001:0267a26": "底、一人言我所見有崖底無崖底、一人言我",
    "T01n0021_001:0267a27": "所見不有崖底亦不無崖底，皆在是四見中。",
    "T01n0021_001:0267a28": "其異道人所知何？謂若有異道人，行如是，",
    "T01n0021_001:0267a29": "自為世間人說有限，我所言至誠，其餘者為",
    "T01n0021_001:0267b01": "癡虛妄言。自為世間人說無限，作是說：『有",
    "T01n0021_001:0267b02": "言，我與世間有限無限，我與世亦不有限亦",
    "T01n0021_001:0267b03": "不無限者。後亦為虛妄語，作是說者為誑",
    "T01n0021_001:0267b04": "語。所以者何？我所見世間有限。』是為第一",
    "T01n0021_001:0267b05": "見。第二若有異道人，所知何？謂言：我所行",
    "T01n0021_001:0267b06": "所見無限，謂知我與世無限。其異道人，見",
    "T01n0021_001:0267b07": "如是，行如是，謂我與世無限，其人說言：『我",
    "T01n0021_001:0267b08": "與世無限，我至誠，其餘者為癡。反言：「我與世",
    "T01n0021_001:0267b09": "有限無限，我與世亦無有限亦不無限。」作是",
    "T01n0021_001:0267b10": "說者為誑語。所以者何？我與世無限。』是為",
    "T01n0021_001:0267b11": "二見。第三若有異道人，所知何？謂其異道",
    "T01n0021_001:0267b12": "人見如是行，謂：『知我與世有限無限，我所言",
    "T01n0021_001:0267b13": "至誠，其餘為癡虛妄語。反言：「我與世有限",
    "T01n0021_001:0267b14": "無限，我與世亦不有限亦不無限。」作是說",
    "T01n0021_001:0267b15": "者為誑語。所以者何？我與世有限無限。』是",
    "T01n0021_001:0267b16": "為第三見。第四若有異道人，所知何？謂其",
    "T01n0021_001:0267b17": "人言：『我念如是行如是見，謂知我與世亦不",
    "T01n0021_001:0267b18": "有限亦不無限，我所言者至誠，其餘者為癡",
    "T01n0021_001:0267b19": "虛妄語。反言：「我與世有限，我與世無限，我與",
    "T01n0021_001:0267b20": "世有限無限。」作是說者為誑語。所以者",
    "T01n0021_001:0267b21": "何？我與世亦不有限亦不無限。』是為第四",
    "T01n0021_001:0267b22": "見。」佛言：「諸異道人，有言有限、有言無限、",
    "T01n0021_001:0267b23": "有言有限無限、有言亦不有限亦不無限，我",
    "T01n0021_001:0267b24": "及世間者，皆在是四見中，不能復過是四",
    "T01n0021_001:0267b25": "見上。佛皆知是，復過是上絕妙知。是以不",
    "T01n0021_001:0267b26": "譏不毀，得無為。佛知痛痒所更樂，知方便",
    "T01n0021_001:0267b27": "所從起，不受著，佛善解。」佛言：「我所知法，",
    "T01n0021_001:0267b28": "深奧深照。若有賢者弟子聞知之，便嗟歎",
    "T01n0021_001:0267b29": "佛。若有異道人，於過去劫中，見過去事，念",
    "T01n0021_001:0267c01": "昔所生處，於不可計道，各樂說解其事者，",
    "T01n0021_001:0267c02": "皆在是十八見中。各異道人共諍說，所言各",
    "T01n0021_001:0267c03": "異，若有問事者，便共諍，所言各異，言：『教",
    "T01n0021_001:0267c04": "我某當如是，教彼人當如是，教餘人當如是，",
    "T01n0021_001:0267c05": "教人當如是不如是。』皆在是四見中。其異",
    "T01n0021_001:0267c06": "道人共諍說，所言各異者何？謂各有異道",
    "T01n0021_001:0267c07": "人，見如是行如是，言：『我不知亦不見，為有後",
    "T01n0021_001:0267c08": "世為無後世；我不知，一切無有後世；我",
    "T01n0021_001:0267c09": "亦不見，我所可不見不知不念是事，如我所",
    "T01n0021_001:0267c10": "說，不如餘者所說。』其人獨語自用：『我所見",
    "T01n0021_001:0267c11": "至誠，其餘為癡。』」佛言：「受取癡邪見人，身死",
    "T01n0021_001:0267c12": "至泥犁惡道。若有沙門婆羅門，所行多知，",
    "T01n0021_001:0267c13": "黠慧解說，其義諦觀，所語無異，名聞遠方，",
    "T01n0021_001:0267c14": "棄捐他見，來到其所，安諦問之，不能發遣；",
    "T01n0021_001:0267c15": "其異道人，死墮惡道。是為第一見。第二若有",
    "T01n0021_001:0267c16": "異道人所知何？謂其異道人，見如是所說如",
    "T01n0021_001:0267c17": "是：『我不知為有善惡之殃福，亦不知為無善",
    "T01n0021_001:0267c18": "惡之殃福，我亦不知亦不見。』若作是語：『有善",
    "T01n0021_001:0267c19": "惡之殃福我為著，無善惡之殃福我為離著，",
    "T01n0021_001:0267c20": "若我不著為轉還受。』若沙門婆羅門，所行",
    "T01n0021_001:0267c21": "多知，黠慧解說，其義諦觀，所語無異，名聞",
    "T01n0021_001:0267c22": "遠方，棄捐他見，來到其所，安諦問之，不能發",
    "T01n0021_001:0267c23": "遣。其異道人疑，恐畏來問，若有問者，便共諍",
    "T01n0021_001:0267c24": "說：『教某人當如是，教餘人當如是。當如是",
    "T01n0021_001:0267c25": "不如是，亦當如是不如是。』是為第二見。第三",
    "T01n0021_001:0267c26": "若有異道人，所知何？謂其異道人，所見如是",
    "T01n0021_001:0267c27": "所說如是：『不我知何所善何所惡？當行何等",
    "T01n0021_001:0267c28": "不行何等？何所惡道、何所善道？何所是現世",
    "T01n0021_001:0267c29": "寶、何所是後世寶？常當作何等行為苦、當作",
    "T01n0021_001:0268a01": "何等行為樂？』若有沙門婆羅門，所行多知解，",
    "T01n0021_001:0268a02": "其義諦觀，所語無異，名聞遠方，棄捐他",
    "T01n0021_001:0268a03": "見，來到其所，安諦問之：『何所善惡當行？不",
    "T01n0021_001:0268a04": "行何等？何所善惡之道？何所是現後世寶，",
    "T01n0021_001:0268a05": "常當作？何等行為苦樂？』來問之，不能發遣，",
    "T01n0021_001:0268a06": "恐畏惡道，若有問事者便共諍，所言各異：",
    "T01n0021_001:0268a07": "『教某人當如是，教餘人當如是，教人當如",
    "T01n0021_001:0268a08": "是，亦當如是不如是。』為第三見。第四若有異",
    "T01n0021_001:0268a09": "道人，所知何？謂其異道人意念癡，若有問事",
    "T01n0021_001:0268a10": "者，便共諍，所言各異：『教某人當如是，教",
    "T01n0021_001:0268a11": "餘人當如是，當如是不如是，亦當如是亦不",
    "T01n0021_001:0268a12": "如是不如是，亦當如是亦不如是。』是為第四",
    "T01n0021_001:0268a13": "見。所謂異道人共諍，亦說各異，若有問事",
    "T01n0021_001:0268a14": "者，便共諍語：『教某人當如是，教餘人當如",
    "T01n0021_001:0268a15": "是，當如是不如是，亦當如是亦不如是。』者，皆",
    "T01n0021_001:0268a16": "在四見中，不能過是四見上，佛皆知是，所",
    "T01n0021_001:0268a17": "知復過上絕妙知。是以不譏亦不毀，得無",
    "T01n0021_001:0268a18": "為。佛知痛痒更樂，方便知所從起，佛現所",
    "T01n0021_001:0268a19": "受意善解。」佛言：「我所知法，深奧深照，我悉",
    "T01n0021_001:0268a20": "了。若有賢者弟子聞知者，便嗟歎佛。若有",
    "T01n0021_001:0268a21": "異道人，於過去劫中，知過去事，念昔時行，",
    "T01n0021_001:0268a22": "於不可計道，各樂說解其事者，皆在是十八",
    "T01n0021_001:0268a23": "見中，是十八見不能復過上。佛如是所知，",
    "T01n0021_001:0268a24": "復過上絕妙知，是以不譏亦不毀，佛現無",
    "T01n0021_001:0268a25": "所受意善解。」佛言：「我所知法，深奧深照，我",
    "T01n0021_001:0268a26": "悉了。若有賢者弟子聞知之，便嗟歎佛。若",
    "T01n0021_001:0268a27": "有異道人，於當來劫中，見當來事，念當來",
    "T01n0021_001:0268a28": "事，行不可計道，各樂解說其事者，皆在四",
    "T01n0021_001:0268a29": "十四見中。其異道人所知何？謂於當來劫",
    "T01n0021_001:0268b01": "中，知當來事，行不可計道，各樂說解其事。",
    "T01n0021_001:0268b02": "若有異道人，行想見想，自為世間人說想，",
    "T01n0021_001:0268b03": "在十六見中。其異道人所知何？謂行想見",
    "T01n0021_001:0268b04": "想，為世間說想，在十六見中。其異道人，所",
    "T01n0021_001:0268b05": "見如是行如是，有我色為有後世想，言：『我至",
    "T01n0021_001:0268b06": "誠，其餘為癡。』是為第一見。若有異道人，言：",
    "T01n0021_001:0268b07": "『無色為有我，無後世。』言：『我至誠，其餘者為癡。』",
    "T01n0021_001:0268b08": "是為第二見。若有異道人，行想見想，自為",
    "T01n0021_001:0268b09": "世間人說想者，言：『有色無色有我，我所語至",
    "T01n0021_001:0268b10": "誠其餘者為癡。』是為第三見。若有異道人，",
    "T01n0021_001:0268b11": "言：『亦不有色亦不無色為有我，我至誠，其餘",
    "T01n0021_001:0268b12": "者為癡。』是為第四見。第五若有異道人，言：『有",
    "T01n0021_001:0268b13": "限為我，我至誠，其餘者為癡。』是為第五見。",
    "T01n0021_001:0268b14": "第六若有異道人，言：『無限為有我，我至誠，其",
    "T01n0021_001:0268b15": "餘者為癡。』是為第六見。第七若有異道人，",
    "T01n0021_001:0268b16": "言：『有限無限為有我，我至誠，其餘者為癡。』是",
    "T01n0021_001:0268b17": "為第七見。第八若有異道人，言：『亦不有限亦",
    "T01n0021_001:0268b18": "不無限為有我，我至誠，其餘者為癡。』是為第",
    "T01n0021_001:0268b19": "八見。第九若有異道人，言：『一想為有我，我至",
    "T01n0021_001:0268b20": "誠，其餘者為癡。』是為第九見。第十若有異道",
    "T01n0021_001:0268b21": "人，言：『少思想為有我，我至誠，其餘者為癡。』",
    "T01n0021_001:0268b22": "是為第十見。第十一若有異道人，言：『種種思",
    "T01n0021_001:0268b23": "想為有我，我至誠，其餘者為癡。』是為第十一",
    "T01n0021_001:0268b24": "見。第十二若有異道人，言：『無央數思想為有",
    "T01n0021_001:0268b25": "我，我至誠，其餘者為癡。』是為第十二見。第",
    "T01n0021_001:0268b26": "十三若有異道人，言：『一樂為有我，我至誠，其",
    "T01n0021_001:0268b27": "餘者為癡。』是為第十三見。第十四若有異道",
    "T01n0021_001:0268b28": "人，言：『苦為有我，我至誠，其餘者為癡。』是為",
    "T01n0021_001:0268b29": "第十四見。第十五若有異道人，言：『苦樂為有",
    "T01n0021_001:0268c01": "我，我至誠，其餘者為癡。』是為第十五見。第十",
    "T01n0021_001:0268c02": "六若有異道人，言：『亦不苦亦不樂為有我，我",
    "T01n0021_001:0268c03": "至誠，其餘者為癡。』是為第十六見。」佛言：「其異",
    "T01n0021_001:0268c04": "道人，行想見想，自為世間說想者，皆在是",
    "T01n0021_001:0268c05": "十六見中，不能復過上。佛皆知是，所知復",
    "T01n0021_001:0268c06": "過上絕妙。佛知是，以不譏亦不毀，得無為。",
    "T01n0021_001:0268c07": "佛知痛痒更樂，知方便所從起，佛現無所著",
    "T01n0021_001:0268c08": "受意善解。」佛言：「我所知法，深奧深照，我悉",
    "T01n0021_001:0268c09": "了。若有賢者弟子聞知之，便嗟歎佛。若有",
    "T01n0021_001:0268c10": "異道人，於當來劫中，見當來事，念昔時行，",
    "T01n0021_001:0268c11": "於不可計道，各樂解說其事，悉在四十四見",
    "T01n0021_001:0268c12": "中。其異道人何？謂若有異道人，行無常見",
    "T01n0021_001:0268c13": "無常，自為世間人說無常，悉在八見中。其",
    "T01n0021_001:0268c14": "異道人所行何？謂行無想見無想，自為世間",
    "T01n0021_001:0268c15": "人說無想。其異道人，見如是行如是，有色",
    "T01n0021_001:0268c16": "為有我無想，死無後世。言：『我至誠，其餘者為",
    "T01n0021_001:0268c17": "癡。』是為第一見。第二若有異道人，所知何？",
    "T01n0021_001:0268c18": "謂行無想見無想，自為世間人說無想，謂：",
    "T01n0021_001:0268c19": "『無色為有我無想，死無後世，我至誠，其餘者",
    "T01n0021_001:0268c20": "為癡。』是為第二見。第三見若有異道人，言：",
    "T01n0021_001:0268c21": "『有色無色為有我無想，死無後世，我至誠，",
    "T01n0021_001:0268c22": "其餘者為癡。』是為第三見。第四見若有異",
    "T01n0021_001:0268c23": "道人，亦非有色亦不無色，為有我及世，死",
    "T01n0021_001:0268c24": "無後世，我至誠，其餘者為癡。是為第四見。",
    "T01n0021_001:0268c25": "第五見若有異道人，言：『我為與世有限，我",
    "T01n0021_001:0268c26": "至誠，其餘者為癡。』是為第五見。第六見若有",
    "T01n0021_001:0268c27": "異道人，言：『我與世無限，我至誠，其餘者為",
    "T01n0021_001:0268c28": "癡。』是為第六見。第七見若有異道人，有限",
    "T01n0021_001:0268c29": "無限，我至誠，其餘者為癡。是為第七見。第",
    "T01n0021_001:0269a01": "八見若有異道人，言：『亦不有限亦非無限，我",
    "T01n0021_001:0269a02": "至誠，其餘者為癡。』是為第八見。」佛言：「若有異",
    "T01n0021_001:0269a03": "道人，於當來劫，見當來事，所知言各異，皆",
    "T01n0021_001:0269a04": "在四十四見中。其異道人，所知何？謂見無",
    "T01n0021_001:0269a05": "想行無想，亦不無想見，謂知我與世無有",
    "T01n0021_001:0269a06": "想，皆在是八見中。第一見若有異道人，見",
    "T01n0021_001:0269a07": "如是行如是，有色為有我，亦不有想亦不無",
    "T01n0021_001:0269a08": "想，死有後世，我至誠，其餘者為癡。是為第",
    "T01n0021_001:0269a09": "一見。若有異道人，言：『有色無色為有我，亦",
    "T01n0021_001:0269a10": "不有想亦不無想，死有後世，我至誠，其餘者",
    "T01n0021_001:0269a11": "為癡。』是為第二見。第三見若有異道人，言：『有",
    "T01n0021_001:0269a12": "色無色為有我，亦不有想亦不無想於後世，",
    "T01n0021_001:0269a13": "我至誠，其餘者為癡。』是為第三見。第四見若",
    "T01n0021_001:0269a14": "有異道人，亦不有色亦不無色為有我，亦",
    "T01n0021_001:0269a15": "不有想亦不無想於後世，我至誠，其餘者為",
    "T01n0021_001:0269a16": "癡。是為第四見。第五見若有異道人，言：『有",
    "T01n0021_001:0269a17": "限為有我，亦不有想亦不無想於後世，我至",
    "T01n0021_001:0269a18": "誠，其餘者為癡。』是為第五見。第六見若有異",
    "T01n0021_001:0269a19": "道人，言：『無限為有我，亦不有想亦不無想於",
    "T01n0021_001:0269a20": "後世，我至誠，其餘者為癡。』是為第六見。第",
    "T01n0021_001:0269a21": "七見若有異道人，言：『有限無限為有我，亦不",
    "T01n0021_001:0269a22": "有想亦不無想於後世，我至誠，其餘者為癡。』",
    "T01n0021_001:0269a23": "是為第七見。第八見若有異道人，言：『亦不有",
    "T01n0021_001:0269a24": "限亦不無限為有我，亦不有想亦不無想於",
    "T01n0021_001:0269a25": "後世，我至誠，其餘者為癡。』是為第八見。」佛",
    "T01n0021_001:0269a26": "言：「若有異道人，亦不有想亦不無想行，亦",
    "T01n0021_001:0269a27": "不有想亦不無想見，亦不有想行亦不有",
    "T01n0021_001:0269a28": "想見，皆在是八見中，不能復過是八見上。",
    "T01n0021_001:0269a29": "佛皆知是，所知復過上絕妙知，是以不譏亦",
    "T01n0021_001:0269b01": "不毀，得無為。佛知痛痒所更樂，方便知所從",
    "T01n0021_001:0269b02": "起，佛現無所著意解脫。」佛言：「我所知法，深",
    "T01n0021_001:0269b03": "奧深照，我悉了。若有賢者弟子聞知，便說",
    "T01n0021_001:0269b04": "佛功德。」佛言：「若有異道人，當來劫見當來",
    "T01n0021_001:0269b05": "事，於無央數道，所知言各異，皆在四十四",
    "T01n0021_001:0269b06": "見中。其異道人，所知何？謂若有異道人，言：『無",
    "T01n0021_001:0269b07": "行無有見，無有人念空知。』皆在七見中。其",
    "T01n0021_001:0269b08": "異道人，言：『無行無有見，無有人念空者，所知",
    "T01n0021_001:0269b09": "何？謂若有異道人，見如是如是諸我色四",
    "T01n0021_001:0269b10": "大，父母所生，以飲食而長，在非常沐浴衣，",
    "T01n0021_001:0269b11": "身死在地，骨節解墮，別離異處，風吹其身，",
    "T01n0021_001:0269b12": "破碎壞敗，以後世不復生死，如是便滅盡。』",
    "T01n0021_001:0269b13": "是為第一見。第二見復有異道人，言：『死非如",
    "T01n0021_001:0269b14": "此破敗，更有我復過其上。何所是我踰上",
    "T01n0021_001:0269b15": "者？其我者，色天及欲行天，彼我者若死壞",
    "T01n0021_001:0269b16": "敗，後世不復生死。』是為第二見。第三見若",
    "T01n0021_001:0269b17": "有異道人，言：『我者死非如此壞敗，更有異",
    "T01n0021_001:0269b18": "我，復過其上。其我者色無意故，彼我若死",
    "T01n0021_001:0269b19": "壞敗，後世不復生死。』是為第三見。第四見",
    "T01n0021_001:0269b20": "復有異道人，言：『我者非如此死壞敗，更有我",
    "T01n0021_001:0269b21": "復過其上。其我者何？謂其我皆過諸色想",
    "T01n0021_001:0269b22": "天，悉踰瞋恚想天，念種種無央數虛空知",
    "T01n0021_001:0269b23": "行。其我若死壞敗，後世不復生死。』是為第",
    "T01n0021_001:0269b24": "四見。第五見復有異道人，言：『我者不如死壞",
    "T01n0021_001:0269b25": "敗，更有我復過其上。其我者何？謂其我皆",
    "T01n0021_001:0269b26": "喻一切虛空知天，無央數名識知天。所念行",
    "T01n0021_001:0269b27": "其天，若不壞敗時，後世便不復生死。』是為",
    "T01n0021_001:0269b28": "第五見。第六見復有異道人，言：『我者不如此",
    "T01n0021_001:0269b29": "死壞敗，更有我復過其上。其我者何？謂皆",
    "T01n0021_001:0269c01": "踰一切識知天，不復著，名無識知念行。其天",
    "T01n0021_001:0269c02": "我者死壞敗，後世不復生死。』是為第六見。",
    "T01n0021_001:0269c03": "第七見復有異道人，言：『我者非如此死壞",
    "T01n0021_001:0269c04": "敗，更有我復過其上。其我者何？謂皆踰一",
    "T01n0021_001:0269c05": "切無識知天。其天人無想有想念行。其天我",
    "T01n0021_001:0269c06": "者死壞敗時，後世便不復生死。』是為第七",
    "T01n0021_001:0269c07": "見。」佛言：「所可謂異道人行滅壞見無行無有",
    "T01n0021_001:0269c08": "想無人念空，皆在是七見中，於七見中不",
    "T01n0021_001:0269c09": "復能過上。佛皆知是，所知復過其上絕妙",
    "T01n0021_001:0269c10": "知，是以不譏亦不毀之，得無為。佛知痛痒",
    "T01n0021_001:0269c11": "所更樂故，便知所從起、起以現，佛無所著意",
    "T01n0021_001:0269c12": "善解。我所知法，深奧深照，悉了知。若有賢",
    "T01n0021_001:0269c13": "者弟子聞知，便說佛功德。」佛言：「若有異道",
    "T01n0021_001:0269c14": "人，於當來劫中見當來，於無央數道，所說",
    "T01n0021_001:0269c15": "各異，皆在四十四見中。復有異道人自說：",
    "T01n0021_001:0269c16": "『今現念行無為，現在見無為。』若人至其所，",
    "T01n0021_001:0269c17": "便為說：『現在無為。』皆在五見中。有異道人，",
    "T01n0021_001:0269c18": "見如是，說行亦爾，其在殿舍自快，以五欲",
    "T01n0021_001:0269c19": "自娛樂。其人言：『我現在得無為。』是為第一",
    "T01n0021_001:0269c20": "見。第二見復有異道人，言：『不如餘者言有",
    "T01n0021_001:0269c21": "我，現在無為也，更有現在得無為。何謂現在",
    "T01n0021_001:0269c22": "無為？若比丘離欲，脫惡不善之法，意念行",
    "T01n0021_001:0269c23": "善安樂，便第一禪。其人滅盡，我者後世不",
    "T01n0021_001:0269c24": "復生死，是我現在得無為。』是為第二見。第三",
    "T01n0021_001:0269c25": "見復有沙門道人，復言：『不如餘者所說，不用",
    "T01n0021_001:0269c26": "此我現在得無為，更有現無為，復過其上。",
    "T01n0021_001:0269c27": "何謂現在無為？其比丘滅意內寂定，其志一",
    "T01n0021_001:0269c28": "不念亦不行，三昧喜樂，便行第二禪，其人",
    "T01n0021_001:0269c29": "滅盡現在得無為。』是為第三見。第四見復有",
    "T01n0021_001:0270a01": "沙門道人言：『不如餘者言，不用此我現在得",
    "T01n0021_001:0270a02": "無為，更有現無為，復過其上。何謂現在無",
    "T01n0021_001:0270a03": "為？其有比丘，喜離婬妷悅觀行，常寂悅身行",
    "T01n0021_001:0270a04": "如賢者，所觀行常安，便行第三禪。』是為第四",
    "T01n0021_001:0270a05": "見。第五見復有沙門道人，言：『不如餘者言，不",
    "T01n0021_001:0270a06": "用此現在得無為。更有現在無為，復過其",
    "T01n0021_001:0270a07": "上。何謂現在無為？其有比丘，斷樂斷苦，無",
    "T01n0021_001:0270a08": "有昔時可意不可意，亦不苦亦不樂，常奉清",
    "T01n0021_001:0270a09": "淨，便行第四禪。其人現在得無為滅盡，以後",
    "T01n0021_001:0270a10": "世不復生死。』是為第五見。」佛言：「所可謂有沙",
    "T01n0021_001:0270a11": "門道人，說現在無為，見現在無為者，念現",
    "T01n0021_001:0270a12": "在無為者，皆在是五見中，不能復過是五見",
    "T01n0021_001:0270a13": "上。佛皆知是，所知復踰上絕妙知。是以不",
    "T01n0021_001:0270a14": "譏亦不毀，得無為。佛知痛痒所更樂，方便知",
    "T01n0021_001:0270a15": "所從起以現，佛無所著意善解，我所知法，",
    "T01n0021_001:0270a16": "深奧深照，我悉了知。若有賢者弟子聞知",
    "T01n0021_001:0270a17": "之，便說佛功德。」佛言：「彼異道人，念常見常，為",
    "T01n0021_001:0270a18": "人說：『我世有常在。』是四見中者，用不知示",
    "T01n0021_001:0270a19": "現，故不得道行精進。乃知是習因緣，不習",
    "T01n0021_001:0270a20": "因緣，用是成因緣，用是不成因緣，不得其",
    "T01n0021_001:0270a21": "處。」佛言：「彼異道人說上中行各現所各自為",
    "T01n0021_001:0270a22": "人說世常，在二見中者，用不知不見不得道行",
    "T01n0021_001:0270a23": "精進，乃知是習因緣、不習因緣，用是成因",
    "T01n0021_001:0270a24": "緣，不得其處。」佛言：「若有異道人，各念常見",
    "T01n0021_001:0270a25": "常，各為人說，我與世有常，在四見中者，用",
    "T01n0021_001:0270a26": "不知不見故不得道，習因緣、不習因緣，是",
    "T01n0021_001:0270a27": "用因緣成，用是因緣不成，不得其處。」佛言：",
    "T01n0021_001:0270a28": "「彼諸異道人，有言有限，又言無限，有言有",
    "T01n0021_001:0270a29": "限無限，又言亦不有限亦不無限，我及世，",
    "T01n0021_001:0270b01": "在四見中者，用不知不見不得道行精進，乃",
    "T01n0021_001:0270b02": "知是習因緣、不習因緣。用是因緣成，用是",
    "T01n0021_001:0270b03": "因緣不成，不得其處。」佛言：「彼諸異道人共",
    "T01n0021_001:0270b04": "諍言，所說各異，在四見中者，用不知不見故，",
    "T01n0021_001:0270b05": "不習道行精進，乃知是習因緣、不習因緣。",
    "T01n0021_001:0270b06": "用是因緣成，用是因緣不成，不得其處。」佛",
    "T01n0021_001:0270b07": "言：「彼諸異道人，說想行想，為人說：『我與世有",
    "T01n0021_001:0270b08": "想。』在十六見中者，用不知不見故，不得道",
    "T01n0021_001:0270b09": "行精進，乃知是習因緣、不習因緣。用是因",
    "T01n0021_001:0270b10": "緣成，用是因緣不成，不得其處。」佛言：「彼諸",
    "T01n0021_001:0270b11": "異道人，念無想見無想，為人解說我與世無",
    "T01n0021_001:0270b12": "想，在八見中者，用不知不見故，不得道行",
    "T01n0021_001:0270b13": "精進。乃知是習因緣、不習因緣。用是因緣",
    "T01n0021_001:0270b14": "成，用是因緣不成，不得其處。」佛言：「彼諸異",
    "T01n0021_001:0270b15": "道人，亦不念想亦不無想，為人說：『我與世",
    "T01n0021_001:0270b16": "無想。』在八見中者，用不知不見故，不得道",
    "T01n0021_001:0270b17": "行精進。乃知是習因緣、不習因緣。用是因",
    "T01n0021_001:0270b18": "緣成，用是因緣不成，不得其處。」佛言：「彼諸",
    "T01n0021_001:0270b19": "異道人說滅壞，常為人說：『我與世滅壞。』在",
    "T01n0021_001:0270b20": "七見中者，用不知不見故，不得道行精進。",
    "T01n0021_001:0270b21": "乃知是習因緣、不習因緣。用是因緣成，用是",
    "T01n0021_001:0270b22": "因緣不成，不得其處。」佛言：「彼諸異道人，說",
    "T01n0021_001:0270b23": "現在無為，見現在無常，為人說現在無為，在",
    "T01n0021_001:0270b24": "五見中者，用不知不見故，不得道行精進。乃",
    "T01n0021_001:0270b25": "知是習因緣、不習因緣。用是因緣成，用是",
    "T01n0021_001:0270b26": "因緣不成，不得其處。」佛言：「若有異道人，於過",
    "T01n0021_001:0270b27": "去劫中，見過去事，於無央數道各各異，在十",
    "T01n0021_001:0270b28": "八見中。彼諸異道人，於當來劫中，見當來",
    "T01n0021_001:0270b29": "事，於無央數道，所說各異，在四十四見者，",
    "T01n0021_001:0270c01": "合皆在是六十二見，往還其中，於彼住",
    "T01n0021_001:0270c02": "在，厥中生俱會行，於網中生死不得出。」佛",
    "T01n0021_001:0270c03": "言：「譬如工捕魚師，若捕魚弟子，持尛目網",
    "T01n0021_001:0270c04": "下著小泉中，下以便前住若坐，其人念言：",
    "T01n0021_001:0270c05": "『水少，諸魚浮游，皆上網上。』往往在其中不",
    "T01n0021_001:0270c06": "得出。」佛言：「如是諸異道人，於過去劫中，見",
    "T01n0021_001:0270c07": "過去事，識昔時行，於無央數道，所說言各",
    "T01n0021_001:0270c08": "異，在十八見者，若有異道人，於當來劫中，",
    "T01n0021_001:0270c09": "見當來事，念說當來事，於無央數道所說各",
    "T01n0021_001:0270c10": "異，在四十四見中者，皆在是六十二見往",
    "T01n0021_001:0270c11": "還，於其中住，在其中生死，俱合會行，在羅",
    "T01n0021_001:0270c12": "網中不得出。」佛言：「比丘！佛身皆斷諸著，常",
    "T01n0021_001:0270c13": "在厥住。諸天及人民悉見，佛般泥洹後不",
    "T01n0021_001:0270c14": "能見也。」佛說是經時，三千大千世界六反",
    "T01n0021_001:0270c15": "震動。爾時，那耶和留比丘，在佛前住，以扇",
    "T01n0021_001:0270c16": "扇佛。於是賢者那耶和留，長跪叉手白佛：",
    "T01n0021_001:0270c17": "「未曾有天中天！是經深，乃如是深照，天中天！",
    "T01n0021_001:0270c18": "是經名為何等？云何持名？」佛告那耶和留：",
    "T01n0021_001:0270c19": "「拘樓秦佛、如來、無所著、等正覺說是經時，名",
    "T01n0021_001:0270c20": "為『法網』；迦葉佛、如來、無所著、等正覺說是經",
    "T01n0021_001:0270c21": "時，名為『見網』；今我亦說是經，名為『梵網』。」佛",
    "T01n0021_001:0270c22": "說如是。諸比丘皆歡喜，前為佛作禮而去。",
    "T01n0021_001:0270c23": "佛說梵網六十二見經"
}