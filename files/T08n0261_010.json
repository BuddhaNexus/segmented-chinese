{
    "T08n0261_010:0910c09": "大乘理趣六波羅蜜多經卷第十",
    "T08n0261_010:0910c11": "罽賓國三藏般若奉　詔譯",
    "T08n0261_010:0910c12": "般若波羅蜜多品第十之餘",
    "T08n0261_010:0910c13": "佛告慈氏：「菩薩摩訶薩有七種事，能得如是",
    "T08n0261_010:0910c14": "不可思議無盡法門，謂因無盡、有情界無盡、",
    "T08n0261_010:0910c15": "大悲無盡、妙用無盡、法門無盡、壞生死魔故、",
    "T08n0261_010:0910c16": "智無盡故。如是般若波羅蜜多，無行無相、無",
    "T08n0261_010:0910c17": "生無滅，菩薩於一切法應如是知。」佛說是甚",
    "T08n0261_010:0910c18": "深般若波羅蜜多時，會中有一外道名微末",
    "T08n0261_010:0910c19": "底，即從座起而白佛言：「世尊！佛說一切諸法",
    "T08n0261_010:0910c20": "本來不生、自性清淨。此義不然。自在天常，而",
    "T08n0261_010:0910c21": "是一切萬物父母，能生諸法，能造能作安立",
    "T08n0261_010:0910c22": "世間。復有說云：『神我能生一切諸法，然此",
    "T08n0261_010:0910c23": "我者住於心中猶如拇指。』復有說云：『一切諸",
    "T08n0261_010:0910c24": "法從和合生。』云何今者乃說無生？」爾時薄伽",
    "T08n0261_010:0910c25": "梵告微末底：「汝所問者，隨汝意答。斷汝疑心，",
    "T08n0261_010:0910c26": "應當諦聽。如汝所說：『自在天常，能生一切。』所",
    "T08n0261_010:0910c27": "生萬物應同一性，悉亦是常。若謂所生前後",
    "T08n0261_010:0910c28": "變易非常住者，理亦不然。用不離體，應是常",
    "T08n0261_010:0910c29": "住；體不離用，應非常故。自在常者，生應常生，",
    "T08n0261_010:0911a01": "云何有時或生不生？既不常生，云何是常？以",
    "T08n0261_010:0911a02": "是義故，同彼所生，定是無常。所生既多，亦非",
    "T08n0261_010:0911a03": "是一，若是一者應無差別，萬類區分如何是",
    "T08n0261_010:0911a04": "一？又自在天能生一切，無有慈悲。若有慈悲，",
    "T08n0261_010:0911a05": "應令有情悉生人天常受快樂，云何令諸有",
    "T08n0261_010:0911a06": "情受於八苦，生三惡趣受種種苦？若有慈悲，",
    "T08n0261_010:0911a07": "云何自生自立自害？若自在天是一是常，所",
    "T08n0261_010:0911a08": "生一切應無變易，云何異類生滅無常，五趣",
    "T08n0261_010:0911a09": "之中受茲不淨？譬如見果即知其因，當知自",
    "T08n0261_010:0911a10": "在非常非一。若言妙好是自在作，麁鄙不善",
    "T08n0261_010:0911a11": "畢舍遮為。如是之言亦不應理。善由自在，惡",
    "T08n0261_010:0911a12": "由舍遮，善惡相違何名自在？又諸有情，作惡",
    "T08n0261_010:0911a13": "人多、修善者少，即畢舍遮鬼勝自在天。又諸",
    "T08n0261_010:0911a14": "有情，所作善事自在處分，所作諸惡鬼所教",
    "T08n0261_010:0911a15": "者。汝諸弟子恒作是言：『為善生天，惡墮地獄。』",
    "T08n0261_010:0911a16": "若生天墮獄由造善惡，云何言彼自在作耶？",
    "T08n0261_010:0911a17": "譬如國王使人宣令賜財授職，但言王賜，終",
    "T08n0261_010:0911a18": "不言是宣教命人。又如國王使人斷命，但言",
    "T08n0261_010:0911a19": "王殺，不言魁膾。是即造善歸自在天。若造諸",
    "T08n0261_010:0911a20": "惡，畢舍遮受，有情何故受苦樂耶？以是當知，",
    "T08n0261_010:0911a21": "大自在天決定不能造作一切。若言一者，有",
    "T08n0261_010:0911a22": "情何故能生無量善惡心耶？以是故知亦非",
    "T08n0261_010:0911a23": "是一。若言一切由自在天，即應純善，何有惡",
    "T08n0261_010:0911a24": "耶？如人有時於多人所，作諸惡事即是惡人。",
    "T08n0261_010:0911a25": "若眾生惡由自在者，世間咸謂地獄罪人自",
    "T08n0261_010:0911a26": "作惡業，汝獨云何推自在耶？又如有人謗他",
    "T08n0261_010:0911a27": "作惡得無量罪，汝謗自在獲罪亦然。",
    "T08n0261_010:0911a28": "「復次，微末底！自在造作過失如前，神我過失",
    "T08n0261_010:0911a29": "倍過於彼。若我是常、能造作者，此身去住應",
    "T08n0261_010:0911b01": "得自由，無人能害，云何號哭而懼死耶？若我",
    "T08n0261_010:0911b02": "是常，應能憶念過去造業受諸苦報，故於今",
    "T08n0261_010:0911b03": "生不應造惡。又我常者，即應自在捨於衰老",
    "T08n0261_010:0911b04": "恒受少壯，如脫故衣更著新好，云何而有老",
    "T08n0261_010:0911b05": "病死耶？以是當知，我非作者。",
    "T08n0261_010:0911b06": "「復次，微末底！我觀諸法，亦非和合因緣所生。",
    "T08n0261_010:0911b07": "所以者何？因無生性。因若有生，不應待緣。緣",
    "T08n0261_010:0911b08": "無生性亦復如是。若說因緣我能和合，此亦",
    "T08n0261_010:0911b09": "不然。如二盲人，各別行住不能見色，設令同",
    "T08n0261_010:0911b10": "住不見亦然。當知神我和合因緣亦不能生。",
    "T08n0261_010:0911b11": "若能生者，應是無常，有作用故，如所生果定",
    "T08n0261_010:0911b12": "是無常。以是當知，離所生外無別能生。或說",
    "T08n0261_010:0911b13": "五大極微是常，能生諸法。此亦不然，猶如水",
    "T08n0261_010:0911b14": "米和合成酒，飲即令醉。如是醉力不從外來，",
    "T08n0261_010:0911b15": "非水中出，亦非米出，水米和合轉變而生。一",
    "T08n0261_010:0911b16": "切諸法無有作者，亦無有我而為因緣。所以",
    "T08n0261_010:0911b17": "者何？大地虛空。水、火、風界當知亦爾，豈無情",
    "T08n0261_010:0911b18": "物生有情耶？一切諸法假有實無，非自在天",
    "T08n0261_010:0911b19": "亦非神我，非和合因緣五大能生。是故當知，",
    "T08n0261_010:0911b20": "一切諸法本性不生，從緣幻有，無來無去、非",
    "T08n0261_010:0911b21": "斷非常，清淨湛然，是真平等。」爾時，薄伽梵",
    "T08n0261_010:0911b22": "而說偈言：",
    "T08n0261_010:0911b23": "「一切有為法，　　如乾闥婆城，",
    "T08n0261_010:0911b24": "　眾生妄心取，　　雖現非實有。",
    "T08n0261_010:0911b25": "　諸法非因生，　　亦非無因生，",
    "T08n0261_010:0911b26": "　虛妄分別有，　　是故說唯心。",
    "T08n0261_010:0911b27": "　無明妄想見，　　而是色相因，",
    "T08n0261_010:0911b28": "　藏識為所依，　　隨緣現眾像。",
    "T08n0261_010:0911b29": "　如人目有瞖，　　妄見空中花，",
    "T08n0261_010:0911c01": "　習氣擾濁心，　　從是三有現。",
    "T08n0261_010:0911c02": "　眼識依賴耶，　　能見種種色，",
    "T08n0261_010:0911c03": "　譬如鏡中像，　　分別不在外。",
    "T08n0261_010:0911c04": "　所見皆自心，　　非常亦非斷，",
    "T08n0261_010:0911c05": "　賴耶識所變，　　能現於世間。",
    "T08n0261_010:0911c06": "　法性皆平等，　　一切法所依，",
    "T08n0261_010:0911c07": "　藏識恒不斷，　　末那計為我，",
    "T08n0261_010:0911c08": "　集起說為心，　　思量性名意，",
    "T08n0261_010:0911c09": "　了別義為識，　　是故說唯心。",
    "T08n0261_010:0911c10": "　心外諸境界，　　妄見毛輪花，",
    "T08n0261_010:0911c11": "　所執實皆無，　　咸是識心變。",
    "T08n0261_010:0911c12": "　色具色功能，　　皆依賴耶識，",
    "T08n0261_010:0911c13": "　凡愚妄分別，　　謂是真實有。",
    "T08n0261_010:0911c14": "　睡眠與昏醉，　　行住及坐臥，",
    "T08n0261_010:0911c15": "　作業及士用，　　皆依藏識起。",
    "T08n0261_010:0911c16": "　有情器世間，　　非由自在作，",
    "T08n0261_010:0911c17": "　亦非神我造，　　非世性微塵。",
    "T08n0261_010:0911c18": "　如木中火性，　　雖有未能燒，",
    "T08n0261_010:0911c19": "　因燧方火生，　　由此破諸闇。",
    "T08n0261_010:0911c20": "　展轉互為因，　　賴耶為依止，",
    "T08n0261_010:0911c21": "　諸識從彼生，　　能起漏無漏。",
    "T08n0261_010:0911c22": "　如海遇風緣，　　起種種波浪，",
    "T08n0261_010:0911c23": "　現前作用轉，　　無有間斷時。",
    "T08n0261_010:0911c24": "　藏識海亦然，　　境界風所動，",
    "T08n0261_010:0911c25": "　恒起諸識浪，　　無間斷亦然。",
    "T08n0261_010:0911c26": "　如酪未鑽搖，　　其酥人不見，",
    "T08n0261_010:0911c27": "　施功既不已，　　醍醐方可得。",
    "T08n0261_010:0911c28": "　賴耶妄熏習，　　隱覆如來藏，",
    "T08n0261_010:0911c29": "　修習純熟時，　　正智方明了。",
    "T08n0261_010:0912a01": "　諸識隨緣轉，　　不見本覺心，",
    "T08n0261_010:0912a02": "　自覺智現前，　　真性常不動。",
    "T08n0261_010:0912a03": "　猶如金在礦，　　處石不堪用，",
    "T08n0261_010:0912a04": "　銷練得真金，　　作眾莊嚴具。",
    "T08n0261_010:0912a05": "　賴耶性清淨，　　妄識所熏習，",
    "T08n0261_010:0912a06": "　圓鏡智相應，　　如日出雲翳。",
    "T08n0261_010:0912a07": "　若有修空者，　　順空而取空，",
    "T08n0261_010:0912a08": "　觀空與色殊，　　不名真觀者。",
    "T08n0261_010:0912a09": "　觀色即是空，　　色空不可得，",
    "T08n0261_010:0912a10": "　此即勝義空，　　是真解脫者。",
    "T08n0261_010:0912a11": "　客塵無自性，　　無明妄分別，",
    "T08n0261_010:0912a12": "　實相非有無，　　眾生虛妄見。",
    "T08n0261_010:0912a13": "　猶如日月明，　　流光能普照，",
    "T08n0261_010:0912a14": "　如來清淨藏，　　具足諸功德。",
    "T08n0261_010:0912a15": "　真妄互相熏，　　猶如二象鬪，",
    "T08n0261_010:0912a16": "　弱者去無迴，　　妄盡無來去。",
    "T08n0261_010:0912a17": "　蓮花性無染，　　出水離淤泥，",
    "T08n0261_010:0912a18": "　菡蓞開敷時，　　見者皆歡喜。",
    "T08n0261_010:0912a19": "　如來無垢識，　　永斷諸習氣，",
    "T08n0261_010:0912a20": "　清淨智圓明，　　賢聖所歸趣。",
    "T08n0261_010:0912a21": "　猶如最勝寶，　　無復諸瑕翳，",
    "T08n0261_010:0912a22": "　輪王為寶冠，　　常置於頂上。",
    "T08n0261_010:0912a23": "　如來清淨藏，　　永離諸分別，",
    "T08n0261_010:0912a24": "　體具恒沙德，　　諸佛之法身。",
    "T08n0261_010:0912a25": "　住真無漏界，　　清淨解脫身，",
    "T08n0261_010:0912a26": "　寂滅等虛空，　　法性無來去。",
    "T08n0261_010:0912a27": "　佛現三界中，　　不生亦不滅，",
    "T08n0261_010:0912a28": "　此界及他方，　　湛然常不動。",
    "T08n0261_010:0912a29": "　平等真法界，　　佛與眾生如，",
    "T08n0261_010:0912b01": "　非斷亦非常，　　大悲恒不盡。",
    "T08n0261_010:0912b02": "　諸佛法性身，　　本覺自然智，",
    "T08n0261_010:0912b03": "　是真勝義諦，　　唯佛方證知。",
    "T08n0261_010:0912b04": "　自性體無生，　　牟尼本寂靜，",
    "T08n0261_010:0912b05": "　流轉諸三有，　　畢竟歸依處。",
    "T08n0261_010:0912b06": "　法無來去相，　　三世常寂然，",
    "T08n0261_010:0912b07": "　住真三昧者，　　見彼法界身。",
    "T08n0261_010:0912b08": "　清淨不思議，　　恒沙眾德備，",
    "T08n0261_010:0912b09": "　此即無漏界，　　諸佛之所依。",
    "T08n0261_010:0912b10": "　佛具三種身，　　體相用平等，",
    "T08n0261_010:0912b11": "　甚深廣大性，　　勝義無差別。",
    "T08n0261_010:0912b12": "　無漏無變易，　　遠離一切相，",
    "T08n0261_010:0912b13": "　煩惱及所知，　　本性恒清淨。",
    "T08n0261_010:0912b14": "　無垢無染著，　　是真調御師，",
    "T08n0261_010:0912b15": "　性淨即涅槃，　　亦是法身佛。",
    "T08n0261_010:0912b16": "　體備恒沙德，　　無垢不思議，",
    "T08n0261_010:0912b17": "　六度常圓滿，　　此即薩婆若。",
    "T08n0261_010:0912b18": "　廣大無邊際，　　永斷於思想，",
    "T08n0261_010:0912b19": "　斷習成菩提，　　具恒沙功德。",
    "T08n0261_010:0912b20": "　於諸法自在，　　普現諸色像，",
    "T08n0261_010:0912b21": "　大悲清淨果，　　常利一切眾。",
    "T08n0261_010:0912b22": "　無漏無分別，　　願力皆圓滿，",
    "T08n0261_010:0912b23": "　猶如摩尼珠，　　隨色皆能現。",
    "T08n0261_010:0912b24": "　譬如工畫師，　　能畫種種相，",
    "T08n0261_010:0912b25": "　所現諸境界，　　皆是識心變。",
    "T08n0261_010:0912b26": "　眾生諸性欲，　　如來悉能知，",
    "T08n0261_010:0912b27": "　法身恒不動，　　願力隨緣現。",
    "T08n0261_010:0912b28": "　示現兜率天，　　降神乘白象，",
    "T08n0261_010:0912b29": "　生處於王宮，　　出家修苦行，",
    "T08n0261_010:0912c01": "　即詣菩提樹，　　降伏諸魔怨，",
    "T08n0261_010:0912c02": "　成佛轉法輪，　　或現涅槃相。",
    "T08n0261_010:0912c03": "　示現有生滅，　　真身恒不動，",
    "T08n0261_010:0912c04": "　鈍根樂小法，　　方便說涅槃。",
    "T08n0261_010:0912c05": "　真如法界中，　　無有涅槃相，",
    "T08n0261_010:0912c06": "　大悲樂饒益，　　引導於眾生。",
    "T08n0261_010:0912c07": "　猶如大商主，　　誘進諸愚少，",
    "T08n0261_010:0912c08": "　菩薩廣大心，　　咸令入涅槃。」",
    "T08n0261_010:0912c09": "爾時微末底聞佛說已，身心適悅歡喜無量，",
    "T08n0261_010:0912c10": "從座而起整理衣服，右膝著地合掌恭敬，以",
    "T08n0261_010:0912c11": "妙伽他而讚佛曰：",
    "T08n0261_010:0912c12": "「墮在生死河，　　邪見所纏縛，",
    "T08n0261_010:0912c13": "　迦毘微野娑，　　迦那仙外道。",
    "T08n0261_010:0912c14": "　凡愚被昏弊，　　邪見由是生，",
    "T08n0261_010:0912c15": "　十力善逝尊，　　慧日朗明照。",
    "T08n0261_010:0912c16": "　或聞那羅延，　　自在天等教，",
    "T08n0261_010:0912c17": "　增長於貪著，　　令心發狂亂。",
    "T08n0261_010:0912c18": "　正見破諸暗，　　是真如來教，",
    "T08n0261_010:0912c19": "　我當至心聽，　　歸依大聖尊。",
    "T08n0261_010:0912c20": "　大梵身四臂，　　四面蓮花生，",
    "T08n0261_010:0912c21": "　演說四違陀，　　增長於邪見。",
    "T08n0261_010:0912c22": "　唯佛薄伽梵，　　慧日大聖尊，",
    "T08n0261_010:0912c23": "　能破我等疑，　　真實歸依處。」",
    "T08n0261_010:0912c24": "時，微末底讚歎佛已而白佛言：「大聖世尊！我",
    "T08n0261_010:0912c25": "於今者得大善利，蒙佛慧日正智光明，邪見",
    "T08n0261_010:0912c26": "疑心一切都盡。我今歸依大聖世尊！」復白佛",
    "T08n0261_010:0912c27": "言：「世尊！我今所以名微末底，為求異道心轉",
    "T08n0261_010:0912c28": "疑惑。今於佛前獲正法眼，滅疑惑心名蘇",
    "T08n0261_010:0912c29": "末底。我及弟子，同於今日歸佛法僧，修行大",
    "T08n0261_010:0913a01": "乘願無退轉，所得善利，迴施有情皆向佛道。」",
    "T08n0261_010:0913a02": "爾時薄伽梵為微末底說是法時，會中無量",
    "T08n0261_010:0913a03": "眾生發阿耨多羅三藐三菩提心，六十二那",
    "T08n0261_010:0913a04": "庾多菩薩證無生法忍。",
    "T08n0261_010:0913a05": "「復次，慈氏！菩薩摩訶薩修行般若波羅蜜多，",
    "T08n0261_010:0913a06": "應修八法。云何為八？所謂蘊善巧、處善巧、界",
    "T08n0261_010:0913a07": "善巧、諦善巧、緣起善巧、三世善巧、一切乘善巧、一",
    "T08n0261_010:0913a08": "切法善巧。云何蘊善巧？謂觀色蘊猶如聚沫，",
    "T08n0261_010:0913a09": "愚人見之謂是白[疊*毛]，入水而取，其沫散滅不",
    "T08n0261_010:0913a10": "可撮摩。菩薩摩訶薩以正智慧見第一義，了色",
    "T08n0261_010:0913a11": "性空猶如聚沫。以是因緣，名正知見。復觀受",
    "T08n0261_010:0913a12": "蘊如水上泡，速起速滅、剎那不住。菩薩摩訶",
    "T08n0261_010:0913a13": "薩以正智慧見第一義，了受性空猶如水泡。",
    "T08n0261_010:0913a14": "以是因緣，名正知見。復觀想蘊猶如陽焰，如",
    "T08n0261_010:0913a15": "人熱渴遠見陽焰謂之為水，馳走尋覓近之",
    "T08n0261_010:0913a16": "則無。菩薩摩訶薩以正智慧見第一義，了相",
    "T08n0261_010:0913a17": "性空。以是因緣，名正知見。復觀行蘊猶如芭",
    "T08n0261_010:0913a18": "蕉，中無有堅，剝之不已竟無所得。菩薩摩訶",
    "T08n0261_010:0913a19": "薩以正智慧見第一義，知行性空。以是因緣，",
    "T08n0261_010:0913a20": "名正知見。復觀識蘊猶如幻化，如世幻師幻",
    "T08n0261_010:0913a21": "作金銀珍寶真珠瓔珞，求其實體了不可得。",
    "T08n0261_010:0913a22": "菩薩摩訶薩以正智慧見第一義，了識性空",
    "T08n0261_010:0913a23": "猶如幻化。以是因緣，名正知見。作是觀已，於",
    "T08n0261_010:0913a24": "諸有情起大悲心興拔濟意，如是觀察，名蘊",
    "T08n0261_010:0913a25": "善巧。復觀五蘊猶如幻夢，皆從妄想顛倒心",
    "T08n0261_010:0913a26": "生，無我、無人、無眾生、無壽命，非養育、非士夫，",
    "T08n0261_010:0913a27": "非補特伽羅、意生、儒童、作者、受者，以善巧方",
    "T08n0261_010:0913a28": "便了蘊性空，猶如夢想都不可得，是名菩薩",
    "T08n0261_010:0913a29": "摩訶薩蘊善巧智。復次，菩薩摩訶薩觀蘊如",
    "T08n0261_010:0913b01": "響，無我、無人乃至無作者、受者，如是蘊性如",
    "T08n0261_010:0913b02": "空谷響，屬諸因緣。如實了知，等無二相，是則",
    "T08n0261_010:0913b03": "名為菩薩摩訶薩蘊善巧智。復次，觀蘊如影，",
    "T08n0261_010:0913b04": "從業緣現，無我、無人乃至受者，如是影性了",
    "T08n0261_010:0913b05": "不可得，等無二相，是名菩薩摩訶薩蘊善巧智。",
    "T08n0261_010:0913b06": "復次，觀蘊如鏡中像，無我、無人乃至受者，如",
    "T08n0261_010:0913b07": "是鏡像非內非外，了不可得平等無二，是名",
    "T08n0261_010:0913b08": "菩薩摩訶薩蘊善巧智。復次，觀蘊從緣而有、",
    "T08n0261_010:0913b09": "如幻如化，無我、無人乃至受者，以善巧智如",
    "T08n0261_010:0913b10": "實了知，等無二相，是名菩薩摩訶薩蘊善巧智。",
    "T08n0261_010:0913b11": "復次，觀蘊是變壞相，無常、苦、空、無我、不淨，性",
    "T08n0261_010:0913b12": "本空寂、非壞非不壞，如實了知，名蘊善巧智。",
    "T08n0261_010:0913b13": "「復次，云何名為處善巧？謂觀眼處，耳、鼻、舌、身、",
    "T08n0261_010:0913b14": "意處，內法皆空。次觀色處，聲、香、味、觸、法處，外",
    "T08n0261_010:0913b15": "法亦空。以正智慧觀第一義，非內非外，名正",
    "T08n0261_010:0913b16": "知見，是則名為處善巧智。復有處善巧，所謂",
    "T08n0261_010:0913b17": "了眼、耳、鼻、舌、身、意處皆悉是空，亦無見、聞、覺",
    "T08n0261_010:0913b18": "知之相，名法處智。復有了法處智，了色、聲、香、",
    "T08n0261_010:0913b19": "味、觸、法處自性空寂，非眼、耳、鼻、舌、身、意處境",
    "T08n0261_010:0913b20": "界相，名了法處智。復有處善巧，謂眼處，耳、鼻、",
    "T08n0261_010:0913b21": "舌、身、意處，法性空寂、無我我所。色處，聲、香、味、",
    "T08n0261_010:0913b22": "觸、法處，法性皆空、無我我所，非相應非不相",
    "T08n0261_010:0913b23": "應，非善法非不善法，不增不減，無有二相，本",
    "T08n0261_010:0913b24": "來空寂，是名菩薩摩訶薩處善巧智。復有處",
    "T08n0261_010:0913b25": "善巧智，眼處色處本來清淨無染無著，眼處",
    "T08n0261_010:0913b26": "堅固寂然常住。如是耳聲、鼻香、舌味、身觸、意",
    "T08n0261_010:0913b27": "法，性本清淨無染無著，乃至意根堅固寂然",
    "T08n0261_010:0913b28": "常住不變，是名菩薩處善巧智。復次，云何名",
    "T08n0261_010:0913b29": "為處善巧？所謂聖人處非凡夫處，能生聖道，",
    "T08n0261_010:0913c01": "是名為處。凡夫邪行生於惡道，名為非處。菩",
    "T08n0261_010:0913c02": "薩摩訶薩住八聖道，起大悲心，令諸有情入",
    "T08n0261_010:0913c03": "正定聚，是則名為處善巧智。",
    "T08n0261_010:0913c04": "「復次，云何名為菩薩界善巧智？謂觀眼界、色",
    "T08n0261_010:0913c05": "界、眼識界，無我亦不屬我，亦非眼界、色界、眼",
    "T08n0261_010:0913c06": "識為緣而起，乃至意界、法界無我，亦不繫屬",
    "T08n0261_010:0913c07": "於我，乃至意識界無我，亦非意識為緣而起，",
    "T08n0261_010:0913c08": "如是菩薩以正智慧觀第一義，知十八界性",
    "T08n0261_010:0913c09": "即是空、無我、無人，法界平等清淨不動，是名",
    "T08n0261_010:0913c10": "菩薩摩訶薩界善巧智。復有界善巧，所謂了",
    "T08n0261_010:0913c11": "法界智，了知地、水、火、風界性是空，堅、濕、暖、動",
    "T08n0261_010:0913c12": "皆不可得，同真際，等法性，是名菩薩摩訶薩",
    "T08n0261_010:0913c13": "了法界智。復有了法界智，了眼界乃至意界",
    "T08n0261_010:0913c14": "性空，色界乃至法界性空，眼識界乃至意識",
    "T08n0261_010:0913c15": "界性空，亦無見聞覺知分別之相，是則名為",
    "T08n0261_010:0913c16": "了法界智。",
    "T08n0261_010:0913c17": "「復次，云何名為諦善巧？所謂四諦——苦、集、滅、道。",
    "T08n0261_010:0913c18": "觀此五蘊苦苦、行苦、壞苦，名苦聖諦智。了知",
    "T08n0261_010:0913c19": "無明增長五蘊，名集諦智。不起貪欲滅盡諸",
    "T08n0261_010:0913c20": "苦，名滅諦智。為此滅故修八聖道，名道諦智。",
    "T08n0261_010:0913c21": "是名菩薩摩訶薩諦善巧智。復有諦善巧，所",
    "T08n0261_010:0913c22": "謂知苦無生，名苦諦智。知集不起，名集諦智。",
    "T08n0261_010:0913c23": "了本不生今則無滅，名滅諦智。於不二相修",
    "T08n0261_010:0913c24": "中道觀，名道諦智。是則名為諦善巧智。復次，",
    "T08n0261_010:0913c25": "菩薩摩訶薩了知苦受空無自性，能觀正智",
    "T08n0261_010:0913c26": "亦復皆空，名苦中苦智。觀集緣起從緣幻有，",
    "T08n0261_010:0913c27": "能觀正智亦皆是空，名集中集智。知貪愛滅",
    "T08n0261_010:0913c28": "既本性空，正智現前清淨平等，名滅中滅智。",
    "T08n0261_010:0913c29": "知出苦道了不可得，正智觀察自性皆空，名",
    "T08n0261_010:0914a01": "道中道智。如是正智離諸分別，是名菩薩摩",
    "T08n0261_010:0914a02": "訶薩諦善巧智。復次，能知生苦體即無生，名",
    "T08n0261_010:0914a03": "苦中真智。知生集起集無和合，名集中真智。",
    "T08n0261_010:0914a04": "知生本無即無有滅，名滅中真智。知出苦道",
    "T08n0261_010:0914a05": "離有離無，是名道中真智。菩薩摩訶薩如實",
    "T08n0261_010:0914a06": "了知，名諦善巧。復有諦善巧，所謂三諦——世俗",
    "T08n0261_010:0914a07": "諦、勝義諦、實相諦。世俗諦者，謂一切世間語",
    "T08n0261_010:0914a08": "言文字、見聞覺知。勝義諦者，謂心行處滅無",
    "T08n0261_010:0914a09": "復文字，離於一切見聞覺知。實相諦者，所謂",
    "T08n0261_010:0914a10": "一切相即無相，如是無相即是實相。菩薩摩",
    "T08n0261_010:0914a11": "訶薩於俗不染，觀真不住，一相平等，是則名為",
    "T08n0261_010:0914a12": "菩薩摩訶薩諦善巧智。復有二諦，所謂世諦、",
    "T08n0261_010:0914a13": "真諦。世諦者，所謂一切世間色心等法，如實",
    "T08n0261_010:0914a14": "而見，稱實而知。真諦者，謂二空理，清淨湛然",
    "T08n0261_010:0914a15": "究竟寂滅，化之不厭，知真無取，無法可得，是",
    "T08n0261_010:0914a16": "名菩薩摩訶薩諦善巧智。復有一諦，謂即真",
    "T08n0261_010:0914a17": "如清淨法界，無生無滅、非斷非常，遠離二邊",
    "T08n0261_010:0914a18": "究竟安樂，於生無生心無二相，是名菩薩摩",
    "T08n0261_010:0914a19": "訶薩諦善巧智。「復次，云何名緣起善巧？菩薩",
    "T08n0261_010:0914a20": "摩訶薩觀察緣起流轉不斷，無明緣行，行緣",
    "T08n0261_010:0914a21": "識，識緣名色，名色緣六入，六入緣觸，觸緣受，",
    "T08n0261_010:0914a22": "受緣愛，愛緣取，取緣有，有緣生，生緣老死憂",
    "T08n0261_010:0914a23": "悲苦惱。菩薩以正智慧如實了知緣起無性，",
    "T08n0261_010:0914a24": "無生無滅，法性現前，無心無作、無主無攝，是",
    "T08n0261_010:0914a25": "名菩薩摩訶薩緣起善巧智。復次，所有善因",
    "T08n0261_010:0914a26": "不善因、動因不動因、生死因涅槃因，如此因",
    "T08n0261_010:0914a27": "等皆如實知。所有眾生利根、鈍根如是根性，",
    "T08n0261_010:0914a28": "如是因，如是緣，如是果報，如是本末，皆如實",
    "T08n0261_010:0914a29": "知。隨其因緣，生善修集而無所失，是名菩薩",
    "T08n0261_010:0914b01": "摩訶薩緣起善巧智。復次，妄想滅則無明滅，",
    "T08n0261_010:0914b02": "無明滅則行滅，行滅則識滅，識滅則名色滅，",
    "T08n0261_010:0914b03": "名色滅則六入滅，六入滅則觸滅，觸滅則受",
    "T08n0261_010:0914b04": "滅，受滅則愛滅，愛滅則取滅，取滅則有滅，",
    "T08n0261_010:0914b05": "有滅則生滅，生滅則老死愁歎苦憂惱滅。菩",
    "T08n0261_010:0914b06": "薩摩訶薩以正智慧了知緣起，無生無滅、無",
    "T08n0261_010:0914b07": "主無攝，是名緣起善巧智。「復次，慈氏！一切",
    "T08n0261_010:0914b08": "因緣，皆假和合無有自性，不從我、人、眾生、壽",
    "T08n0261_010:0914b09": "命而得生長，為是有情說如是法，無量無邊",
    "T08n0261_010:0914b10": "無有窮盡，如實了知，是名緣起善巧智。復次，",
    "T08n0261_010:0914b11": "菩薩摩訶薩了知一切緣生之法，無生無滅、",
    "T08n0261_010:0914b12": "無盡之相，此無盡相即菩提相，是名菩薩摩",
    "T08n0261_010:0914b13": "訶薩緣起善巧智。「復次，云何三世善巧？謂念",
    "T08n0261_010:0914b14": "過去所有善法如實修行，不善之法常當遠",
    "T08n0261_010:0914b15": "離，如實知已，悉皆迴施一切有情，是名菩薩",
    "T08n0261_010:0914b16": "摩訶薩過去善巧智。復念未來所有善根菩",
    "T08n0261_010:0914b17": "提資糧，皆悉迴向一切智智，是名菩薩摩訶",
    "T08n0261_010:0914b18": "薩未來善巧智。復次，現在所有正念相應善",
    "T08n0261_010:0914b19": "法，不起邪念相應不善，是名菩薩摩訶薩現",
    "T08n0261_010:0914b20": "在善巧智。復次，觀於過去皆悉是空，現在、未",
    "T08n0261_010:0914b21": "來亦復皆空，三世平等，住第一義，是真解脫。",
    "T08n0261_010:0914b22": "復觀過去、現在、未來一切諸佛福德智慧，生",
    "T08n0261_010:0914b23": "隨喜心，是名菩薩摩訶薩三世善巧智。復觀",
    "T08n0261_010:0914b24": "過去已滅、未來未至、現在不住，三世善法所",
    "T08n0261_010:0914b25": "修勝行，悉願迴向無上菩提，現在善法剎那",
    "T08n0261_010:0914b26": "不住，而恒發起菩提之心，是名菩薩摩訶薩",
    "T08n0261_010:0914b27": "三世善巧智。復次，過去已滅，未來未至，現在",
    "T08n0261_010:0914b28": "不住，如是生滅念念不住，心常覺悟，是名菩",
    "T08n0261_010:0914b29": "薩摩訶薩三世善巧智。復次，菩薩不思議自",
    "T08n0261_010:0914c01": "在神通，能憶過去所種善根，現在所修諸",
    "T08n0261_010:0914c02": "善，未來覺心當願圓滿，願皆迴向無上菩提，",
    "T08n0261_010:0914c03": "是名菩薩三世善巧智。復次，為欲成就諸有",
    "T08n0261_010:0914c04": "情故，憶念過去所有善根，一切有情，隨彼彼",
    "T08n0261_010:0914c05": "根依願成就，所有供養未來諸佛，一切有情，",
    "T08n0261_010:0914c06": "隨彼彼根當來成就，所有現在一切有情，神",
    "T08n0261_010:0914c07": "通說法種種教化隨根成就。如是三世利益",
    "T08n0261_010:0914c08": "自他，圓滿菩提勝妙之行，是名菩薩三世善",
    "T08n0261_010:0914c09": "巧智。",
    "T08n0261_010:0914c10": "「復次，云何名三乘善巧？謂聲聞乘、獨覺乘、菩",
    "T08n0261_010:0914c11": "薩乘，依此三乘而求出離。云何菩薩摩訶薩",
    "T08n0261_010:0914c12": "於聲聞乘善巧智慧？遇佛出世，聞四諦法，因",
    "T08n0261_010:0914c13": "聲悟理，生正見故，是名聲聞。修淨戒故圓滿",
    "T08n0261_010:0914c14": "戒身，得禪定故圓滿定身，見諦理故得智慧、",
    "T08n0261_010:0914c15": "解脫、解脫知見身。是名菩薩摩訶薩於聲聞",
    "T08n0261_010:0914c16": "乘得善巧智。復有聲聞乘善巧，於三界中生",
    "T08n0261_010:0914c17": "疲倦想，於有為法深觀無常，見一切法悉皆",
    "T08n0261_010:0914c18": "無我，涅槃寂靜歡喜愛樂。復觀五蘊如怨賊，",
    "T08n0261_010:0914c19": "觀諸界如毒蛇，觀內六處如空聚，常願出",
    "T08n0261_010:0914c20": "離，樂於涅槃起依怙想，是名菩薩摩訶薩於",
    "T08n0261_010:0914c21": "聲聞乘而得善巧。復次，云何菩薩摩訶薩於",
    "T08n0261_010:0914c22": "獨覺乘善巧？謂厭諸有為，樂於出離，少欲知",
    "T08n0261_010:0914c23": "足，離諸戲論，樂居閑寂，於諸因緣自然覺悟",
    "T08n0261_010:0914c24": "諸法無常而得解脫，是名菩薩摩訶薩於獨",
    "T08n0261_010:0914c25": "覺乘善巧智。復次，云何菩薩摩訶薩於大乘",
    "T08n0261_010:0914c26": "法而得善巧？大乘功德無量無邊，悉令有情",
    "T08n0261_010:0914c27": "咸皆悟入彼最上乘無有障礙，無生無滅得",
    "T08n0261_010:0914c28": "大智慧，積集一切福德善根，一切有情所受",
    "T08n0261_010:0914c29": "用故；成就諸波羅蜜，令諸心行善調伏故；增",
    "T08n0261_010:0915a01": "長無上大菩提故；有大威力，詣菩提樹，坐於",
    "T08n0261_010:0915a02": "道場，觀眾生根大悲不捨，無障無礙普於一",
    "T08n0261_010:0915a03": "切，悉皆憐愍等如一子，能越一切惡道諸怖",
    "T08n0261_010:0915a04": "畏故；能令一切佛法皆現前故；摧伏外道諸魔",
    "T08n0261_010:0915a05": "怨故；建立菩提勝法幢故；能除斷常諸結使",
    "T08n0261_010:0915a06": "故；得佛如來無礙智故；豐益佛法諸珍寶故；",
    "T08n0261_010:0915a07": "隨根利益無錯失故；養育有情大悲成故；十",
    "T08n0261_010:0915a08": "力、無畏、不共佛法、相好功德瓔珞莊嚴無過失",
    "T08n0261_010:0915a09": "故。如是所有一切善巧，是名菩薩摩訶薩大",
    "T08n0261_010:0915a10": "乘善巧智。復次，一切諸佛之所乘故，具足七",
    "T08n0261_010:0915a11": "法佛為大乘，如轉輪王具足七寶。云何為七？",
    "T08n0261_010:0915a12": "所謂大觀察故、大隨順故、大智慧故、大精進",
    "T08n0261_010:0915a13": "故、大方便故、大證悟故、大事業故。大觀察者，",
    "T08n0261_010:0915a14": "菩薩摩訶薩親近善友聽聞正法，於一剎那",
    "T08n0261_010:0915a15": "悟一切法，實相現前。大隨順者，菩薩摩訶薩",
    "T08n0261_010:0915a16": "成就大智大定大悲，利益自他故。大智慧者，",
    "T08n0261_010:0915a17": "菩薩摩訶薩見真實相，我法皆空。大精進者，",
    "T08n0261_010:0915a18": "菩薩摩訶薩於無量阿僧祇劫，大悲萬行能",
    "T08n0261_010:0915a19": "成辦故。大方便者，菩薩摩訶薩得平等忍，不",
    "T08n0261_010:0915a20": "住生死、不證涅槃。大證悟者，菩薩摩訶薩證",
    "T08n0261_010:0915a21": "力、無畏、不共佛法無量無邊大功德故。大事",
    "T08n0261_010:0915a22": "業者，菩薩摩訶薩於生死中得大菩提，成就",
    "T08n0261_010:0915a23": "圓滿恒沙萬億佛事業故。具足如是七種勝",
    "T08n0261_010:0915a24": "法而為法王，是名菩薩摩訶薩大乘善巧智。",
    "T08n0261_010:0915a25": "「復次，云何一切法善巧？謂有為、無為。菩薩於",
    "T08n0261_010:0915a26": "此二法巧便最勝，於身善行、口善行、意善行",
    "T08n0261_010:0915a27": "清淨增長，迴向無上正等菩提，是名菩薩有",
    "T08n0261_010:0915a28": "為善巧智；菩薩於身、口、意具三無作，清淨平",
    "T08n0261_010:0915a29": "等，迴向無上正等菩提，是名菩薩無為善巧",
    "T08n0261_010:0915b01": "智。復有善巧，謂菩薩摩訶薩於布施、持戒乃",
    "T08n0261_010:0915b02": "至靜慮增長修習，迴向無上正等菩提，是名",
    "T08n0261_010:0915b03": "菩薩有為善巧智；復以般若波羅蜜多，離一",
    "T08n0261_010:0915b04": "切相修諸波羅蜜多，迴向無上正等菩提，是",
    "T08n0261_010:0915b05": "名菩薩摩訶薩無為善巧智。復有善巧，以方",
    "T08n0261_010:0915b06": "便智行四攝法攝取眾生，是名菩薩摩訶薩",
    "T08n0261_010:0915b07": "有為善巧智；復有善巧，住第一義，雖攝眾生",
    "T08n0261_010:0915b08": "而無取著，迴向菩提，是名菩薩無為善巧智。",
    "T08n0261_010:0915b09": "復有善巧，了知煩惱增長生死，菩提分法斷",
    "T08n0261_010:0915b10": "絕生死，是名菩薩有為善巧智；復次知空、無",
    "T08n0261_010:0915b11": "相、無願三解脫門，能於無上正等菩提，決定",
    "T08n0261_010:0915b12": "平等、無二無別、無有退轉，是名菩薩無為善巧",
    "T08n0261_010:0915b13": "智。復次有為善巧，行於三界不著三界，是",
    "T08n0261_010:0915b14": "名菩薩有為善巧智；了知三界性皆是空，如",
    "T08n0261_010:0915b15": "幻如化而不取著，是名菩薩無為善巧智。復",
    "T08n0261_010:0915b16": "次，如是了知法性清淨無相無名，具一切智，",
    "T08n0261_010:0915b17": "名為實智；為度眾生假名方便，如是分別，是",
    "T08n0261_010:0915b18": "名權智。菩薩摩訶薩於此八法二智自在，名",
    "T08n0261_010:0915b19": "為般若波羅蜜多。復次，悉能了知一切法性，",
    "T08n0261_010:0915b20": "名為智慧；所有觀察善不善法，名為方便；隨",
    "T08n0261_010:0915b21": "順解脫離諸分別，聖智現前，名為般若波羅",
    "T08n0261_010:0915b22": "蜜多。復能如是善巧分別諸見結使，以奢摩",
    "T08n0261_010:0915b23": "他、毘鉢舍那如是拔除，是名方便；而能圓滿",
    "T08n0261_010:0915b24": "無上大願，是名智慧。除彼熱惱使得清涼，是",
    "T08n0261_010:0915b25": "名方便；能解煩惱性不可得，是名智慧。除身",
    "T08n0261_010:0915b26": "心苦得輕安樂，是名方便；遊法園苑得念總",
    "T08n0261_010:0915b27": "持，理智現前，是名智慧。與諸有情作依止處，",
    "T08n0261_010:0915b28": "是名方便；能依所依無住無著，是名智慧。獲",
    "T08n0261_010:0915b29": "三十七菩提分法，是名方便；應常離念而與",
    "T08n0261_010:0915c01": "實相智慧相應，得大法樂，是名智慧。復能生",
    "T08n0261_010:0915c02": "長五波羅蜜，是名方便；隨所樂乘同歸佛慧，",
    "T08n0261_010:0915c03": "自性照明，是名智慧。能度一切生死瀑流，是",
    "T08n0261_010:0915c04": "名方便；實無眾生得滅度者，是名智慧。建立",
    "T08n0261_010:0915c05": "正行，是名方便；見本性空，是名智慧。除客煩",
    "T08n0261_010:0915c06": "惱，是名方便；善能覺悟智性無染，是名智慧。",
    "T08n0261_010:0915c07": "行無所行，是名方便；悟於法空，是名智慧。不",
    "T08n0261_010:0915c08": "著三界，是名方便；令諸菩薩了第一義，是名",
    "T08n0261_010:0915c09": "智慧。攝諸眾生行於萬善，是名方便；一切賢",
    "T08n0261_010:0915c10": "聖同一法界，是名智慧。隨其根性除妄分別，是",
    "T08n0261_010:0915c11": "名方便；見本清淨寂滅無生，是名智慧。能起",
    "T08n0261_010:0915c12": "方便斷滅癡闇，是名方便；深入禪定不住禪",
    "T08n0261_010:0915c13": "定，是名智慧。誘導二乘，是名方便；除斷法執",
    "T08n0261_010:0915c14": "入佛知見，是名智慧。隨眾生根令生勝解，是",
    "T08n0261_010:0915c15": "名方便；了根性空，是名智慧。超妄境界，是名",
    "T08n0261_010:0915c16": "方便；示勝義諦，是名智慧。權說四諦，是名方",
    "T08n0261_010:0915c17": "便；於諸修行了不可得，是名智慧。勤求功德",
    "T08n0261_010:0915c18": "悲願無盡，是名方便；了應非真不來不去，法",
    "T08n0261_010:0915c19": "界平等，是名智慧。隨緣普示教化一切，是名",
    "T08n0261_010:0915c20": "方便；了煩惱性本來解脫，是名智慧。了知結",
    "T08n0261_010:0915c21": "使虛妄分別，是名方便；了眾生心本來寂靜，",
    "T08n0261_010:0915c22": "是名智慧。勸令修斷隨眠習氣，是名方便；一",
    "T08n0261_010:0915c23": "切眾生心行差別，八萬四千諸塵勞門即佛",
    "T08n0261_010:0915c24": "慧門，是名智慧。聲聞、緣覺善巧勸修漸入佛",
    "T08n0261_010:0915c25": "道，是名方便；菩薩修行如是般若波羅蜜多，",
    "T08n0261_010:0915c26": "疾證阿耨多羅三藐三菩提，是名般若波羅",
    "T08n0261_010:0915c27": "蜜多。」佛說此摩訶般若波羅蜜多時，會中三",
    "T08n0261_010:0915c28": "十二俱胝菩薩摩訶薩得無生法忍，七十萬",
    "T08n0261_010:0915c29": "八千眾生發阿耨多羅三藐三菩提心。此會",
    "T08n0261_010:0916a01": "大眾，各以種種妙花、寶幢、幡蓋諸莊嚴具，瞻蔔",
    "T08n0261_010:0916a02": "花香供養般若波羅蜜多，散於如來及慈氏",
    "T08n0261_010:0916a03": "菩薩摩訶薩等諸菩薩上。一切諸天於虛空",
    "T08n0261_010:0916a04": "中作天妓樂，種種歌頌讚歎如來，於無量劫",
    "T08n0261_010:0916a05": "成就菩提無邊功德。爾時佛告一切大眾：「慈",
    "T08n0261_010:0916a06": "氏菩薩摩訶薩！汝等能問甚深般若波羅蜜",
    "T08n0261_010:0916a07": "多，大乘功德無盡法門不可思議。彼諸會眾",
    "T08n0261_010:0916a08": "聞是經者，亦當圓滿如是功德。若聞是經生",
    "T08n0261_010:0916a09": "信解心，受持讀誦書寫解說，如是等人利益",
    "T08n0261_010:0916a10": "無量不可思議，亦非譬喻算數之所能及。」爾",
    "T08n0261_010:0916a11": "時薄伽梵解絡掖衣，授與慈氏而作是言：「善",
    "T08n0261_010:0916a12": "哉，善哉！善男子！汝能問此甚深般若波羅蜜",
    "T08n0261_010:0916a13": "多，一切十方諸佛如來悉皆隨喜。」時慈氏菩薩",
    "T08n0261_010:0916a14": "受佛衣已，頂戴尊敬而作是言：「此衣即是如",
    "T08n0261_010:0916a15": "來真身制底，一切天，龍，人非人等皆應作禮，右",
    "T08n0261_010:0916a16": "遶恭敬種種供養。」爾時，大眾忽見無量雜花、",
    "T08n0261_010:0916a17": "寶鬘、幡蓋從十方來，住佛頂上，在虛空中，須",
    "T08n0261_010:0916a18": "臾之間遍覆大會慈氏菩薩大眾之上。又於",
    "T08n0261_010:0916a19": "幡蓋供養具中，出大音聲讚言：「善哉，善哉！慈",
    "T08n0261_010:0916a20": "氏菩薩摩訶薩！快問斯義。我等深心隨喜供養。」",
    "T08n0261_010:0916a21": "爾時，舍利弗白佛言：「世尊！此等花鬘、幡蓋從",
    "T08n0261_010:0916a22": "何而來，出是音聲讚歎隨喜？」爾時薄伽梵告",
    "T08n0261_010:0916a23": "舍利弗言：「善男子！此慈氏菩薩於過去世行",
    "T08n0261_010:0916a24": "菩薩行，度脫無量百千萬億諸眾生等，于今",
    "T08n0261_010:0916a25": "有住菩薩不退地者，或在聲聞、獨覺、人、天之",
    "T08n0261_010:0916a26": "中，彼諸眾生以宿因緣，於十方界各以種種",
    "T08n0261_010:0916a27": "寶花鬘蓋，供養般若波羅蜜多經及佛如來，",
    "T08n0261_010:0916a28": "讚歎慈氏如是功德，有是音聲。」說此語已，一",
    "T08n0261_010:0916a29": "切眾會於慈氏菩薩摩訶薩所，深生尊重，咸",
    "T08n0261_010:0916b01": "作是言：「我等今日得大善利，得見是人親近",
    "T08n0261_010:0916b02": "供養，於如來所得聞是經。世尊！此諸眾生得",
    "T08n0261_010:0916b03": "聞佛名及慈氏菩薩摩訶薩名，尚得無量無",
    "T08n0261_010:0916b04": "邊功德，何況親於佛前得聞是經信解受持。」",
    "T08n0261_010:0916b05": "爾時世尊告舍利弗：「若有善男子、善女人，於",
    "T08n0261_010:0916b06": "一劫中種種布施——金、銀、瑠璃、珊瑚、瑪瑙、真珠、",
    "T08n0261_010:0916b07": "摩尼、頭目髓腦無所悋惜——護持禁戒，安忍精",
    "T08n0261_010:0916b08": "進，修諸禪定，若聞此經一四句偈，我說此人",
    "T08n0261_010:0916b09": "成就大乘般若波羅蜜多，而此功德勝前功",
    "T08n0261_010:0916b10": "德。若離此法，諸波羅蜜悉不成就。舍利弗！以",
    "T08n0261_010:0916b11": "是因緣，若善男子、善女人，聞此經典信解受",
    "T08n0261_010:0916b12": "持思惟修習，我說是人速能成就無上菩提，",
    "T08n0261_010:0916b13": "當知是人則為已得諸佛如來菩提法印。舍",
    "T08n0261_010:0916b14": "利弗！若有菩薩說此經時，應發是願：『我今應",
    "T08n0261_010:0916b15": "當諷誦此經，廣為人說。』能生此念，即名圓滿",
    "T08n0261_010:0916b16": "檀波羅蜜。何以故？一切施中法施最勝。若持",
    "T08n0261_010:0916b17": "此經守護法身，即是圓滿戒波羅蜜；順無生",
    "T08n0261_010:0916b18": "忍，亦即名為忍波羅蜜；如理不懈，此即名為",
    "T08n0261_010:0916b19": "精進波羅蜜；安住寂滅，此即名為靜慮波羅",
    "T08n0261_010:0916b20": "蜜；得自然慧不由他悟。是即名為般若波羅",
    "T08n0261_010:0916b21": "蜜。舍利弗！若復有人受持此經四句偈等，速",
    "T08n0261_010:0916b22": "能圓滿無上菩提。若諸菩薩持此法要，讀誦",
    "T08n0261_010:0916b23": "書寫或持經卷，所在之處則為有佛，當知是",
    "T08n0261_010:0916b24": "人已得如來一切法藏。若有受持此經典者，形",
    "T08n0261_010:0916b25": "雖差別，而菩提心無有二相。何以故？舍利弗！",
    "T08n0261_010:0916b26": "此經則是不退菩提實相法印。以是當知，若",
    "T08n0261_010:0916b27": "諸菩薩隨順此經，當知是人得不退轉無上",
    "T08n0261_010:0916b28": "菩提。若諸菩薩隨順此經，當知則是隨順一",
    "T08n0261_010:0916b29": "切佛法。」爾時，護世四天大王及諸眷屬，悉皆",
    "T08n0261_010:0916c01": "合掌尊重恭敬，一心正念而白佛言：「世尊！我",
    "T08n0261_010:0916c02": "等四王，今為如來作護正法眾。若善男子、善",
    "T08n0261_010:0916c03": "女人，持此經者即是法師，我當承事供養恭",
    "T08n0261_010:0916c04": "敬，如佛無異。何以故？一切諸佛及大乘法，皆",
    "T08n0261_010:0916c05": "從此經出故。」爾時天帝釋白佛言：「世尊！我雖",
    "T08n0261_010:0916c06": "從佛得聞餘經，未曾得聞如是甚深最勝經",
    "T08n0261_010:0916c07": "典。我今堪任與諸天眾，隨此經典所在國土、",
    "T08n0261_010:0916c08": "城邑、聚落、山林、樹下空閑之處，有受持讀誦",
    "T08n0261_010:0916c09": "書寫解說，我等諸天為作聽眾。以是經故，令",
    "T08n0261_010:0916c10": "彼國王后妃眷屬色力增盛永無憂患，大臣",
    "T08n0261_010:0916c11": "卿相一切人民及說法師，我等常當共作擁",
    "T08n0261_010:0916c12": "護令無衰患，令諸國界陰陽順序無諸愆失，",
    "T08n0261_010:0916c13": "一切怨敵無能侵害，稼穡成熟人民安樂，增",
    "T08n0261_010:0916c14": "彼法師色力辯才自在無礙，又令法師處大",
    "T08n0261_010:0916c15": "眾中得大無畏，如師子王廣為他說。」",
    "T08n0261_010:0916c16": "爾時薄伽梵告天帝言：「善哉，善哉！憍尸迦！汝",
    "T08n0261_010:0916c17": "於此經及說法師，如是擁護令無衰患。汝今",
    "T08n0261_010:0916c18": "當知，若護法師則是護法，若護法者則護國",
    "T08n0261_010:0916c19": "土及一切眾生。」爾時，索訶世界主大梵天王",
    "T08n0261_010:0916c20": "白佛言：「世尊！我與梵眾天等捨禪定樂，隨此",
    "T08n0261_010:0916c21": "經典及說法師所在之處，我當往彼為現四",
    "T08n0261_010:0916c22": "相，令彼法師知我等來。云何為四？一者見",
    "T08n0261_010:0916c23": "大光明，二者聞有異香，三者令彼法師辯才",
    "T08n0261_010:0916c24": "無礙，四者令諸聽眾專念一心。以此四相，知",
    "T08n0261_010:0916c25": "我在會聽聞正法為作擁護。」爾時魔王波旬",
    "T08n0261_010:0916c26": "白佛言：「世尊！佛說此經，令我宮殿皆無光色、",
    "T08n0261_010:0916c27": "震動不安，力勢衰損。所以者何？以諸菩薩摩",
    "T08n0261_010:0916c28": "訶薩聽此經故，若此經典在在處處，有善男",
    "T08n0261_010:0916c29": "子、善女人等，受持此經乃至一偈一句，一經",
    "T08n0261_010:0917a01": "於耳信解受持，當知此人已受阿耨多羅三",
    "T08n0261_010:0917a02": "藐三菩提記，當紹佛位。」爾時魔王波旬白佛",
    "T08n0261_010:0917a03": "言：「世尊！彼善男子、善女人，以受持是經，令我",
    "T08n0261_010:0917a04": "眷屬威德勢力悉皆摧滅。若有人受持讀誦",
    "T08n0261_010:0917a05": "書寫解說此經典者，所在之處，我等誓願常",
    "T08n0261_010:0917a06": "作擁護，不起一念障礙之心。」",
    "T08n0261_010:0917a07": "爾時薄伽梵告舍利弗：「汝當於未來世受持",
    "T08n0261_010:0917a08": "讀誦流布此經，為令正法得久住故。」舍利弗",
    "T08n0261_010:0917a09": "言：「唯然，世尊！我當受持。」復告阿難言：「汝當受",
    "T08n0261_010:0917a10": "持讀誦流布此經。」阿難陀言：「唯然，世尊！我當",
    "T08n0261_010:0917a11": "受持。我等雖能奉行，不得如諸菩薩廣宣流布。」",
    "T08n0261_010:0917a12": "佛告阿難：「勿憂此經不能流布，無量菩薩摩",
    "T08n0261_010:0917a13": "訶薩盡在此會，悉願傳通。」會中有六十俱胝",
    "T08n0261_010:0917a14": "菩薩摩訶薩，為欲護持此經典故，從座而起",
    "T08n0261_010:0917a15": "白佛言：「大聖世尊！我等誓當於十方界流通",
    "T08n0261_010:0917a16": "此經。此索訶世界自有慈氏宣布是經不令",
    "T08n0261_010:0917a17": "斷絕，若佛滅後後五百歲，有諸眾生於此經",
    "T08n0261_010:0917a18": "典，暫得聽聞一經於耳，當知此人佛所記別。",
    "T08n0261_010:0917a19": "受持此經一偈一句，當知皆是慈氏菩薩摩",
    "T08n0261_010:0917a20": "訶薩威神之所建立。」爾時薄伽梵告諸菩薩",
    "T08n0261_010:0917a21": "言：「善哉，善哉！善男子！汝等今於我所護持此",
    "T08n0261_010:0917a22": "經，當於無量殑伽沙佛所亦護是經。」時，慈氏",
    "T08n0261_010:0917a23": "菩薩摩訶薩長跪合掌而白佛言：「大聖世尊！",
    "T08n0261_010:0917a24": "我問此經，觸犯如來，今於佛前至誠懺悔，",
    "T08n0261_010:0917a25": "唯願慈悲哀恕我過。及諸菩薩，亦當受我如",
    "T08n0261_010:0917a26": "是悔過。」",
    "T08n0261_010:0917a27": "佛告慈氏：「汝於是經，得深理趣般若波羅蜜",
    "T08n0261_010:0917a28": "多，於大乘法無有疑惑，於身口意無有誤失，",
    "T08n0261_010:0917a29": "一切諸佛共印可汝，我亦如是。汝所說法，如",
    "T08n0261_010:0917b01": "我無異。」爾時阿難白佛言：「世尊！當何名此經？",
    "T08n0261_010:0917b02": "我等云何奉持？」時薄伽梵告阿難言：「此經是",
    "T08n0261_010:0917b03": "過去、現在、未來菩薩摩訶薩大乘理趣，亦為",
    "T08n0261_010:0917b04": "一切眾生眼目，亦為諸佛本母，所以此經名",
    "T08n0261_010:0917b05": "『大乘菩薩理趣六波羅蜜多無量無邊無盡義",
    "T08n0261_010:0917b06": "經』。以是名字，汝當奉持。」",
    "T08n0261_010:0917b07": "佛說是經已，具壽阿難陀等諸大聲聞，慈氏",
    "T08n0261_010:0917b08": "菩薩摩訶薩等諸大菩薩，一切世間天、龍、藥",
    "T08n0261_010:0917b09": "叉、阿蘇羅、健闥婆、迦嚕羅、緊捺羅、摩怙洛迦、人",
    "T08n0261_010:0917b10": "非人等，及不眴世界無盡藏菩薩摩訶薩等，",
    "T08n0261_010:0917b11": "一切大眾聞佛所說，皆大歡喜，信受奉行。",
    "T08n0261_010:0917b12": "大乘理趣六波羅蜜多經卷第十"
}