{
    "T36n1736_028:0209b14": "大方廣佛華嚴經隨疏演義鈔卷",
    "T36n1736_028:0209b15": "第二十八",
    "T36n1736_028:0209b17": "唐清涼山大華嚴寺沙門澄觀述",
    "T36n1736_028:0209b18": "如來名號品第七(入第二會)[0209b18] 疏。二會來意者。於中",
    "T36n1736_028:0209b19": "有二。一對後辯來。以一分六會。今是初",
    "T36n1736_028:0209b20": "故。又前舉下對前辯來。[0209b20] 疏。又遠答名號海",
    "T36n1736_028:0209b21": "問者。自是十海為總意耳。[0209b21] 疏。佛於其中說",
    "T36n1736_028:0209b22": "普法者。就此普法自有四義。一境智合說。",
    "T36n1736_028:0209b23": "真俗雙照曰普。妙智照達名光。二單約境",
    "T36n1736_028:0209b24": "說。體周曰普。用徹為光。三唯約智說準境",
    "T36n1736_028:0209b25": "可知。四約融攝說。若事若理皆無障礙。一",
    "T36n1736_028:0209b26": "塵一行猶如帝網曰普。圓明顯煥為光。餘",
    "T36n1736_028:0209b27": "如十玄。[0209b27] 疏。表德為號。亦有釋云。表德為字。",
    "T36n1736_028:0209b28": "響頒人天曰號。今以即字是號。猶如十號",
    "T36n1736_028:0209b29": "皆約德故。言名別號通者。總相說耳。品中",
    "T36n1736_028:0209c01": "正說下。揀定通局可知。[0209c01] 疏。修生修顯因果",
    "T36n1736_028:0209c02": "為宗者。修生約差別因果。修顯約平等因",
    "T36n1736_028:0209c03": "果故。[0209c03] 疏。二會宗下疏文有二。先約四分科",
    "T36n1736_028:0209c04": "經。以明宗趣。二約別科辯宗。今初又二。初",
    "T36n1736_028:0209c05": "若就總望等者。亦名為遠望。為成佛果故",
    "T36n1736_028:0209c06": "為遠具解行德故為總。解即問明。行即淨",
    "T36n1736_028:0209c07": "行。德即賢首。二近望十住故為近。亦合名",
    "T36n1736_028:0209c08": "別將前攝位。為總故。攝位者。十信滿心頓",
    "T36n1736_028:0209c09": "攝諸位。今此唯成十住故。仁王不開十信。",
    "T36n1736_028:0209c10": "攝在十住。信為能成住為所成故。[0209c10] 疏。若",
    "T36n1736_028:0209c11": "依長科下。第二約別科辯宗。略有三義。一",
    "T36n1736_028:0209c12": "隨品長分科總為十段。今當第四前後攝",
    "T36n1736_028:0209c13": "疊故。二故此亦名正報因果者。即前後鉤鎖",
    "T36n1736_028:0209c14": "科。亦當第二毘盧遮那是因。此三品為果",
    "T36n1736_028:0209c15": "故。三亦是所信者。賢首向前亦將此三",
    "T36n1736_028:0209c16": "屬所信因果。正報果故。如下疏指。亦屬四",
    "T36n1736_028:0209c17": "分之第一分故。而言亦者有二意。一對金",
    "T36n1736_028:0209c18": "科屬第二分故。二對隨其本會科。名能",
    "T36n1736_028:0209c19": "信成德會。今為所信故云亦也。疏前會舉",
    "T36n1736_028:0209c20": "果。此通繁重難。先問後答。答中二。先約義",
    "T36n1736_028:0209c21": "通。為意別故。所以重舉可知。後又前會果",
    "T36n1736_028:0209c22": "廣下。約文以答。以少從多故。前會果多名",
    "T36n1736_028:0209c23": "舉果分。此下因廣分名修因。雖舉此會正",
    "T36n1736_028:0209c24": "酬向來約分名難。故云因廣。然取當會因",
    "T36n1736_028:0209c25": "果。皆各三品因果似齊。而因文亦廣。[0209c25] 疏。若",
    "T36n1736_028:0209c26": "約鉤鎖者。此當第三依起因果。是所依果",
    "T36n1736_028:0209c27": "故不同。第七說所成者。所成自屬第四差別",
    "T36n1736_028:0209c28": "因果故。疏以未入位性不定故下答。此上問",
    "T36n1736_028:0209c29": "文有五段。一者正答猶如輕毛未能得入",
    "T36n1736_028:0210a01": "正定聚故。二若爾下躡跡生難。三然說法",
    "T36n1736_028:0210a02": "下以義釋通。四第九會下出四所以五是知",
    "T36n1736_028:0210a03": "下結其深玄。二中說後定如無量義經者。即",
    "T36n1736_028:0210a04": "法華中經云。為諸菩薩說大乘經。名無量",
    "T36n1736_028:0210a05": "義教菩薩法佛所護念。說是經已結跏趺坐。",
    "T36n1736_028:0210a06": "入於無量義處三昧。身心不動是也。若出",
    "T36n1736_028:0210a07": "其意。無量義者是出生義。故彼經云。無量",
    "T36n1736_028:0210a08": "者從一法生。其一法者所謂無相。法華即",
    "T36n1736_028:0210a09": "是收入之義。故彼經云。究竟至於一切智地。",
    "T36n1736_028:0210a10": "世尊法久後。要當說真實。今欲收入先辯",
    "T36n1736_028:0210a11": "出生。若知三乘萬化從實相生。究竟還歸",
    "T36n1736_028:0210a12": "一實相故。欲為法華序故說無量義。便入",
    "T36n1736_028:0210a13": "此定。[0210a13] 疏。第九表證唯證能說者。即第四出四",
    "T36n1736_028:0210a14": "句所以。其第一定後說。諸會廣說故不釋之。",
    "T36n1736_028:0210a15": "但解後三。初解第三二第七。為表下解第",
    "T36n1736_028:0210a16": "四。第四有二會不入定。第二不入前已解",
    "T36n1736_028:0210a17": "竟。唯解第七。三說後入下通第二義。入即",
    "T36n1736_028:0210a18": "修行。上引無量義經。乃是別意而有等言。",
    "T36n1736_028:0210a19": "等取此經通意。通諸經意今顯通意耳。疏",
    "T36n1736_028:0210a20": "是知下第五結其深玄。故下文中示十信相。",
    "T36n1736_028:0210a21": "既所說信定散自在。明知。能說入出難思。餘",
    "T36n1736_028:0210a22": "會摩頂下更示異門。令無局執。[0210a22] 疏。若順諸",
    "T36n1736_028:0210a23": "會應直分問答者。以六會共答此中問故。",
    "T36n1736_028:0210a24": "第一序分。唯屬此會為加序分名為順",
    "T36n1736_028:0210a25": "文。[0210a25] 疏。處在菩提下西域記說。賢首亦云。相",
    "T36n1736_028:0210a26": "傳說云。以龍見如來初成正覺樹下露坐。",
    "T36n1736_028:0210a27": "故為佛造。若西域記說。菩提樹南門外有",
    "T36n1736_028:0210a28": "大龍池。帝釋獻方石在此池中。池東林內",
    "T36n1736_028:0210a29": "有目真&#x96A3;陀龍王池。其水清黑其味甘美。龍",
    "T36n1736_028:0210b01": "池西岸有小精舍中作佛像。往昔如來初成",
    "T36n1736_028:0210b02": "正覺。於此宴坐入定七日。時此龍王警衛",
    "T36n1736_028:0210b03": "如來。即以其身繞佛七匝。化出多頭俯垂",
    "T36n1736_028:0210b04": "為蓋。故池東岸有其室焉。釋曰。若取龍造",
    "T36n1736_028:0210b05": "正當於此。雖不言造堂。龍既警衛不妨",
    "T36n1736_028:0210b06": "後造。當向即東南。又云菩提樹東有精舍。",
    "T36n1736_028:0210b07": "高六百七十尺。下基面闊二十餘步。疊以青",
    "T36n1736_028:0210b08": "塼塗以石灰。層龕之中皆有金像。四壁之",
    "T36n1736_028:0210b09": "間鏤作奇製。或連珠相或天像焉。上置金",
    "T36n1736_028:0210b10": "剛阿摩勒迦果寶瓶。東面接為重閣。簷宇",
    "T36n1736_028:0210b11": "特起三層。榱柱棟梁戶扉&#x7A93;牖。金銀雕鏤以",
    "T36n1736_028:0210b12": "飾之珠玉廁錯以填之奧室邃宇洞戶三",
    "T36n1736_028:0210b13": "重。外門左右各有龕室。左則觀自在菩薩像。",
    "T36n1736_028:0210b14": "右則慈氏菩薩像。白銀鑄成高十餘尺。精舍",
    "T36n1736_028:0210b15": "故地昔無憂王建小精舍。後有婆羅門建",
    "T36n1736_028:0210b16": "大精舍。即雪山見大自在天天令置也。釋曰。",
    "T36n1736_028:0210b17": "此義亦當。若取普光堂義。&#x5374;當樹西。西域",
    "T36n1736_028:0210b18": "記云。菩提樹西不遠。大精舍中有&#x936E;石佛",
    "T36n1736_028:0210b19": "像。飾以奇珍東面而立。前有青石奇紋異",
    "T36n1736_028:0210b20": "彩。是昔如來初成正覺。梵王建七寶堂。帝",
    "T36n1736_028:0210b21": "釋建七寶座。佛於其上七日思惟。放異光",
    "T36n1736_028:0210b22": "明照菩提樹。去聖逾遠寶變為石。釋曰。此",
    "T36n1736_028:0210b23": "為普光法堂定矣。但從古傳云是東耳。若",
    "T36n1736_028:0210b24": "東西二三里。即是盲龍之室。非是龍造。去",
    "T36n1736_028:0210b25": "聖時遙傳記訛異。故且略出三處。冀更審",
    "T36n1736_028:0210b26": "之。[0210b26] 疏。雙照真俗故稱為悟者。準下無著不",
    "T36n1736_028:0210b27": "釋總句。具下諸別以成總句。親光則更別",
    "T36n1736_028:0210b28": "釋總句。今依親光別釋總句妙悟。取無著",
    "T36n1736_028:0210b29": "意將別釋滿。[0210b29] 疏。煩惱所知生死涅槃。皆稱",
    "T36n1736_028:0210c01": "二行者。準無著名所知。一向無障轉功德。",
    "T36n1736_028:0210c02": "但離所知。二乘之人於極遠時處不能知",
    "T36n1736_028:0210c03": "見。有知不知故名二行。今無不知故云永",
    "T36n1736_028:0210c04": "絕。若親光云。凡夫二乘現行二障。世尊",
    "T36n1736_028:0210c05": "無故。凡夫現行生死起諸雜染。即煩惱障。",
    "T36n1736_028:0210c06": "二乘現行涅槃棄利樂事。世尊無彼二事。",
    "T36n1736_028:0210c07": "故云永絕。今具含二釋故雙釋之。下諸功",
    "T36n1736_028:0210c08": "德皆是下文廣釋中意。如或未曉但尋兜率",
    "T36n1736_028:0210c09": "會疏及論文。居然易了。[0210c09] 疏。聖天梵住者。即",
    "T36n1736_028:0210c10": "智論第三云。聖謂三乘聖人。天謂六欲天。梵",
    "T36n1736_028:0210c11": "即色無色。復次三三昧是名聖住。布施持",
    "T36n1736_028:0210c12": "戒善心三事名天住。四無量是梵住。釋曰。",
    "T36n1736_028:0210c13": "此雖二文義乃是一。前舉果住後出因住。",
    "T36n1736_028:0210c14": "或為四住。謂加佛住。如來常住首楞嚴諸",
    "T36n1736_028:0210c15": "三昧故。雖遍住四住。智海已滿大悲深故",
    "T36n1736_028:0210c16": "特言大悲。大悲即梵住所攝。[0210c16] 疏。四種變易生",
    "T36n1736_028:0210c17": "死者。第一疏鈔已。引攝論無上依經。今更",
    "T36n1736_028:0210c18": "依佛性論第二。略示其相。一方便生死。謂",
    "T36n1736_028:0210c19": "生死緣即無明住地惑。能生新無漏業。譬",
    "T36n1736_028:0210c20": "如界內無明生行。以惑生智非同類故。名",
    "T36n1736_028:0210c21": "為方便。二因緣生死。謂生死因。即上無明所",
    "T36n1736_028:0210c22": "生無漏有分別業。譬如無明所生行業。但感",
    "T36n1736_028:0210c23": "同類故名因緣。三有有生死。即由前因緣",
    "T36n1736_028:0210c24": "感得變易。異熟有果。如三界內以有漏業",
    "T36n1736_028:0210c25": "感六趣身。言有有者未來生有。更有一生",
    "T36n1736_028:0210c26": "故。如上流般阿那含第二生般涅槃故。亦",
    "T36n1736_028:0210c27": "云。有此有果故名有有。四無有生死即改",
    "T36n1736_028:0210c28": "變易脫。譬如生為緣有老死等過患。一期",
    "T36n1736_028:0210c29": "報謝更無有有故名無有。故今疏云唯有",
    "T36n1736_028:0211a01": "第四無有生死。一生者。此生之後便成佛故。",
    "T36n1736_028:0211a02": "如那含人當涅槃故。[0211a02] 疏。後若世尊下正顯",
    "T36n1736_028:0211a03": "問端。疏文有二。先對前辯異。後若唯約義",
    "T36n1736_028:0211a04": "下科判經文。於中分三。先科有三。初就義",
    "T36n1736_028:0211a05": "為三。以所問法有三類故。二是則以佛下",
    "T36n1736_028:0211a06": "辯三段次第。三今取文義俱便下。後分二釋",
    "T36n1736_028:0211a07": "文。兩段皆結故是文便。直問引例表人異",
    "T36n1736_028:0211a08": "道同。故是義便。疏一剎類者。即形狀長短",
    "T36n1736_028:0211a09": "等。言即前二海廣如四五二品者。第四成就",
    "T36n1736_028:0211a10": "品。答世界安立海。第五華藏世界品答世界",
    "T36n1736_028:0211a11": "海故。[0211a11] 疏。初句總下。釋此十句總有三勢。皆",
    "T36n1736_028:0211a12": "有總別。第一行願俱起釋。初總餘別。別中展",
    "T36n1736_028:0211a13": "轉相釋文勢可知。[0211a13] 疏。又成菩薩具悲智也下。",
    "T36n1736_028:0211a14": "第二悲智雙流釋。於中三。初一總句菩薩即",
    "T36n1736_028:0211a15": "悲智也。二具此悲智下。一句明雙流所為。三",
    "T36n1736_028:0211a16": "佛種不斷有何相耶下。八句皆釋不斷之相。",
    "T36n1736_028:0211a17": "於中四。初三正釋不斷。謂成就三德是不",
    "T36n1736_028:0211a18": "斷相。二云何救護下覆成上義。如次三句。",
    "T36n1736_028:0211a19": "三智成何益下。顯三德益。經但二句含於三",
    "T36n1736_028:0211a20": "義。初明智德益。後惑除何益下。以滅愛著",
    "T36n1736_028:0211a21": "處句雙成二益。若著諸法正智不生。若著",
    "T36n1736_028:0211a22": "於空不能悲救。今空有無滯故能滅惑成",
    "T36n1736_028:0211a23": "智起悲不斷佛種。四所陳下結屬本意。",
    "T36n1736_028:0211a24": "[0211a24] 疏。又釋一切菩薩下。第三約二利齊運釋於",
    "T36n1736_028:0211a25": "中初句總餘句別。別中疏皆假徵起。以經",
    "T36n1736_028:0211a26": "為答。於中初二雙明二利。二云何救護下",
    "T36n1736_028:0211a27": "別釋利他。經有六句疏文分四。初二正離",
    "T36n1736_028:0211a28": "二障。二以何方便下。一句出離障因三此",
    "T36n1736_028:0211a29": "煩惱下三句。出二障之相。四二障既寂下。從",
    "T36n1736_028:0211b01": "後倒收結歸。總句二障既寂通後七句。即二",
    "T36n1736_028:0211b02": "障除能成二智。除煩惱障根本智現。除所",
    "T36n1736_028:0211b03": "知障後得智現。即此二智亦為能寂。菩提涅",
    "T36n1736_028:0211b04": "槃即是所成。煩惱障斷成於涅槃。所知障斷",
    "T36n1736_028:0211b05": "成菩提故。此結利他意則不斷佛種。結",
    "T36n1736_028:0211b06": "歸自利菩薩成矣。結歸總句。[0211b06] 疏。今初文有",
    "T36n1736_028:0211b07": "九句下。疏文分二。先通釋九句。後別解",
    "T36n1736_028:0211b08": "頂問。前中一向序昔於中有五。一正立脫",
    "T36n1736_028:0211b09": "忍。二又以十信下。出其所以。若不開十信",
    "T36n1736_028:0211b10": "則不合問信。下有忍品故知脫忍。三故",
    "T36n1736_028:0211b11": "仁王下引教證成。四有義云下。以理證成。",
    "T36n1736_028:0211b12": "五由斯下結成配屬。可知。[0211b12] 疏。十頂一種下。",
    "T36n1736_028:0211b13": "二別明頂問。於中二。先敘昔後申今。前中",
    "T36n1736_028:0211b14": "有三說。一依梵網經。疏文有三。初正敘昔。",
    "T36n1736_028:0211b15": "二理亦可通者以理縱成。三但彼經下以文",
    "T36n1736_028:0211b16": "奪破。言二三四與此三四五會處法全同者。",
    "T36n1736_028:0211b17": "此是第三會在忉利。四在夜摩。五在兜率。",
    "T36n1736_028:0211b18": "彼第二即在忉利故。彼說十世界海竟。即",
    "T36n1736_028:0211b19": "云次於忉利天宮說十住法。次至夜摩說",
    "T36n1736_028:0211b20": "十行法。次至兜率天宮說十迴向。斯則處",
    "T36n1736_028:0211b21": "法全同次第不同。彼二此三。彼三此四。彼四",
    "T36n1736_028:0211b22": "此五。以前加菩提場故。言他化十地次第",
    "T36n1736_028:0211b23": "亦同者。亦是第六在他化自在天說十地",
    "T36n1736_028:0211b24": "故。由彼不越第五化樂天故。說地亦第六",
    "T36n1736_028:0211b25": "故。彼文云。次至化樂天宮說十禪定。次至",
    "T36n1736_028:0211b26": "他化自在天宮說十地法。次至初禪說十",
    "T36n1736_028:0211b27": "金剛心。次至二禪宣說十願。次至三禪",
    "T36n1736_028:0211b28": "說十忍法。次至第四禪摩醯首羅宮。說我",
    "T36n1736_028:0211b29": "本原蓮華藏世界盧舍那佛所說心地法門。",
    "T36n1736_028:0211c01": "故總收之四例不同。一菩提普光二會不分",
    "T36n1736_028:0211c02": "則開合不同。二則次第不同。三即有無不",
    "T36n1736_028:0211c03": "同。此經四禪無說彼皆有說。四此有重會",
    "T36n1736_028:0211c04": "彼無重會。彼經一處說一法門。此則四六兼",
    "T36n1736_028:0211c05": "二。七兼於三。以斯四義故難會通。從又此",
    "T36n1736_028:0211c06": "中問下。縱成一破。設汝欲將心地法門例",
    "T36n1736_028:0211c07": "同此者。此中說果應為心地。何得用頂",
    "T36n1736_028:0211c08": "上。一師義竟。疏有云僧祇下。第二師義。於",
    "T36n1736_028:0211c09": "中二。先敘昔。二彼問雖十下破可知。[0211c09] 疏。有",
    "T36n1736_028:0211c10": "云壽量品答第三師義。於中二。先立後破。前",
    "T36n1736_028:0211c11": "中四。一正立。二又佛名下引證。三但舉此初",
    "T36n1736_028:0211c12": "下。彼師遮難恐有難云。今經百萬阿僧祇",
    "T36n1736_028:0211c13": "重。何以證成十界之義故為此通。四此為",
    "T36n1736_028:0211c14": "標首下。釋成頂義。[0211c14] 疏。然復下第二難破。於",
    "T36n1736_028:0211c15": "中先縱立。後但標此下奪破。[0211c15] 疏。今謂新舊下",
    "T36n1736_028:0211c16": "申今正義。於中二。先以十忍答頂。後通",
    "T36n1736_028:0211c17": "以四品答頂。前中七。一正將十忍答頂",
    "T36n1736_028:0211c18": "問。二言十頂者下會釋二名。三故十忍下引",
    "T36n1736_028:0211c19": "文為證。四亦猶下引例成立。五不爾下反",
    "T36n1736_028:0211c20": "以釋成。六設欲下釋無十難。難云。若開頂",
    "T36n1736_028:0211c21": "問十句即圓。若以忍答頂句則唯九。故今",
    "T36n1736_028:0211c22": "答云脫於十信十句成矣。七十信雖未成",
    "T36n1736_028:0211c23": "下會通上難。難云。我先用二義不開十信。",
    "T36n1736_028:0211c24": "一文證二理證。今欲開信雙乖文理故。今",
    "T36n1736_028:0211c25": "通之乃有數意。一對前立理。前明闕於四",
    "T36n1736_028:0211c26": "義不立信位。今明不必成位四義無遺。",
    "T36n1736_028:0211c27": "二德用殊勝下。上以文證今亦文答。上引但",
    "T36n1736_028:0211c28": "明信位不開。今明何必要開而不妨有問。",
    "T36n1736_028:0211c29": "何者。十願十藏非是別位得為問端。信不",
    "T36n1736_028:0212a01": "成位何妨有問。又藏願等寄他會。答尚有",
    "T36n1736_028:0212a02": "別問。十信法門別一會答。解行德能三品宏",
    "T36n1736_028:0212a03": "深。豈合無問。疏若將下。第二會通。以四品",
    "T36n1736_028:0212a04": "答於頂問。以信住行等皆有多品。總將四",
    "T36n1736_028:0212a05": "品共答頂問。於理無違。若爾古以僧祇壽",
    "T36n1736_028:0212a06": "量而答頂問。應不乖理彼以局取又不收",
    "T36n1736_028:0212a07": "忍。今總收四與昔全乖。頂乃通名忍等別",
    "T36n1736_028:0212a08": "稱。故不同也。此解最妙亦能傍通一難。難",
    "T36n1736_028:0212a09": "云。引四善根忍頂不同。今何將忍以酬頂",
    "T36n1736_028:0212a10": "問。故為總釋。則以等覺因位之極通稱為",
    "T36n1736_028:0212a11": "頂。不全同四故。上引之義相類故。[0212a11] 疏。其",
    "T36n1736_028:0212a12": "平等因果下。通妨難。難云。若依問為三。第",
    "T36n1736_028:0212a13": "三段唯合明果。今有普賢行為因出現品",
    "T36n1736_028:0212a14": "為果。自是一段平等因果。今何得皆將答",
    "T36n1736_028:0212a15": "果問耶。故為此通。既因是得果不捨之因。",
    "T36n1736_028:0212a16": "即果中因亦是果攝。故屬第三所成果也。又",
    "T36n1736_028:0212a17": "古人以文從義。出此因果。若疏本意全屬",
    "T36n1736_028:0212a18": "果也。至下重明。疏言隨類者。有其三義者。",
    "T36n1736_028:0212a19": "[0212a19] 疏。文有二。先釋三義後結通局。前中一隨",
    "T36n1736_028:0212a20": "疑者所宜異者。即用法不同。隨一類人所",
    "T36n1736_028:0212a21": "樂不同。隨宜適化。故經云。彼彼諸病人良",
    "T36n1736_028:0212a22": "醫隨處方。即應病與藥也。言或示色令見。",
    "T36n1736_028:0212a23": "是現相答。以聲令聞是言說答。上皆顯應。冥",
    "T36n1736_028:0212a24": "資令曉即是冥應。總合上三一時頓應。以",
    "T36n1736_028:0212a25": "法界圓明頓現也。[0212a25] 疏。二隨疑者流類別故者。",
    "T36n1736_028:0212a26": "上之三義。隨一類中即容此三。今明萬類。",
    "T36n1736_028:0212a27": "謂人天鬼畜音辭差別等。然準疑人約有",
    "T36n1736_028:0212a28": "所表。但明菩薩據其實義萬類皆通。又菩",
    "T36n1736_028:0212a29": "薩者。但語大心眾生。不妨本類亦有差別。",
    "T36n1736_028:0212b01": "謂天為菩薩。人為菩薩等。疏三隨疑者。所",
    "T36n1736_028:0212b02": "疑異者。此約所疑之法。是則初是義無礙境。",
    "T36n1736_028:0212b03": "二是辭無礙境。此是法無礙境。然其所疑即",
    "T36n1736_028:0212b04": "十住等。其能疑人未必疑於十信。許互疑",
    "T36n1736_028:0212b05": "故。十信亦疑住行等故。[0212b05] 疏。謂若疑十信下。",
    "T36n1736_028:0212b06": "出隨疑現通之相。於中有二。初疑十信。即",
    "T36n1736_028:0212b07": "是此文及第十三經光明覺品。言周乎法界",
    "T36n1736_028:0212b08": "等者。等取十方。各過十佛剎微塵數世界",
    "T36n1736_028:0212b09": "菩薩雲集故。下經云。悉以佛神力故。十方各",
    "T36n1736_028:0212b10": "有一大菩薩。一一各與十佛剎微塵數諸菩",
    "T36n1736_028:0212b11": "薩俱等。若疑十住者。即第三會十住品。初",
    "T36n1736_028:0212b12": "言雲集等者。此一等字等取行向地等。謂",
    "T36n1736_028:0212b13": "十行則足趺放光。十向則膝輪放光。十地則",
    "T36n1736_028:0212b14": "眉間放光等。十行千剎十向十千等。此一等",
    "T36n1736_028:0212b15": "字者。等於一分放光中事。[0212b15] 疏。如放光下。例",
    "T36n1736_028:0212b16": "於餘相。謂動剎雨華香雲等事。皆隨宜不",
    "T36n1736_028:0212b17": "同也。[0212b17] 疏。故知初會下。第二辯通局。此會望",
    "T36n1736_028:0212b18": "初則局一分。彼通九會。謂佛前現華。通表",
    "T36n1736_028:0212b19": "一部所詮華嚴。眉間勝音通表九會能詮教",
    "T36n1736_028:0212b20": "故。結集編次非現前後。[0212b20] 疏。故下三會下引",
    "T36n1736_028:0212b21": "文為證。即不起前二而昇四天。明正當",
    "T36n1736_028:0212b22": "此處現通四天齊現耳。[0212b22] 疏。名不動智等是",
    "T36n1736_028:0212b23": "答法性者。不動智等等餘九智。智雖是一",
    "T36n1736_028:0212b24": "十智不同。不同之德即是法性。則以佛德",
    "T36n1736_028:0212b25": "為法性故。[0212b25] 疏。文雖在下等者。釋通妨難。謂",
    "T36n1736_028:0212b26": "有難云。適所引文皆光明覺品。此中現相言",
    "T36n1736_028:0212b27": "答十問。乃引下經豈成此答。釋云六會現",
    "T36n1736_028:0212b28": "通尚在一時。況光明覺義不在此。故光明",
    "T36n1736_028:0212b29": "覺說說此所現。是以此中別列十方佛剎菩",
    "T36n1736_028:0212c01": "薩一一各說。光明覺品一時總牒。明是說此",
    "T36n1736_028:0212c02": "所現相耳。疏去此遠近皆十剎下。上總科十",
    "T36n1736_028:0212c03": "方皆八下。別釋八段。前六釋初遠近自有",
    "T36n1736_028:0212c04": "三段。一正釋。二為有所表下通難。難云。華",
    "T36n1736_028:0212c05": "嚴即是通方之教。未有一土不說此經今",
    "T36n1736_028:0212c06": "舉十剎則十外不收。今說百剎應百外不",
    "T36n1736_028:0212c07": "攝。豈為通方釋意可知。三又隨迷下約觀",
    "T36n1736_028:0212c08": "心解。疏今通用之者以梵語多含。三藏各取",
    "T36n1736_028:0212c09": "今以義收。故皆通用而暗引下經以成四",
    "T36n1736_028:0212c10": "義。初釋首義。以信為首。攝諸位故。是通意",
    "T36n1736_028:0212c11": "明信該果海故。二釋勝義。云次第行中信",
    "T36n1736_028:0212c12": "最勝故。經云。是故依行說次第。信樂最勝",
    "T36n1736_028:0212c13": "甚難得。三於生死中下釋吉祥義。經即通",
    "T36n1736_028:0212c14": "取下經之意。四信能增長智功德故。釋德",
    "T36n1736_028:0212c15": "義。亦全是賢首品經文。文云。彼諸大士威神",
    "T36n1736_028:0212c16": "力法眼常全無缺減。十善妙行等諸道無上",
    "T36n1736_028:0212c17": "勝寶皆令現。即吉祥義也。疏亦有傳云者。即",
    "T36n1736_028:0212c18": "興善三藏譯。余親問三藏有同此說。令欲",
    "T36n1736_028:0212c19": "會意故前收四說。疏今初東方下。別釋十",
    "T36n1736_028:0212c20": "方。八段之中皆釋三事。一剎名。二佛名。三",
    "T36n1736_028:0212c21": "主菩薩名。唯初東方。案經之次。下之九方從",
    "T36n1736_028:0212c22": "後倒釋。以十首菩薩表十甚深。是助化主",
    "T36n1736_028:0212c23": "故先舉之。餘二因此故在後釋。細尋可知。",
    "T36n1736_028:0212c24": "[0212c24] 疏。處處文殊下文當釋。從由慧揀擇下通",
    "T36n1736_028:0212c25": "難。難云佛名不動智文殊表慧。二相寧分。",
    "T36n1736_028:0212c26": "答中然智慧二字乃有多門。今此正用分別",
    "T36n1736_028:0212c27": "名慧。決斷名智。故以慧為因以智為果。",
    "T36n1736_028:0212c28": "疏不染而染等者。此釋妙色義。語出勝鬘。",
    "T36n1736_028:0212c29": "下當廣釋。又釋十段皆暗取十甚深義。一",
    "T36n1736_028:0213a01": "云。慧達佛境即佛境甚深故。二覺首緣起甚",
    "T36n1736_028:0213a02": "深心性是一故。三財首教化甚深。四寶首業",
    "T36n1736_028:0213a03": "果甚深。五德首說法。六目首福田。七進首正",
    "T36n1736_028:0213a04": "教。八法首正行。九智首助道。十賢首一道故。",
    "T36n1736_028:0213a05": "並可思。[0213a05] 疏。又十佛相望下。總以六相圓融。",
    "T36n1736_028:0213a06": "文殊為總者。若以法門為總。文殊主般若",
    "T36n1736_028:0213a07": "統收萬行。九首之德皆是般若。隨緣別相同",
    "T36n1736_028:0213a08": "明佛德。即是同相緣起。教化互不相收。即",
    "T36n1736_028:0213a09": "是異相。統十甚深為成佛境。即是成相。各",
    "T36n1736_028:0213a10": "住一甚深即是壞相。餘如下說。若約人為",
    "T36n1736_028:0213a11": "總別。文殊為上首。故曰是總。餘九為伴",
    "T36n1736_028:0213a12": "是別相故。同則同名為首。異即賢智等殊。共",
    "T36n1736_028:0213a13": "成十首。表信之人壞各住自。[0213a13] 疏。以前後例",
    "T36n1736_028:0213a14": "下。三結釋勸修。如前現華表義現眾表教。",
    "T36n1736_028:0213a15": "後如十慧說十住。十林說行。十幢說向。十",
    "T36n1736_028:0213a16": "藏說地。離世間品菩薩萬行寄表甚深。斯",
    "T36n1736_028:0213a17": "為觀心。非是臆斷。不信此理一向外求。",
    "T36n1736_028:0213a18": "如數他寶。故非我分。二文殊言答中。疏以",
    "T36n1736_028:0213a19": "文殊示居此土生有十徵等者。釋文殊說意。",
    "T36n1736_028:0213a20": "上明是主菩薩。廬山遠公但云。文殊師利是",
    "T36n1736_028:0213a21": "遊方大士。唯見一經但&#x89A9;一跡耳。今具出",
    "T36n1736_028:0213a22": "之。是主是客亦果亦因。具難思也。言示生",
    "T36n1736_028:0213a23": "此土者。即文殊般泥洹經云。佛告跋陀婆",
    "T36n1736_028:0213a24": "羅。此文殊師利有大慈悲。生此國土多羅聚",
    "T36n1736_028:0213a25": "落。梵德婆羅門家其生之時。家內屋宅化",
    "T36n1736_028:0213a26": "作蓮華。從母右&#x8107;而生。身紫金色墮地能",
    "T36n1736_028:0213a27": "言。如天童子。有七寶蓋隨覆其上。釋曰。",
    "T36n1736_028:0213a28": "言此國者。即舍衛國。佛正在此說故。即此",
    "T36n1736_028:0213a29": "經復云。文殊師利具三十二相八十種好。則",
    "T36n1736_028:0213b01": "相好同佛。復有經說。生有十楨無非吉",
    "T36n1736_028:0213b02": "祥。一光明滿室。二甘露垂庭。三地踊七珍。",
    "T36n1736_028:0213b03": "四神開伏藏。五&#x9DC4;生鳳子。六&#x732A;誕龍豚。七",
    "T36n1736_028:0213b04": "馬產麒麟。八牛生白澤。九倉變金粟。十象",
    "T36n1736_028:0213b05": "具六牙。由是得立妙吉祥號。[0213b05] 疏。來自他方",
    "T36n1736_028:0213b06": "體含萬德者。即今經文。從東方金色世界中",
    "T36n1736_028:0213b07": "來。節節皆。言所住世界謂金色等。既周法",
    "T36n1736_028:0213b08": "界不動而遍。各領十佛剎塵數菩薩。說佛",
    "T36n1736_028:0213b09": "功德明萬德斯備矣。上二對標其主客。下",
    "T36n1736_028:0213b10": "略說勝德。[0213b10] 疏。降魔制外通辯難思者。然此二",
    "T36n1736_028:0213b11": "句有通有別。通則通用通辯。降伏魔怨制",
    "T36n1736_028:0213b12": "諸外道。別明以神通怖之。以威故言降。",
    "T36n1736_028:0213b13": "用四辯屈之。以辯故言制。然其事類頗多。",
    "T36n1736_028:0213b14": "略舉一二。如幻三昧經十卷云。時有善住天",
    "T36n1736_028:0213b15": "子。啟白文殊。欲同往見佛。文殊現變三十",
    "T36n1736_028:0213b16": "二部交絡重閣。有諸菩薩先至佛所。身子",
    "T36n1736_028:0213b17": "&#x89A9;變具陳問佛。佛答是文殊令諸菩薩集",
    "T36n1736_028:0213b18": "會。又問。何以不見文殊。佛答文殊住降毀",
    "T36n1736_028:0213b19": "諸魔三昧正受。蔽魔宮殿興大威變。詣如",
    "T36n1736_028:0213b20": "來所。於是文殊住降毀諸魔三昧。應時三",
    "T36n1736_028:0213b21": "千大千世界百億魔宮一時皆蔽。不樂其處",
    "T36n1736_028:0213b22": "各各懷懼。時魔波旬自見老耄。羸毀少氣",
    "T36n1736_028:0213b23": "拄杖而行。所有宮人及彩女等亦復羸老。又",
    "T36n1736_028:0213b24": "見宮殿而復崩壞。暗暗冥冥不知東西。時",
    "T36n1736_028:0213b25": "魔波旬即懷恐懼身毛為&#x7AEA;。心自念言。此",
    "T36n1736_028:0213b26": "何變怪。令吾宮殿萎頓乃爾。將死罪至歸",
    "T36n1736_028:0213b27": "命終盡天地遇災劫被燒耶。時魔波旬棄",
    "T36n1736_028:0213b28": "除貢高。捨惡思想。時文殊師利所化百億天",
    "T36n1736_028:0213b29": "子在交絡者。住諸魔前。謂魔波旬。莫懷",
    "T36n1736_028:0213c01": "恐懼。汝等之身終無患難。有不退轉菩薩",
    "T36n1736_028:0213c02": "大士。名文殊師利。威德殊絕總攝十方。德",
    "T36n1736_028:0213c03": "過須彌智超江海。慧越虛空。於今以是入",
    "T36n1736_028:0213c04": "降毀魔場三昧正受。是其威神。下取意說。時",
    "T36n1736_028:0213c05": "魔恐懼魔宮震動。求化菩薩救。菩薩答言。",
    "T36n1736_028:0213c06": "勿懼勿懼。可詣釋迦如來之所。有無盡慈",
    "T36n1736_028:0213c07": "悲令無所畏。言訖不現。魔即俱來詣佛。請",
    "T36n1736_028:0213c08": "救我等。聞文殊之名即懷恐懼。不能自",
    "T36n1736_028:0213c09": "安畏亡身命。佛讚文殊已。魔請歸依願脫",
    "T36n1736_028:0213c10": "斯苦。佛令且待須曳。文殊當來即脫汝此",
    "T36n1736_028:0213c11": "難。後文殊至。佛問三昧。彼廣說竟。令捨諸",
    "T36n1736_028:0213c12": "魔。文殊問曰。汝穢惡此身耶。魔答曰。爾若",
    "T36n1736_028:0213c13": "能當厭貪欲之事。不住三界等耶。魔敬從",
    "T36n1736_028:0213c14": "命。即令諸魔皆復本形。五體如故等。此即",
    "T36n1736_028:0213c15": "降魔也。制外者。即文殊般泥洹經。佛說。文殊",
    "T36n1736_028:0213c16": "初詣諸仙人求出家法。諸婆羅門九十五種",
    "T36n1736_028:0213c17": "諸論議師無能酬對。唯於我所出家學道。",
    "T36n1736_028:0213c18": "餘文廣博不可具引。至如聖智怖心。聞聲",
    "T36n1736_028:0213c19": "揚而&#x8E83;地。寂順思&#x89A9;入隱身而立空。故得",
    "T36n1736_028:0213c20": "帝釋心喜。雨天華而至膝。蔽魔愁憂行拄",
    "T36n1736_028:0213c21": "杖而垂淚。劫火燒剎。蹈水之上而經行。霖",
    "T36n1736_028:0213c22": "雨絕供。化&#x9262;飯而無盡。示多身以抗迦",
    "T36n1736_028:0213c23": "葉。放一&#x9262;而發本源。皆是通辯降魔制外",
    "T36n1736_028:0213c24": "也。又如度二十億佛現說法者。持地猶存。",
    "T36n1736_028:0213c25": "化百千諸龍立登正覺者。娑竭王女是一。",
    "T36n1736_028:0213c26": "是以禮妙慧而不忘敬本。勸善財而增",
    "T36n1736_028:0213c27": "長發心。無言於不二法門。悉力於安樂行",
    "T36n1736_028:0213c28": "品。教龍吉祥之分衛。下位莫知。答&#x7460;璃光",
    "T36n1736_028:0213c29": "之光明。正覺稱妙。談般若之玄致。屢質本",
    "T36n1736_028:0214a01": "師。說權實之雙行。頻驚小聖。皆辯才也。[0214a01] 疏。",
    "T36n1736_028:0214a02": "化滿塵方用周三際者。辯得用橫&#x7AEA;深廣也。",
    "T36n1736_028:0214a03": "謂十方微塵剎土。皆是文殊化處。故菩薩處",
    "T36n1736_028:0214a04": "胎經云。我身如微塵。今在他國土。三十二",
    "T36n1736_028:0214a05": "相明。在在無不現。餘如眾海雲集中引。又",
    "T36n1736_028:0214a06": "般泥洹經云。住首楞嚴三昧。以三昧力。於",
    "T36n1736_028:0214a07": "十方國或現初生出家滅度入般涅槃分",
    "T36n1736_028:0214a08": "布舍利饒益眾生。又寶藏陀羅尼經廣說。",
    "T36n1736_028:0214a09": "至下菩薩住處品。當更明之。即今文中。一",
    "T36n1736_028:0214a10": "切處一時說偈。即橫周法界。[0214a10] 疏。道成先劫",
    "T36n1736_028:0214a11": "已稱龍種尊王等者。此下別明&#x7AEA;窮略示一",
    "T36n1736_028:0214a12": "二也。先劫即過去。名龍種上尊王。智度論",
    "T36n1736_028:0214a13": "十二具引首楞嚴三昧經說。名龍種上尊王。",
    "T36n1736_028:0214a14": "經文但名龍種上尊王佛。即譯人廣略耳。五",
    "T36n1736_028:0214a15": "十三佛名中。亦名龍種上尊王。其首楞嚴三",
    "T36n1736_028:0214a16": "昧經有三卷。即當下卷。因文殊廣說首楞",
    "T36n1736_028:0214a17": "嚴三昧境界竟。爾時長老摩訶迦葉白佛言。",
    "T36n1736_028:0214a18": "世尊。我謂文殊法王子。曾於先世已作佛",
    "T36n1736_028:0214a19": "事。現坐道場轉於法輪。示諸眾生入大涅",
    "T36n1736_028:0214a20": "槃。佛言如是。如汝所說。迦葉過去久遠無",
    "T36n1736_028:0214a21": "量無邊不可思議阿僧祇劫。爾時有佛。號",
    "T36n1736_028:0214a22": "龍種上尊王如來應供正遍知(云云)於此世界",
    "T36n1736_028:0214a23": "南方。過於千佛國土。國名平等。無有山河",
    "T36n1736_028:0214a24": "沙礫瓦石丘陵坑坎堆阜。地平如掌生柔軟",
    "T36n1736_028:0214a25": "草。如迦陵伽。龍種上佛於彼世界。得阿耨",
    "T36n1736_028:0214a26": "多羅三藐三菩提。初轉法輪。教化成就七",
    "T36n1736_028:0214a27": "十億數諸菩薩眾(云云)佛壽四百四千萬歲。下",
    "T36n1736_028:0214a28": "取意引。涅槃後起三十六億塔。法住十萬歲。",
    "T36n1736_028:0214a29": "記智明菩薩次當作佛。下結會云。爾時平",
    "T36n1736_028:0214b01": "等世界龍種上佛。豈異人乎。即文殊法王子",
    "T36n1736_028:0214b02": "是。次言現證菩提。復曰摩尼寶積者。即央掘",
    "T36n1736_028:0214b03": "摩羅經。此經有四卷。事出第四。初卷中明。",
    "T36n1736_028:0214b04": "舍衛城北有村名薩那。有一貧窮婆羅門",
    "T36n1736_028:0214b05": "女。名跋陀羅女。生一子名一切世間現。少",
    "T36n1736_028:0214b06": "失其父。年將十二。聰明辯慧。有異村名頗",
    "T36n1736_028:0214b07": "羅訶私。有一舊住婆羅門師。名摩尼跋陀",
    "T36n1736_028:0214b08": "羅。下取意引。世間現從其受學。師乃受王",
    "T36n1736_028:0214b09": "請留其守舍。師婦年少染心逼之。世間現",
    "T36n1736_028:0214b10": "不受。其師少婦自慚毀害。師歸。乃言世間",
    "T36n1736_028:0214b11": "現強逼。師言汝已為惡當殺千人。可滅汝",
    "T36n1736_028:0214b12": "罪。即殺千人還歸見師。師怪其存。又令",
    "T36n1736_028:0214b13": "殺千人各取一指作鬘冠首。唯欠一人。",
    "T36n1736_028:0214b14": "母為送食便欲害母。世尊現前捨母。趣佛",
    "T36n1736_028:0214b15": "為佛所降。廣顯深妙。第四末。波斯匿王嚴",
    "T36n1736_028:0214b16": "四兵至。欲罰央掘來至佛所。佛示央掘。後",
    "T36n1736_028:0214b17": "發其跡云。大王南方去此。過六十二恒河",
    "T36n1736_028:0214b18": "沙剎。有國名一切寶莊嚴。佛名一切世間",
    "T36n1736_028:0214b19": "樂見上大精進。下取意引。壽命無量國土嚴",
    "T36n1736_028:0214b20": "淨。純說一乘即央掘是。由前文殊廣與對",
    "T36n1736_028:0214b21": "揚。後顯文殊之跡云。大王北方去此。過四",
    "T36n1736_028:0214b22": "十二恒河沙剎。有國名常歡喜。佛名歡喜藏",
    "T36n1736_028:0214b23": "摩尼寶積。純一大乘無餘乘名。即文殊師利",
    "T36n1736_028:0214b24": "是。故云現證菩提。復云摩尼寶積蓋言略",
    "T36n1736_028:0214b25": "耳。下說師及師婦央掘之母。三人皆是如來",
    "T36n1736_028:0214b26": "化現耳。上略舉過現不說未來成佛者。未",
    "T36n1736_028:0214b27": "來成佛現即是因。非殊勝故。疏略不顯。若",
    "T36n1736_028:0214b28": "欲說者。即大寶積文殊會中說。於未來成",
    "T36n1736_028:0214b29": "佛。號普見如來。以恒河沙界莊嚴。為一佛",
    "T36n1736_028:0214c01": "國。以安養世界莊嚴比之。析毛滴海不可",
    "T36n1736_028:0214c02": "為喻。其中眾生三十二相。天眼無礙鏡照",
    "T36n1736_028:0214c03": "十方。不聞生老病死苦等。但出佛法僧聲。",
    "T36n1736_028:0214c04": "若人欲見應念便&#x89A9;。不待解釋疑網皆除。",
    "T36n1736_028:0214c05": "聞名得最上善利。聆記為面見諸佛等。[0214c05] 疏。",
    "T36n1736_028:0214c06": "寔為三世佛母。豈獨釋迦之師者。結其實德。",
    "T36n1736_028:0214c07": "故七十九經云。文殊師利所有大願。非餘無",
    "T36n1736_028:0214c08": "量百千億那由他菩薩之所能有。善哉文殊",
    "T36n1736_028:0214c09": "師利其行廣大。其願無邊。出生一切菩薩功",
    "T36n1736_028:0214c10": "德無有休息。善哉文殊師利。常為無量百",
    "T36n1736_028:0214c11": "千億那由他諸佛母。常為無量百千億那由",
    "T36n1736_028:0214c12": "他諸菩薩師。教化成就一切眾生等。佛名",
    "T36n1736_028:0214c13": "經說。過去無量恒河沙佛。皆是文殊教令發",
    "T36n1736_028:0214c14": "心。然猶帶數故今顯實。實為一切佛母。不",
    "T36n1736_028:0214c15": "可窮其始末。豈獨釋迦之師者。即前所引",
    "T36n1736_028:0214c16": "處胎經云。昔為能仁師。今為佛弟子。二尊",
    "T36n1736_028:0214c17": "不並化。故我為菩薩。即法華九世祖師。亦",
    "T36n1736_028:0214c18": "帶方便住首楞嚴三昧。亦是跡中故。弛張",
    "T36n1736_028:0214c19": "乎權實之場。瑩徹乎真如之際。住諸佛不思",
    "T36n1736_028:0214c20": "議之境。豈可語其始終。無言強言為三世",
    "T36n1736_028:0214c21": "之佛母耳。疏影響而來故其說也者結也。影",
    "T36n1736_028:0214c22": "響顯非實因也。疏何不入定者。問意中云",
    "T36n1736_028:0214c23": "何明已後信未入位許不入定。今此三品",
    "T36n1736_028:0214c24": "說佛三業。何不入定。故為此通。以果從因",
    "T36n1736_028:0214c25": "因即十信。十信不入果亦不入。是十信中取",
    "T36n1736_028:0214c26": "說果故。疏下結文具顯者。即品末。云世尊",
    "T36n1736_028:0214c27": "昔為菩薩時。以種種談論種種語言。種種",
    "T36n1736_028:0214c28": "音聲種種業。種種報種種處。種種方便種種",
    "T36n1736_028:0214c29": "根。種種信解種種地位。而得成就。亦令",
    "T36n1736_028:0215a01": "眾生如是知見。而為說法。即其文也。[0215a01] 疏。又",
    "T36n1736_028:0215a02": "隨宜說法意趣難思者。上指品末廣故難思。",
    "T36n1736_028:0215a03": "今明意趣深故難思。亦如法華方便品說。",
    "T36n1736_028:0215a04": "謂稱體大用。或隨自意。或隨他意。或隨自",
    "T36n1736_028:0215a05": "他意故。從又等法界下多門難思。[0215a05] 疏。三金銀",
    "T36n1736_028:0215a06": "等色者。如觀佛三昧海經第三廣說。今當義",
    "T36n1736_028:0215a07": "引。佛為父王說觀諸相竟。佛白父王。乃",
    "T36n1736_028:0215a08": "&#x52C5;阿難。吾今為汝悉現具足微妙身相。說",
    "T36n1736_028:0215a09": "是語已。佛從坐起。令眾俱起令觀如來。",
    "T36n1736_028:0215a10": "從頂順觀至足輪相。復從足相逆觀至頂。",
    "T36n1736_028:0215a11": "一一身分分明了了。如人執鏡自見面像。",
    "T36n1736_028:0215a12": "若生垢惡不善心者。若有曾毀如來禁戒",
    "T36n1736_028:0215a13": "者。見像純黑猶如炭人。五百釋子但見炭",
    "T36n1736_028:0215a14": "人。有千比丘見赤土色。優婆塞輩十六人",
    "T36n1736_028:0215a15": "見黑象&#x811A;色。優婆夷輩二十四人。見如聚",
    "T36n1736_028:0215a16": "墨。比丘尼見色如白銀。優婆塞優婆夷有見",
    "T36n1736_028:0215a17": "如藍染青色。四眾悲淚釋子拔髮。碎身毀",
    "T36n1736_028:0215a18": "形自述所見。父王安慰竟。釋子即起白阿",
    "T36n1736_028:0215a19": "難言。我宿罪故不見佛身。佛為說因。過去",
    "T36n1736_028:0215a20": "毘婆尸佛時。有一長者。名曰日月德。有五",
    "T36n1736_028:0215a21": "百子。聰慧無雙不信父之正法。子臨終時。",
    "T36n1736_028:0215a22": "父云。汝等邪見。不信正法。今無常刀割汝",
    "T36n1736_028:0215a23": "身心。眼何所怙。令稱毘婆尸佛名。未及法",
    "T36n1736_028:0215a24": "僧而終。生四王天。後邪見因故墮大地獄。",
    "T36n1736_028:0215a25": "鐵叉刺眼。憶父所教得生人中。六佛出現",
    "T36n1736_028:0215a26": "聞名而不得見。以其得聞六佛名故。與",
    "T36n1736_028:0215a27": "我同生。如來令稱諸佛名號禮拜懺悔。還",
    "T36n1736_028:0215a28": "見相好身。即得初果求佛出家得阿羅漢",
    "T36n1736_028:0215a29": "果。千比丘見赤土色者。過去然燈佛時。像",
    "T36n1736_028:0215b01": "法之中有千弟子。心疑於師。師見其臨終。",
    "T36n1736_028:0215b02": "令其稱念然燈佛名。生忉利天。以疑師罪",
    "T36n1736_028:0215b03": "下墮餓鬼中。洋洞灌咽。以稱佛名今得值",
    "T36n1736_028:0215b04": "佛。佛示胸前萬字。令讀於此字中。說八萬",
    "T36n1736_028:0215b05": "四千功德之行。即便懺悔。罪障消滅得記作",
    "T36n1736_028:0215b06": "佛。比丘尼見白銀色者。過去釋迦文佛時。",
    "T36n1736_028:0215b07": "五百童女在山澤中。忽遇比丘。皆脫銀環",
    "T36n1736_028:0215b08": "散上發願。願此比丘成佛之時。願我見之",
    "T36n1736_028:0215b09": "如所散銀環。此後生生作銀山神。今見銀",
    "T36n1736_028:0215b10": "色。從是已來恒值諸佛。優婆塞見黑象&#x811A;",
    "T36n1736_028:0215b11": "者。此等昔時皆作國王。受邪沙門說於邪",
    "T36n1736_028:0215b12": "法。其說法人墮阿鼻獄。汝等隨順惡友教",
    "T36n1736_028:0215b13": "故。墮黑暗地獄。由前聞法善心力故。今得",
    "T36n1736_028:0215b14": "遇我得受五戒。令其懺悔。佛放眉間白毫",
    "T36n1736_028:0215b15": "光照。便得初果。求佛出家成阿羅漢果。優",
    "T36n1736_028:0215b16": "婆夷見聚墨色者。佛說。昔時一寶蓋燈王佛",
    "T36n1736_028:0215b17": "像法之中。有一比丘巡行乞食。至婬女家。",
    "T36n1736_028:0215b18": "其女見之。盛滿&#x9262;飯戲弄比丘言。汝顏色",
    "T36n1736_028:0215b19": "可惡猶如聚墨。身所著衣狀如乞人。比丘擲",
    "T36n1736_028:0215b20": "&#x9262;騰空飛去。諸女慚愧懺悔發願。願此施",
    "T36n1736_028:0215b21": "食所有功德。未來得如比丘自在。以施食",
    "T36n1736_028:0215b22": "故。千二百劫常不饑渴。惡罵因故。六十小劫",
    "T36n1736_028:0215b23": "墮黑暗地獄。由前發善心。今得值我受其",
    "T36n1736_028:0215b24": "五戒。乃是供養阿羅漢故。見舍利弗不見",
    "T36n1736_028:0215b25": "我身。佛為臍中出大蓮華。化成光臺。有百",
    "T36n1736_028:0215b26": "千聲聞。身子目連作十八變。諸女消二十億",
    "T36n1736_028:0215b27": "劫煩惱之結。得須陀洹果。後見佛身相好端",
    "T36n1736_028:0215b28": "嚴。而不見白毫相。佛告大王。戲弄惡口乃",
    "T36n1736_028:0215b29": "至得道。見佛不明。餘廣如經更不會說。",
    "T36n1736_028:0215c01": "如藍之緣準例可知。下十定品見色多種。",
    "T36n1736_028:0215c02": "[0215c02] 疏。三尺等者。三尺之身即瞿師羅長者所見。",
    "T36n1736_028:0215c03": "丈六應身無邊。即無邊身菩薩窮上界而有",
    "T36n1736_028:0215c04": "餘。準十定品。或見如來一由旬量。百千由",
    "T36n1736_028:0215c05": "旬乃至不可說不可說佛剎微塵數世界量。",
    "T36n1736_028:0215c06": "略等去中間。故云乃至無邊。[0215c06] 疏。五壽命等",
    "T36n1736_028:0215c07": "者。或無量劫如阿彌陀佛。或不滿百年如",
    "T36n1736_028:0215c08": "今世尊。故涅槃云。我聞諸天壽命極長。云何",
    "T36n1736_028:0215c09": "如來是天中天。壽命短促不滿百年。下至",
    "T36n1736_028:0215c10": "朝現暮寂者。如月面佛壽一日一夜故。佛名",
    "T36n1736_028:0215c11": "經第六云。妙聲佛壽命。六十百千歲。智自",
    "T36n1736_028:0215c12": "在佛壽命十二千歲。威德自在佛壽七十六",
    "T36n1736_028:0215c13": "千歲。摩醯首羅佛壽一億歲。梵聲佛壽十億",
    "T36n1736_028:0215c14": "歲。大眾自在佛壽六十千歲。勝聲佛壽百億",
    "T36n1736_028:0215c15": "歲。月面佛壽一日一夜。日面佛壽一千八百",
    "T36n1736_028:0215c16": "歲。梵面佛壽二十三千歲。又第二中云。諸",
    "T36n1736_028:0215c17": "佛壽命長短差別。有十阿僧祇百千萬億。",
    "T36n1736_028:0215c18": "毘盧遮那品云。一切功德須彌勝雲佛壽五",
    "T36n1736_028:0215c19": "十億歲。下經之中。說諸佛壽長短多門。疏",
    "T36n1736_028:0215c20": "七根謂眼等隨感現異者。佛眼等六根通相",
    "T36n1736_028:0215c21": "而言。三十二相廣長舌等。既有八萬四千等",
    "T36n1736_028:0215c22": "異。則六根之相隨宜亦殊。故高幢普照主山",
    "T36n1736_028:0215c23": "神。得觀察一切眾生心所樂嚴淨諸根解",
    "T36n1736_028:0215c24": "脫門。雨華妙眼道場神。得能雨一切難捨",
    "T36n1736_028:0215c25": "眾寶莊嚴具解脫門。偈云。昔行施行無量",
    "T36n1736_028:0215c26": "劫。能捨難捨眼如海。如是捨行為眾生。",
    "T36n1736_028:0215c27": "此妙眼神能悟悅。謂於一眼有無量行故。",
    "T36n1736_028:0215c28": "所得眼無量差別。復有諸根美妙執金剛神。",
    "T36n1736_028:0215c29": "又上經云。佛眼云何無有量等。[0215c29] 疏。然聖",
    "T36n1736_028:0216a01": "人無名下。欲顯多名先且立理。於中有二。",
    "T36n1736_028:0216a02": "先雙標。謂本無言相故。下經云。已出世間言",
    "T36n1736_028:0216a03": "語道。其性非有非無故。凡有言象皆是隨",
    "T36n1736_028:0216a04": "俗利眾生耳。二若就德下就無名立名。不",
    "T36n1736_028:0216a05": "出此二。就德通於真應。隨機唯約利他。",
    "T36n1736_028:0216a06": "[0216a06] 疏。雖復多種下二以義統收。不出四悉檀",
    "T36n1736_028:0216a07": "義。一世界悉檀。但令歡喜如來立名少從",
    "T36n1736_028:0216a08": "於此多約後三。今言隨宜此為總句。然四",
    "T36n1736_028:0216a09": "悉檀皆是隨物宜故。此一句亦攝世界悉",
    "T36n1736_028:0216a10": "檀。二生善者。即是為人。三滅惡者即對治。四",
    "T36n1736_028:0216a11": "見理者。即第一義。又四悉檀亦名四隨。問明",
    "T36n1736_028:0216a12": "品中更當廣說。言海印頓現者。無盡之名皆",
    "T36n1736_028:0216a13": "我本師海印頓現。即攝十方三世佛號。皆屬",
    "T36n1736_028:0216a14": "一佛隨宜之號。非約多佛。[0216a14] 疏。一切義成者。",
    "T36n1736_028:0216a15": "梵名悉達多。太子時號。果收因名恐人不",
    "T36n1736_028:0216a16": "知故將梵言以釋唐語。[0216a16] 疏。惑斷等者。暗盡",
    "T36n1736_028:0216a17": "明圓清涼益物。如三德也。[0216a17] 疏。然上釋迦乃",
    "T36n1736_028:0216a18": "是族望者。姓望如崔盧等。族望如博陵。以",
    "T36n1736_028:0216a19": "是能仁之瞿曇故。[0216a19] 疏。無能說過者。即大薩遮",
    "T36n1736_028:0216a20": "尼乾子所說經第四卷。有嚴熾王請薩遮",
    "T36n1736_028:0216a21": "入宮供養。因問云。頗有人於眾生界中聰",
    "T36n1736_028:0216a22": "明大智利根黠慧有罪過不。答言有。下有",
    "T36n1736_028:0216a23": "十重問答。大意皆同。一問是誰。一云能雨婆",
    "T36n1736_028:0216a24": "羅門聰明大智。常多婬欲喜侵他妻。二頗",
    "T36n1736_028:0216a25": "羅墮婆羅門多睡。三黑王子多嫉&#x59AC;。四勝仙",
    "T36n1736_028:0216a26": "王子多殺生。五無畏王子慈心太過。六力過",
    "T36n1736_028:0216a27": "王子飲酒太過。七婆藪天王子行事太過。八",
    "T36n1736_028:0216a28": "大仙王子貪心太過。九大天王子輕躁戲笑",
    "T36n1736_028:0216a29": "放逸太過。十波斯匿王食噉太過。第十一",
    "T36n1736_028:0216b01": "問還更有不。答云。王亦有過。謂太暴惡急卒。",
    "T36n1736_028:0216b02": "王聞大怒令殺尼乾。尼乾驚怖乞容一言",
    "T36n1736_028:0216b03": "云。我亦有過實語太過。大王黠慧之人。不",
    "T36n1736_028:0216b04": "應於一切時常行實語。觀其可不。我於",
    "T36n1736_028:0216b05": "暴卒人前出其實語。故為太過。王悟悔過。",
    "T36n1736_028:0216b06": "更問之曰。頗有聰明大智利根無有過不。",
    "T36n1736_028:0216b07": "答言有。問誰是。答云。沙門瞿曇。此一無",
    "T36n1736_028:0216b08": "過。我四圍陀經中說。釋種沙門無有過失。",
    "T36n1736_028:0216b09": "所謂生在大富家不可譏嫌。何以故。是轉",
    "T36n1736_028:0216b10": "輪王種故。種姓豪貴不可譏嫌。以甘蔗種",
    "T36n1736_028:0216b11": "姓家生故。福德莊嚴不可譏嫌三十二相",
    "T36n1736_028:0216b12": "八十種好莊嚴身故。下廣說如來具大慈",
    "T36n1736_028:0216b13": "悲無礙辯才十力無畏諸不共德。廣說三十",
    "T36n1736_028:0216b14": "二相八十種好一切功德。云唯此一人無有",
    "T36n1736_028:0216b15": "過失。則顯餘皆不免。故今疏云無能說過。",
    "T36n1736_028:0216b16": "王聞發心。[0216b16] 疏。問餘聖教說下問答料揀。初問",
    "T36n1736_028:0216b17": "答中有三。初正釋此文。二因此下類顯義",
    "T36n1736_028:0216b18": "理。即五教意。二通始終。三即頓教。四五皆",
    "T36n1736_028:0216b19": "圓。三若通論下該通諸剎。以上五義但語娑",
    "T36n1736_028:0216b20": "婆。今該橫&#x7AEA;一切諸剎。此五亦即成就品中。",
    "T36n1736_028:0216b21": "十無礙義。欲對上五顯其無盡。故復重明。",
    "T36n1736_028:0216b22": "又前約五教以法隨機。此五約理直語融",
    "T36n1736_028:0216b23": "即一相入義。即一多相容不同門。二相即義。",
    "T36n1736_028:0216b24": "即諸法相即自在門。三一具一切。即同時具",
    "T36n1736_028:0216b25": "足相應門。四即應即狹。是廣狹自在無礙門。",
    "T36n1736_028:0216b26": "五即因陀羅網境界門。又兼上五潛入微塵。",
    "T36n1736_028:0216b27": "即微細義。隨法迴轉即主伴門義。隨心見異",
    "T36n1736_028:0216b28": "即隱顯義。就佛而言本非淨穢託事表法。",
    "T36n1736_028:0216b29": "十門不同即託事義。顯於時中即十世義十",
    "T36n1736_028:0216c01": "玄具矣。上之十義直約處明立名如是。若",
    "T36n1736_028:0216c02": "小乘中盡三千界唯一釋迦。若三乘說。亦百",
    "T36n1736_028:0216c03": "億內有百億釋迦。餘十方剎自是別佛。今",
    "T36n1736_028:0216c04": "約一乘。皆是遮那海印頓現。餘十方佛剎亦",
    "T36n1736_028:0216c05": "猶如燈光互相重遍。然於一乘不可說",
    "T36n1736_028:0216c06": "體建立多名故。今此名一一融攝。名號品",
    "T36n1736_028:0216c07": "竟。",
    "T36n1736_028:0216c08": "四聖諦品第八[0216c08] 疏。此品廣於下。疏文有三。",
    "T36n1736_028:0216c09": "一對問辯來。二既知佛下約義辯次。三上",
    "T36n1736_028:0216c10": "名隨下辯義相不同。[0216c10] 疏。二釋名者。疏文有",
    "T36n1736_028:0216c11": "二。先正釋名。後出體相。今初。經論廣明其",
    "T36n1736_028:0216c12": "文略具五地。復釋。今當略辯。先得名後釋",
    "T36n1736_028:0216c13": "名。前中文有三節。一雙標二義。二言諦實",
    "T36n1736_028:0216c14": "下雙釋二義。諦通二義。聖之一字唯屬審",
    "T36n1736_028:0216c15": "諦。三瑜伽下引證二義。法性是諦實。勝解是",
    "T36n1736_028:0216c16": "審諦。[0216c16] 疏。四謂苦下釋名先列。後總云下釋",
    "T36n1736_028:0216c17": "名。[0216c17] 疏。性相云何下第二辯體相。謂正出體性",
    "T36n1736_028:0216c18": "即說行相。故名體相。於中亦二。先辯性",
    "T36n1736_028:0216c19": "相。二屬經結示。今初。通有天台四四諦意。",
    "T36n1736_028:0216c20": "四四諦者。玄文已具。今略列名。一生滅四",
    "T36n1736_028:0216c21": "諦。二無生四諦。三無量四諦。四無作四諦。",
    "T36n1736_028:0216c22": "依常所釋但有其二。或名有作無作。或名",
    "T36n1736_028:0216c23": "有量無量。有作有量即是小乘。無作無量即",
    "T36n1736_028:0216c24": "是大乘。今以義開故成四四。初則生滅四",
    "T36n1736_028:0216c25": "諦。文有三。初正明。然句皆二義。如逼迫名",
    "T36n1736_028:0216c26": "苦則釋別名。亦當辯相。一逼迫身心是苦",
    "T36n1736_028:0216c27": "行相。二即有漏色心者正出體也。色心即五",
    "T36n1736_028:0216c28": "蘊。心是四故。五盛陰苦苦故。不攝無為故。",
    "T36n1736_028:0216c29": "增長名集。是釋名相。積集增長故。即業煩",
    "T36n1736_028:0217a01": "惱者出體。下二諦例知。而道云等者。等取",
    "T36n1736_028:0217a02": "八正道等。二此約相說。通大小乘者。結屬生",
    "T36n1736_028:0217a03": "滅四諦也。然四諦有相有性。上所辯性是",
    "T36n1736_028:0217a04": "相性也。下說無相是真性也。三智論云下。",
    "T36n1736_028:0217a05": "引證通大小乘。亦是結前生後。結前是生滅",
    "T36n1736_028:0217a06": "四諦。大乘四諦皆無相下。生後無生四真諦",
    "T36n1736_028:0217a07": "也。[0217a07] 疏。涅槃云下。即無生四諦。然疏有三。初",
    "T36n1736_028:0217a08": "引經正明。即十三經略示一苦。若具應云",
    "T36n1736_028:0217a09": "解集無和合名集聖諦。解滅無滅解道無",
    "T36n1736_028:0217a10": "道等。影在次文。二謂達四下以義釋經。云",
    "T36n1736_028:0217a11": "何言無生四諦。從緣無性即是空。故名之",
    "T36n1736_028:0217a12": "為無非斷無也。滅雖無為因滅惑顯。亦曰",
    "T36n1736_028:0217a13": "從緣。言超筌悟旨成大者。苦集滅道以為",
    "T36n1736_028:0217a14": "空筌。其猶筌&#x7F64;以求魚兔。無相空理即為",
    "T36n1736_028:0217a15": "魚兔。得魚亡筌。是悟空方便得成大乘。",
    "T36n1736_028:0217a16": "非離四外別有大也。如非離筌而得魚",
    "T36n1736_028:0217a17": "矣。三又涅槃云下。以引經證成大小別義。",
    "T36n1736_028:0217a18": "雙證生滅及無生也。經云。善男子。以是",
    "T36n1736_028:0217a19": "義故。諸凡夫人有苦無諦。聲聞緣覺有苦",
    "T36n1736_028:0217a20": "有苦諦。而無真實。諸菩薩等解苦無苦。是",
    "T36n1736_028:0217a21": "故無苦而有真諦。諸凡夫人有集無諦。聲",
    "T36n1736_028:0217a22": "聞緣覺有集有集諦。而無真實。諸菩薩等",
    "T36n1736_028:0217a23": "解集無集。是故無集而有真諦。聲聞緣覺有",
    "T36n1736_028:0217a24": "滅非真。菩薩摩訶薩有滅有真實。聲聞緣",
    "T36n1736_028:0217a25": "覺有道非真。菩薩摩訶薩有道有真諦。故",
    "T36n1736_028:0217a26": "引此經文。兼釋解苦無苦下之三句。言謂若",
    "T36n1736_028:0217a27": "苦即諦下。釋經凡夫無諦之言。涅槃四諦品",
    "T36n1736_028:0217a28": "云。佛復告迦葉。所言苦者不名苦聖諦。何",
    "T36n1736_028:0217a29": "以故。若苦是苦聖諦者。一切畜生及地獄眾",
    "T36n1736_028:0217b01": "生應有聖諦。亦即思益經文。此無諦言約",
    "T36n1736_028:0217b02": "審諦說。不約諦實。若約諦實。三塗實苦。言",
    "T36n1736_028:0217b03": "二乘雖審知之下。釋二乘有諦無實之言。",
    "T36n1736_028:0217b04": "有審諦故如實知苦。不同凡夫妄計為",
    "T36n1736_028:0217b05": "樂。無實可知。[0217b05] 疏。又二乘雖知苦相下。第三",
    "T36n1736_028:0217b06": "無量四諦。疏文有三。初躡上立理。前不",
    "T36n1736_028:0217b07": "見法空苦性故無真實。此不知無量不",
    "T36n1736_028:0217b08": "見相故。亦非見實前即理智故。但見生空",
    "T36n1736_028:0217b09": "不及菩薩。此即量智故。但知&#x9E81;相不及",
    "T36n1736_028:0217b10": "菩薩。二故大經云下。引文證成。迦葉白佛",
    "T36n1736_028:0217b11": "言。世尊。昔佛一時在恒河岸尸首林中。爾時",
    "T36n1736_028:0217b12": "如來取少樹葉。告諸比丘。我今手中所捉",
    "T36n1736_028:0217b13": "葉多。一切因地草木葉多。諸比丘言。世尊。",
    "T36n1736_028:0217b14": "一切因地草木葉多。不可稱計。如來所捉",
    "T36n1736_028:0217b15": "少不足言。諸比丘。我所覺了一切諸法。如",
    "T36n1736_028:0217b16": "因大地生草木等。為諸眾生所宣說者。",
    "T36n1736_028:0217b17": "如手中葉。迦葉難言。如來所了無量諸法。",
    "T36n1736_028:0217b18": "若入四諦則為已說。若不入者。應有五",
    "T36n1736_028:0217b19": "諦。佛讚迦葉。善哉善哉。汝今所問。則能利",
    "T36n1736_028:0217b20": "益安隱快樂無量眾生。善男子。如是諸法。",
    "T36n1736_028:0217b21": "悉已攝在四諦法中。迦葉復白佛言。如是",
    "T36n1736_028:0217b22": "等法若在四諦。如來何故唱言不說。佛言。",
    "T36n1736_028:0217b23": "善男子。雖復入中猶名不說。何以故。善男",
    "T36n1736_028:0217b24": "子知聖諦有二種智。一者中。二者上。中者",
    "T36n1736_028:0217b25": "聲聞緣覺。上者諸佛菩薩。善男子知陰為苦",
    "T36n1736_028:0217b26": "名為中智。分別諸陰有無量相。悉是諸苦。",
    "T36n1736_028:0217b27": "非是聲聞緣覺所知。是名上智。善男子如",
    "T36n1736_028:0217b28": "是等義。我於彼經竟不說之。次歷入界",
    "T36n1736_028:0217b29": "皆如陰說。又別歷色等五陰。一一皆言有",
    "T36n1736_028:0217c01": "無量相。此是無量四諦意也。[0217c01] 疏。瑜伽論說苦",
    "T36n1736_028:0217c02": "有一百一十者。一百即四十四論。增數明",
    "T36n1736_028:0217c03": "之。初云。謂有一苦無差別流轉之苦。一切",
    "T36n1736_028:0217c04": "有情無不皆有流轉苦故。復有二苦。一欲",
    "T36n1736_028:0217c05": "為根本苦。謂可愛事若變若壞所生之苦。二",
    "T36n1736_028:0217c06": "癡異熟生苦。謂若猛利體受所觸。即於自",
    "T36n1736_028:0217c07": "體執我我所。愚癡迷悶生極怨嗟。由是因",
    "T36n1736_028:0217c08": "緣受二箭受。謂身箭受及心箭受。復有三",
    "T36n1736_028:0217c09": "苦。一苦苦。二行苦。三壞苦。次云復有四苦。",
    "T36n1736_028:0217c10": "五有五苦。六有六苦。七有七苦。八有八苦。",
    "T36n1736_028:0217c11": "九有九苦。十有十苦。共成五十五苦。次論",
    "T36n1736_028:0217c12": "云。當知復有九種苦。一一切苦。二廣大苦。",
    "T36n1736_028:0217c13": "三一切門苦。四邪行苦。五流轉苦。六不隨欲",
    "T36n1736_028:0217c14": "苦。七違害苦。八隨逐苦。九一切種苦。其第",
    "T36n1736_028:0217c15": "一一切苦開為二苦。一宿因所生苦。二現緣",
    "T36n1736_028:0217c16": "所生苦。其第二廣大苦開為四苦。第三一切",
    "T36n1736_028:0217c17": "門苦。亦開四苦。第四邪行苦開五。五流轉",
    "T36n1736_028:0217c18": "苦開六。六不隨欲苦開七。七違害苦開八。",
    "T36n1736_028:0217c19": "八隨逐苦開九。九一切種苦開十。復成五",
    "T36n1736_028:0217c20": "十五故。兩段合一百一十苦也。[0217c20] 疏。三然此經",
    "T36n1736_028:0217c21": "中下。會今經文正同無量。"
}