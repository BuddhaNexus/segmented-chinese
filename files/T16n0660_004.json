{
    "T16n0660_004:0297b02": "佛說寶雨經卷第四",
    "T16n0660_004:0297b04": "唐天竺三藏達摩流支譯",
    "T16n0660_004:0297b05": "「復次，善男子！菩薩成就十種法，得如於水。何",
    "T16n0660_004:0297b06": "等為十？一者、隨順善法；二者、常能生長一切",
    "T16n0660_004:0297b07": "白法；三者、歡喜淨信、悅樂滋潤；四者、令一切",
    "T16n0660_004:0297b08": "煩惱相續朽敗；五者、自性澄清、無濁、潔淨；六",
    "T16n0660_004:0297b09": "者、息滅一切煩惱燒然；七者、捨離一切諸欲",
    "T16n0660_004:0297b10": "愛渴；八者、甚深難度；九者、於等、不等地方充",
    "T16n0660_004:0297b11": "滿；十者、息滅一切諸煩惱塵。「云何菩薩隨順",
    "T16n0660_004:0297b12": "善法？譬如大水，若行、若流、若出，皆能隨順滋",
    "T16n0660_004:0297b13": "潤草木。菩薩如是，於諸善法隨順修行、隨順",
    "T16n0660_004:0297b14": "流布、隨順出離。是名菩薩隨順善法。「云何菩",
    "T16n0660_004:0297b15": "薩能生一切白善之法？善男子！譬如水性能",
    "T16n0660_004:0297b16": "生一切草木叢林；生已，增長。菩薩如是，以三",
    "T16n0660_004:0297b17": "摩地水能生一切菩提分法；生已，增長，乃至",
    "T16n0660_004:0297b18": "能成薩筏若樹，以得一切佛果智樹。所有種",
    "T16n0660_004:0297b19": "種諸白善法，令諸有情之所受用。是名菩薩",
    "T16n0660_004:0297b20": "能生一切諸白善法。「云何菩薩得歡喜淨信、",
    "T16n0660_004:0297b21": "悅樂滋潤？善男子！譬如於水自性流潤，及能",
    "T16n0660_004:0297b22": "令他一切滋潤。菩薩如是，常懷淨信、歡喜悅",
    "T16n0660_004:0297b23": "樂、自性滋潤，及能令他一切有情歡喜淨信、悅",
    "T16n0660_004:0297b24": "樂滋潤。云何歡喜？謂常悕求出世間法。云",
    "T16n0660_004:0297b25": "何淨信？謂能歸依於佛、法、僧。云何悅樂？謂",
    "T16n0660_004:0297b26": "彼所有清淨之心而常悅樂。是名菩薩歡喜",
    "T16n0660_004:0297b27": "淨信悅樂滋潤。「云何菩薩令一切煩惱相續根",
    "T16n0660_004:0297b28": "栽皆悉朽敗？善男子！譬如於水能令一切若",
    "T16n0660_004:0297b29": "樹、若草其根腐敗。菩薩如是，以修行所依三",
    "T16n0660_004:0297c01": "摩地水，能令一切煩惱根栽相續腐敗。既腐",
    "T16n0660_004:0297c02": "敗已，煩惱相續體不可得，煩惱臭穢無有餘",
    "T16n0660_004:0297c03": "習。是名菩薩令一切煩惱相續根栽皆悉腐",
    "T16n0660_004:0297c04": "敗。「云何菩薩自性澄清、無濁、潔淨？善男子！猶",
    "T16n0660_004:0297c05": "如於水自性澄清、無濁、潔淨。云何自性澄清？",
    "T16n0660_004:0297c06": "謂能遠離纏及隨眠。云何無濁？謂能遠離貪、",
    "T16n0660_004:0297c07": "瞋、癡故。云何潔淨？能令諸根得潔淨故。是名",
    "T16n0660_004:0297c08": "菩薩自性澄清、無濁、潔淨。「云何菩薩息滅一",
    "T16n0660_004:0297c09": "切煩惱燒然？善男子！猶如水性於有情熱惱",
    "T16n0660_004:0297c10": "及熱時、熱處悉令息滅。菩薩如是，能以法水",
    "T16n0660_004:0297c11": "息滅有情諸煩惱熱。是名菩薩息滅一切煩",
    "T16n0660_004:0297c12": "惱燒然。「云何菩薩捨離一切諸欲愛渴？善男",
    "T16n0660_004:0297c13": "子！猶如有情為渴所逼，若得於水即便止渴。",
    "T16n0660_004:0297c14": "菩薩如是，一切有情為彼欲境渴所逼故，生諸",
    "T16n0660_004:0297c15": "苦惱。菩薩即為雨大法雨，有情由此離境界",
    "T16n0660_004:0297c16": "渴。是名菩薩捨離一切諸愛欲渴。「云何菩薩",
    "T16n0660_004:0297c17": "甚深難度？善男子！如大深水甚為難度。菩薩",
    "T16n0660_004:0297c18": "如是，成就般若圓滿甚深，不為諸魔一切外",
    "T16n0660_004:0297c19": "道之所能度。是名菩薩甚深難度。「云何菩薩",
    "T16n0660_004:0297c20": "於等不等地方充滿？善男子！如水瀑流於",
    "T16n0660_004:0297c21": "等、不等諸地方所皆悉遍滿。菩薩如是，法水",
    "T16n0660_004:0297c22": "瀑流於等、不等諸有情界遍能充滿。由菩",
    "T16n0660_004:0297c23": "薩哀愍諸有情故，發起瀑流廣大法水，而不",
    "T16n0660_004:0297c24": "逼迫諸有情界，不同於水。是名菩薩於等、不",
    "T16n0660_004:0297c25": "等地方充滿。「云何菩薩息滅一切諸煩惱塵？",
    "T16n0660_004:0297c26": "善男子！譬如於水能令一切堅硬地方普皆",
    "T16n0660_004:0297c27": "柔軟，及諸塵坌皆能止息。菩薩如是，以般若",
    "T16n0660_004:0297c28": "所依三摩地水，令諸有情堅硬染心悉皆柔",
    "T16n0660_004:0297c29": "軟，及能息滅煩惱塵坌。是名菩薩息滅一切",
    "T16n0660_004:0298a01": "諸煩惱塵。「善男子！菩薩成就此十種法，等之",
    "T16n0660_004:0298a02": "於水。",
    "T16n0660_004:0298a03": "「復次，善男子！菩薩成就十種法，等之於火。何",
    "T16n0660_004:0298a04": "等為十！一者、能燒諸煩惱聚；二者、能成熟佛",
    "T16n0660_004:0298a05": "法；三者、能乾諸煩惱泥；四者、如大火聚；五者、",
    "T16n0660_004:0298a06": "如火光明；六者、能令驚怖；七者、能令安隱；八",
    "T16n0660_004:0298a07": "者、能令一切有情共得；九者、能令供養；十者、",
    "T16n0660_004:0298a08": "得不輕欺。「云何能燒諸煩惱聚？善男子！譬如",
    "T16n0660_004:0298a09": "大火能燒一切草木、叢林諸穢惡聚。菩薩如",
    "T16n0660_004:0298a10": "是，以智慧火能燒一切纏及隨眠、貪、瞋、癡等",
    "T16n0660_004:0298a11": "煩惱惡聚。是名菩薩能燒一切諸煩惱聚。「云",
    "T16n0660_004:0298a12": "何菩薩能成熟佛法？善男子！譬如火性成熟",
    "T16n0660_004:0298a13": "一切種種飲食、諸藥等物。菩薩如是，以內證",
    "T16n0660_004:0298a14": "般若成熟佛法而不退失。是名菩薩成熟佛",
    "T16n0660_004:0298a15": "法。「云何菩薩能乾諸煩惱泥？善男子！譬如大",
    "T16n0660_004:0298a16": "火能乾於泥。菩薩如是，悉能乾竭諸煩惱泥。",
    "T16n0660_004:0298a17": "是名菩薩能乾一切諸煩惱泥。「云何菩薩如",
    "T16n0660_004:0298a18": "大火聚？善男子！譬如有人為極寒苦之所逼",
    "T16n0660_004:0298a19": "迫，然大火聚，得離寒苦。菩薩如是，若諸有",
    "T16n0660_004:0298a20": "情為煩惱寒苦之所逼迫，以般若火令得銷",
    "T16n0660_004:0298a21": "滅。是名菩薩如大火聚。「云何菩薩如火光明？",
    "T16n0660_004:0298a22": "善男子！譬如有人於雪山頂、珉陀羅山頂然",
    "T16n0660_004:0298a23": "大火聚，赫奕熾盛，光耀周遍一踰繕那或二",
    "T16n0660_004:0298a24": "踰繕那或三踰繕那。菩薩如是，以智慧明光",
    "T16n0660_004:0298a25": "耀周遍百踰繕那或千踰繕那或百千踰繕",
    "T16n0660_004:0298a26": "那，乃至無量阿僧企耶諸世界中一切有情，",
    "T16n0660_004:0298a27": "皆蒙智光明耀周遍。有情遇此智光明故，破",
    "T16n0660_004:0298a28": "壞一切無明黑闇。是名菩薩如火光明。「云何",
    "T16n0660_004:0298a29": "菩薩能令驚怖？善男子！譬如獸王及諸惡獸，",
    "T16n0660_004:0298b01": "見大火聚即生怖畏，既驚怖已捨離於此，遠",
    "T16n0660_004:0298b02": "至他方。一切魔王及諸魔眾亦復如是，若見",
    "T16n0660_004:0298b03": "菩薩心生怖畏，由彼自念威光下劣，捨離菩",
    "T16n0660_004:0298b04": "薩遠至餘處，尚不欲聞菩薩之名，何況近見！",
    "T16n0660_004:0298b05": "是名菩薩能令驚怖。「云何菩薩能令安隱？善",
    "T16n0660_004:0298b06": "男子！譬如有人在於曠野，飢渴困乏，險難艱",
    "T16n0660_004:0298b07": "辛，迷失方所，見大火聚即往趣之，或遇村落",
    "T16n0660_004:0298b08": "或牧牛處，彼人見已，遠離一切所有怖畏心",
    "T16n0660_004:0298b09": "得安隱。有情亦爾！在於生死曠野、險難，飢渴",
    "T16n0660_004:0298b10": "困乏，迷失正路，見菩薩已，遠離一切煩惱驚",
    "T16n0660_004:0298b11": "怖，心得安隱。是名菩薩能令安隱。「云何菩薩",
    "T16n0660_004:0298b12": "能令一切有情共得？善男子！譬如火聚溫煖",
    "T16n0660_004:0298b13": "勢力，一切有情之所共得，若王王等及旃荼",
    "T16n0660_004:0298b14": "羅子皆共得之。菩薩亦爾！所有恩力一切有",
    "T16n0660_004:0298b15": "情若王、王等及旃荼羅子皆共得之。是名",
    "T16n0660_004:0298b16": "菩薩能令一切有情共得。「云何菩薩能令供",
    "T16n0660_004:0298b17": "養？善男子！譬如火聚能令人間城邑、聚落事",
    "T16n0660_004:0298b18": "火婆羅門、剎帝利等之所供養。菩薩亦爾！應",
    "T16n0660_004:0298b19": "為世間天、人、阿素洛等，猶如佛想而皆供養。",
    "T16n0660_004:0298b20": "是名菩薩能令供養。「云何菩薩得不輕欺？善",
    "T16n0660_004:0298b21": "男子！如微小火不可輕欺，以性能燒故。菩薩",
    "T16n0660_004:0298b22": "亦爾！住解行位，初學大乘，雖未能有廣大威",
    "T16n0660_004:0298b23": "力，一切世間天、人、阿素洛等終不輕慢。何以",
    "T16n0660_004:0298b24": "故？世間天、龍、藥叉、健達縛、阿素洛等，了知菩",
    "T16n0660_004:0298b25": "薩不久坐於菩提道場，當成阿耨多羅三藐",
    "T16n0660_004:0298b26": "三菩提。是名菩薩得不輕欺。「善男子！菩薩成",
    "T16n0660_004:0298b27": "就此十種法，得如於火。",
    "T16n0660_004:0298b28": "「復次，善男子！菩薩成就十種法，等如於風。何",
    "T16n0660_004:0298b29": "等為十？一者、等於風行無有處所；二者、等風所",
    "T16n0660_004:0298c01": "行究竟不盡；三者、能得摧破有情我慢山峯；",
    "T16n0660_004:0298c02": "四者、能得起於大法雲雨；五者、能得除滅一",
    "T16n0660_004:0298c03": "切有情煩惑熱惱；六者、能普施與一切有情等",
    "T16n0660_004:0298c04": "流淨法，出息入息活命善巧；七者、能持無量",
    "T16n0660_004:0298c05": "大法雲雨；八者、能得安立最勝大法，一切宮",
    "T16n0660_004:0298c06": "殿種種莊嚴；九者、能於眾會決定演說種種",
    "T16n0660_004:0298c07": "妙法，猶如風吹諸劫波樹，適意之花如雨而",
    "T16n0660_004:0298c08": "下；十者、於阿僧祇劫積集無量清淨法輪及",
    "T16n0660_004:0298c09": "三摩地解脫總持，於彼大海蘇迷盧山、輪圍",
    "T16n0660_004:0298c10": "山等之所圍遶眾會之處，若有眾生堪應調",
    "T16n0660_004:0298c11": "伏可成熟者，發智風輪，轉滅所依，一切無餘。",
    "T16n0660_004:0298c12": "「善男子！云何等於風行無有處所？善男子！譬",
    "T16n0660_004:0298c13": "如風行，於一切處，無有住著，亦無處所，無所",
    "T16n0660_004:0298c14": "依止，亦無色相，能作自事，謂令一切宮室、蘇",
    "T16n0660_004:0298c15": "迷盧山及諸海等有所動搖，皆得成辦，能令",
    "T16n0660_004:0298c16": "他見。菩薩亦復如是，行一切處得無所著。何",
    "T16n0660_004:0298c17": "者是一切處？謂蘊、界、處。一切法中，蘊謂色蘊、",
    "T16n0660_004:0298c18": "受蘊、想蘊、行蘊、識蘊；界謂眼界、色界、眼識界，",
    "T16n0660_004:0298c19": "耳界、聲界、耳識界，鼻界、香界、鼻識界，舌界、味",
    "T16n0660_004:0298c20": "界、舌識界，身界、觸界、身識界，意界、法界、意識",
    "T16n0660_004:0298c21": "界；處謂眼處、色處，耳處、聲處，鼻處、香處，舌處、味",
    "T16n0660_004:0298c22": "處，身處、觸處，意處、法處。菩薩又於世、出世法，",
    "T16n0660_004:0298c23": "一切天、人富貴熾盛、轉輪聖王、釋、梵、護世、大",
    "T16n0660_004:0298c24": "自在天及聲聞、緣覺、諸地菩薩乃至一切智",
    "T16n0660_004:0298c25": "中，於此諸處得無所著。又能遠離非有、非無、",
    "T16n0660_004:0298c26": "非一性、非異性、非真實性、非虛妄性等，無量",
    "T16n0660_004:0298c27": "分別之所分別，以無有所緣故，然菩薩所行",
    "T16n0660_004:0298c28": "解脫無礙。復能示現普遍十方無量無邊諸",
    "T16n0660_004:0298c29": "世界中，現作釋、梵、護世等身，為欲饒益一切",
    "T16n0660_004:0299a01": "有情，行一切處，經於多劫終不可見，由離邊",
    "T16n0660_004:0299a02": "際故，以法性身遠離分別、所分別故。善男子！",
    "T16n0660_004:0299a03": "是名菩薩等於風行無有處所。「善男子！云何",
    "T16n0660_004:0299a04": "菩薩等風所行究竟不盡？善男子！如風順行",
    "T16n0660_004:0299a05": "無量世界，能吹諸物，速疾迴轉，各有所作。菩",
    "T16n0660_004:0299a06": "薩亦爾！如風觸物，速疾行於一切方所，究竟",
    "T16n0660_004:0299a07": "不盡。謂能行於一切如來道場眾會，及諸菩",
    "T16n0660_004:0299a08": "薩道場眾會，又於一切世間所有宮室之中，",
    "T16n0660_004:0299a09": "普遍安立，宣暢演說，周遍觀察世俗、勝義無",
    "T16n0660_004:0299a10": "量諸法。是名菩薩等風所行究竟不盡。「善男",
    "T16n0660_004:0299a11": "子！云何菩薩能得摧破一切有情我慢山峯？",
    "T16n0660_004:0299a12": "善男子！譬如風吹能令曼陀羅山峯林低屈、",
    "T16n0660_004:0299a13": "摧折、墮落。菩薩亦爾！如彼風吹能令有情我",
    "T16n0660_004:0299a14": "慢、憍醉、縱逸峯林摧折、墮落。何者名為我慢",
    "T16n0660_004:0299a15": "山峯？謂諸有情恃己所有色力等相，受用自",
    "T16n0660_004:0299a16": "在，長壽無病，能得活命，工巧多聞，聰明智慧，",
    "T16n0660_004:0299a17": "有勝眷屬，言辭辯了，令眾樂聞，由是憍醉自",
    "T16n0660_004:0299a18": "讚己能。菩薩為欲摧破有情我慢山峯故，能",
    "T16n0660_004:0299a19": "示現色力之相、受用等事，最勝自在過於彼",
    "T16n0660_004:0299a20": "人，為說正法，摧破有情我慢高山，悉能安置",
    "T16n0660_004:0299a21": "清淨善處。是名菩薩能得摧破我慢山峯。「善",
    "T16n0660_004:0299a22": "男子！云何菩薩能得起於大法雲雨？善男子！",
    "T16n0660_004:0299a23": "譬如風力周遍四方，發起大雲；其雲如輪有",
    "T16n0660_004:0299a24": "種種色，雷音遠震如海中聲，美妙明朗，甚深",
    "T16n0660_004:0299a25": "柔軟；又出種種音樂歌聲能令悅意，電光為",
    "T16n0660_004:0299a26": "鬘，莊嚴晃耀，晝夜恒常而雨大雨；又雨種種",
    "T16n0660_004:0299a27": "諸寶之雨，流霔周遍，彌覆百千俱胝那庾多",
    "T16n0660_004:0299a28": "界，令諸有情歡喜悅樂；又令世間一切草木、",
    "T16n0660_004:0299a29": "叢林、苗稼皆得生長。菩薩亦爾！以大悲為",
    "T16n0660_004:0299b01": "風，發起十方無邊世界，種種身相以之為雲，",
    "T16n0660_004:0299b02": "所出光明晃耀殊勝，色相顯現，如彼電鬘光",
    "T16n0660_004:0299b03": "飾嚴淨，為諸有情之所愛樂，出大音聲說真",
    "T16n0660_004:0299b04": "實法，猶如雷震美聲深遠，言辭差別有六萬",
    "T16n0660_004:0299b05": "種，以此音聲為盡虛空、周遍法界一切有情",
    "T16n0660_004:0299b06": "雨大法雨，覆護一切世界有情在於惡趣及",
    "T16n0660_004:0299b07": "諸無暇、受苦之者，皆令離苦。復能加持此諸",
    "T16n0660_004:0299b08": "有情，安置一切嚴淨世界，然皆令得最勝喜",
    "T16n0660_004:0299b09": "悅，生安樂心富貴熾盛，令得種種相好圓光，",
    "T16n0660_004:0299b10": "其光清淨分明晃耀。又於一切諸法會中，以",
    "T16n0660_004:0299b11": "法雨水灌人、天頂，令得最勝歡喜悅樂，成就",
    "T16n0660_004:0299b12": "圓滿一切世間，及出世間諸白淨法，皆令生",
    "T16n0660_004:0299b13": "長，如彼雲雨，能令藥草叢林苗稼皆得生長。",
    "T16n0660_004:0299b14": "是名菩薩能廣發起大法雲雨。「善男子！云何",
    "T16n0660_004:0299b15": "菩薩能得除滅一切有情煩惑熱惱？善男子！",
    "T16n0660_004:0299b16": "如風吹擊諸雲藏時，周遍流注清淨香雨，能",
    "T16n0660_004:0299b17": "作清涼，除滅有情一切熱惱。菩薩亦爾！大悲",
    "T16n0660_004:0299b18": "為風，以正法為水、清淨戒香及不空願香饒",
    "T16n0660_004:0299b19": "益有情，謂親近菩薩同居之時，若聞說法、若",
    "T16n0660_004:0299b20": "見、若觸皆蒙獲益，是名菩薩不空願香。以此",
    "T16n0660_004:0299b21": "無上和合香水，能令惡趣一切有情貪、瞋、癡",
    "T16n0660_004:0299b22": "等邪見惡行、貧窮困苦、於其境界所愛乖離、",
    "T16n0660_004:0299b23": "非愛和合、起非法貪、能生眾病如是熱惱皆",
    "T16n0660_004:0299b24": "得銷滅，又能置於無憂惱地。是名菩薩能得",
    "T16n0660_004:0299b25": "銷滅一切世間煩惱炎熱。「云何菩薩能普施",
    "T16n0660_004:0299b26": "與一切有情等流淨法，出息入息活命善巧？",
    "T16n0660_004:0299b27": "善男子！如因風力有出入息，能令一切有情",
    "T16n0660_004:0299b28": "活命。菩薩亦爾！如彼風力能施一切白淨之",
    "T16n0660_004:0299b29": "法，能與種種富貴滿足，能令有情各得歡",
    "T16n0660_004:0299c01": "喜。",
    "T16n0660_004:0299c02": "「復次，善男子！譬如風力廣能安立一切世界",
    "T16n0660_004:0299c03": "種種莊嚴，謂風能持金剛輪等、七寶洲海、",
    "T16n0660_004:0299c04": "輪圍山、大輪圍山、四大洲渚、蘇迷盧山、大",
    "T16n0660_004:0299c05": "蘇迷盧山及餘寶山、香山、雪山、帝釋宮殿、",
    "T16n0660_004:0299c06": "贍部洲等，及小千、中千、大千世界。菩薩亦爾！",
    "T16n0660_004:0299c07": "大悲為風，謂能施與周遍十方一切有情諸",
    "T16n0660_004:0299c08": "福德聚，悉令生長、安立、成就。如因風力成就",
    "T16n0660_004:0299c09": "雪山，菩薩施與世間福田，應知亦爾！如風成",
    "T16n0660_004:0299c10": "就四大洲渚、蘇迷盧山等，菩薩成就聲聞，應",
    "T16n0660_004:0299c11": "知亦爾！如風能持小千世界，菩薩能成辟支",
    "T16n0660_004:0299c12": "佛果，應知亦爾！如風成立中千世界，如是",
    "T16n0660_004:0299c13": "成立菩薩乘果，當知亦爾！如風成立大千世",
    "T16n0660_004:0299c14": "界，菩薩如是成如來身百福之相，出過一切",
    "T16n0660_004:0299c15": "世間、一切世界，甚深清淨，究竟圓滿，遍虛空",
    "T16n0660_004:0299c16": "界，聞佛名稱，一切供養，於一切時安立三摩",
    "T16n0660_004:0299c17": "呬多，常住現前，應知亦爾！如風能成諸大海",
    "T16n0660_004:0299c18": "水，菩薩能成三摩地海，應知亦爾！如風成",
    "T16n0660_004:0299c19": "立小、中、大洲及諸山等，菩薩成就諸陀羅尼，",
    "T16n0660_004:0299c20": "以方便成熟諸弟子眾及一切有情，應知亦",
    "T16n0660_004:0299c21": "爾！如風成立帝釋宮殿，菩薩能成清淨佛剎、",
    "T16n0660_004:0299c22": "功德莊嚴，應知亦爾！如風能成劫波樹林，菩",
    "T16n0660_004:0299c23": "薩成就諸地波羅蜜多及三摩地、神通自在、",
    "T16n0660_004:0299c24": "諸陀羅尼、三明智光、現正等覺力及無畏、不",
    "T16n0660_004:0299c25": "共、大悲，於一切法最勝自在，應知亦爾！「善男",
    "T16n0660_004:0299c26": "子！何者名為諸佛、世尊百福之相？善男子！譬",
    "T16n0660_004:0299c27": "如十方一一方面如阿僧企耶殑伽河沙世",
    "T16n0660_004:0299c28": "界，其中所有一切有情一一成就十三千大",
    "T16n0660_004:0299c29": "千世界中所有輪王福德之聚。彼諸有情成",
    "T16n0660_004:0300a01": "就如是福德之聚總為一聚，成一大轉輪王",
    "T16n0660_004:0300a02": "福德之量。於其東方過前所說世界數量，復",
    "T16n0660_004:0300a03": "有世界數量如前，其世界中所有眾生一",
    "T16n0660_004:0300a04": "一成就如前所說一大輪王福德之量。如是",
    "T16n0660_004:0300a05": "次第，南西北方、四維上下亦復如是，乃至",
    "T16n0660_004:0300a06": "盡彼虛空界中一切世界所有眾生，一一成",
    "T16n0660_004:0300a07": "就如前所說一大輪王福德之量。善男子！假",
    "T16n0660_004:0300a08": "使十方一一方面如阿僧企耶殑伽河沙世",
    "T16n0660_004:0300a09": "界，其中所有一切有情一一成就十三千大",
    "T16n0660_004:0300a10": "千世界中所有帝釋福德之聚。彼諸有情所",
    "T16n0660_004:0300a11": "成如是帝釋福德之聚，以此福聚合成一大",
    "T16n0660_004:0300a12": "帝釋福德之量。於其東方過前所說世界數",
    "T16n0660_004:0300a13": "量，復有世界數量如前，其世界中所有眾生",
    "T16n0660_004:0300a14": "一一成就如前所說一大帝釋福德之量。如",
    "T16n0660_004:0300a15": "是次第南西北方、四維上下亦復如是，乃至",
    "T16n0660_004:0300a16": "盡彼虛空界中一切世界所有眾生，一一成",
    "T16n0660_004:0300a17": "就如前所說福德之量。善男子！譬如十方一",
    "T16n0660_004:0300a18": "一方面如阿僧企耶殑伽河沙世界，其中所",
    "T16n0660_004:0300a19": "有一切有情，一一成就十三千大千世界中",
    "T16n0660_004:0300a20": "所有梵王福德之聚。彼諸有情所成如是梵",
    "T16n0660_004:0300a21": "王福德之量總為一聚，以是福聚合成一",
    "T16n0660_004:0300a22": "大梵王福德之量。於其東方過前所說世界",
    "T16n0660_004:0300a23": "數量，復有世界數量如前，其世界中所有眾",
    "T16n0660_004:0300a24": "生一一成就如前所說一大梵王福德之量，",
    "T16n0660_004:0300a25": "如是次第南西北方、四維上下亦復如是，乃",
    "T16n0660_004:0300a26": "至盡彼虛空界中所有眾生，一一成就如前",
    "T16n0660_004:0300a27": "所說一大梵王福德之量。善男子！以如是算",
    "T16n0660_004:0300a28": "數世界所有眾生成就聲聞及辟支佛，證得",
    "T16n0660_004:0300a29": "十地大智光明法雲灌頂，成十自在諸大菩",
    "T16n0660_004:0300b01": "薩福聚之量，亦復如是。「善男子！總以如是十",
    "T16n0660_004:0300b02": "方三世盡虛空際一切世界所有眾生微塵數",
    "T16n0660_004:0300b03": "等，以彼如是一切種類若干有情福德之聚，",
    "T16n0660_004:0300b04": "如是積數滿於百倍，成就如來一毛孔中福",
    "T16n0660_004:0300b05": "德之聚。以彼如來一切毛孔福德之聚，如是",
    "T16n0660_004:0300b06": "積數滿十阿僧企耶百千倍數，成就八十隨",
    "T16n0660_004:0300b07": "好之中一隨好福德之量。以彼一切隨好福",
    "T16n0660_004:0300b08": "德，如是積數滿十不可說不可說倍，成就如",
    "T16n0660_004:0300b09": "來二十九相，如是積數滿十不可說不可說俱",
    "T16n0660_004:0300b10": "胝倍，成就如來眉間白毫之相。其白毫相光",
    "T16n0660_004:0300b11": "明嚴淨，過於圓滿清淨月輪其量千倍。如是",
    "T16n0660_004:0300b12": "積數滿十不可說不可說千俱胝倍，成就如",
    "T16n0660_004:0300b13": "來無觀頂相，其無觀頂相烏瑟膩沙之所莊",
    "T16n0660_004:0300b14": "嚴，出過世間所有積數滿十不可說不可說",
    "T16n0660_004:0300b15": "俱胝那庾多數百千倍，成就如來梵音聲相。",
    "T16n0660_004:0300b16": "其佛所出梵音聲相有六萬分，任運自在能",
    "T16n0660_004:0300b17": "種種說，詞韻和雅，一切世間無不等聞，復",
    "T16n0660_004:0300b18": "令眾生歡喜滿足。善男子！是名諸佛百福之",
    "T16n0660_004:0300b19": "相。「善男子！如來以是無盡福智資糧普遍之",
    "T16n0660_004:0300b20": "所莊嚴，令一切有情而得受用。善男子！若於",
    "T16n0660_004:0300b21": "十方遍於法界盡虛空性諸世界中所有眾",
    "T16n0660_004:0300b22": "生，悉住第十法雲之地，皆得種種殊勝三業",
    "T16n0660_004:0300b23": "之所莊嚴，於十自在中能得自在，以贍部洲",
    "T16n0660_004:0300b24": "金而為諸器，種種諸寶之所莊嚴，量如虛空，",
    "T16n0660_004:0300b25": "其數等於殑伽河沙。以此寶器盛取如來一",
    "T16n0660_004:0300b26": "毛孔中福德之聚，於一剎那盛取而去，盡未",
    "T16n0660_004:0300b27": "來際盛而復往，如來一毛孔中福德之聚不",
    "T16n0660_004:0300b28": "增不減。善男子！一切如來百福體相不可思",
    "T16n0660_004:0300b29": "議。「何者諸地有十二種？一、未發菩提心地；二、",
    "T16n0660_004:0300c01": "極喜地；三、離垢地；四、發光地；五、焰慧地；六、極",
    "T16n0660_004:0300c02": "難勝地；七、現前地；八、遠行地；九、不動地；十、善",
    "T16n0660_004:0300c03": "慧地；十一、法雲地；十二、普光明佛地。何者是",
    "T16n0660_004:0300c04": "初、未發菩提心地？謂此菩薩出過一切愚夫",
    "T16n0660_004:0300c05": "所行滅壞之法，勝於一切三界人、天、釋、梵、護",
    "T16n0660_004:0300c06": "世、聲聞、緣覺，超過一切世間所得殊勝，三業",
    "T16n0660_004:0300c07": "種種莊嚴之所莊嚴，圓光晃耀十方無邊一",
    "T16n0660_004:0300c08": "切世界，由精進力一剎那中，於阿僧企耶諸",
    "T16n0660_004:0300c09": "世界中，來而復往無有障礙；於一切世界四",
    "T16n0660_004:0300c10": "大洲中，普現蓮花為大光明，寶網莊嚴以承",
    "T16n0660_004:0300c11": "其足；於千世界中，莊嚴寶座無量無邊，精",
    "T16n0660_004:0300c12": "勤修行毘鉢舍那，善能了知一切諸法；於所",
    "T16n0660_004:0300c13": "緣境無有障礙，意所喜樂能現十種廣大瑞",
    "T16n0660_004:0300c14": "相，乃至示現阿僧企耶極大瑞相，得不退轉",
    "T16n0660_004:0300c15": "來往諸方而無障礙，放不思議大光明網，而",
    "T16n0660_004:0300c16": "能莊嚴無量佛剎，善巧神變；於不可說諸世",
    "T16n0660_004:0300c17": "界中，示現能作無量無邊世界之主，似佛影",
    "T16n0660_004:0300c18": "身，為主自在，承受灌頂，為大施主；能於一",
    "T16n0660_004:0300c19": "切世、出世間雨於無量法寶光明，作大祠會，",
    "T16n0660_004:0300c20": "如雲普遍周匝施與，終無限礙廣大莊嚴，能",
    "T16n0660_004:0300c21": "令見者之所愛樂，隨順一切世間有情意樂",
    "T16n0660_004:0300c22": "滿足；又能震動阿僧企耶一切世界；往返遊",
    "T16n0660_004:0300c23": "行，哀愍無邊諸惡趣等一切有情；復能供養",
    "T16n0660_004:0300c24": "無邊諸佛，於一切法門悉能受持；又於阿僧",
    "T16n0660_004:0300c25": "企耶諸三摩地、總持解脫、神通智明常能遊",
    "T16n0660_004:0300c26": "戲，愛樂無邊諸法苑樂，無所悕望；於無邊數",
    "T16n0660_004:0300c27": "俱胝大劫，得無功用，離分別喜及增上光明，",
    "T16n0660_004:0300c28": "經於無量俱胝那庾多百千蓮花數劫，入於",
    "T16n0660_004:0300c29": "大乘種種修習利他之行，攝取出離福智資",
    "T16n0660_004:0301a01": "糧，由昔行因有無量種，今得增長百千數倍，",
    "T16n0660_004:0301a02": "以此增上最極增上信解法性，於無間時得",
    "T16n0660_004:0301a03": "初地位。此是菩薩未發證性菩提心地。善男",
    "T16n0660_004:0301a04": "子！譬如轉輪聖王已得超過人中色相，而未",
    "T16n0660_004:0301a05": "能得過於諸天淨妙色相。菩薩如是，已得超",
    "T16n0660_004:0301a06": "過一切世間聲聞、辟支佛地，未得勝義菩薩",
    "T16n0660_004:0301a07": "之地。",
    "T16n0660_004:0301a08": "「復次，普光明佛地者，證離中、邊，無復餘垢，於",
    "T16n0660_004:0301a09": "一切法而得自在，一剎那中普遍觀察一切",
    "T16n0660_004:0301a10": "有情，獲得一切義利之相。",
    "T16n0660_004:0301a11": "「復次，云何名為諸三摩地？謂諸菩薩證三摩",
    "T16n0660_004:0301a12": "地有其十種：一、涌出寶三摩地；二、善住三摩",
    "T16n0660_004:0301a13": "地；三、不動三摩地；四、不退三摩地；五、寶積三",
    "T16n0660_004:0301a14": "摩地；六、日光三摩地；七、一切義成三摩地；",
    "T16n0660_004:0301a15": "八、智炬三摩地；九、現在佛前住三摩地；十、健",
    "T16n0660_004:0301a16": "行三摩地。是諸菩薩證三摩地無量無邊，以",
    "T16n0660_004:0301a17": "如是等而為上首。",
    "T16n0660_004:0301a18": "「復次，菩薩陀羅尼有十二種：一、灌頂陀羅尼；",
    "T16n0660_004:0301a19": "二、有智者陀羅尼；三、音聲清淨陀羅尼；四、無",
    "T16n0660_004:0301a20": "盡篋陀羅尼；五、無邊旋陀羅尼；六、海印陀羅",
    "T16n0660_004:0301a21": "尼；七、辯峯陀羅尼；八、蓮花莊嚴陀羅尼；九、入",
    "T16n0660_004:0301a22": "無著門陀羅尼；十、決定入無礙解陀羅尼；十",
    "T16n0660_004:0301a23": "一、諸佛莊嚴神變陀羅尼；十二、成就佛身無",
    "T16n0660_004:0301a24": "邊色相出現於世陀羅尼。是諸菩薩證陀羅",
    "T16n0660_004:0301a25": "尼無量無邊，以如是等而為上首。「云何菩薩",
    "T16n0660_004:0301a26": "六種神通？一、天眼智通；二、天耳智通；三、他心",
    "T16n0660_004:0301a27": "智通；四、宿住隨念智通；五、神境智通；六、漏盡",
    "T16n0660_004:0301a28": "智通。「云何菩薩十種自在？一、命自在，由此壽",
    "T16n0660_004:0301a29": "命經於無量阿僧企耶能持令住；二、心自在，",
    "T16n0660_004:0301b01": "由心自在調伏方便，入不可說諸三摩地，能",
    "T16n0660_004:0301b02": "得自在；三、財自在，由此示現一切世間莊嚴",
    "T16n0660_004:0301b03": "妙飾；四、業自在，能隨諸業及於異熟而示現",
    "T16n0660_004:0301b04": "之；五、生自在，能於一切世界示現受生；六、勝",
    "T16n0660_004:0301b05": "解自在，謂能示現諸佛身相，於諸世界充滿",
    "T16n0660_004:0301b06": "令見；七、願自在，謂隨於彼非時、非剎能現等",
    "T16n0660_004:0301b07": "覺；八、神通自在，於一切世界示現無邊種種",
    "T16n0660_004:0301b08": "神變；九、法自在，謂能於彼離中、邊法門明了",
    "T16n0660_004:0301b09": "顯現；十、智自在，謂於一剎那中遍能了知三",
    "T16n0660_004:0301b10": "世如來十力、無畏、無礙解脫、佛不共法、諸相",
    "T16n0660_004:0301b11": "隨好；復能示現無上等覺；又於一剎那中能",
    "T16n0660_004:0301b12": "遍了知三世諸佛一切剎土極微塵數；又能",
    "T16n0660_004:0301b13": "示現起一切智現正等覺，成就種種，具足最",
    "T16n0660_004:0301b14": "勝。此是菩薩十種自在。「云何菩薩十力？一、意",
    "T16n0660_004:0301b15": "樂力；二、增上意樂力；三、加行力；四、般若力；五、",
    "T16n0660_004:0301b16": "願力；六、修行力；七、乘力；八、神通力；九、菩提",
    "T16n0660_004:0301b17": "力；十、能轉法輪力。「云何菩薩四無所畏？一、聞",
    "T16n0660_004:0301b18": "陀羅尼受持讀誦，演說其義，得無所畏；二、由",
    "T16n0660_004:0301b19": "證無我，不惱亂他及不現惡相，俱生無過，守",
    "T16n0660_004:0301b20": "護威儀，三業清淨，得無所畏；三、以般若而為",
    "T16n0660_004:0301b21": "方便，善能通達所受持法，常不忘失，又能示",
    "T16n0660_004:0301b22": "現不為放逸，令諸有情出離清淨無有障礙，",
    "T16n0660_004:0301b23": "得無所畏；四、不於餘乘而求出離，終不忘失",
    "T16n0660_004:0301b24": "一切智心，能得圓滿種種自在，方便利益一",
    "T16n0660_004:0301b25": "切有情，得無所畏。是名菩薩四無所畏。「云何",
    "T16n0660_004:0301b26": "菩薩十八不共法？一、諸菩薩行施不隨他教；",
    "T16n0660_004:0301b27": "二、持戒不隨他教；三、修忍不隨他教；四、精進",
    "T16n0660_004:0301b28": "不隨他教；五、靜慮不隨他教；六、般若不隨他",
    "T16n0660_004:0301b29": "教；七、行於攝事，能攝一切有情；八、能解迴",
    "T16n0660_004:0301c01": "向；九、方便善巧，為主自在，令一切有情有所",
    "T16n0660_004:0301c02": "修行，復能示現於最上乘而得出離；十、不退",
    "T16n0660_004:0301c03": "大乘；十一、善能示現於生死涅槃而得安樂，",
    "T16n0660_004:0301c04": "言音善巧，能隨世俗文同義異；十二、智為前",
    "T16n0660_004:0301c05": "導，雖現前起種種受生而無所作，離諸過失；",
    "T16n0660_004:0301c06": "十三、具足十善身、語、意業；十四、為攝諸有情",
    "T16n0660_004:0301c07": "恒不捨離，常能忍受一切苦蘊；十五、能為示",
    "T16n0660_004:0301c08": "現一切世間之所愛樂；十六、雖於眾多苦惱",
    "T16n0660_004:0301c09": "愚夫及聲聞中住，而不忘失一切智心，如",
    "T16n0660_004:0301c10": "寶堅固，清淨莊嚴；十七、若受一切法王位時，",
    "T16n0660_004:0301c11": "以繒及水繫灌其頂；十八、能不捨離諸佛正",
    "T16n0660_004:0301c12": "法，示現悕求。是名菩薩十八不共之法。",
    "T16n0660_004:0301c13": "佛說寶雨經卷第四"
}