{
    "T38n1767_024:0176a09": "大般涅槃經疏卷第二十四",
    "T38n1767_024:0176a11": "隋章安頂法師撰",
    "T38n1767_024:0176a12": "唐天台沙門湛然再治",
    "T38n1767_024:0176a13": "師子吼品之一下",
    "T38n1767_024:0176a14": "[0176a14] 復次善男子下。二別舉遍義應遍一切。別舉",
    "T38n1767_024:0176a15": "四種遍有中道。一顛倒上下。二生死。三斷常。",
    "T38n1767_024:0176a16": "四因果。他解。此四是中論八不。不上不下是",
    "T38n1767_024:0176a17": "不來不出。不因不果是不一不異。餘兩可知。",
    "T38n1767_024:0176a18": "一師云。法門無量何必如此。今明。初以上下",
    "T38n1767_024:0176a19": "屬當凡夫顛倒。橫計上下不見中道。諸佛體",
    "T38n1767_024:0176a20": "之不上不下。得見中道。次生死約六度遍行。",
    "T38n1767_024:0176a21": "既不斷於無明愛惑。惑心求佛。是二中間則",
    "T38n1767_024:0176a22": "有生老病死。不見中道。諸佛體之不生不死",
    "T38n1767_024:0176a23": "得見中道。三斷常約二乘厭生死。是背常入",
    "T38n1767_024:0176a24": "涅槃。是向斷不見中道。諸佛體之非常非斷。",
    "T38n1767_024:0176a25": "於二乘法得見中道。四者。十二因緣觀智是",
    "T38n1767_024:0176a26": "因。得菩提是果。修因克果次第淺深。此約別",
    "T38n1767_024:0176a27": "教地前不見中道。諸佛體之知非因果。於菩",
    "T38n1767_024:0176a28": "薩法能見中道。上文云。一切諸法中悉有安",
    "T38n1767_024:0176a29": "樂性。普賢觀云。毘盧遮那遍一切處。譬如耆",
    "T38n1767_024:0176b01": "婆執草成藥。佛亦如是。遍一切法無非中道。",
    "T38n1767_024:0176b02": "中道即是佛性。汝問何義。其義如是。略屬當",
    "T38n1767_024:0176b03": "竟。今更帖文。初云道有三種者。先唱三章門。",
    "T38n1767_024:0176b04": "次下者下解釋。下者外道邪見。謬謂梵天以",
    "T38n1767_024:0176b05": "為涅槃。實非涅槃。還是生死故名為下。所言",
    "T38n1767_024:0176b06": "上者即是凡夫。未免八倒無常計常。常是上",
    "T38n1767_024:0176b07": "法當得上果。故名為上。所言中者第一義空。",
    "T38n1767_024:0176b08": "智慧無常見無常。如理而見不同外道。故不",
    "T38n1767_024:0176b09": "名下。不同凡夫故不名上。而是兩邊之上故",
    "T38n1767_024:0176b10": "言是上。又言與佛不異故言是上。復次生死",
    "T38n1767_024:0176b11": "本際下。第二明不生不。死中道之義。文為二",
    "T38n1767_024:0176b12": "初明中道。次舉解惑初為三一唱中道。二明",
    "T38n1767_024:0176b13": "能破生死三結是。佛性無明有愛下。但中間",
    "T38n1767_024:0176b14": "只是行識名色六入等。何以云有生老死耶。",
    "T38n1767_024:0176b15": "解云。後文云現在世識名未來生。現在六入",
    "T38n1767_024:0176b16": "等名未來老死。中間即是生死義。言中道者。",
    "T38n1767_024:0176b17": "兩因夾一果。一果居中。如此論中方是妙中。",
    "T38n1767_024:0176b18": "破生死義。云何只以因緣因果不生不滅。名",
    "T38n1767_024:0176b19": "為中道。今作易解。無明與愛即現過見。煩惱",
    "T38n1767_024:0176b20": "道也。點煩惱道即是般若。中間是苦道即是",
    "T38n1767_024:0176b21": "法身。法身即中道。若是中道則無生死。無生",
    "T38n1767_024:0176b22": "死故名破生死。以是義故下。第三結為佛性。",
    "T38n1767_024:0176b23": "既是中道寧非佛性。以諸眾生下。第二舉解",
    "T38n1767_024:0176b24": "惑。有法譬合。法中初明惑者。不見則是無常。",
    "T38n1767_024:0176b25": "後明解者。能見則非無常。正用此語兼答第",
    "T38n1767_024:0176b26": "三難。難云。以何義故名常樂我淨。以見佛性",
    "T38n1767_024:0176b27": "故常樂我淨。譬如下為惑解者作譬。與上貧",
    "T38n1767_024:0176b28": "女譬同。合如文。復次眾生起見下。是第三不",
    "T38n1767_024:0176b29": "斷不常明中道又三。一唱章門。二釋。三結。初",
    "T38n1767_024:0176c01": "章門中。明凡夫菩薩二乘。前後舉非中間明",
    "T38n1767_024:0176c02": "是。次佛性雖常下即釋也。又三。先釋凡夫。為",
    "T38n1767_024:0176c03": "無明所覆故起斷常。次又未能度下釋二乘。",
    "T38n1767_024:0176c04": "只為兔馬不盡河底。二乘智偏沈空取證。不",
    "T38n1767_024:0176c05": "見佛性無常無斷。是觀十二因緣下。第三釋",
    "T38n1767_024:0176c06": "菩薩章。十二因緣即是觀境。菩薩觀境生智。",
    "T38n1767_024:0176c07": "合取境智皆名中道。善男子佛性者下。第四",
    "T38n1767_024:0176c08": "約因果明中道為三。一明有因有果。二明非因",
    "T38n1767_024:0176c09": "非果。三明亦是因果亦非因果。只應明非因",
    "T38n1767_024:0176c10": "非果何得云因果。若不明因果何所辨非。初",
    "T38n1767_024:0176c11": "文有法譬。法說中論兩因兩果。兩因者謂因",
    "T38n1767_024:0176c12": "因因。兩果者謂果果果。尋此文意。不得以因",
    "T38n1767_024:0176c13": "家之因為因因。而得以果家之果為果果。得",
    "T38n1767_024:0176c14": "以因家之果為因因。得以果家之果為果果。",
    "T38n1767_024:0176c15": "何故爾。[八/(卑-(白-日))]因是境重因是觀。[八/(卑-(白-日))]果是菩提重",
    "T38n1767_024:0176c16": "果是涅槃。境但是因。不從因至於因。但因非",
    "T38n1767_024:0176c17": "因因。觀智從因至於因故。得是因因。菩提但",
    "T38n1767_024:0176c18": "是果。不從果至於果。但果非果果。涅槃從果",
    "T38n1767_024:0176c19": "至於果故。得是果果。譬說中意是則不然。譬",
    "T38n1767_024:0176c20": "中以無明為因因。無明當體是因。而復為行",
    "T38n1767_024:0176c21": "作因故是因因。識當體是果。復為行作果故",
    "T38n1767_024:0176c22": "是果果。以譬例法。境是因因。菩提應是果果。",
    "T38n1767_024:0176c23": "而不例者。境體非因。不從因至於因。但是因",
    "T38n1767_024:0176c24": "非因因。觀智體非果。不從果至於果。若然譬",
    "T38n1767_024:0176c25": "與法乖答取少分譬。私謂。亦非全取無明行",
    "T38n1767_024:0176c26": "識。以為境智菩提涅槃之譬。但是先舉無明",
    "T38n1767_024:0176c27": "行等。亦有因果因因果果之名。故下文中具",
    "T38n1767_024:0176c28": "舉四句。佛性涅槃為初二句。十二因緣為第",
    "T38n1767_024:0176c29": "三句。言少分者。名同義異故云少分。若欲將",
    "T38n1767_024:0177a01": "境智為二因菩提涅槃為二果。是則境體是",
    "T38n1767_024:0177a02": "因。復為智作因故名因因。智體是因。復為二",
    "T38n1767_024:0177a03": "果作因。例二果亦爾。準因作之亦應可見。以",
    "T38n1767_024:0177a04": "是義故下。第二明非因非果。即中道正性。此",
    "T38n1767_024:0177a05": "中十不賸中論中有不因不果。從是因非果",
    "T38n1767_024:0177a06": "下。第三明亦是因果亦非因果。開善作五性。",
    "T38n1767_024:0177a07": "是因非果即境界性。是果非因即果果性。是",
    "T38n1767_024:0177a08": "因即了因。是果即菩提果。非因非果即正性。",
    "T38n1767_024:0177a09": "而彼家用眾生為正性。與非因非果義不相",
    "T38n1767_024:0177a10": "應。莊嚴作四性。是因即了因。是果即涅槃。是",
    "T38n1767_024:0177a11": "因即正因。是果即菩提。非因非果非復是性。",
    "T38n1767_024:0177a12": "但非前義。觀師亦作五性。是因非果即境界",
    "T38n1767_024:0177a13": "性。是果非因即果果性。是因是果即了因性。",
    "T38n1767_024:0177a14": "及菩提性。言了因者。以望境界為果。望菩提",
    "T38n1767_024:0177a15": "是因。若爾菩提性亦應兩望。望了因是果。望",
    "T38n1767_024:0177a16": "果果是因。非因非果即正性。興皇但名正法",
    "T38n1767_024:0177a17": "正性。不許稱為正因。今經中有正因之名。何",
    "T38n1767_024:0177a18": "以不許。然此五性乃是開合之異。正性不二緣",
    "T38n1767_024:0177a19": "性則二。二是因果。開因出因因。開果出果果。",
    "T38n1767_024:0177a20": "合四為二。所謂因果合二為一。合緣為正。正",
    "T38n1767_024:0177a21": "無復數。以是義故下。第三結歎甚深又為三。",
    "T38n1767_024:0177a22": "一略歎。二廣歎。三總結。初略歎者。簡凡小不",
    "T38n1767_024:0177a23": "見。唯佛能見。以何義故下。二廣釋甚深有六。",
    "T38n1767_024:0177a24": "一明因緣甚深。二明凡夫不見故甚深。三唯佛",
    "T38n1767_024:0177a25": "能見。四重明甚深難見。五重明能見。六雙明",
    "T38n1767_024:0177a26": "見與不見。初中云不常不斷者。諸句例作中",
    "T38n1767_024:0177a27": "道以明甚深。雖念念滅即是不常。而無所失",
    "T38n1767_024:0177a28": "即是不斷。不斷不常即中道甚深。雖無作者",
    "T38n1767_024:0177a29": "即不有。而有作業即不無。即不可思議中道",
    "T38n1767_024:0177b01": "甚深。一切眾生下。二明凡夫不見。十住下。三",
    "T38n1767_024:0177b02": "唯佛能見。菩薩少見。如來具見。然十住既少",
    "T38n1767_024:0177b03": "見於終。亦應少見其始。今互顯沒者。正言十",
    "T38n1767_024:0177b04": "地一轉即便作佛去終處近。故言能見其終。",
    "T38n1767_024:0177b05": "始則杳然故言不見。舊云。十住破元品無明。",
    "T38n1767_024:0177b06": "當果不起故云知終。生死久遠其始難知。興",
    "T38n1767_024:0177b07": "皇云。自性無所有為易。因緣所起不有而有",
    "T38n1767_024:0177b08": "則難。今言。十住有治道。能分斷則分見其終。",
    "T38n1767_024:0177b09": "而不能分見其始。譬如健人破賊而不知賊",
    "T38n1767_024:0177b10": "起根元。私謂。亦可云初住所斷斷其始故。故",
    "T38n1767_024:0177b11": "云見始。並始斷故亦云見始。故知賢位非但",
    "T38n1767_024:0177b12": "不見中道。亦不見於無明。故從初斷始邊名",
    "T38n1767_024:0177b13": "為見始。等覺菩薩餘一品在。在者名終。由未",
    "T38n1767_024:0177b14": "斷終故不見終。斷之終故亦名見終。故知等",
    "T38n1767_024:0177b15": "覺非但不見最後真如。亦不見於終品無明。",
    "T38n1767_024:0177b16": "故唯佛斷唯佛方見。諸佛見始見終者究竟知",
    "T38n1767_024:0177b17": "無始終。究竟鑑其始終。文中從惑起邊。是故",
    "T38n1767_024:0177b18": "反此。始謂元品。終謂終末。最&#x9E81;著故。見謂知",
    "T38n1767_024:0177b19": "見。有智能治故名為見。初住智淺。但見終末",
    "T38n1767_024:0177b20": "故云見終末。有治於元品之智故云不見。一切",
    "T38n1767_024:0177b21": "眾生下。四重明不見。是故我下五。重明能見",
    "T38n1767_024:0177b22": "觀。十二緣智下。六雙明見不見又二。先唱四",
    "T38n1767_024:0177b23": "章門。次釋四章。三種不見唯上上能見。可將",
    "T38n1767_024:0177b24": "此義類前定樂行等三皆不見。於義明矣。問",
    "T38n1767_024:0177b25": "十住少見者。為唯第十住少見。九住至初住",
    "T38n1767_024:0177b26": "亦少見耶。舊解為二。一云。唯第十住分見。九",
    "T38n1767_024:0177b27": "住至初住皆不分見。二云。初住至十住皆少",
    "T38n1767_024:0177b28": "分見。而須兩望。初至九住望二乘為少見。望",
    "T38n1767_024:0177b29": "十住為不見。有人難前解云。二乘不見各得",
    "T38n1767_024:0177c01": "菩提。九住既不見。得何等菩提。進不同佛退",
    "T38n1767_024:0177c02": "非二乘。應當別得一箇菩提(云云)。今明。若指住",
    "T38n1767_024:0177c03": "是地。而言十住皆分見者。此是別義。若住非",
    "T38n1767_024:0177c04": "地。十地則見十住不見。此亦別義。若言十住",
    "T38n1767_024:0177c05": "即十地地住皆少見者。此即圓義。若言十住",
    "T38n1767_024:0177c06": "非十地十住亦少見者。此亦圓義。若言十住",
    "T38n1767_024:0177c07": "非十地。而言九住不見十住少見者。此是別",
    "T38n1767_024:0177c08": "接通義。人不識此。於文於義往往不通(云云)。以",
    "T38n1767_024:0177c09": "是義故下。第三總結甚深。即五佛性。十二因",
    "T38n1767_024:0177c10": "緣名為佛性者結因性。第一義空結因因性。",
    "T38n1767_024:0177c11": "中道者結正因性。即名為佛結果性。涅槃結",
    "T38n1767_024:0177c12": "果果性。文義具足此結甚妙。爾時師子下。第",
    "T38n1767_024:0177c13": "二論義。此義起上結眾生行業甚深甚深。若",
    "T38n1767_024:0177c14": "眾生與佛平等不二。何用修道。初似是一問",
    "T38n1767_024:0177c15": "佛為兩答。則成二問。下佛答中。一答佛與佛",
    "T38n1767_024:0177c16": "性平等。二答修道。故知兩問。地人云眾生是",
    "T38n1767_024:0177c17": "佛具足在妄。便不用修道。正當此難。若成論",
    "T38n1767_024:0177c18": "人云。佛果在當。則不當此難。而不得言即是",
    "T38n1767_024:0177c19": "佛。此應作無差別差別答。無差別故即是佛。",
    "T38n1767_024:0177c20": "差別故未具足。如父生子姓無差別。用未具",
    "T38n1767_024:0177c21": "足故須莊嚴。莊嚴故後則具足。然但明佛",
    "T38n1767_024:0177c22": "性。何關具足不具足。具足既藉緣而具佛性",
    "T38n1767_024:0177c23": "亦應藉緣而具。若言佛性在當。此據果性果",
    "T38n1767_024:0177c24": "果性。若言佛性在現。此取因性因因性若言",
    "T38n1767_024:0177c25": "佛性非當非現。此取正因性。若各以為是如",
    "T38n1767_024:0177c26": "盲觸象。若見此意無當現之爭。佛答為三。一",
    "T38n1767_024:0177c27": "非問。二正答。三引證。非問如文。正答為兩。",
    "T38n1767_024:0177c28": "一答無差別亦有差別。二答何用修道。初答",
    "T38n1767_024:0177c29": "為三。一正答。二引偈。三舉乳酪而譬。此意",
    "T38n1767_024:0178a01": "者。據體不殊約緣成異。初文有法有譬。法說",
    "T38n1767_024:0178a02": "中云未具足者。但有其理。事用未足故言不",
    "T38n1767_024:0178a03": "具。非謂悉無名為不具。譬如下二譬為二。先",
    "T38n1767_024:0178a04": "譬次合。初譬。又二。先舉惡譬。次引善惡例。",
    "T38n1767_024:0178a05": "初文者。必定當墮。如害母者悔。身雖未墮必",
    "T38n1767_024:0178a06": "去不疑。眾生亦爾。有佛性理未來必得。次佛",
    "T38n1767_024:0178a07": "復引云行十善者。名見天人。行十惡者名見",
    "T38n1767_024:0178a08": "地獄。亦是當報。一切眾生下二合譬。一切眾",
    "T38n1767_024:0178a09": "生未有相好。以當得故。一解云。當得相好之",
    "T38n1767_024:0178a10": "果。一解云。當得果佛性。佛性云何是當。若是",
    "T38n1767_024:0178a11": "當者為三世攝。即是無常。則不應言當果佛",
    "T38n1767_024:0178a12": "性。二引偈答者。略釋偈意。已如前文。此偈四",
    "T38n1767_024:0178a13": "出。初答常無常。二答得無得。下二十六答破",
    "T38n1767_024:0178a14": "定性。今答有無不定以明中道。若但以有無",
    "T38n1767_024:0178a15": "別解俱不會偈旨。常無常等亦應如是。此中",
    "T38n1767_024:0178a16": "準經應作差無差。亦差亦無差。非差非無差。",
    "T38n1767_024:0178a17": "不一不異。不思議釋。乃會偈旨。餘常無常等",
    "T38n1767_024:0178a18": "亦復如是。今長行釋本。有云。三世皆本有如",
    "T38n1767_024:0178a19": "文。準此而言。生死與涅槃。各應本有。各應今",
    "T38n1767_024:0178a20": "無。若生死本有者。具足無量煩惱。生死本無",
    "T38n1767_024:0178a21": "者本無涅槃。涅槃本有者。涅槃本有非適今。",
    "T38n1767_024:0178a22": "涅槃本無者。久已成佛無諸煩惱。生死雖復",
    "T38n1767_024:0178a23": "本有今無本無今有。悉束為有。以涅槃望生",
    "T38n1767_024:0178a24": "死。生死有所得故。涅槃雖復本有今無本無",
    "T38n1767_024:0178a25": "今有。悉束為無。以生死望涅槃無所得故。又",
    "T38n1767_024:0178a26": "即本有是今無。不離有而論無。即本無是今",
    "T38n1767_024:0178a27": "有。不離無而論有。此前三句。即是差別三世",
    "T38n1767_024:0178a28": "所攝。本有之有非有。今無之無不無。不有不",
    "T38n1767_024:0178a29": "無。三世有法無有是處。此一句是無差別。不",
    "T38n1767_024:0178b01": "為三世所攝。更約本末重明四句。自有兩本",
    "T38n1767_024:0178b02": "兩末。一本一末。末而不本。本而不末。非本非",
    "T38n1767_024:0178b03": "末。上文云。寄生一子舍主驅逐。舍主是境。豈",
    "T38n1767_024:0178b04": "非生死為本。一子正觀。豈非涅槃為末。文云。",
    "T38n1767_024:0178b05": "大般涅槃本自有之。又如來藏依持建立。豈",
    "T38n1767_024:0178b06": "非涅槃為本。迷理起惑。豈非生死為末。若各",
    "T38n1767_024:0178b07": "有其本則各有其末。為是義故兩本兩末。又",
    "T38n1767_024:0178b08": "生死無終。將涅槃之始為生死之終。涅槃無",
    "T38n1767_024:0178b09": "始。將生死之終為涅槃之始。二河相望互作",
    "T38n1767_024:0178b10": "終始。是為一本一末。又生死若本若末皆束",
    "T38n1767_024:0178b11": "名為末。以其虛妄無根本故。故末而不本。涅",
    "T38n1767_024:0178b12": "槃若本若末皆名為本。以其真實無偽故。本",
    "T38n1767_024:0178b13": "而不末。末本非本。本末非末。非本非末。三世",
    "T38n1767_024:0178b14": "不攝。分別本末四句既成。例具不具得無得",
    "T38n1767_024:0178b15": "常無常。皆悉不定不可思議。亦復如是。四句",
    "T38n1767_024:0178b16": "不定不可思議。即是三諦不並不別。如前說。",
    "T38n1767_024:0178b17": "譬如有人下。第三舉乳酪譬以證當有。此謂",
    "T38n1767_024:0178b18": "約有心論有佛性。不即心為佛性。何異眾生",
    "T38n1767_024:0178b19": "有佛性之理。後得佛時。不取眾生為佛心。佛",
    "T38n1767_024:0178b20": "心亦爾。只云有心為佛性。心不即為佛性。畢",
    "T38n1767_024:0178b21": "竟有二種下。第二應須修道。正答前何用修",
    "T38n1767_024:0178b22": "道之問。眾生等有一乘正性。應須修於六度",
    "T38n1767_024:0178b23": "莊嚴。若不修不得正性。他云。一乘是萬善。今",
    "T38n1767_024:0178b24": "此文中。則以一乘為中道正性。此一道清淨",
    "T38n1767_024:0178b25": "能運眾生作佛。故名一乘。豈同萬善。文中為",
    "T38n1767_024:0178b26": "二。先唱章門。次解釋。初章門有兩雙四隻。次",
    "T38n1767_024:0178b27": "釋中。先釋以六度為莊嚴。一乘為究竟。次釋",
    "T38n1767_024:0178b28": "世間出世間。初六度與一乘更無別體。但隨",
    "T38n1767_024:0178b29": "義異釋。其間有譬有合。初譬云。忉利&#x6B1D;越果",
    "T38n1767_024:0178c01": "報。雖勝人不得見佛性。既為無明所覆不能",
    "T38n1767_024:0178c02": "得見。故須修道。復次佛性下。釋後兩隻又二。",
    "T38n1767_024:0178c03": "先偏釋出世畢竟。後雙釋世出世兩畢竟。初",
    "T38n1767_024:0178c04": "又三。一出體。二釋名。三舉類。初如文。次釋",
    "T38n1767_024:0178c05": "名中云。首楞嚴翻為堅固。和闍黎翻修治心。",
    "T38n1767_024:0178c06": "而此三昧有通有別。別在終心通通諸地。如",
    "T38n1767_024:0178c07": "一三昧下。三舉類。覺名定覺。即七覺中定覺",
    "T38n1767_024:0178c08": "分。正名正定。即八正中正定。又云。覺名定覺。",
    "T38n1767_024:0178c09": "即八大人中定覺。楞嚴亦爾。有五種名(云云)。善",
    "T38n1767_024:0178c10": "男子一切眾生下。第二雙釋世出世兩畢竟。",
    "T38n1767_024:0178c11": "下中即世間畢竟。上定即出世畢竟。於中二。",
    "T38n1767_024:0178c12": "先具釋三定。後重釋上定。初釋三定中。先釋",
    "T38n1767_024:0178c13": "上定即是佛性。或云了因。或云正因。中定即",
    "T38n1767_024:0178c14": "色界定。下定即心數定。數人云。十數並起呼",
    "T38n1767_024:0178c15": "為大地通五品。謂善惡無記不共穢污等。成",
    "T38n1767_024:0178c16": "論云。法起十數義說為十。或云。欲界十居止",
    "T38n1767_024:0178c17": "是十數。三塗人六天。一切眾生悉有下。重釋",
    "T38n1767_024:0178c18": "出世。即首楞嚴釋論。名為健相三昧善男子",
    "T38n1767_024:0178c19": "我於一時下。第三引證答。此明如來觀機可",
    "T38n1767_024:0178c20": "不。或說佛與佛性無差。或時說異或說修道",
    "T38n1767_024:0178c21": "或說不修。例如知外道機應須說我應說無",
    "T38n1767_024:0178c22": "我(云云)。文為二。先正引昔證今。次更會通。初",
    "T38n1767_024:0178c23": "引昔證今又二。先引昔次證今。引昔又三。一",
    "T38n1767_024:0178c24": "明洗浴。二外道論義。三時眾得益。是佛性下",
    "T38n1767_024:0178c25": "二證今。正言佛性非我而說為我。不應定執",
    "T38n1767_024:0178c26": "詶修道之問。如來有因緣下。二是會通。如來",
    "T38n1767_024:0178c27": "自在。或以我為無我無我為我。又一解。在因",
    "T38n1767_024:0178c28": "佛性故言無我。在果佛性故言有我(云云)。爾時",
    "T38n1767_024:0178c29": "師子下。第三答上第四問為二。先申問次正",
    "T38n1767_024:0179a01": "答。初申問長有金剛力士語。正答為兩。初正",
    "T38n1767_024:0179a02": "答。後結歎。初正答中凡舉七譬。大為三意。初",
    "T38n1767_024:0179a03": "三譬譬有而不見。中間一譬譬平等皆有。第",
    "T38n1767_024:0179a04": "三三譬譬待緣故見。三意次第而來。雖復云",
    "T38n1767_024:0179a05": "有而復不見。未知定有故不見定無故不見。",
    "T38n1767_024:0179a06": "次一譬譬其定有。既其定有何故不見。次答",
    "T38n1767_024:0179a07": "須待因緣然後乃見。初三譬一一皆先譬次",
    "T38n1767_024:0179a08": "合。初是盲人譬。譬底下凡夫如盲故不見。色",
    "T38n1767_024:0179a09": "譬佛性。數人解色。有二十種。青黃赤白高下",
    "T38n1767_024:0179a10": "邪正方圓長短光影明闇&#x70DF;雲塵霧。或加虛",
    "T38n1767_024:0179a11": "空為空一顯色。如眼膚翳。第二眼病譬。譬諸",
    "T38n1767_024:0179a12": "菩薩眼有少翳不得見色。譬諸菩薩有煩惱",
    "T38n1767_024:0179a13": "故不見佛性。不同前盲。合譬中先舉十地菩",
    "T38n1767_024:0179a14": "薩。後更舉四人。凡夫二乘十住如來。如來全",
    "T38n1767_024:0179a15": "見。菩薩少見。兩全不見。譬如初月下。第三譬。",
    "T38n1767_024:0179a16": "亦譬眾生未斷惑者不見斷惑者見。如初日月",
    "T38n1767_024:0179a17": "則不可見漸漸可見。佛性亦爾。本有此理。眾",
    "T38n1767_024:0179a18": "生煩惱不能得見。惑稍稍盡稍稍得見。文云。",
    "T38n1767_024:0179a19": "大悲十力等一切眾生悉有性者。舊云。當有",
    "T38n1767_024:0179a20": "即事未有。引下文云。破一闡提然後乃得。地",
    "T38n1767_024:0179a21": "人解云。真神佛性如敝帛裏金。大慈大悲十",
    "T38n1767_024:0179a22": "力相好。此事具有為惑所覆。若除煩惱即得",
    "T38n1767_024:0179a23": "見之。除敝帛已即得黃金。觀師云。此二解相",
    "T38n1767_024:0179a24": "害。若當有此經文云。大悲十力四無所畏眾",
    "T38n1767_024:0179a25": "生有之。既言悉有寧得言當。若言現有如金",
    "T38n1767_024:0179a26": "為所覆者。夫佛性雄猛何不排惑。若執當現",
    "T38n1767_024:0179a27": "便是爭論。只具此理不可推當。修道乃得不",
    "T38n1767_024:0179a28": "可言現。彼三解偏據未會圓旨。何者。佛性非",
    "T38n1767_024:0179a29": "一二三。而為眾生作四門分別。或言第一義",
    "T38n1767_024:0179b01": "空迦毘羅城空。或言不空者。即是智慧貧藏",
    "T38n1767_024:0179b02": "額珠。或言亦空亦有如水酒瓶。或言非有非",
    "T38n1767_024:0179b03": "無名為中道。欲使因四悟於不四。捨執四以",
    "T38n1767_024:0179b04": "求通。論人指當此執則無。地人或覆此執即",
    "T38n1767_024:0179b05": "有。觀師所說。此執亦有亦無門。今明。佛性如",
    "T38n1767_024:0179b06": "王見象。眾師所&#x89A9;全同盲觸(云云)。合最後譬中。",
    "T38n1767_024:0179b07": "言三種破煩惱者。舊有二解。一云。二國煩惱",
    "T38n1767_024:0179b08": "見思二。或是界內穢土煩惱。習氣是兩國中",
    "T38n1767_024:0179b09": "間淨土煩惱。無明是界外煩惱。七地菩薩斷",
    "T38n1767_024:0179b10": "二國中間煩惱。莊嚴所用。二解云。見諦為一",
    "T38n1767_024:0179b11": "煩惱。思惟為二煩惱。習氣是三煩惱。無明元",
    "T38n1767_024:0179b12": "品品數與習氣是同。故不別說。初地至三地",
    "T38n1767_024:0179b13": "斷見諦。四地至六地斷思惟。七八地者並斷",
    "T38n1767_024:0179b14": "習氣無明。此是開善解。又一師難此二解。文",
    "T38n1767_024:0179b15": "云三種破煩惱竟不出破煩惱。意但出三種",
    "T38n1767_024:0179b16": "名與。經乖較若論。破意應如。釋論三觀。治三",
    "T38n1767_024:0179b17": "種病亦如瓔珞本業。從假入空名二諦觀。從",
    "T38n1767_024:0179b18": "空入假名平等觀。二觀為方便。得入中道第",
    "T38n1767_024:0179b19": "一義諦觀。用是三觀能破煩惱。又世諦破性",
    "T38n1767_024:0179b20": "病。真諦破假病。此二諦但說伏為斷。若非真",
    "T38n1767_024:0179b21": "非有即是中道觀。雙除性假二病名斷煩惱。",
    "T38n1767_024:0179b22": "今明。是義不然。前二解乖經。觀師破其違經。",
    "T38n1767_024:0179b23": "今難其義僻。若三種破煩惱已見佛性。破見",
    "T38n1767_024:0179b24": "思穢土煩惱。及破中間淨土煩惱。為見性不",
    "T38n1767_024:0179b25": "見性。若見性者。二乘之人亦破見思。何故不",
    "T38n1767_024:0179b26": "見。若不見性與經相違。開善云。破見為一。破",
    "T38n1767_024:0179b27": "思為二。須陀洹人乃至四果。悉破見思。為見",
    "T38n1767_024:0179b28": "性不。若見性者無有此義。若不見者與經相",
    "T38n1767_024:0179b29": "違。又二諦觀平等觀。皆是方便。不入中道亦",
    "T38n1767_024:0179c01": "不見性。復與經違。世諦破性。真諦破假。是伏",
    "T38n1767_024:0179c02": "非斷。又不見性此亦違經。唯非真俗斷煩惱",
    "T38n1767_024:0179c03": "者。乃得見性。雖唱三種破煩惱名。二種破者",
    "T38n1767_024:0179c04": "則不見性。唯一種破得見。經稱三種破於煩",
    "T38n1767_024:0179c05": "惱皆見佛性。若一種破見二破不見者。寧得",
    "T38n1767_024:0179c06": "相應。今明。七地修方便。八地道觀雙流。破無",
    "T38n1767_024:0179c07": "明見佛性者。此以別接通。是一種破煩惱得",
    "T38n1767_024:0179c08": "見佛性。若入理般若名為住。破四住惑出生",
    "T38n1767_024:0179c09": "功德名十行。破塵沙惑未見佛性。十迴向伏",
    "T38n1767_024:0179c10": "無明。登地破無明見佛性。此是別教次第破",
    "T38n1767_024:0179c11": "惑。又是一種。破煩惱見佛性。若圓觀法界煩",
    "T38n1767_024:0179c12": "惱即菩提。初法心時便成正覺。入銅輪位。登",
    "T38n1767_024:0179c13": "初住時破無明見佛性。三種破惑其義炳然。",
    "T38n1767_024:0179c14": "而皆見性。與經文會。諸德寧知。又一空一切",
    "T38n1767_024:0179c15": "空三諦皆空。此觀破五住惑能見佛性。又一",
    "T38n1767_024:0179c16": "假一切假三諦皆假。此觀亦破五住惑能見",
    "T38n1767_024:0179c17": "佛性。又一中一切中三諦皆中。此觀亦破五住",
    "T38n1767_024:0179c18": "惑能見佛性。如此三種。數之與義正與經合。",
    "T38n1767_024:0179c19": "諸德亦未能知。前三種破惑是就別意。後三",
    "T38n1767_024:0179c20": "種觀是約圓意。善男子十二因緣下。二有一",
    "T38n1767_024:0179c21": "譬。譬平等皆有。先譬後合。前譬就外。今譬就",
    "T38n1767_024:0179c22": "內。即為四。一唱等有。二出因緣體。三明有具",
    "T38n1767_024:0179c23": "不具。四結等有。初明平等皆有。而言亦內亦",
    "T38n1767_024:0179c24": "外者。此唯在人非謂外物。心則為內色則為",
    "T38n1767_024:0179c25": "外。具有色心故云內外。又云。在胎為內出胎",
    "T38n1767_024:0179c26": "為外。私謂。文中自云內外貪求及為內外事。",
    "T38n1767_024:0179c27": "然此文中。非謂以十二緣而為觀境。但取十",
    "T38n1767_024:0179c28": "二以為佛性。例如十二緣支支別辨。為令眾",
    "T38n1767_024:0179c29": "生識於三世輪迴之相。豈可無明之時唯有",
    "T38n1767_024:0180a01": "無明。故知乃至老死常具十二。故下合云佛",
    "T38n1767_024:0180a02": "性亦爾。豈可在眾生時唯是眾生。況一切眾",
    "T38n1767_024:0180a03": "生。一一無不念念具足。十界百界依正因緣。",
    "T38n1767_024:0180a04": "故界界中無非佛性。故內外之言意兼多義。",
    "T38n1767_024:0180a05": "何等十二下。二出因緣體具解十二支。過去",
    "T38n1767_024:0180a06": "具有因果。何以取二因而不取果。然過去之",
    "T38n1767_024:0180a07": "果自酬前因。是故不取。是則二因生今五果。",
    "T38n1767_024:0180a08": "取今三因生後二果。識支二解。一云。初受胎",
    "T38n1767_024:0180a09": "七日為識。爾時有色色未顯現。識義已顯故",
    "T38n1767_024:0180a10": "受識名。二云。但取託胎初念。雖即有色色乃",
    "T38n1767_024:0180a11": "未足。而名識者。識是報主是故言識。亦至第",
    "T38n1767_024:0180a12": "二念即是色支。此解稍勝。入胎五分釋第四",
    "T38n1767_024:0180a13": "名色支。亦云五胞。二手二&#x811A;及頭。四根未具",
    "T38n1767_024:0180a14": "者。但有身意。未有眼耳鼻舌。言名色者二解。",
    "T38n1767_024:0180a15": "一云。色陰是色四陰名名。二云。只此色與眾",
    "T38n1767_024:0180a16": "生之名。故言名色。次具足四根。即第五支既",
    "T38n1767_024:0180a17": "具四根。六根都具故言六入。從此已去有&#x9E81;",
    "T38n1767_024:0180a18": "細相生。若細相生。即是胎內識心。未有想受。",
    "T38n1767_024:0180a19": "若&#x9E81;相生。即是初出胎時。未能捉火觸毒。如",
    "T38n1767_024:0180a20": "一兩月小兒未別苦樂。下第六觸支。若細生",
    "T38n1767_024:0180a21": "相是胎內想心未知苦樂。若&#x9E81;相生。即一兩",
    "T38n1767_024:0180a22": "歲已能捉火觸毒而未有所知。手內有物未",
    "T38n1767_024:0180a23": "辨貴賤。染習一愛第七受支。五果之後若細",
    "T38n1767_024:0180a24": "相生。即胎內受心。言一愛者。於一樂緣而生",
    "T38n1767_024:0180a25": "想著。若&#x9E81;相生。即三四歲但知食愛未知五",
    "T38n1767_024:0180a26": "欲。習近五欲。第八愛支。即三因之初。若細相",
    "T38n1767_024:0180a27": "生。即胎內行心之初。就行心為三。初名愛中",
    "T38n1767_024:0180a28": "名取後名有。若&#x9E81;相生。即八九歲稍知欲愛。",
    "T38n1767_024:0180a29": "內外貪求第九支。即十餘歲稍復長大。轉能",
    "T38n1767_024:0180b01": "貪求行中稍增。為內外事下。第十支起即十",
    "T38n1767_024:0180b02": "餘歲身成長大盡屬百年。現在世識下。第十",
    "T38n1767_024:0180b03": "一支。即未來二果之初。還同現在識支時節。",
    "T38n1767_024:0180b04": "即初託胎一念。現在名色下。第十二支。還同",
    "T38n1767_024:0180b05": "現在名色等時。即未來老死支。識名色六入",
    "T38n1767_024:0180b06": "等。並是未來二果。未來二果還是現在識名。",
    "T38n1767_024:0180b07": "色六入等。但轉名名之。三具不具中。約色界",
    "T38n1767_024:0180b08": "言無三受者。二解。一云。於三受中不具苦受",
    "T38n1767_024:0180b09": "故言無三。亦無苦受家想故言無三種觸。亦",
    "T38n1767_024:0180b10": "無苦受家行故言無三種愛。若色無色不具",
    "T38n1767_024:0180b11": "十二。云何文云亦得名為具足十二。然歌羅",
    "T38n1767_024:0180b12": "邏死及色無色界生。雖復不具十二而苦輪",
    "T38n1767_024:0180b13": "未息。往還三界終具十二。二解。據第四禪至",
    "T38n1767_024:0180b14": "無色界。無復苦樂。亦無中容之捨。故言無三",
    "T38n1767_024:0180b15": "受。無色既無色不具十二。以定得故下。第四",
    "T38n1767_024:0180b16": "總結。皆具十二。既未息苦輪始終長望。故云",
    "T38n1767_024:0180b17": "皆具。佛性亦爾。第二合譬。六道四生皆有十",
    "T38n1767_024:0180b18": "二。譬諸眾生等有佛性。雪山有草下。第三三",
    "T38n1767_024:0180b19": "譬明待緣方見。即為三。初文譬合。合中二。先",
    "T38n1767_024:0180b20": "正合。次明理。明理又三。初唱九章門。門門有",
    "T38n1767_024:0180b21": "三句。合二十七句。第二解釋。釋中長出三事",
    "T38n1767_024:0180b22": "非章。所列合三十六句。後兩善男子是第三",
    "T38n1767_024:0180b23": "總結(云云)。第二舉黑鐵譬。第三舉種子譬。前二",
    "T38n1767_024:0180b24": "譬皆先譬後合。後譬無合文。是大涅槃下。第",
    "T38n1767_024:0180b25": "二結歎如文。爾時師子下。答第五問。先騰上",
    "T38n1767_024:0180b26": "兩問。後作兩答以答前問。答文為二。初唱十",
    "T38n1767_024:0180b27": "章。後解釋其八。是八大人覺屬自行。後兩章",
    "T38n1767_024:0180b28": "是化他。八覺是小乘名教。云何是菩薩行。一",
    "T38n1767_024:0180b29": "解云。法門無定在大即大。二解云。只八大人",
    "T38n1767_024:0180c01": "自行為小。復有化他故得是大。今明。以大涅",
    "T38n1767_024:0180c02": "槃心修即異小乘。師子吼下。第二解釋十法",
    "T38n1767_024:0180c03": "有五番。初番有問答。答但以少欲知足共為",
    "T38n1767_024:0180c04": "一解。以義相帶故。餘者各解。就初釋少欲知",
    "T38n1767_024:0180c05": "足復數番。初約善惡共解。後有少欲下。約小",
    "T38n1767_024:0180c06": "大共解。文為四句。初句少欲是須陀洹。前云",
    "T38n1767_024:0180c07": "少欲知足為善。今釋不少欲不知足為善。法",
    "T38n1767_024:0180c08": "華云。得少便為足。自保守小謂是為足。今釋",
    "T38n1767_024:0180c09": "少欲是須陀洹。知足是中乘。皆是保非為極",
    "T38n1767_024:0180c10": "少欲知足。即知四果最極。對菩薩不少欲不",
    "T38n1767_024:0180c11": "知足。菩薩上求佛果無窮故不知足。下化無",
    "T38n1767_024:0180c12": "窮復不知足。餘如文。第八釋解脫。即是無上",
    "T38n1767_024:0180c13": "涅槃者。二解。靈味。令正翻涅槃為解脫。此",
    "T38n1767_024:0180c14": "明涅槃與解脫異。開善云。涅槃翻滅度。解脫",
    "T38n1767_024:0180c15": "翻無累。觀師云。涅槃與解脫同是斷德。因滅",
    "T38n1767_024:0180c16": "煩惱故得解脫。得解脫故得大涅槃。即是不",
    "T38n1767_024:0180c17": "異。又云。四暴河者。即前三漏長有見暴河。即",
    "T38n1767_024:0180c18": "通覽三界見為見暴河。復次出家之人下。第",
    "T38n1767_024:0180c19": "二番約出家人釋十法。但有八文。前合少欲",
    "T38n1767_024:0180c20": "知足。後但釋解脫。不明涅槃是故略耳。四樂",
    "T38n1767_024:0180c21": "者。大樂即出家人樂。應是戒樂。寂靜即禪定",
    "T38n1767_024:0180c22": "樂。永滅即智慧斷惑樂。畢竟即菩薩樂。四精",
    "T38n1767_024:0180c23": "進即四正勤。復次菩薩下。第三番據菩薩釋",
    "T38n1767_024:0180c24": "十法。但有九者。菩薩以涅槃心修故不說之。",
    "T38n1767_024:0180c25": "隨順天行為正定者。此明天行以定為體。今",
    "T38n1767_024:0180c26": "寄一並。若正定隨順天行。天行遂以定為體。",
    "T38n1767_024:0180c27": "應身隨順眾生。眾生應以應身為體。今明。天",
    "T38n1767_024:0180c28": "行是理。以理為本故言正定。復次夫少欲者",
    "T38n1767_024:0180c29": "下。第四番解十法。文亦可解。八解脫為正定",
    "T38n1767_024:0181a01": "者。數人云。八解脫以定為體。論人。八解脫以",
    "T38n1767_024:0181a02": "慧為體。私云。皆不爾(云云)。復次善男子下。第",
    "T38n1767_024:0181a03": "五番。但解九。五種樂者。河西云。一因樂。受",
    "T38n1767_024:0181a04": "樂。斷樂。遠離樂。菩薩樂。因樂者。因內外緣",
    "T38n1767_024:0181a05": "得樂。受樂者。從內外緣身得增長。心得安隱",
    "T38n1767_024:0181a06": "名為受樂。修習聖道斷除諸受。令道增長名",
    "T38n1767_024:0181a07": "斷受樂。永離煩惱身心無患。名遠離樂。以常",
    "T38n1767_024:0181a08": "樂故名菩薩樂。五樂皆從淺至深。出菩薩",
    "T38n1767_024:0181a09": "地經。善男子如汝所言下。答第六問。先牒問",
    "T38n1767_024:0181a10": "後正答。答為二。先答後勸。初答又為兩。先明",
    "T38n1767_024:0181a11": "了與不了。次明眼見聞見。初了不了中有五",
    "T38n1767_024:0181a12": "番。最後釋一切覺者。一心三智照一諦三諦。",
    "T38n1767_024:0181a13": "名一切覺十住亦得此覺。比佛猶昧故不了",
    "T38n1767_024:0181a14": "了。地前十住全不見性。是故不論了與不了。",
    "T38n1767_024:0181a15": "次眼見聞見中有兩番。初以十住為聞見。佛",
    "T38n1767_024:0181a16": "地為眼見。次番以九地已還為聞見。第十住",
    "T38n1767_024:0181a17": "為眼見。此中應作四句。第十住亦聞見亦眼",
    "T38n1767_024:0181a18": "見。九地已下但有聞見。佛地但有眼見文中",
    "T38n1767_024:0181a19": "自出此之三句。若眾生聞不信者。非聞見非",
    "T38n1767_024:0181a20": "眼見(云云)。若十住與十地異者。非唯初住不見。",
    "T38n1767_024:0181a21": "十住亦不見。即是別位。若十住與十地同者。",
    "T38n1767_024:0181a22": "豈第十住見初住亦見。今文云住。又復云地。",
    "T38n1767_024:0181a23": "故知此中住地不異。即是圓位。而簡九地是",
    "T38n1767_024:0181a24": "聞者。以其見不了了。抑之為聞。第十住勝加",
    "T38n1767_024:0181a25": "之以眼。蓋是圓位得作此釋。餘位不得(云云)。"
}