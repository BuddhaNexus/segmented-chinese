{
    "T32n1648_008:0435a06": "解脫道論卷第八",
    "T32n1648_008:0435a08": "阿羅漢優波底沙梁言大光造",
    "T32n1648_008:0435a09": "梁扶南三藏僧伽婆羅譯",
    "T32n1648_008:0435a10": "行門品之五",
    "T32n1648_008:0435a11": "問云何慈。何修何相何味何起何功德。云何",
    "T32n1648_008:0435a12": "修行。答如父母唯有一子。情所愛念見子起",
    "T32n1648_008:0435a13": "慈。起饒益心。如是於一切眾生。慈心饒益",
    "T32n1648_008:0435a14": "心。此謂慈彼修住不亂此謂修。令起饒益",
    "T32n1648_008:0435a15": "為相。愛念為味。無嗔恚為起。若修行慈。成得",
    "T32n1648_008:0435a16": "十一功德。安眠。安覺。不見惡夢。為人所愛",
    "T32n1648_008:0435a17": "念。為非人所愛念。諸天守護。火毒刀杖不",
    "T32n1648_008:0435a18": "加其身。使心得速定。面色悅澤。命終不亂。",
    "T32n1648_008:0435a19": "若未得勝法生梵世。云何修行。初坐禪人。樂",
    "T32n1648_008:0435a20": "修行慈。初觀忿恨過患及忍辱功德。心應受",
    "T32n1648_008:0435a21": "持忍辱。云何當觀忿恨過患。若人初起忿恨。",
    "T32n1648_008:0435a22": "焚燒慈心。令其心濁。從此增長面目嚬蹙。從",
    "T32n1648_008:0435a23": "此增長口說惡語。從此增長觀於四方。從此",
    "T32n1648_008:0435a24": "增長手捉刀杖。從此增長嗔忿吐血。從此增",
    "T32n1648_008:0435a25": "長散擲財物。從此增長打壞諸物。從此增長",
    "T32n1648_008:0435a26": "或殺他或自殺。復次若人恒忿恨。或殺父母。",
    "T32n1648_008:0435a27": "或殺阿羅漢。或破僧。或惡心出佛身血。如是",
    "T32n1648_008:0435a28": "作可畏事。如是當觀。復次如是當觀。我名聲",
    "T32n1648_008:0435a29": "聞。若不斷忿恨成可羞慚。我憶鋸喻。脩多",
    "T32n1648_008:0435b01": "羅中所說。我樂善法。若我今忿恨增長。成",
    "T32n1648_008:0435b02": "可憎惡。如人樂浴還入不淨。我自多聞。若未",
    "T32n1648_008:0435b03": "伏忿恨。人所棄薄。猶如醫師還自霍亂。我為",
    "T32n1648_008:0435b04": "世所為貴若我不除忿恨。人所棄薄。猶如",
    "T32n1648_008:0435b05": "畫瓶內盛不淨而不覆蔽。若人有智慧而猶",
    "T32n1648_008:0435b06": "起忿恨。如人故食雜毒。何以故。從此忿恨。",
    "T32n1648_008:0435b07": "最可棄薄。成苦果報。如人為毒蛇所嚙。自",
    "T32n1648_008:0435b08": "有毒藥而不肯服。彼人可知樂苦不樂樂。如",
    "T32n1648_008:0435b09": "是比丘。若忿恨起不速制伏。彼比丘可知樂",
    "T32n1648_008:0435b10": "苦不樂樂。何故從此忿恨最為可畏。復次當",
    "T32n1648_008:0435b11": "觀忿恨。忿恨者為怨家所笑。為親友慚愧。",
    "T32n1648_008:0435b12": "雖有深德復被輕賤。本所貴重翻成輕易。若",
    "T32n1648_008:0435b13": "已得稱譽。咸被譏毀。若求樂成苦。若不動",
    "T32n1648_008:0435b14": "成令動。若有眼成盲。若聰明成無智。如是當",
    "T32n1648_008:0435b15": "觀忿恨過患。問云何觀忍辱功德。答忍辱是",
    "T32n1648_008:0435b16": "力是鎧。能護身能除忿恨。是稱譽。智人所",
    "T32n1648_008:0435b17": "嘆。是樂令不退。是守護令護一切具足。是",
    "T32n1648_008:0435b18": "曉了令觀諸義。是名為起慚愧。復次當觀。",
    "T32n1648_008:0435b19": "我已剃頭唯應忍辱。是我所受我已受國施。",
    "T32n1648_008:0435b20": "以忍辱心令彼施主有大果報。我持聖形飾。",
    "T32n1648_008:0435b21": "我此忍辱是作聖行。我有瞋恚令無瞋恚。我",
    "T32n1648_008:0435b22": "名聲聞。今實名聲聞。彼檀越施我雜物。以",
    "T32n1648_008:0435b23": "此忍辱令彼施主得大果報。我有信。此忍辱",
    "T32n1648_008:0435b24": "是我信處。我有智慧。此忍辱是智慧處。我有",
    "T32n1648_008:0435b25": "忿恨毒。此忍辱是我却毒藥。如是觀忿恨過",
    "T32n1648_008:0435b26": "患及忍辱功德。令心受持。我當向忍辱。人有",
    "T32n1648_008:0435b27": "惡罵我當忍辱。我當軟無憍慢。如是坐禪人",
    "T32n1648_008:0435b28": "向忍辱樂。作自饒益。入寂寂處。不亂心。從",
    "T32n1648_008:0435b29": "初其身令滿。我復樂樂心不耐苦。云何我無",
    "T32n1648_008:0435c01": "怨家無瞋恚。樂離諸煩閙。成就一切功德。",
    "T32n1648_008:0435c02": "彼坐禪人制伏其心。作軟心作堪受持心。若",
    "T32n1648_008:0435c03": "心成軟堪受持事。從此應修行慈。於一切眾",
    "T32n1648_008:0435c04": "生如其自身若坐禪人修行慈。於一切眾生。",
    "T32n1648_008:0435c05": "從初不能修慈。於怨家中人惡人無功德人",
    "T32n1648_008:0435c06": "亡人處起慈。彼坐禪人所貴重人。為起慚愧。",
    "T32n1648_008:0435c07": "不為輕賤。不為所中。為饒益故起慈。於彼不",
    "T32n1648_008:0435c08": "起嫉不瞋恚。是彼人處初當修慈。初當念其",
    "T32n1648_008:0435c09": "饒益功德貴重功德。如是以性成就。以稱譽",
    "T32n1648_008:0435c10": "成就。以聞成就以戒成就。以定成就。以慧",
    "T32n1648_008:0435c11": "成就。我所貴重。如是以施以愛語以利益以",
    "T32n1648_008:0435c12": "同事成就。是我饒益。如是善念所重功德及",
    "T32n1648_008:0435c13": "饒益功德。令起重想及親友想。於彼人處當",
    "T32n1648_008:0435c14": "修行慈。當作饒益心常覺觀。願無怨心。願",
    "T32n1648_008:0435c15": "無瞋恚。成於安樂。願離一切閙。願成就一",
    "T32n1648_008:0435c16": "切功德。願得善利。願有稱譽。願有信。願有",
    "T32n1648_008:0435c17": "樂。願有戒。願有聞慧。願有施。願有慧。願得",
    "T32n1648_008:0435c18": "安眠。願安覺。願不見惡夢。願人所愛敬。願非",
    "T32n1648_008:0435c19": "人所愛敬。願諸天守護。願火毒刀杖等不",
    "T32n1648_008:0435c20": "著身。願速得定心。願面色和悅。願生中國。",
    "T32n1648_008:0435c21": "願值善人。願自身具足。願無疾病。願得長壽。",
    "T32n1648_008:0435c22": "願恒得安樂。復次如是應思惟。於彼不善法。",
    "T32n1648_008:0435c23": "若未生願令不生。若已生願滅斷。彼善法未",
    "T32n1648_008:0435c24": "生願生。若已生願增長。復次彼不愛念法願",
    "T32n1648_008:0435c25": "不生。若已生願滅。彼可愛念法未生。彼由",
    "T32n1648_008:0435c26": "慈心得信。彼坐禪人以信自在取心。以取自",
    "T32n1648_008:0435c27": "在令念住。以念自在以取自在。以信自在成",
    "T32n1648_008:0435c28": "不亂心。彼現知不亂。以此門以此行。於彼",
    "T32n1648_008:0435c29": "人修慈心。修已多修。彼坐禪人現知不亂。以",
    "T32n1648_008:0436a01": "此門以此行。於彼人修已。多修慈心。以軟",
    "T32n1648_008:0436a02": "心受持心。次第於愛中人修慈想。於所愛人",
    "T32n1648_008:0436a03": "已修慈想。次第於中人當修慈想。於中人已",
    "T32n1648_008:0436a04": "修慈想。次第於怨家當修慈想。如是於一切",
    "T32n1648_008:0436a05": "眾生。猶如自身。令滿作分別。若如是修行",
    "T32n1648_008:0436a06": "慈。若中人處彼慈不行。若坐禪人暫不起慈。",
    "T32n1648_008:0436a07": "當作厭患。於我不善不可愛。我樂得善法信",
    "T32n1648_008:0436a08": "心出家。我復說言。依大師故。饒益眾生起",
    "T32n1648_008:0436a09": "大慈悲。於一中人不起慈心。何況於怨家。",
    "T32n1648_008:0436a10": "若如是厭患瞋恚不滅。彼坐禪人為修慈。不",
    "T32n1648_008:0436a11": "應精進。以餘方便應修行。於彼人為除嗔",
    "T32n1648_008:0436a12": "恚。問云何方便除瞋恚。答與彼應作周旋。應",
    "T32n1648_008:0436a13": "思惟其功德恩。自業所作。負債解脫親族",
    "T32n1648_008:0436a14": "自身罪過。不應作意。自現苦諸根自性念",
    "T32n1648_008:0436a15": "滅。知念應當觀空。應作攝受。彼人雖生",
    "T32n1648_008:0436a16": "瞋恚若有所乞隨宜施與。若彼有所施。亦隨",
    "T32n1648_008:0436a17": "宜取與。常共善語。彼所作事亦當隨從。如是",
    "T32n1648_008:0436a18": "攝受因彼此瞋恚成滅。於功德者。若見其功",
    "T32n1648_008:0436a19": "德。是功德應思惟。不為非功德。如水有草除",
    "T32n1648_008:0436a20": "草取水。若彼無功德應起慈。此人無功德。當",
    "T32n1648_008:0436a21": "向惡趣。恩者應思惟彼恩。若人作不愛敬令",
    "T32n1648_008:0436a22": "起恩。於彼若已作不愛敬。應作功德。復次已",
    "T32n1648_008:0436a23": "令滅不善是善趣。彼怨成作恩可知。自業所",
    "T32n1648_008:0436a24": "作者。是人所作惡法。是人所瞋處。於彼惡業",
    "T32n1648_008:0436a25": "當生觀。負債解脫者。若人罵我害我。是初",
    "T32n1648_008:0436a26": "惡業。彼負債解脫。我今作證以觀當作歡",
    "T32n1648_008:0436a27": "喜。親族者。於生死眾生相續。是我親族。已",
    "T32n1648_008:0436a28": "憶應令起親族想。自身罪過者。其作我相。彼",
    "T32n1648_008:0436a29": "瞋恚從我生。為彼得非功德。我成相令起自",
    "T32n1648_008:0436b01": "罪過相。不應作意者。無嗔恚相。不應作意。",
    "T32n1648_008:0436b02": "如人不樂見色閉眼。苦者為自苦無障礙。應",
    "T32n1648_008:0436b03": "令起相。何故如愚癡人。以慈不正憶自作",
    "T32n1648_008:0436b04": "苦。因得心苦如是觀。可知於有怨家處。從",
    "T32n1648_008:0436b05": "彼應離其處。使不見不聞。於處當住諸根。自",
    "T32n1648_008:0436b06": "性者。取可愛非可愛境界。諸根自性於此我",
    "T32n1648_008:0436b07": "瞋恚。因是不正憶。如是當觀。念滅者。以彼生",
    "T32n1648_008:0436b08": "苦彼得苦。此一切法於一心剎那得滅。我何",
    "T32n1648_008:0436b09": "故與彼非瞋處。我當作瞋。如是當觀。和合",
    "T32n1648_008:0436b10": "者。內外不一分和合故生苦。我於一分處。不",
    "T32n1648_008:0436b11": "堪作瞋恚心。如是當觀。空者。是人作苦是",
    "T32n1648_008:0436b12": "人受苦。彼第一義不可得。此身因緣所生。無",
    "T32n1648_008:0436b13": "眾生無我界聚草聚等。如是當觀。是故世尊",
    "T32n1648_008:0436b14": "說偈。",
    "T32n1648_008:0436b15": "　於村林中住　　諸苦樂所觸",
    "T32n1648_008:0436b16": "　非從自他燒　　依煩惱得觸",
    "T32n1648_008:0436b17": "　若無煩惱心　　誰能觸細滑",
    "T32n1648_008:0436b18": "彼坐禪人如是嗔恚滅。方便明了。於自親友",
    "T32n1648_008:0436b19": "中人怨家。已作分別。已得自在。心次第起慈",
    "T32n1648_008:0436b20": "想。當修住處。種類比丘從彼當修。住處僧",
    "T32n1648_008:0436b21": "眾從彼當修。自住處諸天從彼當修。自住處",
    "T32n1648_008:0436b22": "眾生從彼當修。自住處外村。如是從村至村。",
    "T32n1648_008:0436b23": "從國至國。從彼當修一方。彼坐禪人以慈心",
    "T32n1648_008:0436b24": "已令滿一方。從彼二方。從彼三方。從彼四",
    "T32n1648_008:0436b25": "方。從彼四維上下。於一切眾生放慈悲。一",
    "T32n1648_008:0436b26": "切世間以慈心最大無量。無怨無嗔恚令滿。",
    "T32n1648_008:0436b27": "彼坐禪人如是修行慈。以三種令安禪。以總",
    "T32n1648_008:0436b28": "攝眾生。以總攝村田。以總攝方。以一眾生令",
    "T32n1648_008:0436b29": "安慈禪。如是二三眾生。乃至眾多。於一村",
    "T32n1648_008:0436c01": "田眾生。令安慈禪。乃至多村。於一方作一眾",
    "T32n1648_008:0436c02": "生令安慈禪。如是乃至四方。於是若依一眾",
    "T32n1648_008:0436c03": "生修行慈。若其眾生死其事成失。以失事不",
    "T32n1648_008:0436c04": "堪起慈。是故應廣修慈心。乃至廣行。是時",
    "T32n1648_008:0436c05": "成妙修行。成大果成大功德。問慈者何根何",
    "T32n1648_008:0436c06": "起何具足何非具足何事。答不貪為根。不嗔",
    "T32n1648_008:0436c07": "恚為根。不癡為根。欲為根。正作意為根。何",
    "T32n1648_008:0436c08": "起者。是根令起。何具足者。若慈成就。殺除瞋",
    "T32n1648_008:0436c09": "恚。除不善愛。令身口意業清淨。此謂具足。",
    "T32n1648_008:0436c10": "何非具足者。以二因失慈。以自朋生怨。以不",
    "T32n1648_008:0436c11": "善愛。以對治生怨。以起瞋恚。此謂非具足。何",
    "T32n1648_008:0436c12": "事者。於眾生為事。問不然。第一義眾生不可",
    "T32n1648_008:0436c13": "得。云何說眾生為事。答依諸根種於世假說",
    "T32n1648_008:0436c14": "眾生。爾時菩薩摩訶薩修慈流。於一切眾生",
    "T32n1648_008:0436c15": "遍滿十波羅蜜。問何故然。答菩薩摩訶薩。於",
    "T32n1648_008:0436c16": "一切眾生行慈。緣饒益成攝受眾生。施於無",
    "T32n1648_008:0436c17": "畏。如是滿檀波羅蜜。菩薩摩訶薩。於一切",
    "T32n1648_008:0436c18": "眾生。行慈依饒益於一切眾生。成無苦不",
    "T32n1648_008:0436c19": "失法用。如父於子。如是滿戒波羅蜜。菩薩摩",
    "T32n1648_008:0436c20": "訶薩。於一切眾生行慈。依饒益一切眾生。",
    "T32n1648_008:0436c21": "成無貪意。出離非饒益。向禪向出家。如是",
    "T32n1648_008:0436c22": "滿出波羅蜜。菩薩摩訶薩。於一切眾生行慈。",
    "T32n1648_008:0436c23": "依饒益一切眾生。成多思惟饒益非饒益。如",
    "T32n1648_008:0436c24": "義說方便明了。為除惡為得善。如是滿般若",
    "T32n1648_008:0436c25": "波羅蜜。菩薩摩訶薩於一切眾生行慈。依取",
    "T32n1648_008:0436c26": "饒益。不捨精進。一切時堅精進相應。如是滿",
    "T32n1648_008:0436c27": "精進波羅蜜。菩薩摩訶薩行慈。於一切眾生。",
    "T32n1648_008:0436c28": "依饒益彼眾生。惡語罵詈。成忍辱不忿恨。",
    "T32n1648_008:0436c29": "如是滿忍辱波羅蜜。菩薩摩訶薩。於一切",
    "T32n1648_008:0437a01": "眾生行慈。依饒益於一切眾生。說實語於實",
    "T32n1648_008:0437a02": "住受持實。如是滿實諦波羅蜜。菩薩摩訶薩。",
    "T32n1648_008:0437a03": "於一切眾生行慈。依饒益於一切眾生。乃至",
    "T32n1648_008:0437a04": "失命誓不捨。願成堅受持誓願。如是滿受",
    "T32n1648_008:0437a05": "持波羅蜜。菩薩摩訶薩。於一切眾生以自相",
    "T32n1648_008:0437a06": "饒益。滿慈波羅蜜。菩薩摩訶薩。於一切眾生",
    "T32n1648_008:0437a07": "修慈。於親友中人怨家。平等心離瞋恚愛。如",
    "T32n1648_008:0437a08": "是滿捨波羅蜜。如是菩薩摩訶薩修行慈。成",
    "T32n1648_008:0437a09": "滿十波羅蜜。明慈滿四受持。爾時菩薩摩訶",
    "T32n1648_008:0437a10": "薩。修慈已滿十波羅蜜。成令滿四受持。所謂",
    "T32n1648_008:0437a11": "諦受持。施受持。寂寂受持。慧受持。於是諦波",
    "T32n1648_008:0437a12": "羅蜜受持波羅蜜精進波羅蜜。令滿諦波羅",
    "T32n1648_008:0437a13": "蜜。施波羅蜜戒波羅蜜出離波羅蜜。令滿施",
    "T32n1648_008:0437a14": "受持。忍辱波羅蜜慈波羅蜜捨波羅蜜。令滿",
    "T32n1648_008:0437a15": "寂寂受持。慧波羅蜜令滿慧受持。如是菩薩",
    "T32n1648_008:0437a16": "摩訶薩。已修慈遍滿。滿十波羅蜜。令滿四",
    "T32n1648_008:0437a17": "受持。令滿二法。所謂奢摩他毘婆舍那。於是",
    "T32n1648_008:0437a18": "諦受持施受持寂寂受持。令滿奢摩他。慧受",
    "T32n1648_008:0437a19": "持令滿毘婆舍那。已滿奢摩他。令滿一切禪",
    "T32n1648_008:0437a20": "解脫定正受。令起雙變定及大悲定。已滿毘",
    "T32n1648_008:0437a21": "婆舍那。令滿一切神通辯力無畏。已滿令",
    "T32n1648_008:0437a22": "起自然智一切智。如是菩薩摩訶薩修行慈。",
    "T32n1648_008:0437a23": "次第令滿佛地(慈已竟)。",
    "T32n1648_008:0437a24": "問云何悲。何修何相何味何起何功德。云何",
    "T32n1648_008:0437a25": "為修。答如父母唯有一子心所愛念。見子得",
    "T32n1648_008:0437a26": "苦心起悲惱。苦哉如是。於一切眾生起慈憐",
    "T32n1648_008:0437a27": "愍。此謂為悲。悲住不亂此謂修。不現非饒益",
    "T32n1648_008:0437a28": "為相。樂為味。不害為起。與慈等功德。云何修",
    "T32n1648_008:0437a29": "者。初坐禪人入寂寂坐。攝一切心。以不亂心。",
    "T32n1648_008:0437b01": "見彼得病得老得貧。若見若聞如是作意。彼",
    "T32n1648_008:0437b02": "眾生得苦。云何方便從苦當得解脫。復次若",
    "T32n1648_008:0437b03": "見其顛倒。為煩惱纏所縛入於無明。或有功",
    "T32n1648_008:0437b04": "德人而不修學。若見若聞如是作意。眾生得",
    "T32n1648_008:0437b05": "苦當生惡趣。云何方便從苦得脫。復次若見",
    "T32n1648_008:0437b06": "不善法相應善法不相應。以不可愛法相應",
    "T32n1648_008:0437b07": "可愛法不相應。若見若聞如是作意。彼眾生",
    "T32n1648_008:0437b08": "得苦。當生惡趣。云何方便從苦得脫。彼坐",
    "T32n1648_008:0437b09": "禪人以此門以此行。於彼人修行悲。心多修",
    "T32n1648_008:0437b10": "行。彼坐禪人以此門以此行。於彼人已修悲",
    "T32n1648_008:0437b11": "心。已多修悲心。心成和軟堪能受持。彼次第",
    "T32n1648_008:0437b12": "修行於中人。從彼修行於怨人。餘如初廣說。",
    "T32n1648_008:0437b13": "乃至滿於四方。問何悲具足。何悲不具足。答",
    "T32n1648_008:0437b14": "若悲成就。除於殺害不起憂惱。除不善愛。以",
    "T32n1648_008:0437b15": "二因緣失悲。以自親生怨。以憂惱行。以對治",
    "T32n1648_008:0437b16": "生忿。以起恐怖。問苦者不於一切眾生有。",
    "T32n1648_008:0437b17": "不一切時有。云何於一切眾生修於悲。答眾",
    "T32n1648_008:0437b18": "生已得苦。善取相故。已取彼相。成一切處修",
    "T32n1648_008:0437b19": "悲。復次生死之苦。一切眾生共有。由彼成一",
    "T32n1648_008:0437b20": "切處修行(悲已竟)。",
    "T32n1648_008:0437b21": "問云何喜。何修何相何味何起何功德。云何",
    "T32n1648_008:0437b22": "為修。答猶如父母唯有一子心所愛念。見子",
    "T32n1648_008:0437b23": "得樂心生歡喜。善哉如是。一切眾生心生歡",
    "T32n1648_008:0437b24": "喜。此謂為喜。喜住不亂此謂為修。欣悅為",
    "T32n1648_008:0437b25": "相。無怖為味。除無樂為喜。與慈等功德。云何",
    "T32n1648_008:0437b26": "為修者。初坐禪人入寂寂坐。攝一切心不亂",
    "T32n1648_008:0437b27": "心。其人性所敬重。見得安樂心生歡喜。若",
    "T32n1648_008:0437b28": "見若聞如是作意。善哉善哉。願彼眾生長得",
    "T32n1648_008:0437b29": "歡喜。復次若見與不善法不相應。與善法",
    "T32n1648_008:0437c01": "相應與。不可愛法不相應與可愛相應。若見",
    "T32n1648_008:0437c02": "若聞如是作意。善哉善哉。願彼眾生長得歡",
    "T32n1648_008:0437c03": "喜。彼坐禪人以此門。以此行。於彼人修喜",
    "T32n1648_008:0437c04": "心。以多修行。彼坐禪人。以此門以此行。於",
    "T32n1648_008:0437c05": "彼人已修喜心。已多修行。成和軟心堪能受",
    "T32n1648_008:0437c06": "持。從彼次第修行於中人。從彼修行於怨",
    "T32n1648_008:0437c07": "人。餘如初廣說。乃至喜滿四方。喜何具足何",
    "T32n1648_008:0437c08": "不具足。若喜成就除不樂。不起不善愛除",
    "T32n1648_008:0437c09": "綺語。以二因失喜。以自親生怨。以戲笑起",
    "T32n1648_008:0437c10": "行。以對治生怨。以不樂起。如初廣說(喜已竟)。",
    "T32n1648_008:0437c11": "問云何捨。何修何相何味何起何功德。云何",
    "T32n1648_008:0437c12": "為修。答猶如父母於一子。非可念非不可念",
    "T32n1648_008:0437c13": "成捨。於彼成中心如是於一切眾生捨護中",
    "T32n1648_008:0437c14": "心。此謂捨。捨住不亂。此謂修。無所著為相。",
    "T32n1648_008:0437c15": "平等為味。伏恚愛為起。與慈等功德。問云何",
    "T32n1648_008:0437c16": "為修。答坐禪人從初與慈俱起。與悲俱起。與",
    "T32n1648_008:0437c17": "喜俱起。已起第三禪。彼坐禪人已得第三禪。",
    "T32n1648_008:0437c18": "自在見慈悲喜過患。愛恚近故。與戲俱起。與",
    "T32n1648_008:0437c19": "踊躍歡喜共起。以過患對治。見捨功德。彼坐",
    "T32n1648_008:0437c20": "禪人。如是已見慈悲喜過患。已見捨功德。從",
    "T32n1648_008:0437c21": "初於非可愛念非不可愛念人。已與捨俱起",
    "T32n1648_008:0437c22": "念。令心滿足。捨心增長。已修多修心成和",
    "T32n1648_008:0437c23": "軟。堪能受持。彼次第於怨人修行。從彼於親",
    "T32n1648_008:0437c24": "友人修行。餘如初廣說可知。乃至滿四方。彼",
    "T32n1648_008:0437c25": "坐禪人。如是修行。與捨俱起。第四禪以三",
    "T32n1648_008:0437c26": "種令安。已總攝眾生。已總攝村田。已總攝",
    "T32n1648_008:0437c27": "諸方。問若坐禪人現修行捨。於諸眾生云何",
    "T32n1648_008:0437c28": "作意。答作意所說。於慈悲喜是當作意。於諸",
    "T32n1648_008:0437c29": "眾生除作歡喜。行歡喜作意樂中。如人親友",
    "T32n1648_008:0438a01": "久遠別離。初見榮侍心生喜樂。共住已後其",
    "T32n1648_008:0438a02": "心成中。如是住慈悲喜。久復成捨攝受。如",
    "T32n1648_008:0438a03": "是作意修行於捨。復有人說。眾生眾生者如",
    "T32n1648_008:0438a04": "是作意。云何捨具足捨不具足。若捨成就",
    "T32n1648_008:0438a05": "殺除瞋愛。不起無明。以二因失捨。以自親",
    "T32n1648_008:0438a06": "生怨。以起無明。以對治生怨。以嗔愛起(捨已竟)。",
    "T32n1648_008:0438a07": "重明四無量義。",
    "T32n1648_008:0438a08": "云何無量散句。四無量以一眾生事起。依餘",
    "T32n1648_008:0438a09": "處修行。如母念兒隨其時節。如是於畜生。",
    "T32n1648_008:0438a10": "於犯戒人。於具戒人。於厭欲人。於聲聞人。",
    "T32n1648_008:0438a11": "於緣覺。於正遍知。歸依勝處。成勝無量可",
    "T32n1648_008:0438a12": "知。問於慈悲喜。何故三禪起。非第四禪。答眾",
    "T32n1648_008:0438a13": "生憂惱所起。瞋恚害不樂。彼憂惱以對治。與",
    "T32n1648_008:0438a14": "喜俱生心。修行慈悲喜。是故三禪生非第四",
    "T32n1648_008:0438a15": "禪。復次捨地是第四禪。以二捨成就故。所",
    "T32n1648_008:0438a16": "謂受捨法中捨。於捨地住。於眾生取饒益成",
    "T32n1648_008:0438a17": "捨。由地故三無量三禪生非第四禪。復說於",
    "T32n1648_008:0438a18": "四無量四禪生。如世尊所說。於四無量。汝比",
    "T32n1648_008:0438a19": "丘當修。此定有覺有觀。汝當修有覺無觀。",
    "T32n1648_008:0438a20": "汝當修無覺無觀。汝當修與喜俱生。汝當修",
    "T32n1648_008:0438a21": "與樂俱生。汝當修與捨俱生。問此四無量何",
    "T32n1648_008:0438a22": "故說四。非三非五。答若然一切所疑。復次",
    "T32n1648_008:0438a23": "為瞋恚害無樂。瞋愛對治故成四無量。復說",
    "T32n1648_008:0438a24": "此四唯慈。由人多起瞋恚害惱。為除故以四",
    "T32n1648_008:0438a25": "門成勝。捨者慈悲喜清淨。瞋愛對治故。四",
    "T32n1648_008:0438a26": "無量一性。種種相可知。如是過患對治故。",
    "T32n1648_008:0438a27": "眾生事故。饒益意故。成一相。復說。法勝故。",
    "T32n1648_008:0438a28": "取事勝故。取饒益勝故。成種種相。如世尊",
    "T32n1648_008:0438a29": "說。於黃衣脩多羅中。於清淨處慈為第一。",
    "T32n1648_008:0438b01": "於虛空處悲為第一。於識處喜為第一。於無",
    "T32n1648_008:0438b02": "所有處捨為第一。問云何得知。答由依彼近",
    "T32n1648_008:0438b03": "故。其義可知。問何故。答修慈心。於一切眾",
    "T32n1648_008:0438b04": "生。隨從其意。以常隨從。於青黃一切入。現",
    "T32n1648_008:0438b05": "令作意。以小方便令心得安。是眾生種類事。",
    "T32n1648_008:0438b06": "或色界清淨。一切入放意。彼坐禪人。是時",
    "T32n1648_008:0438b07": "色界得第四禪。是故說慈於清淨第一。彼坐",
    "T32n1648_008:0438b08": "禪人依色界第四禪慈。是時得越彼。問此淺",
    "T32n1648_008:0438b09": "云何。答以修慈故。心知色界過患。何故見",
    "T32n1648_008:0438b10": "眾生苦。彼為色因生慈。從此以心知色界過",
    "T32n1648_008:0438b11": "患。於色出離現令作意。於虛空處以小方便。",
    "T32n1648_008:0438b12": "其得心安。以得依故。是故說悲於虛空第",
    "T32n1648_008:0438b13": "一。彼坐禪人。依喜越虛空處。問此義云何。",
    "T32n1648_008:0438b14": "答已修喜故。心無所著。常取無邊識事。何故",
    "T32n1648_008:0438b15": "此喜於無所著無邊識處安眾生事。從此心",
    "T32n1648_008:0438b16": "無所著。常取無邊識事。離色著於虛空。無",
    "T32n1648_008:0438b17": "邊識現令起作意。以小方便其心得安。種類",
    "T32n1648_008:0438b18": "事故。是故說識處為喜第一。問彼坐禪人。",
    "T32n1648_008:0438b19": "依捨越識處。此義云何。答已修捨故。心成離",
    "T32n1648_008:0438b20": "著。何故不以修捨得著。此眾生得樂得苦。或",
    "T32n1648_008:0438b21": "由喜或由樂。從彼以心離著。離無所著無所",
    "T32n1648_008:0438b22": "有處。現令心喜。以小方便其心成安。不著種",
    "T32n1648_008:0438b23": "種事。何故於無所有處。而不得著或識或無",
    "T32n1648_008:0438b24": "邊。是故說無所有處捨為第一(散句已竟)。",
    "T32n1648_008:0438b25": "問云何觀四大。何修何相何味何起何功德。",
    "T32n1648_008:0438b26": "云何修。答擇智自相內四大。此謂觀四大。",
    "T32n1648_008:0438b27": "彼心住不亂。此謂修。隨觀四大為相。通達",
    "T32n1648_008:0438b28": "空為味。除眾生想為起。何功德者。成得八功",
    "T32n1648_008:0438b29": "德。若修行觀四大。成能堪恐怖樂不樂。於",
    "T32n1648_008:0438c01": "可愛非可愛成平等心。除男女意思。成大智",
    "T32n1648_008:0438c02": "慧。向善趣向醍醐。其所有明分法。彼一切成",
    "T32n1648_008:0438c03": "滿修行。云何修彼者。初坐禪人。以二行取諸",
    "T32n1648_008:0438c04": "大。以略以廣。問云何以略取諸大。答彼坐禪",
    "T32n1648_008:0438c05": "人入寂寂坐。攝一切心不亂心。此身以四大",
    "T32n1648_008:0438c06": "可稱。於此身一切見界。濕性是水界。熱性",
    "T32n1648_008:0438c07": "是火界。持性是地界。動性是風界。如是此",
    "T32n1648_008:0438c08": "身唯有界。無眾生無命。如是以略取諸界。復",
    "T32n1648_008:0438c09": "有說。彼坐禪人。以略取諸界。以身依膜分別。",
    "T32n1648_008:0438c10": "或以色。或以形。或以處或以分別。彼坐禪人",
    "T32n1648_008:0438c11": "已略取諸界。依膜分別一切身性。或以色。或",
    "T32n1648_008:0438c12": "以形。或以處。或以分別。依肉分別此身。或",
    "T32n1648_008:0438c13": "以色。或以形。或以處。或以分別。彼坐禪人",
    "T32n1648_008:0438c14": "依肉已分別一切身。或以色。或以形。或以處。",
    "T32n1648_008:0438c15": "或以分別。彼坐禪人依脈分別一切身。或以",
    "T32n1648_008:0438c16": "色。或以形。或以處。或以分別。彼坐禪人依脈",
    "T32n1648_008:0438c17": "已分別一切身。或以色。或以形。或以處。或以",
    "T32n1648_008:0438c18": "分別。從此復依骨分別一切身。或以色。或以",
    "T32n1648_008:0438c19": "形。或以處。或以分別。彼坐禪人於此四行。以",
    "T32n1648_008:0438c20": "此四行伏心。令伏作軟心。令心受持。彼坐",
    "T32n1648_008:0438c21": "禪人於此四行。以四行伏心。已作軟已令受",
    "T32n1648_008:0438c22": "持。於此四行有堅性是地界知之。有濕性",
    "T32n1648_008:0438c23": "是水界知之。有熱性是火界知之。有動性",
    "T32n1648_008:0438c24": "是風界知之。彼坐禪人於此四行。唯有界",
    "T32n1648_008:0438c25": "無眾生無命。以比餘行成住。如是以略取諸",
    "T32n1648_008:0438c26": "界。云何以廣取諸界。以二十行廣取地界。",
    "T32n1648_008:0438c27": "於此身髮毛爪齒皮肉筋脈骨髓腎心肝胇",
    "T32n1648_008:0438c28": "脾胃大腸小腸胞屎腦。以十二行廣取水",
    "T32n1648_008:0438c29": "界。此身有於膽唾膿血汗脂淚肪水唾涕涎",
    "T32n1648_008:0439a01": "尿以四行廣取火界。以是熱以是暖。以是",
    "T32n1648_008:0439a02": "溫以是平等消飲食噉甞。此謂火界。以六行",
    "T32n1648_008:0439a03": "廣取風界。向上風。向下風。依腹風。依背風。",
    "T32n1648_008:0439a04": "依身分風。出入息風。如是以四十二行見",
    "T32n1648_008:0439a05": "此身。唯有界無眾生無命。如是已廣取諸界。",
    "T32n1648_008:0439a06": "復次先師說。以十行當觀四大。所謂以語言",
    "T32n1648_008:0439a07": "義。以事。以聚。以散。以無所著。以緣。以相。以",
    "T32n1648_008:0439a08": "種類非種類。以一義種種義。以界釋第一。",
    "T32n1648_008:0439a09": "以言語義章。問云何以語言分別諸界。答二",
    "T32n1648_008:0439a10": "界語言同。所謂同言勝言。於是四大此同言。",
    "T32n1648_008:0439a11": "地界水界火界風界。此謂勝言。問此四大何",
    "T32n1648_008:0439a12": "義。答大生名大。有大非實義。令現實義。是",
    "T32n1648_008:0439a13": "故名大。大者鬼等形名大。云何大生名大。",
    "T32n1648_008:0439a14": "諸界大生。如世尊所說偈。",
    "T32n1648_008:0439a15": "　略說地相　　有二十萬　　四那由他",
    "T32n1648_008:0439a16": "　水四十萬　　八那由他　　風住虛空",
    "T32n1648_008:0439a17": "　乃九十萬　　六那由他　　世界所住",
    "T32n1648_008:0439a18": "　亦以火成　　世界之中　　有諸光焰",
    "T32n1648_008:0439a19": "　上至梵世　　乃極七日　　如是大生",
    "T32n1648_008:0439a20": "　是故名大",
    "T32n1648_008:0439a21": "問云何大非實義令現實義。答名大界者。非",
    "T32n1648_008:0439a22": "男非女以男女色可見。界者非長非短。以長",
    "T32n1648_008:0439a23": "短色可見。界者非樹非山。以樹山色可見。",
    "T32n1648_008:0439a24": "如是大非實義令現為實義名大。云何諸鬼",
    "T32n1648_008:0439a25": "等異形。如鬼入人身成其身。以鬼形成起四",
    "T32n1648_008:0439a26": "行。或身強或尿熱或輕動。如是於身以火",
    "T32n1648_008:0439a27": "界和合成起四行。以地界和合成堅。以水界",
    "T32n1648_008:0439a28": "和合成流。以火界和合成熱。以風界和合成",
    "T32n1648_008:0439a29": "輕動。如是鬼形等名大。大者是語言義問地",
    "T32n1648_008:0439b01": "界水界火界風界者何義。答廣大名地義。可",
    "T32n1648_008:0439b02": "飲守護是水義。令光明是火義。去來是風義。",
    "T32n1648_008:0439b03": "界者何義。持自相為義。復次地自性是地界。",
    "T32n1648_008:0439b04": "水自性是水界。火自性是火界。風自性是風",
    "T32n1648_008:0439b05": "界。云何地自性。是堅性強性厚性不動性安",
    "T32n1648_008:0439b06": "性持性。此謂地性。云何水性。濕性澤性流性",
    "T32n1648_008:0439b07": "出性。滿性增長性喜性結著性。此謂水性。",
    "T32n1648_008:0439b08": "云何火性。熱性暖性蒸性熟性燒性取性。此",
    "T32n1648_008:0439b09": "謂火性。云何風性。持性冷性去來性輕動性",
    "T32n1648_008:0439b10": "低性取性。此謂風性。此界義。如是以語言義",
    "T32n1648_008:0439b11": "應觀界。問云何以事觀界。答地界持為事。",
    "T32n1648_008:0439b12": "水界結著為事。火界令熟為事。風界遮為事。",
    "T32n1648_008:0439b13": "復次地界立為事。水界下入為事。火界令上",
    "T32n1648_008:0439b14": "為事。風界動轉為事。復次二界近故成舉初",
    "T32n1648_008:0439b15": "步。復次二界近故成舉後步。二界近故成初",
    "T32n1648_008:0439b16": "坐臥。復次二界近故成後行立。二界近故成",
    "T32n1648_008:0439b17": "初懈怠睡眠。二界近故成後精進勇猛。二界",
    "T32n1648_008:0439b18": "近故成初重。二界近故成後輕。如是以事觀",
    "T32n1648_008:0439b19": "四大。云何以聚觀四大。聚者。地界水界火",
    "T32n1648_008:0439b20": "界風界。依此界成色香味觸。此八法或多共",
    "T32n1648_008:0439b21": "生住不相離。此合和名聚。彼復成四種。地",
    "T32n1648_008:0439b22": "聚水聚火聚風聚。於是地聚地界成最多。水",
    "T32n1648_008:0439b23": "界火界風界次第成最少。於水聚水界成最",
    "T32n1648_008:0439b24": "多。地界風界火界成最少。於火聚火界成",
    "T32n1648_008:0439b25": "最多。地界風界水界成最少。於風聚風界成",
    "T32n1648_008:0439b26": "最多。火界水界地界次第成最少。如是以聚",
    "T32n1648_008:0439b27": "觀諸界。問云何以散觀四大。答觀於地界從",
    "T32n1648_008:0439b28": "於最細隣空微塵生。此地為水所和故不散。",
    "T32n1648_008:0439b29": "為火所熟成不臭。為風所持成轉。如是觀。復",
    "T32n1648_008:0439c01": "先師說。中人身地界碎之為塵。成一斛二升。",
    "T32n1648_008:0439c02": "是時以水和合。成六升五合。以火令熟隨風",
    "T32n1648_008:0439c03": "起迴轉。如是以散觀諸界。問云何以不相離",
    "T32n1648_008:0439c04": "觀四大。答地界水所攝火所熟風所持。如是",
    "T32n1648_008:0439c05": "三界和合。水界者住於地處。火所熟風所持。",
    "T32n1648_008:0439c06": "如是三界所攝。火界者住於地處。水所攝風",
    "T32n1648_008:0439c07": "所持。如是三界所熟。風界住於地處。水所攝",
    "T32n1648_008:0439c08": "火所熟。如是三界所持。於地住三界。水所攝",
    "T32n1648_008:0439c09": "三界不散。火所熟三界成不臭。風所持三界",
    "T32n1648_008:0439c10": "得轉直住不散。如是此四界依展轉成住不",
    "T32n1648_008:0439c11": "散。如是以不離觀諸界。問云何以緣觀諸界。",
    "T32n1648_008:0439c12": "答四因四緣為起諸界。云何四。所謂業心時",
    "T32n1648_008:0439c13": "食。云何業從業所生。四界以二緣成緣。以",
    "T32n1648_008:0439c14": "生緣以業緣。餘界以依緣成緣。心者從心所",
    "T32n1648_008:0439c15": "生。四界以六緣成緣。以生緣。以共生緣。以依",
    "T32n1648_008:0439c16": "緣。以食緣。以根緣以有緣成其緣。餘界以緣",
    "T32n1648_008:0439c17": "以依緣以有緣。於入胎時心。諸色以七緣成",
    "T32n1648_008:0439c18": "緣。共生緣展轉緣依緣食緣根緣報緣有緣。",
    "T32n1648_008:0439c19": "後生心為初生。身以三緣成緣。所謂後生緣",
    "T32n1648_008:0439c20": "依緣有緣。此時為時所成。四大以二緣成緣。",
    "T32n1648_008:0439c21": "生緣有緣。餘界以二緣成緣。依緣有緣。此食",
    "T32n1648_008:0439c22": "從為食所成。四大以三緣成緣。生緣食緣有",
    "T32n1648_008:0439c23": "緣。餘界以二緣成緣。所謂依緣有緣。於是從",
    "T32n1648_008:0439c24": "業生四界共生界。展轉以四緣成緣。所謂共",
    "T32n1648_008:0439c25": "生緣展轉緣。依緣有緣。餘界以緣成緣。所謂",
    "T32n1648_008:0439c26": "依緣有緣。如是從心生。從時生。從食生可",
    "T32n1648_008:0439c27": "知。地界者為餘界住處緣成緣。水界者為餘",
    "T32n1648_008:0439c28": "界作結著緣成緣。火界者為餘界作熟緣成",
    "T32n1648_008:0439c29": "緣。風界者為餘界作持緣成緣。如是以緣觀",
    "T32n1648_008:0440a01": "諸界。問云何以相觀諸界。答堅相地界。濕相",
    "T32n1648_008:0440a02": "水界。熱相火界。冷相風界。如是以相觀諸界。",
    "T32n1648_008:0440a03": "問云何以類非類觀諸界。答地界水界一種",
    "T32n1648_008:0440a04": "類。以重故。火界風界一種類。以輕故。水界",
    "T32n1648_008:0440a05": "火界非類。水界能滅火界令燥。是故非類。地",
    "T32n1648_008:0440a06": "界風界展轉非種類。地界障風界行。風界能",
    "T32n1648_008:0440a07": "滅地界。是故非種類。復次或四界展轉種類。",
    "T32n1648_008:0440a08": "以展轉緣故。或展轉非種類。以自相故。如",
    "T32n1648_008:0440a09": "是以種類非種類觀諸界。問云何一性種種",
    "T32n1648_008:0440a10": "性觀諸界。答從業生四界。以從業生。所謂",
    "T32n1648_008:0440a11": "一性以相種種性。如是從心生。從時生。從食",
    "T32n1648_008:0440a12": "生。可知四因緣地界。以相一性以因。所謂種",
    "T32n1648_008:0440a13": "種相。如是四因緣風界火界。風界可知。四界",
    "T32n1648_008:0440a14": "以界一性。以大一性。以法一性。以無常一",
    "T32n1648_008:0440a15": "性。以苦一性。以無我一性。以相種種性。以事",
    "T32n1648_008:0440a16": "種種性。以業種種性。以心種種性。成種種性。",
    "T32n1648_008:0440a17": "以時種種性。成種種性。以食種種性。成種種",
    "T32n1648_008:0440a18": "性。以種種性。成種種性。以地種種性。成種",
    "T32n1648_008:0440a19": "種性。以生種種性。成種種性。以趣種種性。",
    "T32n1648_008:0440a20": "成種種性。如是。以一性種種性觀諸界。問",
    "T32n1648_008:0440a21": "云何以觀界隷。答如巧隷師。以材木作人。",
    "T32n1648_008:0440a22": "一切身分具足。隨逐行走。內繩所連。外假",
    "T32n1648_008:0440a23": "泥飾。形色如人。寶衣莊嚴。或男或女。以人牽",
    "T32n1648_008:0440a24": "繩。或行或舞或倚或坐。如是此界隷名身。以",
    "T32n1648_008:0440a25": "初煩惱為隷。師所作身分具足為筋。繩所連",
    "T32n1648_008:0440a26": "以肉為泥。以皮為色。虛空為孔。寶衣莊嚴名",
    "T32n1648_008:0440a27": "為男女。以其心事為風界所牽。或行或住或",
    "T32n1648_008:0440a28": "去或來或申或縮或語或說。此界隷人。與識",
    "T32n1648_008:0440a29": "界共生。以憂惱因緣。成憂悲苦惱。或笑或",
    "T32n1648_008:0440b01": "戲或相拍肩等。食者支持界隷。命根者受持",
    "T32n1648_008:0440b02": "界隷。以命終界隷分散。若有業煩惱。復更",
    "T32n1648_008:0440b03": "起新界隷。如是生界隷。其初不可知。其後",
    "T32n1648_008:0440b04": "不可知。如是以界隷觀諸界。彼坐禪人。如",
    "T32n1648_008:0440b05": "是以此門以此行。唯觀此身以界隷。無眾生",
    "T32n1648_008:0440b06": "無壽命。是時觀以界事。以生心數法受想",
    "T32n1648_008:0440b07": "行識。彼坐禪人已觀名色。從彼觀名色。是",
    "T32n1648_008:0440b08": "苦是貪愛是苦集。觀貪愛滅是苦滅。觀八正",
    "T32n1648_008:0440b09": "道。是苦滅具足。彼坐禪人已廣觀四諦。是",
    "T32n1648_008:0440b10": "時見苦過患。以無常以苦以無我。常思惟不",
    "T32n1648_008:0440b11": "散。以慧見苦滅功德。以寂寂以妙離。彼坐",
    "T32n1648_008:0440b12": "禪人。如是現見苦過患見滅功德。正安於根",
    "T32n1648_008:0440b13": "力覺分。從行相心起。證醍醐界(觀四大已竟)。",
    "T32n1648_008:0440b14": "問云何於食不耐想。何修何相何味何處何",
    "T32n1648_008:0440b15": "起何功德。云何為修。答以所噉甞飲食。彼作",
    "T32n1648_008:0440b16": "意悉不耐彼想。知正知。此謂不耐食想。彼",
    "T32n1648_008:0440b17": "想住不亂。此謂修。於食取過患為相。厭為",
    "T32n1648_008:0440b18": "味。伏氣味愛為起。何功德者。成得八功德。若",
    "T32n1648_008:0440b19": "修不耐食想。知揣食想。知五欲具足。知色",
    "T32n1648_008:0440b20": "陰。知不淨想。在身念成修滿。從氣味愛縮離",
    "T32n1648_008:0440b21": "彼心。向善趣向醍醐。云何修彼者。初坐禪人",
    "T32n1648_008:0440b22": "入寂寂坐。攝一切心不亂心。以所噉甞飲食",
    "T32n1648_008:0440b23": "作不耐意。如是種種百味經營。清淨人所貴",
    "T32n1648_008:0440b24": "重。色香具足所堪大貴。如此飲食入身。變",
    "T32n1648_008:0440b25": "成不淨。成不耐成臭腐。成可憎惡。以五行",
    "T32n1648_008:0440b26": "修行不耐食想。所謂以經營以散用以處以",
    "T32n1648_008:0440b27": "流以聚。問云何以經營修行不耐食想。此坐",
    "T32n1648_008:0440b28": "禪人。見諸眾生。為經營飲食困。行種種惡",
    "T32n1648_008:0440b29": "法。或殺害或偷盜。亦見彼眾生受種種苦。",
    "T32n1648_008:0440c01": "知彼所殺害所縛。亦見眾生造種種惡事。或",
    "T32n1648_008:0440c02": "乞索或欺誑。詐現精進。見食如是令起厭患。",
    "T32n1648_008:0440c03": "以不清淨屎尿流溢。飲食為因。彼作惡業如",
    "T32n1648_008:0440c04": "是。復見出家人。住清淨山林。種種花香禽獸",
    "T32n1648_008:0440c05": "吟嘯善人所造。或於田野莊嚴具足。樹影林",
    "T32n1648_008:0440c06": "水取他人意。平舒淨妙無諸高下。人見驚訝",
    "T32n1648_008:0440c07": "無諸喧雜。是出家人修菩提處。等梵天居。",
    "T32n1648_008:0440c08": "如是住處心無貪著。常行禪誦樂修善事。或",
    "T32n1648_008:0440c09": "於寒熱風塵泥雨諸山嶮處。為經營食因於",
    "T32n1648_008:0440c10": "捉鉢入家乞食。彼見如是心起厭患。飲食不",
    "T32n1648_008:0440c11": "淨屎尿流出。此經營食。是彼因故。如是當",
    "T32n1648_008:0440c12": "捨求第一樂。復次見出家人修行為乞食。或",
    "T32n1648_008:0440c13": "於馬象惡獸中。或狗野猪處。或惡人所。或",
    "T32n1648_008:0440c14": "不淨處。踐踏泥屎。於他家門。少時默住。以",
    "T32n1648_008:0440c15": "衣護身。為得揣食生疑。或見彼食。猶如狗",
    "T32n1648_008:0440c16": "食。於食起厭。此經營食。最可憎惡。何用經",
    "T32n1648_008:0440c17": "營。但從他乞。如是以經營。修行食不耐想。云",
    "T32n1648_008:0440c18": "何。散用修食不耐想。彼坐禪人。如是所得經",
    "T32n1648_008:0440c19": "營飲食。於彼坐食。以濕鮭相雜和軟。以手",
    "T32n1648_008:0440c20": "為簸。以口為臼。以脣收聚。以齒為杵。以舌",
    "T32n1648_008:0440c21": "翻轉。以涎唾淡血共相和合。最可厭惡。如",
    "T32n1648_008:0440c22": "狗嘔吐不可見故。如是以散用修行不耐食",
    "T32n1648_008:0440c23": "想。問云何以處修行不耐食想。答如是此食",
    "T32n1648_008:0440c24": "所吞入腹。與不淨和合住。生熟藏以百虫種",
    "T32n1648_008:0440c25": "之所噉食。以煖所熟成第一厭。如人嘔吐置",
    "T32n1648_008:0440c26": "不淨器。如是以處修行不耐食想。問云何以",
    "T32n1648_008:0440c27": "流修行不耐食想。答此食煖所熟。與新故不",
    "T32n1648_008:0440c28": "淨和合。如酒置破杯器。如是一切身流。隨流",
    "T32n1648_008:0440c29": "入於脈腠面目。九孔九萬九千毛孔。皆悉流",
    "T32n1648_008:0441a01": "滿。此食如是流成五分。一分諸虫所噉。一分",
    "T32n1648_008:0441a02": "火所銷。一分支持身。一分成尿。一分成體。",
    "T32n1648_008:0441a03": "如是修行不耐食想。問云何以聚修行不耐",
    "T32n1648_008:0441a04": "食想。答此流食成身髮毛爪等。令起百一身",
    "T32n1648_008:0441a05": "分。若不成流。令起百一病惱。如是以聚修",
    "T32n1648_008:0441a06": "行不耐食想。彼坐禪人。以此門以此行。如是",
    "T32n1648_008:0441a07": "修行不耐食想。成住厭食。以厭自在心成不",
    "T32n1648_008:0441a08": "亂若心不亂諸蓋滅禪分起。外行禪成住",
    "T32n1648_008:0441a09": "(不耐食想已竟)。",
    "T32n1648_008:0441a10": "無所有處。及非非想處。如初地一切入門所",
    "T32n1648_008:0441a11": "說。於是說偈。",
    "T32n1648_008:0441a12": "　坐禪人行處　　所說唯面形",
    "T32n1648_008:0441a13": "　如人善示導　　波利弗多國",
    "T32n1648_008:0441a14": "　略說得知廣　　曉了其前後",
    "T32n1648_008:0441a15": "　恒觀如非如　　於此已廣說",
    "T32n1648_008:0441a16": "　如是具足相　　彼一切功德",
    "T32n1648_008:0441a17": "　如法當分別　　解脫道行處",
    "T32n1648_008:0441a18": "(三十八行品已竟)。",
    "T32n1648_008:0441a19": "解脫道論卷第八"
}