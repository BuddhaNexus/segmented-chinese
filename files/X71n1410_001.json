{
    "X71n1410_001:0158b05": "No. 1410-A",
    "X71n1410_001:0158b06": " 曇芳和尚語錄敘",
    "X71n1410_001:0158b08": "[0158b08] 至正二年。曇芳忠公。自鍾山上逕山。四方禪人趨而",
    "X71n1410_001:0158b09": "從者甚眾。其有得於所聞者。口口相語。傳之四方。其",
    "X71n1410_001:0158b10": "徒正茂至臨川山中。告余以入山諸佛事。余聞而嘆",
    "X71n1410_001:0158b11": "曰。夫說法者。當如法說。徑山其有焉。因為題其端。已",
    "X71n1410_001:0158b12": "後三年。奉 旨來住大龍翔。舉揚宗風。緇素敬仰。於",
    "X71n1410_001:0158b13": "是其門人住善權繼祖等。更輯其崇因蔣山崇禧徑",
    "X71n1410_001:0158b14": "山龍翔所說語。通為一書。名曰五會錄。其四在建康。",
    "X71n1410_001:0158b15": "其一在杭。皆最高無上。如彼楞伽人。登其一已為希",
    "X71n1410_001:0158b16": "有。師所至。說法沛然。孰能尚之。弟子師睿。來請為之",
    "X71n1410_001:0158b17": "題辭。吾聞。昔賢如裴相國。述黃檗之心要。蘇黃門啟",
    "X71n1410_001:0158b18": "真淨之高風。皆定其宗旨。不事&#x8657;言者也。余豈能言",
    "X71n1410_001:0158b19": "之哉。&#x751E;觀達磨之來。臨濟一宗。端緒遠大。宋南渡時。",
    "X71n1410_001:0158b20": "圓悟之子。有隆有杲。皆深荷於正宗。力求於繼法者",
    "X71n1410_001:0158b21": "也。隆之尊嚴。&#x56E6;寂無眹。杲之弘毅。若決江河。杲菴於",
    "X71n1410_001:0158b22": "洋嶼。未及一夏。發其悟者。一十三人。近世所未有也。",
    "X71n1410_001:0158b23": "而楊岐正&#x8109;。乃以歸諸隆之高弟應庵華焉。杲有無",
    "X71n1410_001:0158b24": "我之公。隆有得人之實。是故自杲而出者。千枝萬葉。",
    "X71n1410_001:0158c01": "一一光明。而應菴之成於二師者。宛然可憐也。華得",
    "X71n1410_001:0158c02": "密菴傑。傑之將寂。沈吟久之。其侍者進曰。師豈有思",
    "X71n1410_001:0158c03": "乎。曰非汝所知。進曰。某竊留嶽。在此久矣。驚喜召嶽。",
    "X71n1410_001:0158c04": "一見付衣而寂。&#x76D6;此宗之不苟於得人。有如此者。是",
    "X71n1410_001:0158c05": "為松源一支。嶽得無得通。通得&#x8657;舟度。度得玉山珍。",
    "X71n1410_001:0158c06": "今吾曇芳。則珍之弟子也。夫以心傳心。宗無別法。隨",
    "X71n1410_001:0158c07": "法說法。法無定言。因言以觀法。因法以求宗。而心心",
    "X71n1410_001:0158c08": "之傳。由語錄而泝之。則存乎其人矣。嗚呼不立文字",
    "X71n1410_001:0158c09": "之宗。今如山海。不得有無之語。已在言前。聊伸鄙辭。",
    "X71n1410_001:0158c10": "以為敘引。",
    "X71n1410_001:0158c11": "[0158c11] 至正六年歲丙戌冬十月既望",
    "X71n1410_001:0158c12": "[0158c12] 微笑居士蜀郡 虞集 敘",
    "X71n1410_001:0158c16": "曇芳和尚語錄目次",
    "X71n1410_001:0158c18": "卷上",
    "X71n1410_001:0158c19": "敘",
    "X71n1410_001:0158c20": "建康路崇因禪寺語錄",
    "X71n1410_001:0158c21": "建康路蔣山太平興國禪寺語錄",
    "X71n1410_001:0158c22": "集慶路蔣山大崇禧萬壽寺語錄",
    "X71n1410_001:0158c23": "杭州路徑山興聖萬壽禪寺語錄",
    "X71n1410_001:0158c24": "卷下",
    "X71n1410_001:0159a01": "大龍翔集慶寺語錄",
    "X71n1410_001:0159a02": "偈頌佛祖真讚自讚",
    "X71n1410_001:0159a03": "附錄題跋行業記",
    "X71n1410_001:0159a04": "塔銘",
    "X71n1410_001:0159a10": "No. 1410",
    "X71n1410_001:0159a11": "曇芳和尚語錄卷上",
    "X71n1410_001:0159a13": "曇芳和尚建康路崇因禪寺語錄",
    "X71n1410_001:0159a14": "常州路善權禪寺住持嗣法 繼祖 等編",
    "X71n1410_001:0159a15": "[0159a15] 大德九年。歲乙巳。三月初一日。師於首座寮受請。指",
    "X71n1410_001:0159a16": "法座云。盡大地是箇須彌寶座。有甚階級。喝一喝。",
    "X71n1410_001:0159a17": "[0159a17] 日青天轟霹靂 遂登座拈香云。此香端為祝延",
    "X71n1410_001:0159a18": "大元世主今上皇帝聖躬萬歲。萬歲萬萬歲。欽願統",
    "X71n1410_001:0159a19": "聖明如日如月。祝睿筭同地同天。次拈香云。此一瓣",
    "X71n1410_001:0159a20": "香。爇向爐中。供養前住杭州路景德靈院禪寺佛光",
    "X71n1410_001:0159a21": "海印禪師本師玉山大和尚。用酬法乳之恩。遂趺座。",
    "X71n1410_001:0159a22": "問答竟。乃云。過去已過去。未來猶未來。釋迦老子一",
    "X71n1410_001:0159a23": "段大事因緣。即今委自新崇因。遂展兩手云。諸人若",
    "X71n1410_001:0159a24": "信得及。 皇恩佛恩一時報畢。其或情塵未盡。法執",
    "X71n1410_001:0159b01": "未忘。鳳縈金網趨霄漢。以無期蛇神護珠。蘊風雷而",
    "X71n1410_001:0159b02": "自昧。良久。點石化為金玉易。勸人除&#x5374;是非難 復",
    "X71n1410_001:0159b03": "云。適來蔣山和尚白槌云。法筵龍象眾。當觀第一義。",
    "X71n1410_001:0159b04": "且第一義如何舉唱。咄。不可總作野狐見解。",
    "X71n1410_001:0159b05": "[0159b05] 上堂。盡大地是箇解脫門。因甚入不得。盡大地是箇",
    "X71n1410_001:0159b06": "寶華王座。因甚坐不得。青蘿夤緣。直上寒松之頂。白",
    "X71n1410_001:0159b07": "雲澹泞。出沒太&#x8657;之中。",
    "X71n1410_001:0159b08": "[0159b08] 上堂。一雨普滋三草二木。正法眼藏絕塵沙。金色頭",
    "X71n1410_001:0159b09": "陀下雞足。擊拂子。下座。",
    "X71n1410_001:0159b10": "[0159b10] 上堂。舉石頭垂語云。言語動用沒交涉。藥山出眾云。",
    "X71n1410_001:0159b11": "直得非言語動用。亦沒交涉。石頭云。我者裏針劄不",
    "X71n1410_001:0159b12": "入。藥山云。我者裏如石上[栽-木+土]花。師云。罔象無心珠在",
    "X71n1410_001:0159b13": "掌。離婁行處浪滔天。",
    "X71n1410_001:0159b14": "[0159b14] 遇五示眾。十二時中。不倚一物。黑牛臥死水。從天降",
    "X71n1410_001:0159b15": "下。從地涌出。&#x811A;跟下好與三十。謹白參玄人。光陰莫",
    "X71n1410_001:0159b16": "&#x8657;度。",
    "X71n1410_001:0159b17": "[0159b17] 佛誕上堂。舉雲門道。釋迦老子初生下時。周行七步。",
    "X71n1410_001:0159b18": "目顧四方。指天指地云。天上天下。唯吾獨尊。我當時",
    "X71n1410_001:0159b19": "若見。一棒打殺。與狗子喫。貴圖天下太平。師拈云。曾",
    "X71n1410_001:0159b20": "經巴峽猿啼處。聽得驢鳴也斷腸。",
    "X71n1410_001:0159b21": "[0159b21] 結夏小參。顧視大眾云。你諸人千里萬里拋&#x5374;師僧",
    "X71n1410_001:0159b22": "父母。來者裏覓佛覓祖。你豈不知達磨是老臊胡。釋",
    "X71n1410_001:0159b23": "迦老子是乾屎橛。文殊普賢是擔屎漢。等妙二覺是",
    "X71n1410_001:0159b24": "破執凡夫。菩提涅槃是繫驢橛。十二分教是鬼神簿。",
    "X71n1410_001:0159c01": "拭瘡疣紙。四果三賢。初心十地。是守古塚鬼。自救不",
    "X71n1410_001:0159c02": "了。驀拈主丈云。德山來也。遂置主丈。處世界如&#x8657;空。",
    "X71n1410_001:0159c03": "如蓮花不著水。心清淨超於彼。",
    "X71n1410_001:0159c04": "[0159c04] 上堂。諸佛出世。祖師西來。早是不著便。三百五百成",
    "X71n1410_001:0159c05": "群作隊。說黃道黑。指東畫西。野狐見解。拈主丈云。觀",
    "X71n1410_001:0159c06": "世音將錢買胡餅。放下手&#x5374;是饅頭。靠主丈。下座。",
    "X71n1410_001:0159c07": "[0159c07] 上堂。舉僧問趙州。如何是毗盧頂相。州云。自小出家。",
    "X71n1410_001:0159c08": "不曾眼華。忽有人問青山。如何是毗盧頂相。只對他",
    "X71n1410_001:0159c09": "道。繅成白雪桑重綠。割盡黃雲稻正青。且道與趙州",
    "X71n1410_001:0159c10": "是同是別。",
    "X71n1410_001:0159c11": "[0159c11] 仰山了堂首座至。上堂。摩訶衍法。離四句。絕百非。崇",
    "X71n1410_001:0159c12": "因寺裏打鼓上堂。隊隊衲僧來。隊隊衲僧去。喝。",
    "X71n1410_001:0159c13": "[0159c13] 上堂。舉僧問投子。枯木裏還有龍吟也無。投子云。我",
    "X71n1410_001:0159c14": "道汝髑髏裏獅子吼。師頌云。枯木老龍吟。髑髏師子",
    "X71n1410_001:0159c15": "吼。九九八十一。面南看北斗。",
    "X71n1410_001:0159c16": "[0159c16] 解夏小參。諸方有為人句。青山無為人句。諸方有殺",
    "X71n1410_001:0159c17": "人刀活人&#x5292;。青山無殺人刀活人&#x5292;。諸方有結有解。",
    "X71n1410_001:0159c18": "青山無結無解。是汝諸人向者裏立地。皮下還有血",
    "X71n1410_001:0159c19": "麼。若約山僧看來。三世諸佛不如你。六代祖師不如",
    "X71n1410_001:0159c20": "你。天下老和尚不如你 復云。不用思量不用疑。目",
    "X71n1410_001:0159c21": "前法法是全提。即今休去便休去。欲覓了時無了時。",
    "X71n1410_001:0159c22": "久立珍重。",
    "X71n1410_001:0159c23": "[0159c23] 上堂。明暗有去來。&#x8657;空無動轉。萬象既歷然。一真自",
    "X71n1410_001:0159c24": "忌鑑。&#x7AEA;拂。釋迦老子在拂子頭上。說大法要。放拂云。",
    "X71n1410_001:0160a01": "見汝諸人不會。走人露柱裏去也。喝一喝。下座。",
    "X71n1410_001:0160a02": "[0160a02] 上堂。古德道。蕪湖蕪湖見。當塗當塗見。八月十五夜。",
    "X71n1410_001:0160a03": "恰似沒柄扇。美則美矣。似則未似。青山則不然。開眼",
    "X71n1410_001:0160a04": "開眼見。合眼合眼見。蕪湖與當塗。不出廣寒殿。喝一",
    "X71n1410_001:0160a05": "喝。下座。",
    "X71n1410_001:0160a06": "[0160a06] 上堂。五祖道。祖師說不著。佛眼&#x89B0;不見。四面老婆心。",
    "X71n1410_001:0160a07": "為君通一線。青山道。開口便道著。開眼便&#x89B7;見。青山",
    "X71n1410_001:0160a08": "老婆心。何曾通一線。便下座。",
    "X71n1410_001:0160a09": "[0160a09] 上堂。教中道。一人發真歸源。十方&#x8657;空悉皆消殞。佛",
    "X71n1410_001:0160a10": "殿[祝/土]著你鼻孔。鐘樓塞破你腦門。作麼生得相應去。",
    "X71n1410_001:0160a11": "喝一喝。",
    "X71n1410_001:0160a12": "[0160a12] 上堂。欲識佛性義。當觀時節因緣。時節若至。其理自",
    "X71n1410_001:0160a13": "彰。靜夜鐘聲。隨扣擊以無虧。澄潭月影。觸波瀾而不",
    "X71n1410_001:0160a14": "散。恁麼也得。不恁麼也得。恁麼不恁麼總得。擊拂子。",
    "X71n1410_001:0160a15": "師子不食鵰殘。俊鷹那打死兔。下座。",
    "X71n1410_001:0160a16": "[0160a16] 冬至小參。釋迦老子眼裏無筋。達磨大師皮下無血。",
    "X71n1410_001:0160a17": "諸人只知從冬數九臘前三白。不知昨夜老梅向南",
    "X71n1410_001:0160a18": "一枝凍折。以拂子擊禪床一下 復云。少室峰前金",
    "X71n1410_001:0160a19": "鳳舞。曹溪路上玉雞啼。青山今夜打參鼓。留得閒僧",
    "X71n1410_001:0160a20": "立片時。",
    "X71n1410_001:0160a21": "[0160a21] 請西洲首座上堂。卷舒立方外乾坤。縱橫挂域中日",
    "X71n1410_001:0160a22": "月。首座打板坐禪。長老舉揚宗旨。寒山拾得掃地裝",
    "X71n1410_001:0160a23": "香。彌勒釋迦搬柴運水。便下座。",
    "X71n1410_001:0160a24": "[0160a24] 元宵進退兩序上堂。諸佛放光明。助發實相義。東邊",
    "X71n1410_001:0160b01": "是知事。西邊是頭首。法幢於斯建。紀綱於斯立。千燈",
    "X71n1410_001:0160b02": "續焰。虎驟龍驤。一花五葉。地久天長。以拂子擊禪&#x7240;。",
    "X71n1410_001:0160b03": "下座。",
    "X71n1410_001:0160b04": "[0160b04] 上堂。春風日夜扇。春雨及時滋。曹溪人不來。悠悠生",
    "X71n1410_001:0160b05": "我思。拍禪床。下座。",
    "X71n1410_001:0160b06": "[0160b06] 上堂。清淨本然。云何忽生山河大地。諸禪德。山河大",
    "X71n1410_001:0160b07": "地即是上座自己。上座自己即是山河大地。清淨本",
    "X71n1410_001:0160b08": "然。周&#x5FA7;一切。拊繩床云。佛殿走出山門。僧堂穿過&#x53A8;",
    "X71n1410_001:0160b09": "庫。喝一喝。",
    "X71n1410_001:0160b10": "[0160b10] 上堂。即心即佛。非心非佛。不是心。不是佛。不是物。桃",
    "X71n1410_001:0160b11": "李火中開。黃昏候日出。",
    "X71n1410_001:0160b12": "[0160b12] 上堂。古德道。你一念心疑被地礙。你一念心癡被水",
    "X71n1410_001:0160b13": "溺。你一念心嗔被火燒。你一念心喜被風飄。乃&#x7AEA;拂",
    "X71n1410_001:0160b14": "云。地水火風即今在拂子頭上。說法聽法。擊拂子云。",
    "X71n1410_001:0160b15": "二由一有。一亦莫守。一心不生。萬法無咎。",
    "X71n1410_001:0160b16": "[0160b16] 上堂。舉雲門一日云。京華還有棟梁也無。自代云。家",
    "X71n1410_001:0160b17": "家觀世音。拈云。雲門大師大似壓良為賤。且道。青山",
    "X71n1410_001:0160b18": "還有棟梁也無。卓主丈云。院院燒燈如白晝。沈香火",
    "X71n1410_001:0160b19": "底坐吹笙。",
    "X71n1410_001:0160b20": "[0160b20] 常竭陀繪佛像。師說偈示之。筆端幻出諸佛像。謂是",
    "X71n1410_001:0160b21": "心耶是手耶。心手兩忘知落處。少林春色□天涯。",
    "X71n1410_001:0160b22": "曇芳和尚建康路蔣山太平興國禪寺語錄",
    "X71n1410_001:0160b23": "常州路善權禪寺住持嗣法 繼祖 等編",
    "X71n1410_001:0160b24": "[0160b24] 師於至治元年辛酉。正月十七日。受行宣政院疏請。",
    "X71n1410_001:0160c01": "入寺據室。橫按主丈云。擬則垛生招箭。不擬則十萬",
    "X71n1410_001:0160c02": "八千。靠主丈云。放過一著。遂出。陞座拈香。祝 聖罷。",
    "X71n1410_001:0160c03": "就坐問答竟。乃云。法隨法行。法幢隨處建立。新蔣山",
    "X71n1410_001:0160c04": "今日開堂。一問一答。一挨一拶。曲循時宜。助揚聖化。",
    "X71n1410_001:0160c05": "若謂是建立法幢。入地獄如箭射。豈不見臨濟謂普",
    "X71n1410_001:0160c06": "化云。我欲建立黃檗宗旨。汝切須與我成褫。普化珍",
    "X71n1410_001:0160c07": "重便下去。克符後到。臨濟亦如是問。克符亦珍重下",
    "X71n1410_001:0160c08": "去。三日後。普化上問訊云。和尚前日道甚麼。臨濟拈",
    "X71n1410_001:0160c09": "主丈打下 符又三日上問訊云。和尚前日打普化。",
    "X71n1410_001:0160c10": "有甚麼事。濟拈主丈亦打下。師喝一喝云。選佛若無",
    "X71n1410_001:0160c11": "如是眼。宗風那得到如今 復舉。世尊一日陞座。迦",
    "X71n1410_001:0160c12": "葉白槌云。世尊說法竟。世尊便下座。師云。龍袖拂開",
    "X71n1410_001:0160c13": "全體現。象王行處絕狐蹤。",
    "X71n1410_001:0160c14": "[0160c14] 上堂。萬法是心光。諸緣唯性曉。本無迷悟人。只要今",
    "X71n1410_001:0160c15": "日了。且道。了箇甚麼。欲得不招無間業。莫謗如來正",
    "X71n1410_001:0160c16": "法輪。",
    "X71n1410_001:0160c17": "[0160c17] 進退兩班上堂。苦樂逆順境。諸佛從中生。曼殊普賢",
    "X71n1410_001:0160c18": "師。逆行而順化。偉哉令德人。扶持折&#x811A;鐺。&#x7151;飯復&#x7151;",
    "X71n1410_001:0160c19": "&#x7FAE;。二時無缺少。芥子突落地。&#x8657;空成粉碎。擊拂子。便",
    "X71n1410_001:0160c20": "下座。",
    "X71n1410_001:0160c21": "[0160c21] 上堂。千峰列翠。萬壑爭妍。谷口&#x9E0E;啼。梁間燕語。毗盧",
    "X71n1410_001:0160c22": "心印廓爾無涯。正法眼藏流通不絕。拈主丈。觀音菩",
    "X71n1410_001:0160c23": "薩將錢買胡餅。放下手&#x5374;是饅頭。卓主丈。有意氣時",
    "X71n1410_001:0160c24": "添竟氣。不風流處也風流。",
    "X71n1410_001:0161a01": "[0161a01] 結夏小參。三乘十二分教。橫說&#x7AEA;說。天下老和尚。直",
    "X71n1410_001:0161a02": "說曲說。總是作死馬醫。現前眾等。踞菩薩乘。脩寂滅",
    "X71n1410_001:0161a03": "行。以大圓覺。為我伽藍。身心安居。平等性智。三生六",
    "X71n1410_001:0161a04": "十劫。畢竟如何。一天月色照無休。萬壑松風撼庭戶。",
    "X71n1410_001:0161a05": "[0161a05] 復舉。臨濟示眾云。赤肉團上。有一無位真人。常從汝",
    "X71n1410_001:0161a06": "等諸人面門出入。未證據者看。有僧便出問。如何是",
    "X71n1410_001:0161a07": "無位真人。濟下禪床擒住云。無位真人是甚麼乾屎",
    "X71n1410_001:0161a08": "橛。師拈云。諸禪德。實未得者。切忌麤心。臨濟道。無位",
    "X71n1410_001:0161a09": "真人是甚麼乾屎橛。會麼。魚躍已隨流水去。&#x9E0E;啼猶",
    "X71n1410_001:0161a10": "帶落花回。",
    "X71n1410_001:0161a11": "[0161a11] 朝廷看藏經滿散上堂。始從鹿野苑。終至跋提河。於",
    "X71n1410_001:0161a12": "是二中間。未&#x751E;談一字。有底便道。玉軸琅函。五千貝",
    "X71n1410_001:0161a13": "葉。自何而來。實謂我所得智慧。微妙最第一。眾生諸",
    "X71n1410_001:0161a14": "根鈍。著樂疑所盲。如斯之等類。云何而可度。拈主丈。",
    "X71n1410_001:0161a15": "瞿曇來也。揭日月於覺天。布慈音於沙界。或現大神",
    "X71n1410_001:0161a16": "通。或放大光明。撈摝有情。度諸苦海。巍巍乎。蕩蕩乎。",
    "X71n1410_001:0161a17": "無為焉。無私焉。以此祝 聖壽。鳳曆長春。以此贊皇",
    "X71n1410_001:0161a18": "圖。與天同久。雖然與麼。猶未是極則邊事。且道。如何",
    "X71n1410_001:0161a19": "是極則邊事。卓主丈云。野老不知堯舜力。鼕鼕打鼓",
    "X71n1410_001:0161a20": "祭江神 復舉。東印土國王。因眾僧看經。惟般若多",
    "X71n1410_001:0161a21": "羅尊者嘿坐。王問云。眾僧看經。尊者為什麼不看經。",
    "X71n1410_001:0161a22": "尊者云。出息不涉萬緣。入息不居陰界。常轉如是經",
    "X71n1410_001:0161a23": "百千萬億卷。師拈云。東印土王。與尊者一問一答。只",
    "X71n1410_001:0161a24": "知其一。不知其二。蔣山今日。 朝廷頒降御香。衲僧",
    "X71n1410_001:0161b01": "家一百七十餘員。經律論五千四十八卷。於七日中。",
    "X71n1410_001:0161b02": "從頭念過。直是上副天心。下資黎庶。堪報不報之恩。",
    "X71n1410_001:0161b03": "共助無為之化。",
    "X71n1410_001:0161b04": "[0161b04] 上堂。歸源性無二。方便有多門。狸奴白牯&#x8D82;起。陝府",
    "X71n1410_001:0161b05": "鐵牛踏殺嘉州大像。擊拂。有功者賞。",
    "X71n1410_001:0161b06": "[0161b06] 謝首座秉拂都寺辨齋上堂。三世諸佛。六代祖師。天",
    "X71n1410_001:0161b07": "下老和尚。說不到底句子。百味具足。日前被我首座",
    "X71n1410_001:0161b08": "都寺。一齊拈出。直教見者聞者箇箇飽齁齁地去。且",
    "X71n1410_001:0161b09": "道。山僧還在裏許也無。卓主丈。薰風自南來。殿閣生",
    "X71n1410_001:0161b10": "微涼。",
    "X71n1410_001:0161b11": "[0161b11] 上堂。是柱不見柱。非柱不見柱。是非已去了。是非裏",
    "X71n1410_001:0161b12": "薦取。好諸禪德。釋迦老子向是非裏。轉大法輪。無有",
    "X71n1410_001:0161b13": "間歇。微塵眾生。向是非裏。成等正覺。無有間歇。擊拂",
    "X71n1410_001:0161b14": "子。下座。",
    "X71n1410_001:0161b15": "[0161b15] 上堂。圓同太&#x8657;。無欠無餘。炎炎酷暑。&#x6C37;片交飛。遂拈",
    "X71n1410_001:0161b16": "拂子云。釋迦老子。即今向山僧拂子頭上。東方入定",
    "X71n1410_001:0161b17": "西方起。西方入定東方起。南方入定北方起。北方入",
    "X71n1410_001:0161b18": "定南方起。上方入定下方起。下方入定上方起。擲拂",
    "X71n1410_001:0161b19": "云。急著眼&#x89B0;。",
    "X71n1410_001:0161b20": "[0161b20] 解夏小參。諸佛不出世。祖師不西來。人人分上。猶千",
    "X71n1410_001:0161b21": "日並照。廓徹十&#x8657;。山僧一夏九十日。誰敢錯&#x609E;諸人",
    "X71n1410_001:0161b22": "一絲毫許。藥山久不上堂。院主云。大眾久思和尚示",
    "X71n1410_001:0161b23": "誨。山云。打鐘著。眾集。藥山便歸方丈。院主云。早間蒙",
    "X71n1410_001:0161b24": "和尚許為眾說法。因甚一言不措。山云。經有經師。論",
    "X71n1410_001:0161c01": "有論師。又爭怪得老僧。大眾還委悉麼。慣從五鳳樓",
    "X71n1410_001:0161c02": "前過。手握金鞭賀太平 復舉。僧問南陽忠國師。如",
    "X71n1410_001:0161c03": "何是盧舍那國。師云。與我過淨瓶來。僧度淨缾。國師",
    "X71n1410_001:0161c04": "云。&#x5374;安舊處著。其僧再理前問。國師云。古佛過去久",
    "X71n1410_001:0161c05": "矣。師拈云。白雲他自散。明月落誰家。",
    "X71n1410_001:0161c06": "[0161c06] 上堂。十五日已前。猛虎生羽翼。十五日已後。蛟龍得",
    "X71n1410_001:0161c07": "雲雨。正當十五日。古佛與露柱交參。佛殿共山門&#x9B2A;",
    "X71n1410_001:0161c08": "額。參。",
    "X71n1410_001:0161c09": "[0161c09] 上堂。森羅及萬象。一法之所印。拈主丈云。塵沙諸佛。",
    "X71n1410_001:0161c10": "走入主丈裏。諸人還見麼。若也不見。為你念滅罪障",
    "X71n1410_001:0161c11": "陀羅尼。卓主丈。下座。",
    "X71n1410_001:0161c12": "[0161c12] 逕山庭&#x6822;首座。同友人至。上堂。蒼蒼古庭柏。經冬色",
    "X71n1410_001:0161c13": "不凋。喜有同人至。相看忘寂寥。",
    "X71n1410_001:0161c14": "[0161c14] 上堂。舉南泉西堂百丈隨侍馬祖翫月次。祖云。正與",
    "X71n1410_001:0161c15": "麼時如何。丈云。正好脩行。西堂云。正好供養。南泉拂",
    "X71n1410_001:0161c16": "袖便行。祖云。經歸藏。禪歸海。惟有普願。獨超物外。師",
    "X71n1410_001:0161c17": "拈云。甜瓜徹蔕甜。苦瓠連根苦。",
    "X71n1410_001:0161c18": "[0161c18] 上堂。從上先聖。向鑊湯爐炭裏。成等正覺。刀山&#x5292;樹",
    "X71n1410_001:0161c19": "上。成等正覺。拈主丈。主丈子只今向諸人眼睫裏。成",
    "X71n1410_001:0161c20": "等正覺。卓主丈。下座。",
    "X71n1410_001:0161c21": "[0161c21] 臘月八日。玉山和尚忌拈。香奮無明三毒。白[仁-二+幻]到死。",
    "X71n1410_001:0161c22": "百萬靈山不顧見你。天下叢林不顧見你。一炷兜樓",
    "X71n1410_001:0161c23": "一&#x6900;茶。冤有家兮債有主。",
    "X71n1410_001:0161c24": "[0161c24] 晦機和尚遺書至。上堂。舉僧問古德。南泉遷化向什",
    "X71n1410_001:0162a01": "麼處去。德云。石頭作沙彌時。參見六祖。僧云。不問石",
    "X71n1410_001:0162a02": "頭作沙彌時參見六祖。南泉遷化向什麼處去。德云。",
    "X71n1410_001:0162a03": "教伊尋思去。師云。古德與麼答話。雨洒不著。風吹不",
    "X71n1410_001:0162a04": "入。忽有人問蔣山。晦機遷化向什麼處去。只向它道。",
    "X71n1410_001:0162a05": "常住今日設齋。待云不問常住今日設齋。晦機遷化",
    "X71n1410_001:0162a06": "向什麼處去。又向它道。供養佛法僧。且道。與古人是",
    "X71n1410_001:0162a07": "同是別。一曲兩曲聞不聞。悲風流水多嗚咽。",
    "X71n1410_001:0162a08": "[0162a08] 上堂。有漏笊篱。無漏木杓。碧眼黃頭。取性卜度。",
    "X71n1410_001:0162a09": "[0162a09] 開爐上堂。教中道。居一切時。不起妄念。於諸妄心。亦",
    "X71n1410_001:0162a10": "不息滅。住妄想境。不加了知。於無了知。不辨真實。師",
    "X71n1410_001:0162a11": "頌云。地爐新種火。&#x7ABB;戶更重封。黃昏一覺睡。不覺五",
    "X71n1410_001:0162a12": "更鐘。",
    "X71n1410_001:0162a13": "[0162a13] 上堂。實際理地。不受一塵。萬行門中。不捨一法。冬至",
    "X71n1410_001:0162a14": "令辰。伏惟首座大眾。尊候納福。下座。",
    "X71n1410_001:0162a15": "[0162a15] 上堂。舉南陽忠國師問紫璘供奉。城南草作何色。紫",
    "X71n1410_001:0162a16": "璘云黃色。又問童子。城南草作何色。童子云黃色。國",
    "X71n1410_001:0162a17": "師云。者童子亦可簾前賜紫。對御談玄。師拈云。大小",
    "X71n1410_001:0162a18": "紫璘。被國師熱瞞。何不道靈山授記也未到此。",
    "X71n1410_001:0162a19": "[0162a19] 遇五上堂。是日已過。命亦隨減。曹溪路上。初無俗談。",
    "X71n1410_001:0162a20": "便下座。",
    "X71n1410_001:0162a21": "[0162a21] 上堂。舉涅槃會上廣額屠兒。放下屠刀便言。我是千",
    "X71n1410_001:0162a22": "佛一數。世尊云。如是如是。善自護持。師頌云。優&#x9262;羅",
    "X71n1410_001:0162a23": "華最勝幢。屠刀放下恰相當。天生伎倆能奇特。千個",
    "X71n1410_001:0162a24": "元來五百[雨/隻]。",
    "X71n1410_001:0162b01": "[0162b01] 除夜小參。智眼洞明。十方通暢。東勝身洲打鼓。西瞿",
    "X71n1410_001:0162b02": "耶尼晚參。東海鯉魚吞&#x5374;海。西河師子口門大。金剛",
    "X71n1410_001:0162b03": "喚起足行神。還&#x5374;趙州行&#x811A;債。擊拂子。惱亂春風卒",
    "X71n1410_001:0162b04": "未休。來年更有新條在。",
    "X71n1410_001:0162b05": "曇芳和尚集慶路蔣山大崇禧萬壽寺語錄",
    "X71n1410_001:0162b06": "[0162b06] 天曆元年戊辰。十月初一日。特奉",
    "X71n1410_001:0162b07": "聖旨。頒降御香到寺。命師住持兩山。師出。陞上拈香。",
    "X71n1410_001:0162b08": "祝 聖謝恩畢。就坐問答竟。乃云。斬新日月。特地乾",
    "X71n1410_001:0162b09": "坤。三千年黃河澄清。五百載聖人出現。堯眉八采。舜",
    "X71n1410_001:0162b10": "目重瞳。天中之天。聖中之聖。道齊皇覺。化洽無私。一",
    "X71n1410_001:0162b11": "句當陽。大家薦取。乃厲聲云。天下名山。江南第一",
    "X71n1410_001:0162b12": " 欽奉 聖旨。立大崇禧萬壽寺額。上堂。天開地闢古",
    "X71n1410_001:0162b13": "皇基。虎踞龍蟠擁翠微。三動金鉏新雨露。天華無數",
    "X71n1410_001:0162b14": "襲龍衣。欽惟",
    "X71n1410_001:0162b15": "聖天子。入正大統。旋降 璽書。揭示九重日月。拓開",
    "X71n1410_001:0162b16": "掌上乾坤。堯日與佛日同輝。慈風並皇風溥扇。遂拈",
    "X71n1410_001:0162b17": "主丈。畫一畫云。&#x8657;空可量風可繫。無能盡說聖功德。",
    "X71n1410_001:0162b18": "[0162b18] 宣封寶公大士。加普濟聖師。崇禧寺像成。開光明。師",
    "X71n1410_001:0162b19": "執筆云。飢鷹窠裏出頭來。天上人間不可陪。擘破面",
    "X71n1410_001:0162b20": "皮輕漏泄。大千沙界起風雷。應以菩薩身得度者。即",
    "X71n1410_001:0162b21": "現菩薩身而為說法。應以國王身得度者。即現國王",
    "X71n1410_001:0162b22": "身而為說法。欽奉 綸音。特加聖號。莊嚴慈像。永副",
    "X71n1410_001:0162b23": "歸依。神光不昧。自古自今。一句無私。蓋天蓋地。以筆",
    "X71n1410_001:0162b24": "作點眼勢云。莫言不是僧繇手。須信 皇恩似海深。",
    "X71n1410_001:0162c01": "[0162c01] 特授佛海普印大禪師號。轉藏經滿散上堂。始從鹿",
    "X71n1410_001:0162c02": "野苑。終至跋提河。於是二中間。未&#x751E;談一字。釋迦老",
    "X71n1410_001:0162c03": "子豈欺人哉。於斯明得。便見未離兜率。已降王宮。未",
    "X71n1410_001:0162c04": "出母胎。度人已畢。直得堯風蕩蕩。舜日昭昭。百草頭",
    "X71n1410_001:0162c05": "邊。全彰海印。大士揮玉尺。春滿鳳凰池。趙州繞禪床。",
    "X71n1410_001:0162c06": "一天新雨露。到者裏。流通句內足可觀光。若約衲僧",
    "X71n1410_001:0162c07": "門下。直是未在。旦道。衲僧門下有甚長處。卓主丈云。",
    "X71n1410_001:0162c08": "擘開華嶽連天秀。放出黃河到海清。",
    "X71n1410_001:0162c09": "[0162c09] 達磨忌拈香。廓然無聖。麗天杲日。分髓分皮。&#x5FA7;地荊",
    "X71n1410_001:0162c10": "棘。千古萬古成狼藉。",
    "X71n1410_001:0162c11": "[0162c11] 上堂。諸佛大圓鑑。內外無瑕翳。兩人同得見。心眼皆",
    "X71n1410_001:0162c12": "相似。拈主丈。者個是主丈子。那個是大圓鑑。若也明",
    "X71n1410_001:0162c13": "得。內外無瑕翳。若也不明得。&#x5374;被主丈子穿&#x5374;鼻孔",
    "X71n1410_001:0162c14": "去也。下座。",
    "X71n1410_001:0162c15": "[0162c15] 上堂。舉雲門問僧甚處來。僧云江西。門云。江西一隊",
    "X71n1410_001:0162c16": "老漢。寐語住也未。僧無語。師召大眾云。者僧無語。且",
    "X71n1410_001:0162c17": "置。雲門老漢。面皮厚多少。",
    "X71n1410_001:0162c18": "[0162c18] 上堂。舉洛浦為臨濟侍者。侍立次。濟問云。從上一人",
    "X71n1410_001:0162c19": "行棒。一人行喝。未審那個親。浦云。總不親。濟云。親底",
    "X71n1410_001:0162c20": "事作麼生。浦便喝。濟便打。師拈云。諸方盡謂。箭鋒相",
    "X71n1410_001:0162c21": "拄。啐啄同時。爭柰蹉過二大老。會麼。&#x9E16;有九&#x81EF;難翥",
    "X71n1410_001:0162c22": "翼。馬無千里謾追風。",
    "X71n1410_001:0162c23": "[0162c23] 上堂。拈主丈云。拄杖子有時象王回顧。有時獅子嚬",
    "X71n1410_001:0162c24": "呻。卓主丈。且道。是象王回顧。是師子嚬呻。靠主丈云。",
    "X71n1410_001:0163a01": "龍蛇易辨。衲子難瞞。",
    "X71n1410_001:0163a02": "[0163a02] 朝京回上堂。心隨萬境轉。轉處實能幽。隨流認得性。",
    "X71n1410_001:0163a03": "無喜亦無憂。山僧三月十七日。黃金殿上親奉",
    "X71n1410_001:0163a04": "龍顏。捧 丹詔出九重。恩逾滄海。衣金襴主一剎。光",
    "X71n1410_001:0163a05": "賁叢林。今日歸來。撾鼓陞堂。以慰眾望。正與麼時。且",
    "X71n1410_001:0163a06": "知恩報恩一句。作麼生道。卓主丈。蒲團靜倚無餘事。",
    "X71n1410_001:0163a07": "永日寥寥賀太平 復舉。宋太宗因僧朝見。問云。卿",
    "X71n1410_001:0163a08": "是甚處僧。僧對云。廬山臥雲菴。太宗云。臥雲深處不",
    "X71n1410_001:0163a09": "朝天。因甚到者裏。僧無對。師頌云。臥雲深處不朝天。",
    "X71n1410_001:0163a10": "虎嘯龍吟豈偶然。撼動杖頭古刀尺。少林春滿",
    "X71n1410_001:0163a11": "九重天。",
    "X71n1410_001:0163a12": "[0163a12] 至順二年辛未三月。特奉",
    "X71n1410_001:0163a13": "聖旨。復還馬司寨羅漢梅山等莊田。師出。陞座拈香。",
    "X71n1410_001:0163a14": "祝 聖謝恩畢。復舉。東山云。山前一片閒田地。叉手",
    "X71n1410_001:0163a15": "叮嚀問祖翁。幾度賣來還自買。為憐松竹引清風。師",
    "X71n1410_001:0163a16": "云。東山老人恢張祖業。不妨好手。崇禧者裏。有條攀",
    "X71n1410_001:0163a17": "條。無條攀例。且貴不墜[冗-几+豕]聲。亦成一頌。山前一片閑",
    "X71n1410_001:0163a18": "田地。風月何曾屬別人。二百年來到今日。",
    "X71n1410_001:0163a19": "[0163a19] 九天雨露一番新。",
    "X71n1410_001:0163a20": "[0163a20] 特為新命靈隱竺田和尚上堂。茫茫普熱。紛紛下雪。",
    "X71n1410_001:0163a21": "百川倒流。聖凡路絕。人從幽州來。接得杭州信。報道",
    "X71n1410_001:0163a22": "西天小朵峰。走入衲僧鼻孔裏。奮獅子爪牙。哮吼一",
    "X71n1410_001:0163a23": "聲。野干狐狼。一時屏跡。雖然亦未是全提時節。且如",
    "X71n1410_001:0163a24": "何是全提時節。良久云。樓觀滄海日。門對浙江潮。",
    "X71n1410_001:0163b01": "[0163b01] 開爐上堂。舉百丈令溈山看爐中有火也無。溈撥云。",
    "X71n1410_001:0163b02": "無。丈親自撥得少火。夾起云。汝道無。者個&#x807B;。溈山忽",
    "X71n1410_001:0163b03": "契悟作禮。百丈云。欲識佛性義。當觀時節因緣。時節",
    "X71n1410_001:0163b04": "若至。其理自彰。師頌云。喚醒溈山水牯牛。因緣時節",
    "X71n1410_001:0163b05": "謾相酬。爐中火種星兒子。&#x9599;熱叢林卒未休。",
    "X71n1410_001:0163b06": "[0163b06] 上堂。舉古德云。乘時&#x76D6;&#x5374;屋。&#x8D82;晴刈&#x5374;禾。輸納王租",
    "X71n1410_001:0163b07": "了。鼓腹唱謳歌。古德此語。正抓著山僧癢處。諸仁者。",
    "X71n1410_001:0163b08": "莫是山門屋未蓋。諸莊稻未收麼。若與麼。非獨蹉過",
    "X71n1410_001:0163b09": "古人。要且不知今日之事。所以道。若無智眼。非常之",
    "X71n1410_001:0163b10": "旨。幾無聞矣。",
    "X71n1410_001:0163b11": "[0163b11] 上堂。良久。顧視大眾云。便與麼去。如天普&#x76D6;。似地普",
    "X71n1410_001:0163b12": "擎。淨&#x502E;&#x502E;絕承當。赤洒洒沒窠臼。擬涉思惟。白雲萬",
    "X71n1410_001:0163b13": "里。下座。",
    "X71n1410_001:0163b14": "[0163b14] 上堂。舉梁武帝請傅大士講經。大士以尺揮按一下。",
    "X71n1410_001:0163b15": "武帝愕然。寶公云會麼。帝云不會。寶公云。大士講經",
    "X71n1410_001:0163b16": "竟。師頌云。大士講經竟。山深水亦深。豐干騎猛虎。拾",
    "X71n1410_001:0163b17": "得&#x54B2;吟吟。",
    "X71n1410_001:0163b18": "[0163b18] 上堂。天得一似清。地得一以寧。聖人得一。永鎮乾坤。",
    "X71n1410_001:0163b19": "卓主丈。南山起雲。北山下雨。",
    "X71n1410_001:0163b20": "[0163b20] 上堂。召眾云。日前卒風暴雨。飛沙折木。還有來處也",
    "X71n1410_001:0163b21": "無。若有來處。即今在甚麼處。若無來處。許多境界如",
    "X71n1410_001:0163b22": "何銷融。以主丈畫一畫。下座。",
    "X71n1410_001:0163b23": "[0163b23] 冬至小參。諸法空無相。佛種從緣起。拈主丈云。主丈",
    "X71n1410_001:0163b24": "子化作摩醯首羅。向三十三天。說秘密王三昧。卓主",
    "X71n1410_001:0163c01": "丈云。冬前冬後。沙飛石走 復舉。楊岐和尚示眾云。",
    "X71n1410_001:0163c02": "楊岐乍住屋壁&#x758E;。滿床盡撒雪珍珠。縮&#x5374;項暗嗟吁。",
    "X71n1410_001:0163c03": "翻憶古人樹下居。師拈云。楊岐和尚。大似家無儋石",
    "X71n1410_001:0163c04": "之儲。要與陶朱公&#x9B26;富。若也會得。方可稱其兒孫。其",
    "X71n1410_001:0163c05": "或未然。有寒暑兮促君壽。有鬼神兮&#x59AC;君福。",
    "X71n1410_001:0163c06": "[0163c06] 西源達首座住移忠上堂。鷲嶺拈花。迦葉微&#x54B2;。世尊",
    "X71n1410_001:0163c07": "云。我以正法眼藏微妙法門。付囑摩訶大迦葉。少林",
    "X71n1410_001:0163c08": "九年面壁。二祖立雪安心。洎乎禮三拜依位而立。達",
    "X71n1410_001:0163c09": "磨云。汝得吾髓。自此喚作以燈傳燈。以心印心。一人",
    "X71n1410_001:0163c10": "傳&#x8657;。萬人傳實。後來臨濟辭黃檗。檗問。甚麼處去。濟",
    "X71n1410_001:0163c11": "云。不是河南。便是河北。黃檗便打。濟接住。遂與一掌。",
    "X71n1410_001:0163c12": "黃檗呵呵大笑云。侍者將先師禪板拂子來。濟云。侍",
    "X71n1410_001:0163c13": "者將火來。黃檗云。子但將去。已後坐&#x5374;天下人舌頭。",
    "X71n1410_001:0163c14": "啞子喫苦瓜。大家廝淈突。新命移忠西源長老。久居",
    "X71n1410_001:0163c15": "板首。表率人天。已具向上爪牙。作家手段。茲以時節",
    "X71n1410_001:0163c16": "既至。大丞相符命自來。驩動叢林。聲播海內。古德道。",
    "X71n1410_001:0163c17": "未有長行而不住。未有長住而不行。欲益無所益。欲",
    "X71n1410_001:0163c18": "為無所為。宜作舟航。廣度群品。雖然且山僧末後一",
    "X71n1410_001:0163c19": "句。如何舉似。莫負 王臣外護恩。好與佛祖作頭抵。",
    "X71n1410_001:0163c20": "[0163c20] 上堂。難難。世事由來無兩般。易易。日面月面超言義。",
    "X71n1410_001:0163c21": "也不難。也不易。文殊普賢觀音勢至。",
    "X71n1410_001:0163c22": "[0163c22] 元宵上堂。山河無隔礙。光明處處通。佛殿上燒香。三",
    "X71n1410_001:0163c23": "門頭合掌。寒山拾得大&#x54B2;掀天。一對金剛兩&#x811A;踏地。",
    "X71n1410_001:0163c24": "拍禪床。下座。",
    "X71n1410_001:0164a01": "[0164a01] 上堂。身心清淨。諸境清淨。諸境清淨。身心清淨。崇禧",
    "X71n1410_001:0164a02": "者裏。波波挈挈。百醜千拙。且與麼過。",
    "X71n1410_001:0164a03": "[0164a03] 謝嘉議大夫尚劉二總管。奉 旨到寺。塑佛及諸聖",
    "X71n1410_001:0164a04": "像。上堂拈主丈。具足無量勝妙智。拓開浮幢王剎海。",
    "X71n1410_001:0164a05": "或現諸佛相好身。或現菩薩眾妙相。或現金剛天王",
    "X71n1410_001:0164a06": "神。地水火風男女像。種種變化極無盡。各轉微塵妙",
    "X71n1410_001:0164a07": "法輪。歡動上下及四維。聲撼九重天帝闕。聞見咸發",
    "X71n1410_001:0164a08": "歡喜心。皇恩佛恩無窮盡。普願天地諸有情。同證無",
    "X71n1410_001:0164a09": "上玅菩提。卓主丈一下。",
    "X71n1410_001:0164a10": "[0164a10] 上堂。坐深井者。不知太&#x8657;之寬廣。忘偏見者。方明至",
    "X71n1410_001:0164a11": "理之圓融。臨濟掌黃檗。黃檗掌百丈。國清才子貴。家",
    "X71n1410_001:0164a12": "富小兒嬌。",
    "X71n1410_001:0164a13": "[0164a13] 玉泉天雲長老通書上堂。撲滅鷲峰燈。[翟*支]瞎摩醯眼。",
    "X71n1410_001:0164a14": "偉哉擔板漢。是吾堂中簡。少室&#x5CEF;前九天雨露。曹溪",
    "X71n1410_001:0164a15": "路上三佛場開。茲者玉泉堂頭天雲禪師。不外老拙。",
    "X71n1410_001:0164a16": "遠發先馳。敘陳法乳。有光先宗。是長老不忘吾之道",
    "X71n1410_001:0164a17": "義也。揮怒枕擲雲峰大慈明之道於天下。是長老吾",
    "X71n1410_001:0164a18": "之積翠也。指臨濟喫痛棒。作陰&#x51C9;大樹。覆蔭天下人。",
    "X71n1410_001:0164a19": "是長老吾之睦州也。既無心而出岫。乃飲水以知源。",
    "X71n1410_001:0164a20": "遂拈主丈。且道。北山主丈子。有分付耶。無分付耶。若",
    "X71n1410_001:0164a21": "道有分付。辜負宗乘。若道無分付。埋沒自己。擲主丈",
    "X71n1410_001:0164a22": "云。龍蛇易辨。衲子難瞞。",
    "X71n1410_001:0164a23": "[0164a23] 上堂。老僧衰病。不能與諸人說得。拈主丈云。主丈子",
    "X71n1410_001:0164a24": "與諸人說去也。靠拄杖。下座。",
    "X71n1410_001:0164b01": "[0164b01] 上堂。目前無法。意在目前。寒雲籠華嶽。不是目前法。",
    "X71n1410_001:0164b02": "非耳目之所到。紅日上搏桑。與麼也不得。不與麼也",
    "X71n1410_001:0164b03": "不得。與麼不與麼總不得。青山只解磨今古。流水何",
    "X71n1410_001:0164b04": "曾洗是非。",
    "X71n1410_001:0164b05": "[0164b05] 上堂。舉五祖和尚道。數日已來。連綿大水。所到之處。",
    "X71n1410_001:0164b06": "皆有損傷。曹溪一滴。瀰滿人間。衲僧一吸。鼻孔遼天。",
    "X71n1410_001:0164b07": "既是名字相同。因甚損益有異。誰知遠&#x70DF;浪。別有好",
    "X71n1410_001:0164b08": "商量。師頌云。曹溪一滴深。衲僧鼻孔長。薰風自南來。",
    "X71n1410_001:0164b09": "殿閣生微涼。",
    "X71n1410_001:0164b10": "[0164b10] 結制小參。莫行心處路。休挂本來衣。何須便與麼。切",
    "X71n1410_001:0164b11": "忌未生時。釋迦老子在汝舌尖上。轉大法輪。達磨大",
    "X71n1410_001:0164b12": "師在汝&#x811A;跟下。轉大法輪。無迷底法。無悟底法。無不",
    "X71n1410_001:0164b13": "迷不悟底法。鍾山寺裏打鼓。四大部洲同參。拈拄杖。",
    "X71n1410_001:0164b14": "&#x5374;煩主丈子。與諸人說安居偈。十方同聚會。箇箇學",
    "X71n1410_001:0164b15": "無為。此是選佛場。心空及第歸。卓主丈 復舉。麻谷",
    "X71n1410_001:0164b16": "到章敬處。繞床三匝。振錫一下。卓然而立。章敬云是",
    "X71n1410_001:0164b17": "是。又到南泉處亦然。泉云。不是不是。麻谷云。章敬道",
    "X71n1410_001:0164b18": "是。和尚為甚麼道不是。泉云。章敬是是汝不是。此是",
    "X71n1410_001:0164b19": "風力所轉。終成敗壞。師拈云。龍象&#x8E75;踏非驢所堪。",
    "X71n1410_001:0164b20": "[0164b20] 上堂。教中道。大通智勝佛。十劫坐道場。佛法不現前。",
    "X71n1410_001:0164b21": "不得成佛道。拈主丈。者個是現前底佛法。卓主丈。者",
    "X71n1410_001:0164b22": "箇是所成底佛道。還見大通智勝佛麼。良久云。寒鴈",
    "X71n1410_001:0164b23": "一聲至。砧杵萬家秋。",
    "X71n1410_001:0164b24": "[0164b24] 西印祖首座出世興教。上堂。向上一路。千聖不傳。未",
    "X71n1410_001:0164c01": "曾親近。早隔大千。只貴一一從自己&#x80F7;襟流出。&#x8462;天",
    "X71n1410_001:0164c02": "蓋地。三世諸佛。六代祖師。天下老和尚。只為你作箇",
    "X71n1410_001:0164c03": "證明底人。新命興教西印禪師。趙州之文遠也。靈樹",
    "X71n1410_001:0164c04": "之雲門也。時節既至。其理自彰。發大機。顯大用。西天",
    "X71n1410_001:0164c05": "東土。一印印定。卓主丈云。天香雲外飄。風雷撼靈徑。",
    "X71n1410_001:0164c06": "[0164c06] 上堂。祖師道。至道無難。唯嫌揀擇。但莫憎愛。洞然明",
    "X71n1410_001:0164c07": "白。三祖大師。道則太煞道了也。且獨龍岡。吞&#x5374;講臺。",
    "X71n1410_001:0164c08": "是第幾機。喝一喝。下座。",
    "X71n1410_001:0164c09": "[0164c09] 特 旨馳驛平江。交割撥賜田把歸寺。上堂。動若行",
    "X71n1410_001:0164c10": "雲。止猶谷神。既無心於彼此。豈有象於去來。山僧欽",
    "X71n1410_001:0164c11": "奉 聖旨。特往平江。交割撥賜田土。一去一來。四十",
    "X71n1410_001:0164c12": "餘日。諸禪德且道。是有去來耶。無去來耶。若道有去",
    "X71n1410_001:0164c13": "來。未具衲僧眼在。若道無去來。未具衲僧眼在。畢竟",
    "X71n1410_001:0164c14": "如何。客路如天遠。皇恩似海深。",
    "X71n1410_001:0164c15": "[0164c15] 上堂。今朝五月初一。萬法本來空寂。山前二麥已熟。",
    "X71n1410_001:0164c16": "監收莫教狼籍。街坊善巧化人。&#x8EC4;務荷擔竭力。長老",
    "X71n1410_001:0164c17": "住持事繁。討甚衲僧氣息。一隊古佛參堂去。",
    "X71n1410_001:0164c18": "[0164c18] 上堂。掃除佛祖玄關。拈&#x5374;衲僧巴鼻。今朝初一。明朝",
    "X71n1410_001:0164c19": "初二。便下座。",
    "X71n1410_001:0164c20": "[0164c20] 上堂。事無礙。理無礙。理事無礙。事事無礙。師子咬人。",
    "X71n1410_001:0164c21": "狂狗逐塊。",
    "X71n1410_001:0164c22": "[0164c22] 八月十二日。文宗皇帝聖忌。滿散藏經。上堂。一念普",
    "X71n1410_001:0164c23": "觀無量劫。無去無來亦無住。如是了知三世事。超諸",
    "X71n1410_001:0164c24": "方便成十力。故我 文宗皇帝。道高一代。功蓋百王。",
    "X71n1410_001:0165a01": "無滅無生。歷千劫而不古。若隱若顯。連百福而長今。",
    "X71n1410_001:0165a02": "茲焉諱日斯臨。現前眾等。披閱一大教。用資",
    "X71n1410_001:0165a03": "聖駕。住持臣僧(某)陞宇此座。舉唱宗乘。一句全提。分",
    "X71n1410_001:0165a04": "明舉似。卓主丈。三十三天撲帝鍾。大元國裏日卓午。",
    "X71n1410_001:0165a05": "[0165a05] 江心北隱和尚。華藏西洲和尚至。上堂。祖庭寂寞甚。",
    "X71n1410_001:0165a06": "弟兄能幾人。彈指十年別。唯喜道彌尊。遂拈主丈云。",
    "X71n1410_001:0165a07": "我本無心有所希求。今此法王大寶。自然而至。諸禪",
    "X71n1410_001:0165a08": "德。法王大寶既至。諸人還見麼。卓主丈。華藏海中不",
    "X71n1410_001:0165a09": "動搖。吞爍乾坤迥然照。",
    "X71n1410_001:0165a10": "[0165a10] 端長老住宜興保安。上堂。舉趙州示眾云。我者裏有",
    "X71n1410_001:0165a11": "出窟師子。□有在窟師子。只是難得師子兒。時有僧",
    "X71n1410_001:0165a12": "彈指。州云。是什麼。僧云。師子兒。州云。我喚作師子。早",
    "X71n1410_001:0165a13": "已罪過。你更趯踏在。師拈云。趙州老老大大。作者個",
    "X71n1410_001:0165a14": "語話。山僧者裏。也有出窟師子。也有在窟師子。也有",
    "X71n1410_001:0165a15": "師子兒。卓主丈。懸崖返擲真堪畏。直得清風動四維。",
    "X71n1410_001:0165a16": "[0165a16] 上堂。開眼不要尿床。合眼不要瞌睡。放出雲門趙州。",
    "X71n1410_001:0165a17": "把住德山臨濟。七十三八十四。衲僧鼻孔大頭垂。業",
    "X71n1410_001:0165a18": "識茫茫無本據。喝一喝。",
    "X71n1410_001:0165a19": "[0165a19] 上堂。久晴不雨。一雨便晴。曠大劫事。廓爾分明。擎叉",
    "X71n1410_001:0165a20": "打地搖鈴輥毬。總落第二。",
    "X71n1410_001:0165a21": "[0165a21] 結夏小參。挂搭不必謝茶。坐不必講。人我山至高而",
    "X71n1410_001:0165a22": "自摧。是非海至深而自竭。況我三佛覺場。大人境界。",
    "X71n1410_001:0165a23": "釋迦彌勒提缾換水。文殊普賢掃地添香。山邊水邊",
    "X71n1410_001:0165a24": "一聲幽鳥千峰外。巖間松下。數片白雲相共閒。法法",
    "X71n1410_001:0165b01": "全彰。頭頭曾現。一夏九十日。一日十二時。敢問諸人",
    "X71n1410_001:0165b02": "如何保任。咄。黃檗樹頭。討甚蜜&#x83D3;。",
    "X71n1410_001:0165b03": "[0165b03] 上堂。孟冬薄寒。仲夏漸熱。少室老臊胡。何曾有妙訣。",
    "X71n1410_001:0165b04": "黃龍道。說玄說妙。乃太平之姦賊。行棒行喝。乃亂世",
    "X71n1410_001:0165b05": "之英雄。諸禪德。不貪香餌味。可謂碧潭龍。",
    "X71n1410_001:0165b06": "[0165b06] 上堂。舉南泉示眾云。王老師賣身去也。還有人買麼。",
    "X71n1410_001:0165b07": "時有僧出云。某甲買。泉云。不作貴。不作賤。你作麼生",
    "X71n1410_001:0165b08": "買。僧無語。師拈云。者僧膽大心麤。龍頭蛇尾。待它道。",
    "X71n1410_001:0165b09": "不作貴。不作賤。你作麼生買。何不向它道。寒時與你",
    "X71n1410_001:0165b10": "衣著。飢時與你飯喫。",
    "X71n1410_001:0165b11": "[0165b11] 靈隱竺田和尚遺書至。上堂。一切佛涅槃。無有涅槃",
    "X71n1410_001:0165b12": "佛。無有佛涅槃。遠離覺所覺。去年臘月十四日。小朵",
    "X71n1410_001:0165b13": "峰忽然背翻筋斗。[祝/土]碎無生國鼻孔。舜若多神。忍痛",
    "X71n1410_001:0165b14": "不禁。直得淚灑千&#x5CEF;。雲愁大野。今年&#x81C8;月十四日。痛",
    "X71n1410_001:0165b15": "定方甦。小朵峰依舊乾坤獨露。無生國處處流輝。舜",
    "X71n1410_001:0165b16": "若多神歡喜不徹。驀拈主丈云。諸行無常。是生滅法。",
    "X71n1410_001:0165b17": "生滅滅已。寂滅為樂。",
    "X71n1410_001:0165b18": "[0165b18] 除夜小參。頭陀石被莓苔褁。是大神&#x546A;。擲筆&#x5CEF;遭薜",
    "X71n1410_001:0165b19": "&#x8318;纏。是大明&#x546A;。羅漢院裏一年度三個行者。是無上",
    "X71n1410_001:0165b20": "&#x546A;。歸宗寺裏參退喫茶。是無等等&#x546A;。拈主丈。三世諸",
    "X71n1410_001:0165b21": "佛。歸宗鼻孔。總被蔣山主丈子。一串穿&#x5374;。卓拄杖。來",
    "X71n1410_001:0165b22": "年更有新條在。惱亂春風卒未休。",
    "X71n1410_001:0165b23": "[0165b23] 至正辛巳。三月旦。退院上堂。動若行雲。止猶谷神。既",
    "X71n1410_001:0165b24": "無心於彼此。寧有象於去來。古人與麼。未出常情。東",
    "X71n1410_001:0165c01": "家作驢。西家作馬。要騎便騎。要下便下。&#x5374;較些子。",
    "X71n1410_001:0165c02": "[0165c02] 復云。二十餘年住此山。住時容易退時難。今朝難易",
    "X71n1410_001:0165c03": "都拋&#x5374;。一箇閒人天地間。",
    "X71n1410_001:0165c05": "曇芳和尚逕山語錄敘",
    "X71n1410_001:0165c06": "[0165c06] 至正壬午四月。蔣山曇芳大禪師。受請上徑山。道德",
    "X71n1410_001:0165c07": "譽望。大愜輿情。 臺省胥慶。禪衲奔湊。咸頌得人。東",
    "X71n1410_001:0165c08": "南叢林。為之改觀。而江外僻左。越再歲之七月。因其",
    "X71n1410_001:0165c09": "門人正茂之來臨川。始得其入院上堂小參入室等",
    "X71n1410_001:0165c10": "語而讀之。為之嘆曰。去佛二千年。有此大善知識。出",
    "X71n1410_001:0165c11": "現於世。大施法雨。廣濟&#x7FA3;品。沛然莫之能禦。如優曇",
    "X71n1410_001:0165c12": "花時一現耳。昔大慧前住徑山。從之學者。幾二千人。",
    "X71n1410_001:0165c13": "今師到山。支危補漏。百廢具興。四方來者。計千數百。",
    "X71n1410_001:0165c14": "有大慧過半之盛。官府清約。連歲豐稔。無雀角鼠牙",
    "X71n1410_001:0165c15": "之害。安食以居。今其僧堂。亦五六十年于茲矣。師為",
    "X71n1410_001:0165c16": "木棧。以隔山霧土溽之濕。居者安然。則亦近時之所",
    "X71n1410_001:0165c17": "絕無。而僅有者也。向者大慧作千僧閣。以廣連床齋",
    "X71n1410_001:0165c18": "粥之所。李漢老參政。為之記曰。非成閣之難。致其眾",
    "X71n1410_001:0165c19": "之難。非致其眾之難。道行而不能使其眾不至之難",
    "X71n1410_001:0165c20": "也。一閣之成。在公不足道。而所以記之者。獨喜其道",
    "X71n1410_001:0165c21": "行而眾從之。今師之視大慧。可謂兼二難矣。而學徒",
    "X71n1410_001:0165c22": "以垂手發藥。望于師者。豈不在是編乎。然佛無二法。",
    "X71n1410_001:0165c23": "而為之師者。其進退緩急。則有時節因緣者焉。當大",
    "X71n1410_001:0165c24": "慧時。其徒譏毀以相勝。其來者或自謂親證。或自謂",
    "X71n1410_001:0166a01": "罷參。安得不高峻以折其我慢。行正令以絕其邪原。",
    "X71n1410_001:0166a02": "是如選鋒破陣。不以雷電震驚為嫌也。今曇芳之時。",
    "X71n1410_001:0166a03": "請益懷疑之士。倀倀然。莫之所歸。從求一盂一席之",
    "X71n1410_001:0166a04": "安。以從事其學。得其所者。或寡矣。雙逕險絕。不憚高",
    "X71n1410_001:0166a05": "遠。雲從川涌而至者。豈有它哉。非汪洋充弘。而無以",
    "X71n1410_001:0166a06": "容其來。非明白直截。而無以順其入。故師之立言。所",
    "X71n1410_001:0166a07": "謂因時而制宜。據病而對治者歟。是以淵博。如滄溟",
    "X71n1410_001:0166a08": "慈航之發無礙。平實。如陸地大車之載易從。此則與",
    "X71n1410_001:0166a09": "大慧同條。而共貫者乎。師之始入院也。&#x76D6;曰。自國一",
    "X71n1410_001:0166a10": "大慧以來。諸大尊宿。羅龍網鳳於茲焉。師之所以擔",
    "X71n1410_001:0166a11": "荷大事者。可知矣。噫方便接人。師各有道。直心妙悟。",
    "X71n1410_001:0166a12": "則在學人。是故昔之有得者。風聲竹色。皆足感發。悠",
    "X71n1410_001:0166a13": "悠之徒。雖以大慧之猛厲。猶或失之。師之從容開廣。",
    "X71n1410_001:0166a14": "以待其自得。其意豈不深遠乎。吾聞此山有神龍焉。",
    "X71n1410_001:0166a15": "助其行化。師昔遊茲山。與十人者。俱至祠下。其年長",
    "X71n1410_001:0166a16": "自負者。持杯珓擲之曰。我當後住此山。則得吉卜。九",
    "X71n1410_001:0166a17": "人者皆不得。師勉從眾意。一擲得吉卜。今師果來住",
    "X71n1410_001:0166a18": "此山。道行而眾集。神明固默相其前定者乎。今師年",
    "X71n1410_001:0166a19": "已七十。耳聰目明。視在蔣山時。尤為清&#x5FA4;。說法無&#x8657;",
    "X71n1410_001:0166a20": "日。繼此而編錄者。當不止此傳錄之語。尚得而觀之。",
    "X71n1410_001:0166a21": "從茂之請。書此以為徑山語錄敘。",
    "X71n1410_001:0166a22": "[0166a22] 至正三年歲癸未秋。前 奎章閣學士 翰林侍",
    "X71n1410_001:0166a23": " 講學士通奉大夫知 制誥同脩 國史雍郡虞集",
    "X71n1410_001:0166a24": "拜題。",
    "X71n1410_001:0166b01": "曇芳和尚杭州路徑山興聖萬壽禪寺語錄",
    "X71n1410_001:0166b02": "常州路善權禪寺住持嗣法 繼祖 等編",
    "X71n1410_001:0166b03": "[0166b03] 師於至正二年歲壬午。四月二十四日。入院。",
    "X71n1410_001:0166b04": "[0166b04] 據室云。天下老和尚。盡向者裏。布縵天網。打鳳羅龍。",
    "X71n1410_001:0166b05": "新逕山合作麼生。拈主丈。畫一畫。師子窟中無異獸。",
    "X71n1410_001:0166b06": "象王行處絕狐蹤。",
    "X71n1410_001:0166b07": "[0166b07] 拈省臺院三疏。拈起示眾云。二千年前金口付囑。二",
    "X71n1410_001:0166b08": "千年後直為流通。風從虎兮雲從龍。",
    "X71n1410_001:0166b09": "[0166b09] 指法座云。向上一路。千聖不傳。今日新徑山放憨去",
    "X71n1410_001:0166b10": "也。須彌燈王且過那邊。",
    "X71n1410_001:0166b11": "[0166b11] 遂陞。拈香云。此一瓣香。爇向寶爐。端為祝延",
    "X71n1410_001:0166b12": "大元聖主今上皇帝聖躬萬歲。萬歲萬萬歲。欽願",
    "X71n1410_001:0166b13": "陛下。聖明如日月。睿筭等乾坤。八方歌有道之君。四",
    "X71n1410_001:0166b14": "海樂無為之化。次拈香云。此香爇向爐中。供養",
    "X71n1410_001:0166b15": "皇天之下。一人之上。西天佛子。大元帝師大和尚",
    "X71n1410_001:0166b16": "殿下。恭願。長為佛法之棟梁。永作",
    "X71n1410_001:0166b17": "皇朝之師範。次拈香云。此香爇向爐中。奉為",
    "X71n1410_001:0166b18": "江浙等處行中書省官。 江南諸道行御史臺官。",
    "X71n1410_001:0166b19": " 行宣政院官。 浙西道肅政兼訪司官。杭州路達魯",
    "X71n1410_001:0166b20": "花赤總管府官。洎文武官班等。資陪台筭。伏願。曰福",
    "X71n1410_001:0166b21": "曰壽。乃武乃文。柱石",
    "X71n1410_001:0166b22": "皇元。金湯佛法。次懷中拈出香云。此一瓣香。爇向爐",
    "X71n1410_001:0166b23": "中。供養 虎丘正傳第七世佛光海印大禪師前住",
    "X71n1410_001:0166b24": "景德靈隱禪寺本師玉山大和尚。非唯報德酬恩。也",
    "X71n1410_001:0166c01": "要遞相鈍置。遂斂衣趺坐。垂語。(問答不錄) 師乃拈",
    "X71n1410_001:0166c02": "起袈裟角。示眾云。三世諸佛也與麼。六代祖師也與",
    "X71n1410_001:0166c03": "麼。天下老和尚也與麼。新逕山也與麼。現前僧俗也",
    "X71n1410_001:0166c04": "與麼。於己無事。勿得妄求。妄求而得。得亦非得。毫氂",
    "X71n1410_001:0166c05": "繫念。三塗業因。瞥爾情生。萬劫羈&#x93BB;。喝一喝。",
    "X71n1410_001:0166c06": "[0166c06] 復舉。馬大師附書。與國一祖師。師開緘。見一圜相。遂",
    "X71n1410_001:0166c07": "於中著一點。就封回。南陽忠國師聞云。欽師猶被馬",
    "X71n1410_001:0166c08": "師惑。師拈云。二大老弄者一點子。直與日月爭明。只",
    "X71n1410_001:0166c09": "如國師道。欽師猶被馬師惑。又作麼生。臥龍纔奮迅。",
    "X71n1410_001:0166c10": "丹鳳亦翱翔。",
    "X71n1410_001:0166c11": "[0166c11] 當晚小參。心隨萬境轉。轉處實能幽。&#x8D82;起子胡狗。輥",
    "X71n1410_001:0166c12": "動雪峰毬。直得釋迦老子。一手指天。一手指地。芭蕉",
    "X71n1410_001:0166c13": "和尚呵呵大笑云。你有主丈子。我與你主丈子。你無",
    "X71n1410_001:0166c14": "主丈子。我奪&#x5374;你主丈子。大小芭蕉。巧盡拙出。徑山",
    "X71n1410_001:0166c15": "則不然。你有拄杖子。我也與你拄杖子。你無主丈子。",
    "X71n1410_001:0166c16": "我也與你主丈子。只是不得孤負老僧。",
    "X71n1410_001:0166c17": "[0166c17] 復舉。先徑山有五百眾。少人參請。每日繞佛殿前大",
    "X71n1410_001:0166c18": "樹行道。念觀音菩薩接人。與黃檗是同參。寄書與檗。",
    "X71n1410_001:0166c19": "具言是事。檗令臨濟去曰。你到彼作麼生。濟云。某甲",
    "X71n1410_001:0166c20": "自有方便。濟到逕山。裝腰包。直上法堂。徑山纔舉頭。",
    "X71n1410_001:0166c21": "濟便喝。山擬開口。濟拂袖便行。尋有僧問云。適來者",
    "X71n1410_001:0166c22": "僧。因甚便喝和尚。山云。者僧從黃檗來。你要知。自去",
    "X71n1410_001:0166c23": "問取。是時五百眾大半分散。師拈云。臨濟大師。具生",
    "X71n1410_001:0166c24": "殺之權。未免落它逕山圈繢。莫道當時五百眾大半",
    "X71n1410_001:0167a01": "分散。直饒五百眾一時分散。未稱徑山全提在。良久",
    "X71n1410_001:0167a02": "去。只見波濤涌。不見海龍宮。",
    "X71n1410_001:0167a03": "[0167a03] 上堂。舉盤山和尚道。心月孤圓。光吞萬象。光非照境。",
    "X71n1410_001:0167a04": "境亦非存。光境俱忘。復是何物。師云。追風木馬嘶長",
    "X71n1410_001:0167a05": "夜。吼月泥牛海底行。",
    "X71n1410_001:0167a06": "[0167a06] 上堂。古德道。我立地待汝搆取。我坐地待汝搆取。德",
    "X71n1410_001:0167a07": "山入門便棒。臨濟入門便喝。如將梵位直授凡庸。更",
    "X71n1410_001:0167a08": "若躊躇。醍醐毒藥。下座。",
    "X71n1410_001:0167a09": "[0167a09] 上堂。舉僧問趙州如何是祖師西來意。州云。庭前&#x6822;",
    "X71n1410_001:0167a10": "樹子。僧云。和尚莫將境示人。州云。我不將境示人。僧",
    "X71n1410_001:0167a11": "云。如何是祖師西來意。州云。庭前&#x6822;樹子。師頌云。庭",
    "X71n1410_001:0167a12": "前柏樹勢參天。話落叢林已有年。江北江南杜禪客。",
    "X71n1410_001:0167a13": "問來問去口皮穿。",
    "X71n1410_001:0167a14": "[0167a14] 進退兩序上堂。一進一退。有禮有樂。發大機。顯大用。",
    "X71n1410_001:0167a15": "據虎頭。收虎尾。德山先鋒。臨濟殿後。逕山老&#x807B;。行到",
    "X71n1410_001:0167a16": "水窮山盡處。坐看雲起太&#x8657;空。",
    "X71n1410_001:0167a17": "[0167a17] 上堂。舉芭蕉和尚示眾云。你有主丈子。我與你主丈",
    "X71n1410_001:0167a18": "子。你無主丈子。我奪&#x5374;你拄杖子。師拈云。芭蕉主丈",
    "X71n1410_001:0167a19": "子。固是與奪分明。爭似逕山者裏。一切置之不問。何",
    "X71n1410_001:0167a20": "故。霧豹澤毛未&#x751E;暇食。靈禽養勇終待驚人。",
    "X71n1410_001:0167a21": "[0167a21] 上堂。信手拓開妙喜世界。一千七百自己叢林。井底",
    "X71n1410_001:0167a22": "蓬塵飛上天。山上鯉魚鑽入海。",
    "X71n1410_001:0167a23": "[0167a23] 上堂。舉南泉和尚道。我十八上便解作活計。趙州和",
    "X71n1410_001:0167a24": "尚道。我十八上便解破家散宅。師云。諸禪德。解作活",
    "X71n1410_001:0167b01": "計底。便解破家散宅。解破家散宅底。便解作活計。若",
    "X71n1410_001:0167b02": "到徑山門下。總與明&#x7ABB;下安排。三十年後。&#x5374;不得道",
    "X71n1410_001:0167b03": "見逕山來。",
    "X71n1410_001:0167b04": "[0167b04] 解夏小參。海晏河清。時康道泰。法隨法行。法幢隨處",
    "X71n1410_001:0167b05": "建立。四月十五日。徑山比丘守忠。謹遵佛&#x52C5;。三月安",
    "X71n1410_001:0167b06": "居。百億四天下。若凡若聖。情與無情。盡向凌霄峰頂。",
    "X71n1410_001:0167b07": "結&#x5374;布袋頭。無一法從外入。無一法從內出。各各識",
    "X71n1410_001:0167b08": "自本心。見自本性。悟自本法。今當七月十五日。解&#x5374;",
    "X71n1410_001:0167b09": "布袋頭。個個如師子游行。個個如象王回顧。不疑佛",
    "X71n1410_001:0167b10": "不疑祖。卓主丈。甜瓜徹蒂甜。苦瓠連根苦。",
    "X71n1410_001:0167b11": "[0167b11] 上堂。俱胝&#x7AEA;指。秘魔擎叉。道吾舞笏。歸宗斬蛇。是真",
    "X71n1410_001:0167b12": "精進。是名真法供養如來。下座。",
    "X71n1410_001:0167b13": "[0167b13] 上堂。舉僧問長沙。如何是陀羅尼。沙指禪床左邊云。",
    "X71n1410_001:0167b14": "這箇師僧&#x5374;誦得。僧云。別有人誦得否。沙指禪床右",
    "X71n1410_001:0167b15": "邊云。這箇師僧亦誦得。僧云。某甲為甚不聞。沙云。豈",
    "X71n1410_001:0167b16": "不見道。真誦無響。真聽無聞。僧云。恁麼則音聲不入",
    "X71n1410_001:0167b17": "法界性也。沙云。離色求觀非正見。離聲求聞是邪聞。",
    "X71n1410_001:0167b18": "師云。大小長沙費力不少。",
    "X71n1410_001:0167b19": "[0167b19] 上堂。進一步懸崖千尺。退一步荊棘萬里。進退兩途",
    "X71n1410_001:0167b20": "俱瞥脫。德雲不在妙高峰。",
    "X71n1410_001:0167b21": "[0167b21] 佛成道上堂。釋迦老子於正覺山前。打失眼睛鼻孔。",
    "X71n1410_001:0167b22": "&#x5374;向鹿野苑中。拾得口喫飯。你輩諸和尚子。那裏知",
    "X71n1410_001:0167b23": "得。下座。",
    "X71n1410_001:0167b24": "[0167b24] 上堂。舉脩山主參地藏。藏問近離甚處。脩云南方。藏",
    "X71n1410_001:0167c01": "云。南方佛法近日何如。脩云。商量&#x9599;浩浩。地藏云。爭",
    "X71n1410_001:0167c02": "似我者裏栽田博飯喫。師頌云。栽田博飯喫。日用無",
    "X71n1410_001:0167c03": "偏頗。輸納王租了。鼓腹唱謳歌。",
    "X71n1410_001:0167c04": "[0167c04] 除夜小參。一年三百六十日。今夜正是結交頭。釋迦",
    "X71n1410_001:0167c05": "老子達磨大師。天下老和尚。情與無情。盡向者裏。挨",
    "X71n1410_001:0167c06": "肩並足。側聆處分。擊拂。今歲今宵盡。明年明日來。",
    "X71n1410_001:0167c07": "[0167c07] 復舉北禪示眾云。年窮歲盡。無可與諸人分歲。烹個",
    "X71n1410_001:0167c08": "露地白牛。燒榾柮火。唱村田樂。免得倚它門戶傍它",
    "X71n1410_001:0167c09": "墻。剛被時人喚作郎。師拈云。北禪固是別甑炊香。未",
    "X71n1410_001:0167c10": "免破耗常住。逕山者裏應時納祐。只貴隨家豐儉。召",
    "X71n1410_001:0167c11": "大眾云。千門萬戶曈曈日。何必新桃換舊符。",
    "X71n1410_001:0167c12": "[0167c12] 客至并謝監收上堂。主中賓。賓中主。賓主交參。雲龍",
    "X71n1410_001:0167c13": "風虎。昨朝莊上解發齋&#x7CAE;。今日諸方名勝俱至。阿呵",
    "X71n1410_001:0167c14": "呵。觀世音菩薩將錢買胡餅。放下手。&#x5374;是達磨大師",
    "X71n1410_001:0167c15": "遺下一隻履。喝一喝。",
    "X71n1410_001:0167c16": "[0167c16] 上堂。春山疊亂青。春水漾&#x8657;碧。少室無門戶。曹溪絕",
    "X71n1410_001:0167c17": "消息。拈主丈。東風一陣來。滿地花狼藉。",
    "X71n1410_001:0167c18": "[0167c18] 上堂。舉溈山問仰山甚處來。仰山云。田中來。溈山云。",
    "X71n1410_001:0167c19": "田中多少人。仰山插鍬叉手而立。溈山云。南山大有",
    "X71n1410_001:0167c20": "人刈茆。仰山拽鍬而去。師頌云。插鍬叉手立。拽鍬即",
    "X71n1410_001:0167c21": "便行。無繩自縛漢。日午打三更。",
    "X71n1410_001:0167c22": "[0167c22] 佛涅槃上堂。百千法門同歸方寸。河沙妙德總在心",
    "X71n1410_001:0167c23": "源。釋迦老子道。若謂吾滅度非吾弟子。若謂吾不滅",
    "X71n1410_001:0167c24": "度。亦非吾弟子。擊拂子云。珊瑚枕上兩行淚。半是思",
    "X71n1410_001:0168a01": "君半恨君。",
    "X71n1410_001:0168a02": "[0168a02] [雨/隻]林友雲和尚至。上堂。今朝三月十有五。五&#x5CEF;擊動",
    "X71n1410_001:0168a03": "鹽官鼓。雙林大士講經竟。雲從龍兮風從虎。趙州茶",
    "X71n1410_001:0168a04": "雲門普。明眼衲僧莫莽鹵。擊拂子。下座。",
    "X71n1410_001:0168a05": "[0168a05] 結制小參。十方同聚會。你面前無我。我面前無你。個",
    "X71n1410_001:0168a06": "個學無為。頭崢崢。尾挈挈。此是選佛場。澄潭不許蒼",
    "X71n1410_001:0168a07": "龍蟠。心空及第歸。徒遭點額。龐居士得力句子。逕山",
    "X71n1410_001:0168a08": "今夜盡情。與它勦絕了也。五臺山上雲蒸飯。佛殿階",
    "X71n1410_001:0168a09": "前狗尿天。剎竿頭上煎鎚子。三箇猢猻夜簸錢。喝一",
    "X71n1410_001:0168a10": "喝。下座。",
    "X71n1410_001:0168a11": "[0168a11] 上堂。四月已過復五月。蠟人成&#x6C37;鵝護雪。黃梅石女",
    "X71n1410_001:0168a12": "&#x54B2;呵呵。少室鐵牛驚吐舌。床頭主丈忽[跳-兆+孛]跳。歡喜讚",
    "X71n1410_001:0168a13": "嘆無量阿僧祇劫。諸禪德。且道讚歎個甚麼。良久云。",
    "X71n1410_001:0168a14": "一夜雨滂澎。百川&#x9599;聒聒。",
    "X71n1410_001:0168a15": "[0168a15] 上堂。舉古德道。結夏已半月了也。寒山子作麼生。又",
    "X71n1410_001:0168a16": "道。結夏已半月了也。水牯牛作麼生。師拈云。逕山結",
    "X71n1410_001:0168a17": "夏恰半月。寒山子水牯牛。嘯月眠雲。飢&#x98E1;渴飲。似地",
    "X71n1410_001:0168a18": "擎山。不知山之孤峻。如石含玉。不知玉之無瑕。",
    "X71n1410_001:0168a19": "[0168a19] 上堂。舉天親菩薩從內宮下。無著菩薩問云。人間四",
    "X71n1410_001:0168a20": "百年。彼天為一晝夜。彌勒於一時中。成就五百億天",
    "X71n1410_001:0168a21": "子。證無生法忍。未審說甚麼法。天親云。說者箇法。只",
    "X71n1410_001:0168a22": "是梵音清雅。令人樂聞。師拈云。無著善問。天親善答。",
    "X71n1410_001:0168a23": "累它補處慈尊。至今坐在壒[土*(天/韭)]堆頭。逕山亦於一時",
    "X71n1410_001:0168a24": "中。成就五百個衲子。證自在神通。且道。說甚麼法。良",
    "X71n1410_001:0168b01": "久云。適逢中夏。叢林暑假。",
    "X71n1410_001:0168b02": "[0168b02] 上堂。舉僧問雲門。秋初夏末。前程忽有人問。將何祗",
    "X71n1410_001:0168b03": "對。門云。大眾退後。僧云。有甚麼過。門云。還我九十日",
    "X71n1410_001:0168b04": "飯錢來。師頌云。飯錢還未了。世路又&#x5FE9;&#x5FE9;。萬里八九",
    "X71n1410_001:0168b05": "月。一身西北風。",
    "X71n1410_001:0168b06": "[0168b06] 冬至上堂。魯史書雲。漢宮添線。五湖龍象交參。第一",
    "X71n1410_001:0168b07": "義諦作麼舉。履茲佳旦。恭惟首座大眾。各各尊侯動",
    "X71n1410_001:0168b08": "止多福。",
    "X71n1410_001:0168b09": "[0168b09] 上堂。向上一路。何處尋討。飢來喫飯。寒來著襖。金粟",
    "X71n1410_001:0168b10": "通身是病。文殊一見便好。大眾天寒。不宜久立。各自",
    "X71n1410_001:0168b11": "歸堂向火。",
    "X71n1410_001:0168b12": "[0168b12] 上堂。舉僧問歸宗。如何是佛。宗云。我與汝說。汝還信",
    "X71n1410_001:0168b13": "得及麼。僧云。和尚誠言。焉敢不信。宗云。只汝便是。僧",
    "X71n1410_001:0168b14": "云。如何保任。宗云。一翳在眼。空華亂墜。師拈云。藕絲",
    "X71n1410_001:0168b15": "竅裏跨&#x9D7E;鵬。蟭螟眼中放夜市。",
    "X71n1410_001:0168b16": "[0168b16] 上堂。舉溈山問雲巖云。如何是藥山大人相。雲巖云。",
    "X71n1410_001:0168b17": "涅槃後有。溈山云。如何是涅槃後有。巖云。水洒不著。",
    "X71n1410_001:0168b18": "巖&#x5374;問溈山云。如何是百丈大人相。溈山云。巍巍堂",
    "X71n1410_001:0168b19": "堂。煒煒煌煌。聲前非聲。色後非色。蚊子上鐵牛。無你",
    "X71n1410_001:0168b20": "下觜處。師頌云。三十二相。八十種好。水灑不著。切忌",
    "X71n1410_001:0168b21": "落草。蚊子上鐵牛。未免成懊惱。休懊惱。天上人間何",
    "X71n1410_001:0168b22": "處討。",
    "X71n1410_001:0168b23": "[0168b23] 遇五示眾。鉏畬種粟。[栽-木+土]田博飯。衲僧家本分上事。考",
    "X71n1410_001:0168b24": "鐘伐鼓。普請上堂。視堂戶不啻牢禁。又何如哉。諸禪",
    "X71n1410_001:0168c01": "德。未明心地印。滴水也難消。",
    "X71n1410_001:0168c02": "[0168c02] 上堂。一夏九十日。龍門無宿客。三處度夏七佛師。愁",
    "X71n1410_001:0168c03": "殺摩訶老迦葉。以拂子擊禪床一下。野色更無山隔",
    "X71n1410_001:0168c04": "斷。天光直與水相通。",
    "X71n1410_001:0168c05": "[0168c05] 解制小參。翠巖一夏。與兄弟東語西話。落盡眉毛。不",
    "X71n1410_001:0168c06": "覺精神十倍。臨濟遭黃檗打&#x8D82;。中途疑著此事。再回",
    "X71n1410_001:0168c07": "終夏。換&#x5374;多少鶻眼鷹睛。雲門道。和尚子莫妄想。天",
    "X71n1410_001:0168c08": "是天地是地。山是山水是水。僧是僧俗是俗。良久云。",
    "X71n1410_001:0168c09": "與我拈按山來。木人拍板雲中立。石女吹笙水上行。",
    "X71n1410_001:0168c10": "僧便問。學人見山是山。見水是水時如何。門云。三門",
    "X71n1410_001:0168c11": "為什麼騎佛殿。從者裏過。西風一陣來。落葉兩三片。",
    "X71n1410_001:0168c12": "僧云。與麼則不妄想也。門云。還我話頭來。山頭石虎",
    "X71n1410_001:0168c13": "吼聲乾。海底驪龍拗角折。遂以主丈。畫一畫。喝一喝。",
    "X71n1410_001:0168c14": "[0168c14] 除夜小參。無邊剎境。自它不隔於毫端。十世古今。始",
    "X71n1410_001:0168c15": "終不離於當念。山僧與諸人。共汎一隻無底鐵舡。釋",
    "X71n1410_001:0168c16": "迦千百億化身坐舡頭。文殊堂裏萬菩薩坐舡尾。打",
    "X71n1410_001:0168c17": "鹽官鼓。唱德山歌。然後穿過東弗于逮也住千百億",
    "X71n1410_001:0168c18": "劫。北&#x9B31;單越也住千百億劫。西瞿耶尼也住千百億",
    "X71n1410_001:0168c19": "劫。南贍部洲也住千百億劫。&#x5374;回轉逕山寺裏法堂",
    "X71n1410_001:0168c20": "上。坐底依然自坐。立底依然自立。是汝諸人還信得",
    "X71n1410_001:0168c21": "及麼。良久云。今夜今宵盡。明年明日迴。寒隨一夜去。",
    "X71n1410_001:0168c22": "春逐五更來。",
    "X71n1410_001:0168c23": "[0168c23] 月講主火。日出連山。月圓當戶。大士講經竟。覿面無",
    "X71n1410_001:0168c24": "回互。擲火把云。火中鱉鼻蛇。蛟殺人無數。",
    "X71n1410_001:0169a01": "[0169a01] 靈都寺火。無種靈苗火裏[栽-木+土]。江南江北盡花開。栗蓬",
    "X71n1410_001:0169a02": "突出三千顆。曠劫無明當下&#x7070;。",
    "X71n1410_001:0169a03": "[0169a03] 月上座火。通身是病。通身是藥。病去藥除。千峰月落。",
    "X71n1410_001:0169a04": "火裏鐵蛇橫。頭戴黃金角。"
}