{
    "X55n0912_001:0687b05": "No. 912",
    "X55n0912_001:0687b06": "觀心誦經法記",
    "X55n0912_001:0687b08": "天台大師 說",
    "X55n0912_001:0687b09": "荊溪尊者 述",
    "X55n0912_001:0687b10": "[0687b10] 大師以無礙辯力。無緣慈力。隨機益物使不空過。",
    "X55n0912_001:0687b11": "故於誦習。別施方便綱格。雖即不逾大旨。而於別",
    "X55n0912_001:0687b12": "行網目還殊。故更寄之以具諸行。余忝承宗匠。頗",
    "X55n0912_001:0687b13": "攬異同。以理冠之事無不可。但根緣不等。修習者",
    "X55n0912_001:0687b14": "希。故略指方隅以擬行事。然一家行旨必藉十乘。",
    "X55n0912_001:0687b15": "此中義求於理以足。的辨相狀或未分明。故今先",
    "X55n0912_001:0687b16": "於當文節目指示諦境。義立十乘。次攬廣文以點",
    "X55n0912_001:0687b17": "宗要。先分節文者。文中自三。初示身口儀則。即序",
    "X55n0912_001:0687b18": "分也。義兼自他。次第二下。正示觀。當自行。三第三",
    "X55n0912_001:0687b19": "下。即流通也。義當化他。於正觀中分之為二。先法",
    "X55n0912_001:0687b20": "次義。法謂觀法。義具眾行。初文境也。二次須下即",
    "X55n0912_001:0687b21": "觀智也。此中亦二。先釋次結。釋中為三。初文假觀。",
    "X55n0912_001:0687b22": "二次觀下空觀。三雖無下中觀。次能作下總結。次",
    "X55n0912_001:0687b23": "雖無下明具諸行。於中又二。初正明具法。次從三",
    "X55n0912_001:0687b24": "世下稱歎抑揚。初具法中四。初具六度。次自行下",
    "X55n0912_001:0687c01": "判權實。三若能下具三因。四若觀下具三德。於三",
    "X55n0912_001:0687c02": "德中有修有性。",
    "X55n0912_001:0687c03": "[0687c03] 夫欲誦經滅罪。第一先須盥漱整肅威儀。別座跏趺",
    "X55n0912_001:0687c04": "而坐。",
    "X55n0912_001:0687c05": "[0687c05] 第二入觀。觀所坐之座高廣嚴好。次觀座下皆有天",
    "X55n0912_001:0687c06": "龍八部四眾圍遶聽法。",
    "X55n0912_001:0687c07": "[0687c07] 次須運心作觀。觀我能為法師。傳佛正教。為四眾說。",
    "X55n0912_001:0687c08": "想所出聲。非但此一席眾。乃至十方皆得聽受。名為",
    "X55n0912_001:0687c09": "假觀。",
    "X55n0912_001:0687c10": "[0687c10] 次觀能說之人所誦之經。何者是經。為經卷是。為紙",
    "X55n0912_001:0687c11": "墨是。為標軸是。誦音為口出。為齦齶和合而出。為有",
    "X55n0912_001:0687c12": "我身。為無我身。誰是誦者。為心是誦。為口是誦。為和",
    "X55n0912_001:0687c13": "合出。觀此四眾。為是實有。為從想生。四眾非有。無我",
    "X55n0912_001:0687c14": "能誦。是名空觀。",
    "X55n0912_001:0687c15": "[0687c15] 雖無所誦之經而有經卷紙墨文字。雖無能誦之人",
    "X55n0912_001:0687c16": "而有我身為四眾宣說。雖非內外不離內外。雖非經",
    "X55n0912_001:0687c17": "卷不離經卷。雖非身口不離身口。從始至終必無差",
    "X55n0912_001:0687c18": "謬。名不可思議。能作此解能作此觀。名為三觀於一",
    "X55n0912_001:0687c19": "心中得。不前不後三觀宛然。",
    "X55n0912_001:0687c20": "[0687c20] 雖無施者而有法施。雖無受者四眾炳然。雖無法座",
    "X55n0912_001:0687c21": "登座宣說。非一二三而一二三。名為法施檀波羅蜜。",
    "X55n0912_001:0687c22": "專心誦持無諸遮礙。名為持戒。忍耐惡覺。名聞財利",
    "X55n0912_001:0687c23": "皆不能惱。名之為忍。一心不息。從始至終無有懈怠。",
    "X55n0912_001:0687c24": "名為精進。專念此經無有愛味。名之為禪。分別無謬。",
    "X55n0912_001:0688a01": "序正流通無不諦了。句文分明。名為般若。是名六波",
    "X55n0912_001:0688a02": "羅蜜具足。",
    "X55n0912_001:0688a03": "[0688a03] 自行此經名之為實。傳授外人名之為權。若能一生。",
    "X55n0912_001:0688a04": "以此成辨功德。",
    "X55n0912_001:0688a05": "[0688a05] 於無始心名為正因。仍有觀心名為了因。高座為四",
    "X55n0912_001:0688a06": "眾說授名為緣因。",
    "X55n0912_001:0688a07": "[0688a07] 三因具足。若觀未明但是性德。研之不已觀心相應",
    "X55n0912_001:0688a08": "名託聖胎。以胎業成就名為修德。中間四十一位亦",
    "X55n0912_001:0688a09": "修亦性。至於極果名為種智。伊字三點不縱不橫。名",
    "X55n0912_001:0688a10": "大涅槃。名到彼岸。名第一義空。平等大慧是名誦經。",
    "X55n0912_001:0688a11": "正觀三世諸佛。無不從此而生。信者可施。無信莫施。",
    "X55n0912_001:0688a12": "第三流通者。若自調度不名為慈。見苦不救不名為",
    "X55n0912_001:0688a13": "悲。既修正觀現前。復應莊巖法界。所誦經竟出觀之",
    "X55n0912_001:0688a14": "後。以此運觀功德。已登正覺者願廣度眾生。入位之",
    "X55n0912_001:0688a15": "人悉登上地。未入位者即運慈悲二法。願未來世共",
    "X55n0912_001:0688a16": "成正覺。",
    "X55n0912_001:0688a17": "[0688a17] 次義立十法者。如向觀境即玅境也。修觀義當心。",
    "X55n0912_001:0688a18": "次修空觀。義當止觀。次修中觀。義當破&#x5FA7;。次總結",
    "X55n0912_001:0688a19": "束。義當通塞。次具六度。義當道品。權實三因。義當",
    "X55n0912_001:0688a20": "正助。次辨修性。義當次位。第一義空。義當安忍及",
    "X55n0912_001:0688a21": "以無著。但依之修行。於理略足。於心中法而未甚",
    "X55n0912_001:0688a22": "分明。故更授廣文以助行者。使十乘觀法不出于",
    "X55n0912_001:0688a23": "誦持。所觀十境&#x5FA7;通乎聲色。故復重明以先先轍。",
    "X55n0912_001:0688a24": "一者。了向觀境。心性界如。具三諦。即玅也。二者。依",
    "X55n0912_001:0688b01": "斯玅境。發誓而誦。求三德果。利十界生。三者。一一",
    "X55n0912_001:0688b02": "文句。念念無遺。心性皎然。寂照雙運。四者。寂照而",
    "X55n0912_001:0688b03": "誦。圓融&#x5FA7;破。總攝橫豎無生教門。五者。觀誦心性。",
    "X55n0912_001:0688b04": "念念雖著。尚無無著豈有於著。六者。曉誦心色。念",
    "X55n0912_001:0688b05": "處宛然。寂均調試。諸品具足。七者。於誦習。弊念起。",
    "X55n0912_001:0688b06": "事理合然而兼治。八者。應知誦心雖具。寂照自達",
    "X55n0912_001:0688b07": "已。位六即途。九者。於誦習時違順境起。專以寂照",
    "X55n0912_001:0688b08": "安之。十。依觀誦功。已得相似。六根愛此似位。名為",
    "X55n0912_001:0688b09": "頂墮。若修離愛進入銅輪○於業魔王禪見慢二",
    "X55n0912_001:0688b10": "乘諸動者。即當移觀勤而觀之。隨境觀成。依前習",
    "X55n0912_001:0688b11": "觀。若不虧所誦而兼治之。彌為勝術。最為高尚。誦",
    "X55n0912_001:0688b12": "經既爾。諸行亦復。然但得名隨行十乘。委悉終須",
    "X55n0912_001:0688b13": "具依大部。問。大部令觀陰．界．入境。與此誦經同異",
    "X55n0912_001:0688b14": "何別。答。義同事異。言事異者。誦持之即善陰故。故",
    "X55n0912_001:0688b15": "誦身口即色陰也。領納文句即受陰也。想緣義味",
    "X55n0912_001:0688b16": "即想陰也。作是誦持即行陰也。了別分明即識陰",
    "X55n0912_001:0688b17": "也。陰與界．入合不同。若能於茲體達色心。使具十",
    "X55n0912_001:0688b18": "觀十境無遺息。何減大部之行。但有融今古會釋",
    "X55n0912_001:0688b19": "教理以為異耳。"
}