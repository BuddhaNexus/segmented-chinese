{
    "T10n0293_024:0768b17": "大方廣佛華嚴經卷第二十四",
    "T10n0293_024:0768b19": "罽賓國三藏般若奉　詔譯",
    "T10n0293_024:0768b20": "入不思議解脫境界普賢行願品",
    "T10n0293_024:0768b21": "「◎爾時，大王知此童女發如是心，作如是願，",
    "T10n0293_024:0768b22": "觀其意樂，而告之言：『童女！當知隨汝所欲，我",
    "T10n0293_024:0768b23": "皆與汝。我今所有一切皆捨，令諸眾生普得",
    "T10n0293_024:0768b24": "滿足，一切平等心無分別，隨汝所願恣意取",
    "T10n0293_024:0768b25": "之。』「時，寶光明女信心清淨生大歡喜，速疾增",
    "T10n0293_024:0768b26": "長一切善根，即以妙偈而讚王言：",
    "T10n0293_024:0768b27": "「『昔此娑羅大城邑，　　威德聖王未出時，",
    "T10n0293_024:0768b28": "　　凡諸事物悉無堪，　　可畏猶如餓鬼處。",
    "T10n0293_024:0768b29": "　　一切眾生相殺害，　　竊盜婬佚性難調，",
    "T10n0293_024:0768c01": "　　虛誑不實麁惡言，　　雜穢乖離無義語。",
    "T10n0293_024:0768c02": "　　常樂貪奪他財物，　　恒懷瞋恚毒害心，",
    "T10n0293_024:0768c03": "　　依邪惡見不善行，　　從此命終墮惡道。",
    "T10n0293_024:0768c04": "　　此諸非法眾生類，　　愚癡黑闇之所迷，",
    "T10n0293_024:0768c05": "　　壞滅正法邪見興，　　由是天龍不降澤。",
    "T10n0293_024:0768c06": "　　多歷年歲無時雨，　　百穀芽莖皆不生，",
    "T10n0293_024:0768c07": "　　樹木藥草悉焦枯，　　大小泉流亦乾竭。",
    "T10n0293_024:0768c08": "　　大王昔日未出時，　　河池及井皆枯涸，",
    "T10n0293_024:0768c09": "　　一切園苑盡荒蕪，　　白骨縱橫猶曠野。",
    "T10n0293_024:0768c10": "　　今得大王居寶位，　　惠及一切諸群生，",
    "T10n0293_024:0768c11": "　　油雲膏雨被八方，　　大地率土皆充滿。",
    "T10n0293_024:0768c12": "　　大王出興為世主，　　止諸盜賊息姧欺，",
    "T10n0293_024:0768c13": "　　所有牢獄悉皆空，　　一切惸獨無憂怖。",
    "T10n0293_024:0768c14": "　　昔時世界眾生類，　　好相殺害起怨讐，",
    "T10n0293_024:0768c15": "　　飲噉血肉恣無厭，　　今悉慈心互相視。",
    "T10n0293_024:0768c16": "　　昔時國內諸眾生，　　貧窮裸露無衣服，",
    "T10n0293_024:0768c17": "　　飢渴衰羸如餓鬼，　　以草蔽身受寒苦。",
    "T10n0293_024:0768c18": "　　大王今既興於世，　　稻粱甘果自然生，",
    "T10n0293_024:0768c19": "　　劫波樹藏出妙衣，　　一切男女皆嚴飾。",
    "T10n0293_024:0768c20": "　　昔日多求縱非法，　　為競微利相陵奪，",
    "T10n0293_024:0768c21": "　　今時嚴具悉豐盈，　　自在歡樂如天處。",
    "T10n0293_024:0768c22": "　　昔縱迷心造諸惡，　　放逸非分生貪染，",
    "T10n0293_024:0768c23": "　　於他妻妾起邪婬，　　乃至種種相侵奪。",
    "T10n0293_024:0768c24": "　　今時所見他女人，　　色貌端妍妙嚴飾，",
    "T10n0293_024:0768c25": "　　心恒清淨無染著，　　知足猶如兜率天。",
    "T10n0293_024:0768c26": "　　昔時世界諸眾生，　　妄言麁惡多離間，",
    "T10n0293_024:0768c27": "　　恒起邪思滅正法，　　諂曲雜穢隨人意。",
    "T10n0293_024:0768c28": "　　今時一切群生類，　　悉皆捨離麁惡言，",
    "T10n0293_024:0768c29": "　　音聲柔軟悅人心，　　一切聽聞無不喜。",
    "T10n0293_024:0769a01": "　　大王今演妙法音，　　眾生聞者咸欣悅，",
    "T10n0293_024:0769a02": "　　迦陵頻伽梵聲相，　　諸天音樂無能及。",
    "T10n0293_024:0769a03": "　　大王頂上殊勝蓋，　　一切妙寶所莊嚴，",
    "T10n0293_024:0769a04": "　　瑠璃藏寶吉祥竿，　　覆以眾妙摩尼網。",
    "T10n0293_024:0769a05": "　　金鈴自然出妙聲，　　其音超世無倫匹，",
    "T10n0293_024:0769a06": "　　宣揚一切諸佛法，　　除滅一切眾生惑。",
    "T10n0293_024:0769a07": "　　又此鈴音廣宣說，　　現在十方諸剎土，",
    "T10n0293_024:0769a08": "　　所有劫海一切佛，　　具大名稱諸眷屬。",
    "T10n0293_024:0769a09": "　　又復鈴音次第演，　　過去一切十方剎，",
    "T10n0293_024:0769a10": "　　其中諸佛及剎名，　　所轉法輪無不盡。",
    "T10n0293_024:0769a11": "　　鈴中又出法輪音，　　其聲普遍閻浮界，",
    "T10n0293_024:0769a12": "　　廣說梵釋及眾生，　　所依諸業皆差別。",
    "T10n0293_024:0769a13": "　　人天聞此音聲已，　　各各自知諸業藏，",
    "T10n0293_024:0769a14": "　　離惡向善勤修行，　　安住諸佛菩提道。",
    "T10n0293_024:0769a15": "　　王父號曰淨光明，　　王母名為蓮華光，",
    "T10n0293_024:0769a16": "　　當於五濁興盛時，　　出現為王治天下。",
    "T10n0293_024:0769a17": "　　是時有一廣大園，　　園有五百蓮華池，",
    "T10n0293_024:0769a18": "　　一一百千樹圍遶，　　摩尼華燈所彌覆。",
    "T10n0293_024:0769a19": "　　於其一一池岸上，　　建立千柱莊嚴殿，",
    "T10n0293_024:0769a20": "　　以眾雜寶為欄楯，　　半月焰光恒普照。",
    "T10n0293_024:0769a21": "　　彼王末世惡法生，　　積年亢旱無時雨，",
    "T10n0293_024:0769a22": "　　一切池水悉乾竭，　　所有草樹皆枯槁。",
    "T10n0293_024:0769a23": "　　大王將生七日前，　　先現禎祥希有相，",
    "T10n0293_024:0769a24": "　　眾生瞻仰相謂言，　　救護世者今當現。",
    "T10n0293_024:0769a25": "　　爾時世界於中夜，　　大地一切咸震動，",
    "T10n0293_024:0769a26": "　　其中有一寶華池，　　出大光明猶日現。",
    "T10n0293_024:0769a27": "　　五百蓮池所圍遶，　　八功德水咸充滿，",
    "T10n0293_024:0769a28": "　　流演普及閻浮地，　　隨其所至皆霑洽。",
    "T10n0293_024:0769a29": "　　一切華林及藥草，　　百穀芽莖苗稼等，",
    "T10n0293_024:0769b01": "　　所有枝葉及果實，　　如是一切皆繁盛。",
    "T10n0293_024:0769b02": "　　種種溝阬及堆阜，　　乃至一切高下處，",
    "T10n0293_024:0769b03": "　　如是所有閻浮地，　　今時莫不皆平坦。",
    "T10n0293_024:0769b04": "　　一切荊棘及沙礫，　　閻浮所有諸雜穢，",
    "T10n0293_024:0769b05": "　　如是皆於一念中，　　變成眾寶莊嚴地。",
    "T10n0293_024:0769b06": "　　眾生是時既見已，　　歡喜相慶而稱讚，",
    "T10n0293_024:0769b07": "　　咸言我今得善利，　　如渴乏人思美水。",
    "T10n0293_024:0769b08": "　　時彼地主光明王，　　即命輔臣并眷屬，",
    "T10n0293_024:0769b09": "　　前後導從千俱胝，　　法駕遊觀諸園苑。",
    "T10n0293_024:0769b10": "　　是時五百諸池內，　　有一蓮池名慶喜，",
    "T10n0293_024:0769b11": "　　於池岸上有法堂，　　王及夫人於此住。",
    "T10n0293_024:0769b12": "　　時光明王語夫人，　　我念曾於七夜前，",
    "T10n0293_024:0769b13": "　　中宵山地皆震動，　　此池中有光明現。",
    "T10n0293_024:0769b14": "　　即時慶喜香池內，　　忽生千葉寶蓮華，",
    "T10n0293_024:0769b15": "　　光明上徹須彌頂，　　雲網照耀如千日。",
    "T10n0293_024:0769b16": "　　金剛妙寶以為莖，　　閻浮檀金以為臺，",
    "T10n0293_024:0769b17": "　　淨摩尼寶為華葉，　　妙香光藏作鬚蕊。",
    "T10n0293_024:0769b18": "　　大王生彼蓮華上，　　端然不動跏趺坐，",
    "T10n0293_024:0769b19": "　　光明相好以莊嚴，　　百千天眾咸恭敬。",
    "T10n0293_024:0769b20": "　　先王爾時大歡喜，　　遽入華池自撫掬，",
    "T10n0293_024:0769b21": "　　兩手持以授夫人，　　此是汝子應欣慶。",
    "T10n0293_024:0769b22": "　　百千伏藏皆涌出，　　一切寶樹生妙衣，",
    "T10n0293_024:0769b23": "　　諸天競奏微妙音，　　充滿一切虛空界。",
    "T10n0293_024:0769b24": "　　閻浮所有諸眾生，　　悉皆歸向生歡喜，",
    "T10n0293_024:0769b25": "　　合掌咸稱如是言，　　善哉救世今當出。",
    "T10n0293_024:0769b26": "　　王時身放大光明，　　普照一切諸群品，",
    "T10n0293_024:0769b27": "　　一念能令四天下，　　身病黑暗皆除滅。",
    "T10n0293_024:0769b28": "　　夜叉羅剎毘舍闍，　　一切毒蟲諸惡獸，",
    "T10n0293_024:0769b29": "　　所欲惱害眾生者，　　靡不隱蔽自藏匿。",
    "T10n0293_024:0769c01": "　　衰毀譏苦諸無利，　　種種災難病所持，",
    "T10n0293_024:0769c02": "　　如是眾苦悉消除，　　世間安樂咸歡喜。",
    "T10n0293_024:0769c03": "　　凡是一切眾生類，　　互相瞻視如父母，",
    "T10n0293_024:0769c04": "　　離諸怨害起慈心，　　專意勤修一切智。",
    "T10n0293_024:0769c05": "　　大王關閉諸惡趣，　　開導一切天人路，",
    "T10n0293_024:0769c06": "　　利益一切苦眾生，　　顯示宣揚一切智。",
    "T10n0293_024:0769c07": "　　我等今得見大王，　　普獲一切諸善利，",
    "T10n0293_024:0769c08": "　　無主無歸無導師，　　一切如應悉安樂。』",
    "T10n0293_024:0769c09": "「爾時，寶光明童女以此妙偈讚歎一切法圓",
    "T10n0293_024:0769c10": "滿寶蓋大師子吼妙音聲王已，遶無量匝，合",
    "T10n0293_024:0769c11": "掌頂禮，曲躬恭敬，却住一面。「時，彼大王普遍",
    "T10n0293_024:0769c12": "觀察，告童女言：『善哉童女！汝能信知他人功",
    "T10n0293_024:0769c13": "德，甚為希有。何以故？一切眾生覆藏己過，",
    "T10n0293_024:0769c14": "揚人之短，稱己有德，蔽他善根，不能信知",
    "T10n0293_024:0769c15": "他人功德。童女！當知一切眾生為諸愚癡黑",
    "T10n0293_024:0769c16": "闇覆蓋，煩惱纏縛，不識慚愧，不知報恩，無有",
    "T10n0293_024:0769c17": "智慧，其心濁亂，性不明了，本無志力，又退修",
    "T10n0293_024:0769c18": "行；如是之人不信、不解，不能了知菩薩如來",
    "T10n0293_024:0769c19": "所有功德，不能分別佛、法、僧寶最勝福田，不",
    "T10n0293_024:0769c20": "知一切諸佛菩薩清淨法門，神通智慧，隨順",
    "T10n0293_024:0769c21": "思惟。童女！汝今決定求趣無上正等菩提，能",
    "T10n0293_024:0769c22": "知菩薩如是廣大甚深功德，能信、能解。汝今",
    "T10n0293_024:0769c23": "生此閻浮提中，發勇猛心，修菩薩行，普攝眾",
    "T10n0293_024:0769c24": "生，功不唐捐。如汝所願，悉當成就如是功德，",
    "T10n0293_024:0769c25": "如是福力，如是饒益，無不具足。』「王讚女已，以",
    "T10n0293_024:0769c26": "無價寶火光摩尼，種種妙色所莊嚴衣，手自授",
    "T10n0293_024:0769c27": "與寶光童女，并其眷屬，一一告言：『汝諸童女，",
    "T10n0293_024:0769c28": "各各受取，著此妙衣。』時，諸童女雙膝著地，兩",
    "T10n0293_024:0769c29": "手承捧，置於頂上，然後而著；既著衣已，右遶",
    "T10n0293_024:0770a01": "於王，頭面作禮。時，彼一切諸寶衣中，普出一",
    "T10n0293_024:0770a02": "切星宿光明，眾人見之，咸作是言：『此諸女等，",
    "T10n0293_024:0770a03": "皆悉端正，如淨夜天星宿莊嚴。』」爾時，夜神告",
    "T10n0293_024:0770a04": "善財言：「善男子！於意云何？爾時一切法圓滿",
    "T10n0293_024:0770a05": "寶蓋大師子吼妙音聲王者，豈異人乎？毘盧",
    "T10n0293_024:0770a06": "遮那如來、應、正等覺是也；光明王者，淨飯王",
    "T10n0293_024:0770a07": "是；蓮華光夫人者，摩耶夫人是；寶光明童女",
    "T10n0293_024:0770a08": "者，即我身是；其王爾時以四攝法所攝眾生，",
    "T10n0293_024:0770a09": "即此佛會大道場中一切菩薩雲集者是。皆",
    "T10n0293_024:0770a10": "於阿耨多羅三藐三菩提得不退轉，或住菩",
    "T10n0293_024:0770a11": "薩初極喜地、或離垢地、或發光地、或焰慧地、",
    "T10n0293_024:0770a12": "或難勝地、或現前地、或遠行地、或不動地、或",
    "T10n0293_024:0770a13": "善慧地、或法雲地；各各具足種種大願，集種",
    "T10n0293_024:0770a14": "種助道，修種種妙行，備種種莊嚴，獲種種清",
    "T10n0293_024:0770a15": "淨，得種種神通，遊種種自在，住種種解脫，從",
    "T10n0293_024:0770a16": "種種方所來此會中，處於種種妙法宮殿。」爾",
    "T10n0293_024:0770a17": "時，能開敷一切樹華安樂主夜神為善財童",
    "T10n0293_024:0770a18": "子欲明此解脫門義，而說偈言：",
    "T10n0293_024:0770a19": "「佛子我有廣大眼，　　普能觀察於十方，",
    "T10n0293_024:0770a20": "　種種廣大剎海中，　　眾生五趣輪迴者。",
    "T10n0293_024:0770a21": "　亦見彼剎一切佛，　　皆坐寂滅菩提樹，",
    "T10n0293_024:0770a22": "　神通充遍於十方，　　說法調伏諸群品。",
    "T10n0293_024:0770a23": "　佛子我有淨妙耳，　　普聞一切無盡聲，",
    "T10n0293_024:0770a24": "　亦聞諸佛轉法輪，　　皆能信受生歡喜。",
    "T10n0293_024:0770a25": "　佛子我有他心智，　　出過眾生心境界，",
    "T10n0293_024:0770a26": "　無二無礙量無邊，　　一念悉了諸心海。",
    "T10n0293_024:0770a27": "　佛子我有宿命智，　　能知過去諸劫海，",
    "T10n0293_024:0770a28": "　自身他身所受生，　　一念分明皆悉了。",
    "T10n0293_024:0770a29": "　佛子我於一念知，　　一切剎海極微劫，",
    "T10n0293_024:0770b01": "　佛及菩薩諸神通，　　五道輪轉眾生類。",
    "T10n0293_024:0770b02": "　我亦知彼諸世尊，　　初發廣大菩提願，",
    "T10n0293_024:0770b03": "　一切行海具修行，　　乃至當成一切智，",
    "T10n0293_024:0770b04": "　亦知彼佛灌頂地，　　具足無等菩提道，",
    "T10n0293_024:0770b05": "　方便說法悉不空，　　我於一念皆明了。",
    "T10n0293_024:0770b06": "　亦知彼佛方便門，　　轉大法輪滿世間，",
    "T10n0293_024:0770b07": "　涅槃無量諸功德，　　法住久近皆能了。",
    "T10n0293_024:0770b08": "　亦知彼佛所調伏，　　廣大教法諸乘海，",
    "T10n0293_024:0770b09": "　顯示一切諸世間，　　種種差別皆明了。",
    "T10n0293_024:0770b10": "　我於無量無邊劫，　　修此喜光解脫門，",
    "T10n0293_024:0770b11": "　今為汝說真實義，　　汝應愛樂勤修學。",
    "T10n0293_024:0770b12": "「善男子！我唯知此菩薩出生廣大歡喜調伏",
    "T10n0293_024:0770b13": "眾生藏普光明解脫門，如諸菩薩摩訶薩親",
    "T10n0293_024:0770b14": "近供養一切如來，入一切智廣大願海，圓滿",
    "T10n0293_024:0770b15": "一切如來願海；得勇猛智，於一菩薩地普入",
    "T10n0293_024:0770b16": "一切菩薩地海；得清淨願，於一菩薩行普入",
    "T10n0293_024:0770b17": "一切菩薩行海；得自在力，於一菩薩解脫門",
    "T10n0293_024:0770b18": "普入一切菩薩解脫門海；尊重恭敬諸善知",
    "T10n0293_024:0770b19": "識，增長善根常無厭足，承事一切諸佛菩薩，",
    "T10n0293_024:0770b20": "勤求一切種智法門，愛樂觀察，正念思惟，其",
    "T10n0293_024:0770b21": "心決定，恒無懈怠；不著一切利養、恭敬、讚歎、",
    "T10n0293_024:0770b22": "名聞，於世資生永離貪著；滿眾生心如如意",
    "T10n0293_024:0770b23": "寶，心常愛樂一切智地，觀察如來力無所畏",
    "T10n0293_024:0770b24": "佛不共法，勤求圓滿一切菩薩波羅蜜行，遠",
    "T10n0293_024:0770b25": "離諂幻，如說而行，常真實語，守護佛種，於一",
    "T10n0293_024:0770b26": "切智其心不動，如大山王。而我云何能知、能",
    "T10n0293_024:0770b27": "說彼功德行？善男子！此菩提場如來會中，有",
    "T10n0293_024:0770b28": "一夜神，名守護一切眾生大願精進力光明。",
    "T10n0293_024:0770b29": "汝詣彼問菩薩云何教化眾生，令其發趣阿",
    "T10n0293_024:0770c01": "耨多羅三藐三菩提？云何嚴淨一切佛剎？云",
    "T10n0293_024:0770c02": "何承事一切如來？云何能令一切如來皆悉",
    "T10n0293_024:0770c03": "歡喜？云何能於一切菩薩所學佛法勤求修",
    "T10n0293_024:0770c04": "習？」時，善財童子禮夜神足，遶無數匝，慇懃瞻",
    "T10n0293_024:0770c05": "仰，深心戀慕，辭退而去。",
    "T10n0293_024:0770c06": "爾時，善財童子往詣守護一切眾生大願精",
    "T10n0293_024:0770c07": "進力光明主夜神所，見彼夜神在大眾中坐，",
    "T10n0293_024:0770c08": "普照現一切眾生宮殿影像摩尼王藏師子之",
    "T10n0293_024:0770c09": "座，普現法界差別影像。摩尼寶網彌覆其上，",
    "T10n0293_024:0770c10": "現一切日月星宿影像身，現隨眾生心普令",
    "T10n0293_024:0770c11": "得見身，現等諸眾生差別形像身，現無邊廣",
    "T10n0293_024:0770c12": "大色相海身，現普現一切諸相威儀身，現普",
    "T10n0293_024:0770c13": "於十方悉能應現身，現普能成熟一切眾生",
    "T10n0293_024:0770c14": "身，現廣運速疾神通法雲身，現利益眾生相",
    "T10n0293_024:0770c15": "續遍滿身，現常遊虛空利益廣大身，現一切",
    "T10n0293_024:0770c16": "佛所恭敬頂禮身，現增長一切眾生善根身，",
    "T10n0293_024:0770c17": "現受持佛法恒不忘失身，現圓滿菩薩廣大",
    "T10n0293_024:0770c18": "誓願身，現普光照耀充滿十方身，現法燈普",
    "T10n0293_024:0770c19": "照除滅世闇身，現了法如幻無垢深智身，現",
    "T10n0293_024:0770c20": "遠離一切塵闇法性身，現出生佛法覺悟一",
    "T10n0293_024:0770c21": "切身，現普智光照差別身，現究竟無患無煩",
    "T10n0293_024:0770c22": "惱身，現不可沮壞具足堅固身，現無所依住",
    "T10n0293_024:0770c23": "如來威力身，現性無分別體離垢染身，現性",
    "T10n0293_024:0770c24": "本清淨顯照諸法身。",
    "T10n0293_024:0770c25": "時，善財童子見彼夜神現如是等佛剎極微",
    "T10n0293_024:0770c26": "塵數差別身已，一心頂禮，舉體投地，良久乃",
    "T10n0293_024:0770c27": "起；合掌瞻仰，於善知識生十種心。何等為",
    "T10n0293_024:0770c28": "十？所謂：於善知識生同己心，令我精勤辦一",
    "T10n0293_024:0770c29": "切智助道法故；於善知識生自業果心，令",
    "T10n0293_024:0771a01": "我親近發起清淨勝善根故；於善知識生莊",
    "T10n0293_024:0771a02": "嚴菩薩行心，令我速能莊嚴一切菩薩行故；",
    "T10n0293_024:0771a03": "於善知識生成就一切佛法心，引導於我隨",
    "T10n0293_024:0771a04": "順修行諸佛道故；於善知識生能生最勝",
    "T10n0293_024:0771a05": "心，令我生於佛境界中智光照故；於善知識",
    "T10n0293_024:0771a06": "生出離心，令我修行普賢菩薩出離行故；於",
    "T10n0293_024:0771a07": "善知識生能具足福智海心，令我積集成就",
    "T10n0293_024:0771a08": "福智白淨法故；於善知識生增長心，令我精",
    "T10n0293_024:0771a09": "進速疾增長一切智故；於善知識生能具",
    "T10n0293_024:0771a10": "足諸善根心，令我志願悉得圓滿，令諸眾生",
    "T10n0293_024:0771a11": "生歡喜故；於善知識生能成辦大利益心，令",
    "T10n0293_024:0771a12": "我自在利樂眾生，安住一切菩薩法故，成就",
    "T10n0293_024:0771a13": "一切種智道故。發是心已，得彼夜神與諸菩",
    "T10n0293_024:0771a14": "薩佛剎極微塵數同行。所謂：同念心，常憶念",
    "T10n0293_024:0771a15": "十方三世一切佛故；同慧，分別決了一切法",
    "T10n0293_024:0771a16": "海差別門故；同趣善巧，開示一切如來妙法",
    "T10n0293_024:0771a17": "輪故；同覺，以等空智覺悟一切三世教故；同",
    "T10n0293_024:0771a18": "根，成就菩薩淨智光明普照眾生諸根海故；",
    "T10n0293_024:0771a19": "同心，善能修習無礙功德莊嚴一切菩薩道",
    "T10n0293_024:0771a20": "故；同境，智光普照一切如來所行境故；同教，",
    "T10n0293_024:0771a21": "獲一切智照諸教海一切相故；同義，能以智",
    "T10n0293_024:0771a22": "慧覺悟一切法自性故；同法住，深入一切法",
    "T10n0293_024:0771a23": "界海故；同勇猛，得不共法摧滅一切障礙山",
    "T10n0293_024:0771a24": "故；同色身，隨眾生心示現種種相好身故；同",
    "T10n0293_024:0771a25": "諸力，勤求成就一切智力不退轉故；同無畏，",
    "T10n0293_024:0771a26": "其心清淨猶如虛空無障礙故；同精進，於無",
    "T10n0293_024:0771a27": "量劫行菩薩行無懈倦故；同辯才，得一切法",
    "T10n0293_024:0771a28": "無障礙智普光明故；同無等，身相清淨一切",
    "T10n0293_024:0771a29": "世間無能勝故；同愛語，凡所語言令諸眾",
    "T10n0293_024:0771b01": "生皆歡喜故；同妙音，能師子吼普演一切法",
    "T10n0293_024:0771b02": "門海故；同滿音，以圓滿音令諸眾生隨類解",
    "T10n0293_024:0771b03": "故；同淨德，隨順修習一切如來淨功德故；同",
    "T10n0293_024:0771b04": "淨業，成就清淨一切菩薩諸善業故；同智地，",
    "T10n0293_024:0771b05": "受一切佛所轉法輪為眾生故；同梵行，安住",
    "T10n0293_024:0771b06": "一切如來所行智境界故；同大慈，念念普覆",
    "T10n0293_024:0771b07": "一切國土眾生海故；同大悲，興大法雲普降",
    "T10n0293_024:0771b08": "法雨潤澤一切諸眾生故；同身業，以方便行",
    "T10n0293_024:0771b09": "教化成熟諸眾生故；同語業，以隨類音演",
    "T10n0293_024:0771b10": "說一切諸法門故；同意業，普攝眾生置一切",
    "T10n0293_024:0771b11": "智境界中故；同莊嚴，清淨莊嚴一切十方諸",
    "T10n0293_024:0771b12": "佛剎故；同親近，見一切佛出興于世皆親近",
    "T10n0293_024:0771b13": "故；同勸請，請一切佛為諸眾生轉法輪故；",
    "T10n0293_024:0771b14": "同供養，常樂供養承事一切諸如來故；同教",
    "T10n0293_024:0771b15": "化，調伏成熟一切世間諸眾生故；同光明，普",
    "T10n0293_024:0771b16": "能自在照了一切諸法門故；同三昧，普知一",
    "T10n0293_024:0771b17": "切十方世界眾生心故；同充遍，以自在力遍",
    "T10n0293_024:0771b18": "一切剎修諸行故；同住處，住諸菩薩神通海",
    "T10n0293_024:0771b19": "故；同眷屬，一切菩薩共止住故；同趣入，普入",
    "T10n0293_024:0771b20": "世界微細處故；同心慮，普知廣大諸佛剎故；",
    "T10n0293_024:0771b21": "同往詣，隨順往詣普入一切佛剎海故；同方",
    "T10n0293_024:0771b22": "便，悉能示現遍滿一切諸佛剎故；同超勝，遍",
    "T10n0293_024:0771b23": "於一切諸佛剎中無與等故；同不退，普入十",
    "T10n0293_024:0771b24": "方威德平等無障礙故；同破闇，得一切佛成",
    "T10n0293_024:0771b25": "菩提智普光明故；同無生忍，入一切佛道場",
    "T10n0293_024:0771b26": "眾海無染著故；同普遍，承事供養不可說剎",
    "T10n0293_024:0771b27": "諸如來故；同智證，隨順了知諸法門海常相",
    "T10n0293_024:0771b28": "續故；同修行，現前勤求順行一切諸法門故；",
    "T10n0293_024:0771b29": "同希求，於清淨法周遍勤求深樂欲故；同清",
    "T10n0293_024:0771c01": "淨，集佛功德而以莊嚴身、口、意故；同妙意，於",
    "T10n0293_024:0771c02": "一切法正分別智能明了故；同精進，勤求",
    "T10n0293_024:0771c03": "成就一切如來諸善根故；同淨行，成就滿足",
    "T10n0293_024:0771c04": "一切菩薩所行行故；同無礙，覺悟了知一切",
    "T10n0293_024:0771c05": "諸法皆無相故；同善巧，能於如來一切法中",
    "T10n0293_024:0771c06": "智自在故；同隨樂，隨諸眾生心之所樂現境",
    "T10n0293_024:0771c07": "界故；同方便，善巧修習一切法門所應習故；",
    "T10n0293_024:0771c08": "同護念，得一切佛自在威力所護念故；同入",
    "T10n0293_024:0771c09": "地，得入一切諸佛菩薩所住地故；同所住，安",
    "T10n0293_024:0771c10": "住一切諸佛菩薩所證位故；同記別，普為一切",
    "T10n0293_024:0771c11": "諸佛如來授記別故；同三昧，於一念中普入",
    "T10n0293_024:0771c12": "一切三昧海故；同建立，於剎那中示現種種",
    "T10n0293_024:0771c13": "諸佛事故；同正念，正念隨順一切如來境界",
    "T10n0293_024:0771c14": "門故；同修行，盡未來劫勇猛精進勤修一切",
    "T10n0293_024:0771c15": "菩薩行故；同淨信，於諸如來無量智慧速疾",
    "T10n0293_024:0771c16": "愛敬極欣樂故；同捨離，滅除一切諸障礙故；",
    "T10n0293_024:0771c17": "同不退，智與諸如來智慧等故；同受生，應",
    "T10n0293_024:0771c18": "現成熟諸眾生故；同所住，安住如來一切種",
    "T10n0293_024:0771c19": "智方便門故；同境界，能於甚深法性境界得",
    "T10n0293_024:0771c20": "自在故；同無依，永滅一切諸有染著所依心",
    "T10n0293_024:0771c21": "故；同說法，已甚深入種種法門平等智故；同",
    "T10n0293_024:0771c22": "勤修，於己身內受持佛法自體威德所護念",
    "T10n0293_024:0771c23": "故；同神通，開悟眾生令修一切菩薩行故；同",
    "T10n0293_024:0771c24": "無行，不動深入一切十方諸剎海故；同神力，",
    "T10n0293_024:0771c25": "一念遍遊十方一切世界海故；同總持，已得",
    "T10n0293_024:0771c26": "一切陀羅尼海普照門故；同祕密，了知一切",
    "T10n0293_024:0771c27": "修多羅中妙法門故；同甚深，解一切法離相",
    "T10n0293_024:0771c28": "清淨如虛空故；同光明，放大光明普照十方",
    "T10n0293_024:0771c29": "諸世界故；同智光，普照顯示一切眾生心體性",
    "T10n0293_024:0772a01": "故；同震動，為諸眾生現神通力威德自在",
    "T10n0293_024:0772a02": "普震十方諸佛剎故；同不虛，一切眾生種種",
    "T10n0293_024:0772a03": "方所見聞憶念皆悉令其心調伏故；同出",
    "T10n0293_024:0772a04": "離，普為滿足一切菩薩諸大願海，成就如來",
    "T10n0293_024:0772a05": "十力智故；同欣樂，隨眾生心而為開示令歡",
    "T10n0293_024:0772a06": "喜故。時，善財童子普遍觀察守護一切眾生",
    "T10n0293_024:0772a07": "大願精進力光明主夜神，起彼十種極清淨",
    "T10n0293_024:0772a08": "心，獲此佛剎極微塵數菩薩同行。得是行已，",
    "T10n0293_024:0772a09": "心轉清淨，於善知識發起無量無邊歡喜；偏",
    "T10n0293_024:0772a10": "袒右肩，頂禮其足，合掌恭敬，一心瞻仰，以偈",
    "T10n0293_024:0772a11": "讚曰：",
    "T10n0293_024:0772a12": "「我發堅固自在意，　　志求無上佛菩提，",
    "T10n0293_024:0772a13": "　今於聖者知識所，　　而起自己無異心。",
    "T10n0293_024:0772a14": "　我以得見善知識，　　普集無盡諸白法，",
    "T10n0293_024:0772a15": "　滅除一切眾罪垢，　　成就清淨菩提果。",
    "T10n0293_024:0772a16": "　我因得見善知識，　　普以功德莊嚴心，",
    "T10n0293_024:0772a17": "　盡未來劫諸剎中，　　勤修利益眾生道。",
    "T10n0293_024:0772a18": "　我念聖者善知識，　　攝受饒益成就我，",
    "T10n0293_024:0772a19": "　為攝我故悉顯示，　　最勝寂靜真實法。",
    "T10n0293_024:0772a20": "　關閉險難諸惡趣，　　開示淨妙人天路，",
    "T10n0293_024:0772a21": "　亦示一切諸如來，　　所成種智無師道。",
    "T10n0293_024:0772a22": "　聖者希有無等倫，　　是佛最勝功德藏，",
    "T10n0293_024:0772a23": "　無垢無量如虛空，　　出一切智清淨樂。",
    "T10n0293_024:0772a24": "　聖者福海量如空，　　我今所見無邊際，",
    "T10n0293_024:0772a25": "　念念之中能出生，　　清淨善根一切智。",
    "T10n0293_024:0772a26": "　仁今滿我波羅蜜，　　增我不可思議福，",
    "T10n0293_024:0772a27": "　令我冠佛妙法繒，　　長我清淨諸功德。",
    "T10n0293_024:0772a28": "　我念聖者善知識，　　令我成滿諸佛智，",
    "T10n0293_024:0772a29": "　我今誓願常依止，　　速疾成就諸白法。",
    "T10n0293_024:0772b01": "　我以善友饒益故，　　一切功德咸具足，",
    "T10n0293_024:0772b02": "　歡喜普為諸眾生，　　教導宣揚一切智。",
    "T10n0293_024:0772b03": "　仁今與我為師範，　　令我修行無上法，",
    "T10n0293_024:0772b04": "　我於無數億劫中，　　無能少報師恩德。」",
    "T10n0293_024:0772b05": "爾時，善財說偈讚已，白言：「大聖！向所顯現不",
    "T10n0293_024:0772b06": "可思議菩薩境界，願為我說此解脫門，名為",
    "T10n0293_024:0772b07": "何等？發心已來為幾時耶？久如當得阿耨多",
    "T10n0293_024:0772b08": "羅三藐三菩提？」夜神告言：「善男子！此解脫門",
    "T10n0293_024:0772b09": "名普化眾生令生善根。我以得此解脫門故，",
    "T10n0293_024:0772b10": "悟一切法自性平等，入於諸法真實之性，證",
    "T10n0293_024:0772b11": "無依法，捨離世間，悉知諸法色相差別，亦能",
    "T10n0293_024:0772b12": "了達青黃赤白性皆不實，無有差別，而恒示",
    "T10n0293_024:0772b13": "現無量無數清淨色身。所謂：種種色身、非一",
    "T10n0293_024:0772b14": "色身、無邊色身、清淨色身、一切莊嚴色身、普",
    "T10n0293_024:0772b15": "見色身、等一切眾生形相色身、普現一切眾",
    "T10n0293_024:0772b16": "生前色身、光明普照色身、眾所樂見色身、見",
    "T10n0293_024:0772b17": "無厭足色身、相好清淨色身、離一切惡淨光",
    "T10n0293_024:0772b18": "普照色身、大力勇猛平等示現色身、一切世",
    "T10n0293_024:0772b19": "間甚深難得色身、一切世間無能映蔽色身、",
    "T10n0293_024:0772b20": "一切眾生稱歎無盡色身、念念觀察種種莊",
    "T10n0293_024:0772b21": "嚴色身、示現種種諸形像雲色身、出現種種",
    "T10n0293_024:0772b22": "形色顯色色身、普現無量神力色身、普放一",
    "T10n0293_024:0772b23": "切眾妙光明色身、一切淨妙莊嚴色身、隨順",
    "T10n0293_024:0772b24": "成熟一切眾生色身、隨其心樂現前調伏色",
    "T10n0293_024:0772b25": "身、隨所應度成就善根色身、現無障礙普光",
    "T10n0293_024:0772b26": "明照色身、淨無濁穢廣大光明色身、可愛端",
    "T10n0293_024:0772b27": "正增長不壞色身、具足莊嚴清淨堅固色身、",
    "T10n0293_024:0772b28": "方便開示不思議法微妙光明色身、一切無",
    "T10n0293_024:0772b29": "能映奪色身、能映奪一切色身、無諸暗障色",
    "T10n0293_024:0772c01": "身、能破諸闇色身、普集一切諸白淨法色身、",
    "T10n0293_024:0772c02": "具足勢力大功德海色身、從於過去尊重恭",
    "T10n0293_024:0772c03": "敬為因所生色身、如虛空清淨心所起色身、",
    "T10n0293_024:0772c04": "最勝廣大超過妙寶色身、無斷無盡大功德",
    "T10n0293_024:0772c05": "海色身、普遍出現大光明海色身、一切世間",
    "T10n0293_024:0772c06": "無依無別平等色身、遍滿十方一切世界無",
    "T10n0293_024:0772c07": "礙色身、念念出現不可說不可說剎海顯示",
    "T10n0293_024:0772c08": "種種色相海色身、增長一切眾生種種歡喜",
    "T10n0293_024:0772c09": "心色身、攝取一切眾生海色身、能於一一毛",
    "T10n0293_024:0772c10": "孔之中出師子吼說一切佛功德海色身、能",
    "T10n0293_024:0772c11": "淨一切眾生心性甚深信解海色身、決定解",
    "T10n0293_024:0772c12": "了一切法義無疑網色身、心無障礙種種光",
    "T10n0293_024:0772c13": "網普照耀色身、等虛空量淨光明色身、能放",
    "T10n0293_024:0772c14": "廣大摩尼寶王淨光明色身、照現無垢法界影",
    "T10n0293_024:0772c15": "像色身、世無能比色身、種種妙相差別莊嚴",
    "T10n0293_024:0772c16": "色身、普照十方色身、隨時示現應諸眾生常",
    "T10n0293_024:0772c17": "不斷絕色身、出生寂靜調伏一切眾生色身、",
    "T10n0293_024:0772c18": "善能除滅一切煩惱色身、一切眾生功德福",
    "T10n0293_024:0772c19": "田色身、能清淨一切教色身、一切眾生所見",
    "T10n0293_024:0772c20": "不虛色身、現大智慧勇猛威力色身、無障礙",
    "T10n0293_024:0772c21": "普周遍色身、顯示最勝利益世間色身、現能",
    "T10n0293_024:0772c22": "普集大慈海色身、普集大福山王色身、普光",
    "T10n0293_024:0772c23": "照現一切世趣影像色身、現能清淨大智慧",
    "T10n0293_024:0772c24": "力色身、隨順一切世間正念色身、一切寶相",
    "T10n0293_024:0772c25": "光明色身、顯示毘盧遮那藏色身、隨順一切",
    "T10n0293_024:0772c26": "眾生寂靜色身、一切智體相現前色身、現微",
    "T10n0293_024:0772c27": "笑眼能令眾生普生淨信色身、一切眾寶最",
    "T10n0293_024:0772c28": "勝莊嚴普光明色身、不取不捨一切眾生色",
    "T10n0293_024:0772c29": "身、無決定無執著色身、顯示自在威力加持",
    "T10n0293_024:0773a01": "色身、顯示諸法神通變化色身、種種如來善",
    "T10n0293_024:0773a02": "根光照色身、遍法界海遠離諸惡色身、普現",
    "T10n0293_024:0773a03": "親近一切如來道場眾會色身、現能成就種",
    "T10n0293_024:0773a04": "種妙色海色身、普遍出現善行所流相似妙",
    "T10n0293_024:0773a05": "果色身、隨所應化調伏眾生色身、一切世間",
    "T10n0293_024:0773a06": "見無厭足色身、放種種色淨光明色身、顯示",
    "T10n0293_024:0773a07": "一切三世相海色身、能放一切焰海光明色",
    "T10n0293_024:0773a08": "身、顯示無量圓滿光明海色身、一切妙香光",
    "T10n0293_024:0773a09": "明普遍超諸世間色身、一一毛孔現不可說",
    "T10n0293_024:0773a10": "極微塵數日輪雲色身、廣大無垢月輪雲威",
    "T10n0293_024:0773a11": "德色身、放無量色須彌山王妙華雲光明色",
    "T10n0293_024:0773a12": "身、出生種種妙鬘雲光明色身、顯示一切寶",
    "T10n0293_024:0773a13": "蓮華雲色身、出興一切燒香形像雲普遍法",
    "T10n0293_024:0773a14": "界色身、念念普散一切末香藏雲現前變化",
    "T10n0293_024:0773a15": "遍滿十方色身、現一切如來廣大願雲色身、",
    "T10n0293_024:0773a16": "現一切語言普演法海色身、現普賢菩薩形",
    "T10n0293_024:0773a17": "像身雲色身。念念中現如是等諸色相身，充",
    "T10n0293_024:0773a18": "滿十方一切法界，令諸眾生或見色身、或聞",
    "T10n0293_024:0773a19": "說法、或隨順憶念、或親近承事、或遇神通、或",
    "T10n0293_024:0773a20": "覩變化，如是種種不可思議自在威力，悉隨",
    "T10n0293_024:0773a21": "心樂，皆得開悟，應時調伏，捨不善業，善行圓",
    "T10n0293_024:0773a22": "滿。善男子！當知此由往昔種種大願力故，具",
    "T10n0293_024:0773a23": "一切智速疾力故，菩薩解脫廣大力故，救護",
    "T10n0293_024:0773a24": "眾生大悲力故，安樂眾生大慈力故，勤求隨",
    "T10n0293_024:0773a25": "順不退力故，一切如來加持力故，作如是事。",
    "T10n0293_024:0773a26": "善男子！我入此解脫，了知法性無有差別，而",
    "T10n0293_024:0773a27": "能示現無量色身；於一一身顯現無量諸色",
    "T10n0293_024:0773a28": "相海；於一一相普放無量大光明雲；一一光",
    "T10n0293_024:0773a29": "明照現無量諸佛剎土；一一剎土現無量佛",
    "T10n0293_024:0773b01": "出興于世；一一如來顯現無量大神通力。隨",
    "T10n0293_024:0773b02": "諸眾生心行不同，開發覺悟宿世善根，未種",
    "T10n0293_024:0773b03": "者令種，已種者令增長，已增長者令成熟。",
    "T10n0293_024:0773b04": "於念念中令無量眾生，於阿耨多羅三藐三",
    "T10n0293_024:0773b05": "菩提得不退轉，安住種種解脫門中。」",
    "T10n0293_024:0773b06": "大方廣佛華嚴經卷第二十四"
}