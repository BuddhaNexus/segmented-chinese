{
    "X60n1139_001:0822a02": "No. 1139",
    "X60n1139_001:0822a03": "體仁要術一卷",
    "X60n1139_001:0822a06": "文星閣重整放生會引彭紹升",
    "X60n1139_001:0822a07": "[0822a07] 文星閣放生會。肇自我先曾祖南畇府君。迄今數十",
    "X60n1139_001:0822a08": "年矣。乾隆三十九年。始闢放生池於南園木杏橋。畜",
    "X60n1139_001:0822a09": "生魚為獨盛。而閣中別籓隙地。養羊豕雞鶩之屬。滿",
    "X60n1139_001:0822a10": "則送之雲棲。頃四五年間。歲靡食料錢至六七十緡。",
    "X60n1139_001:0822a11": "而與會者落落不過數人。罄所入。猶不能足。則魚鳥",
    "X60n1139_001:0822a12": "之得蒙其利者少矣。今擬重整前會。糾司月十二人。",
    "X60n1139_001:0822a13": "人持簿一本。歲募人出錢三百六十。十之得三千六",
    "X60n1139_001:0822a14": "百。為一股。積十二股。得錢四十千有奇。隨時買放生",
    "X60n1139_001:0822a15": "物。有餘則以充食料。闕則募人為代。如是漸增倍屣",
    "X60n1139_001:0822a16": "無算。其有田之家。量捐食料。便可抵錢。歲以二月三",
    "X60n1139_001:0822a17": "日。通名於桂香殿。冬盡則倩僧誦經。迴向西方淨土。",
    "X60n1139_001:0822a18": "俾施者受者。作長壽因。種菩提果。但能盡壽為期。勤",
    "X60n1139_001:0822a19": "行匪懈。其為福德不可思議。第恐諸仁者偶發善心。",
    "X60n1139_001:0822a20": "旋復退墮。察其根原。不無蔽障。約舉大概。釐為八條。",
    "X60n1139_001:0822a21": "勿謂迂談。幸垂聽覽。",
    "X60n1139_001:0822a22": "[0822a22] 或謂性有五常。道兼萬善。惟茲濡沫之恩。豈合含宏",
    "X60n1139_001:0822a23": "之量。不知五常之德。惟仁最先。萬善之門。惟愛斯溥。",
    "X60n1139_001:0822a24": "舍一牛信可保民。放一麑果堪託國。愛我生而及彼",
    "X60n1139_001:0822b01": "生。斯為絜矩。止我殺以救人殺。是謂推恩。覆簣終必",
    "X60n1139_001:0822b02": "成山。涓流何難到海。",
    "X60n1139_001:0822b03": "[0822b03] 或謂自親及民。自民及物。等差既別。緩急宜分。不知",
    "X60n1139_001:0822b04": "禍莫慘於危亡。施莫先於觳觫。即今耕鑿之民。久離",
    "X60n1139_001:0822b05": "於湯火。自昔刀兵之劫。孰慘於庖&#x53A8;。向涸轍而驚心。",
    "X60n1139_001:0822b06": "忍吝一杯之水。過屠門而大嚼。誰聞半夜之聲。",
    "X60n1139_001:0822b07": "[0822b07] 或謂天生飛走。本以養人。物實蠢頑。放之何益。不知",
    "X60n1139_001:0822b08": "天惟普覆。人畜齊觀。物盡貪生。自它一體。如謂以肉",
    "X60n1139_001:0822b09": "養人。不宜更生蔬穀。將欲貴人賤畜。奈何自比豺狼。",
    "X60n1139_001:0822b10": "苟仁術之未充。亦兩閒之棄物。不知責己。莫妄窺天。",
    "X60n1139_001:0822b11": "[0822b11] 或謂易尚大烹。禮崇特殺。既釣弋之弗廢。寧魚鳥之",
    "X60n1139_001:0822b12": "堪憐。不知樂奏九成。虞廷有率舞之瑞。網開三面。商",
    "X60n1139_001:0822b13": "書垂咸若之文。惟量擴於靡遺。斯澤流於無外。所以",
    "X60n1139_001:0822b14": "賜生必畜。依然疏水之風。拱雉有心邈矣。山梁之作。",
    "X60n1139_001:0822b15": "倘殺機之未盡。何大德之能充。",
    "X60n1139_001:0822b16": "[0822b16] 或謂一方之內。一日之間。所殺甚多。所放甚少。以此",
    "X60n1139_001:0822b17": "準彼。曷能相救。不知大旱之年。一渠之水。亦可活數",
    "X60n1139_001:0822b18": "畝之田。大寒之日。一領之裘。亦可甦一人之命。始以",
    "X60n1139_001:0822b19": "生而護殺。繼轉殺以全生。但使願力堅牢。決定諸魔",
    "X60n1139_001:0822b20": "退散。",
    "X60n1139_001:0822b21": "[0822b21] 或謂居常食肉。此日放生。一暴十寒。於事何補。不知",
    "X60n1139_001:0822b22": "右手抶人。左手扶人。扶者之恩。稍可抵夫抶者之毒。",
    "X60n1139_001:0822b23": "千日謗佛。一日念佛。謗者之罪。猶或消於念者之誠。",
    "X60n1139_001:0822b24": "但生機之勃發。即天理之昭彰。惟當舍舊以圖新。豈",
    "X60n1139_001:0822c01": "可順流而不反。",
    "X60n1139_001:0822c02": "[0822c02] 或謂檻籠甫脫。而弋伺於林。網罟乍離。而餌垂於岸。",
    "X60n1139_001:0822c03": "直進退之無門。雖慈悲其曷濟。不知臨決之囚。但願",
    "X60n1139_001:0822c04": "緩須臾之死。再生之賜。亦已游覆載之寬。殺者自殺。",
    "X60n1139_001:0822c05": "固定業之難逃。生者自生。庶此心之克盡。",
    "X60n1139_001:0822c06": "[0822c06] 或謂惻隱所萌。祗由乍見。生滅既盡。乃契真如。何容",
    "X60n1139_001:0822c07": "著相而求。豈識無為之道。不知乍見之心。本來常住。",
    "X60n1139_001:0822c08": "惟常住故。不緣對境而昏。真如之法。不舍有為。惟有",
    "X60n1139_001:0822c09": "為故。不墮偏空之執。苟定作無為之解。亦何殊著相",
    "X60n1139_001:0822c10": "之愚。斯邪遁之所歸。必破除而毋惑。",
    "X60n1139_001:0822c11": "文星閣建放生會疏薛起鳳",
    "X60n1139_001:0822c12": "[0822c12] 伏以天地定位。大德曰生。聖人成能。神武不殺。三才",
    "X60n1139_001:0822c13": "參立。人惟沖氣之和。四德兼行。元乃資生之本。推氣",
    "X60n1139_001:0822c14": "初於形始。百族一原。驗敦化於川流。並育不害。浮沉",
    "X60n1139_001:0822c15": "升降。絪縕化醇。凡諸含識。莫不懷生。屬在有情。皆知",
    "X60n1139_001:0822c16": "愛命。式觀泰古。世質民&#x6E7B;。人與物而相忘。物與人而",
    "X60n1139_001:0822c17": "共治。毨毛孳尾。但紀春秋。雨走風飛。無傷獝狘。鳥巢",
    "X60n1139_001:0822c18": "可俯。游魚不驚。是以麟鳳在郊。龜龍馴沼。民無夭札。",
    "X60n1139_001:0822c19": "物不虔劉。道光五紀之前。春在三皇之世。所謂各正",
    "X60n1139_001:0822c20": "性命。保合太和。不識不知順帝之則。孔子所由嘆息",
    "X60n1139_001:0822c21": "大同。老氏所以能知古始者也。自人心日鑿。太樸漸",
    "X60n1139_001:0822c22": "雕。欲念滋騰。&#x894D;氣周作。茹毛飲血。而並有爭心。肉食",
    "X60n1139_001:0822c23": "蠶衣。遂緣為故習。網綸矰矢。彌岡被淵。&#x9C7B;腊割烹。充",
    "X60n1139_001:0822c24": "庖登&#x723C;。日用不察。同符自然。雖以上帝好生。不能拯",
    "X60n1139_001:0823a01": "物於刀七之下。&#x7FA3;生乞命。無以籲天於鼎鑊之中。因",
    "X60n1139_001:0823a02": "此殺機。遂成劫運。水火兵戈之難作。旱潦疾疫之患",
    "X60n1139_001:0823a03": "興。理非外來。端由自致矣。聖人順人情而為之節。不",
    "X60n1139_001:0823a04": "得已而去其奢。六府土穀惟修。九門罝罘毋出。聞聲",
    "X60n1139_001:0823a05": "見殺。仁遠乎庖&#x53A8;。元酒太&#x7FAE;。味遺於大饗。曲施禮教。",
    "X60n1139_001:0823a06": "隱寓慈悲。洎乎教演西迦。化行東土。流水救涸。寶勝",
    "X60n1139_001:0823a07": "稱名。普通唱斷肉之文。大歷刊放生之石。嫗煦萬類。",
    "X60n1139_001:0823a08": "濟拔三塗。他如鑿沼養魚。投弓謝鹿。放龜救蟻。縱鯉",
    "X60n1139_001:0823a09": "活禽。載在簡編。俱彰福應。況乃尚稽往蹟。窮測化工。",
    "X60n1139_001:0823a10": "鴈亦名王。鹿能生女。白帝之子為蛇。王母之伻為雀。",
    "X60n1139_001:0823a11": "青衣童子。留方藥於人間。元繡丈夫。動風雷於江上。",
    "X60n1139_001:0823a12": "斯則化機潛運。幽感難窺。知微知顯。其神其聖。類非",
    "X60n1139_001:0823a13": "思議所得而詳。情識可得而及者已。欽惟 元皇帝",
    "X60n1139_001:0823a14": "君殿下。長善體元。為民永命。盡人性以盡物性。道在",
    "X60n1139_001:0823a15": "至誠。善救物而善救人。功符大造。弟子等誓心懺罪。",
    "X60n1139_001:0823a16": "發願酬恩。幸荷生成。叨聞訓誡。欲達性天之路。先憑",
    "X60n1139_001:0823a17": "功德之門。竊見蘇州人物殷昌。風俗奢泰。水居陸產。",
    "X60n1139_001:0823a18": "塞谷盈川。漁戶屠門。連街列市。傷殘物命。數溢河沙。",
    "X60n1139_001:0823a19": "恣養色身。空填天塹。懼干業報。淪歷無窮。既不能使",
    "X60n1139_001:0823a20": "大地為嘉林。滄海為靈囿。不得不資依善地迎導生",
    "X60n1139_001:0823a21": "機。近推一念之仁。曲全眾生之命。文星閣舊有放生",
    "X60n1139_001:0823a22": "會。今願共捨淨財。續修善事。各憑願力。隨所見聞。充",
    "X60n1139_001:0823a23": "惻隱之端。由不忍達之於所忍。順清寧之性。念吾生",
    "X60n1139_001:0823a24": "不異於他生。庶幾善氣熏烝。吉祥來止。三災不作。八",
    "X60n1139_001:0823b01": "難潛消。陰陽和而風雨時。物阜成而民康壽。用敢潔",
    "X60n1139_001:0823b02": "齊對越。激切敷詞。伏望 元皇帝君。施慈忍力。開甘",
    "X60n1139_001:0823b03": "露門。憫彼&#x7FA3;迷。牖其淨信。務使人人發同體之悲。更",
    "X60n1139_001:0823b04": "冀世世結放生之社。自胞暨與。均遊浩蕩之天。以愛",
    "X60n1139_001:0823b05": "全仁。共享安恬之樂。固十地之福種。實萬善之資糧。",
    "X60n1139_001:0823b06": "欲令充周。尚希相協。不勝戰慄悚惶之至。謹奉疏以",
    "X60n1139_001:0823b07": "聞。",
    "X60n1139_001:0823b08": "放生會回向文彭紹升",
    "X60n1139_001:0823b09": "[0823b09] 弟子紹升。願度有情。同生淨土。故於本縣文星閣舉",
    "X60n1139_001:0823b10": "放生會。為現前諸眾生等。皈命三尊。稱揚佛號。願諸",
    "X60n1139_001:0823b11": "眾生。仗 佛慈悲。等蒙攝受。從於今日。盡未來際。斷",
    "X60n1139_001:0823b12": "諸恐怖。竭諸煩惱。更不相吞相噬相爭相殺。進修佛",
    "X60n1139_001:0823b13": "法。脫離苦海。更為與會弟子等。懺除無始以來殺生",
    "X60n1139_001:0823b14": "食肉種種罪緣。願令所殺眾生。所食眾生。仗 佛慈",
    "X60n1139_001:0823b15": "悲。等蒙攝受。化怨毒心。歡喜相向。得生善道。共沐洪",
    "X60n1139_001:0823b16": "波。惟願弟子等。既生安養。還入娑婆。普化眾生。永斷",
    "X60n1139_001:0823b17": "殺因。住無盡壽。善根回向不退菩提。恭望 如來。證",
    "X60n1139_001:0823b18": "知我願。真實不&#x8657;。三有四恩。同圓種智。",
    "X60n1139_001:0823b19": "南園放生池&#x7891;彭紹升",
    "X60n1139_001:0823b20": "[0823b20] 蘇州。古澤國也。環州之水。其大者為江為湖。小者為",
    "X60n1139_001:0823b21": "瀆為港為溪。至不可悉數。凡水居諸眾生。若巨若細。",
    "X60n1139_001:0823b22": "以蕃以育。宜無所不容。然而取之者日繁。操之者日",
    "X60n1139_001:0823b23": "蹙。環而顧焉。幾一鱗一介之安其居而樂其生也。難",
    "X60n1139_001:0823b24": "矣。哀哉。於是吾黨諸賢。發慈悲心。依菩薩行。既月舉",
    "X60n1139_001:0823c01": "放生會。遂因園為池。與之安宅。延僧守之。取流水長",
    "X60n1139_001:0823c02": "者救魚故事。顏其所曰流水禪居。俾諸眾生。永斷殺",
    "X60n1139_001:0823c03": "因。克遂生性。不離方隅。如縱大壑。沐日浴月。騰波躍",
    "X60n1139_001:0823c04": "雲。樂我太平。長爾孫子。洋洋乎聖人之道。&#x76A1;&#x76A1;乎王",
    "X60n1139_001:0823c05": "者之風。觀於此者。不知手之舞之足之蹈之也。知歸",
    "X60n1139_001:0823c06": "學人與是勝緣。合掌贊嘆。為之銘曰。",
    "X60n1139_001:0823c07": " 天生萬族  既奠厥居  鳥有山林  魚有江湖",
    "X60n1139_001:0823c08": " 各靖封疆  罔相凌轢  保合太和  與天無極",
    "X60n1139_001:0823c09": " 人為物靈  胡不自思  弱肉強食  安知是非",
    "X60n1139_001:0823c10": " 靜觀本來  何人何物  在宥天下  清寧合一",
    "X60n1139_001:0823c11": " 習心所錮  殺業熾然  弋靡餘林  網無遺川",
    "X60n1139_001:0823c12": " 嗟爾人斯  孰不惡死  棘芒刺身  呼痛曷已",
    "X60n1139_001:0823c13": " 縱爾口腹  烹肥擊鮮  刀砧所過  黑眚彌天",
    "X60n1139_001:0823c14": " 勿謂是魚  其形甚細  苟含生性  天地同氣",
    "X60n1139_001:0823c15": " 爾食是魚  傷天地根  曾不自覺  爾心則昏",
    "X60n1139_001:0823c16": " 爾有室家  魚有妻子  相呴相濡  至於沒齒",
    "X60n1139_001:0823c17": " 易刀而殺  遲速惟均  爾不愛魚  胡不愛身",
    "X60n1139_001:0823c18": " 嗟爾人斯  夢夢三世  智眼觀之  通一無二",
    "X60n1139_001:0823c19": " 流離太子  昔為人漁  魚化為王  殺人如魚",
    "X60n1139_001:0823c20": " 是業所成  如轆轤轉  易危履霜  由不早辨",
    "X60n1139_001:0823c21": " 佛言孔言  異口同音  大德曰生  孔心佛心",
    "X60n1139_001:0823c22": " 救物之生  戒爾之殺  以生止殺  是對治法",
    "X60n1139_001:0823c23": " 無我無物  當生不生  我生物生  同歸覺城",
    "X60n1139_001:0823c24": "彭氏放生池&#x7891;彭紹升",
    "X60n1139_001:0824a01": "[0824a01] 乾隆十七年。先大人督學浙江。過里居。命兒子紹謙",
    "X60n1139_001:0824a02": "等。規舍後隙地為園。因其窪為池。池廣可半畝。植以",
    "X60n1139_001:0824a03": "荷。稍畜鯽鯉諸魚。其後數年。紹升讀書園中。又時買",
    "X60n1139_001:0824a04": "市上魚。縱之。玩其泳游以為樂。積二十餘年。池中魚",
    "X60n1139_001:0824a05": "日充仞。而吾家服屬子姓。其生長於二十餘年間者。",
    "X60n1139_001:0824a06": "且不下三十許人。承天地之施。沐太平之化。我生物",
    "X60n1139_001:0824a07": "生。非彼非此。日引月長。並育無害。紹升於是請於先",
    "X60n1139_001:0824a08": "大人。立&#x7891;池上。顏曰收生池。爰為之銘。以示我後人。",
    "X60n1139_001:0824a09": "銘曰。",
    "X60n1139_001:0824a10": " 池魚索索  彭氏落落  池魚烝烝  彭氏繩繩"
}