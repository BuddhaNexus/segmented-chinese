{
    "T40n1811_002:0571b04": "菩薩戒義疏卷下",
    "T40n1811_002:0571b06": "隋天台智者大師說",
    "T40n1811_002:0571b07": "門人灌頂記",
    "T40n1811_002:0571b08": "[0571b08] 十重此下第二正說段也。文為二。先明十重。",
    "T40n1811_002:0571b09": "次四十八輕。初三章。一總標。二別解。三總結",
    "T40n1811_002:0571b10": "也。第一殺戒十重之始。若聲聞非梵行在初",
    "T40n1811_002:0571b11": "者。人多起過故。地繫煩惱重故制之。殺雖性",
    "T40n1811_002:0571b12": "罪出家人起此罪希。亦易防斷。婬既易起制",
    "T40n1811_002:0571b13": "之當初。大論云。聲聞戒消息人情多防起邊",
    "T40n1811_002:0571b14": "所以輕者多起是故重制重者起希輕罪制",
    "T40n1811_002:0571b15": "之。婬欲非性罪殺是性罪。大乘制之當初也。",
    "T40n1811_002:0571b16": "今言殺斷他命故。五陰相續有眾生。而今斷",
    "T40n1811_002:0571b17": "此相續故云殺也。大經云。遮未來相續名之",
    "T40n1811_002:0571b18": "為殺。道俗同制如五戒八戒之類也。大士以",
    "T40n1811_002:0571b19": "慈悲為本故須斷也。七眾菩薩同犯。聲聞五",
    "T40n1811_002:0571b20": "眾大同小異。同者同不許殺。異者略三事。一",
    "T40n1811_002:0571b21": "開遮異。二色心異。三輕重異。開遮異者。大士",
    "T40n1811_002:0571b22": "見機得殺。聲聞雖見不許殺。色心異者。大士",
    "T40n1811_002:0571b23": "制心聲聞制色。三輕重異者。大士害師犯逆",
    "T40n1811_002:0571b24": "聲聞非逆。又大士重重於聲聞重也。文為三",
    "T40n1811_002:0571b25": "別。先標人謂若佛子。第二序事謂中間所列。",
    "T40n1811_002:0571b26": "三結罪名波羅夷。就序事有三。一不應二應",
    "T40n1811_002:0571b27": "三結。就不應中三別。初六句明殺事。次有",
    "T40n1811_002:0571b28": "四句成業。後一句舉輕況重。初六者。一自殺。",
    "T40n1811_002:0571b29": "謂自害他命。凡三種法。內色外色內外色。並",
    "T40n1811_002:0571c01": "皆犯也。二教他他亦是殺。大論云。口教是殺",
    "T40n1811_002:0571c02": "罪非作瘡。律部分別甚多條緒。教他遣使等。",
    "T40n1811_002:0571c03": "三方便殺者即殺前方便。所謂束縛繫等。四",
    "T40n1811_002:0571c04": "讚歎殺亦得罪也。五隨喜者獎勸令命斷亦",
    "T40n1811_002:0571c05": "犯也。六&#x546A;殺謂毘陀羅等。雖假餘緣亦皆同",
    "T40n1811_002:0571c06": "犯。律中明殺十五種。謂優多頭多弶弦撥。毘",
    "T40n1811_002:0571c07": "陀羅等。如律部廣明云云。殺業已下三重中",
    "T40n1811_002:0571c08": "第二成業之相也。三業成殺。自動用者正身",
    "T40n1811_002:0571c09": "業也。教他及&#x546A;口業造身業。心念欲殺。鬼神",
    "T40n1811_002:0571c10": "自宣遂者。意業造身業也。三階於緣中造作",
    "T40n1811_002:0571c11": "皆是業義。殺法謂刀劍坑弶等。皆有法體故",
    "T40n1811_002:0571c12": "稱為法。殺因殺緣者親&#x758E;二塗。正因殺心為",
    "T40n1811_002:0571c13": "因。餘者助成故為緣。親者造作來果為業。四",
    "T40n1811_002:0571c14": "者一是眾生二眾生想三殺害四命斷。一是",
    "T40n1811_002:0571c15": "眾生者眾生雖多大為三品。一者上品。謂諸",
    "T40n1811_002:0571c16": "佛聖人父母師僧。害則犯逆。三果人兩解。一",
    "T40n1811_002:0571c17": "云同逆。以聲聞害時已是重中之重故。二云",
    "T40n1811_002:0571c18": "犯重。大經明三種殺。殺三果人但入中殺不",
    "T40n1811_002:0571c19": "在上殺。故知非逆。菩薩人以取解行已上。大",
    "T40n1811_002:0571c20": "經云。畢定菩薩同上科。今取不作二乘為畢",
    "T40n1811_002:0571c21": "定位。或取七心已上。皆可為斷也。養胎母。一",
    "T40n1811_002:0571c22": "云無逆。二云犯逆。大士之重重於聲聞也。中",
    "T40n1811_002:0571c23": "品即人天。害心犯重。三下品四趣也。兩解。一",
    "T40n1811_002:0571c24": "云同重。大士防殺嚴重故。文云一切有命不",
    "T40n1811_002:0571c25": "得殺。即其證也。二云但犯輕垢。在重戒中",
    "T40n1811_002:0571c26": "兼制。以非道器故。文云有命者舉輕況重耳。",
    "T40n1811_002:0571c27": "三殺心有兩。一自身殺心。二教他殺心。自身",
    "T40n1811_002:0571c28": "殺心有二。一通心二隔心。通心者如漫作坑",
    "T40n1811_002:0571c29": "弶漫燒煮等。通三性皆犯。若緣此為彼。於",
    "T40n1811_002:0572a01": "彼上起害心。皆屬通心。既自對境又命不復",
    "T40n1811_002:0572a02": "續。雖所為不稱悉皆正犯。隔心者作坑止為",
    "T40n1811_002:0572a03": "此無心在彼。彼死亦犯彼邊不遂輕垢。若此",
    "T40n1811_002:0572a04": "路本是此道。眾人行往。今作坑止為此而彼",
    "T40n1811_002:0572a05": "死亦重。以此殺具體能通害。以具緣心還屬",
    "T40n1811_002:0572a06": "通心也。若本斫東人誤中西人。中西人上都",
    "T40n1811_002:0572a07": "無殺心此屬隔心。四命根斷有兩時。一此生",
    "T40n1811_002:0572a08": "二後生。此生有二句。一有戒時犯重。二無戒",
    "T40n1811_002:0572a09": "時斷當戒去時結不遂輕垢。命斷時結罪同",
    "T40n1811_002:0572a10": "前。聲聞臨終時未結。聲聞捨具戒作五戒等",
    "T40n1811_002:0572a11": "結也。後生為戒自復兩種。一自憶二不自憶。",
    "T40n1811_002:0572a12": "自憶者若任前勢。若更加方便命斷坐重。以",
    "T40n1811_002:0572a13": "前後皆自憶故。不自憶者若任勢死犯重。已",
    "T40n1811_002:0572a14": "死時有戒故。若加方便當知前瘡不死。後方",
    "T40n1811_002:0572a15": "便時不憶但犯輕垢也。而言命根者。數論別",
    "T40n1811_002:0572a16": "有非色心為命根。成論及大乘。無別非色非",
    "T40n1811_002:0572a17": "心為命根也。秖取色心連持相續不斷為命",
    "T40n1811_002:0572a18": "耳。大論亦然。六入六識得相續生假名為",
    "T40n1811_002:0572a19": "命。乃至一切有命下。第三舉輕況重。是菩",
    "T40n1811_002:0572a20": "薩下第二階明。應有三句。一常住慈悲心兩",
    "T40n1811_002:0572a21": "解。一云應學常住佛起慈悲。二云心恒應常",
    "T40n1811_002:0572a22": "住慈悲之地。二孝順心秉戒不惱他。三方便",
    "T40n1811_002:0572a23": "救護。非直爾不惱乃應涉事救解。而恣心下。",
    "T40n1811_002:0572a24": "第三結不應故成罪。亦三句。一恣心謂貪心",
    "T40n1811_002:0572a25": "殺。二快意謂瞋心殺。三殺生謂舉殺事。有此",
    "T40n1811_002:0572a26": "三故墮不如意罪。第二盜戒。謂不與取。灼然",
    "T40n1811_002:0572a27": "不與取名劫。潛盜不與取名盜。盜彼依報得",
    "T40n1811_002:0572a28": "罪。此戒七眾同犯。聲聞五眾有同有異。同者",
    "T40n1811_002:0572a29": "皆不應盜。異者有三。一開遮異。如見機得不",
    "T40n1811_002:0572b01": "得等。或復謂見機盜以無盜心。大士為物種",
    "T40n1811_002:0572b02": "種運為皆得。聲聞自度必依規矩。大士不畏",
    "T40n1811_002:0572b03": "罪。但令前人有益即便為之聲聞人佛滅後",
    "T40n1811_002:0572b04": "盜佛物輕。菩薩恒重。又本應與他外命。而反",
    "T40n1811_002:0572b05": "取豈是大士之心耶。序事中有三三中各有",
    "T40n1811_002:0572b06": "三。不應有三就十一句判三也。初六次四後",
    "T40n1811_002:0572b07": "一。應中亦三。如文。文句同前殺戒。不應中三",
    "T40n1811_002:0572b08": "如前。盜業下第二別明成業之相。有四句同",
    "T40n1811_002:0572b09": "前。運手取他物離本處成盜業。業是造作為",
    "T40n1811_002:0572b10": "義。重物謂五錢也。律云大銅錢準十六小錢。",
    "T40n1811_002:0572b11": "其中錢有貴賤。取盜處為斷。菩薩之重重聲",
    "T40n1811_002:0572b12": "聞。二錢已上便重。有人作此說者今不盡用。",
    "T40n1811_002:0572b13": "取五錢為斷是重。離處盜業決在此時。而",
    "T40n1811_002:0572b14": "菩薩第二階明應也。與前大同小異。前明應",
    "T40n1811_002:0572b15": "學常住佛行慈悲。今言孝順行慈悲也。菩薩",
    "T40n1811_002:0572b16": "應學此等事故言應也。不應者不應為偷盜",
    "T40n1811_002:0572b17": "及殺生等事。此即誡勸二門也。誡勿令殺盜。",
    "T40n1811_002:0572b18": "勸令行善。慈悲孝順及學常住佛行行等。皆",
    "T40n1811_002:0572b19": "是善法而為孝順也。佛性者。一切眾生皆有",
    "T40n1811_002:0572b20": "當果之性。性是不改為義耳。而反第三結不",
    "T40n1811_002:0572b21": "應也。解三寶物如律說。第三婬戒。名非梵行。",
    "T40n1811_002:0572b22": "鄙陋之事故言非淨行也。七眾同犯大小乘",
    "T40n1811_002:0572b23": "俱制。而制有多少。五眾邪正俱制。二眾但制",
    "T40n1811_002:0572b24": "邪婬。與聲聞同異大略同前。序事三階。一不",
    "T40n1811_002:0572b25": "應二應三結。婬事出家人不應為也。應學佛",
    "T40n1811_002:0572b26": "菩薩淨行。如前教門不異。初不應有三別。第",
    "T40n1811_002:0572b27": "一三句舉婬事。中四句明成業。後三句舉輕",
    "T40n1811_002:0572b28": "況重。文小差互不次耳。此戒備三因緣成重。",
    "T40n1811_002:0572b29": "一是道二婬心三事遂。或備五。一是眾生二",
    "T40n1811_002:0572c01": "眾生想等。後三句舉劣結過。自妻非道非處",
    "T40n1811_002:0572c02": "產後乳兒妊娠等。大論皆名邪婬。優婆塞戒",
    "T40n1811_002:0572c03": "經云。六重以制邪婬戒中復制非時非處。似",
    "T40n1811_002:0572c04": "如自妻非時不正犯重。教人婬自無迷染但",
    "T40n1811_002:0572c05": "犯輕垢。或言菩薩則重。今釋聲聞菩薩同爾。",
    "T40n1811_002:0572c06": "不與殺盜例也。人畜鬼神男女黃門二根。但",
    "T40n1811_002:0572c07": "令三道皆重。餘稱歎摩觸出不淨。皆是此戒",
    "T40n1811_002:0572c08": "方便悉犯輕垢也。而菩薩下第二階明應也。",
    "T40n1811_002:0572c09": "而反下第三結。此中所制皆不應為。為即犯",
    "T40n1811_002:0572c10": "罪故結不應也。第四妄語戒。妄是不實之名。",
    "T40n1811_002:0572c11": "欺凡罔聖迴惑人心。所以得罪。此戒七眾同",
    "T40n1811_002:0572c12": "犯大小乘俱制。與聲聞同異大略同前。殺戒",
    "T40n1811_002:0572c13": "序事三段。不應中三別。初三句明妄語等事。",
    "T40n1811_002:0572c14": "次四句明成業。後三句舉輕況重。自妄語者",
    "T40n1811_002:0572c15": "言得上法。教他者教說或教他自說。方便妄",
    "T40n1811_002:0572c16": "說如蜜塗樹眾蜂悉來。此戒備五緣成重。一",
    "T40n1811_002:0572c17": "是眾生二眾生想三欺誑心四說重具五前人",
    "T40n1811_002:0572c18": "頌解。一是眾生者。謂前三品境。上品境中",
    "T40n1811_002:0572c19": "自父母師僧妄語犯重。向諸佛聖人兩解。一",
    "T40n1811_002:0572c20": "云入重因。二云此人不惑。又能神力遮餘人",
    "T40n1811_002:0572c21": "令不聞但犯輕垢。聖人有大小有他心智者。",
    "T40n1811_002:0572c22": "有不得者今從多例。羅漢及解行已上向說",
    "T40n1811_002:0572c23": "罪輕。降此或得他心或不得者例悉同重。向",
    "T40n1811_002:0572c24": "中品境天人等同重。正是惑解防道之限。向",
    "T40n1811_002:0572c25": "下品境四趣等。或言同重。今釋輕垢。二眾生",
    "T40n1811_002:0572c26": "想。有當有疑有僻。大略同前。有言妄語心通",
    "T40n1811_002:0572c27": "本。向此說此不聞而彼聞說亦同重。今釋不",
    "T40n1811_002:0572c28": "重。於彼無心故。三欺誑心是業主。若避難及",
    "T40n1811_002:0572c29": "增上慢皆不犯。地持云。菩薩味禪石染污犯。",
    "T40n1811_002:0573a01": "當知菩薩起增上慢亦輕垢。遣使有兩解。一",
    "T40n1811_002:0573a02": "云教他說我是聖人亦重。以士無珪璧談者",
    "T40n1811_002:0573a03": "為價。傍人讚說勝自道。教他道是聖。名利不",
    "T40n1811_002:0573a04": "入我非重也。二云聖法冥密證之在我。必須",
    "T40n1811_002:0573a05": "自說方重。他說坐輕。四說重具謂身證眼見。",
    "T40n1811_002:0573a06": "若說得四果十地八禪神通。若言見天龍鬼",
    "T40n1811_002:0573a07": "神。悉是重具。若說得登性地。一云既是凡",
    "T40n1811_002:0573a08": "法罪輕垢。五前人領解結罪時節多少兩解。",
    "T40n1811_002:0573a09": "一云隨人。二云隨語結。此戒既制口業。理應",
    "T40n1811_002:0573a10": "隨語。遠為妨損必應通人。小妄語戒應隨人",
    "T40n1811_002:0573a11": "人復隨語。若增上煩惱犯。則失戒者復說但",
    "T40n1811_002:0573a12": "犯性罪。若對面不解且結方便。後追思前言",
    "T40n1811_002:0573a13": "忽解者。則壞輕結重。十重皆有因緣。今且釋",
    "T40n1811_002:0573a14": "四重。餘可例知。直出為言。宣述為語。論述有",
    "T40n1811_002:0573a15": "所表明能詮理事。名為語也。第五酤酒戒。",
    "T40n1811_002:0573a16": "酤即貨貿之名。酒是所貨之物。所貨乃多種。",
    "T40n1811_002:0573a17": "酒是無明之藥令人惛迷。大士之體與人智",
    "T40n1811_002:0573a18": "慧。以無明藥飲人。非菩薩行。大論明。酒有三",
    "T40n1811_002:0573a19": "十五失。所以制此為菩薩十重中攝也。七眾",
    "T40n1811_002:0573a20": "同犯。大小乘俱制。大小同異者同不應酤。菩",
    "T40n1811_002:0573a21": "薩以利物故重。聲聞止不應作犯七聚。貨賣",
    "T40n1811_002:0573a22": "但犯第三篇。是販賣戒所制。菩薩若在婬舍",
    "T40n1811_002:0573a23": "或賣肉犯輕垢。以招呼引召不能如酒故也。",
    "T40n1811_002:0573a24": "文句同前。酤者求利。教人者。令人為我賣酒",
    "T40n1811_002:0573a25": "亦同重。教人自酤罪輕。酤酒因下明成業四",
    "T40n1811_002:0573a26": "句。業者運手。法者是酤酒方便法用也。因緣",
    "T40n1811_002:0573a27": "者備五也。一是眾生。二眾生想。三希利貨貿。",
    "T40n1811_002:0573a28": "四真酒。五授與前人。眾生謂前三境。上品無",
    "T40n1811_002:0573a29": "醉亂者輕。是醉亂者重。中品境謂人天。正是",
    "T40n1811_002:0573b01": "所制故重。下品四趣。亂道義弱酤與罪輕。眾",
    "T40n1811_002:0573b02": "生想有當有疑有僻同前。若隔心亦重。希利",
    "T40n1811_002:0573b03": "貨賣亦重。以欲得多集故。真酒者謂依醉亂",
    "T40n1811_002:0573b04": "人者。藥酒雖希利貨不亂人貨無罪。二云待",
    "T40n1811_002:0573b05": "飲時隨人數結重。如小兒來沽。彼竟不飲於",
    "T40n1811_002:0573b06": "誰結重耶。第六說四眾過戒。說是談道之名。",
    "T40n1811_002:0573b07": "眾謂同法四眾。過者七逆十重也。一以抑沒",
    "T40n1811_002:0573b08": "前人。損正法故得罪也。此戒七眾同犯。大",
    "T40n1811_002:0573b09": "小乘俱制。大士掩惡揚善為心。故罪重也。上",
    "T40n1811_002:0573b10": "者第二篇。中者第三篇。下者第七聚。聲聞法",
    "T40n1811_002:0573b11": "如此。與菩薩有異也。文句同前。此戒備六緣",
    "T40n1811_002:0573b12": "成重。一是眾生。二眾生想。三有說罪心。四所",
    "T40n1811_002:0573b13": "說罪。五所向人說。六前人領解。一是眾生者。",
    "T40n1811_002:0573b14": "上中二境取有菩薩戒者方重。以妨彼上業",
    "T40n1811_002:0573b15": "故。無菩薩戒止有聲聞戒。及下境有戒無戒",
    "T40n1811_002:0573b16": "悉犯輕垢。此戒兼制以妨業緣。文云在家菩",
    "T40n1811_002:0573b17": "薩即是清信士女。出家菩薩是十戒具戒。又",
    "T40n1811_002:0573b18": "言比丘比丘尼。一云猶是出家菩薩具戒者",
    "T40n1811_002:0573b19": "耳。亦云是聲聞僧尼。若說此人重適亦犯重。",
    "T40n1811_002:0573b20": "此是行法勝者。亦損深法故。二眾生想。有當",
    "T40n1811_002:0573b21": "有疑有僻。大意同前。三說過者有兩。一陷沒",
    "T40n1811_002:0573b22": "心。欲令前人失名利等。二謂治罰心。欲令前",
    "T40n1811_002:0573b23": "人被繫縛等。此二心皆是業主。必犯此戒。若",
    "T40n1811_002:0573b24": "獎勸心說。及被差說罪皆不犯。四所說過。謂",
    "T40n1811_002:0573b25": "七逆十重。稱犯者名字在此戒正制。若謂治",
    "T40n1811_002:0573b26": "罰心在第四十八破法戒制。若說出佛身血",
    "T40n1811_002:0573b27": "破僧。依律部本制。向僧說是謗。僧知出血等",
    "T40n1811_002:0573b28": "事希故輕。此正制向無戒者說。應得重。若",
    "T40n1811_002:0573b29": "重罪作重名說是事當義。作輕名說是論則",
    "T40n1811_002:0573c01": "失當義。但今心重事重。悉同犯重。此是名僻。",
    "T40n1811_002:0573c02": "若事僻者。實輕謂重則犯重。實重謂輕則罪",
    "T40n1811_002:0573c03": "輕。以其心謂輕重故。若作書遣使。一云同重。",
    "T40n1811_002:0573c04": "二云罪輕。然犯七逆十重前人失戒。失戒後",
    "T40n1811_002:0573c05": "說但犯輕垢。五向人說。謂上中二境無菩薩",
    "T40n1811_002:0573c06": "戒。向說犯重。損法深故。為下境悉輕。毀損不",
    "T40n1811_002:0573c07": "過深。文云。菩薩聞外道二乘說佛法過。應慈",
    "T40n1811_002:0573c08": "悲教化。而反自說即是向彼人說損辱為甚。",
    "T40n1811_002:0573c09": "六前人信解己所說口業事遂。據此時結罪。",
    "T40n1811_002:0573c10": "結罪多少。一云隨人。二云隨口業。第七自",
    "T40n1811_002:0573c11": "讚毀他戒。自讚者自稱己功德。毀他者譏他",
    "T40n1811_002:0573c12": "過惡。備二事故重。菩薩與直於他。引曲向己。",
    "T40n1811_002:0573c13": "何容舉我毀他。故得罪。七眾同犯。大小乘俱",
    "T40n1811_002:0573c14": "制。但菩薩利安為本。故讚毀罪重。聲聞不兼",
    "T40n1811_002:0573c15": "物。毀他犯第三篇。自讚犯第七聚。文句同前。",
    "T40n1811_002:0573c16": "此二戒備五緣成重。一是眾生。二眾生想。",
    "T40n1811_002:0573c17": "三讚毀心。四說讚毀具。五前人領解。一是",
    "T40n1811_002:0573c18": "眾生者。一云毀上中二境犯重。毀下犯輕。",
    "T40n1811_002:0573c19": "二云上中二境有菩薩戒者方重。惱彼妨深",
    "T40n1811_002:0573c20": "故。若無戒及下境有戒悉輕。惱妨淺故。二",
    "T40n1811_002:0573c21": "眾生想。有當有疑有僻。大意同上。三讚毀",
    "T40n1811_002:0573c22": "心謂揚我抑他欲令彼惱。若折伏非犯。自",
    "T40n1811_002:0573c23": "非心正是業主。教他兩解。一云同重。二云",
    "T40n1811_002:0573c24": "罪輕。四說讚毀具者。此經漫云他人受毀",
    "T40n1811_002:0573c25": "辱。依律部有八事云云。五前人領解者。彼人",
    "T40n1811_002:0573c26": "解讚毀之言。隨語語結重。增上犯已失戒後",
    "T40n1811_002:0573c27": "但性罪。前戒制向他說彼過。止八事中犯事。",
    "T40n1811_002:0573c28": "以向無戒人故重。第八慳惜加毀戒。慳惜是",
    "T40n1811_002:0573c29": "愛&#x608B;之名。加毀是身口加辱。前人求財請法",
    "T40n1811_002:0574a01": "慳&#x608B;不與。復加毀辱頓乖化道。故得罪。此戒",
    "T40n1811_002:0574a02": "七眾同犯。大小不全共。菩薩不揀親&#x758E;求者",
    "T40n1811_002:0574a03": "皆施。不與加辱皆犯。以本誓兼物故。聲聞唯",
    "T40n1811_002:0574a04": "弟子不教法。犯第七聚。不與財不制。尼家二",
    "T40n1811_002:0574a05": "歲內不與財法。犯第三篇。二歲外不與犯第",
    "T40n1811_002:0574a06": "七聚。加毀隨事各結。不合為重。此戒備五緣",
    "T40n1811_002:0574a07": "成重。一是眾生。二眾生想。三慳毀心。四示慳",
    "T40n1811_002:0574a08": "相。五前人領解。一是眾生者。謂上中二境犯",
    "T40n1811_002:0574a09": "重下境輕。二眾生想如前。三慳毀心。謂惡瞋",
    "T40n1811_002:0574a10": "&#x608B;惜財法而加打罵是犯。若彼不宜聞法得",
    "T40n1811_002:0574a11": "財。宜見訶辱皆不犯。自慳自毀正是業主。犯",
    "T40n1811_002:0574a12": "輕垢以前人教不犯我故。四示慳相者。或隱",
    "T40n1811_002:0574a13": "避不與財法。或言都無。或手杖驅斥。或惡言",
    "T40n1811_002:0574a14": "加罵等。皆名示相。或自身示作。或使人打罵",
    "T40n1811_002:0574a15": "皆重。若彼遣使求財請法。對使人慳。惜。或惡",
    "T40n1811_002:0574a16": "言呵罵皆應不重。既非對面損惱彼輕故。決",
    "T40n1811_002:0574a17": "定毘尼經云。在家菩薩應行二施。一財二法。",
    "T40n1811_002:0574a18": "出家菩薩行四施。一紙二墨三筆四法。得忍",
    "T40n1811_002:0574a19": "菩薩行三施。一王位二妻子三頭目皮骨。當",
    "T40n1811_002:0574a20": "知凡夫菩薩隨宜惠施。都杜絕故犯也。五前",
    "T40n1811_002:0574a21": "人領解。知&#x608B;惜之相領納打罵之言。隨事隨",
    "T40n1811_002:0574a22": "語結重。此戒亦一例結重也。第九瞋心不受",
    "T40n1811_002:0574a23": "悔戒。不受悔謝乖接他之道。故得罪。此戒七",
    "T40n1811_002:0574a24": "眾同犯。大小乘不全同。菩薩本接取眾生。瞋",
    "T40n1811_002:0574a25": "隔犯重。聲聞自利犯第七聚。二文句同前。",
    "T40n1811_002:0574a26": "此戒具五緣成重。一是眾生。二眾生想。三",
    "T40n1811_002:0574a27": "隔瞋心。四示不受相。五前人領解。一是眾",
    "T40n1811_002:0574a28": "生者。上中境重下境輕也。二眾生想。有當有",
    "T40n1811_002:0574a29": "疑有僻等同上。三隔瞋心者。不欲和解犯",
    "T40n1811_002:0574b01": "重。知彼未堪受悔不犯。四示不受相。或關閉",
    "T40n1811_002:0574b02": "斷隔發口不受。五前人領解。知彼不受。身口",
    "T40n1811_002:0574b03": "加逼之苦。隨身口業多少結重。第十謗三寶",
    "T40n1811_002:0574b04": "戒。亦云謗菩薩法。或云邪見邪說戒。謗是",
    "T40n1811_002:0574b05": "乖背之名。絓是解不稱理言不審實。異解說",
    "T40n1811_002:0574b06": "者皆名為謗也。乖己宗故得罪。七眾同犯。大",
    "T40n1811_002:0574b07": "小俱制。大士以化人為任。令邪說斷正故",
    "T40n1811_002:0574b08": "犯重。聲聞異此。三諫不止犯第三篇。文句同",
    "T40n1811_002:0574b09": "前。此戒備五緣成重。一是眾生。二眾生想。三",
    "T40n1811_002:0574b10": "欲說心。四正吐說。五前人領解。一是眾生。謂",
    "T40n1811_002:0574b11": "上中二境。若菩薩若聲聞若外道。向說犯重。",
    "T40n1811_002:0574b12": "二眾生想。有當有疑有僻如上。三欲說心者。",
    "T40n1811_002:0574b13": "運意作欲向說之意。四正說者。發言向他自",
    "T40n1811_002:0574b14": "對他說。若令他傳說悉重。五前人領解納受",
    "T40n1811_002:0574b15": "邪言。隨語語結重。若作邪說經者欲令人解。",
    "T40n1811_002:0574b16": "隨彼披覽發解者。隨語語重。邪見推畫條緒",
    "T40n1811_002:0574b17": "乃多。略有四種。一上邪見二中三下四雜。上",
    "T40n1811_002:0574b18": "邪見者。撥一切都無因果。如闡提。中邪見者。",
    "T40n1811_002:0574b19": "不言都無因果。但謂三寶不及外道。有兩相。",
    "T40n1811_002:0574b20": "一法相異。謂三寶不如此是痤陋之心計成",
    "T40n1811_002:0574b21": "失戒。二非法相。知三寶為勝口說不如。既不",
    "T40n1811_002:0574b22": "見歸戒善不失。隨所出言犯重。亦此戒所",
    "T40n1811_002:0574b23": "制。下品邪翻不言三寶不及外道。但於中",
    "T40n1811_002:0574b24": "棄大取小。心中謂二乘勝大乘不及。若計未",
    "T40n1811_002:0574b25": "成犯輕垢。下自有背大向小。此戒中廣明。",
    "T40n1811_002:0574b26": "雜邪見有四種。一偏執二雜信三繫念小乘",
    "T40n1811_002:0574b27": "四思義僻謬。偏執有二。一執大謗小。二偏謗",
    "T40n1811_002:0574b28": "一部。執大謗小者計云。唯有大乘都無小乘",
    "T40n1811_002:0574b29": "非佛所說。此謗聲聞藏犯輕。偏謗一部者。於",
    "T40n1811_002:0574c01": "方等中偏言一部非佛說。若計成犯輕垢。既",
    "T40n1811_002:0574c02": "不頓違經教。犯輕垢不失戒。二雜信者。謂心",
    "T40n1811_002:0574c03": "中不背因果及三寶大乘。但言外道鬼神有",
    "T40n1811_002:0574c04": "威力。遂奏章解神或勸他。悉犯輕垢。三繫",
    "T40n1811_002:0574c05": "信小乘。知大乘高勝。且欲斷煩惱取小果後",
    "T40n1811_002:0574c06": "更修大。此名念退。若計成犯輕垢。四思義僻",
    "T40n1811_002:0574c07": "謬。如即今人義淺三五家釋。此應非罪。是我",
    "T40n1811_002:0574c08": "智力不及非作意強撥也。復有知義輕輒解。",
    "T40n1811_002:0574c09": "復有知他為是強欲立異。皆邪畫之流。所犯",
    "T40n1811_002:0574c10": "輕垢。善學十重第三段總結有三章。前舉所",
    "T40n1811_002:0574c11": "持法。二誡勸。三指後說。此三中各二段。初二",
    "T40n1811_002:0574c12": "者。一舉人。謂善學諸人是歎美之辭。二舉法。",
    "T40n1811_002:0574c13": "菩薩波羅提木叉。此言保解脫解脫是果戒是",
    "T40n1811_002:0574c14": "因。因中說果也。應當下第二誡勸犯持亦二。",
    "T40n1811_002:0574c15": "初勸學持。二別舉得失。若有下第一舉得失。",
    "T40n1811_002:0574c16": "汝等下第二勸學持也。八萬下第三總指後",
    "T40n1811_002:0574c17": "說。懸指大本後分。八萬威儀品當說。四十八",
    "T40n1811_002:0574c18": "輕類前三段。第一不敬師友戒。傲不可長妨",
    "T40n1811_002:0574c19": "於進善。故制。七眾同犯大小乘俱制。自下諸",
    "T40n1811_002:0574c20": "戒皆有三章。一標人謂若佛子。二序事謂中",
    "T40n1811_002:0574c21": "間所列。三結罪名謂輕垢。就序事中或差降",
    "T40n1811_002:0574c22": "不同三階。一勸受二明應三明不應。與十重",
    "T40n1811_002:0574c23": "無異。前明勸受是結戒遠緣。凡舉位人為勸。",
    "T40n1811_002:0574c24": "恐在憍奢縱誕不修戒行故偏勸。王雖秉法",
    "T40n1811_002:0574c25": "行故有罪有福如聖所說。若受得戒非人防",
    "T40n1811_002:0574c26": "護福善增多。此階三別。一舉所勸人。二正勸",
    "T40n1811_002:0574c27": "令受。三明受利。下悅鬼神上匡佛法。有人言",
    "T40n1811_002:0574c28": "此文屬總勸受戒。若是總勸何簡高下。偏勸",
    "T40n1811_002:0574c29": "王官者制令恭敬。恐王憍奢故舉為言先也。",
    "T40n1811_002:0575a01": "既得已下第二明應。應行敬事也。亦有三別。",
    "T40n1811_002:0575a02": "一序已得戒善。二應生孝敬三出所敬之境",
    "T40n1811_002:0575a03": "而菩薩下第三不應生慢。前明應應行謙卑",
    "T40n1811_002:0575a04": "敬讓師友。自下諸戒皆有此意。第二飲酒",
    "T40n1811_002:0575a05": "戒。酒開放逸門故制。七眾同犯大小俱制。唯",
    "T40n1811_002:0575a06": "咽咽輕垢。序事三階。一明過失。二制不應。三",
    "T40n1811_002:0575a07": "舉非結過。過酒器與人二解。一云執杯酒器",
    "T40n1811_002:0575a08": "令相勸。二云止過空器令斟酌。尋下況語應",
    "T40n1811_002:0575a09": "如後釋。過器尚爾況自飲乎。所以結戒。有五",
    "T40n1811_002:0575a10": "五百。一五百在&#x918E;糟地獄。二五百在沸屎。三",
    "T40n1811_002:0575a11": "五百在曲蛆蟲。四五百在蠅蚋。五五百在癡",
    "T40n1811_002:0575a12": "熟無知蟲。今之五百或是最後。與人癡藥故",
    "T40n1811_002:0575a13": "生癡熟蟲中也。不得教此第二制不應。教人",
    "T40n1811_002:0575a14": "及非人并自飲皆制。若故下第三段舉非結",
    "T40n1811_002:0575a15": "過。自作教他悉同輕垢。必重病宣藥。及不為",
    "T40n1811_002:0575a16": "過患悉許也。未曾有經未利飲酒此見機為",
    "T40n1811_002:0575a17": "益。不同恒例。第三食肉戒。斷大慈心。大士",
    "T40n1811_002:0575a18": "懷慈為本一切悉斷。聲聞漸教。初開三種淨",
    "T40n1811_002:0575a19": "肉等。後亦皆斷。文云當知斷現肉義。大經四",
    "T40n1811_002:0575a20": "相品。廣明三種九種十種也。序事三階。一明",
    "T40n1811_002:0575a21": "過失。二制不應。三舉非結過。若有重病飲藥",
    "T40n1811_002:0575a22": "能治準律得噉。或應不制。第四食五辛戒。葷",
    "T40n1811_002:0575a23": "臭妨法故制。七眾大小如前。菩薩小重發色",
    "T40n1811_002:0575a24": "故也。序事三階。一明單辛不應食。二明雜飲",
    "T40n1811_002:0575a25": "食亦不應。三舉非結過。舊云五辛謂蒜&#x8471;",
    "T40n1811_002:0575a26": "興蕖&#x97EE;薤。此文止蘭&#x8471;足以為五。兼名苑分",
    "T40n1811_002:0575a27": "別五辛。大蒜是葫[卄/公/ㄆ]。茖&#x8471;是薤。慈&#x8471;是&#x8471;。",
    "T40n1811_002:0575a28": "蘭&#x8471;是小蒜。興蕖是蒠蒺。生熟皆臭悉斷。經",
    "T40n1811_002:0575a29": "云五辛能葷悉不食之。必有重病餌藥不斷。",
    "T40n1811_002:0575b01": "如身子行法菩薩亦應不制。第五不教悔罪",
    "T40n1811_002:0575b02": "戒。以明惡長過故制。出家二眾全犯。餘三",
    "T40n1811_002:0575b03": "眾及在家。雖未有僧事利養見過不令悔亦",
    "T40n1811_002:0575b04": "犯輕垢。大小同制。序事三階。一出犯事二明",
    "T40n1811_002:0575b05": "應三明不應。犯事者謂犯八戒五戒十戒。大",
    "T40n1811_002:0575b06": "小乘皆有。小乘八戒即齋法。大乘八戒謂地",
    "T40n1811_002:0575b07": "持八重。小乘五戒清信士女。優婆塞經所明。",
    "T40n1811_002:0575b08": "小乘五逆大乘七逆。七逆如下文。應教悔。第",
    "T40n1811_002:0575b09": "二明應。凡大小乘人犯上諸罪必有三根。應",
    "T40n1811_002:0575b10": "須舉處教悔。而菩薩下三明不應。不應有三",
    "T40n1811_002:0575b11": "句。一不應同住。二不應同利。三不應同法。凡",
    "T40n1811_002:0575b12": "上來所制若一往見犯不舉是一罪。是不可",
    "T40n1811_002:0575b13": "同住者。復默與同住便加一罪。不可同利養",
    "T40n1811_002:0575b14": "者。復差與施利復加一罪。第六不供給請法",
    "T40n1811_002:0575b15": "戒。喪染資神之益故制。七眾同犯大小乘不",
    "T40n1811_002:0575b16": "全共。大士見有解者常應供給啟請。以欲善",
    "T40n1811_002:0575b17": "無厭故。聲聞有解廣略布薩法應供給。五歲",
    "T40n1811_002:0575b18": "內及未解五法法應啟請。不者犯第七聚。序",
    "T40n1811_002:0575b19": "事中第一序大乘師來。言大乘同見同行簡",
    "T40n1811_002:0575b20": "小乘。第二明應。應二事。所謂應供給請法。言",
    "T40n1811_002:0575b21": "三兩金極勢之語。若有諮請當應捨三兩金。",
    "T40n1811_002:0575b22": "如雪山一偈為此殞軀。況小供給。三時者中",
    "T40n1811_002:0575b23": "前中後初夜請益。第七懈怠不聽法戒。制意",
    "T40n1811_002:0575b24": "與前同。序事三段。一有講法處二應三不應。",
    "T40n1811_002:0575b25": "言毘尼經律者。大乘毘尼經律非三藏中毘",
    "T40n1811_002:0575b26": "尼也。大乘經有滅惡義故稱毘尼。傍人已請",
    "T40n1811_002:0575b27": "在彼講說法應往聽。而懈怠不去日日輕垢。",
    "T40n1811_002:0575b28": "地持有講法處不聽不往瞋慢心得罪。優婆",
    "T40n1811_002:0575b29": "塞經相去一由旬不限。第八背大向小戒。",
    "T40n1811_002:0575c01": "直制猶預未決。是下邪見之方便。若決謂大",
    "T40n1811_002:0575c02": "劣小勝計成失戒。若心邪畫未成犯輕垢。同",
    "T40n1811_002:0575c03": "此戒制。今舉背大向小為語。以凡夫菩薩多",
    "T40n1811_002:0575c04": "行此事故。若彰言說則有兩種。若法相說戒",
    "T40n1811_002:0575c05": "善已謝正犯性罪。若非法相說犯第十重。",
    "T40n1811_002:0575c06": "而受持二乘者是欲受。外道惡見兩解。一云",
    "T40n1811_002:0575c07": "二乘望大乘悉是外道。二云若背大乘欲受",
    "T40n1811_002:0575c08": "六師法。計未成是邪見方便犯輕垢。此戒",
    "T40n1811_002:0575c09": "制。第九不看病戒。乖慈故制。七眾同犯大",
    "T40n1811_002:0575c10": "小乘不全共。大士一切應看。聲聞止在師友",
    "T40n1811_002:0575c11": "同活共房及僧尼。此外不制。以其本不兼",
    "T40n1811_002:0575c12": "物故。序事三重。一舉病人是勝福田二應。",
    "T40n1811_002:0575c13": "言供養病人如佛極敬為語。此明在心不在",
    "T40n1811_002:0575c14": "田。如阿難分飯與餓狗。以此心明好故與佛",
    "T40n1811_002:0575c15": "一等。菩薩見一切病人隨力所能皆應看視。",
    "T40n1811_002:0575c16": "文中舉父母師弟子。從近而始也。末云城邑",
    "T40n1811_002:0575c17": "曠野。凡是病皆救即知通一切也。若瞋心捨",
    "T40n1811_002:0575c18": "置隨人結輕垢。若力不及起慈念心不犯。其",
    "T40n1811_002:0575c19": "細碎如律部也。第十畜殺具戒。以傷慈故",
    "T40n1811_002:0575c20": "制。七眾同犯大小俱制。序事三重。一不應畜",
    "T40n1811_002:0575c21": "二引泥三舉非結過。父母之仇尚不思報。況",
    "T40n1811_002:0575c22": "畜殺具欲害眾生。罾繳羅網等道俗皆制。刃",
    "T40n1811_002:0575c23": "梁弓箭舊開國王王子等。此十戒總結。如",
    "T40n1811_002:0575c24": "下六品所明。第十一國使戒。夫為敵國使",
    "T40n1811_002:0575c25": "命必覘候盈虛。矯誑策略邀合戰陣。情存勝",
    "T40n1811_002:0575c26": "負。以乖本慈文云國賊。七眾同犯大小俱制。",
    "T40n1811_002:0575c27": "序事中三。一不應二引況三舉非結過。序為",
    "T40n1811_002:0575c28": "利惡心揀除和合。不得入軍中軍中喧雜非",
    "T40n1811_002:0575c29": "佛子所行處。興師相伐殺乖慈不應為也。此",
    "T40n1811_002:0576a01": "使命為相害因緣故制。第十二販賣戒。希利",
    "T40n1811_002:0576a02": "損物乖慈故制。大小同犯七眾不全共。夫販",
    "T40n1811_002:0576a03": "賣者謂生口六畜。或販賣良人多有眷屬分",
    "T40n1811_002:0576a04": "張之苦。若販賣棺材則惡心希售。故道俗俱",
    "T40n1811_002:0576a05": "斷。若自作若教他為我。或教他自作悉犯輕",
    "T40n1811_002:0576a06": "垢。若偷販生口。賣畜生令殺。&#x546A;令人死。欲",
    "T40n1811_002:0576a07": "得棺材售。此別犯盜罪殺罪。第十三謗毀戒。",
    "T40n1811_002:0576a08": "陷沒前人傷慈故制。大小乘俱制七眾同犯。",
    "T40n1811_002:0576a09": "刪取天人已上同有菩薩戒者。說其七逆十",
    "T40n1811_002:0576a10": "重或陷沒或治罰。莫問有根無根但令向異",
    "T40n1811_002:0576a11": "法人說悉犯重。前說四眾過戒已制。若向同",
    "T40n1811_002:0576a12": "法人說。莫問境高下有戒無戒。陷沒人者此",
    "T40n1811_002:0576a13": "戒同犯輕垢。序事有三。一舉謗事二應三不",
    "T40n1811_002:0576a14": "應。言父母兄弟者舉大士之心。心常想一切",
    "T40n1811_002:0576a15": "如父母六親。應生孝順慈悲心。而今反加謗",
    "T40n1811_002:0576a16": "害。聲聞向同戒同見同眾。四重無根者僧殘。",
    "T40n1811_002:0576a17": "餘如律部廣說。第十四放火燒戒。傷損有識",
    "T40n1811_002:0576a18": "故制。七眾同犯大小乘俱制。序事三重。一放",
    "T40n1811_002:0576a19": "火事二遠有焚燒三舉非結過。有師言殺鬼畜",
    "T40n1811_002:0576a20": "犯重初戒已制。此戒但不得燒林木遠損害",
    "T40n1811_002:0576a21": "義。今釋殺鬼畜既不犯重。今燒林木而死者",
    "T40n1811_002:0576a22": "與此戒同制。四月至九月。多生蟲類。此時道",
    "T40n1811_002:0576a23": "俗同制。不得燒林木遠有損害義。在家菩薩",
    "T40n1811_002:0576a24": "為業燒者不制。出家菩薩為妨害眾事。亦應",
    "T40n1811_002:0576a25": "開許者。若不慎燒犯輕垢。一切有生物謂有",
    "T40n1811_002:0576a26": "生命。有言生誤應言有主物。若燒有主物何",
    "T40n1811_002:0576a27": "但四月九月。當知作有生也。第十五僻教戒。",
    "T40n1811_002:0576a28": "使人失正道故制。七眾同犯大小乘不共。以",
    "T40n1811_002:0576a29": "所習異故。序事三階。一舉所應教人。自佛弟",
    "T40n1811_002:0576b01": "子謂內眾。外道謂外眾。六親善知識通內外。",
    "T40n1811_002:0576b02": "二明應。應教大乘經律令發菩提心。十心者",
    "T40n1811_002:0576b03": "十發趣心。起金剛心謂十金剛。略不說十長",
    "T40n1811_002:0576b04": "養。此三十是始行者急須應為開示故。三明",
    "T40n1811_002:0576b05": "不應。不應惡心教二乘外典等。若見機益物",
    "T40n1811_002:0576b06": "不犯。第十六為利倒說戒。乖訓授之道故制。",
    "T40n1811_002:0576b07": "七眾同犯大小乘俱制。前戒隱大示小。今戒",
    "T40n1811_002:0576b08": "雖為說大而希利靳固。隱沒義味不令顯示。",
    "T40n1811_002:0576b09": "聲聞教訓他人隱沒義理犯輕垢。序事三階。",
    "T40n1811_002:0576b10": "一先應自學。二為後來者具說。三明不應為",
    "T40n1811_002:0576b11": "利隱沒就文易見。有師言此中所列苦行制",
    "T40n1811_002:0576b12": "令救物。不爾輕垢。又解是舉。沒況之辭大",
    "T40n1811_002:0576b13": "士當應捨身施人然後具為說法。況今止為",
    "T40n1811_002:0576b14": "說法而希利隱沒耶。後階示三。文相易見。",
    "T40n1811_002:0576b15": "第十七恃勢乞求戒者。惱他故制。七眾同犯",
    "T40n1811_002:0576b16": "大小乘俱制。序事有三。一為利親附。二非理",
    "T40n1811_002:0576b17": "告乞。三舉非結過。因倚勢乞書屬置打拍乞",
    "T40n1811_002:0576b18": "索。若自及教他為我皆犯此戒。第十八無解",
    "T40n1811_002:0576b19": "作師戒。無解強授有誤人之失故制。出家二",
    "T40n1811_002:0576b20": "眾。同犯大小乘俱制。三眾及在家無師範義",
    "T40n1811_002:0576b21": "未制。聲聞師德在七法。誦受戒法所制。菩薩",
    "T40n1811_002:0576b22": "師法必須十歲五法如初釋。序事三重。一應",
    "T40n1811_002:0576b23": "誦戒解義亦是所制。日日六時晝夜各三。一",
    "T40n1811_002:0576b24": "云誦未通利必須六時。已通利未必恒爾。二",
    "T40n1811_002:0576b25": "云恒應六時。二明不誦不解不應作師。一乖",
    "T40n1811_002:0576b26": "己心則自欺。誤前人則欺他也。第十九兩舌",
    "T40n1811_002:0576b27": "戒。遘扇彼此乖和合故制。七眾同大小俱制。",
    "T40n1811_002:0576b28": "序事兩階。一舉所&#x9B2A;遘人。謂持戒菩薩比",
    "T40n1811_002:0576b29": "丘。手捉香爐即舉善行一事。二不應。不應&#x9B2A;",
    "T40n1811_002:0576c01": "遘兩頭。持此過向彼說故言兩頭。謗欺賢人",
    "T40n1811_002:0576c02": "道其無惡不造兩舌之辭。實語兩舌亦犯。此",
    "T40n1811_002:0576c03": "戒舉虛遘為語故言謗欺。過字或作遇字。文",
    "T40n1811_002:0576c04": "語以&#x9B2A;言值遇二邊皆消文。或言應作遘字文",
    "T40n1811_002:0576c05": "誤也。此戒名嫉善戒直憎嫉善人說其過惡。",
    "T40n1811_002:0576c06": "於兩頭之語小不便。今言嫉善此戒兼制。由",
    "T40n1811_002:0576c07": "以&#x9B2A;於彼此也。第二十不行放救戒。見危不",
    "T40n1811_002:0576c08": "濟乖慈故制。菩薩行慈悲為本何容見危不",
    "T40n1811_002:0576c09": "救。大士見危致命故也。七眾同犯大小乘不",
    "T40n1811_002:0576c10": "俱制。大士一切普度聲聞止在眷屬此制自",
    "T40n1811_002:0576c11": "度。序事三重。一非親應度二是親應度三舉",
    "T40n1811_002:0576c12": "非結過。初重可解。前明想念如親即制令憶",
    "T40n1811_002:0576c13": "慈觀。如大經明習九品七品等。第一使上怨",
    "T40n1811_002:0576c14": "等於上親。大士應與資身之益及資神之利。",
    "T40n1811_002:0576c15": "在文易見。若父母下第二是親應度。大士前",
    "T40n1811_002:0576c16": "人後己故親在後。準前亦應有三今止明資",
    "T40n1811_002:0576c17": "神之益。如是下第三總結。指滅罪品中廣明。",
    "T40n1811_002:0576c18": "第二十一瞋打報仇戒。既傷慈忍方復結怨故",
    "T40n1811_002:0576c19": "制也。外書有二途。一是禮之所許。二是法之",
    "T40n1811_002:0576c20": "所禁漸教故也。今內經悉禁。七眾同犯大小",
    "T40n1811_002:0576c21": "俱制。序事三階。初制不應報仇。謂以瞋打報",
    "T40n1811_002:0576c22": "瞋打。非謂應以德報怨。尚不應畜下第二舉",
    "T40n1811_002:0576c23": "況。而出家下三舉非結過。奴婢出家菩薩不",
    "T40n1811_002:0576c24": "得畜在家得畜。而不應非理打拍。第二十二",
    "T40n1811_002:0576c25": "憍慢不請法戒。慢如高山法水不住。有乖傳",
    "T40n1811_002:0576c26": "化之益故制。七眾同犯大小不全共。大士常",
    "T40n1811_002:0576c27": "應諮請。聲聞是應請者內懷憍慢不請方犯",
    "T40n1811_002:0576c28": "輕失。序事三階。一自恃憍慢即是兼制。言始",
    "T40n1811_002:0576c29": "出家者。染法未深多有自舉。解者未有正。自",
    "T40n1811_002:0577a01": "恃聰明者於餘事有知。其法師者下二出慢",
    "T40n1811_002:0577a02": "之境。小姓卑陋所以起慢。實自有解是故不",
    "T40n1811_002:0577a03": "應。而新學下第三舉非結過。第一義者菩薩",
    "T40n1811_002:0577a04": "勝法皆名第一義。此戒與前第六戒同制不請",
    "T40n1811_002:0577a05": "法以心為異。前制懈怠不請此制憍慢不請。",
    "T40n1811_002:0577a06": "若慢心不往聽應同此戒。第二十三憍慢僻",
    "T40n1811_002:0577a07": "說戒。乖教訓之道故制。七眾同犯大小俱制。",
    "T40n1811_002:0577a08": "序事三階。一求法之人遠來問道。文中俱序。",
    "T40n1811_002:0577a09": "初新學菩薩已受戒竟。遠來聽法。法主言非",
    "T40n1811_002:0577a10": "己師恃解恃勢輕慢心不好答問。使義理隱",
    "T40n1811_002:0577a11": "沒顛倒法相故犯。若千里內無師於佛像前",
    "T40n1811_002:0577a12": "自誓受。必須見好相方得。二師師相授不假",
    "T40n1811_002:0577a13": "見相。生重心故。若法師。此二法師自恃所",
    "T40n1811_002:0577a14": "以興慢。而新學下舉非結過第三句也。彼遠",
    "T40n1811_002:0577a15": "來問義倚恃憍慢不好詶對故犯。第二十四不",
    "T40n1811_002:0577a16": "習學佛戒。不務所務不應學者乖出要之道",
    "T40n1811_002:0577a17": "故制。七眾同犯大小不全共菩薩常應大乘",
    "T40n1811_002:0577a18": "在先不限時節。聲聞五歲未滿五法未明。若",
    "T40n1811_002:0577a19": "學失所非急犯第七聚。此外不制以自修自",
    "T40n1811_002:0577a20": "滿故。序事三階。一應學而不學。有佛經律大",
    "T40n1811_002:0577a21": "乘法者通舉菩薩藏。正見者謂萬行之解。正",
    "T40n1811_002:0577a22": "性者謂正因性。正法者謂正果性。修萬行從",
    "T40n1811_002:0577a23": "因至果此是要知。而今反不勤學而反學二乘",
    "T40n1811_002:0577a24": "外道數論等。是斷佛性此第三舉非結過。習",
    "T40n1811_002:0577a25": "小助大不犯。為伏外道讀其經書亦不犯。菩",
    "T40n1811_002:0577a26": "薩若撥無二乘亦名為犯。若學二乘法為欲",
    "T40n1811_002:0577a27": "引化二乘令入大乘不犯。第二十五不善知",
    "T40n1811_002:0577a28": "眾戒。自損損他故制。出家二眾同犯大小俱",
    "T40n1811_002:0577a29": "制。三眾及在家既未持眾不制。序事三階。",
    "T40n1811_002:0577b01": "出眾主凡五種人。以初句為兩方便成六人。",
    "T40n1811_002:0577b02": "律中有十四人如律中說。此略舉六人。應生",
    "T40n1811_002:0577b03": "下第二應。應有三事。一事慈心謂欲與眾生",
    "T40n1811_002:0577b04": "樂。二善和諍訟謂如法滅諍。諍有四。毘尼有",
    "T40n1811_002:0577b05": "七。應如法除滅不得差違。三善守三寶物。應",
    "T40n1811_002:0577b06": "事施用不得差互。而反亂眾第三不應。但舉",
    "T40n1811_002:0577b07": "後兩句不舉不生慈心。此二事即是無慈。第",
    "T40n1811_002:0577b08": "二十六獨受利養戒。僧次請僧不問客舊等皆",
    "T40n1811_002:0577b09": "有分。而舊人獨受不以分客乖施主心。貪利",
    "T40n1811_002:0577b10": "故制。此戒出家二眾同犯大小俱制。三眾及在",
    "T40n1811_002:0577b11": "家未知僧事不制。序事三階。一有客來至。文",
    "T40n1811_002:0577b12": "中雖道菩薩比丘。若聲聞僧預利養分亦同",
    "T40n1811_002:0577b13": "其例。先住下二應。應有二事。一禮拜迎接給",
    "T40n1811_002:0577b14": "僧臥具等。二應依次差僧。言賣身供給舉況",
    "T40n1811_002:0577b15": "之辭。而先住下第三不應。不應中但舉不次",
    "T40n1811_002:0577b16": "差僧據後以兼前。若不與僧物分不迎接亦",
    "T40n1811_002:0577b17": "同此制。若知僧次的至彼人不差而舊但犯",
    "T40n1811_002:0577b18": "輕垢。以臨差時界外或有來者未專有分故。",
    "T40n1811_002:0577b19": "差竟而舊與餘人。餘人知爾能差及所差並",
    "T40n1811_002:0577b20": "是盜方便。後得施家食嚫五錢入手各結重",
    "T40n1811_002:0577b21": "畜生無異。或云此為不差僧次戒。差僧次有",
    "T40n1811_002:0577b22": "六種如律中說。第二十七受別請戒。各受別",
    "T40n1811_002:0577b23": "請則施主不請十方僧。使施主失平等心功",
    "T40n1811_002:0577b24": "德。十方僧失常利施故制。出家五眾同犯。在",
    "T40n1811_002:0577b25": "家二眾無此利未制。大小乘不同。菩薩僧。一",
    "T40n1811_002:0577b26": "云。凡齋會利施悉斷別請。若請受戒說法見",
    "T40n1811_002:0577b27": "機。或比智知此人無我則不營功德。如此等",
    "T40n1811_002:0577b28": "不制。二云。從四人已上有一僧次不犯。都無",
    "T40n1811_002:0577b29": "者被制。文意似前解。序事三階。初標不應。而",
    "T40n1811_002:0577c01": "此第二釋不應意。施主修福法應廣普。當知",
    "T40n1811_002:0577c02": "利施本通十方。由汝別受故十方不得遠有",
    "T40n1811_002:0577c03": "奪十方之義是故不應。八福田下此三結不",
    "T40n1811_002:0577c04": "應。八福田並有應得僧次義。如佛應&#x8FF9;為僧",
    "T40n1811_002:0577c05": "等。八福田者。一佛。二聖人。三和尚。四闍黎。",
    "T40n1811_002:0577c06": "五僧。六父。七母。八病人。然三藏中佛恒受別",
    "T40n1811_002:0577c07": "請而不名犯。一佛是上福田不減等心之福。",
    "T40n1811_002:0577c08": "二此土秖有一佛無有奪餘中義。第二",
    "T40n1811_002:0577c09": "十八別請僧戒。分別是田非田如經德王品。",
    "T40n1811_002:0577c10": "當知是心則為狹劣失平等心。七眾同犯大",
    "T40n1811_002:0577c11": "小乘不全共。道俗菩薩請僧齋會。一云。都不",
    "T40n1811_002:0577c12": "得別請悉應僧次。的請一人便犯。二云。一食",
    "T40n1811_002:0577c13": "處莫問人數多少止請一僧次便不犯。都無",
    "T40n1811_002:0577c14": "則制。若悉請者益善。文意似如前解。序事三",
    "T40n1811_002:0577c15": "階。一標應。而世人下二釋應意。明次請雖得",
    "T40n1811_002:0577c16": "凡僧有勝的請聖僧也。他云。五百羅漢不及",
    "T40n1811_002:0577c17": "一凡僧。此就心邊不論田也。若別請下三不",
    "T40n1811_002:0577c18": "應。不應同外道異法。不隨佛教即乖孝道。七",
    "T40n1811_002:0577c19": "佛者並在此土應化&#x8FF9;在百劫之內。長壽天",
    "T40n1811_002:0577c20": "皆所曾見故多引七佛證義。欲使信者易明。",
    "T40n1811_002:0577c21": "過去九十劫初有一佛。名毘婆尸。亦維衛。中",
    "T40n1811_002:0577c22": "間諸劫無佛。至三十一劫有兩佛。一名尸棄。",
    "T40n1811_002:0577c23": "二名毘舍婆。亦言隨比。第九十一劫名賢",
    "T40n1811_002:0577c24": "劫。千佛應出四佛已過。一拘留孫。二拘那含",
    "T40n1811_002:0577c25": "牟尼。三迦葉。四釋迦牟尼也。第二十九邪命",
    "T40n1811_002:0577c26": "自活戒。大論云。貪心發身口名為邪命。文列",
    "T40n1811_002:0577c27": "七事例同者皆犯。乖淨命也。序事三階。一惡",
    "T40n1811_002:0577c28": "心為利揀見機益物。二列七事。三舉非結",
    "T40n1811_002:0577c29": "過。即是無慈故犯。聲聞邪命凡有四食。方仰",
    "T40n1811_002:0578a01": "及下等四。此中五事通前四食。一販賣女色。",
    "T40n1811_002:0578a02": "二手自作食通制道俗。三相吉凶俗人如相",
    "T40n1811_002:0578a03": "以自活不犯道一向制。四&#x546A;術。五工巧。六調",
    "T40n1811_002:0578a04": "鷹方法。此三事於物。無侵如法自活。在家",
    "T40n1811_002:0578a05": "不制出家悉斷。若淨治救無所希望不犯出",
    "T40n1811_002:0578a06": "家亦開。七和合藥毒殺人犯罪。第三十不",
    "T40n1811_002:0578a07": "敬好時戒。三齋六齋並是鬼神得力之日。此",
    "T40n1811_002:0578a08": "日宜修善福過餘日。而今於好時虧慢更犯。",
    "T40n1811_002:0578a09": "隨所犯事隨篇結罪。此時此日不應不知加",
    "T40n1811_002:0578a10": "一戒。一云。七眾俱制皆應敬時。二云。但制在",
    "T40n1811_002:0578a11": "家。年三長齋月六齋。齋本為在家。出家盡",
    "T40n1811_002:0578a12": "壽持齋不論時節。序事三階。一總舉犯戒。凡",
    "T40n1811_002:0578a13": "有所犯皆言行相違乖反正真皆謗三寶。於",
    "T40n1811_002:0578a14": "六齋日下二所敬之時。謂六齋三長齋等。作",
    "T40n1811_002:0578a15": "殺生下第三更舉所犯結過。殺生劫盜略舉",
    "T40n1811_002:0578a16": "初二重。破齋者謂非時食等。優婆塞戒云。六",
    "T40n1811_002:0578a17": "齋日三齋月受八戒持齋在家菩薩應行此",
    "T40n1811_002:0578a18": "事。如是十戒第三總結也。第三十一不行救",
    "T40n1811_002:0578a19": "贖戒。見有賣佛菩薩形像不救贖。損辱之甚",
    "T40n1811_002:0578a20": "非大士行。應隨力救贖不者犯罪故制。七眾",
    "T40n1811_002:0578a21": "同大小不全共。菩薩應贖聲聞見父母不贖",
    "T40n1811_002:0578a22": "犯第七聚。經像不見制。序事有三。先能賣之",
    "T40n1811_002:0578a23": "人謂劫賊。所賣即佛菩薩形像。此有父母有",
    "T40n1811_002:0578a24": "大慈故。而菩薩下第三正應救贖也。第三十",
    "T40n1811_002:0578a25": "二損害眾生戒。此有六事遠防損害乖慈故",
    "T40n1811_002:0578a26": "制。七眾同犯大小乘俱制。序事凡列六事。一",
    "T40n1811_002:0578a27": "販賣殺具。二畜輕秤小斗丈尺短者亦從此",
    "T40n1811_002:0578a28": "例。三因官形勢求覓錢財。四害心繫縛。五破",
    "T40n1811_002:0578a29": "壞成功。六畜養&#x732B;狸。此等六物皆有損害。不",
    "T40n1811_002:0578b01": "應畜損傷之事也。第三十三邪業覺觀戒。凡",
    "T40n1811_002:0578b02": "所運為皆非正業。思想覺觀有亂真道故制。",
    "T40n1811_002:0578b03": "大小同犯七眾不全同。序事三階。前標不應。",
    "T40n1811_002:0578b04": "惡心揀去見機。二列事。三總結。列事大列",
    "T40n1811_002:0578b05": "成五。第一兩事不同觀看道俗同制。第二若",
    "T40n1811_002:0578b06": "為自娛道俗同不得作不得聽。若供養三寶道",
    "T40n1811_002:0578b07": "俗同開。第三八事不得雜戲。第四六事不得",
    "T40n1811_002:0578b08": "卜筮為利。此道俗等俱制也。第五使命。第三",
    "T40n1811_002:0578b09": "十四暫念小乘戒。乖本所習故制。七眾同犯",
    "T40n1811_002:0578b10": "大小不共。以習各異欲背大向小心計未成",
    "T40n1811_002:0578b11": "犯前第八背大向小戒。計成失戒在第十重",
    "T40n1811_002:0578b12": "戒中說。此戒所制不欲背大正言小乘易行。",
    "T40n1811_002:0578b13": "且欲斷結然後化生。序事有兩。一應。應念。大",
    "T40n1811_002:0578b14": "乘略舉三事。一護大乘戒凡舉兩譬。一金剛",
    "T40n1811_002:0578b15": "取堅義。浮囊如大經。草繫出因緣經。二生大",
    "T40n1811_002:0578b16": "乘信。三發大乘心。若起下二不應。不應一念",
    "T40n1811_002:0578b17": "起自度之想。外道者指二乘為外道。若權入",
    "T40n1811_002:0578b18": "此道為化非所制也。第三十五不發願戒。菩",
    "T40n1811_002:0578b19": "薩常應願求勝事。緣心善境將來因此剋遂。",
    "T40n1811_002:0578b20": "若不發願求善之心難遂故制。七眾同大小",
    "T40n1811_002:0578b21": "異所習不同故。序事三重。一出願體。二應三",
    "T40n1811_002:0578b22": "不應。一願體有十事。一願孝父母師僧。二願",
    "T40n1811_002:0578b23": "得好師。三願得勝友同學。四願教我大乘經",
    "T40n1811_002:0578b24": "律。五願解十發趣。六願解十長養。七願解十",
    "T40n1811_002:0578b25": "金剛。八願解十地。九願如法修行。十願堅持",
    "T40n1811_002:0578b26": "佛戒。寧捨下第二應。應發此心。若一切下第",
    "T40n1811_002:0578b27": "三不應。不應不發此心。第三十六不發誓",
    "T40n1811_002:0578b28": "戒。誓是必固之心願中之勇烈意。始行心弱",
    "T40n1811_002:0578b29": "宜須防持。若不發心作意亦生違犯故制。七",
    "T40n1811_002:0578c01": "眾同犯而用不必皆盡。大小乘不共。二乘不",
    "T40n1811_002:0578c02": "制心易防持。序事有三。初一句標勸。以發一",
    "T40n1811_002:0578c03": "願下應發誓持戒。後一句結不發為過。中間",
    "T40n1811_002:0578c04": "十三。復次正明誓體。第三十七冒難遊行",
    "T40n1811_002:0578c05": "戒。始行菩薩業多不定。且人身難得堪為道",
    "T40n1811_002:0578c06": "器。不慎遊行致有夭逝。在危生念所喪事重。",
    "T40n1811_002:0578c07": "以不慎故制。七眾同大小俱制。序事三重。",
    "T40n1811_002:0578c08": "一明遊止所應。是制戒之緣在先兼制。更有",
    "T40n1811_002:0578c09": "三。初明遊止二時十八物自隨。二時頭陀者",
    "T40n1811_002:0578c10": "遊行時也。春秋二時調適遊行化物無妨損",
    "T40n1811_002:0578c11": "也。頭陀有十二。大論廣明。食有五。一不受別",
    "T40n1811_002:0578c12": "請。二常一食。三中後不飲漿。四一坐食。五節",
    "T40n1811_002:0578c13": "量食。住處有五。一阿練若處。二常坐不臥。三",
    "T40n1811_002:0578c14": "塚間住。四樹下坐。五露地住。衣上有兩。一但",
    "T40n1811_002:0578c15": "畜三衣。二常著納衣。冬寒夏熱遊行多妨損",
    "T40n1811_002:0578c16": "故制。若不依制犯輕垢。有人言。菩薩立誓安",
    "T40n1811_002:0578c17": "居五月。下半至八月上半。文云。此時不復",
    "T40n1811_002:0578c18": "頭陀是安居之限。遊行&#x5190;難皆是制限。第三",
    "T40n1811_002:0578c19": "十八乖尊卑次序戒。乖亂失儀故制。七眾同",
    "T40n1811_002:0578c20": "大小俱制。序事三階。一應次第。莫如外道",
    "T40n1811_002:0578c21": "下二不應。不應亂次。我佛法中下三總結",
    "T40n1811_002:0578c22": "應不應義。聲聞次序出律部。臥具法以戒為",
    "T40n1811_002:0578c23": "次。乃至大須臾時皆名上座。通道俗九眾。一",
    "T40n1811_002:0578c24": "比丘。二比丘尼。三六法尼。四沙彌。五沙彌",
    "T40n1811_002:0578c25": "尼。六出家。七出家尼。八優婆塞。九優婆夷。",
    "T40n1811_002:0578c26": "此九眾有次第不得亂。如律部說。第三十九",
    "T40n1811_002:0578c27": "不修福慧戒。福慧二莊嚴如鳥二翼不可不",
    "T40n1811_002:0578c28": "修。乖出要之道故制。七眾同大小乘不全",
    "T40n1811_002:0578c29": "共。菩薩攝一切善應修。聲聞夏分自誓應",
    "T40n1811_002:0579a01": "修福業。餘時不制。序事三階。一修福自作教",
    "T40n1811_002:0579a02": "他。文中略序七事。一增坊。二山林。三園。四",
    "T40n1811_002:0579a03": "田。五塔。六冬夏坐禪安居處。七一切行道處。",
    "T40n1811_002:0579a04": "凡此流類悉應建立。力若不及者不犯。而菩",
    "T40n1811_002:0579a05": "薩下第二應修智慧亦自作教人。而新學下",
    "T40n1811_002:0579a06": "第三舉非結過。不修為失。如是九戒下第四",
    "T40n1811_002:0579a07": "段總結梵壇品廣明。第四十揀擇受戒。戒有",
    "T40n1811_002:0579a08": "心樂受悉皆應與。若瞋惡揀棄乖於勸獎故",
    "T40n1811_002:0579a09": "制。出家二眾同犯。餘無師範者未制。大小不",
    "T40n1811_002:0579a10": "全共。菩薩本兼物。聲聞若許而中悔是犯不",
    "T40n1811_002:0579a11": "許不犯。序事有三。初不應揀擇。二應揀擇",
    "T40n1811_002:0579a12": "者有兩。一身形不如應揀擇。二業障不如須",
    "T40n1811_002:0579a13": "揀擇。衣中聲聞用青泥棧。菩薩亦應用。依",
    "T40n1811_002:0579a14": "此文意似不必盡備。但與俗&#x8276;不同便名如",
    "T40n1811_002:0579a15": "法。一云。道俗受戒皆須服壞色。二云。是可壞",
    "T40n1811_002:0579a16": "色處道俗同制。文云。與俗有異。當知出家菩",
    "T40n1811_002:0579a17": "薩必用壞色。然出家人法下第三舉非結",
    "T40n1811_002:0579a18": "過。第四十一為利作師戒。內無實解外為名",
    "T40n1811_002:0579a19": "利輒爾。強為有誤人之失故制。出家二眾同",
    "T40n1811_002:0579a20": "大小不俱制。三眾及在家無師範義不制。序",
    "T40n1811_002:0579a21": "事三階。一明所解。解此故堪為師兼制不解",
    "T40n1811_002:0579a22": "則犯問遮道。遮道有三。一七逆二十重。三四",
    "T40n1811_002:0579a23": "十八輕。如是三事皆應一一好解。不欲受者",
    "T40n1811_002:0579a24": "不得逼增受之罪。若不解大乘下第二不解。",
    "T40n1811_002:0579a25": "不解此而作師亦是兼制。而菩薩下第三舉",
    "T40n1811_002:0579a26": "非結過。第四十二為惡人說戒。凡未受菩",
    "T40n1811_002:0579a27": "薩戒者。皆曰惡人。若預為說後受不能慇重",
    "T40n1811_002:0579a28": "故制。七眾同大小制。序事三階。一不得輒",
    "T40n1811_002:0579a29": "說唯除國王。外道惡人即九十五種。是惡人",
    "T40n1811_002:0579b01": "輩下第二不受皆為惡人。空生空死同畜生",
    "T40n1811_002:0579b02": "也。而菩薩下第三舉非結過。第四十三無慚",
    "T40n1811_002:0579b03": "受施戒。當分犯已自結罪。不思慚愧而&#x5190;當",
    "T40n1811_002:0579b04": "利施無愧故制。出家五眾同大小俱制。以枉",
    "T40n1811_002:0579b05": "當福田故。文云。信心出家毀正戒者。在家未",
    "T40n1811_002:0579b06": "當田任未制。序事三重。一帶罪無愧不得受",
    "T40n1811_002:0579b07": "施。國王本以地水給有德之人。無有德行不",
    "T40n1811_002:0579b08": "應受用。五千下第二帶罪無愧人鬼所毀。若",
    "T40n1811_002:0579b09": "毀正戒。第三舉非結過。第四十四不供養",
    "T40n1811_002:0579b10": "經典戒。三寶皆應供養。若不修者乖於謹敬",
    "T40n1811_002:0579b11": "之心故制。七眾同大小不全共。菩薩應修五",
    "T40n1811_002:0579b12": "事。聲聞五篇輕重法應誦持。餘事不制。序事",
    "T40n1811_002:0579b13": "三階。一標勸。受持下二別列勸事凡五種。一",
    "T40n1811_002:0579b14": "受持。二讀。三誦。四書寫。五供養。解脫已在",
    "T40n1811_002:0579b15": "上三十九中。若不下第三舉非結過。經典是",
    "T40n1811_002:0579b16": "佛母應供養不者犯罪。第四十五不化眾生",
    "T40n1811_002:0579b17": "戒。菩薩發心為物。見有識之。類應須教化令",
    "T40n1811_002:0579b18": "得悟解。若不能者乖大士之行故制。七眾同",
    "T40n1811_002:0579b19": "犯大小不共。大士化眾生是正行。小乘自度",
    "T40n1811_002:0579b20": "不化非犯。序事三重。一勸起大悲不起兼制。",
    "T40n1811_002:0579b21": "悲能拔苦大士恒願眾生離苦。若入一切下",
    "T40n1811_002:0579b22": "二列悲心之事凡三種。一見人類令發心。",
    "T40n1811_002:0579b23": "二見畜令發心。三隨所至方隨所見人悉令",
    "T40n1811_002:0579b24": "發心。是出要之急故須此三通制道俗。菩薩",
    "T40n1811_002:0579b25": "若不下第三舉非結過。第四十六說法不如",
    "T40n1811_002:0579b26": "法戒。強為解說。彼此有慢法之失故制。出",
    "T40n1811_002:0579b27": "家五眾同大小俱制。在家不全。為法主止說",
    "T40n1811_002:0579b28": "一句一偈不如法亦犯。序事三重。一常應大",
    "T40n1811_002:0579b29": "悲教化即是兼制也。不得立示說法儀則。為",
    "T40n1811_002:0579c01": "白衣說不得倚立。法應同坐若相與立亦非",
    "T40n1811_002:0579c02": "過。此中舉立為語。若人臥說法坐立。或復",
    "T40n1811_002:0579c03": "覆頭捉杖悉不得。二為四眾說亦不得立。莫",
    "T40n1811_002:0579c04": "言僧尼有道而倚立為說。亦是輕法為犯也。",
    "T40n1811_002:0579c05": "其說法者三舉非結過。第四十七非法制限",
    "T40n1811_002:0579c06": "戒。既見善事法應隨喜。而今制網障閡乖善",
    "T40n1811_002:0579c07": "之義故制。在家二眾同犯。出家五眾無其自",
    "T40n1811_002:0579c08": "在之制脫立閡善制限亦同此制。大小同犯。",
    "T40n1811_002:0579c09": "序事三階。一標受戒者兩釋。一云。標被制之",
    "T40n1811_002:0579c10": "人。佛子欲信心受戒而制限障閡不聽彼受。",
    "T40n1811_002:0579c11": "二云。標能制之人。佛子始以信心受戒。末便",
    "T40n1811_002:0579c12": "立非法制限是故示應。若國王下二正制限",
    "T40n1811_002:0579c13": "之事。不聽出家斷僧寶也。不聽四部出家者。",
    "T40n1811_002:0579c14": "謂居士居士婦童男童女。不聽道立形像斷",
    "T40n1811_002:0579c15": "佛寶也。不聽書寫經律斷法寶也。故作下舉",
    "T40n1811_002:0579c16": "非結過。第四十八破法戒。內眾有過依內法",
    "T40n1811_002:0579c17": "治問。乃向白衣外人說罪。令彼王法治罰鄙",
    "T40n1811_002:0579c18": "辱清化故名破法。乖護法之心故制。出家五",
    "T40n1811_002:0579c19": "眾同犯大小乘俱制。序事三重。第一不應破",
    "T40n1811_002:0579c20": "法。第二明護法。從若受佛戒文已去是也。第",
    "T40n1811_002:0579c21": "三舉過結非。從教人破法已去文是也或名",
    "T40n1811_002:0579c22": "此戒為令他得損惱戒也。諸佛子下第三總",
    "T40n1811_002:0579c23": "結有三。一標數。二勸持。三勸誦。一標數即四",
    "T40n1811_002:0579c24": "十八輕。汝等受持即第二勸秉持在心。第",
    "T40n1811_002:0579c25": "三勸誦舉三世菩薩誦為勸。諸佛子聽下第",
    "T40n1811_002:0579c26": "三大段流通。就此中大分為兩。一流通此戒",
    "T40n1811_002:0579c27": "制輕重。二流通此一品。就第一流通。此戒輕",
    "T40n1811_002:0579c28": "重復有四意。一明誦。二正流通。三流通得益。",
    "T40n1811_002:0579c29": "四大眾奉持。就此四更各有三別。第一誦中",
    "T40n1811_002:0580a01": "三者。一標名。二三世諸佛誦。三我釋迦亦",
    "T40n1811_002:0580a02": "誦第一標名數十重。四十八輕事也。第二三",
    "T40n1811_002:0580a03": "世佛尊重此戒誦持勸也。我今亦誦第三我",
    "T40n1811_002:0580a04": "釋迦亦誦為流通勸物。汝等一切大眾此",
    "T40n1811_002:0580a05": "四階中。第二正流通亦有三。一勸流通人。二",
    "T40n1811_002:0580a06": "流通相。三流通事。流通人者。即時座大眾也。",
    "T40n1811_002:0580a07": "流通相五種法師也。流通事者。以此戒法流",
    "T40n1811_002:0580a08": "通三世化化不絕。得見千佛下此是四重中",
    "T40n1811_002:0580a09": "第三階流通得益。得見千佛是益事也。就此",
    "T40n1811_002:0580a10": "文為三。一值聖。二離苦。三得樂。值聖者見千",
    "T40n1811_002:0580a11": "佛也。三世千佛悉見。今舉千佛一世耳。佛佛",
    "T40n1811_002:0580a12": "授手者。非即舉手更授也。明秉戒如與佛相",
    "T40n1811_002:0580a13": "&#x96A3;次不遠故義言授手也。世世不墮離苦也。",
    "T40n1811_002:0580a14": "常生得樂也。所離所得豈止於此。且舉凡情",
    "T40n1811_002:0580a15": "所欣厭以之為勸耳。我今在此樹下付囑奉",
    "T40n1811_002:0580a16": "行。此下不更開也。爾時釋迦第二章總流通",
    "T40n1811_002:0580a17": "一品。一卷戒本亦有闕者是抄不盡耳。亦四",
    "T40n1811_002:0580a18": "階。一偏結說心地品。二略舉總結十處說。三",
    "T40n1811_002:0580a19": "所說之法。四大眾奉行。初階兩別。一明此釋",
    "T40n1811_002:0580a20": "迦說竟。二明餘釋迦說竟。從摩醯第二階。總",
    "T40n1811_002:0580a21": "結十處說竟亦兩。一舉此釋迦所說十處出",
    "T40n1811_002:0580a22": "上卷。二舉餘釋迦所說。餘釋迦中文末闕亦",
    "T40n1811_002:0580a23": "如是學。第三階舉所說法凡七句亦兩。前六",
    "T40n1811_002:0580a24": "是別。後一是總。千百億世界中下第四大眾",
    "T40n1811_002:0580a25": "奉行亦兩。前明千百億世界中眾生各各皆",
    "T40n1811_002:0580a26": "說各各奉行。指餘處廣說。華光王品應是",
    "T40n1811_002:0580a27": "大本中也本不同。三千者是菩薩應學三千",
    "T40n1811_002:0580a28": "威儀。三年者聲聞五年。菩薩三年。三事者戒",
    "T40n1811_002:0580a29": "定慧耳。"
}