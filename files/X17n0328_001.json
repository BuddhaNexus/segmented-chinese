{
    "X17n0328_001:0478b05": "No. 328",
    "X17n0328_001:0478b06": "楞伽阿跋多羅寶經玄義",
    "X17n0328_001:0478b08": "支那藕益沙門 釋智旭 撰述",
    "X17n0328_001:0478b09": "[0478b09] 自覺聖智。第一義心。非名相之所詮。奚思議之能",
    "X17n0328_001:0478b10": "入。依染淨而分五法。法法本真。由迷悟而辨三性。",
    "X17n0328_001:0478b11": "性性無性。因迷中體用差別。立八種識。識若空華。",
    "X17n0328_001:0478b12": "約悟時顯理偏圓。稱二無我。我同兔角。是以一切",
    "X17n0328_001:0478b13": "佛語。唯傳此心。一切佛心。咸印斯語。語即非語。無",
    "X17n0328_001:0478b14": "勞掃空裏之華。心亦非心。何事覓波外之水。正法",
    "X17n0328_001:0478b15": "眼藏。統權實以同歸。百八句門。徹真俗而不二。窮",
    "X17n0328_001:0478b16": "真俗之致。乃知真俗本融。昧權實之殊。豈達權實",
    "X17n0328_001:0478b17": "一體。悲夫。先哲既逝。後學膚承。畏墮名相窠臼。翻",
    "X17n0328_001:0478b18": "為名相所縛。莫究端倪。喜談直捷法門。遂為直捷",
    "X17n0328_001:0478b19": "所拘。終成淺陋。旭慚薄怙。未踐真修。幸遇上乘。聊",
    "X17n0328_001:0478b20": "窺一線。將申經義。例開五重。第一釋名。第二顯體。",
    "X17n0328_001:0478b21": "第三明宗。第四辨用。第五教相。",
    "X17n0328_001:0478b22": "[0478b22] 第一釋名者。經題八字。七別一通。就別題中。初言",
    "X17n0328_001:0478b23": "楞伽者。此翻不可往。乃大海南岸摩羅耶山頂之",
    "X17n0328_001:0478b24": "城名也。次言阿跋多羅者。此翻無上。次言寶者。乃",
    "X17n0328_001:0478c01": "此方至貴至重之稱。謂此摩羅耶山。種種寶性所",
    "X17n0328_001:0478c02": "成。諸寶間錯。光明赫燄。如百千日。照曜金山。(文出魏譯)",
    "X17n0328_001:0478c03": "故言無上寶也。此則直以說法之處而為經題。故",
    "X17n0328_001:0478c04": "魏譯名入楞伽經。唐名大乘入楞伽經。夫大海水",
    "X17n0328_001:0478c05": "波浪之南。有摩羅耶山頂楞伽大城。俯臨絕壑。四",
    "X17n0328_001:0478c06": "方無路。非神通者。不能遊居。以譬眾生藏識心海",
    "X17n0328_001:0478c07": "轉識波浪之中。有第一義諦自覺聖智境界。&#x9008;絕",
    "X17n0328_001:0478c08": "思議。四句咸離。非忘念者。不能證覺也。釋此譬意。",
    "X17n0328_001:0478c09": "略分為二。初分釋。二合釋。初分釋中。復二。初釋楞",
    "X17n0328_001:0478c10": "伽。次釋阿跋多羅寶。初中又二。初約教別釋。二結",
    "X17n0328_001:0478c11": "成經意。[0478c11] 初約教為四。初明偏真不可往。二明即",
    "X17n0328_001:0478c12": "真不可往。三明離二邊中不可往。四明即二邊中",
    "X17n0328_001:0478c13": "不可往。[0478c13] 初明偏真不可往者。夫眾生六識。依於",
    "X17n0328_001:0478c14": "根海。攬於塵風。起惑造業。流浪無已。誰知南明彼",
    "X17n0328_001:0478c15": "岸。有妙寶山。山中有城。寂靜安隱。縱令藉佛言教。",
    "X17n0328_001:0478c16": "知有涅槃。譬如遙望楞伽。如何可往。必須四念處",
    "X17n0328_001:0478c17": "慧。息境界風。四正勤力。澄轉識浪。四如意足。發起",
    "X17n0328_001:0478c18": "神通。五根躡足於&#x8657;空。五力直上而不返。然後開",
    "X17n0328_001:0478c19": "七覺無門之門。遵八正無路之路。徑登三脫。安隱",
    "X17n0328_001:0478c20": "入城。此則一切外道凡夫仙魔釋梵所不能到。故",
    "X17n0328_001:0478c21": "云不可往也。[0478c21] 二明即真不可往者。夫寶山有城。",
    "X17n0328_001:0478c22": "雖云在海彼岸。實在海中。涅槃山城。當知亦爾。即",
    "X17n0328_001:0478c23": "在生死大海之中。生死大海。既如幻夢。涅槃山城。",
    "X17n0328_001:0478c24": "亦如幻夢。而一切外道凡夫。乃至愚法二乘。咸執",
    "X17n0328_001:0479a01": "三界以為實有。不知三界諸法無性。亦不知無性",
    "X17n0328_001:0479a02": "之性。正在一切差別幻夢性中。自非了達身受心",
    "X17n0328_001:0479a03": "法。等如&#x8657;空。成就無生三十七品。知一切法本空",
    "X17n0328_001:0479a04": "無相無作。何由安隱入涅槃城。故約凡外愚小而",
    "X17n0328_001:0479a05": "云不可往也。[0479a05] 三明離二邊中不可往者。夫摩羅",
    "X17n0328_001:0479a06": "耶山楞伽大城。自海龍王宮出。南望觀之。則云在",
    "X17n0328_001:0479a07": "彼南岸。然更過此山之南。復有大海。從彼返觀。則",
    "X17n0328_001:0479a08": "又云在此北岸矣。是知對生死明涅槃。則涅槃為",
    "X17n0328_001:0479a09": "彼岸。生死為此岸。對中道明二邊。則中道如山頂。",
    "X17n0328_001:0479a10": "而二乘所謂涅槃彼岸。還是變易生死大海耳。二",
    "X17n0328_001:0479a11": "乘自謂出生死有邊。入涅槃無邊。作已渡想。作究",
    "X17n0328_001:0479a12": "竟想。而不知此高山大城。種種諸寶間錯莊嚴。無",
    "X17n0328_001:0479a13": "量華園香樹堂室。古昔諸佛賢聖思如實法得道",
    "X17n0328_001:0479a14": "之處。(文出魏譯)斯乃&#x9008;超二種生死大海。若以空作證",
    "X17n0328_001:0479a15": "者。於此妙境。永非其分。故約兩教二乘而云不可",
    "X17n0328_001:0479a16": "往也。況凡外乎。夫眾生無始以來。法爾有八種識。",
    "X17n0328_001:0479a17": "第八名為阿賴耶識。即是全體如來藏心。具足一",
    "X17n0328_001:0479a18": "切染淨種子。由無始來從未悟故。不覺念起而有",
    "X17n0328_001:0479a19": "無明。由無明故。現妄境界。由境界風鼓動心海。遂",
    "X17n0328_001:0479a20": "使轉識波浪。騰湧不絕。然此藏識之中。法爾具足",
    "X17n0328_001:0479a21": "無漏性功德種。雖復熾然流轉生死。而此無漏心",
    "X17n0328_001:0479a22": "性。仍復常住不生不滅。譬如大海波浪之中。寶山",
    "X17n0328_001:0479a23": "大城朗然安住。性無動搖。苟生死涅槃此彼兩岸",
    "X17n0328_001:0479a24": "情見稍未盡忘。決定不能階此常住山頂。故須先",
    "X17n0328_001:0479b01": "以入空道品。離生死有岸。次以入假道品。離涅槃",
    "X17n0328_001:0479b02": "空岸。非空非有。四句咸離。正觀中道。不踐凡小權",
    "X17n0328_001:0479b03": "乘轍&#x8FF9;。如神通力。得詣山城也。[0479b03] 四明即二邊中",
    "X17n0328_001:0479b04": "不可往者。夫山城既在大海之中。則中道豈在二",
    "X17n0328_001:0479b05": "邊之外。苟不得神通。則不惟山城決不可往。即大",
    "X17n0328_001:0479b06": "海亦決不可往也。苟得神通。則山城尚可直往。大",
    "X17n0328_001:0479b07": "海亦何不可往哉。羅婆那夜叉王以神通力。住此",
    "X17n0328_001:0479b08": "山城。遊戲往來海此彼岸。無有障礙。諸佛菩薩。亦",
    "X17n0328_001:0479b09": "復如是。神名天心。通名慧性。天然妙慧。即是自覺",
    "X17n0328_001:0479b10": "聖智。覺了一切諸法。皆是自心所現境界。心外無",
    "X17n0328_001:0479b11": "法。是故恒居中道涅槃山城。遊戲往來生死涅槃",
    "X17n0328_001:0479b12": "此彼兩岸。自在無礙。彼棄二邊取中道者。譬如枯",
    "X17n0328_001:0479b13": "守山城。不能飛渡大海。何名神通。既無神通。即非",
    "X17n0328_001:0479b14": "夜叉王之眷屬。是故別十迴向。不知中道佛性即",
    "X17n0328_001:0479b15": "一切法。圓教奪之。僅名理即。唯有圓頓行人。了知",
    "X17n0328_001:0479b16": "如來藏心不變隨緣。舉體而為賴耶識海。亦即舉",
    "X17n0328_001:0479b17": "體而為外境界風。亦即舉體而為轉識波浪。亦即",
    "X17n0328_001:0479b18": "舉體而為法性寶山大涅槃城。又復隨緣不變。舉",
    "X17n0328_001:0479b19": "凡八識六塵生死涅槃二邊中道乃至五法三自",
    "X17n0328_001:0479b20": "性等。一一無非自心現量自覺聖智境界。所以咸",
    "X17n0328_001:0479b21": "超四句。並絕百非。執之則觸塗成滯。了之則無法",
    "X17n0328_001:0479b22": "不通。此則六道三乘九法界思量分別所不能入。",
    "X17n0328_001:0479b23": "故云不可往也。初約教別釋竟。[0479b23] 二結成經意者。",
    "X17n0328_001:0479b24": "經初歎菩薩德。謂於五法三自性八識二無我究",
    "X17n0328_001:0479c01": "竟通達。蓋是即二邊中。而經中處處或兼用通別",
    "X17n0328_001:0479c02": "二種方便。對破二乘法執。及破凡外我執。則偏真",
    "X17n0328_001:0479c03": "乃所彈訶。即真但中。猶未全棄。的是大乘方等法",
    "X17n0328_001:0479c04": "也。仍須更約五法三性諸識無我。以明不可往義。",
    "X17n0328_001:0479c05": "[0479c05] 初約五法明不可往者。一名。二相。三覺想。亦名",
    "X17n0328_001:0479c06": "妄想。亦名分別。四正智。五如如。亦名真如。一名者。",
    "X17n0328_001:0479c07": "謂世出世間種種名字。或一物一名。或一物多名。",
    "X17n0328_001:0479c08": "或多物一名。皆是世間隨情施設。大般若經目為",
    "X17n0328_001:0479c09": "增語。謂物本無名。雖加以名。名不即物。如喚火不",
    "X17n0328_001:0479c10": "煖。喚水不濕。故知但是勉強假立。非有實也。二相",
    "X17n0328_001:0479c11": "者。謂世出世間色心依正假實諸法。相狀各別。萬",
    "X17n0328_001:0479c12": "象森羅。雖非實有。而仗因托緣。如幻顯現。譬諸翳",
    "X17n0328_001:0479c13": "目所見空華。亦猶夢中所見依正。故知但是俗諦。",
    "X17n0328_001:0479c14": "非真諦也。三覺想者。著相計名。分別一異有無常",
    "X17n0328_001:0479c15": "與無常俱不俱等。由是展轉熏成名相種子也。四",
    "X17n0328_001:0479c16": "正智者。了達名相皆唯心現。不起妄想也。五如如",
    "X17n0328_001:0479c17": "者。妄想不起。則名相本真。如目去翳。則華本性空。",
    "X17n0328_001:0479c18": "如睡既醒。則諸夢自除也。夫於三界名相而起妄",
    "X17n0328_001:0479c19": "想。則有分段生死之海。以析空正智斷妄想已。永",
    "X17n0328_001:0479c20": "滅三界名相。證得我空所顯真如。乃偏真不可往",
    "X17n0328_001:0479c21": "而往也。夫於生死涅槃名相而起妄想。則為沈空",
    "X17n0328_001:0479c22": "滯寂之海。以即空正智斷妄想已。三界名相。當體",
    "X17n0328_001:0479c23": "不生。漸達法空所顯真如。乃即真不可往而往也。",
    "X17n0328_001:0479c24": "夫於大乘小乘名相而起妄想。則有萬行難滿之",
    "X17n0328_001:0480a01": "海。以但中正智斷妄想已。空有名相永得滅盡。分",
    "X17n0328_001:0480a02": "證二空所顯真如。乃離二邊中不可往而往也。夫",
    "X17n0328_001:0480a03": "於十界中邊名相而起妄想。則有真常流注之海。",
    "X17n0328_001:0480a04": "以圓中正智斷妄想已。一切名相當體即中。圓證",
    "X17n0328_001:0480a05": "二空所顯真如。乃即二邊中不可往而往也。妄想",
    "X17n0328_001:0480a06": "秪是煩惱。正智秪是菩提。轉菩提為煩惱。如水成",
    "X17n0328_001:0480a07": "冰。轉煩惱為菩提。如冰成水。是故菩提不可往。則",
    "X17n0328_001:0480a08": "煩惱亦不可往。煩惱可往。則菩提亦決可往。眾生",
    "X17n0328_001:0480a09": "往煩惱。即是往菩提。而云不可往者。以迷強故。雖",
    "X17n0328_001:0480a10": "終日行而不自覺也。諸佛菩薩往菩提。即是往煩",
    "X17n0328_001:0480a11": "惱。而云不可往者。以了悟故。煩惱永寂而無可往。",
    "X17n0328_001:0480a12": "菩提圓滿而亦無可往也。名相秪是二種生死。如",
    "X17n0328_001:0480a13": "如秪是大般涅槃。轉涅槃為生死。如空起華。轉生",
    "X17n0328_001:0480a14": "死為涅槃。如華滅空。是故涅槃不可往。則生死亦",
    "X17n0328_001:0480a15": "不可往。生死可往。則涅槃亦決可往。眾生往生死。",
    "X17n0328_001:0480a16": "即是往涅槃。而云不可往者。以眚翳故。空雖無華。",
    "X17n0328_001:0480a17": "妄見起滅也。諸佛菩薩往涅槃。即是往生死。而云",
    "X17n0328_001:0480a18": "不可往者。以離障故。生死本空。而無可往。涅槃本",
    "X17n0328_001:0480a19": "淨。而亦無可往也。是故海既為生死海。則山亦可",
    "X17n0328_001:0480a20": "為煩惱山也。山既為涅槃山。則海亦可為菩提海",
    "X17n0328_001:0480a21": "也。初約五法明不可往竟。[0480a21] 次約三性明不可往",
    "X17n0328_001:0480a22": "者。一妄想自性。亦名&#x5FA7;計所執性。二緣起自性。亦",
    "X17n0328_001:0480a23": "名依他起性。三成自性。亦名圓成實性。一妄想自",
    "X17n0328_001:0480a24": "性者。以我法二執相應之六七兩識為能&#x5FA7;計。以",
    "X17n0328_001:0480b01": "一切緣起名相為所&#x5FA7;計。於中妄計實我實法。譬",
    "X17n0328_001:0480b02": "如依繩而計為蛇。蛇不可得。外道餘乘所計我法。",
    "X17n0328_001:0480b03": "亦復如是。實不可得。但是妄想也。二緣起自性者。",
    "X17n0328_001:0480b04": "由染淨緣慣熏習力。於心性中。變似種種色心假",
    "X17n0328_001:0480b05": "實諸法。所謂八識心王。五十一種心數。十一色法。",
    "X17n0328_001:0480b06": "二十四種不相應行。乃至百界千如。假名有千。實",
    "X17n0328_001:0480b07": "法亦千。國土亦千。種種諸相。種種諸名。非有似有。",
    "X17n0328_001:0480b08": "森羅顯現。無非因緣所生起也。三成自性者。即此",
    "X17n0328_001:0480b09": "緣起諸法。有即非有。唯一真性。圓滿成就。究竟真",
    "X17n0328_001:0480b10": "實。如冰水之性。唯一濕性也。斷三界妄想。滅三界",
    "X17n0328_001:0480b11": "緣起。證我空所顯成自性者。偏真不可往而往也。",
    "X17n0328_001:0480b12": "達三界妄想無性。則三界緣起自寂。證我空所顯",
    "X17n0328_001:0480b13": "成自性。堪入法空所顯成自性者。即真不可往而",
    "X17n0328_001:0480b14": "往也。斷二邊妄想。滅界內界外緣起。次第證二空",
    "X17n0328_001:0480b15": "所顯成自性者。離二邊中不可往而往也。達十法",
    "X17n0328_001:0480b16": "界妄想無性。則三土緣起本寂。圓證二空所顯成",
    "X17n0328_001:0480b17": "自性者。即二邊中不可往而往也。復次妄想本空。",
    "X17n0328_001:0480b18": "故不可往。緣起如幻。故不可往。圓成常&#x5FA7;。故不可",
    "X17n0328_001:0480b19": "往。復次秖此緣起。名為大海。亦名山城。眾生於中",
    "X17n0328_001:0480b20": "妄計我法。而我法決不可得。故不可往。諸佛於此",
    "X17n0328_001:0480b21": "了達妙性。而妙性真常圓滿。故不可往也。次約三",
    "X17n0328_001:0480b22": "性明不可往竟。[0480b22] 三約諸識明不可往者。藏教建",
    "X17n0328_001:0480b23": "立六識三毒為生死本。於十二處十八界中。雖有",
    "X17n0328_001:0480b24": "意處及意根界。而不明言第七八識。通教但言陰",
    "X17n0328_001:0480c01": "處界三皆如幻化。亦不明言七八兩識。別教正指",
    "X17n0328_001:0480c02": "意根。名為第七。而以第八為總報主。瑜伽論中。以",
    "X17n0328_001:0480c03": "六七八識。通名意地。備顯王所差別法門。蓋是別",
    "X17n0328_001:0480c04": "接通義。圓教亦明八識。而八識皆如來藏。此經云。",
    "X17n0328_001:0480c05": "不壞相有八。無相亦無相。唯識云。心意識八種。俗",
    "X17n0328_001:0480c06": "故相有別。真故相無別。相所相無故。皆遣相證性。",
    "X17n0328_001:0480c07": "全妄即真之旨也。有云。經論或立第九菴摩羅識。",
    "X17n0328_001:0480c08": "然按白淨識號。秪約果位識性圓明言之。體即八",
    "X17n0328_001:0480c09": "識。非別有第九也。就此八識辨楞伽者。此經以海",
    "X17n0328_001:0480c10": "喻第八藏識。風喻六塵境界。波浪喻前七轉識。則",
    "X17n0328_001:0480c11": "以摩羅耶山。喻自覺聖智境界也。山在大海南岸。",
    "X17n0328_001:0480c12": "故不可往。以喻自覺聖智境界超諸心意意識。故",
    "X17n0328_001:0480c13": "不可往。粗說如此。細尋不然。夫以六識為海。滅六",
    "X17n0328_001:0480c14": "識乃入涅槃者。偏真不可往而往也。六識為海。了",
    "X17n0328_001:0480c15": "知六識本空為涅槃者。即真不可往而往也。八識",
    "X17n0328_001:0480c16": "為海。轉八識成四智。方乃契會真如法性山者。離",
    "X17n0328_001:0480c17": "二邊中不可往而往也。八識為海。八識之性唯一",
    "X17n0328_001:0480c18": "真如。真如不在諸識之外。譬如摩羅耶山不在大",
    "X17n0328_001:0480c19": "海之外。未具神通。則山不可往。海亦不可往也。已",
    "X17n0328_001:0480c20": "具神通。則山既可往。海亦可往也。是謂即二邊中",
    "X17n0328_001:0480c21": "不可往而往也。夫第八王所。本是大圓鏡智菩提",
    "X17n0328_001:0480c22": "元清淨體。第七王所。本是平等性智菩提元清淨",
    "X17n0328_001:0480c23": "體。第六王所。本是妙觀察智菩提元清淨體。前五",
    "X17n0328_001:0480c24": "王所。本是成所作智菩提元清淨體。故六祖云。但",
    "X17n0328_001:0481a01": "轉其名無實性也。倘謂四智菩提種子。有人具足。",
    "X17n0328_001:0481a02": "有人不具。將謂大海南岸。或有摩羅耶山。或無摩",
    "X17n0328_001:0481a03": "羅耶山。可乎。此經云。聲聞人無漏界覺。復入出世",
    "X17n0328_001:0481a04": "上上無漏界。滿足眾具。當得如來不思議自在法",
    "X17n0328_001:0481a05": "身。則與法華圓旨無殊。而有時建立五種種性者。",
    "X17n0328_001:0481a06": "乃是為初治地者建立耳。是故凡外二乘。於四智",
    "X17n0328_001:0481a07": "不可往。則於八識亦不可往也。以不知八識之體",
    "X17n0328_001:0481a08": "性無性。不知八識之涯際無際故。諸佛菩薩於四",
    "X17n0328_001:0481a09": "智可往。則於八識亦可往也。以窮盡八識之幻狀",
    "X17n0328_001:0481a10": "無邊。深達八識之實相無底故。三約諸識明不可",
    "X17n0328_001:0481a11": "往竟。[0481a11] 四約二無我明不可往者。一人無我。或名",
    "X17n0328_001:0481a12": "人空。或名我空。二法無我。或名法空。人者。五陰和",
    "X17n0328_001:0481a13": "合之假名也。法者。五陰色心之實物也。我者。自在",
    "X17n0328_001:0481a14": "義。主宰義。外道或計神我。或計士夫。儒童。作者。受",
    "X17n0328_001:0481a15": "者。知者。見者。自在常住。能為主宰。並屬我執。故佛",
    "X17n0328_001:0481a16": "以人無我破之。外道或計冥諦。勝性。極微。四大。時。",
    "X17n0328_001:0481a17": "方。梵天。自在常住。能為主宰。乃至二乘。或計陰入",
    "X17n0328_001:0481a18": "處界。各有實體。或計四微四大。非即自心所現相",
    "X17n0328_001:0481a19": "分。或計善惡無記生死涅槃。各有實性。並屬法執。",
    "X17n0328_001:0481a20": "故佛以法無我破之。當知我法二執。喻如大海。二",
    "X17n0328_001:0481a21": "種無我。喻如摩羅耶山。故云不可往也。夫外道凡",
    "X17n0328_001:0481a22": "夫。非我計我。或云即色是我。或云離色是我。或云",
    "X17n0328_001:0481a23": "色大我小。我在色中。或云我大色小。色在我中。歷",
    "X17n0328_001:0481a24": "受想行識例作四見。則有二十我見。邪惡風浪。浩",
    "X17n0328_001:0481b01": "然無涯。聲聞稟佛止啼言教。觀身不淨。觀受是苦。",
    "X17n0328_001:0481b02": "觀心無常。觀法無我。頓破二十我見。證人無我。乃",
    "X17n0328_001:0481b03": "偏真不可往而往也。夫愚法聲聞。妄執陰入處界。",
    "X17n0328_001:0481b04": "是世間實有苦諦。見思煩惱。是世間實有集諦。必",
    "X17n0328_001:0481b05": "因果俱滅。方入無餘涅槃。不知三界依正。猶如空",
    "X17n0328_001:0481b06": "華幻夢。見思煩惱。不在內外中間。秪見塵沙俗諦。",
    "X17n0328_001:0481b07": "廣若巨海。中下者棄而不觀。或三生六十劫。或四",
    "X17n0328_001:0481b08": "生百劫。一槎直泛。冀達彼岸。上根者誓願&#x5FA7;知。必",
    "X17n0328_001:0481b09": "僧祇練行。更百劫集福。廣設船筏。辛勤獲度。若利",
    "X17n0328_001:0481b10": "根三乘。知一切法四性無生。不復更滅。頓證界內",
    "X17n0328_001:0481b11": "二種無我。如神通者。須臾彼岸。是謂即真不可往",
    "X17n0328_001:0481b12": "而往也。夫人我局於界內。其海易渡。法我通於界",
    "X17n0328_001:0481b13": "外。其海無窮。一切三乘迷沒其中。莫之能出。自非",
    "X17n0328_001:0481b14": "窮法海源底。何由稱正&#x5FA7;知覺。是以先觀人無我。",
    "X17n0328_001:0481b15": "度分段海。次觀法無我。度無知海。次觀俱空不生。",
    "X17n0328_001:0481b16": "度變易海。方證二無我所顯真如。是謂離二邊中",
    "X17n0328_001:0481b17": "不可往而往也。夫十法界假名。總名為人。十法界",
    "X17n0328_001:0481b18": "五陰國土。總名為法。一空一切空。則人法俱不可",
    "X17n0328_001:0481b19": "得。一假一切假。則人法重重無盡。一中一切中。則",
    "X17n0328_001:0481b20": "人法皆是真如。非我非無我。雙照我與無我。故云",
    "X17n0328_001:0481b21": "五法三自性皆空。八識二無我俱遣。又云。於五法",
    "X17n0328_001:0481b22": "自性識二無我究竟通達。夫皆空俱遣。一空一切",
    "X17n0328_001:0481b23": "空也。究竟通達。一假一切假也。唯空遣故能通達。",
    "X17n0328_001:0481b24": "唯通達故能空遣。一中一切中也。又三諦皆空皆",
    "X17n0328_001:0481c01": "遣也。三諦皆究竟通達也。三諦皆無可空遣無可",
    "X17n0328_001:0481c02": "通達。而空遣而通達也。如神通者。不住大海。不住",
    "X17n0328_001:0481c03": "山城。能往大海。能往山城。不見有大海山城。而統",
    "X17n0328_001:0481c04": "有大海山城也。是謂即二邊中不可往而往也。初",
    "X17n0328_001:0481c05": "釋楞伽竟。",
    "X17n0328_001:0481c06": "[0481c06] 次釋阿跋多羅寶者。夫摩羅耶山。種種寶性所成。",
    "X17n0328_001:0481c07": "故名無上。以譬大涅槃山。亦是種種無上法寶之",
    "X17n0328_001:0481c08": "所成也。法寶無量。略攝為十。一諦理無上。二慈悲",
    "X17n0328_001:0481c09": "無上。三定慧無上。四智斷無上。五&#x5FA7;知無上。六道",
    "X17n0328_001:0481c10": "品無上。七方便無上。八位無上。九利益無上。十圓",
    "X17n0328_001:0481c11": "滿無上。[0481c11] 一諦理無上者。五法三自性八識二無",
    "X17n0328_001:0481c12": "我。皆是自心現量。心外無法。凡外不達。著相計名。",
    "X17n0328_001:0481c13": "妄想纏縛。障於正智。永隔如如。於依他起。昧圓成",
    "X17n0328_001:0481c14": "實而起&#x5FA7;計。前七識為能熏。第八識為所熏。第八",
    "X17n0328_001:0481c15": "識為能藏。七識種為所藏。更互為因。展轉不絕。妄",
    "X17n0328_001:0481c16": "計我法。輪轉無窮。惑業苦三。如惡叉聚。此經直以",
    "X17n0328_001:0481c17": "自覺聖智照之。了知無始&#x8657;偽。不離自心。生死涅",
    "X17n0328_001:0481c18": "槃。本來平等。皆是第一義心境界。不同析體偏空。",
    "X17n0328_001:0481c19": "亦復不同離二邊中。故云諦理無上也。[0481c19] 二慈悲",
    "X17n0328_001:0481c20": "無上者。觀於第一義心境界。生佛本同。凡夫迷之。",
    "X17n0328_001:0481c21": "枉受生死。二乘昧之。妄取涅槃。遂發四弘。拔苦與",
    "X17n0328_001:0481c22": "樂。神通自在。方便具足。經云。如隨眾色摩尼。隨入",
    "X17n0328_001:0481c23": "眾生微細之心。而以化身隨心量度。此是無緣大",
    "X17n0328_001:0481c24": "慈。同體大悲。不同三乘生緣法緣慈悲。故云慈悲",
    "X17n0328_001:0482a01": "無上也。[0482a01] 三定慧無上者。第一義心。照而常寂。名",
    "X17n0328_001:0482a02": "之為定。寂而常照。名之為慧。經云。欲得如來身者。",
    "X17n0328_001:0482a03": "當遠離陰界入心因緣所作生住滅妄想&#x8657;偽。唯",
    "X17n0328_001:0482a04": "心直進。觀察無始&#x8657;偽過妄想習氣因三有。思惟",
    "X17n0328_001:0482a05": "無所有佛地無生。到自覺聖趣。自心自在無開發",
    "X17n0328_001:0482a06": "行。夫遠離陰界等者。照而常寂之妙定也。觀察思",
    "X17n0328_001:0482a07": "惟等者。寂而常照之妙慧也。唯心直進者。定慧不",
    "X17n0328_001:0482a08": "離第一義心。全以性德而為修德。即以修德而顯",
    "X17n0328_001:0482a09": "性德。中間永無諸委曲相。故名為直。頓階佛地無",
    "X17n0328_001:0482a10": "所有法。故名為進。此是稱性緣了莊嚴。不同三乘",
    "X17n0328_001:0482a11": "別修緣了。故名定慧無上也。[0482a11] 四智斷無上者。破",
    "X17n0328_001:0482a12": "惑顯理。名之為智。理顯惑亡。名之為斷。經云。前聖",
    "X17n0328_001:0482a13": "所知。轉相傳授。妄想無性。菩薩摩訶薩獨一靜處。",
    "X17n0328_001:0482a14": "自覺觀察。不由於他。離見妄想。上上昇進入如來",
    "X17n0328_001:0482a15": "地。夫自覺觀察妄想無性。則何惑不破。離見妄想",
    "X17n0328_001:0482a16": "入如來地。則何理不顯。豈同二乘以生空智。僅斷",
    "X17n0328_001:0482a17": "見思。亦豈同權位菩薩以次第三智。漸斷三惑者",
    "X17n0328_001:0482a18": "耶。故云智斷無上也。[0482a18] 五&#x5FA7;知無上者。夫一切諸",
    "X17n0328_001:0482a19": "法。本惟心量。執之則全真成妄。悟之則全妄即真。",
    "X17n0328_001:0482a20": "是故凡外愚小。不唯名相妄想&#x5FA7;計緣起。八識是",
    "X17n0328_001:0482a21": "妄。縱令緣念思惟正智如如圓成及二無我。亦是",
    "X17n0328_001:0482a22": "妄也。經云。如如與空際。涅槃及法界。種種意生身。",
    "X17n0328_001:0482a23": "我說為心量。此之謂也。諸佛菩薩。不唯正智如如",
    "X17n0328_001:0482a24": "圓成及二無我是真。觀於名相妄想&#x5FA7;計緣起八",
    "X17n0328_001:0482b01": "識。亦即真也。經云。妄想有十二。緣起有六種。自覺",
    "X17n0328_001:0482b02": "知爾燄。彼無有差別。五法為真實。自性有三種。修",
    "X17n0328_001:0482b03": "行分別此。不越於如如。此之謂也。二乘捨生死而",
    "X17n0328_001:0482b04": "取涅槃。不知涅槃無性。權乘捨二邊而取中道。不",
    "X17n0328_001:0482b05": "知中道無性。唯有得自覺聖智者。於五法自性識",
    "X17n0328_001:0482b06": "二無我究竟通達。故云&#x5FA7;知無上也。[0482b06] 六道品無",
    "X17n0328_001:0482b07": "上者。唯心直進。即是圓心念處。一念處一切念處。",
    "X17n0328_001:0482b08": "是名四念處慧。觀察無始&#x8657;偽。則二世惡斷。思惟",
    "X17n0328_001:0482b09": "佛地無生。則二世善生。是名為四正勤。宴坐山林",
    "X17n0328_001:0482b10": "下中上修。必具欲勤心觀。是為四如意足。能見自",
    "X17n0328_001:0482b11": "心妄想流注。則成五根。得自在力。是為五力。超度",
    "X17n0328_001:0482b12": "自心所現境界&#x8657;妄之想。即七覺支。超度生死有",
    "X17n0328_001:0482b13": "海業愛無知。即八正道。得如來身。即是入圓三解",
    "X17n0328_001:0482b14": "脫門。證於自覺聖智第一義心也。如此圓妙道品。",
    "X17n0328_001:0482b15": "尚非歷別次第道品可比。況是二乘道品所能及",
    "X17n0328_001:0482b16": "乎。故云道品無上也。[0482b16] 七方便無上者。夫第一義",
    "X17n0328_001:0482b17": "自覺聖境。離名絕相。非妄想之所階。是故經令親",
    "X17n0328_001:0482b18": "近最勝知識。分別決斷種種句義。乃至最勝無邊",
    "X17n0328_001:0482b19": "善根成熟。離自心現妄想&#x8657;偽。宴坐山林。下中上",
    "X17n0328_001:0482b20": "修。又云。當離&#x7FA3;聚習俗睡眠。初中後夜。常自覺悟",
    "X17n0328_001:0482b21": "修行方便。當離惡見經論言說。及諸聲聞緣覺乘",
    "X17n0328_001:0482b22": "相。當通達自心現妄想之相。又於二種聲聞乘通",
    "X17n0328_001:0482b23": "分別相。教令應知應捨。又云。成就四法。得修行者",
    "X17n0328_001:0482b24": "大方便。一者善分別自心現。二者觀外性非性。三",
    "X17n0328_001:0482c01": "者離生住滅見。四者得自覺聖智善樂。又為辨四",
    "X17n0328_001:0482c02": "種禪。令知捨邪趣正。由淺階深。又為說二種覺。又",
    "X17n0328_001:0482c03": "令當善四大造色。又為說諸陰自性相。又為辨外",
    "X17n0328_001:0482c04": "道四種涅槃。又為說妄想自性分別通相等。皆為",
    "X17n0328_001:0482c05": "自覺聖智一乘而作弄引。尚非次第二觀為方便",
    "X17n0328_001:0482c06": "道。況是性地四善根等諸方便耶。故云方便無上",
    "X17n0328_001:0482c07": "也。[0482c07] 八位無上者。文中雖或兼明三乘共位。又或",
    "X17n0328_001:0482c08": "獨明菩薩十地。然正意。唯令不由於他。通達佛法。",
    "X17n0328_001:0482c09": "故曰。於彼演說乘。皆是如來地。十地則為初。乃至",
    "X17n0328_001:0482c10": "云無所有何次等。並如空中鳥&#x8FF9;。有即非有。不同",
    "X17n0328_001:0482c11": "歷別權修。楷定三阿僧祇淺深次第。又明聲聞緣",
    "X17n0328_001:0482c12": "覺得此法者。亦名為佛。又謂聲聞。譬如昏醉人。酒",
    "X17n0328_001:0482c13": "消然後覺。彼覺法亦然。得佛無上身。是則始說三",
    "X17n0328_001:0482c14": "乘。終歸一乘。故云位無上也。[0482c14] 九利益無上者。謂",
    "X17n0328_001:0482c15": "諸菩薩若能唯心直進。觀察外境非有。妄想無性。",
    "X17n0328_001:0482c16": "入於三昧正受。則得如來二種神力建立。一者為",
    "X17n0328_001:0482c17": "現一切身面言說神力。二者手灌頂神力。以此神",
    "X17n0328_001:0482c18": "力建立。令離魔業煩惱。及令不墮聲聞地禪。一切",
    "X17n0328_001:0482c19": "菩薩由此神力。得如來自覺地已。游諸佛剎。供養",
    "X17n0328_001:0482c20": "諸佛。示現佛身。以自心現量。度脫眾生。悉令遠離",
    "X17n0328_001:0482c21": "有無等見。故云利益無上也。[0482c21] 十圓滿無上者。夫",
    "X17n0328_001:0482c22": "一切諸法。唯是自心現量。本無可取。亦無可捨。凡",
    "X17n0328_001:0482c23": "夫溺於有漏。二乘醉於偏真。皆是自迷心量。割裂",
    "X17n0328_001:0482c24": "太&#x8657;。若能觀察外性非性。顯發自覺聖智第一義",
    "X17n0328_001:0483a01": "心。則法界為身。具足無量神力。成辨眾生不思議",
    "X17n0328_001:0483a02": "事。所謂入於如來妙莊嚴海。圓滿菩提。歸無所得。",
    "X17n0328_001:0483a03": "取捨情盡。理智一如。盡未來時。不增不減。故云圓",
    "X17n0328_001:0483a04": "滿無上也。初分釋竟。",
    "X17n0328_001:0483a05": "[0483a05] 二合釋者復二。初直就此題釋。次約二譯皆加入",
    "X17n0328_001:0483a06": "字釋。[0483a06] 初直就此題釋者。若以偏真為不可往。則",
    "X17n0328_001:0483a07": "正因緣境。為諦理無上。生滅四弘。為慈悲無上。析",
    "X17n0328_001:0483a08": "空止觀。為定慧無上。破除分別俱生二種煩惱。為",
    "X17n0328_001:0483a09": "智斷無上。了達三界依正。一一無我我所。為&#x5FA7;知",
    "X17n0328_001:0483a10": "無上。觀身不淨等。為道品無上。五停心觀等。為方",
    "X17n0328_001:0483a11": "便無上。四向四果。為位無上。降伏界內四魔。為利",
    "X17n0328_001:0483a12": "益無上。證得有餘無餘二種涅槃。為圓滿無上。此",
    "X17n0328_001:0483a13": "則一切仙魔釋梵所不能往所不能有。故名無上",
    "X17n0328_001:0483a14": "寶也。然非今經意也。[0483a14] 若以即真為不可往。則因",
    "X17n0328_001:0483a15": "緣即空。為諦理無上。無生四弘。為慈悲無上。體真",
    "X17n0328_001:0483a16": "止觀。為定慧無上。愛見如&#x8657;空不可得。為智斷無",
    "X17n0328_001:0483a17": "上。三界依正同於空華。種種分別而無染著。為&#x5FA7;",
    "X17n0328_001:0483a18": "知無上。觀身淨不淨不可得等。為道品無上。三輪",
    "X17n0328_001:0483a19": "體空六度行等。為方便無上。超二乘地。入菩薩地",
    "X17n0328_001:0483a20": "佛地。為位無上。界內四魔性空寂滅。為利益無上。",
    "X17n0328_001:0483a21": "生死涅槃。同於夢幻。為圓滿無上。此則一切愚法",
    "X17n0328_001:0483a22": "二乘所不能往所不能有。故名無上寶也。由此能",
    "X17n0328_001:0483a23": "通但中圓中。故今經亦兼用之。然非今經之正意",
    "X17n0328_001:0483a24": "也。[0483a24] 若以離二邊中為不可往。則歷別三諦。為理",
    "X17n0328_001:0483b01": "無上。無量四弘。為慈悲無上。次第三止三觀。為定",
    "X17n0328_001:0483b02": "慧無上。破除三惑。為智斷無上。通達恒沙佛法。為",
    "X17n0328_001:0483b03": "&#x5FA7;知無上。觀身非淨非不淨雙分別淨不淨等。為",
    "X17n0328_001:0483b04": "道品無上。十波羅蜜展轉生起。展轉持淨。為方便",
    "X17n0328_001:0483b05": "無上。三賢十聖等妙二覺。為位無上。&#x5FA7;降界內界",
    "X17n0328_001:0483b06": "外八魔。為利益無上。證得三種涅槃。為圓滿無上。",
    "X17n0328_001:0483b07": "此則一切聲聞緣覺所不能往所不能有。故名無",
    "X17n0328_001:0483b08": "上寶也。由諸鈍根菩薩。未能唯心直進。故於無次",
    "X17n0328_001:0483b09": "第中。為說次第。今經雖兼用之。然亦非正意也。",
    "X17n0328_001:0483b10": "[0483b10] 若以即二邊中為不可往。則圓融三諦。為諦理無",
    "X17n0328_001:0483b11": "上。無作四弘。為慈悲無上。圓頓止觀。為定慧無上。",
    "X17n0328_001:0483b12": "妄想無性。三惑不生。為智斷無上。於五法自性識",
    "X17n0328_001:0483b13": "二無我究竟通達。為&#x5FA7;知無上。觀身實相等。為道",
    "X17n0328_001:0483b14": "品無上。宴坐山林下中上修。唯心直進。為方便無",
    "X17n0328_001:0483b15": "上。於彼演說乘。皆是如來地。為位無上。魔界如即",
    "X17n0328_001:0483b16": "佛界如。轉魔界成佛界。為利益無上。覺人法無我。",
    "X17n0328_001:0483b17": "了知二障。離二種死。為圓滿無上。此則權位菩薩",
    "X17n0328_001:0483b18": "所不能往所不能有。而能接彼權位三乘。轉彼愚",
    "X17n0328_001:0483b19": "法聲聞。誘彼外道闡提。一切皆令得入其中。故名",
    "X17n0328_001:0483b20": "無上寶也。正是今經意也。初直就此題釋竟。",
    "X17n0328_001:0483b21": "[0483b21] 次約二譯加入字釋者。如來從龍王宮出。觀見摩",
    "X17n0328_001:0483b22": "羅耶山楞伽大城。即便微笑而作是言。昔諸如來",
    "X17n0328_001:0483b23": "應正等覺。皆於此城。說自所得聖智證法。非諸外",
    "X17n0328_001:0483b24": "道臆度邪見。及以二乘修行境界。我界亦當為羅",
    "X17n0328_001:0483c01": "婆那王開示此法。爾時羅婆那夜叉王聞已。與諸",
    "X17n0328_001:0483c02": "眷屬請佛入城。佛受其請。乃入彼城而說此經。故",
    "X17n0328_001:0483c03": "唐譯名大乘入楞伽經。魏譯云入楞伽經也。今約",
    "X17n0328_001:0483c04": "此義釋者。楞伽。即境無上也。入。即智無上及行無",
    "X17n0328_001:0483c05": "上也。名字入乃至究竟入。即位無上也。始終不離",
    "X17n0328_001:0483c06": "大海摩羅耶山。能入是般若。所入是法身。能所和",
    "X17n0328_001:0483c07": "合是解脫。即三法無上也。如來觀機。彼王誠請。即",
    "X17n0328_001:0483c08": "感應無上也。彼王乘華宮殿。往世尊所。妓樂歌讚。",
    "X17n0328_001:0483c09": "兼復勸請大慧菩薩問法。佛入其城。現神通力。令",
    "X17n0328_001:0483c10": "王開悟。即神通無上也。一百八義。三十九門。即說",
    "X17n0328_001:0483c11": "法無上也。大比丘僧及大菩薩。從彼種種異佛剎",
    "X17n0328_001:0483c12": "來。即眷屬無上也。自心現境界。善解其義。種種眾",
    "X17n0328_001:0483c13": "生種種心色。無量度門隨類普現。即功德利益無",
    "X17n0328_001:0483c14": "上也。上來釋別題竟。",
    "X17n0328_001:0483c15": "[0483c15] 次釋通題者。梵語修多羅。或云有翻。或云無翻。智",
    "X17n0328_001:0483c16": "者大師和融有無。故於翻五含五。各申教行理三。",
    "X17n0328_001:0483c17": "具如法華玄義。茲不復出。又此方聖說為經。賢說",
    "X17n0328_001:0483c18": "為傳。修多羅既是聖說。故直以此代彼。稱之為經。",
    "X17n0328_001:0483c19": "經者。法也。常也。法者。軌持也。常者。不變也。如來所",
    "X17n0328_001:0483c20": "說一百八義。三十九門。破除外道聲聞惡見妄想",
    "X17n0328_001:0483c21": "戲論分別。令知自心現量。教可軌也。唯心直進。觀",
    "X17n0328_001:0483c22": "察無始&#x8657;偽過患。思惟佛地無相無生。行可軌也。",
    "X17n0328_001:0483c23": "常不思議第一義境。理可軌也。從得正覺至入涅",
    "X17n0328_001:0483c24": "槃。於其中間不說一字。不說是佛說。教不變也。若",
    "X17n0328_001:0484a01": "彼如來所得。我亦得之。無增無減。行不變也。古先",
    "X17n0328_001:0484a02": "聖道。法界常住。如金銀等性。如趣彼城道。理不變",
    "X17n0328_001:0484a03": "也。此教無上。諸餘梵魔天仙乃至二乘所不能宣。",
    "X17n0328_001:0484a04": "即是教不可往。此行無上。凡外二乘所不能修。即",
    "X17n0328_001:0484a05": "是行不可往。此理無上。凡外二乘所不能覺。即是",
    "X17n0328_001:0484a06": "理不可往。通別八字。並屬能詮。名下所詮。一一能",
    "X17n0328_001:0484a07": "令大機眾生歡喜生善滅惡入理。即教行理。以題",
    "X17n0328_001:0484a08": "例經。始從如是我聞。終至斯由不食肉。一切文字。",
    "X17n0328_001:0484a09": "皆能詮也。一切所詮。皆教行理也。以此一經而例",
    "X17n0328_001:0484a10": "一代時教。亦復如是。可以意知。不復委說。第一略",
    "X17n0328_001:0484a11": "釋名竟。",
    "X17n0328_001:0484a12": "[0484a12] 第二顯體者。能詮之文。皆屬於名。所詮之義。有體",
    "X17n0328_001:0484a13": "宗用。體約理性。宗約自行。用約化他。然而名無得",
    "X17n0328_001:0484a14": "物之功。物無當名之實。纔涉言詮。便屬增語。雖世",
    "X17n0328_001:0484a15": "間諸物。尚不即名。況理性玄微。如何可顯。是故經",
    "X17n0328_001:0484a16": "云。當依於義。莫著言說也。又云。若不說一切法者。",
    "X17n0328_001:0484a17": "教法則壞。教法壞者。則無諸佛菩薩緣覺聲聞。若",
    "X17n0328_001:0484a18": "無者。誰為誰說。是故菩薩莫著言說。隨宜方便。廣",
    "X17n0328_001:0484a19": "說經法。又云。若語異義者。則不因語辨義。而以語",
    "X17n0328_001:0484a20": "入義。如燈照色。涅槃亦云。生生等皆不可說。有因",
    "X17n0328_001:0484a21": "緣故。亦可得說。今依此義。故釋名後。仍須顯體。如",
    "X17n0328_001:0484a22": "以指指月。欲人因言以見體也。略為七意。一正顯",
    "X17n0328_001:0484a23": "體。二簡偽濫。三一法異名。四入體之門。五&#x5FA7;為眾",
    "X17n0328_001:0484a24": "經體。六&#x5FA7;為諸行體。七&#x5FA7;為一切法體。[0484a24] 一正顯",
    "X17n0328_001:0484b01": "體者。此經以自心現量第一義境界為體。言自心",
    "X17n0328_001:0484b02": "者。心體絕待。非自非他。一切諸佛。一切眾生。唯是",
    "X17n0328_001:0484b03": "一心。更非有二。以當體不二故。強名為自心也。言",
    "X17n0328_001:0484b04": "現量者。現。謂顯現。量。謂分量。言一切五法三自性",
    "X17n0328_001:0484b05": "八識二無我。乃至十界百界千如等種種諸法。總",
    "X17n0328_001:0484b06": "是唯心所現。不出心之分量。故名為現量也。言第",
    "X17n0328_001:0484b07": "一義者。既一切法。皆唯心現。不出心之分量。則全",
    "X17n0328_001:0484b08": "妄即真。當體不可思議。離一切相。即一切法。唯即",
    "X17n0328_001:0484b09": "與離。二無所目。故名第一義也。言境界者。自覺聖",
    "X17n0328_001:0484b10": "智之所證得。非諸&#x6231;論所行之處。離四句相。離心",
    "X17n0328_001:0484b11": "緣相。而實&#x5FA7;為一切法體。不同&#x8657;空兔角。但有名",
    "X17n0328_001:0484b12": "字。故名為境界也。此自心現量第一義境界。乃一",
    "X17n0328_001:0484b13": "經之所正顯。種種眾行。皆歸趣之。無量功德。共莊",
    "X17n0328_001:0484b14": "嚴之。言說問答。而詮辨之。於五法中。唯取如如。於",
    "X17n0328_001:0484b15": "三性中。取成自性。於八識中。取唯識性。於二無我",
    "X17n0328_001:0484b16": "中。取法無我所顯真如。而此妙體。非異如如成自",
    "X17n0328_001:0484b17": "性等種種名字。非即如如成自性等種種名字。如",
    "X17n0328_001:0484b18": "緣言說義計著者。仍墮建立及誹謗見。是故經云。",
    "X17n0328_001:0484b19": "如為愚夫。以指指物。愚夫觀指。不得實義也。[0484b19] 二",
    "X17n0328_001:0484b20": "簡偽濫者。夫世間一伎一能一事一物。乃至四禪",
    "X17n0328_001:0484b21": "八定。外道見網。聲聞緣覺所得三昧所證涅槃。權",
    "X17n0328_001:0484b22": "乘菩薩所有神通意生身等。無不皆是自心現量。",
    "X17n0328_001:0484b23": "而不能徹諸法之源。亦不能窮諸法之際。皆非第",
    "X17n0328_001:0484b24": "一義境界也。又據世間伎能事物。乃至凡外禪定",
    "X17n0328_001:0484c01": "諸見。及諸三昧之所證得。莫不自謂是第一義。而",
    "X17n0328_001:0484c02": "不能徹心性之源。亦不能窮心性之際。是以執有",
    "X17n0328_001:0484c03": "者則昧真空。證空者則失幻有。滯二邊者則迷中",
    "X17n0328_001:0484c04": "道。取中道者則隔二邊。皆不得為自心現量也。縱",
    "X17n0328_001:0484c05": "令妙悟泠然。了知心外無法。法法皆是心具心造。",
    "X17n0328_001:0484c06": "苟非獨一靜處。聞思修慧。緣自覺了。向涅槃城。習",
    "X17n0328_001:0484c07": "氣身轉變已。自覺境界。觀地地中間勝進義相。猶",
    "X17n0328_001:0484c08": "不名為善義菩薩。若但口云不生不滅自性涅槃",
    "X17n0328_001:0484c09": "三乘一乘心自性等。如緣言說義計著。仍墮建立",
    "X17n0328_001:0484c10": "及誹謗見。何由契會此妙體也。[0484c10] 三一法異名者。",
    "X17n0328_001:0484c11": "先會此經異名。次會他經異名。此經異名者。秪此",
    "X17n0328_001:0484c12": "自心現量第一義境界。亦名自覺聖智境界。亦名",
    "X17n0328_001:0484c13": "真識。亦名真相識。亦名如來自到境界。亦名無所",
    "X17n0328_001:0484c14": "有佛地無生。亦名海浪藏識境界法身。亦名如來",
    "X17n0328_001:0484c15": "不可思議所行境界。亦名常住法身。亦名自覺聖",
    "X17n0328_001:0484c16": "究竟差別相。亦名常不思議。亦名如來藏自性清",
    "X17n0328_001:0484c17": "淨。亦名空。無相。無願。如實際。法性。法身。涅槃。離自",
    "X17n0328_001:0484c18": "性。不生不滅。本來寂靜。自性涅槃。亦名無我如來",
    "X17n0328_001:0484c19": "之藏。亦名如來禪。亦名一乘。亦名出世間上上無",
    "X17n0328_001:0484c20": "漏界。亦名佛之知覺。亦名佛自得法。亦名本住法。",
    "X17n0328_001:0484c21": "如是等種種名字。皆是一體異名。如以眾指。共指",
    "X17n0328_001:0484c22": "一月也。他經異名者。華嚴經名為法界。維摩經名",
    "X17n0328_001:0484c23": "為不可思議解脫。大般若經名為一切種智。金光",
    "X17n0328_001:0484c24": "明經名為法性。大佛頂經名為如來藏妙真如性。",
    "X17n0328_001:0485a01": "占察經名為一實境界。法華經名為諸法實相。大",
    "X17n0328_001:0485a02": "涅槃經名為三德秘藏。梵網經名為本源心地。乃",
    "X17n0328_001:0485a03": "至諸經論中。各有多名。所謂大圓鏡智。菴摩羅識。",
    "X17n0328_001:0485a04": "中實理心。正&#x5FA7;知海。大寂滅海。大涅槃天。如天帝",
    "X17n0328_001:0485a05": "釋。有千名字。如諸世尊。一一世界。名有十千名字。",
    "X17n0328_001:0485a06": "經體亦爾。並須尋名而悟體也。[0485a06] 四入體之門者。",
    "X17n0328_001:0485a07": "第一義境。雖是自心現量。而種種心量未忘。終難",
    "X17n0328_001:0485a08": "湊泊。經云。如是不生不滅。不方便修。則為不善。是",
    "X17n0328_001:0485a09": "故於真實義。當方便修。此以行為門也。又云。實義",
    "X17n0328_001:0485a10": "者。從多聞者得。多聞者。謂善於義。非善言說。善義",
    "X17n0328_001:0485a11": "者。不墮一切外道經論。身自不隨。亦不令他隨。是",
    "X17n0328_001:0485a12": "則名曰大德多聞。是故欲求義者。當親近多聞。所",
    "X17n0328_001:0485a13": "謂善義。此以教為門也。統論教門。四四十六。依教",
    "X17n0328_001:0485a14": "起行。行亦十六。今經正破三藏四門。兼用衍教一",
    "X17n0328_001:0485a15": "十二門。且如唯心直進一語。若唯心故空。則通教",
    "X17n0328_001:0485a16": "四門也。唯心故假。三諦隔歷。則別教四門也。唯心",
    "X17n0328_001:0485a17": "故中。三諦圓妙。則圓教四門也。又如妄想無性一",
    "X17n0328_001:0485a18": "句。若云了不可得故無性。則通教四門也。若云更",
    "X17n0328_001:0485a19": "互出生故無性。則別教四門也。若云當體即真故",
    "X17n0328_001:0485a20": "無性。則圓教四門也。通別八門。經雖不廢。而非正",
    "X17n0328_001:0485a21": "旨。今未暇說。圓融四門。應略辯之。所謂非一非四。",
    "X17n0328_001:0485a22": "而論四一。一門一切門。一切門一門也。夫曰心曰",
    "X17n0328_001:0485a23": "想。不可謂無。即是有門。曰唯曰無性。不可謂有。即",
    "X17n0328_001:0485a24": "是空門。為破外道計有我故。說空無相無願等句。",
    "X17n0328_001:0485b01": "為斷愚夫畏無我句故。說如來藏。即是亦空亦有",
    "X17n0328_001:0485b02": "門。唯心則空而不空。無性則有而不有。即是非空",
    "X17n0328_001:0485b03": "非有門。執之便成四謗。以互違故。融之便為四門。",
    "X17n0328_001:0485b04": "以不二故。約此圓融無礙之門略明觀者。秪此唯",
    "X17n0328_001:0485b05": "心四門。妄想無性四門。便是不思議境。諸佛已悟。",
    "X17n0328_001:0485b06": "我及眾生云何尚迷。憫己傷他。上求下化。便是真",
    "X17n0328_001:0485b07": "正發心。獨一靜處。自覺觀察。便是善巧止觀。離見",
    "X17n0328_001:0485b08": "妄想。是破法&#x5FA7;。常自覺悟修行方便。當離惡見經",
    "X17n0328_001:0485b09": "論言說。及諸聲聞緣覺乘相。是識通塞。上上昇進。",
    "X17n0328_001:0485b10": "是道品調適。當離&#x7FA3;聚習俗睡眠。是對治助開。諸",
    "X17n0328_001:0485b11": "地漸次相續建立。是知次位。遠離內外境界。心外",
    "X17n0328_001:0485b12": "無所見。是能安忍。到無開發行。如實處不生妄想。",
    "X17n0328_001:0485b13": "是離法愛。當知此經前後勸修之文。十乘意足也。",
    "X17n0328_001:0485b14": "[0485b14] 五&#x5FA7;為眾經體者。依於第一義境界。隨眾生心",
    "X17n0328_001:0485b15": "而為顯示。或實示其全。或權示其偏。或兼或但。或",
    "X17n0328_001:0485b16": "對或帶。或開或顯。或說或泯。千經萬論。宛轉赴機。",
    "X17n0328_001:0485b17": "究其指歸。總屬心量。可以意知。不可言盡也。[0485b17] 六",
    "X17n0328_001:0485b18": "&#x5FA7;為諸行體者。統論半滿權實諸四三昧。皆以第",
    "X17n0328_001:0485b19": "一義心而為其體。此經&#x52C5;令宴坐山林下中上修。",
    "X17n0328_001:0485b20": "能見自心妄想流注。無量剎土諸佛灌頂。當知正",
    "X17n0328_001:0485b21": "是稱性起修。以修顯性。不知體性。宴坐何為。知而",
    "X17n0328_001:0485b22": "不修。體亦不顯。縱令權行未悟此體。然離此體亦",
    "X17n0328_001:0485b23": "無權行。是故&#x5FA7;為諸行體也。[0485b23] 七&#x5FA7;為一切法體",
    "X17n0328_001:0485b24": "者。一切諸法。五法三自性八識二無我。收無不盡。",
    "X17n0328_001:0485c01": "而此諸法。一一無非自心現量。若知諸法唯是自",
    "X17n0328_001:0485c02": "心現量。則諸法皆即第一義心。如真金所成諸器。",
    "X17n0328_001:0485c03": "則器器皆是真金。如濕性舉體作冰作水。則冰水",
    "X17n0328_001:0485c04": "唯是濕性。縱令凡外二乘。妄計心外有法。而外法",
    "X17n0328_001:0485c05": "畢竟非有。畢竟無非自心現量也。第二顯體竟。",
    "X17n0328_001:0485c06": "[0485c06] 第三明宗者。宗是修行之要領。會體之玄樞。水性",
    "X17n0328_001:0485c07": "至冷。飲者方知。妙體離言。非修不契。修分正助。正",
    "X17n0328_001:0485c08": "乃名宗。如綱之總挈網目。如梁之任持瓦椽。故顯",
    "X17n0328_001:0485c09": "體之後。急須明宗。此經以唯心直進自覺聖智為",
    "X17n0328_001:0485c10": "宗。唯心直進。名為真因。自覺聖智。名為正果。蓋自",
    "X17n0328_001:0485c11": "心現量第一義境界。心佛眾生。三無差別。迷時不",
    "X17n0328_001:0485c12": "減。悟時不增。體非因果。而悟此境界以為真因。乃",
    "X17n0328_001:0485c13": "名唯心直進。證此境界以為極果。乃名自覺聖智。",
    "X17n0328_001:0485c14": "是故經云。觀察無始&#x8657;偽過妄想習氣因三有。此",
    "X17n0328_001:0485c15": "明破我法二執。以唯心識觀為方便道也。又云。思",
    "X17n0328_001:0485c16": "惟無所有佛地無生。此明全以果覺理體而為所",
    "X17n0328_001:0485c17": "觀。所謂不生不滅為本修行。因該果海。真如實觀",
    "X17n0328_001:0485c18": "為真修道也。又云。到自覺聖趣自心自在。此明與",
    "X17n0328_001:0485c19": "佛同體也。又云。到無開發行。如隨眾色摩尼。隨入",
    "X17n0328_001:0485c20": "眾生微細之心。而以化身隨心量度。此明與佛同",
    "X17n0328_001:0485c21": "用也。又云。諸地漸次相續建立。此明無位次中假",
    "X17n0328_001:0485c22": "立位次。如&#x8657;空丈尺。入海淺深。終始地位。中間永",
    "X17n0328_001:0485c23": "無諸委曲相也。又云。前聖所知。轉相傳授。妄想無",
    "X17n0328_001:0485c24": "性。菩薩摩訶薩獨一靜處。自覺觀察。不由於他。離",
    "X17n0328_001:0486a01": "見妄想。上上昇進入如來地。是名自覺聖智相。此",
    "X17n0328_001:0486a02": "即顯示唯心直進。從因趣果之正宗也。初祖謂二",
    "X17n0328_001:0486a03": "祖云。吾觀震旦所有經教。唯楞伽四卷可以印心。",
    "X17n0328_001:0486a04": "此之謂也。第三明宗竟。",
    "X17n0328_001:0486a05": "[0486a05] 第四辨用者。此經以破外道餘乘我法二執為用。",
    "X17n0328_001:0486a06": "亦以離心意意識五法自性二無我相為用。蓋由",
    "X17n0328_001:0486a07": "外道餘乘。不達自心現量。妄計心外實有我法。故",
    "X17n0328_001:0486a08": "佛應病與藥。為說八識五法三性及二無我以對",
    "X17n0328_001:0486a09": "治之。若復隨言說義計著。謂實有此八識五法三",
    "X17n0328_001:0486a10": "性二無我等差別之相可得。還同法執。故古人云。",
    "X17n0328_001:0486a11": "五法三自性皆空。八識二無我俱遣。當知但是空",
    "X17n0328_001:0486a12": "其情計。遣其執著。而五法自性識無我等。本是自",
    "X17n0328_001:0486a13": "心現量。本無可空。亦無可遣也。何以言之。迷於如",
    "X17n0328_001:0486a14": "如。是起妄想。妄想非智。故於無名相中計名著相。",
    "X17n0328_001:0486a15": "若知名相本空。不起妄想。便名正智。非別有正智",
    "X17n0328_001:0486a16": "可得也。由正智故。知名無名。知相無相。無名無相。",
    "X17n0328_001:0486a17": "假號如如。非別有如如可得也。設有一如如可得。",
    "X17n0328_001:0486a18": "則如如。亦是名相。還同妄想矣。譬如&#x7796;目。妄見空",
    "X17n0328_001:0486a19": "華。&#x7796;病若除。華相本滅。華不起處。即是&#x8657;空。非別",
    "X17n0328_001:0486a20": "有&#x8657;空可得也。若謂有&#x8657;空可得。即建立相。若謂",
    "X17n0328_001:0486a21": "竟無&#x8657;空。即誹謗相。當知&#x8657;空離有離無。不墮四",
    "X17n0328_001:0486a22": "句。則如如亦離有離無。不墮四句也。如如離有離",
    "X17n0328_001:0486a23": "無。不墮四句。則名相妄想正智亦皆離有離無。不",
    "X17n0328_001:0486a24": "墮四句也。是故如來。為諸眾生顯示迷悟差別。方",
    "X17n0328_001:0486b01": "便建立五法。以破斷見。因諸眾生轉計五法實有",
    "X17n0328_001:0486b02": "定法。又復方便遣空。以破常見。是則雖建立而非",
    "X17n0328_001:0486b03": "有。雖遣空而不無。五法既爾。三性八識二無我等。",
    "X17n0328_001:0486b04": "例皆可知。依他如幻。無實我法。橫計我法。便為妄",
    "X17n0328_001:0486b05": "想。悟二無我。便顯圓成。依藏識海。起七識浪。若云",
    "X17n0328_001:0486b06": "定一。不應起有先後多少。若云定異。應非水體。是",
    "X17n0328_001:0486b07": "故偈云。心意識八種。俗故相有別。真故相無別。相",
    "X17n0328_001:0486b08": "所相無故。斯乃破立同時。空有不二。不墮四句明",
    "X17n0328_001:0486b09": "矣。凡外於識自性相應及所變影。不能了知唯是",
    "X17n0328_001:0486b10": "心量。妄計有我。故為開示人無我理。豈於心外別",
    "X17n0328_001:0486b11": "有一理。名為人無我耶。餘乘於識自性相應及所",
    "X17n0328_001:0486b12": "變影。不能了知唯是心量。妄計有法。故為開示法",
    "X17n0328_001:0486b13": "無我理。豈於心外別有一理。名為法無我耶。是故",
    "X17n0328_001:0486b14": "此經。總破一百八句。別破外道異因。及七自性。有",
    "X17n0328_001:0486b15": "種無種。自相共相。乃至三乘五性。建立誹謗。有無",
    "X17n0328_001:0486b16": "一異俱不俱等。又復為說四大造色。諸陰性相。妄",
    "X17n0328_001:0486b17": "想分別。三意生身。有無有見。宗說通相。語義。智識。",
    "X17n0328_001:0486b18": "相續解脫。離於世論。破外涅槃。破外無常簡滅正",
    "X17n0328_001:0486b19": "受。生滅剎那。種種變化。而終之以不食肉門。可謂",
    "X17n0328_001:0486b20": "執無不變。疑無不遣。故使菩薩依之進修。永離戲",
    "X17n0328_001:0486b21": "論妄想分別。唯心直進。速到自覺聖智。克證自心",
    "X17n0328_001:0486b22": "現量第一義境界也。第四辨用竟。",
    "X17n0328_001:0486b23": "[0486b23] 第五教相者。此是大乘方等教攝。若約五味分別。",
    "X17n0328_001:0486b24": "即是生酥。彈偏斥小。歎大褒圓。明三是權。顯一是",
    "X17n0328_001:0486c01": "實。外道與愚小並破。即空與圓中並陳。蓋是以圓",
    "X17n0328_001:0486c02": "接通。以通入圓。於七種三諦中。乃幻有為俗。幻有",
    "X17n0328_001:0486c03": "即空不空。一切法趣空不空為真也。於五種三諦",
    "X17n0328_001:0486c04": "中。乃有漏為俗。無漏為真。非漏非無漏具一切法",
    "X17n0328_001:0486c05": "為中也。經中雖亦列明別十地相。而隨即云無所",
    "X17n0328_001:0486c06": "有何次。意在頓超直入。不局三祇漸次。故非歷別",
    "X17n0328_001:0486c07": "法門。乃接引界內利根。令成界外利根。即事而理。",
    "X17n0328_001:0486c08": "即真即中。故為禪宗之正印也。略明五重玄義竟。"
}