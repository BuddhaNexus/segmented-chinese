{
    "X40n0720_014:0607a10": "毗尼關要卷第十四",
    "X40n0720_014:0607a12": "清金陵寶華山律學沙門　德基　輯",
    "X40n0720_014:0607a13": "○第七十八瞋打比丘戒",
    "X40n0720_014:0607a14": "總釋。",
    "X40n0720_014:0607a15": "此是共戒。尼犯亦同。大乘同制。若以怨報怨。以打",
    "X40n0720_014:0607a16": "報打。罪結輕垢。若無端起瞋。及忿恨增上。不受懺",
    "X40n0720_014:0607a17": "謝。犯重。律攝云。由伴屬事不忍煩惱。制斯學處。",
    "X40n0720_014:0607a18": "緣起處。",
    "X40n0720_014:0607a19": "佛在給孤獨園。",
    "X40n0720_014:0607a20": "起緣人。",
    "X40n0720_014:0607a21": "六羣一人瞋打十七羣比丘。其被打人高聲大喚。",
    "X40n0720_014:0607a22": "比房比丘聞白佛。訶責結戒。",
    "X40n0720_014:0607a23": "所立戒相。",
    "X40n0720_014:0607a24": "若比丘瞋恚故不喜。打比丘者。波逸提。",
    "X40n0720_014:0607b01": "釋義　瞋恚不喜者(瞋名九惱及非處起瞋。恚者忿恨也。學人凡夫有。乃至阿",
    "X40n0720_014:0607b02": "羅漢亦有。不喜心在)。打者(擊也。若身身分身方便。身者一切身是。身分者。若手若脚。若肘若膝。",
    "X40n0720_014:0607b03": "若齒若爪甲。是名身分。身方便者。若捉杖瓦石等打。若遙擲。是名身方便)。",
    "X40n0720_014:0607b04": "犯緣　此戒具足三緣。方成本罪。一心生瞋恚。二",
    "X40n0720_014:0607b05": "身器行打。三已著彼身。",
    "X40n0720_014:0607b06": "定罪　此中犯者。以手石杖打比丘者。一切波逸",
    "X40n0720_014:0607b07": "提。除杖手石。若以餘戶[門@龠]曲鈎拂柄香爐柄桎",
    "X40n0720_014:0607b08": "者。一切突吉羅。菩婆多云。若打三眾。突吉羅。",
    "X40n0720_014:0607b09": "若打得戒沙彌盲瞎聾瘂波利婆沙摩那埵比丘。",
    "X40n0720_014:0607b10": "悉波逸提。若打他。或波羅夷。或僧殘。或偷蘭遮。",
    "X40n0720_014:0607b11": "或波逸提。或突吉羅。若殺心打他。死者波羅夷。",
    "X40n0720_014:0607b12": "不死。偷蘭遮。若婬亂心打比丘尼式叉摩那",
    "X40n0720_014:0607b13": "沙彌尼白衣女人。悉僧殘。若無殺意。但瞋心打",
    "X40n0720_014:0607b14": "比丘。波逸提。打不滿。突吉羅。摩得勒伽云。打",
    "X40n0720_014:0607b15": "三種人。突吉羅。謂賊住本不和合本。犯戒。若以把",
    "X40n0720_014:0607b16": "沙把豆等。擲眾比丘。隨所著得爾所。波逸提。不",
    "X40n0720_014:0607b17": "著突吉羅。僧祇云。打比丘尼。偷蘭遮(重於吉羅。輕於墮罪)。",
    "X40n0720_014:0607b18": "若惡象馬牛羊狗來。不得打。得捉。杖木瓦石等打",
    "X40n0720_014:0607b19": "地。作恐怖相。若畜生來入塔寺中。觸突形像。壞",
    "X40n0720_014:0607b20": "華果樹。亦得以杖木瓦石打地。恐怖令去。五分",
    "X40n0720_014:0607b21": "云。打畜生。突吉羅。比丘尼波逸提。小三眾突吉",
    "X40n0720_014:0607b22": "羅。是謂為犯。",
    "X40n0720_014:0607b23": "開緣　不犯者。若有病須人椎打。若食噎須椎脊。",
    "X40n0720_014:0607b24": "若共語不聞。而觸令聞。若睡時以轉側妥上。若往",
    "X40n0720_014:0607c01": "來經行時共相觸。若掃地時。杖頭誤觸。一切無犯。",
    "X40n0720_014:0607c02": "不犯者最初未制戒等。",
    "X40n0720_014:0607c03": "○第七十九瞋搏戒",
    "X40n0720_014:0607c04": "總釋。",
    "X40n0720_014:0607c05": "此是共戒。尼犯亦同。大乘同制。煩惱緣起處起緣",
    "X40n0720_014:0607c06": "人如前不異。但此戒以手搏十七羣。故制。",
    "X40n0720_014:0607c07": "所立戒相。",
    "X40n0720_014:0607c08": "若比丘瞋恚不喜。以手搏比丘者。波逸提。",
    "X40n0720_014:0607c09": "釋義　搏者(謂作打勢而擬其手。名之為搏。餘部名擬。擬者像也。為作打相　善見云。",
    "X40n0720_014:0607c10": "手不著身。名手搏也　薩婆多云。此與前戒打擬為異。餘義盡同前戒。若打波逸提。舉擬欲打便止。突吉",
    "X40n0720_014:0607c11": "羅。以打不滿故。此戒本意。不規打直欲掌擬令其惱怖。但擬波逸提。如本意欲女人身上出精。若遂意。僧",
    "X40n0720_014:0607c12": "殘。若不出精。直摩捉便止。偷蘭遮。若本心直規摩捉樂意。僧殘。此二戒亦爾)。",
    "X40n0720_014:0607c13": "犯緣　此戒具足三緣。方成本罪。一心有瞋恚。二",
    "X40n0720_014:0607c14": "所舉手足。三欲令惱怖。",
    "X40n0720_014:0607c15": "定罪　此中犯者。瞋恚以手搏比丘。波逸提。除",
    "X40n0720_014:0607c16": "手已。若戶[門@龠]拂柄香爐柄桎。一切突吉羅。十誦",
    "X40n0720_014:0607c17": "云。以手掌脚掌向他。波逸提。舉餘身分向他。突",
    "X40n0720_014:0607c18": "吉羅。五分云。手擬及。波逸提。不及。突吉羅。",
    "X40n0720_014:0607c19": "律攝云。作打心而擬其手。初舉手時。便得本罪。",
    "X40n0720_014:0607c20": "若一舉手向多苾芻。隨其多少。准人得罪。僧祇",
    "X40n0720_014:0607c21": "云。擬比丘尼。偷蘭遮(對首輕偷蘭也)。擬式叉摩尼沙彌沙",
    "X40n0720_014:0607c22": "彌尼。越毗尼。比丘尼波逸提。小三眾突吉羅。是",
    "X40n0720_014:0607c23": "謂為犯。",
    "X40n0720_014:0607c24": "開緣　不犯者。若他打舉手遮。若惡象來。若盜賊",
    "X40n0720_014:0608a01": "來。若惡獸來。若持刺來。舉手遮。無犯。若渡水。若欲",
    "X40n0720_014:0608a02": "從溝瀆泥水處過。相近舉手招喚餘比丘觸彼。若",
    "X40n0720_014:0608a03": "彼不聞語。手挃令聞。若眠時。若行入出觸彼。若掃",
    "X40n0720_014:0608a04": "地。若以杖誤觸。一切不故作。無犯。不犯者最初未",
    "X40n0720_014:0608a05": "制戒等。",
    "X40n0720_014:0608a06": "○第八十無根僧殘瞋謗戒",
    "X40n0720_014:0608a07": "總釋。",
    "X40n0720_014:0608a08": "此是共戒。尼犯亦同。大乘同制。即無事謗他良人",
    "X40n0720_014:0608a09": "善人。向同法者說結輕垢。若向外人說犯重。律",
    "X40n0720_014:0608a10": "攝云。由同梵行事不忍煩惱。制斯學處。",
    "X40n0720_014:0608a11": "餘並同前。不出。",
    "X40n0720_014:0608a12": "所立戒相。",
    "X40n0720_014:0608a13": "若比丘瞋恚故。以無根僧伽婆尸沙謗者。波逸提。",
    "X40n0720_014:0608a14": "釋義　根者。見根。聞根。疑根。見根者。實見弄墮精",
    "X40n0720_014:0608a15": "見。與女身相觸。見粗惡語。見自歎身。或見媒嫁。若",
    "X40n0720_014:0608a16": "餘人見從彼聞。是謂見根。聞疑准知。除此三根",
    "X40n0720_014:0608a17": "已。以餘謗者。是為無根。",
    "X40n0720_014:0608a18": "犯緣　此戒具足三緣。方成本罪。一心懷恚忿。二",
    "X40n0720_014:0608a19": "實無三根。三言說了了。",
    "X40n0720_014:0608a20": "定罪　此中犯者。瞋恚故以無根僧殘謗。說而了",
    "X40n0720_014:0608a21": "了。波逸提。不了了。突吉羅。僧祇云。謗比丘尼。",
    "X40n0720_014:0608a22": "偷蘭遮。謗式叉摩尼沙彌沙彌尼。越毗尼罪。",
    "X40n0720_014:0608a23": "謗俗人。越毗尼心悔。律攝云。若窣吐羅罪謗。若",
    "X40n0720_014:0608a24": "前人不領解語。咸得惡作。比丘尼波逸提。小三",
    "X40n0720_014:0608b01": "眾突吉羅。是謂為犯。",
    "X40n0720_014:0608b02": "開緣　不犯者。有見聞疑根。若說其實。欲令改悔。",
    "X40n0720_014:0608b03": "而不誹謗。若戲笑語。疾疾語。獨語。夢中語。欲說此",
    "X40n0720_014:0608b04": "錯說彼。無犯。不犯者最初未制戒等。",
    "X40n0720_014:0608b05": "會詳　法苑云。瞋有二種報。一者常為他人求其",
    "X40n0720_014:0608b06": "長短。謂因前世不能容物。稍不如意。即興嗔恨。故",
    "X40n0720_014:0608b07": "感今生。被人伺求長短動輒得咎也。二者常為眾",
    "X40n0720_014:0608b08": "人之所惱害。謂因前世瞋惱眾人。令不安隱。故感",
    "X40n0720_014:0608b09": "今生。常被多人之所惱害也。",
    "X40n0720_014:0608b10": "○第八十一輒入王宮閾戒",
    "X40n0720_014:0608b11": "總釋。",
    "X40n0720_014:0608b12": "此是共戒。尼亦同犯。大乘同制。末運尤所當慎。設",
    "X40n0720_014:0608b13": "令喚請。亦不應輒入。若具大神力威德任從。不犯。",
    "X40n0720_014:0608b14": "律攝云。由詣王宮事。并譏染煩惱。制斯學處。",
    "X40n0720_014:0608b15": "緣起處。",
    "X40n0720_014:0608b16": "佛在給孤獨園。末利夫人見佛聞法。得法眼淨。為",
    "X40n0720_014:0608b17": "優婆私。還至宮中。勸波斯匿王。令得信樂。聽諸比",
    "X40n0720_014:0608b18": "丘入出宮閤。無有障礙。",
    "X40n0720_014:0608b19": "起緣人。",
    "X40n0720_014:0608b20": "迦留陀夷往入王宮。時王與夫人晝日共眠。夫人",
    "X40n0720_014:0608b21": "遙見尊者來。即起披衣。拂座令坐。夫人失衣墮地",
    "X40n0720_014:0608b22": "形露。慚愧而蹲。尊者尋還。語諸比丘。波斯匿王第",
    "X40n0720_014:0608b23": "一寶。我今悉見。諸比丘問知。白佛訶責結戒。",
    "X40n0720_014:0608b24": "所立戒相。",
    "X40n0720_014:0608c01": "若比丘剎利水澆頭王種。王未出。未藏寶而入。若過",
    "X40n0720_014:0608c02": "宮門閾者。波逸提。",
    "X40n0720_014:0608c03": "釋義　剎利水澆頭王種者。取四大海水。取白牛",
    "X40n0720_014:0608c04": "右角。收拾一切種子。盛滿其中。置金輦上。使諸小",
    "X40n0720_014:0608c05": "王輿王。與第一夫人共坐輦上。大婆羅門以水灌",
    "X40n0720_014:0608c06": "王頂上。若是剎利種。水灌頂上。作如是立王。名為",
    "X40n0720_014:0608c07": "剎利王。水澆頭種。若是婆羅門種。毗舍首陀羅種。",
    "X40n0720_014:0608c08": "以水灌頂。作如是立王。亦名為剎利王。水澆頭種。",
    "X40n0720_014:0608c09": "未出者。王未出婇女。未還本處。未藏寶者。金",
    "X40n0720_014:0608c10": "銀真珠硨磲碼碯水精瑠璃貝玉。一切眾寶瓔珞",
    "X40n0720_014:0608c11": "而未藏舉(薩婆多云。未藏寶者。王已出外。夫人未起。其進御時。所著寶衣。輕明照徹。內身",
    "X40n0720_014:0608c12": "外現。以發欲意未藏。此衣名未藏寶　五分云。寶者所重之物。及諸女色。皆名為寶)。若過宮",
    "X40n0720_014:0608c13": "門閾者(閾者門限也。門下橫木為內外之分限)。",
    "X40n0720_014:0608c14": "犯緣　此戒具足三緣。方成本罪。一是王宮。二無",
    "X40n0720_014:0608c15": "緣輙入。三兩足過限。",
    "X40n0720_014:0608c16": "定罪　此中犯者。若過宮門閾者。波逸提。若一",
    "X40n0720_014:0608c17": "足在門外。一足在門內。發意欲去。若共期而不去。",
    "X40n0720_014:0608c18": "一切突吉羅。除剎利種。若入餘粟散小王豪貴",
    "X40n0720_014:0608c19": "長者家。入過門閾者。一切突吉羅。薩婆多云。王",
    "X40n0720_014:0608c20": "及夫人大臣太子勢力強將入。不犯。入天龍鬼",
    "X40n0720_014:0608c21": "神宮門。突吉羅。入空宮門。不犯。比丘尼波逸",
    "X40n0720_014:0608c22": "提。三小眾突吉羅。是謂為犯。",
    "X40n0720_014:0608c23": "開緣　不犯者。若王已出。若婇女還本處。所有金",
    "X40n0720_014:0608c24": "寶瓔珞已藏舉。若有所奏白。若被請喚。或為力勢",
    "X40n0720_014:0609a01": "所執持去。若命難。梵行難。一切無犯。不犯者最初",
    "X40n0720_014:0609a02": "未制戒等。",
    "X40n0720_014:0609a03": "會詳　律攝云。入王宮有十過失。一宮人有娠。便",
    "X40n0720_014:0609a04": "疑苾芻行不淨行。二宮中失物。三密言出外。四王",
    "X40n0720_014:0609a05": "子有損。五王身有損。六舉大臣。七黜國相。八國人",
    "X40n0720_014:0609a06": "苦害。九往征餘國。十輒聚軍師。如是等事咸疑苾",
    "X40n0720_014:0609a07": "芻。",
    "X40n0720_014:0609a08": "○第八十二捉寶物戒",
    "X40n0720_014:0609a09": "總釋。",
    "X40n0720_014:0609a10": "此是共戒。尼犯亦同。大乘為眾生故。不問處所。但",
    "X40n0720_014:0609a11": "酌機緣。此是制罪。律攝云。由珍寶事多貪煩惱。",
    "X40n0720_014:0609a12": "制斯學處。此戒三緣合結。",
    "X40n0720_014:0609a13": "緣起處。",
    "X40n0720_014:0609a14": "佛在給孤獨園。有外道弟子道行止息。忘千兩金",
    "X40n0720_014:0609a15": "囊而去。",
    "X40n0720_014:0609a16": "起緣人。",
    "X40n0720_014:0609a17": "眾多比丘從後來。見此金囊。自相謂言。且持去。若",
    "X40n0720_014:0609a18": "有主識者當還。即持去。時彼居士前行數里。乃憶",
    "X40n0720_014:0609a19": "疾還。諸比丘遙見。必是金主。即問言。欲何所至。報",
    "X40n0720_014:0609a20": "言。我於某處止息。忘千兩金囊。今往取之。諸比丘",
    "X40n0720_014:0609a21": "即出金囊示之言。是汝物非耶。報言是。但此中物",
    "X40n0720_014:0609a22": "何故少。比丘言。正得爾許耳。居士即詣官了之王。",
    "X40n0720_014:0609a23": "波斯匿問諸比丘。比丘言。我等所得止有此耳。居",
    "X40n0720_014:0609a24": "士言。我所有物者乃至若干。王即勅人。如彼所說",
    "X40n0720_014:0609b01": "斤兩。取庫中金來著囊中。其囊不受。王言。此非汝",
    "X40n0720_014:0609b02": "物。汝更自求去。即治其罪。更稅家財物并此金。一",
    "X40n0720_014:0609b03": "切入官。諸比丘聞白佛。呵責結戒。不得捉寶。舍衛",
    "X40n0720_014:0609b04": "城中諸女人節會日。毗舍佉母。莊嚴瓔珞。從祇桓",
    "X40n0720_014:0609b05": "邊過念言。不宜著瓔珞具見佛。脫身寶衣。積置樹",
    "X40n0720_014:0609b06": "下見佛。佛為說法。甚大歡喜。心存於法。忘取還家。",
    "X40n0720_014:0609b07": "比丘見不敢取白佛。佛言。聽在僧伽藍內。見有遺",
    "X40n0720_014:0609b08": "物。為不失堅牢。故取舉之。更結除僧伽藍中。有眾",
    "X40n0720_014:0609b09": "多比丘。從拘薩羅國。至一無住處村止宿。巧師家",
    "X40n0720_014:0609b10": "巧師以金銀置舍內而去。比丘為守護。故竟夜不",
    "X40n0720_014:0609b11": "眠。還以白佛。佛言。在他家止宿時。若屋中有物。為",
    "X40n0720_014:0609b12": "堅牢不失。故應收舉。又開及寄宿處。當如是說戒。",
    "X40n0720_014:0609b13": "所立戒相。",
    "X40n0720_014:0609b14": "若比丘若寶及寶莊餝自捉。若教人捉。除僧伽藍中",
    "X40n0720_014:0609b15": "及寄宿處。波逸提。若比丘在僧伽藍中若寄宿處捉",
    "X40n0720_014:0609b16": "寶。若以寶莊飾自捉教人捉。當作是意。若有主識者",
    "X40n0720_014:0609b17": "當取。作如是因緣。非餘。",
    "X40n0720_014:0609b18": "釋義　寶者。金銀。真珠。琥珀。硨磲。碼碯。瑠璃。貝玉。",
    "X40n0720_014:0609b19": "生像金。寶莊餝者。銅鐵鉛鍚白鑞以諸寶莊餝",
    "X40n0720_014:0609b20": "也。自捉教人捉。除僧伽藍中。及寄宿處(謂開此二處自",
    "X40n0720_014:0609b21": "捉教他。此為非犯。外捉不開故也　薩婆多云。若僧籬墻外。復非白衣住處不應取)。　若比丘",
    "X40n0720_014:0609b22": "在僧伽藍內若舍內。若寶若寶莊餝自捉若教人",
    "X40n0720_014:0609b23": "捉。當識囊器相。識褁相。識繫相。應解囊器看知。幾",
    "X40n0720_014:0609b24": "連綴。幾未連綴。幾方幾圓。幾故幾新。若有求索者。",
    "X40n0720_014:0609c01": "應問言。汝物何似。若相應應還。若不相應語言。我",
    "X40n0720_014:0609c02": "不見如是物。若有二人俱來索。應問言。汝物其形",
    "X40n0720_014:0609c03": "何似。若言相應還。若不相應當語言。我不見如是",
    "X40n0720_014:0609c04": "物。若二人語俱相應。應持物著前語言。是汝等物。",
    "X40n0720_014:0609c05": "各取。若有主識者當取。作如是因緣非餘(此謂雖開",
    "X40n0720_014:0609c06": "聽自他舉捉未取之間。當作是念。此非我物。有主識者當還之。為彼藏舉堅牢。作如是因緣。非為餘事也)。",
    "X40n0720_014:0609c07": "犯緣　此戒具足三緣。方成本罪。一是寶物。二非",
    "X40n0720_014:0609c08": "伽藍及舍內。三自捉教他。",
    "X40n0720_014:0609c09": "定罪　此中犯者。在僧伽藍內若舍內。若寶若寶",
    "X40n0720_014:0609c10": "莊餝若自捉若教人捉。若不識囊相褁相繫相。突",
    "X40n0720_014:0609c11": "吉羅。若不解囊。不看幾連綴。幾未連綴。幾方幾",
    "X40n0720_014:0609c12": "圓。幾新幾故。一切突吉羅。十誦云。捉偽珠。突吉",
    "X40n0720_014:0609c13": "羅。人間金銀寶地牀器。比丘不應行坐。用天上",
    "X40n0720_014:0609c14": "金銀寶地牀器。比丘應行坐用。根本雜事云。不",
    "X40n0720_014:0609c15": "應於寶器中食。或往天上。或至龍宮。無餘雜器者。",
    "X40n0720_014:0609c16": "設金寶器亦應取食。律攝云。若觸輪王七寶。隨",
    "X40n0720_014:0609c17": "其所應。得輕重罪。一得眾教(觸女寶得僧殘)。二得墮罪(觸珠",
    "X40n0720_014:0609c18": "寶及輪寶也)。餘四無犯(謂主丘主藏馬象四寶是)。比丘尼波逸提。小",
    "X40n0720_014:0609c19": "三眾突吉羅。是謂為犯。",
    "X40n0720_014:0609c20": "開緣　不犯者。若至僧伽藍內若寄宿處。若寶若",
    "X40n0720_014:0609c21": "寶莊餝若自捉若教人捉。識囊相褁相繫相。解看",
    "X40n0720_014:0609c22": "知幾連綴幾未連綴。及方圓故新。乃至來索。語相",
    "X40n0720_014:0609c23": "應者令持去。若是供養塔寺莊嚴具為堅牢故收",
    "X40n0720_014:0609c24": "舉。如是一切無犯。不犯者最初未制戒等。",
    "X40n0720_014:0610a01": "會詳　根本云。時諸苾芻咸皆有疑。以何因緣毗",
    "X40n0720_014:0610a02": "舍佉母不失錢財。佛告諸苾芻。乃往古昔迦葉波",
    "X40n0720_014:0610a03": "佛涅槃之後。有一老母。奉持戒行時訖。栗王宮人",
    "X40n0720_014:0610a04": "遊戲園中遺瓔珞具。時彼老母得此瓔珞。繫竹竿",
    "X40n0720_014:0610a05": "頭上。欲求本主。時王遣人尋此瓔珞。於老母處得",
    "X40n0720_014:0610a06": "已奉王。王見物喜。恠其奇異。嗟歎老母。問曰。既有",
    "X40n0720_014:0610a07": "好心。理合嘉賞。今何所欲。老母白王。更無所欲。不",
    "X40n0720_014:0610a08": "求現利。願以此緣。於未來世所生之處。得不失財",
    "X40n0720_014:0610a09": "報。由昔淨心。今受斯果。往時老母者。即毗舍佉母",
    "X40n0720_014:0610a10": "是。由於往時不藏他物發願力故。於生生中。雖失",
    "X40n0720_014:0610a11": "珍寶。終還獲得。是故苾芻得他物時。勿盜藏舉。如",
    "X40n0720_014:0610a12": "是應學。",
    "X40n0720_014:0610a13": "○第八十三非時入聚落戒",
    "X40n0720_014:0610a14": "總釋。",
    "X40n0720_014:0610a15": "此是共戒。尼犯亦同。大乘同學。息世譏嫌故。律",
    "X40n0720_014:0610a16": "攝云。由入村事招俗譏謗。制斯學處。此戒二緣合",
    "X40n0720_014:0610a17": "結。",
    "X40n0720_014:0610a18": "緣起處。",
    "X40n0720_014:0610a19": "佛在給孤獨園。",
    "X40n0720_014:0610a20": "起緣人。",
    "X40n0720_014:0610a21": "跋難陀非時入村。與諸居士摴蒱。比丘勝。居士不",
    "X40n0720_014:0610a22": "如。以慳嫉故便言。比丘晨朝入村為乞食故。非時",
    "X40n0720_014:0610a23": "入村。為何事耶。諸比丘聞白佛。訶責結戒。比丘或",
    "X40n0720_014:0610a24": "有僧事塔寺事瞻病人事。佛言。聽有因緣囑授已",
    "X40n0720_014:0610b01": "入聚落。不知囑授何人。佛言。當還囑比丘。若獨處",
    "X40n0720_014:0610b02": "一房。當囑授比房者。當如是說戒。",
    "X40n0720_014:0610b03": "所立戒相。",
    "X40n0720_014:0610b04": "若比丘非時入聚落。不囑比丘者。波逸提。",
    "X40n0720_014:0610b05": "釋義　時者。從明相出至中。非時者。從中後至",
    "X40n0720_014:0610b06": "明相未出(廣釋如非時食戒)。囑者(薩婆多云。入聚落時。若總白入聚落。隨意所至",
    "X40n0720_014:0610b07": "也。若別相白。若先不白隨見異寺。比丘白不犯應云)。大德一心念。我某甲比",
    "X40n0720_014:0610b08": "丘非時入聚落。至某城邑聚落。某甲舍前人答言。",
    "X40n0720_014:0610b09": "可爾(此別相白)。僧祇云。應言長老我非時入聚落。前人",
    "X40n0720_014:0610b10": "答言可爾(此謂總白也)。",
    "X40n0720_014:0610b11": "犯緣　此戒具足三緣。方成本罪。一是非時。二有",
    "X40n0720_014:0610b12": "緣不囑。三已入邨門。",
    "X40n0720_014:0610b13": "定罪　此中犯者。非時不囑授。動足初入邨門波",
    "X40n0720_014:0610b14": "逸提。一脚在門內。一脚在門外。方便欲去而不",
    "X40n0720_014:0610b15": "去。一切突吉羅。十誦云。若白已入聚落。還所住",
    "X40n0720_014:0610b16": "處。即以先白。復至聚落。波逸提。若不白入聚落。",
    "X40n0720_014:0610b17": "隨經過大小巷。隨得爾所。突吉羅。隨入白衣家。一",
    "X40n0720_014:0610b18": "一波逸提。若八難中一一難起。不犯。僧祇云。",
    "X40n0720_014:0610b19": "二比丘在阿練若住。欲俱行。展轉相白。若一人說",
    "X40n0720_014:0610b20": "已行。後人復欲行。應白餘比丘。若無餘比丘應作",
    "X40n0720_014:0610b21": "是念。若道中邨門。若聚落邊見比丘當白。白已然",
    "X40n0720_014:0610b22": "後入。摩得勒伽云。若無比丘。應白餘四眾。比",
    "X40n0720_014:0610b23": "丘尼波逸提。小三眾突吉羅。是謂為犯。",
    "X40n0720_014:0610b24": "開緣　不犯者。營僧事塔寺事瞻病人事。囑授比",
    "X40n0720_014:0610c01": "丘道由村過。若有所啟白。若為請喚。或為力勢所",
    "X40n0720_014:0610c02": "執。或被繫縛將去。或命難。梵行難。無犯。律攝云。",
    "X40n0720_014:0610c03": "若阿蘭若苾芻須入邨中。或路在兩村中間。若乘",
    "X40n0720_014:0610c04": "空入。若無苾芻囑餘俗人者。無犯。不犯者最初",
    "X40n0720_014:0610c05": "未制戒等。",
    "X40n0720_014:0610c06": "○第八十四作高牀戒",
    "X40n0720_014:0610c07": "總釋。",
    "X40n0720_014:0610c08": "此是共戒。尼犯亦同。大乘同學。律攝云。由臥具",
    "X40n0720_014:0610c09": "事憍恣煩惱。制斯學處。",
    "X40n0720_014:0610c10": "緣起處。",
    "X40n0720_014:0610c11": "佛在給孤獨園。",
    "X40n0720_014:0610c12": "起緣人。",
    "X40n0720_014:0610c13": "迦留陀夷預知。世尊必從此道來。即於道中。敷高",
    "X40n0720_014:0610c14": "好牀座。佛言。當知此癡人。內懷弊惡。訶責結戒。",
    "X40n0720_014:0610c15": "所立戒相。",
    "X40n0720_014:0610c16": "若比丘作繩牀木牀。足應高如來八指。除入陛孔上。",
    "X40n0720_014:0610c17": "截竟若過者。波逸提。",
    "X40n0720_014:0610c18": "釋義　足應高如來八指(律攝云。謂中人一肘　薩婆多云。一指二寸也",
    "X40n0720_014:0610c19": "　八指該有一尺六寸。不得過)。除入陛孔上(陛孔者。即卯眼。是謂除入卯孔準頭已還。",
    "X40n0720_014:0610c20": "餘外牀脚有一尺六寸。為定量)。截竟過者(截竟即是作竟過量。犯墮。作而未竟。罪得方便",
    "X40n0720_014:0610c21": "　薩婆多云。所以不入捨墮者。以截斷故。截使應量。入僧中悔)。",
    "X40n0720_014:0610c22": "犯緣　此戒具足三緣。方成本罪。一自為作牀。二",
    "X40n0720_014:0610c23": "作不應量。三過作已成。",
    "X40n0720_014:0610c24": "定罪　此中犯者。自作繩牀木牀。足應高八指。截",
    "X40n0720_014:0611a01": "竟過者。波逸提。作而不成。突吉羅。若為他作",
    "X40n0720_014:0611a02": "成不成。一切突吉羅。十誦云。應截己悔過。若未",
    "X40n0720_014:0611a03": "截僧應勅令截。不勅不聽。盡突吉羅。五分云。得",
    "X40n0720_014:0611a04": "高牀施。應作是念。此牀不如法。我更截。不作是念",
    "X40n0720_014:0611a05": "受。波逸提。僧祇云。若自作終日坐上。一波夜提。",
    "X40n0720_014:0611a06": "起已還坐。一一波夜提。他牀而坐上者。越毗",
    "X40n0720_014:0611a07": "尼罪。支牀脚亦應量。當使堅牢。若客比丘來次",
    "X40n0720_014:0611a08": "第付牀。得過量牀。應語知事者言。借我鋸來。問作",
    "X40n0720_014:0611a09": "何等。答言。此牀過量。欲截令如法。若知事者言莫",
    "X40n0720_014:0611a10": "截。檀越見者或能不喜。若不久住者。鑿地埋脚。齊",
    "X40n0720_014:0611a11": "量止。若久住。應齊埋處。木筒盛脚勿使壞。若檀越",
    "X40n0720_014:0611a12": "家坐牀脚高。不應懸脚坐。應索承机。或索摶木承",
    "X40n0720_014:0611a13": "足。若福德舍中牀高坐者。無犯。薩婆多云。若下",
    "X40n0720_014:0611a14": "濕處。聽八指支脚。過八指盡犯也。比丘尼波逸",
    "X40n0720_014:0611a15": "提。小三眾突吉羅。是謂為犯。",
    "X40n0720_014:0611a16": "開緣　不犯者。若作足高八指。若減八指。若他施",
    "X40n0720_014:0611a17": "已成者。截而用之。若脫却脚。無犯。不犯者最初未",
    "X40n0720_014:0611a18": "制戒等。",
    "X40n0720_014:0611a19": "○第八十五兜羅綿貯褥戒",
    "X40n0720_014:0611a20": "總釋。",
    "X40n0720_014:0611a21": "此是共戒。尼犯亦同。大乘同學。律攝云。由惱他",
    "X40n0720_014:0611a22": "事。制斯學處。",
    "X40n0720_014:0611a23": "緣起處。",
    "X40n0720_014:0611a24": "佛在給孤獨園。",
    "X40n0720_014:0611b01": "起緣人。",
    "X40n0720_014:0611b02": "六羣作兜羅綿貯繩牀木牀大小褥。居士譏嫌。無",
    "X40n0720_014:0611b03": "有慈心。斷眾生命。似王大臣。諸比丘聞。白佛訶責",
    "X40n0720_014:0611b04": "結戒。",
    "X40n0720_014:0611b05": "所立戒相。",
    "X40n0720_014:0611b06": "若比丘作兜羅綿貯繩牀木牀大小褥成者。波逸提。",
    "X40n0720_014:0611b07": "釋義　兜羅綿者。白楊樹華。楊柳華。蒲臺華(名義集云。",
    "X40n0720_014:0611b08": "兜羅綿或云妬羅綿。妬羅是樹名。綿從樹生。因而立名。即如柳絮蘆荻等花也　薩婆多云。兜羅者。草木",
    "X40n0720_014:0611b09": "花綿之總稱也)。貯者(律攝云。謂於牀上散布其綿。便用布禪。隨時掩覆)。大褥者為",
    "X40n0720_014:0611b10": "坐臥故。小褥者為坐故(大小雙遮。俱不聽也　薩婆多云。以世人所畜故。又",
    "X40n0720_014:0611b11": "人所嫌故。喜生蟲故。又若臥輭煖上後得寒。及粗鞕時。不堪忍故)。成者。波逸提",
    "X40n0720_014:0611b12": "犯緣。此戒具足三緣。方成本罪。一是兜羅綿。二",
    "X40n0720_014:0611b13": "貯牀褥。三作已成。",
    "X40n0720_014:0611b14": "定罪　此中犯者。若自作。教他作成者。波逸提。",
    "X40n0720_014:0611b15": "不成。突吉羅。若為他作成不成。一切突吉羅。",
    "X40n0720_014:0611b16": "五分云。若坐。坐坐波逸提。若臥。臥臥波逸提。",
    "X40n0720_014:0611b17": "若他與受。波逸提。要先棄然後悔過。若不爾。罪",
    "X40n0720_014:0611b18": "益深。僧祇云。若貯枕。枕頭支足。越毗尼罪。若",
    "X40n0720_014:0611b19": "病枕頭支足。無罪。若兜羅貯皮枕得。二越毗尼",
    "X40n0720_014:0611b20": "罪。若為律師法師敷尼師壇及坐具。散華著上。",
    "X40n0720_014:0611b21": "不得坐拂却而坐。無罪。根本云。絮應撤去。罪應",
    "X40n0720_014:0611b22": "說悔。對說罪者。應問言。絮撤去未。若不問者。得惡",
    "X40n0720_014:0611b23": "作罪。比丘尼波逸提。小三眾突吉羅。是謂為犯。",
    "X40n0720_014:0611b24": "開緣　不犯者。若鳩羅草(未見翻譯)。文若草(十誦文闍草。五分文",
    "X40n0720_014:0611c01": "柔草。未見翻譯)。娑婆草(此草甚為柔輭翻云膩草)。若以毳(獸毛也)劫貝(木棉",
    "X40n0720_014:0611c02": "花也)碎弊物。若用作支肩物。作輿上枕。無犯。不犯者",
    "X40n0720_014:0611c03": "最初未制戒等。",
    "X40n0720_014:0611c04": "○第八十六作骨牙角針筒戒",
    "X40n0720_014:0611c05": "總釋。",
    "X40n0720_014:0611c06": "此是不共戒。尼不同犯。大乘同學。律攝云。由針",
    "X40n0720_014:0611c07": "筒事譏嫌煩惱。制斯學處。",
    "X40n0720_014:0611c08": "緣起處。",
    "X40n0720_014:0611c09": "佛在耆闍崛山。",
    "X40n0720_014:0611c10": "起緣人。",
    "X40n0720_014:0611c11": "有信樂工師。為比丘作骨牙角針筒。廢其家業。財",
    "X40n0720_014:0611c12": "物竭盡。無復衣食。世人譏嫌。求福得殃。諸比丘聞",
    "X40n0720_014:0611c13": "白佛。呵責結戒。",
    "X40n0720_014:0611c14": "所立戒相。",
    "X40n0720_014:0611c15": "若比丘作骨牙角針筒刳刮。成者。波逸提。",
    "X40n0720_014:0611c16": "釋義　骨者(僧祇云。象馬牛駝龍等骨及餘骨等)。牙者(象牙魚牙摩伽羅牙猪牙",
    "X40n0720_014:0611c17": "及餘牙等)。角者(牛角水牛角犀角鹿角羊角等)。針筒者(律攝云。有二種應畜。一葦。二鐵。",
    "X40n0720_014:0611c18": "又有四種針筒。應畜銅鐵鍮石及赤銅。不應用金銀瑠璃等寶作。畜針筒者。應密藏舉)。刳刮",
    "X40n0720_014:0611c19": "者(刳者剖盧其中。刮者刮削摩治。使令光澤　薩婆多云。針筒者。以是小物故。所以不入三十事",
    "X40n0720_014:0611c20": "中。又應破故。若還主。主不受。若與他則生惱。施僧則非法。唯毀棄貪好故。不淨故犯也)。",
    "X40n0720_014:0611c21": "犯緣　此戒具足四緣。方成本罪。一心存貪好。二",
    "X40n0720_014:0611c22": "用骨牙角。三是作針筒。四自作已成。",
    "X40n0720_014:0611c23": "定罪　此中犯者。若作骨牙角針筒。自作教他刳",
    "X40n0720_014:0611c24": "刮成者。波逸提。不成。突吉羅。若為他作成不",
    "X40n0720_014:0612a01": "成。一切突吉羅。律攝云。若得先成者受用。無犯。",
    "X40n0720_014:0612a02": "若對苾芻說悔罪時。彼應問曰。所作針筒已打碎",
    "X40n0720_014:0612a03": "未。若不問。得惡作罪。僧祇云。不破悔過者。越毗",
    "X40n0720_014:0612a04": "尼罪。尼等四眾突吉羅。是謂為犯。",
    "X40n0720_014:0612a05": "開緣　不犯者。若鐵。若銅。若鉛錫。若白鑞。若竹。若",
    "X40n0720_014:0612a06": "木。若葦。若舍羅草(即是甘蔗草)用作針筒。不犯。若作錫",
    "X40n0720_014:0612a07": "杖頭鏢[金*纂]。若作傘葢子(今時穿絨為嚴餝。作子連綴如瓔珞)。及斗頭",
    "X40n0720_014:0612a08": "鏢(即傘頂也。如今時作銀頂)。若作曲鈎。若作刮污刀。若作如意。",
    "X40n0720_014:0612a09": "若作玦鈕。若作匙。若作杓。若作鈎衣[金*刮](用刮衣令光直。或用",
    "X40n0720_014:0612a10": "刻為痕。使針行之。以直也)。若作眼藥篦。若作刮舌刀。若作擿齒",
    "X40n0720_014:0612a11": "物。若作桃耳篦。若作禪鎮(比丘坐禪。時聽作禪。鎮置額上。以自警覺　十",
    "X40n0720_014:0612a12": "誦云。禪鎮作孔已。以繩貫孔中。繩頭施粈。挂耳上。去額前四指。著禪鎮。禪鎮一墮聽一舒。脚二墮二舒。脚",
    "X40n0720_014:0612a13": "三墮應起行)。若作熏鼻筒(律攝云。吸烟鼻筒。此筒法長十二指。以鐵作。或一嘴雙嘴。",
    "X40n0720_014:0612a14": "吸烟入鼻。可治諸疾)。如是一切無犯。不犯者最初未制戒等。",
    "X40n0720_014:0612a15": "○第八十七過量作具戒",
    "X40n0720_014:0612a16": "總釋。",
    "X40n0720_014:0612a17": "此是不共戒。尼制不同。大乘同學。律攝云。由不",
    "X40n0720_014:0612a18": "依量。制斯學處。此戒二緣合結。",
    "X40n0720_014:0612a19": "緣起處。",
    "X40n0720_014:0612a20": "佛在給孤獨園。時世尊不受請檀越送食。諸佛常",
    "X40n0720_014:0612a21": "法若不受請。徧行諸房舍。見眾僧臥具。敷在露地。",
    "X40n0720_014:0612a22": "不淨所污。時天大暴雨。佛以神力。令臥具不為雨",
    "X40n0720_014:0612a23": "漬。諸比丘還以此因緣告言。乃至不為雨漬。當知",
    "X40n0720_014:0612a24": "此污。是有欲人非是無欲人。是有瞋恚人非是無",
    "X40n0720_014:0612b01": "瞋恚人。是癡人非是無癡人也。若外道仙人離欲",
    "X40n0720_014:0612b02": "者。無有此事。況阿羅漢。若比丘念不散亂而睡眠",
    "X40n0720_014:0612b03": "者。無有此事。況阿羅漢。自今已去。聽比丘為障身",
    "X40n0720_014:0612b04": "障衣障臥具故。作尼師壇(事鈔云。為身者。恐坐地上。有所損故。為衣者。恐",
    "X40n0720_014:0612b05": "無所替。三衣易壞故。為臥具者。恐身不淨污僧牀榻故。不將餘用。今時持用禮佛及僧。反為恭敬。此非聖",
    "X40n0720_014:0612b06": "意)。",
    "X40n0720_014:0612b07": "起緣人。",
    "X40n0720_014:0612b08": "六羣便多作廣長尼師壇。訶責結戒。迦留陀夷體",
    "X40n0720_014:0612b09": "大。尼師壇小。不得坐。知佛從此道過。便在道邊。手",
    "X40n0720_014:0612b10": "挽欲令廣大。世尊知而故問。答言。欲令廣大。是故",
    "X40n0720_014:0612b11": "挽耳。佛告諸比丘。聽更益廣長各半磔手。當如是",
    "X40n0720_014:0612b12": "說戒。",
    "X40n0720_014:0612b13": "所立戒相。",
    "X40n0720_014:0612b14": "若比丘作尼師壇。當應量作。是中量者。長佛二磔手。",
    "X40n0720_014:0612b15": "廣一磔手半。更增廣長各半磔手。若過截竟。波逸提。",
    "X40n0720_014:0612b16": "釋義　尼師壇者。敷下坐(根本云。尼師但那。唐言敷具。謂敷僧臥具上隨",
    "X40n0720_014:0612b17": "時坐臥也)。長佛二磔手。廣一磔手半(此明本制數量)。更增廣長",
    "X40n0720_014:0612b18": "各半磔手(則橫量有三尺二寸。豎量該四尺也。義淨律師云。然其大量與自身等。頂上餘",
    "X40n0720_014:0612b19": "有一磔手。在斯乃與臥具相當。若其量小不堪替臥)。律攝云。尼師但那應量",
    "X40n0720_014:0612b20": "重。作疊為三分。在下一分應截斷作葉。與三衣葉",
    "X40n0720_014:0612b21": "同(所以南山律祖錯裁坐具。天人指授。乃作如法。以垂後式)。",
    "X40n0720_014:0612b22": "犯緣　此戒具足三緣。方成本罪。一為己作。二違",
    "X40n0720_014:0612b23": "教過量。三造作已成。",
    "X40n0720_014:0612b24": "定罪　此中犯者。作尼師壇。若長過量。廣不過量。",
    "X40n0720_014:0612c01": "廣過量。長不過量。廣長俱過量。若自作。若教他作。",
    "X40n0720_014:0612c02": "成。波逸提。不成。突吉羅。若為他作成不成。突",
    "X40n0720_014:0612c03": "吉羅。僧祇云。尼師壇是隨坐衣。不得作三衣。不",
    "X40n0720_014:0612c04": "得淨施。及取薪草盛巨磨。唯得敷坐。若道路行得",
    "X40n0720_014:0612c05": "長。疊著衣囊上肩上擔。十誦云。應截斷已悔過。",
    "X40n0720_014:0612c06": "若未截。僧應勅令截。尼等四眾突吉羅。是謂為",
    "X40n0720_014:0612c07": "犯。",
    "X40n0720_014:0612c08": "開緣　不犯者。應量作。或減量作。若從他得。已成",
    "X40n0720_014:0612c09": "者裁割如量。若疊作兩重。無犯。不犯者最初未制",
    "X40n0720_014:0612c10": "戒等(犯緣定罪開緣後三戒並同)。",
    "X40n0720_014:0612c11": "會詳　戒壇經云。尼師壇如塔之有基也。汝今受",
    "X40n0720_014:0612c12": "戒。即五分法身基也。良以五分由戒而成。若無坐",
    "X40n0720_014:0612c13": "具。以坐汝身。則五分定慧無所從生。",
    "X40n0720_014:0612c14": "○第八十八過量作覆瘡衣戒",
    "X40n0720_014:0612c15": "總釋。",
    "X40n0720_014:0612c16": "此是不共戒。尼不同制。大乘同學。律攝云。由諸",
    "X40n0720_014:0612c17": "苾芻過量而作。制斯學處。",
    "X40n0720_014:0612c18": "緣起處。",
    "X40n0720_014:0612c19": "佛在給孤獨園。諸比丘患瘡疥。膿血流出。污衣污",
    "X40n0720_014:0612c20": "臥具。佛言。聽畜覆瘡衣。諸比丘覆瘡。衣粗。多毛著",
    "X40n0720_014:0612c21": "瘡。舉衣患痛。佛言。聽大價細輭衣覆瘡上。著涅槃",
    "X40n0720_014:0612c22": "僧。若至白衣家請坐時。應語言。我有患。若主人言。",
    "X40n0720_014:0612c23": "但坐。當褰上涅槃僧。以此衣覆瘡而坐。",
    "X40n0720_014:0612c24": "起緣人。",
    "X40n0720_014:0613a01": "六羣便多作廣長覆瘡衣。諸比丘問。佛制三衣不",
    "X40n0720_014:0613a02": "得過。此是何衣。六羣言。是覆瘡衣。諸比丘嫌責。白",
    "X40n0720_014:0613a03": "佛呵責結戒。",
    "X40n0720_014:0613a04": "所立戒相。",
    "X40n0720_014:0613a05": "若比丘作覆瘡衣。當應量作。是中量者。長佛四磔手。",
    "X40n0720_014:0613a06": "廣二磔手。裁竟過者。波逸提。",
    "X40n0720_014:0613a07": "釋義　覆瘡衣者。有種種瘡病。持用覆身。長佛",
    "X40n0720_014:0613a08": "四磔手。廣二磔手者(長有六尺四寸。廣則三尺二寸。此為定量)。裁竟過",
    "X40n0720_014:0613a09": "者(成犯)。",
    "X40n0720_014:0613a10": "犯緣　(如上過量作具戒)。",
    "X40n0720_014:0613a11": "定罪　此中犯者(如前不異)。十誦云。乃至瘡瘥後十日",
    "X40n0720_014:0613a12": "若過。是畜。波逸提(應同長衣犯捨墮)。僧祇云。若屈量縮量。",
    "X40n0720_014:0613a13": "水洒量欲令乾已長大作成。波夜提。受用。越毗",
    "X40n0720_014:0613a14": "尼罪。尼等四眾突吉羅。是謂為犯。",
    "X40n0720_014:0613a15": "開緣　不犯者(亦如前同)。",
    "X40n0720_014:0613a16": "○第八十九過量作雨衣戒",
    "X40n0720_014:0613a17": "總釋。",
    "X40n0720_014:0613a18": "此是不共戒。尼不同制。大乘同學。律攝云。由諸",
    "X40n0720_014:0613a19": "苾芻過量而作。制斯學處。",
    "X40n0720_014:0613a20": "緣起處。",
    "X40n0720_014:0613a21": "佛在給孤獨園。毗舍佉母作雨浴衣。遣人持詣僧",
    "X40n0720_014:0613a22": "伽藍中。與諸比丘。",
    "X40n0720_014:0613a23": "起緣人。",
    "X40n0720_014:0613a24": "六羣聞聽作雨浴衣。便多作廣大雨浴衣。諸比丘",
    "X40n0720_014:0613b01": "白佛。訶責結戒。",
    "X40n0720_014:0613b02": "所立戒相。",
    "X40n0720_014:0613b03": "若比丘作雨浴衣。應量作。是中量者。長佛六磔手。廣",
    "X40n0720_014:0613b04": "二磔手半。過者裁竟。波逸提。",
    "X40n0720_014:0613b05": "釋義　雨浴衣者。諸比丘著在雨中洗浴。長佛六",
    "X40n0720_014:0613b06": "磔手。廣二磔手半(長有九尺六寸。廣有四尺。是為應量。若過量裁竟。悔罪)。",
    "X40n0720_014:0613b07": "犯緣定罪開緣並如前。",
    "X40n0720_014:0613b08": "會詳　薩婆多云。凡比丘浴。若露覆室。要不共白",
    "X40n0720_014:0613b09": "衣。及覆上身。要當著竭支(即僧祇支是掩腋衣也)。一當有羞",
    "X40n0720_014:0613b10": "愧。二喜生他欲想故。昔有羅漢比丘洗浴。有一比",
    "X40n0720_014:0613b11": "丘見其身體鮮淨細輭。便生欲心。後不久男根墮",
    "X40n0720_014:0613b12": "落。即有女根。休道為俗生子。後遇見。便識知本所。",
    "X40n0720_014:0613b13": "因羅漢教令悔過。用心純至。還得男根故。宜不露",
    "X40n0720_014:0613b14": "形也。婬持戒大比丘及沙彌罪同破七寶塔。勸人",
    "X40n0720_014:0613b15": "令出家精進。斯福同塔也。",
    "X40n0720_014:0613b16": "○第九十與佛等量作衣戒",
    "X40n0720_014:0613b17": "總釋。",
    "X40n0720_014:0613b18": "此是不共戒。尼不同制。大乘同學。律攝云。由招",
    "X40n0720_014:0613b19": "譏過。制斯學處。",
    "X40n0720_014:0613b20": "緣起處。",
    "X40n0720_014:0613b21": "佛在釋翅搜尼拘類園中。尊者難陀短佛四指(此云",
    "X40n0720_014:0613b22": "歡喜。是佛親弟。姨母大愛道生。與佛身相似。有三十相。唯少白毫相千輻輪相。身長一丈五尺四寸。四月",
    "X40n0720_014:0613b23": "九日生。佛後度令出家。為說胎經。獲阿羅漢果。於佛聲聞弟子中。善護諸根。能防外境。最為第一)。諸",
    "X40n0720_014:0613b24": "比丘遙見彼來。謂是佛來。即起奉迎。至乃知是難",
    "X40n0720_014:0613c01": "陀。彼此慚愧。諸比丘白佛。佛制難陀比丘著黑衣。",
    "X40n0720_014:0613c02": "起緣人。",
    "X40n0720_014:0613c03": "六羣與如來等量作衣。或過量作。諸比丘白佛。訶",
    "X40n0720_014:0613c04": "責結戒。",
    "X40n0720_014:0613c05": "所立戒相。",
    "X40n0720_014:0613c06": "若比丘與如來等量作衣。或過量作者。波逸提。是中",
    "X40n0720_014:0613c07": "如來衣量者。長佛十磔手。廣六磔手。是謂如來衣量。",
    "X40n0720_014:0613c08": "釋義　等量過量下(明制戒法。以下明定衣量)。如來衣量者長",
    "X40n0720_014:0613c09": "佛十磔手廣六磔手(薩婆多云。佛身丈六。常人半之。衣量廣長皆應半也。佛弟",
    "X40n0720_014:0613c10": "難陀短佛四指。衣應減長中一尺廣中四寸。難陀先著上衣。佛著中衣。今不聽過等。聽著下衣。常人則下",
    "X40n0720_014:0613c11": "中下也。又佛衣如金詰。施加毛[疊*毛]。色亦爾故。難陀衣宜當覆沙。令同比丘衣色。文覆沙者。此云壞色。准量",
    "X40n0720_014:0613c12": "則佛衣長一丈六尺。廣有九尺六寸。謂以長短壞色。用別如來衣之色量也)。",
    "X40n0720_014:0613c13": "犯緣定罪開緣亦如前戒。",
    "X40n0720_014:0613c14": "會詳　僧祇云。作時或減量。不得過量。當隨自身",
    "X40n0720_014:0613c15": "量。是僧伽黎有三種。上者長五肘廣三肘。中者長",
    "X40n0720_014:0613c16": "五肘一不舒手。廣三肘一不舒手。下者長四肘半",
    "X40n0720_014:0613c17": "廣三舒一不舒手。鬱多羅僧亦爾。安陀會上中二",
    "X40n0720_014:0613c18": "種亦爾。下者長四肘半。廣二肘一不舒手。律攝",
    "X40n0720_014:0613c19": "云。若減此量不得罪。若過五肘已上。皆得惡作。",
    "X40n0720_014:0613c20": "五分云。肘量長短不定。佛令隨身分量。律云。度",
    "X40n0720_014:0613c21": "身而衣故也。",
    "X40n0720_014:0613c22": "三結問。",
    "X40n0720_014:0613c23": "諸大德。我已說九十波逸提法。今問諸大德。是中清",
    "X40n0720_014:0613c24": "淨不(三問)。",
    "X40n0720_014:0614a01": "四勸持。",
    "X40n0720_014:0614a02": "諸大德。是中清淨默然。故是事如是持。",
    "X40n0720_014:0614a03": "●六四悔過法。分四。初總標。二別列戒相。三結",
    "X40n0720_014:0614a04": "問。四勸持。",
    "X40n0720_014:0614a05": "初總標。",
    "X40n0720_014:0614a06": "諸大德。是四波羅提提舍尼法。半月半月說。戒經中",
    "X40n0720_014:0614a07": "來。",
    "X40n0720_014:0614a08": "釋　波羅提提舍尼者。此無正翻。事鈔准義翻。向",
    "X40n0720_014:0614a09": "彼悔從對治境以立名。律攝問曰。自餘諸罪亦",
    "X40n0720_014:0614a10": "聽對說。云何於此得對說名。答曰。謂於住處。現有",
    "X40n0720_014:0614a11": "苾芻。皆須一一別對陳說。不同餘罪。故受別名。又",
    "X40n0720_014:0614a12": "犯罪已。即須陳說。不得停息。亦異餘罪(詳斯四法。事同貪惱。",
    "X40n0720_014:0614a13": "由生二過故佛禁之。一以飲食長自煩惱。二由無厭退他信敬。今此悔篇雖次墮章。然其罪事逾於逸提)。",
    "X40n0720_014:0614a14": "二別列戒相。分四。初從非親尼受食。乃至第四",
    "X40n0720_014:0614a15": "恐怖處取食也。",
    "X40n0720_014:0614a16": "○第一受非親尼食戒",
    "X40n0720_014:0614a17": "總釋。",
    "X40n0720_014:0614a18": "此是不共戒。尼不同制。大乘但觀可受不可受。不",
    "X40n0720_014:0614a19": "問親里非親里。然在末世。與尼疎絕為是。律攝",
    "X40n0720_014:0614a20": "云。由苾芻尼事譏嫌煩惱。制斯學處。此戒四緣合",
    "X40n0720_014:0614a21": "結。",
    "X40n0720_014:0614a22": "緣起處。",
    "X40n0720_014:0614a23": "佛在給孤獨園。時世穀貴。人民譏餓。乞求難得。",
    "X40n0720_014:0614a24": "起緣人。",
    "X40n0720_014:0614b01": "蓮華色比丘尼乞食。所得盡持與比丘。如是三日",
    "X40n0720_014:0614b02": "不得食。有長者乘車覲王。驅人避道。尼因避道。墮",
    "X40n0720_014:0614b03": "深泥中。面掩地而臥。長者慈愍。勅人扶起。問知其",
    "X40n0720_014:0614b04": "故譏嫌。比丘不知義讓。諸比丘聞。白佛訶責結戒。",
    "X40n0720_014:0614b05": "諸比丘不敢受親里尼食。佛言。聽受病比丘疑。不",
    "X40n0720_014:0614b06": "敢受非親尼食。佛言聽受。非親尼持食。置地不敢",
    "X40n0720_014:0614b07": "取。或使人授與。亦不敢取。佛言聽受。當如是說戒。",
    "X40n0720_014:0614b08": "所立戒相。",
    "X40n0720_014:0614b09": "若比丘入村中。從非親里比丘尼。若無病。自手取食",
    "X40n0720_014:0614b10": "食者。是比丘應向餘比丘悔過言。大德。我犯可訶法",
    "X40n0720_014:0614b11": "所。不應為我。今向大德悔過。是法名悔過法。",
    "X40n0720_014:0614b12": "釋義　邨中者(必以村中成犯　薩婆多云。若天祠中多人聚中與。若沙門住處與。",
    "X40n0720_014:0614b13": "聚落外與。比丘尼坊舍中與。不犯　非親如前)。病者(僧祇云。不謂小小病。謂疥癩黃爛。瘡病癰",
    "X40n0720_014:0614b14": "痤。人所惡賤。是名為病)。自手取食食者(自手取食者。顯非置地與。使人持與。謂手",
    "X40n0720_014:0614b15": "從尼授受食者。必須入咽而得罪。故曰自手取食食也)。是比丘應向餘比丘",
    "X40n0720_014:0614b16": "悔過言(此犯罪比丘應向餘清淨持戒者對說悔罪悔。過言者。即自陳首所犯事。下文乃是",
    "X40n0720_014:0614b17": "悔詞)。大德。我犯可訶法(正陳罪體)。所不應為(世尊所遮。非比丘所應。為",
    "X40n0720_014:0614b18": "事自責之詞也)。我今向大德悔過(不敢覆匿而陳露也)。僧祇云。前人",
    "X40n0720_014:0614b19": "應問汝見罪不。答云見罪。語言。慎莫更作。答言。頂",
    "X40n0720_014:0614b20": "戴持是法。名悔過法(總結上文)。",
    "X40n0720_014:0614b21": "犯緣　此戒具足四緣。方成本罪。一是村中。二身",
    "X40n0720_014:0614b22": "無病。三非非親里。四自手取食食。",
    "X40n0720_014:0614b23": "定罪　此中犯者。入村中從非親里比丘尼若不",
    "X40n0720_014:0614b24": "病自手受食。食咽咽提舍尼。五分云。若比丘在",
    "X40n0720_014:0614c01": "邨外。尼在邨內。比丘在村內。尼在村外。若比丘在",
    "X40n0720_014:0614c02": "空。尼在地。若比丘在地。尼在空。如是受食。皆突吉",
    "X40n0720_014:0614c03": "羅。僧祇云。非親里尼邊自手受飲食時。越毗尼",
    "X40n0720_014:0614c04": "罪。食時。犯悔過法。非親里非親想。非親里",
    "X40n0720_014:0614c05": "疑。皆犯悔過。非親里親里想。親里非親里想。",
    "X40n0720_014:0614c06": "親里疑。皆越毗尼罪。親里親里想。無犯。為",
    "X40n0720_014:0614c07": "餘人受。越毗尼罪。為病人受。無罪。尼等四眾",
    "X40n0720_014:0614c08": "突吉羅。是謂為犯。",
    "X40n0720_014:0614c09": "開緣　不犯者。受親里尼食。若病。若置地與。使人",
    "X40n0720_014:0614c10": "與。若在僧伽藍中。若在村外與。若在比丘尼寺內",
    "X40n0720_014:0614c11": "與。無犯。律攝云。若尼為施主施食。非乞得受取。",
    "X40n0720_014:0614c12": "無犯。不犯者。最初未制戒等。",
    "X40n0720_014:0614c13": "○第二不止尼指授食戒",
    "X40n0720_014:0614c14": "總釋。",
    "X40n0720_014:0614c15": "此是不共戒。尼不同制。大乘同學。律攝云。由飲",
    "X40n0720_014:0614c16": "食事譏嫌煩惱。制斯學處。",
    "X40n0720_014:0614c17": "緣起處。",
    "X40n0720_014:0614c18": "佛在給孤獨園。",
    "X40n0720_014:0614c19": "起緣人。",
    "X40n0720_014:0614c20": "多比丘與六羣在白衣家內食。六羣尼為六羣索",
    "X40n0720_014:0614c21": "羮飯。與此羮。與此飯。而捨中間不與。乃越次與。六",
    "X40n0720_014:0614c22": "羣而食之。諸比丘嫌責。白佛訶責結戒。",
    "X40n0720_014:0614c23": "所立戒相。",
    "X40n0720_014:0614c24": "若比丘至白衣家內食。是中有比丘尼。指示與某甲",
    "X40n0720_014:0615a01": "羮。與某甲飯。比丘應語彼比丘尼。如是言。大姊且止。",
    "X40n0720_014:0615a02": "須比丘食竟。若無一比丘語彼比丘尼如是言。大姊",
    "X40n0720_014:0615a03": "且止。須比丘食竟者。是比丘應悔過言。大德。我犯可",
    "X40n0720_014:0615a04": "訶法所。不應為我。今向諸大德悔過。是法名悔過法。",
    "X40n0720_014:0615a05": "釋義　白衣家內者。有男女者是。指示與某甲",
    "X40n0720_014:0615a06": "羮與某甲飯(指示者。即指教檀越。偏與其食)大姊且止。須比丘食",
    "X40n0720_014:0615a07": "竟(大姊乃稱呼之詞。且止即遮止之語。須待比丘食竟。或言且止少時待諸比丘食竟。或言小住",
    "X40n0720_014:0615a08": "待諸比丘食竟。或言小却待諸比丘食竟。若止者善。不止者第二。第三語令止也)。若無一",
    "X40n0720_014:0615a09": "比丘下(結成所犯)。",
    "X40n0720_014:0615a10": "犯緣　此戒具足四緣。方成本罪。一在白衣家。二",
    "X40n0720_014:0615a11": "大尼偏指與食。三見聞不止。四受食入咽。",
    "X40n0720_014:0615a12": "定罪　此中犯者。若無一比丘語言。大姊小止。須",
    "X40n0720_014:0615a13": "比丘食竟。而食者。咽咽提舍尼。五分云。餘二女",
    "X40n0720_014:0615a14": "眾教益食不語言小却者。突吉羅。比丘教益食",
    "X40n0720_014:0615a15": "不平等。突吉羅。僧祇云。若不語受者。越毗尼罪。",
    "X40n0720_014:0615a16": "食者。犯悔過法。不滿三呵而食者。越毗尼罪。",
    "X40n0720_014:0615a17": "滿三訶不止食者。無罪。一人訶已一切食。無",
    "X40n0720_014:0615a18": "罪。不見不聞者食。無罪。律攝云。若在門外食。應",
    "X40n0720_014:0615a19": "問門內無苾芻尼指授食不。若不問者。得惡作罪。",
    "X40n0720_014:0615a20": "若見有尼出入。亦應問之。若不問者。亦得惡作",
    "X40n0720_014:0615a21": "罪。尼等四眾突吉羅。是謂為犯。",
    "X40n0720_014:0615a22": "開緣　不犯者。若語言。大姊且止。須比丘食竟。若",
    "X40n0720_014:0615a23": "尼自為檀越。若檀越設食。令尼處分。若不故作",
    "X40n0720_014:0615a24": "偏為。與此置彼。如是一切無犯。僧祇云。若檀越",
    "X40n0720_014:0615b01": "未曾請僧。不知儀法。爾時尼得。教安置形像。教益",
    "X40n0720_014:0615b02": "食法。然後應坐。不犯者最初未制戒等。",
    "X40n0720_014:0615b03": "○第三學家受食戒",
    "X40n0720_014:0615b04": "總釋。",
    "X40n0720_014:0615b05": "此是不共戒。尼不同制。大乘同學。律攝云。由乞",
    "X40n0720_014:0615b06": "食事譏嫌煩惱。制斯學處。此戒四緣合結。",
    "X40n0720_014:0615b07": "緣起處。",
    "X40n0720_014:0615b08": "佛在耆闍崛山中。",
    "X40n0720_014:0615b09": "起緣人。",
    "X40n0720_014:0615b10": "有居士家。夫婦俱得。信樂為佛弟子。諸佛見諦。弟",
    "X40n0720_014:0615b11": "子常法。於諸比丘。無所愛惜。乃至身肉。若諸比丘",
    "X40n0720_014:0615b12": "至家者。常與飯食。及諸供養。故令貧窮。比居譏嫌。",
    "X40n0720_014:0615b13": "先大富饒。供養沙門釋子。反得貧弊。諸比丘聞白",
    "X40n0720_014:0615b14": "佛。聽僧與居士作學家。羯磨結戒。有比丘先受學",
    "X40n0720_014:0615b15": "家請。疑不敢往。佛言。聽先請者往。病比丘疑不敢",
    "X40n0720_014:0615b16": "受學家食。佛言。聽受彼置地與。若使人與。疑不敢",
    "X40n0720_014:0615b17": "取。佛言。聽受當如是說戒。",
    "X40n0720_014:0615b18": "所立戒相。",
    "X40n0720_014:0615b19": "若先作學家羯磨。若比丘於如是學家。先不請。無病",
    "X40n0720_014:0615b20": "自手受食食。是比丘應向餘比丘悔過言。我犯可訶",
    "X40n0720_014:0615b21": "法所。不應為我。今向大德悔過。是法名悔過法。",
    "X40n0720_014:0615b22": "釋義　學家羯磨者(謂夫婦俱登聖果。名為。學家。有一居凡。不名學家也。學者",
    "X40n0720_014:0615b23": "對無學而言。若愛結斷盡。則果證無生。名曰無學。我生已盡。羅漢支佛已斷分段生死。故說我生已盡。梵",
    "X40n0720_014:0615b24": "行已立。得有餘果證。故說梵行已立所作已辦。凡夫人天所不能辦。七種學人先所未作。虗偽煩惱斷。故",
    "X40n0720_014:0615c01": "說所作已辦。不受後有。羅漢支佛所斷煩惱更不能受後有。故說不受後有。無法可學。故云無學。若初二",
    "X40n0720_014:0615c02": "三果俱惑未盡。有法須學。有惑須斷。故曰學也。惟此學人處在居家。故曰學家。謂剎利婆羅毗舍首陀四",
    "X40n0720_014:0615c03": "姓之家　羯磨者。謂佛聽僧與作遮護法。白二羯磨。一切比丘不聽至其家而受。飲食。護世譏嫌。增長道",
    "X40n0720_014:0615c04": "意)無病自手受食食者(此有三開。若先受請。或病或置地與。使人與聖。咸開",
    "X40n0720_014:0615c05": "聽外。則成犯)。",
    "X40n0720_014:0615c06": "犯緣　此戒具足三緣。方成本罪。一作學家羯磨。",
    "X40n0720_014:0615c07": "二無緣輙受。三食已入咽。",
    "X40n0720_014:0615c08": "定罪　此中犯者。先不請。又無病。於如是學家中。",
    "X40n0720_014:0615c09": "自手受食食者。咽咽提舍尼。尼等四眾突吉羅。",
    "X40n0720_014:0615c10": "是謂為犯。",
    "X40n0720_014:0615c11": "開緣　不犯者。若先受請。若有病。若置地與。若從",
    "X40n0720_014:0615c12": "人受取。若學家施與。後財物還多。無犯。彼學家財",
    "X40n0720_014:0615c13": "物還多。從僧乞解學家羯磨。佛言。僧應與作白二",
    "X40n0720_014:0615c14": "羯磨解。十誦云。若居士財物損減不增長。若乞",
    "X40n0720_014:0615c15": "不乞不應捨學家羯磨。若財物增長。乞不乞皆應",
    "X40n0720_014:0615c16": "與捨。若不增不減。乞應捨。不乞不應捨。律云。時",
    "X40n0720_014:0615c17": "諸比丘皆疑不敢受。已解學家羯磨。居士食。佛言。",
    "X40n0720_014:0615c18": "聽諸比丘受食。無犯。不犯者最初未制戒。",
    "X40n0720_014:0615c19": "會詳　五分云。若婦是聖。夫是凡。或夫是聖。婦是",
    "X40n0720_014:0615c20": "凡。皆不應與作學家羯磨。若夫婦俱是聖。無慳貪",
    "X40n0720_014:0615c21": "心。財物竭盡。乃與作學家羯磨。僧祇云。若僧已",
    "X40n0720_014:0615c22": "作學家羯磨者。不得如烏鳥遠避射。方絕不往。應",
    "X40n0720_014:0615c23": "時時往看。為說法論法事。若學家欲布施者。應語。",
    "X40n0720_014:0615c24": "且置汝邊。我自知時。若先請後作羯磨。不得取大",
    "X40n0720_014:0616a01": "價重物。得取小小輕物。若學家言。尊者何故不受",
    "X40n0720_014:0616a02": "是施。謂我貧耶。爾時應語。汝不貧。如世尊說。須陀",
    "X40n0720_014:0616a03": "洹人成就四法。於聲聞中。為最大富。何等四。一者",
    "X40n0720_014:0616a04": "於如來應正徧知。生堅固信根。沙門婆羅門諸天",
    "X40n0720_014:0616a05": "世人所不能壞。二者於法生堅固信根。三者於僧",
    "X40n0720_014:0616a06": "中生堅固信根。四者於戒生堅固信根。沙門婆羅",
    "X40n0720_014:0616a07": "門諸天世人所不能壞。是為四法成就。如來聲聞",
    "X40n0720_014:0616a08": "中不貧。最為大富。如是說令生歡喜。",
    "X40n0720_014:0616a09": "○第四恐怖處受食戒",
    "X40n0720_014:0616a10": "總釋。",
    "X40n0720_014:0616a11": "此是不共戒。尼不同制。大乘同學。律攝云。因生",
    "X40n0720_014:0616a12": "譏謗。由飲食事譏嫌煩惱。制斯學處。此戒四緣合",
    "X40n0720_014:0616a13": "結。",
    "X40n0720_014:0616a14": "緣起處。",
    "X40n0720_014:0616a15": "佛在釋翅搜尼拘類園中。",
    "X40n0720_014:0616a16": "起緣人。",
    "X40n0720_014:0616a17": "舍夷城中諸婦女俱棃諸女人(舍夷是彼姓氏。俱棃是其種姓)。持",
    "X40n0720_014:0616a18": "飲食。詣僧伽藍中供養。諸盜賊於道路嬈觸。諸比",
    "X40n0720_014:0616a19": "丘聞白佛。佛言。諸比丘應語諸婦女莫出道路。有",
    "X40n0720_014:0616a20": "賊恐怖。若已出城。應語言。莫至僧伽藍。有賊恐怖。",
    "X40n0720_014:0616a21": "與比丘結戒。時諸檀越先知有疑恐怖。而故持食",
    "X40n0720_014:0616a22": "來。比丘疑不敢受。佛言。先語檀越聽受。諸病比丘",
    "X40n0720_014:0616a23": "亦疑不敢受。佛言聽受。時有施主。以食置地與。若",
    "X40n0720_014:0616a24": "教人與。亦不敢受佛言聽受。當如是說戒。",
    "X40n0720_014:0616b01": "所立戒相。",
    "X40n0720_014:0616b02": "若比丘在阿蘭若逈遠有疑恐怖處。若比丘在如是",
    "X40n0720_014:0616b03": "阿蘭若處住。先不語檀越。若僧伽藍外不受食。在僧",
    "X40n0720_014:0616b04": "伽藍內。無病自手受食。食者應向餘比丘悔過言。大",
    "X40n0720_014:0616b05": "德。我犯可訶法所。不應為我。今向大德悔過。是法名",
    "X40n0720_014:0616b06": "悔過法。",
    "X40n0720_014:0616b07": "釋義　在阿蘭若迴遠有疑恐怖處(阿蘭若者。或名阿練若。大",
    "X40n0720_014:0616b08": "論翻遠離處。薩婆多翻閒諍處。天台云。不作眾事。名之為閒。無憒故名之為諍。或翻無諍。謂所居不與世",
    "X40n0720_014:0616b09": "諍。即去聚落。五里處也。肇法師云。忿兢生乎眾聚。無諍出乎空間。故佛讚住阿蘭若也　逈遠者。謂遠離",
    "X40n0720_014:0616b10": "城邑寂寥處是)。先不語檀越(比丘請檀越言。汝莫出越。道路有賊恐怖。若已出城。應語",
    "X40n0720_014:0616b11": "言。莫至僧伽藍中。道路有疑恐怖。是曰先語　檀越者。即施主也。常能捨施。自可越渡貧窮苦海也)。若",
    "X40n0720_014:0616b12": "無病自手取食食下(結成所犯)。律攝云。前三學處過",
    "X40n0720_014:0616b13": "由村舍起。此一學處過在空林也。",
    "X40n0720_014:0616b14": "犯緣　此戒具足四緣。方成本罪。一恐怖蘭若。二",
    "X40n0720_014:0616b15": "不語檀越。三無緣開聽。四受食入咽。",
    "X40n0720_014:0616b16": "定罪　此中犯者。在阿蘭若逈遠處住。若先不語",
    "X40n0720_014:0616b17": "檀越。於僧伽藍外不受食。僧伽藍內無病自手取",
    "X40n0720_014:0616b18": "食。食咽咽提舍尼。尼等四眾突吉羅。是謂為犯。",
    "X40n0720_014:0616b19": "開緣　不犯者。若先語檀越。若有病。若置地與。若",
    "X40n0720_014:0616b20": "教人與。若來受教勅聽法時。比丘自有私食令授",
    "X40n0720_014:0616b21": "與。無犯。五分云。若軍行經過與食。若賊自持食",
    "X40n0720_014:0616b22": "與。不犯。不犯者最初未制戒等。",
    "X40n0720_014:0616b23": "三結問。",
    "X40n0720_014:0616b24": "諸大德。我已說四波羅提提舍尼法。今問諸大德是",
    "X40n0720_014:0616c01": "中清淨不(三問)。",
    "X40n0720_014:0616c02": "四勸持。",
    "X40n0720_014:0616c03": "諸大德。是中清淨默然。故是事如是持。",
    "X40n0720_014:0616c05": "毗尼關要卷第十四"
}