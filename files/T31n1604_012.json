{
    "T31n1604_012:0650a10": "大乘莊嚴經論卷第十二",
    "T31n1604_012:0650a12": "無著菩薩造",
    "T31n1604_012:0650a13": "大唐天竺三藏波羅頗蜜多羅譯",
    "T31n1604_012:0650a14": "功德品第二十二",
    "T31n1604_012:0650a15": "[0650a15] 釋曰。已說菩薩諸覺分。次說菩薩諸功德。偈",
    "T31n1604_012:0650a16": "曰。",
    "T31n1604_012:0650a17": " 捨身及勝位  忍下亦長勤",
    "T31n1604_012:0650a18": " 不味不分別  六行說希有",
    "T31n1604_012:0650a19": "[0650a19] 釋曰。此偈顯示行希有。檀行者。若能施自身",
    "T31n1604_012:0650a20": "命。則為希有。餘非希有。戒行者。若能棄捨勝",
    "T31n1604_012:0650a21": "位慕道出家。則為希有。餘非希有。忍行者。",
    "T31n1604_012:0650a22": "若能不顧身命忍於下劣眾生。則為希有。餘",
    "T31n1604_012:0650a23": "非希有。精進行者。若能長時正勤乃至窮生",
    "T31n1604_012:0650a24": "死際而不斷絕。則為希有。餘非希有。禪行者。",
    "T31n1604_012:0650a25": "若能於勝定樂而不噉味不彼受生。則為希",
    "T31n1604_012:0650a26": "有。餘非希有。慧行者。若能起無分別智。則為",
    "T31n1604_012:0650a27": "希有。餘非希有。若聲聞人分別四諦而有厭",
    "T31n1604_012:0650a28": "離。菩薩則不爾。是名六種行希有。偈曰。",
    "T31n1604_012:0650a29": " 生在如來家  得記并受職",
    "T31n1604_012:0650b01": " 及以得菩提  四果說希有",
    "T31n1604_012:0650b02": "[0650b02] 釋曰。此偈顯示果希有。菩薩有四種果。一者",
    "T31n1604_012:0650b03": "入初地時生如來家。是須陀洹果。二者於第",
    "T31n1604_012:0650b04": "八地中而得授記。是斯陀含果。三者於第十",
    "T31n1604_012:0650b05": "地中而得受職。是阿那含果。四者佛地。是",
    "T31n1604_012:0650b06": "阿羅漢果。前三是學果。第四是無學果。",
    "T31n1604_012:0650b07": "已說菩薩希有。次說菩薩非希有。偈曰。",
    "T31n1604_012:0650b08": " 離欲與得悲  勝修及平等",
    "T31n1604_012:0650b09": " 依此修諸度  是行非希有",
    "T31n1604_012:0650b10": "[0650b10] 釋曰。若菩薩已得離欲而行布施非為希有。",
    "T31n1604_012:0650b11": "不染於物物易捨故。若菩薩已得大悲而持",
    "T31n1604_012:0650b12": "戒忍辱非為希有。若菩薩已得勝修。謂第八",
    "T31n1604_012:0650b13": "地。由無功用無分別故。行後三度非為希有。",
    "T31n1604_012:0650b14": "若菩薩已得自他平等心行一切諸度亦非希",
    "T31n1604_012:0650b15": "有。由利他時即如自利。無有退屈心故。已說",
    "T31n1604_012:0650b16": "菩薩非希有。次說菩薩平等心。偈曰。",
    "T31n1604_012:0650b17": " 菩薩愛眾生  不同生五愛",
    "T31n1604_012:0650b18": " 自身與眷屬  子友及諸親",
    "T31n1604_012:0650b19": "[0650b19] 釋曰。此偈顯示菩薩於諸眾生得平等心。眾",
    "T31n1604_012:0650b20": "生有五種愛心不得平等。一愛自身。二愛眷",
    "T31n1604_012:0650b21": "屬。三愛兒子。四愛朋友。五愛諸親。由此五",
    "T31n1604_012:0650b22": "愛不得平等亦非畢竟。如人或時亦行自害。",
    "T31n1604_012:0650b23": "菩薩愛眾生心則平等。由不捨不退故。偈曰。",
    "T31n1604_012:0650b24": " 無偏及無犯  遍忍起善利",
    "T31n1604_012:0650b25": " 禪亦無分別  六度心平等",
    "T31n1604_012:0650b26": "[0650b26] 釋曰。此偈顯示菩薩行六度得心平等。無偏",
    "T31n1604_012:0650b27": "者。是布施心平等。於諸求者不墮愛憎故。",
    "T31n1604_012:0650b28": "無犯者。是持戒心平等。乃至微細戒行亦不",
    "T31n1604_012:0650b29": "缺故。遍忍者。是忍辱心平等。普於勝劣眾生",
    "T31n1604_012:0650c01": "皆能忍故。起善利者。是精進心平等。為起一",
    "T31n1604_012:0650c02": "切善根及起自他一切種利而勤行故。禪亦",
    "T31n1604_012:0650c03": "者。是學定心平等。菩薩修定亦為起諸善根",
    "T31n1604_012:0650c04": "及為起諸利益而精進故。無分別者。是修慧",
    "T31n1604_012:0650c05": "心平等。從初發心乃至究竟所行諸度皆三",
    "T31n1604_012:0650c06": "輪清淨故。是名諸度心平等。已說菩薩平等",
    "T31n1604_012:0650c07": "心。次說菩薩饒益眾生事。偈曰。",
    "T31n1604_012:0650c08": " 令器及令禁  耐惡與助善",
    "T31n1604_012:0650c09": " 入法亦斷疑  六行饒益事",
    "T31n1604_012:0650c10": "[0650c10] 釋曰。此偈顯示諸菩薩以六波羅蜜饒益諸",
    "T31n1604_012:0650c11": "眾生。令器者。以施饒益。令彼得成修善器故。",
    "T31n1604_012:0650c12": "令禁者。以戒饒益。隨其堪能而令持故。耐惡",
    "T31n1604_012:0650c13": "者。以忍饒益。能受眾生違逆事故。助善者。以",
    "T31n1604_012:0650c14": "進饒益。佐助眾生營善業故。入法者。以定",
    "T31n1604_012:0650c15": "饒益。迴邪入正通力能故。斷疑者。以智饒益。",
    "T31n1604_012:0650c16": "若凡若聖所有疑網皆除故。已說菩薩六度",
    "T31n1604_012:0650c17": "饒益。次說菩薩七似饒益。一似母饒益。二似",
    "T31n1604_012:0650c18": "父饒益。三似善友饒益。四似同侶饒益。五似",
    "T31n1604_012:0650c19": "健奴饒益。六似闍梨饒益。七似和上饒益。",
    "T31n1604_012:0650c20": "問云何似母饒益。偈曰。",
    "T31n1604_012:0650c21": " 等心生聖地  長善防諸惡",
    "T31n1604_012:0650c22": " 教習以多聞  五業如慈母",
    "T31n1604_012:0650c23": "[0650c23] 釋曰。譬如慈母於子作五種饒益業。一懷胎。",
    "T31n1604_012:0650c24": "二出生。三長養。四防害。五教語。菩薩饒益眾",
    "T31n1604_012:0650c25": "生五業亦爾。一等心向眾生。二生之於聖地。",
    "T31n1604_012:0650c26": "三長養諸善根。四防護諸惡作。五教習以多",
    "T31n1604_012:0650c27": "聞。是名菩薩五種似母業。問云何似父饒益。",
    "T31n1604_012:0650c28": "偈曰。",
    "T31n1604_012:0650c29": " 令信令戒定  令脫令勸請",
    "T31n1604_012:0651a01": " 亦為防後障  五業如慈父",
    "T31n1604_012:0651a02": "[0651a02] 釋曰。譬如慈父於子作五種饒益業。一下種",
    "T31n1604_012:0651a03": "子。二教工巧。三為娉室。四付善友。五為絕債",
    "T31n1604_012:0651a04": "不令後償。菩薩五業亦爾。一令起信以為聖",
    "T31n1604_012:0651a05": "體種子。二令學增上戒定以為工巧。三令得",
    "T31n1604_012:0651a06": "解脫喜樂以為娉室。四令勸請諸佛以為善",
    "T31n1604_012:0651a07": "友。五為遮諸障閡以為絕債。是名菩薩五",
    "T31n1604_012:0651a08": "種似父業。問云何似善友饒益。偈曰。",
    "T31n1604_012:0651a09": " 祕深及呵犯  讚持與教授",
    "T31n1604_012:0651a10": " 令覺諸魔事  五業如善友",
    "T31n1604_012:0651a11": "[0651a11] 釋曰。譬如善友於己作五種饒益業。一密語",
    "T31n1604_012:0651a12": "為覆。二惡行令斷。三善行稱譽。四所造佐助。",
    "T31n1604_012:0651a13": "五遮習惡事。惡事四種。一射獵。二姦非。三耽",
    "T31n1604_012:0651a14": "酒。四博戲。菩薩五業亦爾。一非器者祕其深",
    "T31n1604_012:0651a15": "說。二犯戒者如法呵責。三具戒者以善稱譽。",
    "T31n1604_012:0651a16": "四修行者教令速證。五魔事者即令覺知。是",
    "T31n1604_012:0651a17": "名菩薩五種似善友業。問云何似同侶饒益。",
    "T31n1604_012:0651a18": "偈曰。",
    "T31n1604_012:0651a19": " 與樂及與利  樂恒利亦恒",
    "T31n1604_012:0651a20": " 及以不離散  五業如同侶",
    "T31n1604_012:0651a21": "[0651a21] 釋曰。譬如有智同侶於己作五種饒益業。一",
    "T31n1604_012:0651a22": "與樂。二與利。三恒與樂。四恒與利。五不乖",
    "T31n1604_012:0651a23": "離。菩薩五業亦爾。一與不顛倒樂。世間成",
    "T31n1604_012:0651a24": "就者名樂。由此得樂受故。二與不顛倒利。出",
    "T31n1604_012:0651a25": "世成就者名利。由此對治煩惱病故。餘三可",
    "T31n1604_012:0651a26": "解。是名菩薩五種似同侶業。問云何似健奴",
    "T31n1604_012:0651a27": "饒益。偈曰。",
    "T31n1604_012:0651a28": " 成生開出要  忍害與二成",
    "T31n1604_012:0651a29": " 示以巧方便  五業如健奴",
    "T31n1604_012:0651b01": "[0651b01] 釋曰。譬如健奴為主作五種饒益業。一極諸",
    "T31n1604_012:0651b02": "所作。二得不欺誑。三忍諸打罵。四作事精好。",
    "T31n1604_012:0651b03": "五解巧方便。菩薩五業亦爾。一成熟眾生。二",
    "T31n1604_012:0651b04": "開示出要。三忍諸惡事。四與世間樂。五與出",
    "T31n1604_012:0651b05": "世利。是名菩薩五種似健奴業。問云何似闍",
    "T31n1604_012:0651b06": "梨饒益。偈曰。",
    "T31n1604_012:0651b07": " 遍授及示要  舒顏亦愛語",
    "T31n1604_012:0651b08": " 不求彼恩報  五業如闍梨",
    "T31n1604_012:0651b09": "[0651b09] 釋曰。得無生忍者說為闍梨。譬如闍梨於",
    "T31n1604_012:0651b10": "弟子作五種饒益業。一教其諸法。二示其速",
    "T31n1604_012:0651b11": "要。三身知舒顏。四口知愛語。五心無悕望。",
    "T31n1604_012:0651b12": "菩薩五業亦爾應知。問云何似和上饒益。偈",
    "T31n1604_012:0651b13": "曰。",
    "T31n1604_012:0651b14": " 令滿及令脫  斷障與世樂",
    "T31n1604_012:0651b15": " 及與出世利  五業如和上",
    "T31n1604_012:0651b16": "[0651b16] 釋曰。譬如和上於弟子作五種饒益業。一",
    "T31n1604_012:0651b17": "度令出家。二與其受戒。三禁斷諸過。四攝持",
    "T31n1604_012:0651b18": "以財。五教授以法。菩薩五業亦爾。一令滿二",
    "T31n1604_012:0651b19": "聚。二令得解脫。三令斷諸障。四與世間樂。五",
    "T31n1604_012:0651b20": "與出世利。是名菩薩五種似和上業。已說菩",
    "T31n1604_012:0651b21": "薩七似饒益。次說眾生六種報恩。偈曰。",
    "T31n1604_012:0651b22": " 不著及不犯  知作亦善行",
    "T31n1604_012:0651b23": " 如是修六度  是報菩薩恩",
    "T31n1604_012:0651b24": "[0651b24] 釋曰。如菩薩饒益眾生。眾生報菩薩恩亦如",
    "T31n1604_012:0651b25": "是。不著者。布施報恩。不犯者。持戒報恩。知",
    "T31n1604_012:0651b26": "作者。修忍報恩。菩薩愛忍彼知而作。即是報",
    "T31n1604_012:0651b27": "恩。善行者。行餘三度報恩。以精進行定慧即",
    "T31n1604_012:0651b28": "得解脫故。後三度合名善行。已說眾生六種",
    "T31n1604_012:0651b29": "報恩。次說菩薩五種希望。偈曰。",
    "T31n1604_012:0651c01": " 六增及六減  成生與進地",
    "T31n1604_012:0651c02": " 大覺是五處  希望有五種",
    "T31n1604_012:0651c03": "[0651c03] 釋曰。諸菩薩於五處常起希望。一希望六度",
    "T31n1604_012:0651c04": "增長。二希望六蔽損減。三希望成熟眾生。四",
    "T31n1604_012:0651c05": "希望勝進諸地。五希望無上菩提。是名五種",
    "T31n1604_012:0651c06": "希望。已說菩薩五種希望。次說菩薩四種不",
    "T31n1604_012:0651c07": "空果。偈曰。",
    "T31n1604_012:0651c08": " 斷怖與發心  除疑亦起行",
    "T31n1604_012:0651c09": " 四事化眾生  必定不空果",
    "T31n1604_012:0651c10": "[0651c10] 釋曰。諸菩薩四業利益。眾生必不空果。一為",
    "T31n1604_012:0651c11": "說深法必得不怖。二令發菩提心必得佛果。",
    "T31n1604_012:0651c12": "三為之斷疑必無重起。四為說六度必能修",
    "T31n1604_012:0651c13": "習。是名四業不空果。已說菩薩四種不空果。",
    "T31n1604_012:0651c14": "次說菩薩六種正行。偈曰。",
    "T31n1604_012:0651c15": " 離求離後有  遍起諸功德",
    "T31n1604_012:0651c16": " 修禪捨無色  智合方便行",
    "T31n1604_012:0651c17": "[0651c17] 釋曰。離求者。布施正行不望報故。離後有者。",
    "T31n1604_012:0651c18": "戒忍正行不求後有故。遍起諸功德者。精進",
    "T31n1604_012:0651c19": "正行。修禪捨無色者。禪定正行。智合方便行",
    "T31n1604_012:0651c20": "者。般若正行。三輪清淨為般若。迴向菩提為",
    "T31n1604_012:0651c21": "方便。如寶積經說。施不求報如是廣說。已",
    "T31n1604_012:0651c22": "說菩薩六種正行。次說菩薩六度進退分。偈",
    "T31n1604_012:0651c23": "曰。",
    "T31n1604_012:0651c24": " 著財與毀禁  慢下將墮善",
    "T31n1604_012:0651c25": " 噉味亦分別  是退翻為進",
    "T31n1604_012:0651c26": "[0651c26] 釋曰。六度所對治是退分因。翻彼所對治。即",
    "T31n1604_012:0651c27": "是能對治。應知即是進分因。已說菩薩六度",
    "T31n1604_012:0651c28": "進退分。次說菩薩六度真似功德。偈曰。",
    "T31n1604_012:0651c29": " 假許及詐相  誑喜亦偽勤",
    "T31n1604_012:0652a01": " 身靜口善說  是似翻即真",
    "T31n1604_012:0652a02": "[0652a02] 釋曰。假許者是似布施。謂語求者言所有恣",
    "T31n1604_012:0652a03": "取而彼來即&#x608B;。詐相者是似持戒。謂覆藏諸",
    "T31n1604_012:0652a04": "惡而詐善威儀。誑喜者是似忍辱。謂甘言虛",
    "T31n1604_012:0652a05": "悅而規害待時。偽勤者是似精進。謂虛說我",
    "T31n1604_012:0652a06": "求佛果而實心希世報。身靜者是似禪定。謂",
    "T31n1604_012:0652a07": "身口端默而惡覺擾心口。善說者是似般若。",
    "T31n1604_012:0652a08": "謂為他巧說而身自不行。此六是不真行。翻",
    "T31n1604_012:0652a09": "此不真行即為真行。已說菩薩真似功德。次",
    "T31n1604_012:0652a10": "說菩薩為眾生除六蔽。偈曰。",
    "T31n1604_012:0652a11": " 與彼六度行  除彼六蔽障",
    "T31n1604_012:0652a12": " 菩薩化眾生  地地皆如是",
    "T31n1604_012:0652a13": "[0652a13] 釋曰。眾生有六蔽能障彼六波羅蜜。所謂慳",
    "T31n1604_012:0652a14": "貪破戒嗔恚懈怠亂心愚癡。菩薩如其次第。",
    "T31n1604_012:0652a15": "給其所須令行布施。乃至令行般若。使彼眾",
    "T31n1604_012:0652a16": "生得除六障。即是與施乃至與智。已說菩薩",
    "T31n1604_012:0652a17": "除眾生六蔽。次說諸佛授菩薩記。偈曰。",
    "T31n1604_012:0652a18": " 授記有二種  人別及時別",
    "T31n1604_012:0652a19": " 轉記及大記  此復為二種",
    "T31n1604_012:0652a20": "[0652a20] 釋曰。授記有二種。一人差別。二時差別。人差",
    "T31n1604_012:0652a21": "別授記有四種。一未發心授記。謂性位。二已",
    "T31n1604_012:0652a22": "發心授記。三現前授記。四不現前授記。時差",
    "T31n1604_012:0652a23": "別授記有二種。一有數時授記。二無數時授",
    "T31n1604_012:0652a24": "記。復次更有二種授記。一轉授記。二大授記。",
    "T31n1604_012:0652a25": "轉授記者。謂記彼菩薩後於如是如來如是",
    "T31n1604_012:0652a26": "時節當得授記。問云何大授記。偈曰。",
    "T31n1604_012:0652a27": " 八地得無生  斷慢斷功用",
    "T31n1604_012:0652a28": " 諸佛及佛子  一體同如故",
    "T31n1604_012:0652a29": "[0652a29] 釋曰。大授記者。謂在第八地中得無生忍時。",
    "T31n1604_012:0652b01": "由斷自言我當作佛慢故。及斷一切分別相",
    "T31n1604_012:0652b02": "功用故。得一切諸佛菩薩同一體故。問云何",
    "T31n1604_012:0652b03": "同一體。答不見諸佛諸菩薩與自己身而有",
    "T31n1604_012:0652b04": "差別。何以故。同一如故。偈曰。",
    "T31n1604_012:0652b05": " 剎土及名號  時節與劫名",
    "T31n1604_012:0652b06": " 眷屬并法住  記復有六種",
    "T31n1604_012:0652b07": "[0652b07] 釋曰。復有此六種授記。一者於如是剎土。二",
    "T31n1604_012:0652b08": "者有如是名號。三者經如是時節。四者有如",
    "T31n1604_012:0652b09": "是劫名。五者得如是眷屬。六者如是時節正",
    "T31n1604_012:0652b10": "法住世。已說諸佛授記。次說菩薩六種決定。",
    "T31n1604_012:0652b11": "偈曰。",
    "T31n1604_012:0652b12": " 財成及生勝  不退與修習",
    "T31n1604_012:0652b13": " 定業無功用  六事決定成",
    "T31n1604_012:0652b14": "[0652b14] 釋曰。菩薩由六度增上得六種決定。一者財",
    "T31n1604_012:0652b15": "成決定。由施常得大財成就故。二者生勝決",
    "T31n1604_012:0652b16": "定。由戒常得隨意受生故。三者不退決定。由",
    "T31n1604_012:0652b17": "忍諸苦常不退故。四者修習決定。由進恒時",
    "T31n1604_012:0652b18": "習善無間息故。五者定業決定。由禪成就眾",
    "T31n1604_012:0652b19": "生業永不退故。六者無功用決定。由智得無",
    "T31n1604_012:0652b20": "生忍無分別智自然住故。已說菩薩六種決",
    "T31n1604_012:0652b21": "定。次說菩薩六種必應作。偈曰。",
    "T31n1604_012:0652b22": " 供養及學戒  修悲亦勤善",
    "T31n1604_012:0652b23": " 離諠深樂法  六事必應作",
    "T31n1604_012:0652b24": "[0652b24] 釋曰。諸菩薩為成就六度故。於諸地中決定",
    "T31n1604_012:0652b25": "應作六事。一者必應供養。此為成就檀度。若",
    "T31n1604_012:0652b26": "不長時供養則檀度不得圓滿。供養義如供",
    "T31n1604_012:0652b27": "養品說。二者必應學戒。此為成就戒度。若不",
    "T31n1604_012:0652b28": "長時學戒則戒度不得圓滿。三者必應修悲。",
    "T31n1604_012:0652b29": "此為成就忍度。若不長時忍諸不饒益事則",
    "T31n1604_012:0652c01": "忍度不得圓滿。四者必應勤善。此為成就進",
    "T31n1604_012:0652c02": "度。若心放逸不修諸善則進度不得圓滿。五",
    "T31n1604_012:0652c03": "者必應離諠。此為成就禪度。若在聚落多諍",
    "T31n1604_012:0652c04": "擾心則禪度不得圓滿。六者必應樂法。此為",
    "T31n1604_012:0652c05": "成就智度。若不遍歷諸佛聽法無厭。如海納",
    "T31n1604_012:0652c06": "流無時盈溢。則智度不得圓滿。已說菩薩六",
    "T31n1604_012:0652c07": "種必應作。次說菩薩六種必常作。偈曰。",
    "T31n1604_012:0652c08": " 厭塵及自省  耐苦修善法",
    "T31n1604_012:0652c09": " 不味不分別  六行必常起",
    "T31n1604_012:0652c10": "[0652c10] 釋曰。諸菩薩為成就六度故。必應常作六事。",
    "T31n1604_012:0652c11": "一者厭塵。謂知五欲過失。譬如糞穢雖少亦",
    "T31n1604_012:0652c12": "臭。布施果報雖多亦苦。由不著故能行三施。",
    "T31n1604_012:0652c13": "此事常修則檀度圓滿。二者自省。謂晝夜六",
    "T31n1604_012:0652c14": "時常自省察所作三業。知過則改。此事常修",
    "T31n1604_012:0652c15": "則戒度圓滿。三者耐苦。若有他來作諸不饒",
    "T31n1604_012:0652c16": "益事。及自求法忍諸寒熱等苦。此事常修則",
    "T31n1604_012:0652c17": "忍度圓滿。四者修善。善謂六波羅蜜。於諸",
    "T31n1604_012:0652c18": "地中此事常修則進度圓滿。五者不味。謂不",
    "T31n1604_012:0652c19": "噉禪中勝樂恒來欲界受生。此事常修則禪",
    "T31n1604_012:0652c20": "度圓滿。六者不分別。謂於三輪異相不起分",
    "T31n1604_012:0652c21": "別。此事常修則智度圓滿。已說菩薩六種必",
    "T31n1604_012:0652c22": "常作。次說菩薩六度勝類。偈曰。",
    "T31n1604_012:0652c23": " 法施及聖戒  無生起大乘",
    "T31n1604_012:0652c24": " 定悲如實智  六行此為勝",
    "T31n1604_012:0652c25": "[0652c25] 釋曰。施有多種。以法施而為最上。戒有多種。",
    "T31n1604_012:0652c26": "以聖人所愛無流戒而為最上。忍有多種。以",
    "T31n1604_012:0652c27": "八地無生忍而為最上。精進有多種。以起大",
    "T31n1604_012:0652c28": "乘度脫眾生而為最上。定有多種。以出世第",
    "T31n1604_012:0652c29": "四禪與大悲合者而為最上。智有多種。以如",
    "T31n1604_012:0653a01": "實通達諸法智而為最上。已說菩薩六度勝",
    "T31n1604_012:0653a02": "類。次說四種假建立。偈曰。",
    "T31n1604_012:0653a03": " 立法及立諦  立理亦立乘",
    "T31n1604_012:0653a04": " 五七四三種  建立假差別",
    "T31n1604_012:0653a05": "[0653a05] 釋曰。四種假建立者。一法假建立。二諦假建",
    "T31n1604_012:0653a06": "立。三道理假建立。四乘假建立。問各有幾種。",
    "T31n1604_012:0653a07": "答法假建立有五種差別。諦假建立有七種",
    "T31n1604_012:0653a08": "差別。道理假建立有四種差別。乘假建立有",
    "T31n1604_012:0653a09": "三種差別。法假建立五種者。偈曰。",
    "T31n1604_012:0653a10": " 所謂五明處  皆是大乘種",
    "T31n1604_012:0653a11": " 修多祇夜等  類有差別故",
    "T31n1604_012:0653a12": "[0653a12] 釋曰。法假建立五種。即是五明論。此五皆是",
    "T31n1604_012:0653a13": "大乘修多羅祇夜等種類差別。五明處如覺",
    "T31n1604_012:0653a14": "分品說。諦假建立七種者。偈曰。",
    "T31n1604_012:0653a15": " 輪轉及空相  唯識與依止",
    "T31n1604_012:0653a16": " 邪行亦清淨  正行如七種",
    "T31n1604_012:0653a17": "[0653a17] 釋曰。七種差別即是七如。一輪轉如。二空",
    "T31n1604_012:0653a18": "相如。三唯識如。四依止如。五邪行如。六清",
    "T31n1604_012:0653a19": "淨如。七正行如。輪轉如者謂生死。即是三",
    "T31n1604_012:0653a20": "界心心法。此從分別起。此分別復從因緣起。",
    "T31n1604_012:0653a21": "不從自在等因生。亦非無因生。由分別境",
    "T31n1604_012:0653a22": "界空故。一切時但有分別依他二性輪轉。空",
    "T31n1604_012:0653a23": "相如者謂法無我。一切諸法同一空如以為",
    "T31n1604_012:0653a24": "相故。唯識如者謂無分別智。依止如者謂苦",
    "T31n1604_012:0653a25": "諦。此有二種。一器世間。二眾生世間。邪行",
    "T31n1604_012:0653a26": "如者謂集諦。此即是愛。清淨如者謂滅諦。此",
    "T31n1604_012:0653a27": "有二種。一煩惱障淨。二智障淨。正行如者謂",
    "T31n1604_012:0653a28": "道諦。如此七種如名諦假建立。此中應知三",
    "T31n1604_012:0653a29": "種如是分別依他二性。謂輪轉如依止如邪",
    "T31n1604_012:0653b01": "行如。四種如是真實性。謂空相如唯識如清",
    "T31n1604_012:0653b02": "淨如正行如故。分別依他二性攝者即是世",
    "T31n1604_012:0653b03": "諦。真實性攝者即是真諦。道理假建立四種",
    "T31n1604_012:0653b04": "者。偈曰。",
    "T31n1604_012:0653b05": " 正思正見果  擇法現等量",
    "T31n1604_012:0653b06": " 亦說不思議  道理有四種",
    "T31n1604_012:0653b07": "[0653b07] 釋曰。道理假建立有四種。一相待道理。二因",
    "T31n1604_012:0653b08": "果道理。三成就道理。四法然道理。相待道理",
    "T31n1604_012:0653b09": "者。所謂正思。由待正思出世正見方始得起。",
    "T31n1604_012:0653b10": "離正思惟更無別方便故。因果道理者。所謂",
    "T31n1604_012:0653b11": "正見及果。成就道理者。所謂以現等量簡擇",
    "T31n1604_012:0653b12": "諸法。法然道理者。所謂不可思議處。此法已",
    "T31n1604_012:0653b13": "成故如。問何故正思能起正見。此已成就不",
    "T31n1604_012:0653b14": "應更思。何故正見能斷煩惱及得於滅。此已",
    "T31n1604_012:0653b15": "成就不可更思。諸如是義悉是法然道理。如",
    "T31n1604_012:0653b16": "此四種名道理假建立。乘假建立三種者。偈",
    "T31n1604_012:0653b17": "曰。",
    "T31n1604_012:0653b18": " 心說行聚果  五各下中上",
    "T31n1604_012:0653b19": " 依此三品異  建立有三乘",
    "T31n1604_012:0653b20": "[0653b20] 釋曰。依五義三品建立三乘。五義者。一心二",
    "T31n1604_012:0653b21": "說三行四聚五果。三品者。謂下中上。若聲聞",
    "T31n1604_012:0653b22": "五事俱下。心下者求自解脫。說下者說自利",
    "T31n1604_012:0653b23": "法。行下者行自利行。聚下者福智狹小但三",
    "T31n1604_012:0653b24": "生等。果下者得聲聞果。若緣覺乘五事俱中。",
    "T31n1604_012:0653b25": "若菩薩乘五事俱上。心上者謂四種恩心。如",
    "T31n1604_012:0653b26": "金剛波若經說。說上者如其恩心作如是說",
    "T31n1604_012:0653b27": "法。行上者如其說法作如是行行。聚上者如",
    "T31n1604_012:0653b28": "其行行得如是聚滿。果上者如其聚滿得無",
    "T31n1604_012:0653b29": "上菩提。復次若聲聞乘從他聞法內自思惟。",
    "T31n1604_012:0653c01": "以分別智得果。若緣覺乘不從他聞內自思",
    "T31n1604_012:0653c02": "惟。亦以分別智得果。若菩薩乘不從他聞。以",
    "T31n1604_012:0653c03": "無分別智得果。此三種名乘假建立。已說四",
    "T31n1604_012:0653c04": "種假建立。次說菩薩四種求知。偈曰。",
    "T31n1604_012:0653c05": " 名物互為客  二性俱是假",
    "T31n1604_012:0653c06": " 二別不可得  是名四求義",
    "T31n1604_012:0653c07": "[0653c07] 釋曰。諸菩薩四種求諸法。一名求。二物求。三",
    "T31n1604_012:0653c08": "自性求。四差別求。名求者。推名於物是客。此",
    "T31n1604_012:0653c09": "謂名求。物求者。推物於名是客。此謂物求。自",
    "T31n1604_012:0653c10": "性求者。推名自性及物自性知俱是假。此謂",
    "T31n1604_012:0653c11": "自性求。差別求者。推名差別及物差別。知俱",
    "T31n1604_012:0653c12": "空故悉不可得。此謂差別求。說四求已。次分",
    "T31n1604_012:0653c13": "別四如實知。偈曰。",
    "T31n1604_012:0653c14": " 真智有四種  名等不可得",
    "T31n1604_012:0653c15": " 二利為大業  成在諸地中",
    "T31n1604_012:0653c16": "[0653c16] 釋曰。諸菩薩於諸法有四種如實知。一緣名",
    "T31n1604_012:0653c17": "如實知。二緣物如實知。三緣自性如實知。四",
    "T31n1604_012:0653c18": "緣差別如實知。如實知者。由知一切名等皆",
    "T31n1604_012:0653c19": "不可得故。二利為大業成在諸地中者。諸菩",
    "T31n1604_012:0653c20": "薩於諸地中起自利利他大事。此名如實知",
    "T31n1604_012:0653c21": "業。偈曰。",
    "T31n1604_012:0653c22": " 住持及受用  種子合三因",
    "T31n1604_012:0653c23": " 依止及心法  亦種為彼縛",
    "T31n1604_012:0653c24": "[0653c24] 釋曰。三因者。一住持因。二受用因。三種子",
    "T31n1604_012:0653c25": "因。住持因者謂器世界。受用因者謂五欲境",
    "T31n1604_012:0653c26": "界。種子因者謂阿梨耶識。由此識是內外諸",
    "T31n1604_012:0653c27": "法種子因故。此三因如繩即是能縛。問此縛",
    "T31n1604_012:0653c28": "縛何等物。答依止及心法。亦種為彼縛所縛",
    "T31n1604_012:0653c29": "亦有三種。一依止。二心法。三阿梨耶識。問",
    "T31n1604_012:0654a01": "依止是何等。答是眼等六根。問阿梨耶識是",
    "T31n1604_012:0654a02": "何等。答是三界內外諸法種子。此中但有阿",
    "T31n1604_012:0654a03": "梨耶識可縛。無人我可縛。此名如實知繫",
    "T31n1604_012:0654a04": "縛。偈曰。",
    "T31n1604_012:0654a05": " 安相在心前  及以自然住",
    "T31n1604_012:0654a06": " 一切俱觀察  至得大菩提",
    "T31n1604_012:0654a07": "[0654a07] 釋曰。安相在心前者。安相謂聞思修慧方便。",
    "T31n1604_012:0654a08": "人所緣起分別故。名安相及以自然住者。彼",
    "T31n1604_012:0654a09": "相謂自性現前。非分別故名自然住。一切俱",
    "T31n1604_012:0654a10": "觀察者。彼二所緣非所緣體無分別故。以此",
    "T31n1604_012:0654a11": "方便為諸相對治。彼二應次第觀察。謂先觀",
    "T31n1604_012:0654a12": "安相。後觀自然住相。此二皆非緣體。彼起四",
    "T31n1604_012:0654a13": "倒即得隨滅。至得大菩提者。若修行人但觀",
    "T31n1604_012:0654a14": "察人相。唯得聲聞緣覺菩提。若觀察一切法",
    "T31n1604_012:0654a15": "相即得無上菩提。如是隨其所縛而得解脫。",
    "T31n1604_012:0654a16": "此名如實知解脫。問此解脫由何所知由何",
    "T31n1604_012:0654a17": "所盡。偈曰。",
    "T31n1604_012:0654a18": " 若智緣真如  遠離彼二執",
    "T31n1604_012:0654a19": " 亦知熏聚因  依他性即盡",
    "T31n1604_012:0654a20": "[0654a20] 釋曰。若具知三性即盡依他性。若智緣真如",
    "T31n1604_012:0654a21": "者。是知真實性。遠離彼二執者。是知分別",
    "T31n1604_012:0654a22": "性。亦知熏聚因者。是知依他性。依他性即盡",
    "T31n1604_012:0654a23": "者。由知三性即熏習聚盡。熏習聚者。謂阿梨",
    "T31n1604_012:0654a24": "耶識問此盡有何功德。偈曰。",
    "T31n1604_012:0654a25": " 緣彼真如智  觀察無異相",
    "T31n1604_012:0654a26": " 有非有現見  想作自在成",
    "T31n1604_012:0654a27": "[0654a27] 釋曰。觀察無異相者。別相及如無差別見故。",
    "T31n1604_012:0654a28": "此說二乘與菩薩差別。二乘相及無相差別",
    "T31n1604_012:0654a29": "而見。如是見已悉捨於相。於無相界起作意",
    "T31n1604_012:0654b01": "緣入無相三昧。菩薩則不爾。於真如外不見",
    "T31n1604_012:0654b02": "別有諸相。於無相界亦見無相。由菩薩智無",
    "T31n1604_012:0654b03": "種種相修故。有非有現見者。有名真如境界。",
    "T31n1604_012:0654b04": "非有名相境界。皆現見故。想作自在成者。謂",
    "T31n1604_012:0654b05": "欲作神通等事一切皆由憶想分別而成。此",
    "T31n1604_012:0654b06": "是如實知利益。問凡夫及菩薩二見云何顯",
    "T31n1604_012:0654b07": "示。偈曰。",
    "T31n1604_012:0654b08": " 覆實見不實  應知是凡夫",
    "T31n1604_012:0654b09": " 見實覆不實  如是名菩薩",
    "T31n1604_012:0654b10": "[0654b10] 釋曰。凡夫無功用不見真如見不真實相。菩",
    "T31n1604_012:0654b11": "薩無功用見真如不見不真實相。問已知差",
    "T31n1604_012:0654b12": "別。云何轉依及得解脫。偈曰。",
    "T31n1604_012:0654b13": " 不見見應知  無義有義境",
    "T31n1604_012:0654b14": " 轉依及解脫  以得自在故",
    "T31n1604_012:0654b15": "[0654b15] 釋曰。無義境界謂諸相。此即不見。有義境界",
    "T31n1604_012:0654b16": "謂真如。此即見。如是說名轉依。見所執境界",
    "T31n1604_012:0654b17": "無體。及見真如有體。如是說名解脫。何以故。",
    "T31n1604_012:0654b18": "以得自在故。自在者。謂隨自意轉自然不行",
    "T31n1604_012:0654b19": "諸境界。如經說。若有相則被縛。若被縛則無",
    "T31n1604_012:0654b20": "解脫。不行一切境界即是解脫。問云何如實",
    "T31n1604_012:0654b21": "知淨土方便。偈曰。",
    "T31n1604_012:0654b22": " 眾生同一種  地境皆普見",
    "T31n1604_012:0654b23": " 此即淨土障  應知亦應捨",
    "T31n1604_012:0654b24": "[0654b24] 釋曰。眾生同一種地境皆普見者。器世界是",
    "T31n1604_012:0654b25": "大境界。一切眾生同見一種類。皆言此是大",
    "T31n1604_012:0654b26": "地故。此即淨土障者。由作此見即與淨土方",
    "T31n1604_012:0654b27": "便而為障礙。應知亦應捨者。菩薩知此想為",
    "T31n1604_012:0654b28": "障礙已。即應勤捨此想。是名對治。已說菩薩",
    "T31n1604_012:0654b29": "四種如實知。次說菩薩五種無量。偈曰。",
    "T31n1604_012:0654c01": " 應化及應淨  應得亦應成",
    "T31n1604_012:0654c02": " 應說此五事  菩薩五無量",
    "T31n1604_012:0654c03": "[0654c03] 釋曰。五事無量者。一應化事無量。由攝一切",
    "T31n1604_012:0654c04": "眾生界故。二應淨事無量。由攝一切器世界",
    "T31n1604_012:0654c05": "故。三應得事無量。由攝一切法界故。四應成",
    "T31n1604_012:0654c06": "事無量。由攝一切可化眾生故。五應說事無",
    "T31n1604_012:0654c07": "量。由攝十二部經是化眾生方便故。已說菩",
    "T31n1604_012:0654c08": "薩五種無量。次說菩薩說法有八果。偈曰。",
    "T31n1604_012:0654c09": " 發心及得忍  淨眼與盡漏",
    "T31n1604_012:0654c10": " 法住學亦斷  受用為八果",
    "T31n1604_012:0654c11": "[0654c11] 釋曰。菩薩若勤說法能得八果。一諸聽法者",
    "T31n1604_012:0654c12": "或發菩提心。二或得無生忍。三或於諸法遠",
    "T31n1604_012:0654c13": "塵離垢得法眼淨。此謂下乘所攝。四或得諸",
    "T31n1604_012:0654c14": "漏盡。五令正法久住。由此正說得展轉受持",
    "T31n1604_012:0654c15": "故。六未學義者令得學義。七未斷疑者令得",
    "T31n1604_012:0654c16": "斷疑。八已斷疑者令得受用正法無障大喜",
    "T31n1604_012:0654c17": "味。已說菩薩說法有八果。次說大乘七大義。",
    "T31n1604_012:0654c18": "偈曰。",
    "T31n1604_012:0654c19": " 緣行智勤巧  果事皆具足",
    "T31n1604_012:0654c20": " 依此七大義  建立於大乘",
    "T31n1604_012:0654c21": "[0654c21] 釋曰。若具足七種大義說為大乘。一者緣大。",
    "T31n1604_012:0654c22": "由無量修多羅等廣大法為緣故。二者行大。",
    "T31n1604_012:0654c23": "由自利利他行皆具足故。三者智大。由人法",
    "T31n1604_012:0654c24": "二無我一時通達故。四者勤大。由三大阿僧",
    "T31n1604_012:0654c25": "祇劫無間修故。五者巧大。由不捨生死而不",
    "T31n1604_012:0654c26": "染故。六者果大。由至得力無所畏不共法",
    "T31n1604_012:0654c27": "故。七者事大。由數數示現大菩提大涅槃故。",
    "T31n1604_012:0654c28": "已說大乘七大義。次說八法攝大乘。偈曰。",
    "T31n1604_012:0654c29": " 性信心行入  成淨菩提勝",
    "T31n1604_012:0655a01": " 如是八種事  總攝諸大乘",
    "T31n1604_012:0655a02": "[0655a02] 釋曰。此以八事總攝一切大乘。八事者。一種",
    "T31n1604_012:0655a03": "性如性品說。二信法如信品說。三發心如發",
    "T31n1604_012:0655a04": "心品說。四行行如度攝品說。五入道如教授",
    "T31n1604_012:0655a05": "品說。六成熟眾生。謂初七地七淨佛國土謂",
    "T31n1604_012:0655a06": "第八不退地。八菩提勝謂佛地。菩提有三種。",
    "T31n1604_012:0655a07": "謂聲聞菩提。緣覺菩提。佛菩提。佛菩提大故",
    "T31n1604_012:0655a08": "為勝。於此佛地示現大菩提及大涅槃故。已",
    "T31n1604_012:0655a09": "說八法攝大乘。次說菩薩五人差別。偈曰。",
    "T31n1604_012:0655a10": " 信行及淨行  相行無相行",
    "T31n1604_012:0655a11": " 及以無作行  差別依諸地",
    "T31n1604_012:0655a12": "[0655a12] 釋曰。菩薩有五人差別。一信行人。謂地前一",
    "T31n1604_012:0655a13": "阿僧祇劫。二淨心行人。謂入初地。三相行人。",
    "T31n1604_012:0655a14": "謂二地至六地。四無相行人。謂第七地。五無",
    "T31n1604_012:0655a15": "作行人。謂後三地已說菩薩五人差別。次說",
    "T31n1604_012:0655a16": "菩薩諸相差別。偈曰。",
    "T31n1604_012:0655a17": " 不著及清淨  降嗔與勤德",
    "T31n1604_012:0655a18": " 不動并見實  有欲名菩薩",
    "T31n1604_012:0655a19": "[0655a19] 釋曰。此偈以自利門說菩薩相。不著者是能",
    "T31n1604_012:0655a20": "行施不著諸欲故。清淨者是能持戒。降嗔者",
    "T31n1604_012:0655a21": "是能忍辱。勤德者是能精進。不動者是能習",
    "T31n1604_012:0655a22": "定。見實者是能修智。有欲者是能起願樂大",
    "T31n1604_012:0655a23": "菩提故。行此七事說名菩薩相。偈曰。",
    "T31n1604_012:0655a24": " 隨攝及無惱  耐損并勇力",
    "T31n1604_012:0655a25": " 不放逸多聞  利彼名菩薩",
    "T31n1604_012:0655a26": "[0655a26] 釋曰。此偈以利他門說菩薩相。隨攝者是施。",
    "T31n1604_012:0655a27": "恒以四攝攝眾生故。無惱者是戒。自信於他",
    "T31n1604_012:0655a28": "不起惱害見故。耐損者是忍。他來違逆不懷",
    "T31n1604_012:0655a29": "加報意故。勇力者是進。在苦度眾生無有退",
    "T31n1604_012:0655b01": "屈心故。不放逸者是定。不著禪味來就下處",
    "T31n1604_012:0655b02": "生故。多聞者是智能斷一切眾生疑故。如是",
    "T31n1604_012:0655b03": "勤行利他是菩薩相。偈曰。",
    "T31n1604_012:0655b04": " 厭財及捨欲  忘怨亦勤善",
    "T31n1604_012:0655b05": " 巧相無惡見  內住名菩薩",
    "T31n1604_012:0655b06": "[0655b06] 釋曰。此偈以住功德門說菩薩相。厭財者住",
    "T31n1604_012:0655b07": "施功德。知慳財過墮於惡道來貧窮故。捨欲",
    "T31n1604_012:0655b08": "者住戒功德。若著五欲不能出家受持戒故。",
    "T31n1604_012:0655b09": "忘怨者住忍功德。他來損己不懷不報故。懷",
    "T31n1604_012:0655b10": "報者如似畫石。不懷報者如似畫水。一墮惡",
    "T31n1604_012:0655b11": "道。一生善趣。勤善者住進功德。為自他二利",
    "T31n1604_012:0655b12": "恒行六波羅蜜故。巧相者住定功德。善能分",
    "T31n1604_012:0655b13": "別止舉捨三相故。無惡見者住智功德。一切",
    "T31n1604_012:0655b14": "諸相不可得故。內住者住願功德。內謂大乘",
    "T31n1604_012:0655b15": "論住不動故。偈曰。",
    "T31n1604_012:0655b16": " 具悲亦起慚  耐苦及捨樂",
    "T31n1604_012:0655b17": " 持念并善定  不捨名菩薩",
    "T31n1604_012:0655b18": "[0655b18] 釋曰。此偈以不退門說菩薩相。具悲者是施",
    "T31n1604_012:0655b19": "不退。愍他苦人能行施故。起慚者是戒不退。",
    "T31n1604_012:0655b20": "觀此世他世及法人不造諸非故。耐苦者是",
    "T31n1604_012:0655b21": "忍不退。風雨寒熱等及他違損事一切皆忍",
    "T31n1604_012:0655b22": "故。捨樂者是進不退。能行正勤人不著自樂",
    "T31n1604_012:0655b23": "故。持念者是定不退。能善攝心人由念力故。",
    "T31n1604_012:0655b24": "善定者是慧不退。無分別智具足故。不捨者",
    "T31n1604_012:0655b25": "是願不退。不捨大乘故。偈曰。",
    "T31n1604_012:0655b26": " 除苦不作苦  容苦不畏苦",
    "T31n1604_012:0655b27": " 脫苦不思苦  欲苦名菩薩",
    "T31n1604_012:0655b28": "[0655b28] 釋曰。此偈以離苦門說菩薩相。除苦者是施。",
    "T31n1604_012:0655b29": "施他物時除他貧窮故。不作苦者是戒。戒自",
    "T31n1604_012:0655c01": "居時不作苦惱他故。容苦者是忍。自他利時",
    "T31n1604_012:0655c02": "諸苦能受故。不畏苦者是進。行難行時恒得",
    "T31n1604_012:0655c03": "不退故。脫苦者是定。離欲欲界時解脫苦苦",
    "T31n1604_012:0655c04": "故。不思苦者是慧。三輪清淨時不起分別故。",
    "T31n1604_012:0655c05": "欲苦者是願為化眾生樂住生死故。偈曰。",
    "T31n1604_012:0655c06": " 樂法及性法  呵法亦勤法",
    "T31n1604_012:0655c07": " 自在法明法  向法名菩薩",
    "T31n1604_012:0655c08": "[0655c08] 釋曰。此偈以攝法門說菩薩相。樂法者是施。",
    "T31n1604_012:0655c09": "愛施等法故。性法者是戒。自性護持故。呵法",
    "T31n1604_012:0655c10": "者是忍。譏嫌瞋法故。勤法者是進。勤行大乘",
    "T31n1604_012:0655c11": "法故。自在法者是定。諸禪自在故。明法者是",
    "T31n1604_012:0655c12": "慧。無上般若具足故。向法者是願。一向樂大",
    "T31n1604_012:0655c13": "菩提故。問云何名法。答由一切諸波羅蜜法",
    "T31n1604_012:0655c14": "皆隨轉故。偈曰。",
    "T31n1604_012:0655c15": " 財制護善樂  法乘於此七",
    "T31n1604_012:0655c16": " 七種不放逸  是故名菩薩",
    "T31n1604_012:0655c17": "[0655c17] 釋曰。此偈以不放逸門說菩薩相。一財不放",
    "T31n1604_012:0655c18": "逸。此由布施不施不堅施則堅固故。二制不",
    "T31n1604_012:0655c19": "放逸。此由持戒如佛說應作者作不應作者",
    "T31n1604_012:0655c20": "不作故。三護不放逸。此由忍辱護自他心無",
    "T31n1604_012:0655c21": "兩害故。四善不放逸。此由精進常起正勤行",
    "T31n1604_012:0655c22": "六度故。五樂不放逸。此由修定諸禪樂受不",
    "T31n1604_012:0655c23": "味著故。六法不放逸。如實真法此能知故。七",
    "T31n1604_012:0655c24": "乘不放逸。此由大願魔王來壞其菩提心亦",
    "T31n1604_012:0655c25": "不退故。偈曰。",
    "T31n1604_012:0655c26": " 不遂及小罪  不忍退亦亂",
    "T31n1604_012:0655c27": " 小見及異乘  七羞名菩薩",
    "T31n1604_012:0655c28": "[0655c28] 釋曰。此偈以有羞門說菩薩相。一不遂羞。羞",
    "T31n1604_012:0655c29": "慳貪故。二小罪羞。羞微細罪見怖畏故。三不",
    "T31n1604_012:0656a01": "忍羞羞不忍故。四退羞。羞懈怠故。五亂羞。",
    "T31n1604_012:0656a02": "羞退定故。六小見羞。羞餘小執通達法無我",
    "T31n1604_012:0656a03": "故。七異乘羞。羞起小乘心捨大菩提故。偈",
    "T31n1604_012:0656a04": "曰。",
    "T31n1604_012:0656a05": " 今世後世捨  起勤亦得通",
    "T31n1604_012:0656a06": " 等說及大果  七攝名菩薩",
    "T31n1604_012:0656a07": "[0656a07] 釋曰。此偈以攝生門說菩薩相。一今世攝謂",
    "T31n1604_012:0656a08": "以布施攝現在眾生。二後世攝。謂以持戒攝",
    "T31n1604_012:0656a09": "未來眾生。得勝生處方能攝故。三捨攝。謂以",
    "T31n1604_012:0656a10": "忍辱攝有惱亂眾生。四起勤攝。謂以精進攝",
    "T31n1604_012:0656a11": "懈怠眾生。五得通攝。謂以禪定攝他方眾生",
    "T31n1604_012:0656a12": "往彼化故。六等說攝。謂以智慧攝下中上眾",
    "T31n1604_012:0656a13": "生。等心為說無增減故。七大果攝。謂以大願",
    "T31n1604_012:0656a14": "若得佛果攝諸眾生無有餘故。此諸偈義以",
    "T31n1604_012:0656a15": "異門說六度及大願。是菩薩相應知。已說菩",
    "T31n1604_012:0656a16": "薩諸相差別。次說菩薩諸名差別。偈曰。",
    "T31n1604_012:0656a17": " 應知諸菩薩  亦名摩訶薩",
    "T31n1604_012:0656a18": " 亦名有慧者  亦名上成就",
    "T31n1604_012:0656a19": " 亦名降伏子  亦名降伏持",
    "T31n1604_012:0656a20": " 亦名能降伏  亦名降伏牙",
    "T31n1604_012:0656a21": " 亦名為勇猛  亦名為上聖",
    "T31n1604_012:0656a22": " 亦名為導師  亦名大名稱",
    "T31n1604_012:0656a23": " 亦名為有悲  亦名大福德",
    "T31n1604_012:0656a24": " 亦名自在行  亦名正說者",
    "T31n1604_012:0656a25": "[0656a25] 釋曰。此十六名皆依義立。一切菩薩總有此",
    "T31n1604_012:0656a26": "名。若人聞有此名。應知即是菩薩。已說菩薩",
    "T31n1604_012:0656a27": "諸名差別。次說菩薩諸義差別。偈曰。",
    "T31n1604_012:0656a28": " 實覺大義覺  一切覺恒覺",
    "T31n1604_012:0656a29": " 及以方便覺  五覺名菩薩",
    "T31n1604_012:0656b01": "[0656b01] 釋曰。由有五覺故名菩薩。一者實義覺。覺人",
    "T31n1604_012:0656b02": "法無我故。二者大義覺。覺自他義故。三者一",
    "T31n1604_012:0656b03": "切覺。覺一切種義故。四者恒覺。雖現涅槃覺",
    "T31n1604_012:0656b04": "無盡故。五者方便覺。覺隨物機而作方便故。",
    "T31n1604_012:0656b05": "偈曰。",
    "T31n1604_012:0656b06": " 隨我及小見  及以諸識身",
    "T31n1604_012:0656b07": " 亦於虛分別  四覺名菩薩",
    "T31n1604_012:0656b08": "[0656b08] 釋曰。復由四覺名為菩薩。一隨我覺。由覺心",
    "T31n1604_012:0656b09": "故。心謂阿梨耶識。二小見覺。由覺意故。意謂",
    "T31n1604_012:0656b10": "與我見等四惑相應緣阿梨耶識者。三識身",
    "T31n1604_012:0656b11": "覺。由覺識故。識謂六識身。四虛分別覺。由覺",
    "T31n1604_012:0656b12": "不真分別故。不真分別者。即前心意識。一切",
    "T31n1604_012:0656b13": "菩薩唯覺。此是不真分別故。偈曰。",
    "T31n1604_012:0656b14": " 無境及真義  永無亦圓滿",
    "T31n1604_012:0656b15": " 亦說不可得  五覺名菩薩",
    "T31n1604_012:0656b16": "[0656b16] 釋曰。復由五覺名為菩薩。一無境覺。覺依他",
    "T31n1604_012:0656b17": "性故。二真義覺。覺真實性故。三永無覺。覺分",
    "T31n1604_012:0656b18": "別性故。四圓滿覺。覺一切境一切種故。五不",
    "T31n1604_012:0656b19": "可得覺。覺三輪清淨故。三輪者。一應覺。謂菩",
    "T31n1604_012:0656b20": "薩境。二依覺。謂菩薩身。三覺性。謂菩薩智。",
    "T31n1604_012:0656b21": "此三不可得故。名不可得覺。偈曰。",
    "T31n1604_012:0656b22": " 成就及處所  胎藏隨次現",
    "T31n1604_012:0656b23": " 及以斷深疑  五覺名菩薩",
    "T31n1604_012:0656b24": "[0656b24] 釋曰。復由五覺名為菩薩。一成就覺。謂成佛",
    "T31n1604_012:0656b25": "果。二處所覺。謂住兜率天宮。三胎藏覺。謂入",
    "T31n1604_012:0656b26": "母胎。四隨次現覺。謂出胎受欲出家修行成",
    "T31n1604_012:0656b27": "道。五斷深疑覺。謂為諸眾生轉大法輪。偈",
    "T31n1604_012:0656b28": "曰。",
    "T31n1604_012:0656b29": " 得不得及住  於自亦於他",
    "T31n1604_012:0656c01": " 有說與無說  有慢及慢斷",
    "T31n1604_012:0656c02": " 未熟亦已熟  如此十一種",
    "T31n1604_012:0656c03": " 一切皆能覺  是故名菩薩",
    "T31n1604_012:0656c04": "[0656c04] 釋曰。復由十一種覺故名菩薩。得不得及住",
    "T31n1604_012:0656c05": "者。如其次第過去未來現在覺。於自亦於他",
    "T31n1604_012:0656c06": "者。謂內覺外覺。有說與無說者。謂&#x9E81;覺細覺。",
    "T31n1604_012:0656c07": "有慢及慢斷者。謂劣覺勝覺。未熟亦已熟者。",
    "T31n1604_012:0656c08": "謂遠覺近覺。未熟者覺彼久遠方覺。已熟者",
    "T31n1604_012:0656c09": "覺彼於近即覺。功德品究竟。"
}