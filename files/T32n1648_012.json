{
    "T32n1648_012:0456c06": "解脫道論卷第十二",
    "T32n1648_012:0456c08": "阿羅漢優波底沙梁言大光造",
    "T32n1648_012:0456c09": "梁扶南三藏僧伽婆羅譯",
    "T32n1648_012:0456c10": "分別諦品第十二之二",
    "T32n1648_012:0456c11": "彼坐禪人如是現觀滅。以由觀滅成畏。陰因",
    "T32n1648_012:0456c12": "亦畏陰生畏。三有五趣七識住九眾生居成",
    "T32n1648_012:0456c13": "畏。彼如惡人捉刀可畏。如毒蛇如火聚。如",
    "T32n1648_012:0456c14": "是以由觀滅成畏陰因畏陰生畏。三有五趣",
    "T32n1648_012:0456c15": "七識住九眾生居。以無常現作意令畏想。以",
    "T32n1648_012:0456c16": "安隱令起無想。以苦現作意成畏生。以安隱",
    "T32n1648_012:0456c17": "令起無生。以無我現作意。成畏相及生。以",
    "T32n1648_012:0456c18": "安隱令起無相及無生。觀過患觀厭離軟隨",
    "T32n1648_012:0456c19": "相似忍。是其總語(令起智怖已竟)。",
    "T32n1648_012:0456c20": "彼坐禪人。以怖現修行令起智。樂解脫智",
    "T32n1648_012:0456c21": "生。彼陰相是怖者。樂解脫智起。陰生為怖",
    "T32n1648_012:0456c22": "者。樂解脫智起。三有五趣七識住九眾生居",
    "T32n1648_012:0456c23": "此怖者。樂解脫智起。如火所圍鳥從彼樂解",
    "T32n1648_012:0456c24": "脫。如人為賊所圍。從彼樂解脫。如是彼坐",
    "T32n1648_012:0456c25": "禪人陰因陰生。三有五趣七識住九眾生居。",
    "T32n1648_012:0456c26": "此畏怖者。樂解脫智起。以無常現作意畏",
    "T32n1648_012:0456c27": "因。以苦現作意畏生。以無我現作意畏因及",
    "T32n1648_012:0456c28": "生。樂解脫智起。於是凡夫人及學人。於樂",
    "T32n1648_012:0456c29": "解脫智二種引心。或觀歡喜。於是現觀。於",
    "T32n1648_012:0457a01": "上成通達現觀歡喜。心成憂惱成修行障礙。",
    "T32n1648_012:0457a02": "成通達難見思惟行。捨中隨相似忍。此是總",
    "T32n1648_012:0457a03": "語言(樂解脫智已竟)。",
    "T32n1648_012:0457a04": "彼坐禪人如是現修行樂解脫智。從一切諸",
    "T32n1648_012:0457a05": "行。樂解脫泥洹諸行。唯作一相欲令起。解",
    "T32n1648_012:0457a06": "脫門相似智起。以三行得相似智。以三行越",
    "T32n1648_012:0457a07": "正聚。於五陰無常現見得相似智。五陰滅常",
    "T32n1648_012:0457a08": "泥洹。如是現見越正聚。於五陰以苦現見得",
    "T32n1648_012:0457a09": "相似智。五陰滅樂泥洹。現見越正聚。於五陰",
    "T32n1648_012:0457a10": "以無我現見得相似智。五陰滅第一義泥洹。",
    "T32n1648_012:0457a11": "現見越正聚。問云何以智現越正聚。云何以",
    "T32n1648_012:0457a12": "智已越正聚。答以性除智現越正聚。以道智",
    "T32n1648_012:0457a13": "已越正聚。問相似智者何義。答相似者。四",
    "T32n1648_012:0457a14": "念處四正勤四如意足五根五力七覺分八正",
    "T32n1648_012:0457a15": "道分。以彼相似。此謂相似智總語言。無怨",
    "T32n1648_012:0457a16": "見利相似忍。此是相似智總語言(相似智已竟)。",
    "T32n1648_012:0457a17": "相似智無間次第。從一切諸行相起。作泥洹",
    "T32n1648_012:0457a18": "事。生性除智。問云何義名性除。答除凡夫",
    "T32n1648_012:0457a19": "法名性除。非凡夫法所除亦名性除。性者是",
    "T32n1648_012:0457a20": "泥洹。復次種殖泥洹者名性除。如阿毘曇",
    "T32n1648_012:0457a21": "所說。除生名性除。度無生亦名性除。復除",
    "T32n1648_012:0457a22": "生因名性除。度無生無相名性除。於泥洹是",
    "T32n1648_012:0457a23": "初引路。從外起轉慧。此性除總語言(性除智已竟)。",
    "T32n1648_012:0457a24": "性智無間次第。現知苦現斷集現作證滅現",
    "T32n1648_012:0457a25": "修道。生須陀洹道智。及一切菩提法。彼坐",
    "T32n1648_012:0457a26": "禪人於此時以寂寂。現見有邊無為醍醐戒。",
    "T32n1648_012:0457a27": "於一剎那以一智非初非後。分別四諦。以知",
    "T32n1648_012:0457a28": "苦分別。以斷集分別。以作滅證分別。以修",
    "T32n1648_012:0457a29": "道分別。成分別。如譬喻偈所說。",
    "T32n1648_012:0457b01": "　如人捨此岸　　以船度彼岸",
    "T32n1648_012:0457b02": "　於彼度諸物　　乘舡者除漏",
    "T32n1648_012:0457b03": "如船度水。非初非後。於一剎那作四事。捨",
    "T32n1648_012:0457b04": "此岸除漏到彼岸。度物如捨此岸。如是智分",
    "T32n1648_012:0457b05": "別苦如除漏。如是分別斷集如度彼岸。如是",
    "T32n1648_012:0457b06": "作證分別滅如以船度物。如是修道分別。如",
    "T32n1648_012:0457b07": "燈共生。於一剎那不初不後作四事。如小燈",
    "T32n1648_012:0457b08": "炷除闇。令油消令光明起。如日共生非初非",
    "T32n1648_012:0457b09": "後。於一剎那作四事。令現色除闇。令滅寒。",
    "T32n1648_012:0457b10": "令起光明。如令現色。如是智分別苦如除闇。",
    "T32n1648_012:0457b11": "如是分別斷集如令滅寒。如是作證分別滅。",
    "T32n1648_012:0457b12": "如令起光明。如是修道分別如日。如是聖智。",
    "T32n1648_012:0457b13": "問如實現見苦知苦斷集證滅修道。此相云",
    "T32n1648_012:0457b14": "何。若不見苦四顛倒生。爾時如所說。有邊",
    "T32n1648_012:0457b15": "無為醍醐戒。以寂寂現見。以一智非初非後。",
    "T32n1648_012:0457b16": "分別四諦。此義云何。答於生滅智。是時未",
    "T32n1648_012:0457b17": "成見苦。滿及至如實見諸行過患。從諸行",
    "T32n1648_012:0457b18": "相令起心。於無行成度。是故如實見諸行過",
    "T32n1648_012:0457b19": "患。從諸行相以令起心。於無行成度。是處見",
    "T32n1648_012:0457b20": "苦漏到最後故。復說若如是以寂寂。以性除",
    "T32n1648_012:0457b21": "智。成分別諦性除智者。從行相起成度無行。",
    "T32n1648_012:0457b22": "若性除智從行相起成度於無行。成度於泥",
    "T32n1648_012:0457b23": "洹。唯著因是其事。以著事得定心。若不得",
    "T32n1648_012:0457b24": "定。不生奢摩他毘婆舍那。亦不得菩提法滿。",
    "T32n1648_012:0457b25": "是故以性除智成分別諦。從彼性除智。無間",
    "T32n1648_012:0457b26": "道智成生。於此時得於泥洹定。心得定成起",
    "T32n1648_012:0457b27": "奢摩他毘婆舍那。成滿菩提分法。是故唯以",
    "T32n1648_012:0457b28": "道智成分別諦。如人從燒城出脚跨門閫。從",
    "T32n1648_012:0457b29": "城已出一脚。是時未名出。如是性除智。從彼",
    "T32n1648_012:0457c01": "行相起成度無行。是時未名度煩惱。諸法未",
    "T32n1648_012:0457c02": "滿故。如人從所燒城兩脚已出。是時名出燒",
    "T32n1648_012:0457c03": "城。如是性除智無間。成生道智起。是時名",
    "T32n1648_012:0457c04": "從煩惱城出。諸法滿故。是故以性除智成分",
    "T32n1648_012:0457c05": "別諦。分別諦者何義。答四聖諦於一剎那說",
    "T32n1648_012:0457c06": "和合。名分別諦。於此時道智和合依義。諸根",
    "T32n1648_012:0457c07": "成平等不動義。力義。乘義。菩提分因義。道分",
    "T32n1648_012:0457c08": "令住義。念處勝義。正勤便義。如意足實義。",
    "T32n1648_012:0457c09": "諦不亂義。奢摩他隨觀義。毘婆舍那義。不相",
    "T32n1648_012:0457c10": "離義。雙義。覆義。戒清淨不亂義。心性淨見",
    "T32n1648_012:0457c11": "義。見清淨義。脫義。解脫通達義。明捨義。脫",
    "T32n1648_012:0457c12": "斷義。滅智根義。欲令起義。作意平等義。觸",
    "T32n1648_012:0457c13": "受滅出離義。現前義。定依義。念真實義。慧",
    "T32n1648_012:0457c14": "深勝義。醍醐最後義。泥洹最後平等義。坐禪",
    "T32n1648_012:0457c15": "人如是現智。如是現見斷三結。所謂身見疑",
    "T32n1648_012:0457c16": "戒取及彼相應煩惱。問云何身見。答於此無",
    "T32n1648_012:0457c17": "聞凡夫見色為我。我有色色為我所於色我。",
    "T32n1648_012:0457c18": "如是受想行識為我。我有識識為我所於識",
    "T32n1648_012:0457c19": "我。此謂身見。此身已斷。彼斷故六十二見亦",
    "T32n1648_012:0457c20": "斷。為身見所初六十二見。問云何疑。答或",
    "T32n1648_012:0457c21": "於苦。或於集。或於滅。或於道。或於佛法僧。",
    "T32n1648_012:0457c22": "或初邊或後邊。或初後邊疑或。於因緣所",
    "T32n1648_012:0457c23": "起法彼疑惑。此謂疑。彼亦斷。問云何戒盜。答",
    "T32n1648_012:0457c24": "戒盜二種。渴愛及癡。我以此戒。以此行。以此",
    "T32n1648_012:0457c25": "苦行。以此梵行。我當上天。我皆當生一一",
    "T32n1648_012:0457c26": "天處。此謂渴愛戒盜。從此外沙門婆羅門。",
    "T32n1648_012:0457c27": "以戒。以清淨。以清淨戒行。彼如是見。此謂癡",
    "T32n1648_012:0457c28": "戒盜。彼亦斷。問云何彼一處住煩惱。答彼",
    "T32n1648_012:0457c29": "令往惡趣。婬欲瞋恚癡。此謂彼一處住。煩",
    "T32n1648_012:0458a01": "惱亦斷。於此間為須陀洹果。作證成向。未",
    "T32n1648_012:0458a02": "得須陀洹。住須陀洹向地。或第八地。或見",
    "T32n1648_012:0458a03": "地。或定從兩起轉慧。此須陀洹道智總語言。",
    "T32n1648_012:0458a04": "須陀洹無間次第。三結斷故。作無為事。與",
    "T32n1648_012:0458a05": "道等法無異方便起。須陀洹果智果心。或二",
    "T32n1648_012:0458a06": "或三生無間。彼次第度後分。心從後分起。",
    "T32n1648_012:0458a07": "觀道。觀果。觀泥洹。觀已斷煩惱。觀餘煩惱。",
    "T32n1648_012:0458a08": "此謂須陀洹。不退法定向。菩提向。未來果",
    "T32n1648_012:0458a09": "欲分別。是世尊胸生口生法生法所造。得法",
    "T32n1648_012:0458a10": "分不與物分。此謂見具足善。修行通達聖法。",
    "T32n1648_012:0458a11": "至醍醐門住。見具足到此妙法。見此妙法已",
    "T32n1648_012:0458a12": "覺智成就。已覺明成就。入法流聖通達慧。開",
    "T32n1648_012:0458a13": "醍醐門住。是故說此偈。",
    "T32n1648_012:0458a14": "　於地一國王　　於天堂一王",
    "T32n1648_012:0458a15": "　領一切世間　　須陀洹果勝",
    "T32n1648_012:0458a16": "彼坐禪人於此地住。於上作精進。為作斯陀",
    "T32n1648_012:0458a17": "含果證。作見生滅所。初現觀。如初所說。現",
    "T32n1648_012:0458a18": "修行如已見道。依諸根力菩提覺。如是分別",
    "T32n1648_012:0458a19": "諦。彼如是修行。向滅斷麁欲瞋恚及彼一處",
    "T32n1648_012:0458a20": "住煩惱。從彼道無間作證須陀洹果。彼坐",
    "T32n1648_012:0458a21": "禪人於此地住。於上作精進。為作阿那含果。",
    "T32n1648_012:0458a22": "證作見生滅為初。現見如初所說。現修行如",
    "T32n1648_012:0458a23": "見道。依諸根力菩提覺。如是分別諦。彼如",
    "T32n1648_012:0458a24": "是向滅斷細欲瞋恚及彼一處住煩惱。從彼",
    "T32n1648_012:0458a25": "彼道無間。作證阿那含果。彼坐禪人於此地",
    "T32n1648_012:0458a26": "住。於上作精進。為作證阿羅漢果。作見生",
    "T32n1648_012:0458a27": "滅為初。現見如初所說。現修行如己見道。依",
    "T32n1648_012:0458a28": "諸根力菩提覺。如是分別諦。彼如是向斷色",
    "T32n1648_012:0458a29": "欲無色欲。慢調無明餘煩惱無餘斷。從彼坐",
    "T32n1648_012:0458b01": "禪人作證阿羅漢果。彼觀道。觀果泥洹。觀",
    "T32n1648_012:0458b02": "斷煩惱。比丘成阿羅漢。滅漏所作。以立置",
    "T32n1648_012:0458b03": "擔。到妙義斷有結。正智解脫離五分六分。成",
    "T32n1648_012:0458b04": "就一守護。不為死所繫。除餘諦等滅。信覓",
    "T32n1648_012:0458b05": "無濁思惟猗身。行善解脫。心善解脫。慧梵",
    "T32n1648_012:0458b06": "行已立。成丈夫最勝丈夫。得第一所得。此謂",
    "T32n1648_012:0458b07": "除瞋恚者。度岸者。離煩惱者。無結礙者。得聖",
    "T32n1648_012:0458b08": "翻者。除擔者。不相應者。沙門者。婆羅門者。",
    "T32n1648_012:0458b09": "已浴者。度韋陀者。最上婆羅門者。阿羅漢者。",
    "T32n1648_012:0458b10": "度者。脫者。伏者。寂寂者。令寂者。是阿羅",
    "T32n1648_012:0458b11": "漢總語言。於是若須陀洹從其生於上。不更",
    "T32n1648_012:0458b12": "作精進。以三種得見三種須陀洹。一七生家",
    "T32n1648_012:0458b13": "家須陀洹。一生須陀洹。於是鈍根成七生。",
    "T32n1648_012:0458b14": "中根成家家。利根成一生。七生者七時往天",
    "T32n1648_012:0458b15": "堂來。此作苦邊家家須陀洹。或二時或三",
    "T32n1648_012:0458b16": "時。往彼家已往作苦邊。一生須陀洹已令生",
    "T32n1648_012:0458b17": "人有作苦邊。若斯陀含人。從其生於上不作",
    "T32n1648_012:0458b18": "精進。一時來此世作苦邊。若阿那含從其生",
    "T32n1648_012:0458b19": "於上。不作精進。從此終生淨居。彼由諸根",
    "T32n1648_012:0458b20": "勝。以五種得見。成五阿那含。中間般涅槃。生",
    "T32n1648_012:0458b21": "般涅槃。不行般涅槃。行般涅槃。上流往阿",
    "T32n1648_012:0458b22": "迦尼吒天。於是名中間般涅槃者。未至所著",
    "T32n1648_012:0458b23": "無間中間。依壽命時為除殘結使。令起聖道。",
    "T32n1648_012:0458b24": "生般涅槃者。越中壽命。為除殘結使。已生",
    "T32n1648_012:0458b25": "令起聖道。不行般涅槃者。無異行。為除殘",
    "T32n1648_012:0458b26": "結使。令起聖道。行般涅槃者。無異行。為",
    "T32n1648_012:0458b27": "除殘結使。令起聖道。上流阿迦尼吒天。從不",
    "T32n1648_012:0458b28": "煩終往不熱。從不熱終往善見。從善見終往",
    "T32n1648_012:0458b29": "善現。從善現終生阿迦尼吒天。於阿迦尼吒。",
    "T32n1648_012:0458c01": "為除殘結使起聖道。於是不煩天萬劫壽命。",
    "T32n1648_012:0458c02": "不熱天二萬劫壽命。善見天四萬劫壽命。善",
    "T32n1648_012:0458c03": "現天八萬劫壽命。阿迦尼吒天十六萬劫壽",
    "T32n1648_012:0458c04": "命。於四地成五。五人於阿迦尼吒。四人無",
    "T32n1648_012:0458c05": "上流人。如是彼成二十四人。阿羅漢已斷一",
    "T32n1648_012:0458c06": "切煩惱無餘故。不成後有因因。無故阿羅漢",
    "T32n1648_012:0458c07": "已免壽形命。行滅此苦斷。不起餘苦。此謂",
    "T32n1648_012:0458c08": "苦邊。是故說此偈。",
    "T32n1648_012:0458c09": "　譬如槌打鐵　　火星流入水",
    "T32n1648_012:0458c10": "　次第成寂滅　　彼趣不可知",
    "T32n1648_012:0458c11": "　如是正解脫　　已度欲縛漏",
    "T32n1648_012:0458c12": "　至於無動樂　　彼趣不可知",
    "T32n1648_012:0458c13": "問於此有師說。次第修道次第斷煩惱。次第",
    "T32n1648_012:0458c14": "分別諦。答或以十二。或以八或以四。道智",
    "T32n1648_012:0458c15": "作證果。問云何於此見不相應。答若次第修",
    "T32n1648_012:0458c16": "行。次第斷煩惱。是故次第作證。以是次第作",
    "T32n1648_012:0458c17": "證果。可樂與道果相應故。若如是可樂。一須",
    "T32n1648_012:0458c18": "陀洹果者成耶。若如是不可樂。次第修道。次",
    "T32n1648_012:0458c19": "第斷煩惱者亦然。復次第二過。若以見苦見",
    "T32n1648_012:0458c20": "苦所斷煩惱。滅斷可樂。是故已見苦見苦所",
    "T32n1648_012:0458c21": "斷煩惱已斷。作證四分須陀洹果。作證應可",
    "T32n1648_012:0458c22": "樂。方便成就故。若如是可樂作證。四分須陀",
    "T32n1648_012:0458c23": "洹。四分七時生。四分家家生。四分一生。四分",
    "T32n1648_012:0458c24": "住於果。於此不相應。若如是不可樂。以見",
    "T32n1648_012:0458c25": "苦見苦所斷煩惱斷耶。此不相應。復次第三",
    "T32n1648_012:0458c26": "過。若以見苦。見苦所斷煩惱斷者所樂。是",
    "T32n1648_012:0458c27": "以現見苦。四分須陀洹道住。四分信行。四",
    "T32n1648_012:0458c28": "分法行。成應可樂。不見餘三諦。若此所樂",
    "T32n1648_012:0458c29": "住於四須陀洹道。成四信行。成四法行。於此",
    "T32n1648_012:0459a01": "不相應。若如是不可樂。以見苦見苦所斷",
    "T32n1648_012:0459a02": "煩惱斷。復次第四過。亦不相應。若現見道成",
    "T32n1648_012:0459a03": "向以見道成住果。此可樂以是現見苦成向。",
    "T32n1648_012:0459a04": "以見故成住果。應可樂。見一種故。若如是",
    "T32n1648_012:0459a05": "可樂向。及住果成多過。於此此不相應。若如",
    "T32n1648_012:0459a06": "是不可樂。現見道成證。以見道成住於果。此",
    "T32n1648_012:0459a07": "亦不相應。復次第五過。若以見道作證果。",
    "T32n1648_012:0459a08": "未見苦集滅。成作證果可樂者。以見苦集苦",
    "T32n1648_012:0459a09": "滅是無義。復次第六過。若以十二。或以八",
    "T32n1648_012:0459a10": "或以四道智。作證須陀洹果可樂者。以是作",
    "T32n1648_012:0459a11": "證。或十二。或八。或四。須陀洹果應成可樂",
    "T32n1648_012:0459a12": "者。成道智無果。若如是可樂地以成過。於",
    "T32n1648_012:0459a13": "此此不相應。若如是可樂。或以十二。或以",
    "T32n1648_012:0459a14": "八。或以四。道智作證須陀洹果者耶。此亦不",
    "T32n1648_012:0459a15": "相應。復次第七過。若或十二。若八。若四道",
    "T32n1648_012:0459a16": "智。令起一須陀洹果者可樂。此亦不相應。多",
    "T32n1648_012:0459a17": "事令起一果。如多菴婆菓令生一果。問若以",
    "T32n1648_012:0459a18": "一智一剎那。無前無後。成分別四諦。一智應",
    "T32n1648_012:0459a19": "成四見取事。若以見苦成見四諦。四諦成苦",
    "T32n1648_012:0459a20": "諦。若此二義無此不相應。一剎那以一智。無",
    "T32n1648_012:0459a21": "前無後。成分別四諦。答非一智成四見取事。",
    "T32n1648_012:0459a22": "亦非四諦成苦諦。坐禪人唯從初四諦。種種",
    "T32n1648_012:0459a23": "相一相。以前分別故。",
    "T32n1648_012:0459a24": "爾時以聖行苦諦。如是相以通達。成通達四",
    "T32n1648_012:0459a25": "諦。如其相四諦以如義成一相。如五陰種種",
    "T32n1648_012:0459a26": "相。一相以前分別為色陰。以無常已見五陰",
    "T32n1648_012:0459a27": "無常亦常。見無常非色陰為五陰。如是入界。",
    "T32n1648_012:0459a28": "如是於此可知。於是散法可知。如是觀覺喜",
    "T32n1648_012:0459a29": "受地根。解脫煩惱正受二定。於是觀者二觀。",
    "T32n1648_012:0459b01": "禪觀燥觀。問云何禪觀。已得定以定力伏蓋。",
    "T32n1648_012:0459b02": "以名比分別色觀見禪分。奢摩他為初。修毘",
    "T32n1648_012:0459b03": "婆舍那。燥觀者。以分別力伏蓋。以色比分",
    "T32n1648_012:0459b04": "別名見觀諸行。毘婆舍那為初。修行奢摩他。",
    "T32n1648_012:0459b05": "覺者燥觀。初禪及觀者。觀道及果成有覺。於",
    "T32n1648_012:0459b06": "三禪毘婆舍那乃至性除成有覺。道及果成",
    "T32n1648_012:0459b07": "無覺。於覺地道成八分道。於無覺地七分除",
    "T32n1648_012:0459b08": "思惟。喜者燥觀得苦行。具足毘婆舍那相似",
    "T32n1648_012:0459b09": "智。成無苦起性除道及果共起喜。燥觀得樂",
    "T32n1648_012:0459b10": "行具足。於二禪毘婆舍那及道果共起喜。於",
    "T32n1648_012:0459b11": "第三禪。於第四禪。毘婆舍那道及果不共起",
    "T32n1648_012:0459b12": "喜。於喜地道及果七覺分起。於無喜地六菩",
    "T32n1648_012:0459b13": "提覺。除喜菩提覺。受者燥觀得苦行。具足",
    "T32n1648_012:0459b14": "毘婆舍那乃至相似智。共捨起性。除道及果",
    "T32n1648_012:0459b15": "共喜起。燥觀得樂行具足。於三禪毘婆舍那",
    "T32n1648_012:0459b16": "道果共喜起。於第四禪毘婆舍那道果共捨",
    "T32n1648_012:0459b17": "起。地者二地。見地思惟地。於是須陀洹道",
    "T32n1648_012:0459b18": "見地。餘三道四沙門果思惟地。未甞見今見",
    "T32n1648_012:0459b19": "名見地。如是見如是修是思惟地。復次二地",
    "T32n1648_012:0459b20": "學地不學地。於是四道三沙門果學地。阿",
    "T32n1648_012:0459b21": "羅漢果無學地。根者三出世間根。未知我當",
    "T32n1648_012:0459b22": "知根。已知根。知已根。於是須陀洹道智。初",
    "T32n1648_012:0459b23": "未知今知者成未知智。三道智三果智已知",
    "T32n1648_012:0459b24": "法。更知知根阿羅漢果智無餘。已知法知者",
    "T32n1648_012:0459b25": "已知根。解脫者三解脫。無相解脫。無作解",
    "T32n1648_012:0459b26": "脫。空解脫。於是道相似智。不作相是無相解",
    "T32n1648_012:0459b27": "脫。不作願是無作解脫。不作執是空解脫。復",
    "T32n1648_012:0459b28": "次此三解脫。以觀見成於種種道。以得成於",
    "T32n1648_012:0459b29": "一道。問云何以觀見成於種種道。答已觀見",
    "T32n1648_012:0459c01": "無常。成無相解脫。以觀見苦。成無作解",
    "T32n1648_012:0459c02": "脫。以觀見無我。成空解脫。問云何以觀見",
    "T32n1648_012:0459c03": "無常成無相解脫。答以無常現作意。以滅諸",
    "T32n1648_012:0459c04": "行起心。成多解脫。得信根及四根。彼種類如",
    "T32n1648_012:0459c05": "實智相。彼種類一切諸行。成無常起。令起",
    "T32n1648_012:0459c06": "相怖畏。從相行生智。從相心起。於無相心越。",
    "T32n1648_012:0459c07": "以無相解脫身得脫。如是以觀無常成無相",
    "T32n1648_012:0459c08": "解脫。",
    "T32n1648_012:0459c09": "問云何以觀見苦成無作解脫。答以苦現作",
    "T32n1648_012:0459c10": "意。以怖畏諸行令起心。成心多寂寂。得定",
    "T32n1648_012:0459c11": "根及四根。彼種類如實知生。以彼種類一切",
    "T32n1648_012:0459c12": "諸行成苦所見。以怖畏生。令起生智。從生",
    "T32n1648_012:0459c13": "心起。於無生心越。以無作解脫身得脫。如是",
    "T32n1648_012:0459c14": "以觀見苦成無作解脫。問云何以觀見無我",
    "T32n1648_012:0459c15": "成空解脫。答以無我現作意。以空令起諸行。",
    "T32n1648_012:0459c16": "心成多厭惡。得慧根及四根。彼種類如實知",
    "T32n1648_012:0459c17": "相及生。以彼種類一切諸法。成無我可見。以",
    "T32n1648_012:0459c18": "怖畏令起相及生。依相及生智唯起。從相及",
    "T32n1648_012:0459c19": "生心成離。於無相無生滅。泥洹心越。以空",
    "T32n1648_012:0459c20": "解脫身得脫。如是以觀見無我成空解脫。如",
    "T32n1648_012:0459c21": "是此三解脫。以觀成於種種道。問云何以",
    "T32n1648_012:0459c22": "得三解脫成於一道。答已得無相解脫。成得",
    "T32n1648_012:0459c23": "三解脫。何故是人以無相。其心得脫。雖解",
    "T32n1648_012:0459c24": "脫彼已作。以執其已得無作解脫。三解脫成",
    "T32n1648_012:0459c25": "所得。何故以作其心得脫以解脫。彼以相以",
    "T32n1648_012:0459c26": "執得空解脫。三解脫亦得。何故若其以執心",
    "T32n1648_012:0459c27": "得脫。以解脫以相以作。如是已得三解脫成",
    "T32n1648_012:0459c28": "於一道。解脫者。解脫門者何差別。答唯彼道",
    "T32n1648_012:0459c29": "智。從煩惱脫名解脫。以入醍醐門義名解",
    "T32n1648_012:0460a01": "脫門。復次解脫者唯道智。彼事為泥洹。此",
    "T32n1648_012:0460a02": "謂解脫門。煩惱者。一百三十四煩惱。如是",
    "T32n1648_012:0460a03": "三不善根三覓。四漏。四結。四流四厄。四取。",
    "T32n1648_012:0460a04": "四惡趣行。五慳。五蓋。六諍根。七使世間。八",
    "T32n1648_012:0460a05": "法。九慢。十煩惱處。十不善業道。十結。十邪",
    "T32n1648_012:0460a06": "邊。十二顛倒。十二不善心起。於是三不善根",
    "T32n1648_012:0460a07": "者。貪瞋癡。於此三瞋者。以二道成薄。以阿那",
    "T32n1648_012:0460a08": "含無餘滅。貪癡者。以三道成薄。以阿羅漢道",
    "T32n1648_012:0460a09": "無餘滅。三覓者。欲覓有覓梵行覓。於此三",
    "T32n1648_012:0460a10": "中梵行覓者。以須陀洹道無餘滅。欲覓者。",
    "T32n1648_012:0460a11": "以阿那含道滅。有覓者。以阿羅漢道滅。四漏",
    "T32n1648_012:0460a12": "者。欲漏。有漏。見漏。無明漏。於此見漏者。以",
    "T32n1648_012:0460a13": "須陀洹道滅。欲漏者。以阿那含道滅。有漏無",
    "T32n1648_012:0460a14": "明漏者。以阿羅漢道滅。四結者。貪欲身結。瞋",
    "T32n1648_012:0460a15": "恚身結。戒盜身結。此諦執身結。於此戒盜身",
    "T32n1648_012:0460a16": "結者。此諦執身結。以須陀洹道滅。瞋恚身",
    "T32n1648_012:0460a17": "結以阿那含道滅。貪身結。以阿羅漢道滅。四",
    "T32n1648_012:0460a18": "流者。欲流有流見流無明流。四厄者。欲厄",
    "T32n1648_012:0460a19": "有厄見厄無明厄如初。所說滅。四取者。欲取。",
    "T32n1648_012:0460a20": "見取。戒取。我語取。於此三取以須陀洹道滅。",
    "T32n1648_012:0460a21": "欲取以阿羅漢道滅。四惡趣行。欲惡趣行。",
    "T32n1648_012:0460a22": "瞋惡趣行。怖畏惡趣行。癡惡趣行。此四以",
    "T32n1648_012:0460a23": "須陀洹道滅。四慳者。住處慳。家慳。利養慳。",
    "T32n1648_012:0460a24": "色慳。法慳。此五以阿那含道滅。五蓋者。欲",
    "T32n1648_012:0460a25": "欲。瞋恚。懈怠。睡眠。調慢疑。於此疑者。以須",
    "T32n1648_012:0460a26": "陀洹道滅。欲欲瞋恚慢。以阿那含道滅。懈",
    "T32n1648_012:0460a27": "怠調以阿羅漢道滅。睡眠隨色。六諍根者。忿",
    "T32n1648_012:0460a28": "覆嫉諂惡樂見觸。於此諂惡樂見觸。以須陀",
    "T32n1648_012:0460a29": "洹道滅。忿覆嫉以阿那含道滅。七使者。欲染",
    "T32n1648_012:0460b01": "使。瞋恚使。慢使。見使。疑使。有欲使。無明使。",
    "T32n1648_012:0460b02": "於此見使疑使。以須陀洹道滅。欲染使瞋恚",
    "T32n1648_012:0460b03": "使。以阿那含道滅。慢使有使無明使。以阿",
    "T32n1648_012:0460b04": "羅漢道滅。世間八世法者。利衰毀譽稱譏苦",
    "T32n1648_012:0460b05": "樂。於此四不愛處瞋恚。以阿那含道滅。於",
    "T32n1648_012:0460b06": "四愛處使。以阿羅漢道滅。九慢者。從彼勝",
    "T32n1648_012:0460b07": "我勝生慢。與勝我等生慢。從勝我下生慢。從",
    "T32n1648_012:0460b08": "等我等生慢。從等我下生慢。從下我勝生",
    "T32n1648_012:0460b09": "慢。從下我等生慢。從下我下生慢。九慢者",
    "T32n1648_012:0460b10": "以阿羅漢道滅。十惱處者。貪瞋癡慢見疑懈",
    "T32n1648_012:0460b11": "怠調無慚無愧。於此見疑以須陀洹道滅。瞋",
    "T32n1648_012:0460b12": "恚以阿那含道滅。餘七以阿羅漢道滅。十惱",
    "T32n1648_012:0460b13": "處者。此人於我已作現作當作非義生惱。我",
    "T32n1648_012:0460b14": "所愛念人。彼人已作現作當作。其非義生惱。",
    "T32n1648_012:0460b15": "我所不愛念人。彼人已作現作當作者。於非",
    "T32n1648_012:0460b16": "處生惱。十惱處以阿那含道滅。十不善業",
    "T32n1648_012:0460b17": "道者。殺生。不與取。邪行。妄語。惡口。兩舌。綺",
    "T32n1648_012:0460b18": "語。貪瞋邪見。於此殺生不與取邪行妄語邪",
    "T32n1648_012:0460b19": "見。以須陀洹道滅。惡口兩舌瞋。以阿那含",
    "T32n1648_012:0460b20": "道滅。綺語貪。以阿羅漢道滅。十使者。欲染",
    "T32n1648_012:0460b21": "使。瞋恚使。慢使。見使。疑使。戒取使。有染使。",
    "T32n1648_012:0460b22": "嫉使。慳使。無明使。於此見疑戒取使。以須陀",
    "T32n1648_012:0460b23": "洹道滅。欲染瞋恚嫉慳使。以阿那含道滅。慢",
    "T32n1648_012:0460b24": "有染無明使。以阿羅漢道滅。十邪邊者。邪",
    "T32n1648_012:0460b25": "見。邪思惟。邪語。邪業。邪命。邪精進。邪念。邪",
    "T32n1648_012:0460b26": "定。邪智。邪解脫。於此邪見邪語妄語業邪命",
    "T32n1648_012:0460b27": "邪智邪解脫。以須陀洹道滅。邪思惟邪語惡",
    "T32n1648_012:0460b28": "語兩舌。以阿那含道滅。邪語綺語邪精進邪",
    "T32n1648_012:0460b29": "念邪定。以阿羅漢道滅。十二顛倒者。於無",
    "T32n1648_012:0460c01": "常常想顛倒心顛倒見顛倒。如是於苦樂。於",
    "T32n1648_012:0460c02": "不淨淨。於無我我。於此無常常三顛倒。於無",
    "T32n1648_012:0460c03": "我我者。三顛倒。於不淨淨者。見顛倒。於苦樂",
    "T32n1648_012:0460c04": "者。見顛倒。以須陀洹道滅。於不淨淨者。想",
    "T32n1648_012:0460c05": "顛倒心顛倒。以阿那含道滅。於苦樂者。想顛",
    "T32n1648_012:0460c06": "倒心顛倒。以阿羅漢道滅。十二不善心起者。",
    "T32n1648_012:0460c07": "與喜共起見相應。無行心起。有行心起。與",
    "T32n1648_012:0460c08": "喜共起見不相應。無行心起。有行心起。與",
    "T32n1648_012:0460c09": "捨共起見相應。無行心起。有行心起。與捨",
    "T32n1648_012:0460c10": "共起見不相應。無行心起。有行心起。與憂",
    "T32n1648_012:0460c11": "共起瞋恚相應。無行心起。有行心。與調共",
    "T32n1648_012:0460c12": "起心起。與疑共起心起。於此四見相應心起。",
    "T32n1648_012:0460c13": "與疑共起心起。以須陀洹道滅。二共起心",
    "T32n1648_012:0460c14": "起。以二道成薄。以阿那含道無餘滅。四見心",
    "T32n1648_012:0460c15": "不相應起。及調共起心起。以三道成薄。以",
    "T32n1648_012:0460c16": "阿羅漢道無餘滅。二正受者。二正受不與凡",
    "T32n1648_012:0460c17": "夫共及果成就想受滅。正受問云何果正受。",
    "T32n1648_012:0460c18": "何故名果正受。誰修誰令起。何故修。云何",
    "T32n1648_012:0460c19": "修。云何作意。彼成就幾緣。幾緣住。幾緣為",
    "T32n1648_012:0460c20": "起。此正受世間耶。出世間耶。答云何果正受",
    "T32n1648_012:0460c21": "者。此沙門果。心於泥洹安。此謂果正受。何",
    "T32n1648_012:0460c22": "故果正受者。非善非不善。非事出世道果報",
    "T32n1648_012:0460c23": "所成。是故此果正受。阿羅漢及阿那含。於",
    "T32n1648_012:0460c24": "此定作滿。復有說一切聖人得令起。如毘曇",
    "T32n1648_012:0460c25": "所說。為得須陀洹道。除生名性除。如是一",
    "T32n1648_012:0460c26": "切。復說一切聖人成就於此定作滿。唯彼",
    "T32n1648_012:0460c27": "令起。如長老那羅陀說。諸比丘如是長老於",
    "T32n1648_012:0460c28": "山林井。於彼無繩取水。爾時人來為日所曝",
    "T32n1648_012:0460c29": "熱乏渴愛。彼人見井知有水。彼不以身觸住。",
    "T32n1648_012:0461a01": "如是我長老有滅為泥洹。如實正智善見。我",
    "T32n1648_012:0461a02": "非阿羅漢漏盡。何故令起者。答為現見法樂",
    "T32n1648_012:0461a03": "住令起。如世尊教阿難。是時阿難如來不作",
    "T32n1648_012:0461a04": "意。一切諸相唯一受滅。無相心定令起住。",
    "T32n1648_012:0461a05": "是時阿難如來身成安隱。云何以令起者。答",
    "T32n1648_012:0461a06": "彼坐禪人入寂寂。住。或住或臥樂得果正受。",
    "T32n1648_012:0461a07": "作生滅見所。初觀諸行。乃至性除智。性除智",
    "T32n1648_012:0461a08": "無間。於泥洹果正受令安。依其禪成修道是。",
    "T32n1648_012:0461a09": "是禪成所作。是名果正受。云何作意者。答",
    "T32n1648_012:0461a10": "無為醍醐界。以寂作意。彼成就幾緣。幾緣",
    "T32n1648_012:0461a11": "為住。幾緣為起。答彼正受二緣。不作意一切",
    "T32n1648_012:0461a12": "諸相。於無相界作意。三緣為住。不作意一",
    "T32n1648_012:0461a13": "切諸相。於無相界作意。及初行二緣為起。",
    "T32n1648_012:0461a14": "作意一切相。及無相界不作意。云何此定世",
    "T32n1648_012:0461a15": "間出世間耶。答此出世正受。非世間正受。問",
    "T32n1648_012:0461a16": "阿那含人。為果定現觀。何故性除無隔。阿羅",
    "T32n1648_012:0461a17": "漢道不生。答非樂處故。不生觀見。無力故。",
    "T32n1648_012:0461a18": "於是二種勝果可知。成有道及性除果。現作",
    "T32n1648_012:0461a19": "證道無間果現。成無道及性除果。成入果定。",
    "T32n1648_012:0461a20": "成無道及性除果。從滅定起。成無道無性除",
    "T32n1648_012:0461a21": "果(果正受已竟)。",
    "T32n1648_012:0461a22": "問云何想受滅正受。誰令起。幾力成就。令",
    "T32n1648_012:0461a23": "起幾行所除。令起幾初事。何義為起。云何",
    "T32n1648_012:0461a24": "起。云何從彼起。云何心以起。以起心何所著。",
    "T32n1648_012:0461a25": "幾觸所觸。云何初起諸行。死人及入滅想受",
    "T32n1648_012:0461a26": "定。何差別。此定有為無為。答不生心心數法。",
    "T32n1648_012:0461a27": "此謂滅想受定。誰令起定者。答阿羅漢及阿",
    "T32n1648_012:0461a28": "那含。於此定作滿。誰不令起者。答凡夫人及",
    "T32n1648_012:0461a29": "須陀洹斯陀含。及生無色界人。於是非其境",
    "T32n1648_012:0461b01": "界故。凡夫不能起煩惱障礙定。未斷故。須陀",
    "T32n1648_012:0461b02": "洹斯陀含。不能起為更起。非其處故。入無色",
    "T32n1648_012:0461b03": "界不能起。幾力成就令起者。答以二力成就",
    "T32n1648_012:0461b04": "令起。以奢摩他力。以毘婆舍那力。於是以奢",
    "T32n1648_012:0461b05": "摩他力者。由八定得自在。以毘婆舍那力者。",
    "T32n1648_012:0461b06": "由自在隨七觀。云何七隨觀。無常觀。苦觀。無",
    "T32n1648_012:0461b07": "我觀。厭患觀。無染觀。滅觀。出離觀。奢摩他",
    "T32n1648_012:0461b08": "力為滅禪分。及為不動解脫。毘婆舍那力為",
    "T32n1648_012:0461b09": "見生過患。及為無生解脫。幾行所除令起定。",
    "T32n1648_012:0461b10": "答以除三行令起定。口行身行心行。於是入",
    "T32n1648_012:0461b11": "二禪覺觀口行成所除。入第四禪出息入息。",
    "T32n1648_012:0461b12": "身行成所除。入滅想受定人。想受心行成所",
    "T32n1648_012:0461b13": "除。初幾事者。答初四事。一縛不亂。遠分別。",
    "T32n1648_012:0461b14": "觀事非事。於是名一縛者。鉢袈裟一處[怡台+(噗口)]",
    "T32n1648_012:0461b15": "受持。不亂者。以所有方便。此身願莫生亂受",
    "T32n1648_012:0461b16": "持。遠分別者。稱其身力。以日作分別受持。於",
    "T32n1648_012:0461b17": "此久遠過期當起。觀事非事者。未至時分",
    "T32n1648_012:0461b18": "別。或眾僧為事和合。以彼聲我當起受持於",
    "T32n1648_012:0461b19": "是一縛者。為守護袈裟。不亂者及久遠分別。",
    "T32n1648_012:0461b20": "為守護身。觀事非事者。為不妨眾僧和合。住",
    "T32n1648_012:0461b21": "無所有處。或初作事入初禪。何故令起。答",
    "T32n1648_012:0461b22": "為現法樂住者。是聖人最後無動定。復為起",
    "T32n1648_012:0461b23": "神通入廣定。如長老正命羅漢。為守護身。如",
    "T32n1648_012:0461b24": "長老舍利弗如長老白鷺子底沙。云何令起",
    "T32n1648_012:0461b25": "者。彼坐禪人入寂寂住。或坐或臥。樂滅意樂",
    "T32n1648_012:0461b26": "滅入初禪。入已安詳出。無間見彼禪無常苦",
    "T32n1648_012:0461b27": "無我。乃至行捨智。如第二禪第三禪第四禪。",
    "T32n1648_012:0461b28": "虛空處識處無所有處。入已安詳出。無間見",
    "T32n1648_012:0461b29": "正定無常苦無我。乃至行捨智。爾時無間入",
    "T32n1648_012:0461c01": "非非想處。從彼或二或三。令起非非想心。起",
    "T32n1648_012:0461c02": "已令心滅。心滅已不生不現入。此謂入滅想",
    "T32n1648_012:0461c03": "受定。",
    "T32n1648_012:0461c04": "云何從彼起者。彼非如是作意。我當起已至",
    "T32n1648_012:0461c05": "於初時。所作分別成。云何心以起者。若阿那",
    "T32n1648_012:0461c06": "含人。以阿那含果心起。若阿羅漢人。以阿羅",
    "T32n1648_012:0461c07": "漢心起。起已彼心何所著。答心專緣寂寂。幾",
    "T32n1648_012:0461c08": "觸所觸者。答三觸所觸。以空觸無相觸無作",
    "T32n1648_012:0461c09": "觸。云何初起諸行。彼從身行。從彼口行。死",
    "T32n1648_012:0461c10": "人及入滅想定人何差別者。死人三行沒無",
    "T32n1648_012:0461c11": "現壽命。斷煖斷諸根斷入。受想定人三行斷",
    "T32n1648_012:0461c12": "沒。壽命不斷。煖不斷。諸根不異。此彼差別。",
    "T32n1648_012:0461c13": "云何此定有為無為者。答不可說此定有為",
    "T32n1648_012:0461c14": "無為。問何故此定不可說有為無為。答有為",
    "T32n1648_012:0461c15": "法於此定無有。無為法入出不可知。是故不",
    "T32n1648_012:0461c16": "可說此定有為無為(滅禪定已竟)。",
    "T32n1648_012:0461c17": "解脫分別諦十二品已竟。",
    "T32n1648_012:0461c18": "於此品數因緣。戒頭陀定求善友。分別行行",
    "T32n1648_012:0461c19": "處行門五神通。分別慧五方便。分別諦。此十",
    "T32n1648_012:0461c20": "二品。是解脫道品次第。",
    "T32n1648_012:0461c21": "　無邊無稱不可思　　無量善才善語言",
    "T32n1648_012:0461c22": "　於此法中誰能知　　唯坐禪人能受持",
    "T32n1648_012:0461c23": "　微妙勝道為善行　　於教不惑離無明",
    "T32n1648_012:0461c24": "解脫道論卷第十二"
}