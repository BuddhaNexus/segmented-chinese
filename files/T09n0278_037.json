{
    "T09n0278_037:0633c02": "大方廣佛華嚴經卷第三十七",
    "T09n0278_037:0633c04": "東晉天竺三藏佛馱跋陀羅譯",
    "T09n0278_037:0633c05": "離世間品第三十三之二",
    "T09n0278_037:0633c06": "「◎佛子！菩薩摩訶薩有十種戒。何等為十？",
    "T09n0278_037:0633c07": "所謂：不壞菩提心戒；離聲聞、緣覺地戒；饒益",
    "T09n0278_037:0633c08": "觀察一切眾生戒；令一切眾生住佛法戒；一",
    "T09n0278_037:0633c09": "切菩薩學戒戒；一切無所有戒；一切善根迴",
    "T09n0278_037:0633c10": "向菩提戒；不著一切如來身戒。「佛子！菩薩",
    "T09n0278_037:0633c11": "摩訶薩有十種自知受記法，令彼菩薩自",
    "T09n0278_037:0633c12": "知受記。何等為十？所謂：一向發菩提心菩",
    "T09n0278_037:0633c13": "薩受記；不厭菩薩行菩薩受記；於一切劫",
    "T09n0278_037:0633c14": "修諸苦行菩薩受記；隨順一切佛法菩薩",
    "T09n0278_037:0633c15": "受記；於一切如來所說決定信向菩薩受記；",
    "T09n0278_037:0633c16": "具足修習一切善根菩薩受記；令一切眾",
    "T09n0278_037:0633c17": "生安住菩提菩薩受記；於一切善知識和",
    "T09n0278_037:0633c18": "合隨順菩薩受記；於一切善知識生如來",
    "T09n0278_037:0633c19": "想菩薩受記；守護菩提本願菩薩受記。佛",
    "T09n0278_037:0633c20": "子！是為菩薩摩訶薩十種自知受記法，令彼",
    "T09n0278_037:0633c21": "菩薩自知受記。「佛子！菩薩摩訶薩有十種入。",
    "T09n0278_037:0633c22": "何等為十？所謂：入願、入行、入聚、入波羅",
    "T09n0278_037:0633c23": "蜜、入具足、入分別願、入性、入莊嚴剎、入",
    "T09n0278_037:0633c24": "神力自在、入示現出生。佛子！是為菩薩摩",
    "T09n0278_037:0633c25": "訶薩十種入；亦入三世一切菩薩所入。「佛子！",
    "T09n0278_037:0633c26": "菩薩摩訶薩有十種深入如來。何等為十？",
    "T09n0278_037:0633c27": "所謂：深入無量無邊諸佛菩提；深入無量無",
    "T09n0278_037:0633c28": "邊轉淨法輪；深入無量無邊諸方便法；深入",
    "T09n0278_037:0633c29": "無量無邊微妙音聲；深入無量無邊調伏眾",
    "T09n0278_037:0634a01": "生；深入無量無邊神力自在；深入無量無邊",
    "T09n0278_037:0634a02": "種種異身；深入無量無邊三昧；深入無量無",
    "T09n0278_037:0634a03": "邊力無所畏；深入無量無邊示現涅槃。佛子！",
    "T09n0278_037:0634a04": "是為菩薩摩訶薩十種深入如來；此十種深",
    "T09n0278_037:0634a05": "入法，三世諸佛悉亦共入。「佛子！菩薩摩訶",
    "T09n0278_037:0634a06": "薩有十種入眾生心行。何等為十？所謂：入",
    "T09n0278_037:0634a07": "過去一切眾生心行；入未來一切眾生心行；",
    "T09n0278_037:0634a08": "入現在一切眾生心行；入一切眾生諸善根",
    "T09n0278_037:0634a09": "行；入一切眾生不善根行；入一切眾生心心",
    "T09n0278_037:0634a10": "所行；入一切眾生諸根行；入一切眾生種",
    "T09n0278_037:0634a11": "性行；入一切眾生煩惱使習氣行；入一切眾",
    "T09n0278_037:0634a12": "生時、非時調伏行。佛子！是為十種入眾生心",
    "T09n0278_037:0634a13": "行；因是十種入眾生心行，則能普入一切",
    "T09n0278_037:0634a14": "眾生心行。「佛子！菩薩摩訶薩有十種入世",
    "T09n0278_037:0634a15": "界。何等為十？所謂：入不淨世界、入清淨世",
    "T09n0278_037:0634a16": "界、入小世界、入中世界、入微塵世界、入",
    "T09n0278_037:0634a17": "微細世界、入伏世界、入仰世界、入有佛世",
    "T09n0278_037:0634a18": "界、入無佛世界。佛子！是為菩薩摩訶薩十",
    "T09n0278_037:0634a19": "種入世界；因此十種入世界，則能普入一",
    "T09n0278_037:0634a20": "切世界。「佛子！菩薩摩訶薩有十種入劫。何",
    "T09n0278_037:0634a21": "等為十？所謂：入過去劫、入未來劫、入現在",
    "T09n0278_037:0634a22": "劫、入可數劫、入不可數劫、入可數不可數",
    "T09n0278_037:0634a23": "劫、入不可數可數劫、入一切劫非劫、入非",
    "T09n0278_037:0634a24": "劫一切劫、入一切劫即是一念。佛子！是為",
    "T09n0278_037:0634a25": "菩薩摩訶薩十種入劫；因此十種入劫，則能",
    "T09n0278_037:0634a26": "普入一切諸劫。◎",
    "T09n0278_037:0634a27": "「◎佛子！菩薩摩訶薩有十種說三世。何",
    "T09n0278_037:0634a28": "等為十？所謂：過去世說過去世；過去世說",
    "T09n0278_037:0634a29": "未來世；過去世說現在世；未來世說過去",
    "T09n0278_037:0634b01": "世；未來世說現在世；未來世說無盡；現在",
    "T09n0278_037:0634b02": "世說未來世；現在世說過去世；現在世說",
    "T09n0278_037:0634b03": "平等；現在世說三世即一念。佛子！是為菩",
    "T09n0278_037:0634b04": "薩摩訶薩十種說三世；因此十種說三世，則",
    "T09n0278_037:0634b05": "能普說一切三世。「佛子！菩薩摩訶薩有十",
    "T09n0278_037:0634b06": "種入三世間。何等為十？所謂：入世間、入語",
    "T09n0278_037:0634b07": "言道、入性、入施設、入想、入名字、入語言、",
    "T09n0278_037:0634b08": "入無盡、入離欲、入寂滅。佛子！是為菩薩摩",
    "T09n0278_037:0634b09": "訶薩十種入三世間；因此十種入三世間，則",
    "T09n0278_037:0634b10": "能普入一切三世間。「佛子！菩薩摩訶薩有十",
    "T09n0278_037:0634b11": "種捨離憂惱，心無厭悔。何等為十？所謂：供",
    "T09n0278_037:0634b12": "養一切佛，捨離憂惱，心無厭悔；親近一切",
    "T09n0278_037:0634b13": "善知識，捨離憂惱，心無厭悔；專求一切法，",
    "T09n0278_037:0634b14": "捨離憂惱，心無厭悔；常聞正法，捨離憂惱，",
    "T09n0278_037:0634b15": "心無厭悔；常說正法，捨離憂惱，心無厭",
    "T09n0278_037:0634b16": "悔；教化調伏一切眾生，捨離憂惱，心無厭",
    "T09n0278_037:0634b17": "悔；令一切眾生安住佛道，捨離憂惱，心無",
    "T09n0278_037:0634b18": "厭悔；於一一世界中，行不可說不可說菩薩",
    "T09n0278_037:0634b19": "行，捨離憂惱，心無厭悔；遊行一切世界，教",
    "T09n0278_037:0634b20": "化眾生，捨離憂惱，心無厭悔；出生一切佛",
    "T09n0278_037:0634b21": "法，捨離憂惱，心無厭悔。佛子！是為菩薩摩",
    "T09n0278_037:0634b22": "訶薩十種捨離憂惱，心無厭悔；若菩薩摩訶",
    "T09n0278_037:0634b23": "薩安住此法，則得如來無上智慧，永離厭",
    "T09n0278_037:0634b24": "悔。「佛子！菩薩摩訶薩有十種不可壞智。何",
    "T09n0278_037:0634b25": "等為十？所謂：知眾生智不可壞；知諸根智不",
    "T09n0278_037:0634b26": "可壞；知受生智不可壞；知世界智不可壞；",
    "T09n0278_037:0634b27": "知法界智不可壞；知佛智不可壞；知法智不",
    "T09n0278_037:0634b28": "可壞；知僧智不可壞；知三世智不可壞；知",
    "T09n0278_037:0634b29": "一切語言道智不可壞。佛子！是為菩薩摩訶",
    "T09n0278_037:0634c01": "薩十種不可壞智；若菩薩摩訶薩安住此智，",
    "T09n0278_037:0634c02": "則得如來無上不可壞智。「佛子！菩薩摩訶薩",
    "T09n0278_037:0634c03": "有十種陀羅尼。何等為十？所謂：聞持陀羅",
    "T09n0278_037:0634c04": "尼，不忘一切法故；持正法陀羅尼，巧方便",
    "T09n0278_037:0634c05": "分別一切法如實故；不生一切法陀羅尼，",
    "T09n0278_037:0634c06": "覺一切法無自性故；法明陀羅尼，普照不",
    "T09n0278_037:0634c07": "可思議諸佛法故；三昧陀羅尼，於現在一",
    "T09n0278_037:0634c08": "切佛所，聞法不亂故；音聲圓滿陀羅尼，究竟",
    "T09n0278_037:0634c09": "解了不可思議語言法故；三世陀羅尼，分",
    "T09n0278_037:0634c10": "別說一切三世佛不思議法故；種種辯才陀",
    "T09n0278_037:0634c11": "羅尼，分別解說無量無邊諸佛法故；出生",
    "T09n0278_037:0634c12": "無礙耳陀羅尼，不可說佛所說諸法，悉能",
    "T09n0278_037:0634c13": "聞故；持一切佛法陀羅尼，安住如來十力",
    "T09n0278_037:0634c14": "無畏故。佛子！是為菩薩摩訶薩十種陀羅",
    "T09n0278_037:0634c15": "尼；若菩薩摩訶薩欲得此法，應勤修學。「佛",
    "T09n0278_037:0634c16": "子！菩薩摩訶薩知分別說十種佛。何等為",
    "T09n0278_037:0634c17": "十？所謂：正覺佛、願佛、業報佛、住持佛、化佛、",
    "T09n0278_037:0634c18": "法界佛、心佛、三昧佛、性佛、如意佛。佛子！",
    "T09n0278_037:0634c19": "是為菩薩摩訶薩知分別說十種佛。",
    "T09n0278_037:0634c20": "「佛子！菩薩摩訶薩有十種發普賢心。何等為",
    "T09n0278_037:0634c21": "十？所謂：發大慈心，救護一切眾生故；發大",
    "T09n0278_037:0634c22": "悲心，代一切眾生受一切苦毒故；發一切",
    "T09n0278_037:0634c23": "施為首心，悉捨一切諸所有故；發正念一切",
    "T09n0278_037:0634c24": "智為首心，樂求一切佛法故；發功德莊嚴",
    "T09n0278_037:0634c25": "心，學一切菩薩諸行故；發金剛心，一切受生",
    "T09n0278_037:0634c26": "不忘失故；發大海心，一切白淨法悉流入",
    "T09n0278_037:0634c27": "故；發須彌山王心，一切誹謗苦言悉堪忍故；",
    "T09n0278_037:0634c28": "發安隱心，施一切眾生無畏故；發究竟般若",
    "T09n0278_037:0634c29": "波羅蜜到彼岸心，巧分別一切法無所有故。",
    "T09n0278_037:0635a01": "佛子！是為菩薩摩訶薩十種發普賢心；若菩",
    "T09n0278_037:0635a02": "薩摩訶薩安住此心，以少方便，則具足普",
    "T09n0278_037:0635a03": "賢巧方便智。「佛子！菩薩摩訶薩有十種普",
    "T09n0278_037:0635a04": "賢願行法。何等為十？所謂：盡未來劫行菩",
    "T09n0278_037:0635a05": "薩行普賢願行法；恭敬供養未來一切佛普",
    "T09n0278_037:0635a06": "賢願行法；立一切眾生於普賢菩薩願行普",
    "T09n0278_037:0635a07": "賢願行法；積集一切善根普賢願行法；入",
    "T09n0278_037:0635a08": "一切波羅蜜普賢願行法；滿足一切菩薩願",
    "T09n0278_037:0635a09": "行普賢願行法；莊嚴一切世界普賢願行",
    "T09n0278_037:0635a10": "法；往生一切佛所普賢願行法；善巧方便，",
    "T09n0278_037:0635a11": "求一切法普賢願行法；於一切十方佛剎，",
    "T09n0278_037:0635a12": "成無上菩提普賢願行法。佛子！是為菩薩",
    "T09n0278_037:0635a13": "摩訶薩十種普賢願行法；若菩薩摩訶薩修",
    "T09n0278_037:0635a14": "此願行，疾得具足普賢願行。「佛子！菩薩摩",
    "T09n0278_037:0635a15": "訶薩有十種大悲，常觀眾生。何等為十？所",
    "T09n0278_037:0635a16": "謂：觀察眾生無所歸依而起大悲；觀察眾",
    "T09n0278_037:0635a17": "生隨逐邪道而起大悲；觀察眾生貧無善",
    "T09n0278_037:0635a18": "根而起大悲；觀察眾生長寢生死而起大",
    "T09n0278_037:0635a19": "悲；觀察眾生行不善法而起大悲；觀察眾",
    "T09n0278_037:0635a20": "生欲縛所縛而起大悲；觀察眾生在生死",
    "T09n0278_037:0635a21": "海而起大悲；觀察眾生久遠長病而起大",
    "T09n0278_037:0635a22": "悲；觀察眾生無欲善法而起大悲；觀察眾",
    "T09n0278_037:0635a23": "生失諸佛法而起大悲。佛子！是為菩薩摩",
    "T09n0278_037:0635a24": "訶薩十種大悲，常觀眾生。「佛子！菩薩摩訶薩",
    "T09n0278_037:0635a25": "有十種發菩提心因緣。何等為十？所謂：教",
    "T09n0278_037:0635a26": "化成熟一切眾生，發菩提心因緣；除滅一",
    "T09n0278_037:0635a27": "切眾生苦，發菩提心因緣；與一切眾生種種",
    "T09n0278_037:0635a28": "快樂，發菩提心因緣；除滅一切眾生愚闇，發",
    "T09n0278_037:0635a29": "菩提心因緣；與一切眾生佛智，發菩提心因",
    "T09n0278_037:0635b01": "緣；恭敬供養一切諸佛，發菩提心因緣；隨",
    "T09n0278_037:0635b02": "如來教，令佛歡喜，發菩提心因緣；見佛色",
    "T09n0278_037:0635b03": "身相好，發菩提心因緣；入一切佛智，發菩提",
    "T09n0278_037:0635b04": "心因緣；顯現佛力無畏，發菩提心因緣。佛",
    "T09n0278_037:0635b05": "子！是為菩薩摩訶薩十種發菩提心因緣。若",
    "T09n0278_037:0635b06": "菩薩摩訶薩發菩提心，應當恭敬供養，親",
    "T09n0278_037:0635b07": "近善知識，何以故？欲速覺一切智故。彼菩",
    "T09n0278_037:0635b08": "薩摩訶薩恭敬供養，親近善知識，起十種",
    "T09n0278_037:0635b09": "心。何等為十？所謂：於善知識起給侍心、",
    "T09n0278_037:0635b10": "不違心、隨順心、歡喜心、不求利心、一向心、",
    "T09n0278_037:0635b11": "同善根心、同願心、如來心、同滿行心。佛子！",
    "T09n0278_037:0635b12": "是為菩薩摩訶薩於善知識起十種心。「佛子！",
    "T09n0278_037:0635b13": "若菩薩摩訶薩發如是十種心，則得十種清",
    "T09n0278_037:0635b14": "淨。何等為十？所謂：正直心清淨，究竟不失",
    "T09n0278_037:0635b15": "故；色身清淨，隨所應化，無不見故；音聲圓",
    "T09n0278_037:0635b16": "滿清淨，究竟一切語言法故；辯才清淨，巧",
    "T09n0278_037:0635b17": "方便說不可思議諸佛法故；智慧清淨，除",
    "T09n0278_037:0635b18": "滅一切愚癡闇故；受生清淨，具足菩薩自",
    "T09n0278_037:0635b19": "在力故；眷屬清淨，成就過去同行眾生諸善",
    "T09n0278_037:0635b20": "根故；果報清淨，除滅一切業障故；諸願清",
    "T09n0278_037:0635b21": "淨，同一切菩薩故；諸行清淨，究竟普賢菩",
    "T09n0278_037:0635b22": "薩行故。佛子！是為菩薩摩訶薩十種清淨",
    "T09n0278_037:0635b23": "「佛子！菩薩摩訶薩有十種波羅蜜。何等為",
    "T09n0278_037:0635b24": "十？所謂：檀波羅蜜，捨一切有故；尸波羅蜜，",
    "T09n0278_037:0635b25": "淨佛戒故；羼提波羅蜜，具足佛忍故；精進",
    "T09n0278_037:0635b26": "波羅蜜，於一切時不退轉故；禪波羅蜜，正",
    "T09n0278_037:0635b27": "念不亂故；般若波羅蜜，觀一切法悉如如",
    "T09n0278_037:0635b28": "故；智波羅蜜，深入佛力故；願波羅蜜，普賢",
    "T09n0278_037:0635b29": "菩薩願行滿故；神力波羅蜜，示現一切神通",
    "T09n0278_037:0635c01": "力故；法波羅蜜，攝取一切法故。佛子！是為",
    "T09n0278_037:0635c02": "菩薩摩訶薩十種波羅蜜；若菩薩摩訶薩安",
    "T09n0278_037:0635c03": "住此法，則得如來無上究竟智波羅蜜。「佛子！",
    "T09n0278_037:0635c04": "菩薩摩訶薩有十種隨順覺知。何等為十？",
    "T09n0278_037:0635c05": "所謂：隨順覺知一切世界；隨順覺知一切眾",
    "T09n0278_037:0635c06": "生不可思議；隨順覺知一切諸法不一不異；",
    "T09n0278_037:0635c07": "隨順覺知一切法界；隨順覺知一切虛空",
    "T09n0278_037:0635c08": "界；隨順覺知一切世界入過去世；隨順覺",
    "T09n0278_037:0635c09": "知一切世界入未來世；隨順覺知一切世界",
    "T09n0278_037:0635c10": "入現在世；隨順覺知一切如來，於一念中具",
    "T09n0278_037:0635c11": "足願行；隨順覺知三世諸佛，悉同一行。佛",
    "T09n0278_037:0635c12": "子！是為菩薩摩訶薩十種隨順覺知；若菩薩",
    "T09n0278_037:0635c13": "摩訶薩安住此法，則得一切法，自在普照，",
    "T09n0278_037:0635c14": "隨意滿願；於一念中，覺無上道，一切佛法，悉",
    "T09n0278_037:0635c15": "現在前。「佛子！菩薩摩訶薩有十種決定智。",
    "T09n0278_037:0635c16": "何等為十？所謂：決定了知一切諸法於一念",
    "T09n0278_037:0635c17": "中；決定了知一切諸法以無礙智；決定了",
    "T09n0278_037:0635c18": "知一切眾生心心所行；決定了知一切眾生",
    "T09n0278_037:0635c19": "皆悉同根；決定了知一切眾生煩惱、習氣諸",
    "T09n0278_037:0635c20": "行；決定了知一切眾生諸心使行；決定了",
    "T09n0278_037:0635c21": "知一切眾生善不善行；決定了知一切菩薩",
    "T09n0278_037:0635c22": "願行；決定了知神力自在，變化住持；決定",
    "T09n0278_037:0635c23": "了知一切如來成就十力。佛子！是為菩薩",
    "T09n0278_037:0635c24": "摩訶薩十種決定智；若菩薩摩訶薩安住此",
    "T09n0278_037:0635c25": "法，則得一切諸法巧妙方便。「佛子！菩薩摩訶",
    "T09n0278_037:0635c26": "薩有十種力。何等為十？所謂：深入一切法",
    "T09n0278_037:0635c27": "力；解一切法，猶如化力；解一切法，猶如幻",
    "T09n0278_037:0635c28": "力；令一切法，入佛法力；於一切法，無染",
    "T09n0278_037:0635c29": "著力；專求一切善妙法力；一向恭敬供養",
    "T09n0278_037:0636a01": "一切善知識力；令一切善根悉究竟得無上",
    "T09n0278_037:0636a02": "智力；深心信解一切佛法不誹謗力；究竟",
    "T09n0278_037:0636a03": "不退一切智心力。佛子！是為菩薩摩訶薩",
    "T09n0278_037:0636a04": "十種力；若菩薩摩訶薩安住此力，則能具",
    "T09n0278_037:0636a05": "足如來無上十力。「佛子！菩薩摩訶薩有十種",
    "T09n0278_037:0636a06": "平等。何等為十？所謂：一切眾生平等；一切",
    "T09n0278_037:0636a07": "法平等；一切佛剎平等；一切佛乘平等；一切",
    "T09n0278_037:0636a08": "善根平等；一切菩提平等；一切願平等；一",
    "T09n0278_037:0636a09": "切波羅蜜平等；一切行平等；一切佛平等。",
    "T09n0278_037:0636a10": "佛子！是為菩薩摩訶薩十種平等；若菩薩摩",
    "T09n0278_037:0636a11": "訶薩住此平等，則具足一切諸佛無上平等。",
    "T09n0278_037:0636a12": "「佛子！菩薩摩訶薩有十種方便佛法句。何",
    "T09n0278_037:0636a13": "等為十？所謂：說一切法，言說方便佛法句；",
    "T09n0278_037:0636a14": "一切法如幻；一切法如電；一切法緣起；一",
    "T09n0278_037:0636a15": "切法淨業；一切法文字；一切法實際；一切",
    "T09n0278_037:0636a16": "法無相；一切法真實義；一切法法界。佛子！",
    "T09n0278_037:0636a17": "是為菩薩摩訶薩十種方便佛法句；若菩薩",
    "T09n0278_037:0636a18": "摩訶薩安住此法，則得無上方便一切智。「佛",
    "T09n0278_037:0636a19": "子！菩薩摩訶薩有十種說法。何等為十？所",
    "T09n0278_037:0636a20": "謂：說甚深法；說勝妙法；說種種莊嚴法；說",
    "T09n0278_037:0636a21": "一切智法；說隨順波羅蜜法；說出生如來力",
    "T09n0278_037:0636a22": "法；分別說三世法；說不退菩薩法；說讚歎",
    "T09n0278_037:0636a23": "一切佛功德法；說一切菩薩行，一切佛平等，",
    "T09n0278_037:0636a24": "一切如來境界法。佛子！是為菩薩摩訶薩十",
    "T09n0278_037:0636a25": "種說法；若菩薩摩訶薩住此說法，則得如",
    "T09n0278_037:0636a26": "來無上說法。「佛子！菩薩摩訶薩有十種受",
    "T09n0278_037:0636a27": "持。何等為十？所謂：受持一切善根功德；受",
    "T09n0278_037:0636a28": "持一切佛所說法；受持一切譬諭；受持一",
    "T09n0278_037:0636a29": "切方便法門；受持一切出生陀羅尼門；受",
    "T09n0278_037:0636b01": "持一切除疑惑法；受持一切菩薩具足法；受",
    "T09n0278_037:0636b02": "持一切如來所說平等三昧法門；受持一切",
    "T09n0278_037:0636b03": "普照法門；受持一切諸佛自在神力。佛子！",
    "T09n0278_037:0636b04": "是為菩薩摩訶薩十種受持；若菩薩摩訶薩",
    "T09n0278_037:0636b05": "安住此法，則得如來無上智慧持法。「佛子！",
    "T09n0278_037:0636b06": "菩薩摩訶薩有十種辯。何等為十？所謂：不",
    "T09n0278_037:0636b07": "虛妄取一切法辯；於一切法無所行辯；於",
    "T09n0278_037:0636b08": "一切法無所著辯；於一切法悉空無辯；於",
    "T09n0278_037:0636b09": "一切法無闇障辯；於一切法佛所持辯；於",
    "T09n0278_037:0636b10": "一切法不由他悟辯；於一切法巧方便說",
    "T09n0278_037:0636b11": "句、味身辯；於一切法說眾生辯；於一切眾",
    "T09n0278_037:0636b12": "生等心觀察，令歡喜辯。佛子！是為菩薩摩",
    "T09n0278_037:0636b13": "訶薩十種辯；若菩薩摩訶薩安住此辯，則得",
    "T09n0278_037:0636b14": "如來無上巧方便辯。「佛子！菩薩摩訶薩有十",
    "T09n0278_037:0636b15": "種勝法。何等為十？所謂：成熟一切眾生勝",
    "T09n0278_037:0636b16": "法；普照一切諸法勝法；修習一切善根、一",
    "T09n0278_037:0636b17": "切行勝法；大乘智慧勝法；具足無著淨戒",
    "T09n0278_037:0636b18": "勝法；一切善根悉迴向菩提勝法；勤修精進",
    "T09n0278_037:0636b19": "不退勝法；降伏一切眾魔勝法；發菩提心，",
    "T09n0278_037:0636b20": "自在遊行勝法；隨時應化，現成菩提勝法。佛",
    "T09n0278_037:0636b21": "子！是為菩薩摩訶薩十種勝法；若菩薩摩訶",
    "T09n0278_037:0636b22": "薩安住此法，則得如來無上大智勝法。「佛",
    "T09n0278_037:0636b23": "子！菩薩摩訶薩有十種無著。何等為十？所",
    "T09n0278_037:0636b24": "謂：於一切世界無著；於一切眾生無著；於",
    "T09n0278_037:0636b25": "一切法無著；於一切所作無著；於一切善",
    "T09n0278_037:0636b26": "根無著；於一切生處無著；於一切願無著；",
    "T09n0278_037:0636b27": "於一切行無著；於一切菩薩無著；於一切",
    "T09n0278_037:0636b28": "佛無著。佛子！是為菩薩摩訶薩十種無著；",
    "T09n0278_037:0636b29": "若菩薩摩訶薩安住此法，則能速轉一切眾",
    "T09n0278_037:0636c01": "想，得清淨無上無所著智。「佛子！菩薩摩訶",
    "T09n0278_037:0636c02": "薩有十種平等心。何等為十？所謂：長養一",
    "T09n0278_037:0636c03": "切功德平等心；一切語言法平等心；於一切",
    "T09n0278_037:0636c04": "眾生平等心；於一切眾生業報平等心；入",
    "T09n0278_037:0636c05": "一切法平等心；於一切淨穢佛剎平等心；",
    "T09n0278_037:0636c06": "於一切眾生性，若好若醜平等心；於一切",
    "T09n0278_037:0636c07": "行，無所選擇平等心；入一切如來力，無所",
    "T09n0278_037:0636c08": "畏平等心；入一切如來智慧平等心。佛子！",
    "T09n0278_037:0636c09": "是為菩薩摩訶薩十種平等心；若菩薩摩訶",
    "T09n0278_037:0636c10": "薩安住此心，則得如來無上平等心。「佛子！",
    "T09n0278_037:0636c11": "菩薩摩訶薩有十種出生智慧。何等為十？",
    "T09n0278_037:0636c12": "所謂：入一切眾生性，出生智慧；入一切佛",
    "T09n0278_037:0636c13": "剎，無一無異，出生智慧；入分別十方，一切",
    "T09n0278_037:0636c14": "世界網，出生智慧；入一切俯仰翻覆世",
    "T09n0278_037:0636c15": "界等，出生智慧；巧方便入一切諸法，無一無",
    "T09n0278_037:0636c16": "異，出生智慧；入一切種種異身，出生智慧；",
    "T09n0278_037:0636c17": "入一切世間顛倒惑網，悉無所著，出生智",
    "T09n0278_037:0636c18": "慧；入一切法，究竟一乘，出生智慧；入一切",
    "T09n0278_037:0636c19": "法界，自在神力，出生智慧；入三世一切眾生，",
    "T09n0278_037:0636c20": "諸佛種性，常不斷絕，出生智慧。佛子！是為",
    "T09n0278_037:0636c21": "菩薩摩訶薩十種出生智慧；若菩薩摩訶薩",
    "T09n0278_037:0636c22": "安住此法，則得無盡法藏。「佛子！菩薩摩訶",
    "T09n0278_037:0636c23": "薩有十種變化。何等為十？所謂：眾生變化、",
    "T09n0278_037:0636c24": "身變化、佛剎變化、供養變化、音聲變化、行",
    "T09n0278_037:0636c25": "願變化、調伏成熟眾生變化、菩提變化、說",
    "T09n0278_037:0636c26": "法變化、住持變化。佛子！是為菩薩摩訶薩",
    "T09n0278_037:0636c27": "十種變化；若菩薩摩訶薩安住此法，則得一",
    "T09n0278_037:0636c28": "切無上化法。",
    "T09n0278_037:0636c29": "「佛子！菩薩摩訶薩有十種持。何等為十？所",
    "T09n0278_037:0637a01": "謂：佛持、法持、眾生持、業持、願持、行持、境界",
    "T09n0278_037:0637a02": "持、妙持、善持、智持。佛子！是為菩薩摩訶薩",
    "T09n0278_037:0637a03": "十種持；若菩薩摩訶薩安住此持，則於一切",
    "T09n0278_037:0637a04": "法，得自在持。「佛子！菩薩摩訶薩有十種大",
    "T09n0278_037:0637a05": "正希望。何等為十？所謂：菩薩摩訶薩發如",
    "T09n0278_037:0637a06": "是心：盡未來世，一切諸佛出興于世，我當",
    "T09n0278_037:0637a07": "隨順奉行，悉令歡喜，得大正希望。彼一切如",
    "T09n0278_037:0637a08": "來、應供、等正覺，我當以無上恭敬供養而",
    "T09n0278_037:0637a09": "供養之，得大正希望。恭敬供養彼諸佛已，",
    "T09n0278_037:0637a10": "必當具足誨我正法；聞正法已，三世菩薩，",
    "T09n0278_037:0637a11": "一切諸地所生功德，令我悉得，得大正希",
    "T09n0278_037:0637a12": "望。菩薩摩訶薩發如是心：我當於不可說",
    "T09n0278_037:0637a13": "不可說劫，修菩薩行，常不離佛及諸菩薩，",
    "T09n0278_037:0637a14": "得大正希望。菩薩摩訶薩發如是心：我當",
    "T09n0278_037:0637a15": "正向菩提，離一切畏，所謂：不活畏、惡名畏、",
    "T09n0278_037:0637a16": "死畏、惡道畏、大眾畏；如是等畏，我當遠離；",
    "T09n0278_037:0637a17": "休息除滅一切眾魔外道，不能壞我，得大",
    "T09n0278_037:0637a18": "正希望。菩薩摩訶薩發如是心：令一切眾",
    "T09n0278_037:0637a19": "生，究竟成就無上菩提，安住菩提；成菩提",
    "T09n0278_037:0637a20": "已，我當於彼佛所，盡其形壽，修菩薩行，",
    "T09n0278_037:0637a21": "恭敬供養彼諸如來；彼諸如來滅度之後，我",
    "T09n0278_037:0637a22": "當悉取舍利，起無量塔而供養之，受持守",
    "T09n0278_037:0637a23": "護彼諸佛法，得大正希望。菩薩摩訶薩發如",
    "T09n0278_037:0637a24": "是心：令十方一切世界，悉以無上莊嚴而",
    "T09n0278_037:0637a25": "莊嚴之，平等清淨，住持出生神力自在，六",
    "T09n0278_037:0637a26": "種震動，得大正希望。菩薩摩訶薩發如是",
    "T09n0278_037:0637a27": "心：令一切眾生悉除疑惑，清淨直心，除滅",
    "T09n0278_037:0637a28": "煩惱，永閉惡道，開善趣門，成就慧光，照除",
    "T09n0278_037:0637a29": "癡闇，降伏眾魔，置安隱處，得大正希望。菩",
    "T09n0278_037:0637b01": "薩摩訶薩發如是心：無量無數劫，如來難值，",
    "T09n0278_037:0637b02": "正法難聞，譬如優曇鉢華；我欲見佛，聽受",
    "T09n0278_037:0637b03": "正法，應念見聞；於彼佛所，直心清淨，離眾",
    "T09n0278_037:0637b04": "諂曲，捨幻偽法，常見諸佛，一心恭敬，得大",
    "T09n0278_037:0637b05": "正希望。菩薩摩訶薩發如是心：我當擊大法",
    "T09n0278_037:0637b06": "鼓，雨甘露法，作大法施，清淨無畏，大師子",
    "T09n0278_037:0637b07": "吼，滿足大願，安住法界；於無量無數劫，常",
    "T09n0278_037:0637b08": "為眾生講說正法，安住大悲，身、口、意業，未",
    "T09n0278_037:0637b09": "曾疲厭，得大正希望。佛子！是為菩薩摩訶薩",
    "T09n0278_037:0637b10": "十種大正希望；若菩薩摩訶薩安住此法，則",
    "T09n0278_037:0637b11": "得無上智慧大正希望。◎",
    "T09n0278_037:0637b12": "「佛子！菩薩摩訶薩有十種深入佛法；何等",
    "T09n0278_037:0637b13": "為十？所謂：一切世界入過去世，是為第一",
    "T09n0278_037:0637b14": "深入佛法；一切世界入未來世，是為第二深",
    "T09n0278_037:0637b15": "入佛法；一切世界入現在世所有世界數、世",
    "T09n0278_037:0637b16": "界行、世界說、世界清淨、世界智，悉入現在",
    "T09n0278_037:0637b17": "世，是為第三深入佛法；一切世界悉分別",
    "T09n0278_037:0637b18": "入一切世界，是為第四深入佛法；悉分別",
    "T09n0278_037:0637b19": "入一切眾生業報，是為第五深入佛法；悉分",
    "T09n0278_037:0637b20": "別入一切菩薩行，是為第六深入佛法；悉",
    "T09n0278_037:0637b21": "次第知過去一切如來，是為第七深入佛法；",
    "T09n0278_037:0637b22": "悉次第知未來一切諸佛出興于世，是為第",
    "T09n0278_037:0637b23": "八深入佛法；悉知現在十方世界，一切佛剎，",
    "T09n0278_037:0637b24": "佛及眷屬，說法教化法界、虛空界等眾生，是",
    "T09n0278_037:0637b25": "為第九深入佛法；知世間法，知聲聞、緣覺、菩",
    "T09n0278_037:0637b26": "薩法，知如來法，於彼諸法無一無異，而說",
    "T09n0278_037:0637b27": "一異於彼諸法，悉入法界，無所入故，如",
    "T09n0278_037:0637b28": "法相說，無所染著，是為第十深入佛法。佛",
    "T09n0278_037:0637b29": "子！是為菩薩摩訶薩十種深入佛法；若菩薩",
    "T09n0278_037:0637c01": "摩訶薩安住此法，則能深入阿耨多羅三藐",
    "T09n0278_037:0637c02": "三菩提甚深智慧。「佛子！菩薩摩訶薩有十種",
    "T09n0278_037:0637c03": "依止，菩薩依此行菩薩行。何等為十？所謂：",
    "T09n0278_037:0637c04": "依善知識，行菩薩行；依一切善根，行菩薩",
    "T09n0278_037:0637c05": "行；依清淨佛剎，行菩薩行；依不捨一切眾",
    "T09n0278_037:0637c06": "生，行菩薩行；依深入一切波羅蜜，行菩薩",
    "T09n0278_037:0637c07": "行；依一切菩薩滿足諸願，行菩薩行；依無",
    "T09n0278_037:0637c08": "量菩提心，行菩薩行；依一切諸佛菩提，行",
    "T09n0278_037:0637c09": "菩薩行。佛子！是為菩薩摩訶薩十種依止；菩",
    "T09n0278_037:0637c10": "薩依此行菩薩行。◎",
    "T09n0278_037:0637c11": "「◎佛子！菩薩摩訶薩有十種發無畏心。何",
    "T09n0278_037:0637c12": "等為十？所謂：滅一切業障，發無畏心；佛",
    "T09n0278_037:0637c13": "滅度後，受持守護正法，發無畏心；降一切",
    "T09n0278_037:0637c14": "魔，發無畏心；不惜身命，發無畏心；如法",
    "T09n0278_037:0637c15": "調伏一切外道，發無畏心；令一切眾生，皆",
    "T09n0278_037:0637c16": "悉歡喜，發無畏心；令一切大眾，皆悉歡喜，",
    "T09n0278_037:0637c17": "發無畏心；調伏一切天、龍、夜叉、乾闥婆、阿脩",
    "T09n0278_037:0637c18": "羅、迦樓羅、緊那羅、摩睺羅伽，發無畏心；遠",
    "T09n0278_037:0637c19": "離聲聞、緣覺地，入甚深法，發無畏心；於不",
    "T09n0278_037:0637c20": "可說不可說劫，修菩薩行，心無疲厭，發無",
    "T09n0278_037:0637c21": "畏心。佛子！是為菩薩摩訶薩十種發無畏",
    "T09n0278_037:0637c22": "心；若菩薩摩訶薩安住此心，則得如來大智",
    "T09n0278_037:0637c23": "無所畏心。「佛子！菩薩摩訶薩有十種除滅一",
    "T09n0278_037:0637c24": "切疑惑，發無疑心。何等為十？所謂：菩薩摩訶",
    "T09n0278_037:0637c25": "薩發如是心：布施攝取一切眾生，戒忍、精",
    "T09n0278_037:0637c26": "進、定慧、慈悲、喜捨，攝取一切眾生，不生疑",
    "T09n0278_037:0637c27": "惑，若生疑惑，無有是處，是為第一除滅一",
    "T09n0278_037:0637c28": "切疑惑，發無疑心。菩薩摩訶薩發如是心：",
    "T09n0278_037:0637c29": "未來一切諸佛出興于世，我當奉給，恭敬供",
    "T09n0278_037:0637c30": "養，於彼不生疑惑，若生疑惑，無有是處，",
    "T09n0278_037:0638a01": "是為第二除滅一切疑惑，發無疑心。菩薩摩",
    "T09n0278_037:0638a02": "訶薩發如是心：令一切世界，種種莊嚴，放",
    "T09n0278_037:0638a03": "大光明網，皆悉普照，於彼不生疑惑，若生",
    "T09n0278_037:0638a04": "疑惑，無有是處，是為第三除滅一切疑惑，",
    "T09n0278_037:0638a05": "發無疑心。菩薩摩訶薩發如是心：我當盡",
    "T09n0278_037:0638a06": "未來際劫，修菩薩行，無量無數、不可思議、",
    "T09n0278_037:0638a07": "不可稱量、不可分齊、不可說不可說一切",
    "T09n0278_037:0638a08": "算數所不能及；法界、虛空界等眾生，悉以",
    "T09n0278_037:0638a09": "無上教化，調伏成熟彼諸眾生，心無疲厭，",
    "T09n0278_037:0638a10": "於彼不生疑惑，若生疑惑，無有是處，是",
    "T09n0278_037:0638a11": "為第四除滅一切疑惑，發無疑心。菩薩摩訶",
    "T09n0278_037:0638a12": "薩發如是心：我當成滿諸願，行菩薩行，",
    "T09n0278_037:0638a13": "出生一切智，安住一切智，於彼不生疑惑，",
    "T09n0278_037:0638a14": "若生疑惑，無有是處，是為第五除滅一切",
    "T09n0278_037:0638a15": "疑惑，發無疑心。菩薩摩訶薩發如是心：我",
    "T09n0278_037:0638a16": "當為一切世間，行菩薩行，作大燈明，普照",
    "T09n0278_037:0638a17": "佛法，於彼不生疑惑，若生疑惑，無有是",
    "T09n0278_037:0638a18": "處，是為第六除滅一切疑惑，發無疑心。菩薩",
    "T09n0278_037:0638a19": "摩訶薩發如是心：我當說一切法悉是佛",
    "T09n0278_037:0638a20": "法，隨其所應，化一切故，於彼不生疑惑，",
    "T09n0278_037:0638a21": "若生疑惑，無有是處，是為第七除滅一切",
    "T09n0278_037:0638a22": "疑惑，發無疑心。菩薩摩訶薩發如是心：我",
    "T09n0278_037:0638a23": "當得無礙法門，除滅一切障礙，究竟逮得",
    "T09n0278_037:0638a24": "無上正覺，於彼不生疑惑，若生疑惑，無",
    "T09n0278_037:0638a25": "有是處，是為第八除滅一切疑惑，發無疑",
    "T09n0278_037:0638a26": "心。菩薩摩訶薩發如是心：我當知一切世",
    "T09n0278_037:0638a27": "間法，即是出世間法，斷一切顛倒；以一莊",
    "T09n0278_037:0638a28": "嚴而自莊嚴，無所莊嚴，不由他悟，於彼",
    "T09n0278_037:0638a29": "不生疑惑，若生疑惑，無有是處，是為第",
    "T09n0278_037:0638b01": "九除滅一切疑惑，發無疑心。菩薩摩訶薩發",
    "T09n0278_037:0638b02": "如是心：我當成等正覺，得一切智，永滅一",
    "T09n0278_037:0638b03": "切顛倒疑惑；成一念智、無二智、無所有智、",
    "T09n0278_037:0638b04": "無礙智、無為智、無著智、不可說實際境界",
    "T09n0278_037:0638b05": "智，於彼不生疑惑，若生疑惑，無有是處，",
    "T09n0278_037:0638b06": "是為第十除滅一切疑惑，發無疑心。佛子！是",
    "T09n0278_037:0638b07": "為菩薩摩訶薩十種除滅一切疑惑，發無疑",
    "T09n0278_037:0638b08": "心；若菩薩摩訶薩安住此法，則於一切佛",
    "T09n0278_037:0638b09": "法得無疑心。",
    "T09n0278_037:0638b10": "「佛子！菩薩摩訶薩有十種不可思議。何等",
    "T09n0278_037:0638b11": "為十？所謂：一切善根不可思議。一切願不",
    "T09n0278_037:0638b12": "可思議。解一切法如幻不可思議。發菩提",
    "T09n0278_037:0638b13": "心，修菩薩行善根，無所依住，而亦不失，無",
    "T09n0278_037:0638b14": "所染著，是為第四不可思議。深解一切法，",
    "T09n0278_037:0638b15": "亦不滅度，一切諸願未成滿故，是為第五",
    "T09n0278_037:0638b16": "不可思議。行菩薩行，示現受胎出生，出家",
    "T09n0278_037:0638b17": "苦行，往詣道場，降伏眾魔，成最正覺，轉正",
    "T09n0278_037:0638b18": "法輪；於一切法而得自在，示現大般涅槃，",
    "T09n0278_037:0638b19": "而亦不捨大願，大慈救護眾生，是為第六",
    "T09n0278_037:0638b20": "不可思議。示現如來十力自在，而亦不捨",
    "T09n0278_037:0638b21": "法界等心，教化成熟一切眾生，是為第七",
    "T09n0278_037:0638b22": "不可思議。解一切法：無相有相，有相無相；",
    "T09n0278_037:0638b23": "非劫是劫，劫是非劫；非有是有，有是非有；",
    "T09n0278_037:0638b24": "非行是行，行是非行；非說是說，說是非說，",
    "T09n0278_037:0638b25": "是為第八不可思議。解發菩提心與菩提",
    "T09n0278_037:0638b26": "等；解菩提與發菩提心等；解初發菩提心",
    "T09n0278_037:0638b27": "及菩提，與一切眾生等；亦不生心顛倒、想",
    "T09n0278_037:0638b28": "顛倒、見顛倒，是為第九不可思議。於念念",
    "T09n0278_037:0638b29": "中入滅盡三昧正受，滅一切漏而不證",
    "T09n0278_037:0638c01": "實際；又亦不盡有漏善根，知一切法無漏，",
    "T09n0278_037:0638c02": "亦知漏滅盡；知一切佛法是世間法，於佛",
    "T09n0278_037:0638c03": "法中，不取世間相；於世間法中，不取佛法",
    "T09n0278_037:0638c04": "相；一切諸法悉入法界，無所入故；解一切",
    "T09n0278_037:0638c05": "法悉無二，不變易故；佛子！是為菩薩摩訶",
    "T09n0278_037:0638c06": "薩第十不可思議。若菩薩摩訶薩安住此法，",
    "T09n0278_037:0638c07": "則得如來不可思議法。「佛子！菩薩摩訶薩",
    "T09n0278_037:0638c08": "有十種巧方便微密語。何等為十？所謂：於",
    "T09n0278_037:0638c09": "一切經典，巧方便微密語；於一切受生處，巧",
    "T09n0278_037:0638c10": "方便微密語；覺一切菩薩神力自在，巧方便",
    "T09n0278_037:0638c11": "微密語；於一切眾生業報，巧方便微密語；於",
    "T09n0278_037:0638c12": "一切眾生垢淨，起巧方便微密語；於一切",
    "T09n0278_037:0638c13": "法，究竟無礙門，巧方便微密語；於一切虛空",
    "T09n0278_037:0638c14": "界，一一方面世界成壞，無處不現巧方便微",
    "T09n0278_037:0638c15": "密語；於一切法界，一切諸方，乃至微細處，現",
    "T09n0278_037:0638c16": "成等正覺，如來充滿一切法界，乃至示現大",
    "T09n0278_037:0638c17": "般涅槃，悉分別見，巧方便微密語；解一切眾",
    "T09n0278_037:0638c18": "生，悉同涅槃，無變易故，而不捨大願，乃至",
    "T09n0278_037:0638c19": "究竟滿足一切智願，巧方便微密語；解一",
    "T09n0278_037:0638c20": "切法，不由他悟，而亦不離諸善知識，恭敬",
    "T09n0278_037:0638c21": "如來，隨順善知識，修諸善根：迴向善根、安",
    "T09n0278_037:0638c22": "住善根、相續善根、同一善根、一道善根、一成就",
    "T09n0278_037:0638c23": "善根，巧方便微密語。佛子！是為菩薩摩訶薩",
    "T09n0278_037:0638c24": "十種巧方便微密語；若菩薩摩訶薩安住此",
    "T09n0278_037:0638c25": "法，則得如來無上巧方便微密語。◎",
    "T09n0278_037:0638c26": "大方廣佛華嚴經卷第三十七"
}