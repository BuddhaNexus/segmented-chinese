{
    "T46n1929_004:0731c17": "四教義卷第四",
    "T46n1929_004:0731c19": "天台山修禪寺智顗禪師撰",
    "T46n1929_004:0731c20": "[0731c20] 大門第四約四教位。分別淨無垢稱義者。即",
    "T46n1929_004:0731c21": "為六意。一約三藏教位。明淨無垢稱義。二約",
    "T46n1929_004:0731c22": "通教位。明淨無垢稱義。三約別教位。明淨無",
    "T46n1929_004:0731c23": "垢稱義。四約圓教位。明淨無垢稱義。五約五",
    "T46n1929_004:0731c24": "味以結成。六明約經論辨位多少。第一約",
    "T46n1929_004:0731c25": "三藏教位明。釋淨無垢稱義者。尋佛三藏",
    "T46n1929_004:0731c26": "夫趣緣多種。最尋其正要不出四門入道。",
    "T46n1929_004:0731c27": "其四門者。一者有門。二者空門。三亦有",
    "T46n1929_004:0731c28": "亦空門。四非有非空門。但四教各明四門。",
    "T46n1929_004:0731c29": "雖俱得入道隨教立義。必須遂便。若是三",
    "T46n1929_004:0732a01": "藏教四門。雖俱得入道。而諸經論多用有門。",
    "T46n1929_004:0732a02": "通教四門雖俱得入道。而諸經論多用空門。",
    "T46n1929_004:0732a03": "別教四門雖俱得入道。而諸經論多用亦",
    "T46n1929_004:0732a04": "有亦空門。圓教四門雖俱得入道。而諸經論",
    "T46n1929_004:0732a05": "多用非有非空門也。今明三藏教四門入道。",
    "T46n1929_004:0732a06": "正用毘曇有門。以判位也。若論逗機化物。",
    "T46n1929_004:0732a07": "赴緣而說四門。豈可偏用明義。隨便事須如",
    "T46n1929_004:0732a08": "此四門義。至下辨體中當略解釋。今就三",
    "T46n1929_004:0732a09": "藏教有門。明入道階位。即是毘曇論主之所",
    "T46n1929_004:0732a10": "申也。約此有門明位。釋淨無垢稱義。即為",
    "T46n1929_004:0732a11": "三意。一略開三乘。二明三藏教。三乘位不",
    "T46n1929_004:0732a12": "同。三釋淨無垢稱義。一略開三乘者。佛於生",
    "T46n1929_004:0732a13": "生不可說非三之理用四悉檀。約苦集滅道。",
    "T46n1929_004:0732a14": "開三乘教門。赴三種行人之根緣。令同得滅",
    "T46n1929_004:0732a15": "諦涅槃也。故法華經云。為求聲聞者。說應四",
    "T46n1929_004:0732a16": "諦法。度生老病死究竟涅槃。為求辟支佛者。",
    "T46n1929_004:0732a17": "說應十二因緣法。為求菩薩者。說應六波羅",
    "T46n1929_004:0732a18": "蜜法。令得三菩提成一切種智。若聲聞小",
    "T46n1929_004:0732a19": "乘教門。苦諦為初。觀四諦入道發真無漏。斷",
    "T46n1929_004:0732a20": "正使盡位證羅漢。具足三明及八解脫。既無",
    "T46n1929_004:0732a21": "慈悲而不能度物現身而入涅槃。故大智論",
    "T46n1929_004:0732a22": "云。如&#x9E9E;在獵圍驚怖跳出都不顧群。今不約",
    "T46n1929_004:0732a23": "此判淨名位也。若緣覺中乘教門。集諦為初。",
    "T46n1929_004:0732a24": "觀十二因緣發真無漏。斷三界結盡侵除習",
    "T46n1929_004:0732a25": "氣。具足三明及八解脫。雖有小慈悲不能",
    "T46n1929_004:0732a26": "度物。亦於一世即入涅槃。故大智論云。如鹿",
    "T46n1929_004:0732a27": "在獵圍驚跳自出。雖顧盻群怖不停待。今亦",
    "T46n1929_004:0732a28": "不就此判淨名位。若菩薩大乘慈悲弘誓。不",
    "T46n1929_004:0732a29": "捨眾生。為物心大。教門以道諦為初。修行六",
    "T46n1929_004:0732b01": "度化一切眾生。共出三界至成佛果。利益功",
    "T46n1929_004:0732b02": "圓方入涅槃。故大智論云。如大香象在獵",
    "T46n1929_004:0732b03": "圍。雖遭刀箭擁待群共出。此是大士位懷",
    "T46n1929_004:0732b04": "物故。須約此判淨名位也。問曰。此說不思",
    "T46n1929_004:0732b05": "議大乘瞻蔔之教。何須說小乘除糞器乎。答",
    "T46n1929_004:0732b06": "曰。今欲明小乘法。遠因以明除糞之器者。不",
    "T46n1929_004:0732b07": "無諸所為。今略出十意。一為用故。如維摩大",
    "T46n1929_004:0732b08": "士為諸國王長者。說無常不淨苦空之法。二",
    "T46n1929_004:0732b09": "為破故。如破十大弟子五百羅漢。如先有砧",
    "T46n1929_004:0732b10": "方可用鎚。三為攝受故。如室內所明說身有",
    "T46n1929_004:0732b11": "苦。而不樂求涅槃。又云。亦不可與聲聞支",
    "T46n1929_004:0732b12": "佛。而相違背。四為會通故。如大品經廣乘品",
    "T46n1929_004:0732b13": "會宗品所明。五為開密故。法華經云。決",
    "T46n1929_004:0732b14": "了聲聞法是諸經之王。涅槃經云。為諸聲聞",
    "T46n1929_004:0732b15": "開發慧眼。故六為末代世聽學小乘經論",
    "T46n1929_004:0732b16": "觀行之人。未善通達。若為外人邪見人內邪",
    "T46n1929_004:0732b17": "見人所破即便退沒。七為破末世僻說。小",
    "T46n1929_004:0732b18": "乘大乘教人。壞亂佛半滿正教。所以者何。如",
    "T46n1929_004:0732b19": "有人言。毘曇見有得道。成實見空入道。道非",
    "T46n1929_004:0732b20": "有無何得言見有見空得道也。是則兩論申",
    "T46n1929_004:0732b21": "佛小乘有空教門。便成無用。中論何故。言欲",
    "T46n1929_004:0732b22": "聞聲聞入第一義也。是則翳佛四枯之教。八",
    "T46n1929_004:0732b23": "為破末世坐禪。內證豁虛解慧開發。或同尼",
    "T46n1929_004:0732b24": "揵破戒行惡。食糞裸形。謂是大乘。或復持",
    "T46n1929_004:0732b25": "戒坐禪。同彼&#x6B1D;頭藍弗。是且空修梵行也。",
    "T46n1929_004:0732b26": "九為令今一家義學。善別內外猛浪之說。",
    "T46n1929_004:0732b27": "明識大聖枯榮教門。十為令一家坐禪學。別",
    "T46n1929_004:0732b28": "識一切內外邪非。精通大小乘觀。取捨得真",
    "T46n1929_004:0732b29": "正入佛道也。二明三藏教三乘位不同者。即",
    "T46n1929_004:0732c01": "為三意。一明聲聞乘位。二明緣覺乘位。三",
    "T46n1929_004:0732c02": "明菩薩乘位。一明三藏教聲聞乘位者。但三",
    "T46n1929_004:0732c03": "藏教具有四門。今正約毘曇有門解釋。次",
    "T46n1929_004:0732c04": "下別略明空門辨位。就有門明位即為二意。",
    "T46n1929_004:0732c05": "一明七賢位。二明七聖位。一明七賢位者。一",
    "T46n1929_004:0732c06": "者五停心觀。二別想四念處。三總想四",
    "T46n1929_004:0732c07": "念處。四&#x7157;法。五頂法。六忍法。七世第一法。是",
    "T46n1929_004:0732c08": "為七賢位也。通言賢者。&#x96A3;聖曰賢。此七位",
    "T46n1929_004:0732c09": "者。皆是非學非無學等智似解。能伏見惑。",
    "T46n1929_004:0732c10": "因此似解能發苦忍真明。故云&#x96A3;聖曰賢。今",
    "T46n1929_004:0732c11": "解賢者名直善也。一切天魔眷屬及諸凡夫。",
    "T46n1929_004:0732c12": "皆以愛著之心修善。一切外道皆以邪見心",
    "T46n1929_004:0732c13": "修善。此等雖復修善。虛偽邪曲不名為直。今",
    "T46n1929_004:0732c14": "佛弟子七種行人。皆明識生滅四諦理。知",
    "T46n1929_004:0732c15": "愛論見論皆邪曲。伏此愛見邪曲之心。用正",
    "T46n1929_004:0732c16": "信直心修諸善法。故名直善也。復次一切愛",
    "T46n1929_004:0732c17": "論所詮。皆有生滅之理。天魔眷屬及諸凡",
    "T46n1929_004:0732c18": "夫。所不能見。是故流轉生死猶若輪環。又一",
    "T46n1929_004:0732c19": "切見論所詮。皆有生滅四諦之理。六師外道",
    "T46n1929_004:0732c20": "悉不能見。是故流轉生死猶若輪環。故涅",
    "T46n1929_004:0732c21": "槃經云。我昔與汝等不見四真諦。是故久流",
    "T46n1929_004:0732c22": "轉生死大苦海。今佛法七種行人。從聞生解",
    "T46n1929_004:0732c23": "解明識此二種生滅四諦。故得信心正直。以",
    "T46n1929_004:0732c24": "此直心修諸善法。即是直善故通名賢也。問",
    "T46n1929_004:0733a01": "曰。云何名為屬愛生滅四諦之理。答曰。行",
    "T46n1929_004:0733a02": "人一期果報。即是屬愛之果。具有三苦故名",
    "T46n1929_004:0733a03": "為苦。苦理審實不虛名之為諦。若於此苦",
    "T46n1929_004:0733a04": "果。無明不了愛著此果。起諸惡業。能招聚三",
    "T46n1929_004:0733a05": "途劇苦之報。又愛著此果起諸善業。能招聚",
    "T46n1929_004:0733a06": "修羅人天生死之報。此二結業。能招六道二",
    "T46n1929_004:0733a07": "十五有生死苦報。通名為集。集理審實不虛",
    "T46n1929_004:0733a08": "名之為諦。若能觀此報身。修戒定慧四念處",
    "T46n1929_004:0733a09": "三十七品。通至涅槃名之為道。道理審實名",
    "T46n1929_004:0733a10": "之為諦。屬愛煩惱善不善業。三界二十五有",
    "T46n1929_004:0733a11": "因滅名子縛滅。捨此報身。永更不受三界二",
    "T46n1929_004:0733a12": "十五有苦果。名果縛滅。此二種滅名之為滅。",
    "T46n1929_004:0733a13": "滅之理審實名之為諦。問曰。云何名為屬",
    "T46n1929_004:0733a14": "見生滅四諦之理。答曰。眾生一期報身。具有",
    "T46n1929_004:0733a15": "三苦名之為苦。苦理審實不虛名之為諦。迷",
    "T46n1929_004:0733a16": "此報身。起身邊二見四見六十二見。即是無",
    "T46n1929_004:0733a17": "明愛取。因此若起惡業。則能招聚三途苦報。",
    "T46n1929_004:0733a18": "又因此若起善業。則能招聚修羅人天生死",
    "T46n1929_004:0733a19": "報果。此二種結業。能招聚六道三界二十五",
    "T46n1929_004:0733a20": "有生死苦果。故通名集。集理審實不虛名之",
    "T46n1929_004:0733a21": "為諦。若能觀此諸見污穢。善不善五陰。修戒",
    "T46n1929_004:0733a22": "定慧四念處三十七品。則能通至涅槃名之",
    "T46n1929_004:0733a23": "為道。道理審實不虛名之為諦。若身邊二",
    "T46n1929_004:0733a24": "見滅。則一切八十八使煩惱業滅。得須陀洹",
    "T46n1929_004:0733a25": "果。超過之人三界思惟十使滅。則九十八",
    "T46n1929_004:0733a26": "使業煩惱滅。是則三界二十五有因滅名子",
    "T46n1929_004:0733a27": "縛滅。捨此等業報。畢竟不生三界二十五",
    "T46n1929_004:0733a28": "有名果縛滅。此二種滅名之為滅。滅理審實",
    "T46n1929_004:0733a29": "名之為諦。今明此諸見四諦。並長爪所迷末",
    "T46n1929_004:0733b01": "代講說。橫釋四諦名義審實為委悉。&#x7AEA;而",
    "T46n1929_004:0733b02": "明之未必深見此意。故以邪為正。以正為邪。",
    "T46n1929_004:0733b03": "以淺為深。以深為淺。世出世法混濫無分別。",
    "T46n1929_004:0733b04": "聽講坐禪。若明識此意。即於佛法得正信分",
    "T46n1929_004:0733b05": "明。歸依三寶。道心自然而發。專求離苦涅",
    "T46n1929_004:0733b06": "槃。終不染著文字語言無益諍論。貪世名利",
    "T46n1929_004:0733b07": "眷屬果報也。此之七賢。三是外凡名乾慧地。",
    "T46n1929_004:0733b08": "四是內凡則是性地。若外凡已前未必能",
    "T46n1929_004:0733b09": "歸心三寶。豈識愛見四諦修五停心耶。皆名",
    "T46n1929_004:0733b10": "為邪定聚眾生也。若乾慧地名不定聚眾生。",
    "T46n1929_004:0733b11": "若性地名正定聚眾生也。一明初賢五停心",
    "T46n1929_004:0733b12": "觀者。一阿那般那觀。二不淨觀。三慈心觀。四",
    "T46n1929_004:0733b13": "因緣觀。五界方便觀。此五通言停心者。停以",
    "T46n1929_004:0733b14": "停止為義。亦名五度門觀。若人歸依三寶受",
    "T46n1929_004:0733b15": "佛戒法。名佛四眾弟子。若聞生滅四諦之教。",
    "T46n1929_004:0733b16": "因此發聲聞心。欲觀四諦離生死苦求涅槃",
    "T46n1929_004:0733b17": "樂。但此以五種煩惱散動不定如風中燈。當",
    "T46n1929_004:0733b18": "修五種觀法。五種觀法者。一數息觀。二不淨",
    "T46n1929_004:0733b19": "觀。三慈心觀。四因緣觀。五界方便觀。問曰。",
    "T46n1929_004:0733b20": "何不依數人說不淨觀為先。答曰。今依禪門",
    "T46n1929_004:0733b21": "辨次第也。以病增先後隨人。不須定執前",
    "T46n1929_004:0733b22": "後次第也。問曰。此五種觀法。為對五人為對",
    "T46n1929_004:0733b23": "一人。答曰。橫對五人&#x7AEA;對一人。一人隨病",
    "T46n1929_004:0733b24": "多少對不定也。此五種觀法。對治五不善。",
    "T46n1929_004:0733b25": "即有五意。一對治二轉治。三不不轉治。四",
    "T46n1929_004:0733b26": "兼治。五亦對亦轉。亦不轉亦兼治。一對治",
    "T46n1929_004:0733b27": "者。若覺觀多者。對治數息。二貪欲多者。對",
    "T46n1929_004:0733b28": "治不淨。三瞋恚多者。對治修慈。四愚癡多",
    "T46n1929_004:0733b29": "者。對治修因緣觀。五者著我多者。對治修",
    "T46n1929_004:0733c01": "界方便觀。若行者覺觀等分煩惱偏重攀緣",
    "T46n1929_004:0733c02": "不住。當修數息。隨息觀息對治。相應則三",
    "T46n1929_004:0733c03": "種覺觀煩惱止息。心不動散發諸禪定。定法",
    "T46n1929_004:0733c04": "持定心入出安穩。故名停心也。所以者何。",
    "T46n1929_004:0733c05": "修安般念定有三種。一名始習行。二名已習",
    "T46n1929_004:0733c06": "行。三名思惟已度。一數即是始習。行二隨",
    "T46n1929_004:0733c07": "即已習行。三觀即已度。復次數隨觀皆名始",
    "T46n1929_004:0733c08": "習。行得三種欲界未到地定。名已習行。發",
    "T46n1929_004:0733c09": "諸初禪定名已度。餘不淨觀等四停心法。亦",
    "T46n1929_004:0733c10": "當如是分別。心既調停乃可習觀。猶如密室",
    "T46n1929_004:0733c11": "之燈。入道根本無過此五法也。若心不住。或",
    "T46n1929_004:0733c12": "須轉治不轉治等及發諸禪功德。具如次第",
    "T46n1929_004:0733c13": "禪門內方便明也。行人隨成一觀心得停",
    "T46n1929_004:0733c14": "住。即入初賢位也。問曰。此處何故。不說念",
    "T46n1929_004:0733c15": "佛三昧為五種耶。答曰。開因緣觀。生界方",
    "T46n1929_004:0733c16": "便代也。界方便與小乘念諸佛相同。亦破境",
    "T46n1929_004:0733c17": "界逼迫障也。有人言。若作五度門無念佛名。",
    "T46n1929_004:0733c18": "若作六度門。即明念佛度。治等分障道也。問",
    "T46n1929_004:0733c19": "曰。若以數息不淨等心得停住。為初賢者。今",
    "T46n1929_004:0733c20": "世人修數息不淨等觀。非但心住。乃發種種",
    "T46n1929_004:0733c21": "禪門境界。是初賢位否。答曰。若以愛見之",
    "T46n1929_004:0733c22": "心修初禪。乃至非想。尚非初賢。何況數息",
    "T46n1929_004:0733c23": "不淨等心不得停住。乃發淺近諸禪而名賢",
    "T46n1929_004:0733c24": "也。所以者何。如經所說。多修福德禪定不",
    "T46n1929_004:0733c25": "修智慧。名之為愚。多修智慧不修福德禪定。",
    "T46n1929_004:0733c26": "名之為狂。豈可說狂愚人為初賢也。今明賢",
    "T46n1929_004:0733c27": "者本是直善人耳。問曰。何等名直善人相。答",
    "T46n1929_004:0733c28": "曰。此應四義簡別。一者若人隨愛見破戒。此",
    "T46n1929_004:0733c29": "非直非善故非賢人。如無目無足之人。不能",
    "T46n1929_004:0734a01": "到清涼池也。二者持戒禪定而生邪見。此善",
    "T46n1929_004:0734a02": "而不直亦此不名賢。如有足而無目。亦不",
    "T46n1929_004:0734a03": "能到清涼池也。三者生信心正見而破戒心",
    "T46n1929_004:0734a04": "亂。此直不善。亦不名賢。如有目而無足。亦",
    "T46n1929_004:0734a05": "不能到清涼池。四者若人信解直正得佛教",
    "T46n1929_004:0734a06": "意。持戒清淨修阿那般那不淨觀等。得心停",
    "T46n1929_004:0734a07": "住。乃名直善初賢之位。如人目足備。故入",
    "T46n1929_004:0734a08": "清涼池。問曰。云何名為信解直正。得佛教",
    "T46n1929_004:0734a09": "意分別之相。答曰。如中論說。佛去世後後",
    "T46n1929_004:0734a10": "五百歲。像法之中人。根轉鈍深著諸法。求",
    "T46n1929_004:0734a11": "十二因緣五陰十二入十八界等決定相。不",
    "T46n1929_004:0734a12": "知佛意但著文字。今謂不知佛意者。佛知生",
    "T46n1929_004:0734a13": "生不可說有因緣。故亦可得說也。佛說生",
    "T46n1929_004:0734a14": "因緣生滅教門。赴緣化物者。意欲令眾生",
    "T46n1929_004:0734a15": "離生死苦得涅槃樂也。若著文字分別諍競。",
    "T46n1929_004:0734a16": "則為三界火宅所燒。此不得佛意也。今明欲",
    "T46n1929_004:0734a17": "知佛意者。若知三藏教門十意分明。必定出",
    "T46n1929_004:0734a18": "生死苦。得涅槃樂也。十意者。即是十法。名",
    "T46n1929_004:0734a19": "目具如前三觀中辨。今略就此三藏教門解",
    "T46n1929_004:0734a20": "釋。一信解正因緣法者。即是知不可說說",
    "T46n1929_004:0734a21": "無明因緣。出生一切法。破外人說無因緣生",
    "T46n1929_004:0734a22": "一切法。破外人說邪因緣生一切法。種種顛",
    "T46n1929_004:0734a23": "倒妄計邪僻也。二真正發心者。驚覺無常",
    "T46n1929_004:0734a24": "之火燒諸世間。一心樂求涅槃。不念世間名",
    "T46n1929_004:0734a25": "聞利養。如&#x9E9E;在獵圍欲跳出也。三巧修止觀。",
    "T46n1929_004:0734a26": "出世之行者。如人乘馬亦愛策也。四破諸",
    "T46n1929_004:0734a27": "法遍者。觀因緣生滅。破一切愛見戲論諸法",
    "T46n1929_004:0734a28": "遍也。五善知通塞者。知一切愛見之法。皆",
    "T46n1929_004:0734a29": "有道滅之理名之為通。悉有苦集名之為塞",
    "T46n1929_004:0734b01": "也。六善修三十七品調適者。於諸愛見不動。",
    "T46n1929_004:0734b02": "而修性念處及八正道也。七善修助道法",
    "T46n1929_004:0734b03": "者。即是修五信。入十二門禪九想八背捨。",
    "T46n1929_004:0734b04": "深入共念處緣念處等諸善對治助道觀",
    "T46n1929_004:0734b05": "法也。八善知次位者。善識七賢之位心不",
    "T46n1929_004:0734b06": "混濫。破增上慢成慚愧有羞僧也。九安忍",
    "T46n1929_004:0734b07": "成就者。能忍內外強軟二賊三障四魔也。十",
    "T46n1929_004:0734b08": "順道法愛不生者發外凡內凡種種之順道",
    "T46n1929_004:0734b09": "善法。心不愛著也。末代求聲聞乘行人。知",
    "T46n1929_004:0734b10": "此十法信解分明。不著一切文字戲論。為求",
    "T46n1929_004:0734b11": "實慧修五停心。入初賢位。即是善知佛教意。",
    "T46n1929_004:0734b12": "二明別想四念處位者。即為七意。一明念",
    "T46n1929_004:0734b13": "處。是佛法入道要門。二略釋四念處名。三",
    "T46n1929_004:0734b14": "分別三種念處不同。四明為破三種六師。五",
    "T46n1929_004:0734b15": "明為成三種羅漢。六明念處觀法。七正明念",
    "T46n1929_004:0734b16": "處位。一明念處是佛法入道要門者。如佛在",
    "T46n1929_004:0734b17": "雙樹間將般涅槃。阿難請問。佛去世後諸比",
    "T46n1929_004:0734b18": "丘。依何而住依何修道。佛答阿難。若我在世",
    "T46n1929_004:0734b19": "及滅度後。諸比丘依波羅提木叉。住念處修",
    "T46n1929_004:0734b20": "道。當知五停心觀成得入初賢。即是依尸羅",
    "T46n1929_004:0734b21": "清淨。名攝根之戒也。是故數人說欲界定。為",
    "T46n1929_004:0734b22": "十善相應心。若依未到地。發初禪即是定共",
    "T46n1929_004:0734b23": "戒也。佛法雖有種種法門。而佛遺言。但屬",
    "T46n1929_004:0734b24": "依念處以修道也。若離念處。觀雖復布施",
    "T46n1929_004:0734b25": "持戒忍辱精進。誦經行道頭陀坐禪。聽讀",
    "T46n1929_004:0734b26": "多聞講說教化。皆不得入正道。故佛勸令依",
    "T46n1929_004:0734b27": "念處修道也。二略釋四念處名者。四念處亦",
    "T46n1929_004:0734b28": "名如意止。即是觀五陰十二入十八界一切",
    "T46n1929_004:0734b29": "諸法中。各觀身受心法真實智慧。真實智慧",
    "T46n1929_004:0734c01": "者。破四法四倒四食四識四住四魔之智慧",
    "T46n1929_004:0734c02": "也。一身念處。二受念處。三心念處。四法念",
    "T46n1929_004:0734c03": "處。一身念處者。一切內外色陰名之為身。觀",
    "T46n1929_004:0734c04": "身智慧名之為念。明見不淨破淨顛倒。名之",
    "T46n1929_004:0734c05": "為處。是為身念處。二受念處者。一切內外",
    "T46n1929_004:0734c06": "受陰名之為受。觀受智慧名之為念。知受悉",
    "T46n1929_004:0734c07": "苦破樂顛倒。名之為處。是名受念處。者。",
    "T46n1929_004:0734c08": "一切內外識陰名之為心。觀心智慧名之為",
    "T46n1929_004:0734c09": "念。見一切心無常破常顛倒。名之為處。是",
    "T46n1929_004:0734c10": "名心念處。四法念處者。一切內外想行二陰。",
    "T46n1929_004:0734c11": "及有為法名之為法。智慧名之為念。見法",
    "T46n1929_004:0734c12": "無我破我顛倒名之為處。是為法念處。是",
    "T46n1929_004:0734c13": "四念處。有十二種觀。所謂內四外四內外四",
    "T46n1929_004:0734c14": "也。問曰。四念處是慧。云何返從念受名。答",
    "T46n1929_004:0734c15": "曰。為初學用念持慧。不妄受異緣念為之",
    "T46n1929_004:0734c16": "增上。從念受名也。三明分別三種念處不",
    "T46n1929_004:0734c17": "同者。一性念處。二共念處。三緣念處。所言",
    "T46n1929_004:0734c18": "自性念處者。說諸不顛倒慧也如佛說修身",
    "T46n1929_004:0734c19": "觀身觀者是慧。念處者。所作事不妄受緣。故",
    "T46n1929_004:0734c20": "除自性過。故說念處。南嶽師云。亦名慧行。",
    "T46n1929_004:0734c21": "亦名實觀。緣理斷結之正要也。所言共念處",
    "T46n1929_004:0734c22": "者。定與慧相共法。如佛說比丘善法積聚。",
    "T46n1929_004:0734c23": "謂四念處是為正說。南嶽師云。亦名行行。亦",
    "T46n1929_004:0734c24": "名得解觀。是對治事中善法。共正道斷結色",
    "T46n1929_004:0734c25": "及諸數也。又能發諸神通也。所言緣念處",
    "T46n1929_004:0734c26": "者。一切諸法。如佛所說比丘一切法四念",
    "T46n1929_004:0734c27": "處。是為正攝受具足故。乃略緣故。南嶽師",
    "T46n1929_004:0734c28": "云。還是性共二種念處。能觀之智所觀之境。",
    "T46n1929_004:0734c29": "合辨具一切法義也。若能分別觀察。即發",
    "T46n1929_004:0735a01": "四無礙辨也。問曰。如雜心說。共念處斷煩",
    "T46n1929_004:0735a02": "惱。非餘自性念處。雖有略境界。彼不具足",
    "T46n1929_004:0735a03": "不能斷結也。答曰。眾生根有利鈍。鈍根結厚",
    "T46n1929_004:0735a04": "彼不具足不能斷結。利根結薄雖彼不具",
    "T46n1929_004:0735a05": "足助道。性念處慧即能斷結。復次如雜心明",
    "T46n1929_004:0735a06": "四念處。法念處斷結。非前三念處。今明如禪",
    "T46n1929_004:0735a07": "經說。摩訶迦絺那修身念處。觀成即得初果。",
    "T46n1929_004:0735a08": "何必定至法念處也。問曰性念處。但說慧數",
    "T46n1929_004:0735a09": "羸弱。云何能斷結。答曰慧數不獨起。豈不能",
    "T46n1929_004:0735a10": "斷結也。問曰。若諸數隨起。即是共義也。答",
    "T46n1929_004:0735a11": "曰。諸數隨起有二種。一但是緣理之慧。諸",
    "T46n1929_004:0735a12": "數任運隨起。此說性念處。二修諸數作助道",
    "T46n1929_004:0735a13": "善法。故說共念處斷結。故佛說善法積聚。屬",
    "T46n1929_004:0735a14": "共念處。助正道共斷結使故。雜心偏說共念",
    "T46n1929_004:0735a15": "處斷結。然利根人用性念處非不斷結也。四",
    "T46n1929_004:0735a16": "明為破三種六師故。佛說四念處者此念處",
    "T46n1929_004:0735a17": "教出過三種六師之說。故能破一切外道也。",
    "T46n1929_004:0735a18": "若三乘行人。修三種念處得成就者。亦能破",
    "T46n1929_004:0735a19": "一切外人也。何等名為三種六師外道。一者",
    "T46n1929_004:0735a20": "一切智六師。二者神通六師。三韋陀六師。",
    "T46n1929_004:0735a21": "一切智六師者。邪心見理發於邪智辨財無",
    "T46n1929_004:0735a22": "礙也。神通六師者。得世間禪定發五神通。亦",
    "T46n1929_004:0735a23": "有慈悲忍力。刀割香塗心無憎愛。皆是根本",
    "T46n1929_004:0735a24": "十二門禪定力用也。韋陀六師者。即是博",
    "T46n1929_004:0735a25": "學多聞。通四韋陀十八大經。世間吉凶天文",
    "T46n1929_004:0735a26": "地理醫方卜相無所不知。故名韋陀六師也。",
    "T46n1929_004:0735a27": "若此六師。內有邪一切智慧。外能神通轉變。",
    "T46n1929_004:0735a28": "知世間吉凶通四韋陀。及十八大經無不知",
    "T46n1929_004:0735a29": "曉。是則各有智慧神通解。十六大國敬之",
    "T46n1929_004:0735b01": "如佛。為欲破此三種六師。故說此三種四念",
    "T46n1929_004:0735b02": "處也。一性念處。即破一切智六師。所以者",
    "T46n1929_004:0735b03": "何。外人皆依身邊二見發一切智。謂得涅槃",
    "T46n1929_004:0735b04": "常樂我淨。此即蟲食木偶得成字。蟲亦不",
    "T46n1929_004:0735b05": "知是字非字也。今佛說性念處觀。即破此",
    "T46n1929_004:0735b06": "身邊二見。不生四見六十二見顛倒。是故破",
    "T46n1929_004:0735b07": "一切智六師也。次明共念處。破神通六師者。",
    "T46n1929_004:0735b08": "外人但於根本四禪。發五神通。禪定既淺",
    "T46n1929_004:0735b09": "兼無理事觀。故神力轉變蓋不足言。今佛",
    "T46n1929_004:0735b10": "說共念處。即能發背捨勝處一切處九次第",
    "T46n1929_004:0735b11": "定師子奮迅超越三昧發諸神通禪定。既深",
    "T46n1929_004:0735b12": "行力大所發神通無礙自在。變化無方摧諸",
    "T46n1929_004:0735b13": "外道。事如指掌。是以身子降伏勞度。差目",
    "T46n1929_004:0735b14": "連化河溺諸外道。皆是共念處觀所成神通",
    "T46n1929_004:0735b15": "也。次明緣念處觀。破韋陀外道者。四韋陀",
    "T46n1929_004:0735b16": "十八大經。皆明世間人天愛論見論淺近之",
    "T46n1929_004:0735b17": "事。佛說出世三藏。若名若義而彼經書所",
    "T46n1929_004:0735b18": "不記載。佛說緣念處觀。緣佛所說三藏教門。",
    "T46n1929_004:0735b19": "出世名義法門道理。若相對比並豈外人",
    "T46n1929_004:0735b20": "之所見聞。故緣念處觀破韋陀外道也。◎"
}