{
    "T13n0397_036:0244c17": "大方等大集經卷第三十六",
    "T13n0397_036:0244c19": "隋天竺三藏那連提耶舍譯",
    "T13n0397_036:0244c20": "日藏分陀羅尼品第二之二",
    "T13n0397_036:0244c21": "爾時，西方去此佛剎四十二恒河沙等諸佛",
    "T13n0397_036:0244c22": "國土，過是數已有佛世界名堅固幢，其國有",
    "T13n0397_036:0244c23": "佛，號智德峯王如來、應供、正遍知，於五濁世",
    "T13n0397_036:0244c24": "與諸四眾眷屬圍遶而為說法。時彼眾中，有",
    "T13n0397_036:0244c25": "菩薩摩訶薩名炎德藏，在大眾中聽佛說法，",
    "T13n0397_036:0244c26": "仰觀虛空見無量無數阿僧祇菩薩摩訶薩眾，",
    "T13n0397_036:0244c27": "從西方來而往東方，復見東方有大光明。覩",
    "T13n0397_036:0244c28": "是事已，即白智德峯王佛言：「世尊！以何因緣",
    "T13n0397_036:0244c29": "有如是事？」爾時，智德峯王佛告炎德藏菩薩",
    "T13n0397_036:0245a01": "摩訶薩言：「善男子！東方去此四十二恒河沙",
    "T13n0397_036:0245a02": "等諸佛世界，有世界名曰娑婆。佛號釋迦牟",
    "T13n0397_036:0245a03": "尼如來、應供、正遍知，現處五濁為無量無邊",
    "T13n0397_036:0245a04": "眾生說三乘法，欲令法母三寶種久住故，法",
    "T13n0397_036:0245a05": "行不斷故，破魔界故，為欲建立佛法幢故。十",
    "T13n0397_036:0245a06": "方一切諸如來等，皆悉至彼娑婆世界，共說",
    "T13n0397_036:0245a07": "寶幢陀羅尼，說已各還本剎。今釋迦牟尼佛",
    "T13n0397_036:0245a08": "復為菩薩摩訶薩及聲聞眾更大集會，以四",
    "T13n0397_036:0245a09": "無礙智說三解脫門清淨梵行。娑婆世界地",
    "T13n0397_036:0245a10": "及虛空皆悉充滿，是諸大眾皆悉樂聞釋迦",
    "T13n0397_036:0245a11": "如來所說法門，心無厭足。」爾時，智德峯王佛",
    "T13n0397_036:0245a12": "告炎德藏菩薩摩訶薩言：「善男子！汝可持我",
    "T13n0397_036:0245a13": "語，往娑婆世界問訊釋迦牟尼佛。彼佛今說",
    "T13n0397_036:0245a14": "日藏法行壞龍境界名曰炎品，能盡一切眾",
    "T13n0397_036:0245a15": "生惡業。善男子！我有陀羅尼欲名無願順，汝",
    "T13n0397_036:0245a16": "可送往。此陀羅尼有大勢力有大利益，能盡",
    "T13n0397_036:0245a17": "一切欲貪色貪無色貪，能盡一切我慢慢慢",
    "T13n0397_036:0245a18": "增上慢，能破一切無明闇聚，能捨一切諸苦",
    "T13n0397_036:0245a19": "重擔，乃至能得盡智無生智，得阿耨多羅三",
    "T13n0397_036:0245a20": "藐三菩提。」時，彼世尊而說呪曰：",
    "T13n0397_036:0245a21": "「怛絰他(一)　舍那舍婆(二)　奢摩那舍婆(三)　阿婆叉",
    "T13n0397_036:0245a22": "舍婆(四)　斫芻舍婆(五)　輸嚧哆羅舍婆(六)　伽拏舍",
    "T13n0397_036:0245a23": "婆(七)　什婆舍婆(八)　迦耶舍婆(九)　摩那舍婆(十)　叉婆",
    "T13n0397_036:0245a24": "毘陀(十一)　斫芻畢利洟鼻叉婆(十二)　輸嚧哆囉阿婆",
    "T13n0397_036:0245a25": "叉婆(十三)　伽囉拏帝闍叉婆(十四)　視婆婆喻叉婆(十五)",
    "T13n0397_036:0245a26": "　迦耶羶囉摩叉婆(十六)　摩那烏闍叉婆(十七)　阿盧",
    "T13n0397_036:0245a27": "迦若那叉婆(十八)　毘闍僧羯摩叉婆(十九)　唵句囉呿",
    "T13n0397_036:0245a28": "伽叉婆(二十)　婆摩嘍畢也鼻耶叉婆(二十一)　舍摩迦",
    "T13n0397_036:0245a29": "闍叉婆(二十二)　叉耶囉娑叉婆(二十三)　羶哆鼻耶婆",
    "T13n0397_036:0245b01": "叉婆(二十四)　那都那(二十五)　泥那都那(二十六)　阿婆泥那",
    "T13n0397_036:0245b02": "都那(二十七)　那耶波那夷那都那(二十八)　伊沙伊婆都",
    "T13n0397_036:0245b03": "度呿[口*寫](二十九)　莎呵(三十)",
    "T13n0397_036:0245b04": "「善男子！汝可持此無願順陀羅尼，往彼娑婆",
    "T13n0397_036:0245b05": "世界，如我辭曰：『智德峯王如來問訊釋迦牟",
    "T13n0397_036:0245b06": "尼佛，起居輕利、氣力安樂不？轉正法輪無障",
    "T13n0397_036:0245b07": "礙不？彼惡眾生樂聽所說日藏法行壞龍境",
    "T13n0397_036:0245b08": "界炎品不？』」爾時，炎德藏菩薩白智德峯王佛",
    "T13n0397_036:0245b09": "言：「世尊！我今已受持此陀羅尼，今雖欲往娑",
    "T13n0397_036:0245b10": "婆世界，而懷怖畏。何以故？我親從佛聞彼佛",
    "T13n0397_036:0245b11": "世界五濁熾盛，彼諸眾生眾苦逼迫，貪欲瞋",
    "T13n0397_036:0245b12": "恚愚癡邪見貪著女色，於須臾間能成阿鼻地",
    "T13n0397_036:0245b13": "獄惡業，以是義故我甚怖畏。」爾時，智德峯王",
    "T13n0397_036:0245b14": "佛告炎德藏菩薩言：「善男子！汝飛於彼娑婆",
    "T13n0397_036:0245b15": "世界四天下中，二十一日化作金翅鳥王，令",
    "T13n0397_036:0245b16": "彼大海六十四萬億諸龍見汝形故皆生怖畏，",
    "T13n0397_036:0245b17": "以是因緣受三歸依，乃至發阿耨多羅三藐",
    "T13n0397_036:0245b18": "三菩提心不？」炎德藏菩薩言：「如是。世尊！實如",
    "T13n0397_036:0245b19": "聖說。」爾時，智德峯王佛復告炎德藏菩薩言：",
    "T13n0397_036:0245b20": "「善男子！汝往於彼娑婆世界四天下中亢旱",
    "T13n0397_036:0245b21": "之處，於七日中化作象頭、馬頭大龍王身，令",
    "T13n0397_036:0245b22": "舊住龍心生怖畏，不安本處悉騰虛空，七日",
    "T13n0397_036:0245b23": "之中澍大甘雨耶？」炎德藏菩薩言：「世尊！實如",
    "T13n0397_036:0245b24": "聖說。」佛言：「善男子！汝於如是諸惡龍中尚不",
    "T13n0397_036:0245b25": "怖畏，又汝過去發弘誓願，在在處處利益",
    "T13n0397_036:0245b26": "眾生。何故今者忽生恐畏？汝受我使莫生驚",
    "T13n0397_036:0245b27": "怖。」爾時，智德峯王佛告炎德藏菩薩言：「善男",
    "T13n0397_036:0245b28": "子！我復教汝智慧依止大授記陀羅尼，汝持",
    "T13n0397_036:0245b29": "往彼得無怖畏。」爾時，炎德藏菩薩白佛言：「世",
    "T13n0397_036:0245c01": "尊！譬如智人坐伏藏上，以手把土忽得一",
    "T13n0397_036:0245c02": "寶。得已，歡喜復更重把，如是漸漸得寶轉",
    "T13n0397_036:0245c03": "多，我亦如是重問如來，望得如來無價法寶。",
    "T13n0397_036:0245c04": "得是寶已，為欲教化諸眾生故。若蒙如來開",
    "T13n0397_036:0245c05": "大法印，以法印力如來力故，則能教化一切",
    "T13n0397_036:0245c06": "眾生。」爾時，智德峯王佛即說呪曰：",
    "T13n0397_036:0245c07": "「怛絰他(一)　珊提(多夷反)囉那奢摩(二)　三摸他那奢",
    "T13n0397_036:0245c08": "摩(三)　阿跋闍那奢摩(四)　莎凌楞伽奢摩(五)　僧逾",
    "T13n0397_036:0245c09": "伽奢摩(六)　拔馱那奢摩(七)　三摩毘沙摩奢摩(八)",
    "T13n0397_036:0245c10": "　婆多那奢摩(九)　三摩羯嵐摩奢摩(十)　遏毘馱奢",
    "T13n0397_036:0245c11": "摩(十一)　耶婆闍羅摩羅拏奢摩(十二)　耶婆薩婆摩",
    "T13n0397_036:0245c12": "奴闍奢摩(十三)　耶婆薩婆怛利陀都(十四)　三斯羯利",
    "T13n0397_036:0245c13": "哆奢摩(十五)　阿邏波羅奢摩(十六)」",
    "T13n0397_036:0245c14": "佛言：「善男子！此智慧依止授記陀羅尼，彼土",
    "T13n0397_036:0245c15": "眾生若有聞者，皆能輕薄下中上結，色無色",
    "T13n0397_036:0245c16": "有亦復如是，恒河沙等劫生死過惡皆悉散",
    "T13n0397_036:0245c17": "滅。過去五有身口意業，生於有中受不愛果，",
    "T13n0397_036:0245c18": "所在生處障修善根、四大衰惡，所愛之財求",
    "T13n0397_036:0245c19": "不能得，舊所親愛悉皆離散；所不樂事而悉",
    "T13n0397_036:0245c20": "和合，身受諸苦心多濁亂，不樂修習一切善",
    "T13n0397_036:0245c21": "根，樂著一切諸不善法，如是等業悉滅無餘。",
    "T13n0397_036:0245c22": "「善男子！若有一聞此陀羅尼一心聽受，七日",
    "T13n0397_036:0245c23": "七夜專精修習，如上所說諸惡罪業皆得消",
    "T13n0397_036:0245c24": "滅，除五無間、誹謗正法、毀呰聖人、犯四重禁，",
    "T13n0397_036:0245c25": "此四種人失陀羅尼力畢定受罪。若復有人",
    "T13n0397_036:0245c26": "無是四罪樂修善根，修行檀波羅蜜種種布",
    "T13n0397_036:0245c27": "施，是人則為一切諸佛、諸菩薩眾、聲聞、緣覺",
    "T13n0397_036:0245c28": "之所加護，以聖加故得無盡物，亦樂持戒、忍",
    "T13n0397_036:0245c29": "辱、精進、禪定、智慧。一切天人阿修羅等不能",
    "T13n0397_036:0246a01": "沮壞，常為一切天王人王，見者恭敬供養禮",
    "T13n0397_036:0246a02": "拜，聞者歡喜心常憶念讚歎守護。臨命終時",
    "T13n0397_036:0246a03": "得見十方曾所念佛，皆來授手作如是言：『善",
    "T13n0397_036:0246a04": "男子來，我今將汝向我世界，令汝安住十地",
    "T13n0397_036:0246a05": "位中。』彼人見佛心大歡喜，以歡喜故得生清",
    "T13n0397_036:0246a06": "淨有佛國中，速住十地，是人不久當得阿耨",
    "T13n0397_036:0246a07": "多羅三藐三菩提。「善男子！此智慧依止大授",
    "T13n0397_036:0246a08": "記陀羅尼，有如是大力有大利益。「善男子！彼",
    "T13n0397_036:0246a09": "娑婆世界有諸眾生，不到涅槃道。何以故？造",
    "T13n0397_036:0246a10": "五無間、誹謗正法、毀呰聖人、犯四重禁，如是眾",
    "T13n0397_036:0246a11": "生十方淨土所不容者皆生彼國，是諸眾生",
    "T13n0397_036:0246a12": "於三惡道長夜受於種種諸苦。彼眾生等雖",
    "T13n0397_036:0246a13": "出三塗，已無清淨業因緣故，釋迦如來本願",
    "T13n0397_036:0246a14": "力故，還復生於彼娑婆界。若諸眾生過去所",
    "T13n0397_036:0246a15": "有信根乃至慧根，曾修布施乃至智慧，曾修",
    "T13n0397_036:0246a16": "願行不樂流轉，學涅槃道淨修梵行，如是人",
    "T13n0397_036:0246a17": "等生彼世界。「惡業眾生得醜陋身，諸根缺減",
    "T13n0397_036:0246a18": "其心暗鈍，衣服飲食臥具湯藥，資生乏少壽",
    "T13n0397_036:0246a19": "命短促，癡無智慧睡眠不安，薄善根少福德，",
    "T13n0397_036:0246a20": "諸適意事而不從心復無悲心。樂行惡行樂",
    "T13n0397_036:0246a21": "著惡見，樂習惡論樂起惡願，樂受惡法不信",
    "T13n0397_036:0246a22": "正法，多諸病苦多散亂心，多樂惡事造三惡",
    "T13n0397_036:0246a23": "業，虛妄憶想非吉為吉，心不樂忍其心麁獷，",
    "T13n0397_036:0246a24": "常樂修習十不善業，誹謗三寶趣三惡道。「善",
    "T13n0397_036:0246a25": "男子！彼佛剎中如是眾生，聞此智慧依止授",
    "T13n0397_036:0246a26": "記陀羅尼，至心一聽者，彼諸眾生生厭離心",
    "T13n0397_036:0246a27": "度三惡道。復有眾生曾修信根乃至慧根，亦",
    "T13n0397_036:0246a28": "曾修習六波羅蜜，不樂流轉淨修梵行，若得",
    "T13n0397_036:0246a29": "聞此陀羅尼已，增益壽命身少病苦，智慧增",
    "T13n0397_036:0246b01": "益資財無損，長善根海增善知識，乃至增益",
    "T13n0397_036:0246b02": "一切善業皆悉成就，成就正見具足十善種",
    "T13n0397_036:0246b03": "三善根，樂三自歸樂起諸願，樂阿蘭若光顯",
    "T13n0397_036:0246b04": "三寶。復能於此智慧依止大授記陀羅尼，",
    "T13n0397_036:0246b05": "至心聽受專精修習，讀誦受持乃至七日七",
    "T13n0397_036:0246b06": "夜憶念不捨，成就如是無量功德，除五無間、",
    "T13n0397_036:0246b07": "誹謗正法、毀呰賢聖、犯四重禁。「如是眾生墮",
    "T13n0397_036:0246b08": "於惡趣，於彼命終而來生此娑婆世界，以彼",
    "T13n0397_036:0246b09": "業氣習未盡故，於未來世應受惡報，由得聞",
    "T13n0397_036:0246b10": "此智慧依止大授記陀羅尼，於現在身雖不",
    "T13n0397_036:0246b11": "能得勝妙果報，以陀羅尼力故於當來世無",
    "T13n0397_036:0246b12": "量惡報悉滅無餘。彼諸眾生為滅如是諸惡",
    "T13n0397_036:0246b13": "業故，應當書寫此陀羅尼門，復應造作七佛",
    "T13n0397_036:0246b14": "形像。於釋迦牟尼佛法之中，建立寺舍供養",
    "T13n0397_036:0246b15": "供給法行比丘，亦當數數受八戒齋，勤行精",
    "T13n0397_036:0246b16": "進樂聽正法如說修行。此諸眾生於三寶中",
    "T13n0397_036:0246b17": "得決定信生歡喜心因緣故，能滅無量百千",
    "T13n0397_036:0246b18": "萬億那由他劫在在處處應受惡道種種諸",
    "T13n0397_036:0246b19": "苦。於現在世多諸病苦，受身形殘資生減失，",
    "T13n0397_036:0246b20": "眷屬離散為人奴僕，受諸撾打惡口麁獷，不",
    "T13n0397_036:0246b21": "得自在為人誹謗，已受如是種種苦故，過去",
    "T13n0397_036:0246b22": "惡業皆悉滅無。「如是，善男子！此智慧依止授",
    "T13n0397_036:0246b23": "記大陀羅尼，於諸眾生有大勢力我今更說。」",
    "T13n0397_036:0246b24": "爾時，世尊即說呪曰：",
    "T13n0397_036:0246b25": "「怛絰他(一)　佉伽波利眵(尺之反)提(二)　伽唎婆叉(惻檀",
    "T13n0397_036:0246b26": "反)西(三)　伽跛利(四)　鼻陀鉢囉婆伽叉(惻檀反)(五)　叉婆",
    "T13n0397_036:0246b27": "踰岐(強予反)(六)　鉢底呵黎(七)　奢摩那四迦涕(八)　三摩",
    "T13n0397_036:0246b28": "迷伽闍師(踈齋反)(九)　阿叉夜那低(十)　叉婆跋栘(常兮反)(十一)",
    "T13n0397_036:0246b29": "　禰馱那闍師(十二)　娑摩娜闍師(十三)　娑摩伽邏",
    "T13n0397_036:0246c01": "闍師(十四)　阿地呵奢夜闍師(十五)　鼻鉢囉婆闍師",
    "T13n0397_036:0246c02": "(十六)　西叉闍師(十七)　西禰夜闍婆闍師(十八)　娑利羅",
    "T13n0397_036:0246c03": "瞿咥(馨指反)夜闍師(十九)　娑利羅瞿咥夜阿阿鞞",
    "T13n0397_036:0246c04": "綺婆那鳩世(二十)　薩檀拘帝(二十一)　私婆檀那梯(二十",
    "T13n0397_036:0246c05": "二)　毘哆鉢囉鼻利低(二十三)　嘔波羶囉磨娜梯(二十",
    "T13n0397_036:0246c06": "四)　阿那叱地夜跋羅企(羌予反)(二十五)　鉢羅帝羯迷那",
    "T13n0397_036:0246c07": "(二十六)　三迦太夜世(二十七)　薩盧遮那婆迷(二十八)　拘嚧",
    "T13n0397_036:0246c08": "太黎(二十九)　迦摩薩世(三十)　阿世奢佉岐(軀予反)(三十一)　那",
    "T13n0397_036:0246c09": "夜軍闍(三十二)　鼻地夜跋泥(三十三)　羯羅那跋泥(三十四)",
    "T13n0397_036:0246c10": "　欝遮跋泥(三十五)　三迷摩迦黎(三十六)　奢利夜跋泥(三十",
    "T13n0397_036:0246c11": "七)　摸伽闍師(三十八)　呵利拘那婆(三十九)　那夜那目",
    "T13n0397_036:0246c12": "企(四十)　娑囉叉拘黎(四十一)　那邏延拏樹黎(四十二)　因",
    "T13n0397_036:0246c13": "陀羅婆薩泥(四十三)　烏阿(四十四)　阿婆阿(四十五)　阿阿",
    "T13n0397_036:0246c14": "(四十六)　何羅婆阿(四十七)　婆囉(四十八)　阿婆囉(四十九)　何",
    "T13n0397_036:0246c15": "羅薩彌伽(其我反)(五十)　豆佉禰提(都夷反)羅(五十一)　涅槃醯",
    "T13n0397_036:0246c16": "莎和呵(五十二)",
    "T13n0397_036:0246c17": "「善男子！此大授記陀羅尼有大功德、有大勢",
    "T13n0397_036:0246c18": "力、有大利益，能盡一切惡業，憐愍救護一切",
    "T13n0397_036:0246c19": "眾生，悉能洗除諸罪垢穢，身心光潔能與念",
    "T13n0397_036:0246c20": "力與寂滅力。若有眾生一心聽受如說修行，",
    "T13n0397_036:0246c21": "一切如來、一切菩薩、一切辟支佛、一切阿羅漢",
    "T13n0397_036:0246c22": "悉皆加護，乃至天王人王亦常護念，敬愛禮",
    "T13n0397_036:0246c23": "拜供養供給。彼人臨終，得見過去曾所誦念",
    "T13n0397_036:0246c24": "十方諸佛，皆悉授手作如是言：『善男子來，我",
    "T13n0397_036:0246c25": "今將汝生淨佛土，汝生我國速住十地。』彼人",
    "T13n0397_036:0246c26": "見佛得大歡喜，大歡喜故命終得生淨佛國",
    "T13n0397_036:0246c27": "土，既生彼已得住十地，不久得成阿耨多羅",
    "T13n0397_036:0246c28": "三藐三菩提。「善男子！此智慧依止大陀羅尼，",
    "T13n0397_036:0246c29": "有如是力，能淨惡業成就淨心，證涅槃道。」爾",
    "T13n0397_036:0247a01": "時，智德峯王佛告炎藏菩薩言：「善男子！持此陀",
    "T13n0397_036:0247a02": "羅尼，往詣娑婆世界至釋迦牟尼佛所，如我",
    "T13n0397_036:0247a03": "辭曰：『智德峯王佛問訊世尊。』」炎藏菩薩摩訶",
    "T13n0397_036:0247a04": "薩言：「唯然，受教。」時彼眾中無量無邊阿僧祇",
    "T13n0397_036:0247a05": "菩薩摩訶薩，異口同聲作如是言：「我等今者",
    "T13n0397_036:0247a06": "樂欲見彼娑婆世界釋迦牟尼佛，禮拜供養",
    "T13n0397_036:0247a07": "及見大眾，聽受日藏壞龍境界能盡諸惡業",
    "T13n0397_036:0247a08": "陀羅尼門。我等昔來初未曾往彼娑婆界，今",
    "T13n0397_036:0247a09": "從定起欲往彼土，惟願世尊聽我等往。」爾時，",
    "T13n0397_036:0247a10": "智德峯王如來告眾菩薩摩訶薩言：「善男子！",
    "T13n0397_036:0247a11": "欲往隨意，應當攝心以遊彼國，汝等各自變",
    "T13n0397_036:0247a12": "身如那羅延具足莊嚴。」時炎藏菩薩與諸菩",
    "T13n0397_036:0247a13": "薩摩訶薩眾，一切皆作那羅延身莊嚴示現，",
    "T13n0397_036:0247a14": "頂禮佛足右遶三匝，即從彼發如一念頃至",
    "T13n0397_036:0247a15": "娑婆界四天下中摩伽陀國釋迦牟尼佛所。",
    "T13n0397_036:0247a16": "到已，以閻浮金末而散佛上。既供養已，頂禮",
    "T13n0397_036:0247a17": "白佛言：「世尊！智德峯王如來問訊世尊：『少病、",
    "T13n0397_036:0247a18": "少惱，起居輕利、氣力安不？轉正法輪無障礙",
    "T13n0397_036:0247a19": "不？』」作是語已却住一面。爾時，北方去此娑婆",
    "T13n0397_036:0247a20": "世界八十恒河沙佛剎，過是數已有佛世界，",
    "T13n0397_036:0247a21": "名普上香，五濁充滿。彼國有佛，號德華藏如",
    "T13n0397_036:0247a22": "來、應供、正遍知，現在說法。彼佛眾中有菩薩",
    "T13n0397_036:0247a23": "摩訶薩名虛空藏，在會聽法。爾時，虛空藏菩",
    "T13n0397_036:0247a24": "薩摩訶薩仰觀虛空，見虛空中無量無邊阿",
    "T13n0397_036:0247a25": "僧祇菩薩摩訶薩，從北方來往詣南方，復見",
    "T13n0397_036:0247a26": "南方有大光明。見是事已，即白佛言：「世尊！我",
    "T13n0397_036:0247a27": "始從定起在會聽法，見虛空中無量無邊阿",
    "T13n0397_036:0247a28": "僧祇菩薩摩訶薩，從北方來往詣南方，復見",
    "T13n0397_036:0247a29": "南方有大光明。以何因緣有如是事？」",
    "T13n0397_036:0247b01": "爾時，德華藏佛告虛空藏菩薩言：「善男子！於",
    "T13n0397_036:0247b02": "此南方過八十恒河沙佛剎，有佛世界名曰",
    "T13n0397_036:0247b03": "娑婆，亦如我剎五濁充滿。彼中有佛，號釋迦",
    "T13n0397_036:0247b04": "牟尼如來、應供、正遍知，今現在世，為諸眾生",
    "T13n0397_036:0247b05": "說三乘法，欲令法母久住世故，令三寶種不",
    "T13n0397_036:0247b06": "斷絕故，建大法幢壞魔網故。十方諸佛皆集",
    "T13n0397_036:0247b07": "彼國說寶幢陀羅尼，說已各還本土。釋迦牟",
    "T13n0397_036:0247b08": "尼佛為諸菩薩摩訶薩、大聲聞眾作大集會，",
    "T13n0397_036:0247b09": "以四無礙智說三解脫門。彼佛土中地及虛",
    "T13n0397_036:0247b10": "空大眾充滿，如來處於師子之座，放大光明",
    "T13n0397_036:0247b11": "說深妙法，清淨梵行及以四攝，日藏法門壞",
    "T13n0397_036:0247b12": "龍境界炎品，除諸眾生不善惡業陀羅尼門，",
    "T13n0397_036:0247b13": "一切樂聞無有厭足常作是念。若有十方一",
    "T13n0397_036:0247b14": "切剎中菩薩摩訶薩，億百千劫行菩薩行，欲",
    "T13n0397_036:0247b15": "得逮於一生補處，乃至十八不共之法，自具",
    "T13n0397_036:0247b16": "足得無障礙智不隨他教者，彼諸菩薩悉應",
    "T13n0397_036:0247b17": "來集娑婆世界，以自善根入種種三昧，令此",
    "T13n0397_036:0247b18": "世界大地得大利益，令諸眾生不失念力，布",
    "T13n0397_036:0247b19": "施持戒忍辱精進得大智慧，亦如他方清淨",
    "T13n0397_036:0247b20": "佛土具諸功德。「今此娑婆世界亦有十方諸",
    "T13n0397_036:0247b21": "大菩薩摩訶薩眾悉來集會。彼菩薩眾於娑",
    "T13n0397_036:0247b22": "婆世界，隨自分力各入三昧，從於身邊而放",
    "T13n0397_036:0247b23": "光明，或如大燈，或如百千萬億無量無邊日",
    "T13n0397_036:0247b24": "月光明。彼諸菩薩摩訶薩皆大集會彼娑婆",
    "T13n0397_036:0247b25": "界，以是因緣有大光明。彼十方佛剎諸菩薩",
    "T13n0397_036:0247b26": "眾未至彼者，從三昧起趣於南方，往娑婆世",
    "T13n0397_036:0247b27": "界欲見釋迦牟尼佛及諸大眾，欲聞破壞一",
    "T13n0397_036:0247b28": "切惡業陀羅尼門。結加趺坐，各各入於奮迅",
    "T13n0397_036:0247b29": "遊戲諸深禪定。「善男子！汝今可往彼娑婆世",
    "T13n0397_036:0247c01": "界。善男子！彼中眾生短命多病、少智慧、少善",
    "T13n0397_036:0247c02": "根、少福德，於三惡道心無怖畏，乏少資生多",
    "T13n0397_036:0247c03": "貪愛欲，行不淨行無慚無愧樂行十惡，如是",
    "T13n0397_036:0247c04": "眾生捨此身已墮於惡道。復有生於惡夜叉",
    "T13n0397_036:0247c05": "中、迦吒富單那中，乃至阿迦富單那中，既生",
    "T13n0397_036:0247c06": "彼已，收地精氣及種種穀華果草木一切等",
    "T13n0397_036:0247c07": "味，其有食者身力減損。彼諸惡鬼增益勢力，",
    "T13n0397_036:0247c08": "常伺人便住胎出胎，隨其成長乃至奪命。是",
    "T13n0397_036:0247c09": "故彼諸眾生多病短命無念慧力，不畏未來",
    "T13n0397_036:0247c10": "三惡道苦，乃至樂行十不善業墮於惡道。「善",
    "T13n0397_036:0247c11": "男子！我於過去行菩薩時作如是願，牢固勇",
    "T13n0397_036:0247c12": "猛勤無休息，供養諸佛如說修行，諮問彼佛",
    "T13n0397_036:0247c13": "何等陀羅尼呪，能護胎藏及以母身，令得安",
    "T13n0397_036:0247c14": "隱？令諸惡龍、夜叉、羅剎、阿修羅、迦樓羅、緊陀",
    "T13n0397_036:0247c15": "羅、摩睺羅伽、鳩槃茶、裨黎多、毘舍闍、富單",
    "T13n0397_036:0247c16": "那、迦吒富單那、烏摩羅、阿跋思摩羅，或一日",
    "T13n0397_036:0247c17": "瘧乃至四日，或毒藥惡呪，或行惡藥，能令",
    "T13n0397_036:0247c18": "身心逼迫苦者，令是諸惡悉不得便？或在母",
    "T13n0397_036:0247c19": "胎，乃至出胎、乳哺、長養種種飲食，及其精氣，",
    "T13n0397_036:0247c20": "身心濁亂悉不得便？令彼眾生安隱住胎，乃",
    "T13n0397_036:0247c21": "至乳哺長養身心不濁，無病長命增益智慧，",
    "T13n0397_036:0247c22": "乃至能行十善業道，樂行布施樂持禁戒，怖",
    "T13n0397_036:0247c23": "畏未來三惡道苦。何等陀羅尼能得如是？唯",
    "T13n0397_036:0247c24": "願大慈為我宣說，我得聞已，於當來世教化",
    "T13n0397_036:0247c25": "眾生。「爾時，彼佛即為我說奢摩裴多悉致蔓",
    "T13n0397_036:0247c26": "多羅，大授記陀羅尼。我聞此呪，受持流布無",
    "T13n0397_036:0247c27": "量億劫，常以此呪化導眾生，令得修行六波",
    "T13n0397_036:0247c28": "羅蜜牢固精進。復以此呪，護諸母人及護胎",
    "T13n0397_036:0247c29": "藏。若天，若烏摩羅、阿跋娑摩囉、人、非人等，於",
    "T13n0397_036:0248a01": "彼婦人及以胎藏，不能令彼四大不調身心",
    "T13n0397_036:0248a02": "濁亂，奪人精氣惡呪惡藥，乃至阿修羅，及餘",
    "T13n0397_036:0248a03": "世間壞胎藏者亦不得便，胎藏安隱產生無",
    "T13n0397_036:0248a04": "難，諸根滿足身體清淨顏貌端正，具足智慧",
    "T13n0397_036:0248a05": "不失念力，大力諸天百千萬億，及諸眷屬無",
    "T13n0397_036:0248a06": "量眾數常隨衛護。能令彼得宿命智慧，怖畏",
    "T13n0397_036:0248a07": "惡道生慈悲心，樂行布施持戒忍辱精進禪",
    "T13n0397_036:0248a08": "定，樂善知識易得聖智。能得盡苦具足智慧。",
    "T13n0397_036:0248a09": "樂空寂處滅諸煩惱，天、龍、夜叉、諸鬼神等供",
    "T13n0397_036:0248a10": "養供給，厭惡生死志求涅槃，乃至能發阿耨",
    "T13n0397_036:0248a11": "多羅三藐三菩提心，在在生處終不忘失菩",
    "T13n0397_036:0248a12": "提之心，速得成就菩薩三昧。若生辟支佛心",
    "T13n0397_036:0248a13": "現得順忍，於未來世成辟支佛。若發聲聞心",
    "T13n0397_036:0248a14": "得四諦順忍，不墮三惡生天人中。「善男子！我",
    "T13n0397_036:0248a15": "於過去行菩薩行時，以無量方便教化眾生，",
    "T13n0397_036:0248a16": "令住阿耨多羅三藐三菩提。善男子！此陀羅",
    "T13n0397_036:0248a17": "尼，如是大力有大利益。「善男子！若諸眾生遇",
    "T13n0397_036:0248a18": "重癩病，應以此陀羅尼呪師子乳與病者服，",
    "T13n0397_036:0248a19": "一切諸病悉皆除愈。若不能得師子乳者，取",
    "T13n0397_036:0248a20": "祭死屍邊食，以此陀羅尼呪之與病者服，一",
    "T13n0397_036:0248a21": "切諸病亦悉除愈。若無此食應取塵棄藥，持",
    "T13n0397_036:0248a22": "此陀羅尼呪之與病者服，一切諸病亦得除",
    "T13n0397_036:0248a23": "愈。「善男子！我於過去行菩薩行時，如是勤求",
    "T13n0397_036:0248a24": "方便教化眾生，乃至令住阿耨多羅三藐三",
    "T13n0397_036:0248a25": "菩提。若見諸樹無華果者，我時即以此呪用",
    "T13n0397_036:0248a26": "呪雨水澆灌樹根，彼樹華果即得滋茂，乃至",
    "T13n0397_036:0248a27": "蒱桃種種穀草皆令茂盛。若天無雨取溝瀆",
    "T13n0397_036:0248a28": "中諸不淨汁，安龜甲中以呪呪之，以瞻波迦",
    "T13n0397_036:0248a29": "樹葉裹此龜甲，置龍池中即時大雨。若天多",
    "T13n0397_036:0248b01": "雨損敗苗實，當取阿闍迦羅蛇頭中珠以呪",
    "T13n0397_036:0248b02": "呪之，置龍泉中雨即便止。若非時黑風大寒",
    "T13n0397_036:0248b03": "大熱，日月星宿失其常度，年節四時變異災",
    "T13n0397_036:0248b04": "怪，應愍眾生七日七夜淨修梵行澡浴身體，",
    "T13n0397_036:0248b05": "服食乳糜若但食菜，一心專念更無異想。七",
    "T13n0397_036:0248b06": "日七夜諷誦受持此陀羅尼，復以此陀羅尼",
    "T13n0397_036:0248b07": "呪呪淨葵菜，裹摩陀那果安天廟中，即除非",
    "T13n0397_036:0248b08": "時風雨寒熱種種災惡，日月星宿還依常度。",
    "T13n0397_036:0248b09": "「善男子！我於過去修菩提時，欲令眾生所在",
    "T13n0397_036:0248b10": "安隱。若見虛妄憶想倒見眾生，我於爾時為",
    "T13n0397_036:0248b11": "彼說此陀羅尼呪。彼諸眾生聞此呪已，虛妄",
    "T13n0397_036:0248b12": "顛倒皆悉捨離，修十善業起於善願婬欲薄",
    "T13n0397_036:0248b13": "少。「善男子！我於過去以方便力教化眾生令",
    "T13n0397_036:0248b14": "住六波羅蜜，亦自具行六波羅蜜，乃至得阿",
    "T13n0397_036:0248b15": "耨多羅三藐三菩提。「善男子！此陀羅尼能與",
    "T13n0397_036:0248b16": "眾生如是大力，與大利益，能除一切諸病苦",
    "T13n0397_036:0248b17": "惱，能護懷妊婦人及以胎藏，能壞一切煩惱",
    "T13n0397_036:0248b18": "諸結，能知四大五陰、十二入、十八界示方便",
    "T13n0397_036:0248b19": "道，能覺安隱快樂涅槃，能令眾生信心清淨，",
    "T13n0397_036:0248b20": "能入諸法差別法門，攝諸外道壞魔境界。「善",
    "T13n0397_036:0248b21": "男子！此陀羅尼力能令一切諸天歡喜，夜叉",
    "T13n0397_036:0248b22": "惡鬼心生知足，諸阿修羅極大怖畏，迦樓羅、",
    "T13n0397_036:0248b23": "緊陀羅等亦皆歡喜，摩睺羅伽不能反顧。摧",
    "T13n0397_036:0248b24": "伏邪論，能令剎利、婆羅門、毘舍、首陀信心歡",
    "T13n0397_036:0248b25": "喜，能令女人薄少婬欲。於多聞者益其念力，",
    "T13n0397_036:0248b26": "修禪定者樂阿蘭若，能却一切盜賊鬪諍、飢",
    "T13n0397_036:0248b27": "饉、疫病、旱澇、寒熱麁澁、惡觸，如是等事皆悉",
    "T13n0397_036:0248b28": "除滅，法母增長佛法流布，三寶不斷除生死",
    "T13n0397_036:0248b29": "畏，破無明聚棄捨苦檐，能得盡智及無生智。」",
    "T13n0397_036:0248c01": "爾時，世尊即說呪曰：",
    "T13n0397_036:0248c02": "「怛絰他(一)　摩那叉(惻我反)(二)　阿婆叉(三)　羅伽娑叉(四)",
    "T13n0397_036:0248c03": "　闍羅叉(五)　末磨那叉(六)　阿婆叉(七)　曼陀叉(八)　那",
    "T13n0397_036:0248c04": "茶叉(九)　那茶羅休(十)　鼻薩那吒(十一)　佉伽那吒(十二)",
    "T13n0397_036:0248c05": "　阿吒那吒(十三)　拘那吒(十四)　鉢利鳩薩那吒(十五)　那茶",
    "T13n0397_036:0248c06": "那吒(十六)　富利迦那吒(十七)　欝怛羅那吒(十八)　迦毘那",
    "T13n0397_036:0248c07": "吒(十九)　軍闍那吒(二十)　蘇目伽那吒(二十一)　遮婆茂婆羅",
    "T13n0397_036:0248c08": "那吒(二十二)　佉伽凡鉗婆囉那吒(二十三)　富沙迦囉那",
    "T13n0397_036:0248c09": "吒(二十四)　系娑(蘇我反)欝盧達囉那吒(二十五)　三摩羅耶",
    "T13n0397_036:0248c10": "那吒(二十六)　失囉鳩三(二十七)　憍怛吒(二十八)　怛羅(二十九)",
    "T13n0397_036:0248c11": "　摩妬佉囉婆(三十)　提畜叉(三十一)　婆帝囉竪(三十二)　豆婆",
    "T13n0397_036:0248c12": "那摩囉竪(三十三)　婆呵那否智(三十四)　僧低囉闍婆(三十",
    "T13n0397_036:0248c13": "五)　阿摩囉闍婆(三十六)　摩呼囉伽闍羅(三十七)　阿禰拏",
    "T13n0397_036:0248c14": "婆囉(三十八)　阿禰拏叉(三十九)　阿婆呵摩唎伽禰拏叉",
    "T13n0397_036:0248c15": "(四十)　[嘌示+土]沙[嘌示+土]婆都豆佉寫(四十一)　娑和呵(四十二)」",
    "T13n0397_036:0248c16": "爾時，世尊說此陀羅尼時，彼大眾中六萬億",
    "T13n0397_036:0248c17": "人得柔順忍，復有六十頻婆羅人得須陀洹果、",
    "T13n0397_036:0248c18": "斯陀含果、阿那含果、阿羅漢果。「善男子！汝可",
    "T13n0397_036:0248c19": "持我此陀羅尼往娑婆界如我辭曰：『北方去",
    "T13n0397_036:0248c20": "此八十恒河沙佛剎，過是數已有佛世界名",
    "T13n0397_036:0248c21": "普上香，亦具五濁。彼中有佛，號德花藏如來、",
    "T13n0397_036:0248c22": "應供、正遍知，現在說法。問訊釋迦牟尼佛：少",
    "T13n0397_036:0248c23": "病、少惱，氣力安不？諸弟子眾樂聽法如說行",
    "T13n0397_036:0248c24": "不？能摧四魔諸惡龍不？佛轉法輪無障礙不？』",
    "T13n0397_036:0248c25": "善男子！於彼釋迦牟尼佛所，說日藏法門，能",
    "T13n0397_036:0248c26": "壞魔王龍王境界，滅除惡業，說此奢摩裴多",
    "T13n0397_036:0248c27": "悉致大授記陀羅尼，欲令此陀羅尼有大勢",
    "T13n0397_036:0248c28": "力大利益，能令眾生安隱快樂滅諸煩惱，乃",
    "T13n0397_036:0248c29": "至棄捨苦擔。」爾時，德華藏佛諸弟子眾咸共",
    "T13n0397_036:0249a01": "讚言：「善哉，善哉！希有世尊！希有世尊！如來智",
    "T13n0397_036:0249a02": "慧一切法中無障無礙，我等從昔已來初未",
    "T13n0397_036:0249a03": "得聞如是甚深大陀羅尼，能與眾生安隱快",
    "T13n0397_036:0249a04": "樂，聽此陀羅尼已悉發勇猛讀誦受持。何以",
    "T13n0397_036:0249a05": "故？此陀羅尼有如是無量無邊大功德故。」爾",
    "T13n0397_036:0249a06": "時，虛空藏菩薩摩訶薩白佛言：「世尊！若有眾",
    "T13n0397_036:0249a07": "生怖畏生死欣樂涅槃，一心稱名禮拜供養",
    "T13n0397_036:0249a08": "德華藏佛，并誦此陀羅尼生希有心，彼諸眾",
    "T13n0397_036:0249a09": "生增長善根獲大利益。」爾時，德華藏佛告虛",
    "T13n0397_036:0249a10": "空藏菩薩摩訶薩言：「善男子！如是，如是！如汝",
    "T13n0397_036:0249a11": "所說。善男子！我於往昔修菩提時，勤求方便",
    "T13n0397_036:0249a12": "作如是願，我得阿耨多羅三藐三菩提時，若",
    "T13n0397_036:0249a13": "有十方諸佛國土，其中眾生樂行布施乃至",
    "T13n0397_036:0249a14": "智慧。若能至心稱我名號禮拜供養，令彼眾",
    "T13n0397_036:0249a15": "生無有天人阿修羅等能加惡者，亦無有能",
    "T13n0397_036:0249a16": "障礙修行六波羅蜜者。又能增益無量善根，",
    "T13n0397_036:0249a17": "唯除過去造極惡業者。若此願不成，我誓不",
    "T13n0397_036:0249a18": "取成等正覺。「善男子！若有婦人欲求子者，若",
    "T13n0397_036:0249a19": "復不願有多子者，若有懷妊怖畏產難，彼諸",
    "T13n0397_036:0249a20": "人等應當至心稱我名號禮拜供養。若人非",
    "T13n0397_036:0249a21": "人無能得便，亦無惡呪毒藥能令身心受逼",
    "T13n0397_036:0249a22": "迫苦，乃至一念能加惡者，我誓不取阿耨多",
    "T13n0397_036:0249a23": "羅三藐三菩提。「善男子！我於往昔求菩提時",
    "T13n0397_036:0249a24": "作如是願，覆護利益一切眾生，是故眾生應",
    "T13n0397_036:0249a25": "當至心稱我名號禮拜供養，一切諸惡皆悉",
    "T13n0397_036:0249a26": "除滅決定無疑，唯除過去極重惡業現受報",
    "T13n0397_036:0249a27": "者。」爾時，虛空藏菩薩白佛言：「希有世尊！不可",
    "T13n0397_036:0249a28": "思議，我今欲往娑婆世界見釋迦牟尼佛，但",
    "T13n0397_036:0249a29": "彼眾生弊惡嫉妬，無慈悲心不知報恩，言常",
    "T13n0397_036:0249b01": "麁獷多行邪見無惱我耶，我今往彼或無利",
    "T13n0397_036:0249b02": "益？」佛言：「善男子！無如是事，誰是成就四無",
    "T13n0397_036:0249b03": "量心而能加惡，假使百千諸魔眷屬亦無障",
    "T13n0397_036:0249b04": "礙者。善男子！汝於往昔無量劫來，而常修行",
    "T13n0397_036:0249b05": "四無量心，汝莫怖畏。「善男子！我有陀羅尼",
    "T13n0397_036:0249b06": "從四無量梵行中生，能滅諸惡乃至惡夢，汝",
    "T13n0397_036:0249b07": "可受持此陀羅尼。若有多瞋眾生聞此呪者",
    "T13n0397_036:0249b08": "皆生慈心，若不生者或便惛睡。」爾時，世尊即",
    "T13n0397_036:0249b09": "說呪曰：",
    "T13n0397_036:0249b10": "「怛絰他(一)　浮呼鼻利呵(二)　浮浮囉(三)　[嘌示+土]羅囉",
    "T13n0397_036:0249b11": "婆(四)　一邏(五)　娑呵(六)　呵籌(七)　伽籌(八)　伽伽那叉",
    "T13n0397_036:0249b12": "(九)　奢摩奢摩(十)　蜜多囉蜜多囉(十一)　斫迦囉(十二)　跋",
    "T13n0397_036:0249b13": "帝帝隸(十三)　娑伽囉帝隸(十四)　豆利哆吲(香指反)寐(十五)",
    "T13n0397_036:0249b14": "　吲黎呵跋醯(十六)　那邏闍嚌(十七)　夜婆那蜜低黎",
    "T13n0397_036:0249b15": "(十八)　綺底蜜低黎(十九)　婆利蜜低黎(二十)　始佉蜜低黎(二十",
    "T13n0397_036:0249b16": "一)　摩都囉蜜低黎(二十二)　佉伽蜜低黎(二十三)　薩都闍",
    "T13n0397_036:0249b17": "蜜低黎(二十四)　薩婆羯摩蜜低黎(二十五)　摩那跋利",
    "T13n0397_036:0249b18": "哆蜜低黎(二十六)　陀胝(張夷反)濕婆囉蜜低黎(二十七)",
    "T13n0397_036:0249b19": "　莎和呵(二十八)",
    "T13n0397_036:0249b20": "「善男子！此陀羅尼名滅一切惡及諸惡夢。其",
    "T13n0397_036:0249b21": "有誦持者，應以瞻蔔油呪之七遍，用塗兩手",
    "T13n0397_036:0249b22": "及用塗面。諸惡心人覩見之者，皆生歡喜，乃",
    "T13n0397_036:0249b23": "至惡龍、夜叉、迦吒富單那等，乃至千萬諸魔",
    "T13n0397_036:0249b24": "眷屬不起惡心，況加惡事！假使滿四天下諸",
    "T13n0397_036:0249b25": "惡眾生，呪一合水而以散之，令彼眾生皆生",
    "T13n0397_036:0249b26": "信心，乃至不起一念之惡。若有濁水滿四大",
    "T13n0397_036:0249b27": "海，取一合水以此呪呪之投彼大海，能令濁",
    "T13n0397_036:0249b28": "水悉變澄清。善男子！汝可持此陀羅尼往娑",
    "T13n0397_036:0249b29": "婆界。」爾時，無量阿僧祇菩薩摩訶薩，異口同",
    "T13n0397_036:0249c01": "聲作如是言：「我等今者渴仰欲見大德世尊",
    "T13n0397_036:0249c02": "釋迦牟尼佛，禮拜供養尊重讚歎，亦欲觀彼",
    "T13n0397_036:0249c03": "大眾集會，聽日藏法門壞龍境界炎品，為除",
    "T13n0397_036:0249c04": "一切眾生諸惡業故，惟願世尊聽我往彼。」佛",
    "T13n0397_036:0249c05": "言：「善男子！欲往隨意，應當一心以遊彼國，汝",
    "T13n0397_036:0249c06": "等皆可變作轉輪聖王，七寶成就千子具足，",
    "T13n0397_036:0249c07": "莊嚴其身如轉輪王法。」即時八十千萬菩薩",
    "T13n0397_036:0249c08": "摩訶薩與虛空藏菩薩，恭敬圍遶德華藏佛，",
    "T13n0397_036:0249c09": "遶三匝已上昇虛空。是諸菩薩摩訶薩眾，各",
    "T13n0397_036:0249c10": "自化作轉輪王身，七寶成就千子具足，象兵、",
    "T13n0397_036:0249c11": "馬兵、車兵、步兵，如是種種莊嚴如輪王法，即",
    "T13n0397_036:0249c12": "從彼發，一念之頃至娑婆世界，以閻浮提金",
    "T13n0397_036:0249c13": "末散娑婆世界佛及菩薩聲聞大眾，如是金",
    "T13n0397_036:0249c14": "末皆悉遍滿娑婆世界。復以龍栴檀香末而",
    "T13n0397_036:0249c15": "以散之，復以真珠亦以散之，復以真珠、金瓔",
    "T13n0397_036:0249c16": "珞具亦以散之，復以頸珠而用散之，復以種",
    "T13n0397_036:0249c17": "種瓔珞種種衣服而以散之，復以種種幢幡",
    "T13n0397_036:0249c18": "寶蓋亦以散之。其諸菩薩摩訶薩眾，皆為",
    "T13n0397_036:0249c19": "供養釋迦牟尼多陀阿伽度阿羅呵三藐三佛",
    "T13n0397_036:0249c20": "陀。彼諸菩薩摩訶薩眾作是供養已，恭敬圍",
    "T13n0397_036:0249c21": "遶右遶娑婆世界。遶三匝已，而來至此四天",
    "T13n0397_036:0249c22": "下中摩伽陀國釋迦牟尼佛所。到已，恭敬禮",
    "T13n0397_036:0249c23": "拜遶佛三匝，却住一面。",
    "T13n0397_036:0249c24": "大方等大集經卷第三十六"
}