{
    "T12n0375_036:0845b13": "大般涅槃經卷第三十六",
    "T12n0375_036:0845b15": "宋代沙門慧嚴等依泥洹經加之",
    "T12n0375_036:0845b16": "憍陳如品下",
    "T12n0375_036:0845b17": "復有梵志名曰清淨浮，作如是言：「瞿曇！",
    "T12n0375_036:0845b18": "一切眾生不知何法見世間常、無常、亦常",
    "T12n0375_036:0845b19": "無常、非有常非無常，乃至非如去非不如去。」",
    "T12n0375_036:0845b20": "佛言：「善男子！不知色故乃至不知識故，見",
    "T12n0375_036:0845b21": "世間常乃至非如去非不如去。」梵志言：「瞿曇！",
    "T12n0375_036:0845b22": "眾生知何法故不見世間常乃至非如去非",
    "T12n0375_036:0845b23": "不如去？」佛言：「善男子！知色故乃至知識故，",
    "T12n0375_036:0845b24": "不見世間常乃至非如去非不如去。」梵志言：",
    "T12n0375_036:0845b25": "「世尊！唯願為我分別解說世間常、無常。」佛",
    "T12n0375_036:0845b26": "言：「善男子！若人捨故，不造新業，是人能知",
    "T12n0375_036:0845b27": "常與無常。」梵志言：「世尊！我已知見。」佛言：「善",
    "T12n0375_036:0845b28": "男子！汝云何見？汝云何知？」「世尊！故，名無明",
    "T12n0375_036:0845b29": "與愛；新，名取、有。若人遠離是無明、愛，不作",
    "T12n0375_036:0845c01": "取、有，是人真實知常、無常。我今已得正法淨",
    "T12n0375_036:0845c02": "眼，歸依三寶，唯願如來聽我出家。」佛告憍",
    "T12n0375_036:0845c03": "陳如：「聽是梵志出家受戒。」時憍陳如受佛",
    "T12n0375_036:0845c04": "勅已，將至僧中為作羯磨，令得出家。十",
    "T12n0375_036:0845c05": "五日後諸漏永盡，得阿羅漢果。",
    "T12n0375_036:0845c06": "犢子梵志復作是言：「瞿曇！我今欲問，能見",
    "T12n0375_036:0845c07": "聽不？」如來默然。第二、第三亦復如是。犢子",
    "T12n0375_036:0845c08": "復言：「瞿曇！我久與汝共為親友，汝之與我",
    "T12n0375_036:0845c09": "義無有二。我欲諮問，何故默然？」爾時，世尊",
    "T12n0375_036:0845c10": "作是思惟：「如是梵志其性儒雅，純善質直，常",
    "T12n0375_036:0845c11": "為知故而來諮啟，不為惱亂。彼若問者，當",
    "T12n0375_036:0845c12": "隨意答。」佛言：「犢子！善哉，善哉。隨所疑問，吾",
    "T12n0375_036:0845c13": "當答之。」犢子言：「瞿曇！世有善耶？」「如是。梵",
    "T12n0375_036:0845c14": "志！」「有不善耶？」「如是。梵志！」「瞿曇！願為我說，",
    "T12n0375_036:0845c15": "令我得知善、不善法。」佛言：「善男子！我能分",
    "T12n0375_036:0845c16": "別廣說其義，今當為汝簡略說之。善男子！",
    "T12n0375_036:0845c17": "欲名不善，解脫欲者名之為善；瞋恚、愚癡",
    "T12n0375_036:0845c18": "亦復如是。殺名不善，不殺名善；乃至邪見",
    "T12n0375_036:0845c19": "亦復如是。善男子！我今為汝已說三種善、",
    "T12n0375_036:0845c20": "不善法及說十種善、不善法。若我弟子能作",
    "T12n0375_036:0845c21": "如是分別三種善、不善法，乃至十種善、不善",
    "T12n0375_036:0845c22": "法，當知是人能盡貪欲、瞋恚、愚癡、一切諸漏，",
    "T12n0375_036:0845c23": "斷一切有。」梵志言：「瞿曇！是佛法中頗有一",
    "T12n0375_036:0845c24": "比丘能盡如是貪欲、瞋癡、一切諸漏、一切",
    "T12n0375_036:0845c25": "有不？」佛言：「善男子！是佛法中非一、二、三乃",
    "T12n0375_036:0845c26": "至五百，乃有無量諸比丘等能盡如是貪",
    "T12n0375_036:0845c27": "欲、恚、癡、一切諸漏、一切諸有。」「瞿曇！置一比丘，",
    "T12n0375_036:0845c28": "是佛法中頗有一比丘尼能盡如是貪欲、瞋",
    "T12n0375_036:0845c29": "癡、一切諸漏、一切有不？」佛言：「善男子！是佛法",
    "T12n0375_036:0846a01": "中非一、二、三乃至五百，乃有無量諸比丘尼",
    "T12n0375_036:0846a02": "能斷如是貪欲、瞋、癡、一切諸漏、一切諸有。」犢",
    "T12n0375_036:0846a03": "子言：「瞿曇！置一比丘、一比丘尼，是佛法中頗",
    "T12n0375_036:0846a04": "有一優婆塞持戒精勤，梵行清淨，度疑彼岸，",
    "T12n0375_036:0846a05": "斷於疑網不？」佛言：「善男子！我佛法中非",
    "T12n0375_036:0846a06": "一、二、三乃至五百，乃有無量諸優婆塞持戒",
    "T12n0375_036:0846a07": "精勤，梵行清淨，斷五下結，得阿那含，度疑",
    "T12n0375_036:0846a08": "彼岸，斷於疑網。」犢子言：「瞿曇！置一比丘、一",
    "T12n0375_036:0846a09": "比丘尼、一優婆塞，是佛法中頗有一優婆夷",
    "T12n0375_036:0846a10": "持戒精勤，梵行清淨，度疑彼岸，斷疑網不？」",
    "T12n0375_036:0846a11": "佛言：「善男子！我佛法中非一、二、三乃至五百，",
    "T12n0375_036:0846a12": "乃有無量諸優婆夷持戒精勤，梵行清淨，斷",
    "T12n0375_036:0846a13": "五下結，得阿那含，度疑彼岸，斷於疑網。」犢",
    "T12n0375_036:0846a14": "子言：「瞿曇！置一比丘、一比丘尼盡一切漏，",
    "T12n0375_036:0846a15": "一優婆塞、一優婆夷持戒精勤，梵行清淨，斷",
    "T12n0375_036:0846a16": "於疑網。是佛法中頗有優婆塞受五欲樂，",
    "T12n0375_036:0846a17": "心無疑網不？」佛言：「善男子！是佛法中非一、",
    "T12n0375_036:0846a18": "二、三乃至五百，乃有無量諸優婆塞斷於三",
    "T12n0375_036:0846a19": "結，得須陀洹；薄貪、恚、癡，得斯陀含。如優婆",
    "T12n0375_036:0846a20": "塞，優婆夷亦如是。」「世尊！我於今者樂說譬",
    "T12n0375_036:0846a21": "喻。」佛言：「善哉，善哉。樂說便說。」「世尊！譬如難",
    "T12n0375_036:0846a22": "陀婆、難陀龍王等降大雨；如來法雨亦復如",
    "T12n0375_036:0846a23": "是，平等雨於優婆塞、優婆夷。世尊！若諸外",
    "T12n0375_036:0846a24": "道欲來出家，不審如來幾月試之？」佛言：「善",
    "T12n0375_036:0846a25": "男子！皆四月試，不必一種。」「世尊！若不一種，",
    "T12n0375_036:0846a26": "唯願大慈聽我出家。」爾時，世尊告憍陳如：",
    "T12n0375_036:0846a27": "「聽是犢子出家受戒。」時憍陳如受佛勅已，",
    "T12n0375_036:0846a28": "立眾僧中為作羯磨。於出家後滿十五日",
    "T12n0375_036:0846a29": "得須陀洹果。既得果已，復作是念：「若有智",
    "T12n0375_036:0846b01": "慧從學得者，我今已得，堪任見佛。」即往佛",
    "T12n0375_036:0846b02": "所，頭面作禮，修敬已畢，却住一面，白佛言：",
    "T12n0375_036:0846b03": "「世尊！諸有智慧從學得者，我今已得。唯願",
    "T12n0375_036:0846b04": "為我重分別說，令我獲得無學智慧。」佛言：",
    "T12n0375_036:0846b05": "「善男子！汝勤精進修習二法：一、奢摩他，二、毘",
    "T12n0375_036:0846b06": "婆舍那。善男子！若有比丘欲得須陀洹果，",
    "T12n0375_036:0846b07": "亦當勤修如是二法；若復欲得斯陀含果、",
    "T12n0375_036:0846b08": "阿那含果、阿羅漢果，亦當修習如是二法。",
    "T12n0375_036:0846b09": "善男子！若有比丘欲得四禪、四無量心、六",
    "T12n0375_036:0846b10": "神通、八背捨、八勝處、無諍智、頂智、畢竟智、四",
    "T12n0375_036:0846b11": "無礙智、金剛三昧、盡智、無生智，亦當修習",
    "T12n0375_036:0846b12": "如是二法。善男子！若欲得十住地、無生法",
    "T12n0375_036:0846b13": "忍、無相法忍、不可思議法忍、聖行、梵行、天行、",
    "T12n0375_036:0846b14": "菩薩行、虛空三昧、智印三昧、空無相無作三",
    "T12n0375_036:0846b15": "昧、地三昧、不退三昧、首楞嚴三昧、金剛三",
    "T12n0375_036:0846b16": "昧、阿耨多羅三藐三菩提佛行，亦當修習如",
    "T12n0375_036:0846b17": "是二法。」犢子聞已，禮拜而出，在娑羅林中",
    "T12n0375_036:0846b18": "修是二法，不久即得阿羅漢果。是時復有",
    "T12n0375_036:0846b19": "無量比丘欲往佛所。犢子見已，問言：「大德！",
    "T12n0375_036:0846b20": "欲何所至？」諸比丘言：「欲往佛所。」犢子復言：",
    "T12n0375_036:0846b21": "「諸大德！若至佛所，願為宣啟：『犢子梵志修",
    "T12n0375_036:0846b22": "二法已得無學智，今報佛恩入般涅槃。』」時",
    "T12n0375_036:0846b23": "諸比丘至佛所已，白佛言：「世尊！犢子比丘",
    "T12n0375_036:0846b24": "寄我等語：『世尊！犢子梵志修習二法得無",
    "T12n0375_036:0846b25": "學智，今報佛恩入於涅槃。』」佛言：「善男子！犢",
    "T12n0375_036:0846b26": "子梵志得阿羅漢果，汝等可往供養其身。」",
    "T12n0375_036:0846b27": "時諸比丘受佛勅已，還其尸所大設供",
    "T12n0375_036:0846b28": "養。",
    "T12n0375_036:0846b29": "納衣梵志復作是言：「如瞿曇說：『無量世中",
    "T12n0375_036:0846c01": "作善、不善，未來還得善、不善身。』是義不然。",
    "T12n0375_036:0846c02": "何以故？如瞿曇說：『因煩惱故，獲得是身。』若",
    "T12n0375_036:0846c03": "因煩惱獲得身者，身為在先？煩惱在先？",
    "T12n0375_036:0846c04": "若煩惱在先，誰之所作？住在何處？若身在",
    "T12n0375_036:0846c05": "先，云何說言因煩惱得？是故，若言煩惱在",
    "T12n0375_036:0846c06": "先，是則不可；若身在先，是亦不可。若言一",
    "T12n0375_036:0846c07": "時，又亦不可；先後一時，義皆不可。是故，我",
    "T12n0375_036:0846c08": "說一切諸法皆有自性，不從因緣。",
    "T12n0375_036:0846c09": "「復次，瞿曇！堅是地性、濕是水性、熱是火性、動",
    "T12n0375_036:0846c10": "是風性、無所罣礙是虛空性，是五大性",
    "T12n0375_036:0846c11": "非因緣有。若使世間有一法性非因緣有，",
    "T12n0375_036:0846c12": "一切法性亦應如是，非因緣有。若有一法",
    "T12n0375_036:0846c13": "從因緣有，何因緣故五大之性不從因緣？",
    "T12n0375_036:0846c14": "瞿曇！眾生善身及不善身獲得解脫皆是自",
    "T12n0375_036:0846c15": "性，不從因緣。是故，我說一切諸法自性故有，",
    "T12n0375_036:0846c16": "非因緣生。",
    "T12n0375_036:0846c17": "「復次，瞿曇！世間之法有定用處，譬如工匠云",
    "T12n0375_036:0846c18": "如是木任作車輿、如是任作門戶、床机，",
    "T12n0375_036:0846c19": "亦如金師所可造作在額上者名之為",
    "T12n0375_036:0846c20": "鬘、在頸下者名之為瓔、在臂上者名",
    "T12n0375_036:0846c21": "之為釧、在指上者名之為環。用處定故，",
    "T12n0375_036:0846c22": "名為定性。瞿曇！一切眾生亦復如是，有五",
    "T12n0375_036:0846c23": "道性故，有地獄、餓鬼、畜生、人、天。若如是者，云",
    "T12n0375_036:0846c24": "何說言從於因緣？「復次，瞿曇！一切眾生其性",
    "T12n0375_036:0846c25": "各異，是故名為一切自性。瞿曇！如龜陸生",
    "T12n0375_036:0846c26": "自能入水、犢子生已能自飲乳、魚見鉤",
    "T12n0375_036:0846c27": "餌自然吞食、毒蛇生已自然食土，如是等",
    "T12n0375_036:0846c28": "事誰有教者？如刺生已自然頭尖，飛鳥毛羽",
    "T12n0375_036:0846c29": "自然色別；世間眾生亦復如是，有利、有鈍，",
    "T12n0375_036:0847a01": "有富、有貧，有好、有醜，有得解脫、有得下",
    "T12n0375_036:0847a02": "有。是故當知：一切法中各有自性。「復次，",
    "T12n0375_036:0847a03": "如瞿曇說：『貪欲、瞋、癡從因緣生，如是三毒",
    "T12n0375_036:0847a04": "因緣五塵。』是義不然。何以故？眾生睡時遠",
    "T12n0375_036:0847a05": "離五塵，亦復生於貪欲、瞋、癡；在胎亦爾；初出",
    "T12n0375_036:0847a06": "胎時，未能分別五塵好、醜，亦復生於貪欲、",
    "T12n0375_036:0847a07": "瞋、癡；諸仙賢聖處閑寂處無有五塵，亦能",
    "T12n0375_036:0847a08": "生於貪欲、瞋、癡；亦復有人因於五塵生於",
    "T12n0375_036:0847a09": "不貪、不瞋、不癡。是故，不必從於因緣生一",
    "T12n0375_036:0847a10": "切法，以自性故。「復次，瞿曇！我見世人五根",
    "T12n0375_036:0847a11": "不具，多饒財寶，得大自在；有根具足，貧窮",
    "T12n0375_036:0847a12": "下賤，不得自在，為人僕使。若有因緣，何故",
    "T12n0375_036:0847a13": "如是？是故，諸法各有自性，不由因緣。「復次，",
    "T12n0375_036:0847a14": "瞿曇！世間小兒亦復未能分別五塵，或笑、",
    "T12n0375_036:0847a15": "或啼，笑時知喜、啼時知愁。是故當知：一切",
    "T12n0375_036:0847a16": "諸法各有自性。「復次，瞿曇！世法有二：一者、",
    "T12n0375_036:0847a17": "有，二者、無。有即虛空，無即兔角。如是二法，",
    "T12n0375_036:0847a18": "一是有故，不從因緣；二是無故，亦非因緣。",
    "T12n0375_036:0847a19": "是故，諸法有自性故，不從因緣。」",
    "T12n0375_036:0847a20": "佛言：「善男子！如汝所言：『如五大性，一切諸",
    "T12n0375_036:0847a21": "法亦應如是。』是義不然。何以故？善男子！汝",
    "T12n0375_036:0847a22": "法中以五大是常，何因緣故一切諸法悉不",
    "T12n0375_036:0847a23": "是常？若世間物是無常者，是五大性何因緣",
    "T12n0375_036:0847a24": "故不是無常？若五大常，世間之物亦應是常。",
    "T12n0375_036:0847a25": "是故，汝說：『五大之性有自性故，不從因緣，",
    "T12n0375_036:0847a26": "令一切法同五大。』者，無有是處。",
    "T12n0375_036:0847a27": "「善男子！汝言用處定故有自性者，是義不",
    "T12n0375_036:0847a28": "然。何以故？皆從因緣得名字故。若從因得",
    "T12n0375_036:0847a29": "名，亦從因得義。云何名為從因得名？如",
    "T12n0375_036:0847b01": "在額上名之為鬘、在頸名瓔、在臂名",
    "T12n0375_036:0847b02": "釧、在車名輪、火在草木名草木火。善男",
    "T12n0375_036:0847b03": "子！木初生時無箭矟性，從因緣故工造為",
    "T12n0375_036:0847b04": "箭、從因緣故工造為矟，是故不應說一",
    "T12n0375_036:0847b05": "切法有自性也。「善男子！汝言：『如龜陸生，性",
    "T12n0375_036:0847b06": "自入水；犢子生已，性能飲乳。』是義不然。何",
    "T12n0375_036:0847b07": "以故？若言入水非因緣者，俱非因緣，何不",
    "T12n0375_036:0847b08": "入火？犢子生已性能[口*束]乳不從因緣，俱",
    "T12n0375_036:0847b09": "非因緣，何不[口*束]角？「善男子！若言：『諸法悉有",
    "T12n0375_036:0847b10": "自性，不須教習，無有增長。』是義不然。何",
    "T12n0375_036:0847b11": "以故？今見有教，緣教增長，是故當知無有",
    "T12n0375_036:0847b12": "自性。「善男子！若一切法有自性者，諸婆羅門",
    "T12n0375_036:0847b13": "一切不應為清淨身殺羊祠祀。若為身祠，",
    "T12n0375_036:0847b14": "是故當知無有自性。「善男子！世間語法凡",
    "T12n0375_036:0847b15": "有三種：一者、欲作，二者、作時，三者、作已。若",
    "T12n0375_036:0847b16": "一切法有自性者，何故世中有是三語？有",
    "T12n0375_036:0847b17": "三語故，故知一切無有自性。「善男子！若言",
    "T12n0375_036:0847b18": "諸法有自性者，當知諸法各有定性。若有",
    "T12n0375_036:0847b19": "定性，甘蔗一物，何緣作漿、作蜜、石蜜酒、苦酒",
    "T12n0375_036:0847b20": "等？若有一性，何緣乃出如是等味？若一",
    "T12n0375_036:0847b21": "物中出如是等，當知諸法不得一定各有",
    "T12n0375_036:0847b22": "一性。善男子！若一切法有定性者，聖人何故",
    "T12n0375_036:0847b23": "飲甘蔗漿、石蜜，黑蜜酒時不飲，後為苦酒",
    "T12n0375_036:0847b24": "復還得飲？是故當知無有定性。若無定性，",
    "T12n0375_036:0847b25": "云何不因因緣而有？「善男子！汝說一切法",
    "T12n0375_036:0847b26": "有自性者，云何說喻？若有喻者，當知諸法",
    "T12n0375_036:0847b27": "無有自性；若有自性，當知無喻。世間智者",
    "T12n0375_036:0847b28": "皆說譬喻，當知諸法無有自性、無有一",
    "T12n0375_036:0847b29": "性。「善男子！汝言：『身為在先？煩惱在先？』者，是",
    "T12n0375_036:0847c01": "義不然。何以故？若我當說身在先者，汝可",
    "T12n0375_036:0847c02": "難言汝亦同我；身不在先，何因緣故而作",
    "T12n0375_036:0847c03": "是難？善男子！一切眾生身及煩惱俱無先",
    "T12n0375_036:0847c04": "後，一時而有。雖一時有，要因煩惱而得有",
    "T12n0375_036:0847c05": "身，終不因身有煩惱也。「汝意若謂：『如人",
    "T12n0375_036:0847c06": "二眼一時而得，不相因待，左不因右、右不",
    "T12n0375_036:0847c07": "因左；煩惱及身亦如是。』者，是義不然。何以",
    "T12n0375_036:0847c08": "故？善男子！世間眼見炷之與明，雖復一",
    "T12n0375_036:0847c09": "時，明要因炷，終不因明而有炷也。「善男子！",
    "T12n0375_036:0847c10": "汝意若謂：『身不在先，故知無因。』是義不然。",
    "T12n0375_036:0847c11": "何以故？若以身先無因緣故名為無者，汝",
    "T12n0375_036:0847c12": "不應說一切諸法皆有因緣。若言不見",
    "T12n0375_036:0847c13": "故不說者，今見瓶等從因緣出，何故不",
    "T12n0375_036:0847c14": "說：『如瓶，身先因緣亦復如是。』善男子！若見、",
    "T12n0375_036:0847c15": "不見，一切諸法皆從因緣，無有自性。「善男",
    "T12n0375_036:0847c16": "子！若言一切法悉有自性無因緣者，汝何",
    "T12n0375_036:0847c17": "因緣說於五大？是五大性即是因緣。善男子！",
    "T12n0375_036:0847c18": "五大因緣雖復如是，亦不應說諸法皆同",
    "T12n0375_036:0847c19": "五大因緣。如世人說：『一切出家精勤持戒，",
    "T12n0375_036:0847c20": "旃陀羅等亦應如是精勤持戒。』善男子！汝",
    "T12n0375_036:0847c21": "言五大有定堅性，我觀是性轉故不定。「善",
    "T12n0375_036:0847c22": "男子！酥蠟、胡膠於汝法中名之為地，是",
    "T12n0375_036:0847c23": "地不定，或同於水、或同於地，故不得說自",
    "T12n0375_036:0847c24": "性故堅。「善男子！白鑞、鉛、錫、銅、鐵、金、銀於汝",
    "T12n0375_036:0847c25": "法中名之為火，是火四性：流時水性、動時",
    "T12n0375_036:0847c26": "風性、熱時火性、堅時地性。云何說言定名",
    "T12n0375_036:0847c27": "火性？「善男子！水性名流。若水凍時不名為",
    "T12n0375_036:0847c28": "地故名水者，何因緣故波動之時不名為",
    "T12n0375_036:0847c29": "風？若動不名風，凍時亦應不名為水。若是",
    "T12n0375_036:0848a01": "二義從因緣者，何故說言一切諸法不從因",
    "T12n0375_036:0848a02": "緣？「善男子！若言：『五根性能見、聞、覺、知、觸故，",
    "T12n0375_036:0848a03": "皆是自性，不從因緣。』是義不然。何以故？善",
    "T12n0375_036:0848a04": "男子！自性之性性不可轉。若言眼性見者，",
    "T12n0375_036:0848a05": "常應能見，不應有見、有不見時。是故當知：",
    "T12n0375_036:0848a06": "從因緣見，非無因緣。「善男子！汝言非因",
    "T12n0375_036:0848a07": "五塵生貪解脫，是義不然。何以故？善男子！",
    "T12n0375_036:0848a08": "生貪解脫雖復不因五塵因緣，惡覺觀故",
    "T12n0375_036:0848a09": "則生貪欲、善覺觀故則得解脫。善男子！內",
    "T12n0375_036:0848a10": "因緣故，生貪解脫；外因緣故則能增長。是故，",
    "T12n0375_036:0848a11": "汝言：『一切諸法各有自性，不因五塵生貪",
    "T12n0375_036:0848a12": "解脫。』無有是處。「善男子！汝言：『具足諸根，",
    "T12n0375_036:0848a13": "乏於財物，不得自在；諸根殘缺，多饒財寶，",
    "T12n0375_036:0848a14": "得大自在。因此以明有自性故，不從因緣。』",
    "T12n0375_036:0848a15": "者，是義不然。何以故？善男子！眾生從業而",
    "T12n0375_036:0848a16": "有果報，如是果報則有三種：一者、現報，二",
    "T12n0375_036:0848a17": "者、生報，三者、後報。貧窮、巨富，根具、不具，是業",
    "T12n0375_036:0848a18": "各異。若有自性，具諸根者應饒財寶、饒",
    "T12n0375_036:0848a19": "財寶者應具諸根。今則不爾，是故定知無",
    "T12n0375_036:0848a20": "有自性，皆從因緣。「善男子！如汝所言：『世",
    "T12n0375_036:0848a21": "間小兒未能分別五塵因緣，亦啼、亦笑，是",
    "T12n0375_036:0848a22": "故一切有自性。』者，是義不然。何以故？若自",
    "T12n0375_036:0848a23": "性者，笑應常笑、啼應常啼，不應一笑、一啼。",
    "T12n0375_036:0848a24": "若一笑、一啼，當知一切悉從因緣。是故，不",
    "T12n0375_036:0848a25": "應說一切法有自性故不從因緣。」梵志",
    "T12n0375_036:0848a26": "言：「世尊！若一切法從因緣有，如是身者從",
    "T12n0375_036:0848a27": "何因緣？」佛言：「善男子！是身因緣煩惱與業。」",
    "T12n0375_036:0848a28": "梵志言：「世尊！如其是身從煩惱、業，是煩惱、",
    "T12n0375_036:0848a29": "業可斷不耶？」佛言：「如是，如是。」梵志復言：「世",
    "T12n0375_036:0848b01": "尊！唯願為我分別解說，令我聞已不移",
    "T12n0375_036:0848b02": "是處，悉得斷之。」佛言：「善男子！若知二邊，中",
    "T12n0375_036:0848b03": "間無礙，是人則能斷煩惱、業。」「世尊！我已知",
    "T12n0375_036:0848b04": "解，得正法眼。」佛言：「汝云何知？」「世尊！二邊即",
    "T12n0375_036:0848b05": "色及色解脫，中間即是八正道也；受、想、行、識",
    "T12n0375_036:0848b06": "亦復如是。」佛言：「善哉，善哉。善男子！善知二",
    "T12n0375_036:0848b07": "邊，斷煩惱業。」「世尊！唯願聽我出家受戒。」佛",
    "T12n0375_036:0848b08": "言：「善來，比丘！」即時斷除三界煩惱，得阿羅",
    "T12n0375_036:0848b09": "漢果。",
    "T12n0375_036:0848b10": "爾時，復有一婆羅門名曰弘廣，復作是",
    "T12n0375_036:0848b11": "言：「瞿曇！知我今所念不？」佛言：「善男子！涅槃",
    "T12n0375_036:0848b12": "是常，有為無常；曲即邪見，直即聖道。」婆羅門",
    "T12n0375_036:0848b13": "言：「瞿曇！何因緣故作如是說？」「善男子！汝意",
    "T12n0375_036:0848b14": "每謂：『乞食是常，別請無常；曲是戶鑰，直是帝",
    "T12n0375_036:0848b15": "幢。』是故，我說：『涅槃是常，有為無常；曲謂邪見，",
    "T12n0375_036:0848b16": "直謂八正。』非如汝先所思惟也。」婆羅門言：",
    "T12n0375_036:0848b17": "「瞿曇！實知我心。是八正道悉令眾生得盡",
    "T12n0375_036:0848b18": "滅不？」爾時，世尊默然不答。婆羅門言：「瞿曇！",
    "T12n0375_036:0848b19": "已知我心，我今所問何故默然而不見答？」",
    "T12n0375_036:0848b20": "時憍陳如即作是言：「大婆羅門！若有問世",
    "T12n0375_036:0848b21": "有邊、無邊，如來常爾，默然不答。八聖是直，涅",
    "T12n0375_036:0848b22": "槃是常，若修八聖即得滅盡；若不修習",
    "T12n0375_036:0848b23": "則不能得。「大婆羅門！譬如大城，其城四壁",
    "T12n0375_036:0848b24": "都無孔竅，唯有一門。其守門者聰明有智能",
    "T12n0375_036:0848b25": "善分別，可放則放、可遮則遮，雖不能知出",
    "T12n0375_036:0848b26": "入多少，定知一切有入出者皆由此門。善",
    "T12n0375_036:0848b27": "男子！如來亦爾，城喻涅槃、門喻八正、守門",
    "T12n0375_036:0848b28": "之人喻於如來。善男子！如來今者雖不答",
    "T12n0375_036:0848b29": "汝盡與不盡，其有盡者，要當修習是八正",
    "T12n0375_036:0848c01": "道。」婆羅門言：「善哉，善哉。大德憍陳如！如來善",
    "T12n0375_036:0848c02": "能說微妙法，我今實欲知城、知道，自作守",
    "T12n0375_036:0848c03": "門。」憍陳如言：「善哉，善哉。汝婆羅門能發無",
    "T12n0375_036:0848c04": "上廣大之心。」佛言：「止止，憍陳如！是婆羅門非",
    "T12n0375_036:0848c05": "適今日發是心也。乃往過去過無量劫，有",
    "T12n0375_036:0848c06": "佛世尊名普光明如來、應、正遍知、明行足、善",
    "T12n0375_036:0848c07": "逝、世間解、無上士、調御丈夫、天人師、佛、世尊。",
    "T12n0375_036:0848c08": "是人先已於彼佛所發阿耨多羅三藐三菩",
    "T12n0375_036:0848c09": "提心，此賢劫中當得作佛。久已通達了知",
    "T12n0375_036:0848c10": "法相，為眾生故，現處外道，示無所知。以",
    "T12n0375_036:0848c11": "是因緣，汝憍陳如不應讚言：『善哉，善哉。汝",
    "T12n0375_036:0848c12": "今能發如是大心。』」",
    "T12n0375_036:0848c13": "爾時，世尊知已即告憍陳如言：「阿難比丘今",
    "T12n0375_036:0848c14": "為所在？」憍陳如言：「世尊！阿難比丘在娑羅",
    "T12n0375_036:0848c15": "林外，去此大會十二由旬，而為六萬四千",
    "T12n0375_036:0848c16": "億魔之所嬈亂。是諸魔眾悉自變身為如來",
    "T12n0375_036:0848c17": "像，或有宣說一切諸法從因緣生、或有說",
    "T12n0375_036:0848c18": "言一切諸法不從因生，或有說言一切因",
    "T12n0375_036:0848c19": "緣皆是常法、從緣生者悉是無常，或有說",
    "T12n0375_036:0848c20": "言五陰是實、或說虛假、入界亦爾，或有說",
    "T12n0375_036:0848c21": "言有十二緣、或有說言正有四緣，或說",
    "T12n0375_036:0848c22": "諸法如幻、如化、如熱時焰，或有說言因聞",
    "T12n0375_036:0848c23": "得法、或有說言因思得法、或有說言",
    "T12n0375_036:0848c24": "因修得法、或復有說不淨觀法，或復有說",
    "T12n0375_036:0848c25": "出息、入息，或復有說四念處觀、或復有說",
    "T12n0375_036:0848c26": "三種觀義、七種方便，或復有說煖法、頂法、",
    "T12n0375_036:0848c27": "忍法、世間第一法、學、無學地、菩薩初住乃至",
    "T12n0375_036:0848c28": "十住，或有說空、無相、無作，或復有說修多",
    "T12n0375_036:0848c29": "羅、祇夜、毘伽羅那、伽陀、憂陀那、尼陀那、阿",
    "T12n0375_036:0849a01": "波陀那、伊帝目多伽、闍陀伽、毘佛略、阿浮",
    "T12n0375_036:0849a02": "陀達摩、優波提舍，或說四念處、四正勤、四",
    "T12n0375_036:0849a03": "如意足、五根、五力、七覺分、八聖道，或說內",
    "T12n0375_036:0849a04": "空、外空、內外空、有為空、無為空、無始空、性",
    "T12n0375_036:0849a05": "空、遠離空、散空、自相空、無相空、陰空、入空、",
    "T12n0375_036:0849a06": "界空、善空、不善空、無記空、菩提空、道空、涅",
    "T12n0375_036:0849a07": "槃空、行空、得空、第一義空、空空、大空，或有",
    "T12n0375_036:0849a08": "示現神通變化，身出水火、或身上出水身",
    "T12n0375_036:0849a09": "下出火、身下出水身上出火、左脇在下",
    "T12n0375_036:0849a10": "右脇出水、右脇在下左脇出水、一脇震雷",
    "T12n0375_036:0849a11": "一脇降雨，或有示現諸佛世界、或復示現",
    "T12n0375_036:0849a12": "菩薩初生行至七步、處在深宮受五欲時、",
    "T12n0375_036:0849a13": "初始出家修苦行時、往菩提樹坐三昧時、",
    "T12n0375_036:0849a14": "壞魔軍眾轉法輪時、示大神通入涅槃",
    "T12n0375_036:0849a15": "時。「世尊！阿難比丘見是事已，作是念言：『如",
    "T12n0375_036:0849a16": "是神變昔來未見，誰之所作？將非世尊釋",
    "T12n0375_036:0849a17": "迦作耶？』欲起、欲語，都不從意。阿難比丘入",
    "T12n0375_036:0849a18": "魔羂故，復作是念：『諸佛所說各各不同，我",
    "T12n0375_036:0849a19": "於今者當受誰語？』「世尊！阿難今者極受大",
    "T12n0375_036:0849a20": "苦，雖念如來，無能救者。以是因緣，不來",
    "T12n0375_036:0849a21": "至此大眾之中。」",
    "T12n0375_036:0849a22": "爾時，文殊師利菩薩摩訶薩白佛言：「世尊！此",
    "T12n0375_036:0849a23": "大眾中有諸菩薩已於一生發阿耨多羅",
    "T12n0375_036:0849a24": "三藐三菩提心、至無量生發菩提心，已能",
    "T12n0375_036:0849a25": "供養無量諸佛，其心堅固，具足修行檀波羅",
    "T12n0375_036:0849a26": "蜜乃至般若波羅蜜，成就功德，久已親近無",
    "T12n0375_036:0849a27": "量諸佛，淨修梵行，得不退轉菩提之心，得",
    "T12n0375_036:0849a28": "不退忍、不退轉持，得如法忍、首楞嚴等無量",
    "T12n0375_036:0849a29": "三昧。如是等輩聞大乘經終不生疑，善能",
    "T12n0375_036:0849b01": "分別宣說三寶同一性相，常住不變。聞不思",
    "T12n0375_036:0849b02": "議不生驚怪，聞種種空心不怖懅。了了",
    "T12n0375_036:0849b03": "通達一切法性，能持一切十二部經，廣解",
    "T12n0375_036:0849b04": "其義，亦能受持無量諸佛十二部經。何憂不",
    "T12n0375_036:0849b05": "能受持如是大涅槃典？何因緣故問憍陳",
    "T12n0375_036:0849b06": "如阿難所在？」爾時，世尊告文殊師利：「諦聽，諦",
    "T12n0375_036:0849b07": "聽。善男子！我成佛已，過二十年住王舍城。",
    "T12n0375_036:0849b08": "爾時，我告諸比丘言：『諸比丘！今此眾中誰",
    "T12n0375_036:0849b09": "能為我受持如來十二部經，供給左右所須",
    "T12n0375_036:0849b10": "之事，亦使不失自身善利？』「時憍陳如在彼",
    "T12n0375_036:0849b11": "眾中來白我言：『我能受持十二部經，供給",
    "T12n0375_036:0849b12": "左右，不失所作自利益事。』我言：『憍陳如！汝",
    "T12n0375_036:0849b13": "已朽邁，當須使人。云何方欲為我給使？』時",
    "T12n0375_036:0849b14": "舍利弗復作是言：『我能受持佛一切語，供",
    "T12n0375_036:0849b15": "給所須，不失所作自利益事。』我言：『舍利弗！",
    "T12n0375_036:0849b16": "汝已朽邁，當須使人。云何方欲為我給使？』",
    "T12n0375_036:0849b17": "乃至五百諸阿羅漢皆亦如是，我悉不受。「爾",
    "T12n0375_036:0849b18": "時，目連在大眾中作是思惟：『如來今者不",
    "T12n0375_036:0849b19": "受五百比丘給使，佛意為欲令誰作耶？』思",
    "T12n0375_036:0849b20": "惟是已即便入定，觀見如來心在阿難，如",
    "T12n0375_036:0849b21": "日初出光照西壁。見是事已，即從定起，語",
    "T12n0375_036:0849b22": "憍陳如：『大德！我見如來欲令阿難給事",
    "T12n0375_036:0849b23": "左右。』「爾時，憍陳如與五百阿羅漢往阿難",
    "T12n0375_036:0849b24": "所作如是言：『阿難！汝今當為如來給使，",
    "T12n0375_036:0849b25": "請受是事。』阿難言：『諸大德！我實不堪給事",
    "T12n0375_036:0849b26": "如來。何以故？如來尊重如師子王、如龍、如",
    "T12n0375_036:0849b27": "火，我今穢弱，云何能辦？』諸比丘言：『阿難！汝",
    "T12n0375_036:0849b28": "受我語，給事如來得大利益。』第二、第三亦",
    "T12n0375_036:0849b29": "復如是。阿難言：『諸大德！我亦不求大利益",
    "T12n0375_036:0849c01": "事，實不堪任奉給左右。』「時目犍連復作是",
    "T12n0375_036:0849c02": "言：『阿難！汝今未知。』阿難言：『大德！唯願說之。』",
    "T12n0375_036:0849c03": "目犍連言：『如來先日僧中求使，五百羅漢皆",
    "T12n0375_036:0849c04": "求為之，如來不聽。我即入定，見如來意欲",
    "T12n0375_036:0849c05": "令汝為。汝今云何反更不受？』阿難聞已，",
    "T12n0375_036:0849c06": "合掌長跪作如是言：『諸大德！若有是事，如",
    "T12n0375_036:0849c07": "來世尊與我三願，當順僧命，給事左右。』目",
    "T12n0375_036:0849c08": "犍連言：『何等三願？』阿難言：『一者、如來設以故",
    "T12n0375_036:0849c09": "衣賜我，聽我不受；二者、如來設受檀越別",
    "T12n0375_036:0849c10": "請，聽我不往；三者、聽我出入無有時節。",
    "T12n0375_036:0849c11": "如是三事佛若聽者，當順僧命。』時憍陳如、五",
    "T12n0375_036:0849c12": "百比丘還來我所，作如是言：『我等已勸阿",
    "T12n0375_036:0849c13": "難比丘，唯求三願。若佛聽者，當順僧命。』「文",
    "T12n0375_036:0849c14": "殊師利！我於爾時讚阿難言：『善哉，善哉。阿",
    "T12n0375_036:0849c15": "難比丘具足智慧，預見譏嫌。何以故？當",
    "T12n0375_036:0849c16": "有人言：「汝為衣食，奉給如來。」是故，先求不",
    "T12n0375_036:0849c17": "受故衣、不隨別請。憍陳如！阿難比丘具足",
    "T12n0375_036:0849c18": "智慧，入出有時即不能得廣作利益四",
    "T12n0375_036:0849c19": "部之眾。是故，求欲出入無時。憍陳如！我為",
    "T12n0375_036:0849c20": "阿難開是三事，隨其意願。』「時目犍連還阿",
    "T12n0375_036:0849c21": "難所，語阿難言：『吾已為汝啟請三事，如來",
    "T12n0375_036:0849c22": "大慈，皆已聽許。』阿難言：『大德！若佛聽者，請往",
    "T12n0375_036:0849c23": "給侍。』「文殊師利！阿難事我二十餘年，具足",
    "T12n0375_036:0849c24": "八種不可思議。何等為八？一者、事我已來二",
    "T12n0375_036:0849c25": "十餘年，初不隨我受別請食。二者、事我已",
    "T12n0375_036:0849c26": "來，初不受我陳故衣服。三者、自事我來，至",
    "T12n0375_036:0849c27": "我所時終不非時。四者、自事我來，具足煩",
    "T12n0375_036:0849c28": "惱，隨我入出諸王、剎利、豪貴、大姓，見諸女",
    "T12n0375_036:0849c29": "人及天龍女不生欲心。五者、自事我來，持",
    "T12n0375_036:0850a01": "我所說十二部經，一經於耳曾不再問，如",
    "T12n0375_036:0850a02": "寫瓶水置之一瓶，唯除一問。善男子！琉",
    "T12n0375_036:0850a03": "璃太子殺諸釋氏，壞迦毘羅城。阿難爾時",
    "T12n0375_036:0850a04": "心懷愁惱，發聲大哭，來至我所作如是",
    "T12n0375_036:0850a05": "言：『我與如來俱生此城，同一釋種。云何如",
    "T12n0375_036:0850a06": "來光顏如常，我則憔悴？』我時答言：『阿難！我",
    "T12n0375_036:0850a07": "修空定，故不同汝。』過三年已，還來問我：",
    "T12n0375_036:0850a08": "『世尊！我往於彼迦毘羅城曾聞如來修空",
    "T12n0375_036:0850a09": "三昧，是事虛實？』我言：『阿難！如是，如是。如汝",
    "T12n0375_036:0850a10": "所說。』六者、自事我來，雖未獲得知他心",
    "T12n0375_036:0850a11": "智，常知如來所入諸定。七者、自事我來，未",
    "T12n0375_036:0850a12": "得願智而能了知如是眾生到如來所，現",
    "T12n0375_036:0850a13": "在能得四沙門果、有後得者、有得人身、有",
    "T12n0375_036:0850a14": "得天身。八者、自事我來，如來所有祕密之",
    "T12n0375_036:0850a15": "言悉能了知。善男子！阿難比丘具足如是八",
    "T12n0375_036:0850a16": "不思議，是故我稱阿難比丘為多聞藏。「善",
    "T12n0375_036:0850a17": "男子！阿難比丘具足八法，能具足持十二部",
    "T12n0375_036:0850a18": "經。何等為八？一者、信根堅固，二者、其心質",
    "T12n0375_036:0850a19": "直，三者、身無病苦，四者、常勤精進，五者、具",
    "T12n0375_036:0850a20": "足念心，六者、心無憍慢，七者、成就定慧，八",
    "T12n0375_036:0850a21": "者、具足從聞生智。「文殊師利！毘婆尸佛侍者",
    "T12n0375_036:0850a22": "弟子名阿叔迦，亦復具足如是八法；尸棄如",
    "T12n0375_036:0850a23": "來侍者弟子名差摩迦羅、毘舍浮佛侍者弟",
    "T12n0375_036:0850a24": "子名優波扇陀、迦羅鳩村馱佛侍者弟子",
    "T12n0375_036:0850a25": "名曰跋提、迦那含牟尼佛侍者弟子名曰",
    "T12n0375_036:0850a26": "蘇坻、迦葉佛侍者弟子名葉婆蜜多，皆亦具",
    "T12n0375_036:0850a27": "足如是八法。我今阿難亦復如是具足八法，",
    "T12n0375_036:0850a28": "是故我稱阿難比丘為多聞藏。「善男子！如",
    "T12n0375_036:0850a29": "汝所說，此大眾中雖有無量無邊菩薩，是",
    "T12n0375_036:0850b01": "諸菩薩皆有重任，所謂大慈大悲。如是慈悲",
    "T12n0375_036:0850b02": "之因緣故，各各怱務調伏眷屬，莊嚴自身。",
    "T12n0375_036:0850b03": "以是因緣，我涅槃後不能宣通十二部經。",
    "T12n0375_036:0850b04": "若有菩薩或時能說，人不信受。「文殊師利！",
    "T12n0375_036:0850b05": "阿難比丘是吾之弟，給事我來二十餘年，所",
    "T12n0375_036:0850b06": "可聞法具足受持，喻如寫水置之一器。",
    "T12n0375_036:0850b07": "是故，我今顧問阿難為何所在，欲令受持",
    "T12n0375_036:0850b08": "是《涅槃經》。善男子！我涅槃後，阿難比丘所未",
    "T12n0375_036:0850b09": "聞者，弘廣菩薩當能流布；阿難所聞，自能",
    "T12n0375_036:0850b10": "宣通。「文殊師利！阿難比丘今在他處，去此",
    "T12n0375_036:0850b11": "會外十二由旬，而為六萬四千億魔之所惱",
    "T12n0375_036:0850b12": "亂。汝可往彼發大聲言：『一切諸魔諦聽諦",
    "T12n0375_036:0850b13": "聽，如來今說大陀羅尼。一切天、龍、乾闥婆、阿",
    "T12n0375_036:0850b14": "修羅、迦樓羅、緊那羅、摩睺羅伽、人與非人、山",
    "T12n0375_036:0850b15": "神、樹神、河神、海神、舍宅等神，聞是持名無不",
    "T12n0375_036:0850b16": "恭敬受持之者。是陀羅尼十恒河沙諸佛",
    "T12n0375_036:0850b17": "世尊所共宣說，能轉女身，自識宿命。若受",
    "T12n0375_036:0850b18": "五事：一者、梵行，二者、斷肉，三者、斷酒，四者、斷",
    "T12n0375_036:0850b19": "辛，五者、樂在寂靜，受五事已，至心信受、",
    "T12n0375_036:0850b20": "讀誦、書寫是陀羅尼，當知是人即得超越",
    "T12n0375_036:0850b21": "七十七億弊惡之身。』」爾時，世尊即便說之：",
    "T12n0375_036:0850b22": "「阿摩隷　毘摩隷　涅磨隷　瞢伽隷　醯",
    "T12n0375_036:0850b23": "摩羅　若竭鞞　三慢那跋提　娑婆他",
    "T12n0375_036:0850b24": "娑檀尼　婆羅磨他娑檀尼　磨那斯　阿",
    "T12n0375_036:0850b25": "拙提　毘羅祇　菴羅賴低　婆嵐彌",
    "T12n0375_036:0850b26": "婆嵐　摩莎隷　富泥富那摩奴賴綈」",
    "T12n0375_036:0850b27": "爾時，文殊師利從佛受是陀羅尼已，至阿",
    "T12n0375_036:0850b28": "難所，在魔眾中作如是言：「諸魔眷屬！諦聽",
    "T12n0375_036:0850b29": "我說所從佛受陀羅尼呪。」魔王聞是陀羅",
    "T12n0375_036:0850c01": "尼已，悉發阿耨多羅三藐三菩提心，捨於",
    "T12n0375_036:0850c02": "魔業，即放阿難。文殊師利與阿難俱來至",
    "T12n0375_036:0850c03": "佛所，阿難見佛，至心禮敬，却住一面。",
    "T12n0375_036:0850c04": "佛告阿難：「是娑羅林外有一梵志名須跋",
    "T12n0375_036:0850c05": "陀，年百二十，雖得五通，未捨憍慢，獲得",
    "T12n0375_036:0850c06": "非想非非想定，生一切智、起涅槃想。汝可",
    "T12n0375_036:0850c07": "往彼，語須跋言：『如來出世如優曇花，於今",
    "T12n0375_036:0850c08": "中夜當般涅槃。若有所作可及時作，莫",
    "T12n0375_036:0850c09": "於後日而生悔心。』阿難！汝之所說彼定信",
    "T12n0375_036:0850c10": "受。何以故？汝曾往昔五百世中作須跋陀子，",
    "T12n0375_036:0850c11": "其人愛心習猶未盡。以是因緣，信受汝語。」",
    "T12n0375_036:0850c12": "爾時，阿難受佛勅已，往須跋所作如是言：",
    "T12n0375_036:0850c13": "「仁者當知：如來出世如優曇花，於今中夜",
    "T12n0375_036:0850c14": "當般涅槃。欲有所作可及時作，莫於後",
    "T12n0375_036:0850c15": "日生悔心也。」須跋言：「善哉，阿難！我今當往",
    "T12n0375_036:0850c16": "至如來所。」爾時，阿難與須跋陀還至佛所。",
    "T12n0375_036:0850c17": "時須跋陀到已，問訊作如是言：「瞿曇！我今",
    "T12n0375_036:0850c18": "欲問，隨我意答。」佛言：「須跋！今正是時，隨汝",
    "T12n0375_036:0850c19": "所問，我當方便隨汝意答。」「瞿曇！有諸沙門、",
    "T12n0375_036:0850c20": "婆羅門等作如是言：『一切眾生受苦樂報，",
    "T12n0375_036:0850c21": "皆隨往日本業因緣。是故，若有持戒、精進、",
    "T12n0375_036:0850c22": "受身心苦，能壞本業。本業既盡，眾苦盡滅；",
    "T12n0375_036:0850c23": "眾苦盡滅，即得涅槃。』是義云何？」佛言：「善男",
    "T12n0375_036:0850c24": "子！若有沙門、婆羅門等作是說者，我為憐",
    "T12n0375_036:0850c25": "愍，常當往來如是人所。既至彼已，我當",
    "T12n0375_036:0850c26": "問之：『仁者！實作如是說不？』彼若見答：『我",
    "T12n0375_036:0850c27": "如是說。何以故？瞿曇！我見眾生習行諸惡，",
    "T12n0375_036:0850c28": "多饒財寶，身得自在；又見修善，貧窮多乏，",
    "T12n0375_036:0850c29": "不得自在。又見有人多役力用，求財不",
    "T12n0375_036:0851a01": "得；又見不求自然得者。又見有人慈心不",
    "T12n0375_036:0851a02": "殺，反更中夭；又見憙殺，終保年壽。又見有",
    "T12n0375_036:0851a03": "人淨修梵行、精勤持戒，有得解脫、有不得",
    "T12n0375_036:0851a04": "者。是故，我說一切眾生受苦樂報，皆由往日",
    "T12n0375_036:0851a05": "本業因緣。』「須跋！我復當問：『仁者！實見過去",
    "T12n0375_036:0851a06": "業不？若有是業，為多少耶？現在苦行能破",
    "T12n0375_036:0851a07": "多少耶？能知是業已盡、不盡耶？是業既盡，",
    "T12n0375_036:0851a08": "一切盡耶？』彼若見答：『我實不知。』我便當為",
    "T12n0375_036:0851a09": "彼人引喻：『譬如有人身被毒箭，其家眷屬",
    "T12n0375_036:0851a10": "為請醫師令拔是箭。既拔箭已，身得安隱。",
    "T12n0375_036:0851a11": "其後十年，是人猶憶，了了分明：「是醫為我拔",
    "T12n0375_036:0851a12": "出毒箭，以藥塗拊，令我得差，安隱受樂。」",
    "T12n0375_036:0851a13": "仁既不知過去本業，云何能知現在苦行定",
    "T12n0375_036:0851a14": "能破壞過去業耶？』「彼若復言：『瞿曇！汝今亦",
    "T12n0375_036:0851a15": "有過去本業，何故獨責我過去業？瞿曇經中",
    "T12n0375_036:0851a16": "亦作是說：「若見有人豪貴自在，當知是人",
    "T12n0375_036:0851a17": "先世好施。」如是不名過去業耶？』我復答言：",
    "T12n0375_036:0851a18": "『仁者！如是知者，名為比知，不名真知。我佛",
    "T12n0375_036:0851a19": "法中或有由因知果、或有從果知因，我佛",
    "T12n0375_036:0851a20": "法中有過去業、有現在業。汝則不爾，唯",
    "T12n0375_036:0851a21": "有過去業，無現在業。汝法不從方便斷",
    "T12n0375_036:0851a22": "業；我法不爾，從方便斷。汝業盡已則得苦",
    "T12n0375_036:0851a23": "盡；我即不爾，煩惱盡已，業苦則盡。是故，我",
    "T12n0375_036:0851a24": "今責汝過去業。』「彼人若言：『瞿曇！我實不知，從",
    "T12n0375_036:0851a25": "師受之。師作是說，我實無咎。』我言：『仁者！汝",
    "T12n0375_036:0851a26": "師是誰？』彼若見答：『是富蘭那。』我復語言：『汝",
    "T12n0375_036:0851a27": "昔何不一一諮問：「大師實知過去業不？」汝",
    "T12n0375_036:0851a28": "師若言我不知者，汝復云何受是師語？若",
    "T12n0375_036:0851a29": "言我知，復應問言：「下苦因緣受中、上苦不？",
    "T12n0375_036:0851b01": "中苦因緣受下、上苦不？上苦因緣受中、下",
    "T12n0375_036:0851b02": "苦不？」若言不者，復應問言：「師云何說苦樂",
    "T12n0375_036:0851b03": "之報唯過去業，非現在耶？」復應問言：「是現",
    "T12n0375_036:0851b04": "在苦，過去有不？若過去有，過去之業悉已都",
    "T12n0375_036:0851b05": "盡。若都盡者，云何復受今日之身？若過去無，",
    "T12n0375_036:0851b06": "唯現在有。云何復言眾生苦樂皆過去業？」仁",
    "T12n0375_036:0851b07": "者！若知現在苦行能壞過去業，現在苦行復",
    "T12n0375_036:0851b08": "以何破？如其不破，苦即是常。苦若是常，云",
    "T12n0375_036:0851b09": "何說言得苦解脫？若更有行壞苦行者，過",
    "T12n0375_036:0851b10": "去已盡，云何有苦？仁者！如是苦行能令樂業",
    "T12n0375_036:0851b11": "受苦果不？復令苦業受樂果不？能令無",
    "T12n0375_036:0851b12": "苦無樂業作不受果不？能令現報作生報",
    "T12n0375_036:0851b13": "不？能令生報作現報不？令是二報作無",
    "T12n0375_036:0851b14": "報不？能令定報作無報不？能令無報作定",
    "T12n0375_036:0851b15": "報不？』「彼若復言：『瞿曇！不能。』我復當言：『仁者！",
    "T12n0375_036:0851b16": "如其不能，何因緣故受是苦行？仁者當知：",
    "T12n0375_036:0851b17": "定有過去業、現在因緣。是故，我言因煩惱",
    "T12n0375_036:0851b18": "生業、因業受報。仁者當知：一切眾生有過",
    "T12n0375_036:0851b19": "去業、有現在因，眾生雖有過去壽業，要賴",
    "T12n0375_036:0851b20": "現在飲食因緣。仁者！若說眾生受苦、受樂",
    "T12n0375_036:0851b21": "定由過去本業因緣，是事不然。何以故？仁",
    "T12n0375_036:0851b22": "者！譬如有人為王除怨，以是因緣多得",
    "T12n0375_036:0851b23": "財寶，因是財寶受現在樂。如是之人現作",
    "T12n0375_036:0851b24": "樂因，現受樂報。譬如有人殺王愛子，以是",
    "T12n0375_036:0851b25": "因緣喪失身命。如是之人現作苦因，現受",
    "T12n0375_036:0851b26": "苦報。仁者！一切眾生現在因於四大、時節、土",
    "T12n0375_036:0851b27": "地、人民，受苦、受樂，是故我說一切眾生不",
    "T12n0375_036:0851b28": "必盡因過去本業受苦樂也。仁者！若以斷",
    "T12n0375_036:0851b29": "業因緣力故得解脫者，一切聖人不得解",
    "T12n0375_036:0851c01": "脫。何以故？一切眾生過去本業無始終故，",
    "T12n0375_036:0851c02": "是故我說修聖道時是道能遮無始終業。",
    "T12n0375_036:0851c03": "仁者！若受苦行便得道者，一切畜生悉應",
    "T12n0375_036:0851c04": "得道。是故先當調伏其心，不調伏身。以",
    "T12n0375_036:0851c05": "是因緣，我經中說：「斫伐此林，莫斫伐樹。」何",
    "T12n0375_036:0851c06": "以故？從林生怖，不從樹生。欲調伏身，先",
    "T12n0375_036:0851c07": "當調心，心喻於林，身喻於樹。』」須跋陀言：「世",
    "T12n0375_036:0851c08": "尊！我已先調伏心。」佛言：「善男子！汝今云何",
    "T12n0375_036:0851c09": "能先調心？」須跋陀言：「世尊！我先思惟：欲是",
    "T12n0375_036:0851c10": "無常、無樂、無淨，觀色即是常、樂、清淨。作是",
    "T12n0375_036:0851c11": "觀已，欲界結斷，獲得色處，是故名為先調",
    "T12n0375_036:0851c12": "伏心。次復觀色，色是無常，如癰、如瘡、如毒、",
    "T12n0375_036:0851c13": "如箭，見無色常、清淨、寂靜。如是觀已，色界",
    "T12n0375_036:0851c14": "結盡得無色處，是故名為先調伏心。次復",
    "T12n0375_036:0851c15": "觀想即是無常、癰瘡、毒箭。如是觀已，獲得",
    "T12n0375_036:0851c16": "非想非非想處。是非想非非想即一切智，寂",
    "T12n0375_036:0851c17": "靜清淨，無有墮墜，常恒不變。是故，我能調",
    "T12n0375_036:0851c18": "伏其心。」佛言：「善男子！汝云何能調伏心耶？",
    "T12n0375_036:0851c19": "汝今所得非想非非想定猶名為想。涅槃無",
    "T12n0375_036:0851c20": "想，汝云何言獲得涅槃？善男子！汝已先能",
    "T12n0375_036:0851c21": "呵責麁想，今者云何愛著細想，不知呵",
    "T12n0375_036:0851c22": "責如是非想非非想處故名為想，如癰、如",
    "T12n0375_036:0851c23": "瘡、如毒、如箭？善男子！汝師欝頭藍弗利根",
    "T12n0375_036:0851c24": "聰明，尚不能斷如是非想非非想處，受於",
    "T12n0375_036:0851c25": "惡身，況其餘者？」「世尊！云何能斷一切諸有？」",
    "T12n0375_036:0851c26": "佛言：「善男子！若觀實相，是人能斷一切諸",
    "T12n0375_036:0851c27": "有。」須跋陀言：「世尊！云何名為實相？」「善男子！",
    "T12n0375_036:0851c28": "無相之相名為實相。」「世尊！云何名為無",
    "T12n0375_036:0851c29": "相之相？」「善男子！一切法無自相、他相及自",
    "T12n0375_036:0852a01": "他相，無無因相、無作相、無受相，無作者",
    "T12n0375_036:0852a02": "相、無受者相，無法、非法相，無男女相、無士",
    "T12n0375_036:0852a03": "夫相，無微塵相、無時節相，無為自相、無為",
    "T12n0375_036:0852a04": "他相、無為自他相，無有相、無無相，無生",
    "T12n0375_036:0852a05": "相、無生者相，無因相、無因因相，無果相、",
    "T12n0375_036:0852a06": "無果果相，無晝夜相、無明闇相，無見相、",
    "T12n0375_036:0852a07": "無見者相，無聞相、無聞者相，無覺知相、",
    "T12n0375_036:0852a08": "無覺知者相，無菩提相、無得菩提者相，無",
    "T12n0375_036:0852a09": "業相、無業主相，無煩惱相、無煩惱主相。善",
    "T12n0375_036:0852a10": "男子！如是等相隨所滅處名真實相。善男",
    "T12n0375_036:0852a11": "子！一切諸法皆是虛假，隨其滅處是名為",
    "T12n0375_036:0852a12": "實，是名實相、是名法界、名畢竟智、名第",
    "T12n0375_036:0852a13": "一義諦、名第一義空。善男子！是相、法界、畢",
    "T12n0375_036:0852a14": "竟智、第一義諦、第一義空，下智觀故得聲聞",
    "T12n0375_036:0852a15": "菩提、中智觀故得緣覺菩提、上智觀故得無",
    "T12n0375_036:0852a16": "上菩提。」",
    "T12n0375_036:0852a17": "說是法時，十千菩薩得一生實相；萬五千",
    "T12n0375_036:0852a18": "菩薩得二生法界；二萬五千菩薩得畢竟",
    "T12n0375_036:0852a19": "智；三萬五千菩薩悟第一義諦，是第一義諦",
    "T12n0375_036:0852a20": "亦名第一義空、亦名首楞嚴三昧；四萬五千",
    "T12n0375_036:0852a21": "菩薩得虛空三昧，是虛空三昧亦名廣大三",
    "T12n0375_036:0852a22": "昧、亦名智印三昧；五萬五千菩薩得不退",
    "T12n0375_036:0852a23": "忍，是不退忍亦名如法忍、亦名如法界；六",
    "T12n0375_036:0852a24": "萬五千菩薩得陀羅尼，是陀羅尼亦名大念",
    "T12n0375_036:0852a25": "心、亦名無礙智；七萬五千菩薩得師子吼",
    "T12n0375_036:0852a26": "三昧，是師子吼三昧亦名金剛三昧、亦名",
    "T12n0375_036:0852a27": "五智印三昧；八萬五千菩薩得平等三昧，是",
    "T12n0375_036:0852a28": "平等三昧亦名大慈大悲；無量恒河沙等眾",
    "T12n0375_036:0852a29": "生發阿耨多羅三藐三菩提心，無量恒河沙",
    "T12n0375_036:0852b01": "等眾生發緣覺心，無量恒河沙等眾生發聲",
    "T12n0375_036:0852b02": "聞心，人女天女二萬億人現轉女身得男子",
    "T12n0375_036:0852b03": "身，須跋陀羅得阿羅漢果。",
    "T12n0375_036:0852b04": "大般涅槃經卷第三十六"
}