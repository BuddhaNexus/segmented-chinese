{
    "X71n1414_003:0322b11": "了菴和尚語錄卷第三",
    "X71n1414_003:0322b13": "住平江路靈巖禪寺語錄",
    "X71n1414_003:0322b14": "參學比丘 祖運 志道 等編",
    "X71n1414_003:0322b15": "[0322b15] 師於至正五年七月十一日入寺。指山門云。撥開向",
    "X71n1414_003:0322b16": "上玄關。掃蕩聖凡途轍。萬古乾坤。一朝風月。",
    "X71n1414_003:0322b17": "[0322b17] 佛殿。世尊三昧。迦葉不知。一會靈山。儼然猶在。",
    "X71n1414_003:0322b18": "[0322b18] 據室。此是從上老宿。烹佛煉祖&#x7145;聖鎔凡之地。新長",
    "X71n1414_003:0322b19": "老平高就下舍窄從寬。且放你諸人吐氣。",
    "X71n1414_003:0322b20": "[0322b20] 拈院疏。權衡在手。與奪臨時。政化宣流。風行草偃。",
    "X71n1414_003:0322b21": "[0322b21] 拈江湖疏。鐵心石腸。河舌海口。贊之則碓觜生華。毀",
    "X71n1414_003:0322b22": "之則佛面百醜。贊毀不及處。面南看北斗。",
    "X71n1414_003:0322b23": "[0322b23] 指法座云。大眾還見麼。須彌頂上闊著步。大千剎海",
    "X71n1414_003:0322b24": "清風起。便陞座。拈香云。此香結為寶絲網。散作光明",
    "X71n1414_003:0322c01": "雲。爇向寶爐。祝延",
    "X71n1414_003:0322c02": "今上皇帝聖躬。萬歲萬歲萬萬歲。陛下恭願。文明齊",
    "X71n1414_003:0322c03": "北極。睿筭等南山。次拈香云。此香遇賤則價重娑婆。",
    "X71n1414_003:0322c04": "遇貴則分文不直。爇向爐中。奉為前住保寧古林茂",
    "X71n1414_003:0322c05": "和尚。用酬法乳之恩。斂衣就座。上首白椎云。法筵龍",
    "X71n1414_003:0322c06": "象眾。當觀第一義。師云。若論第一義。法鼓未鳴。人天",
    "X71n1414_003:0322c07": "未集已前見得。猶虧一半。何況一椎擊碎。影&#x8FF9;不留。",
    "X71n1414_003:0322c08": "苟非具眼衲僧。未免喚鐘作甕。莫有定當得出者麼。",
    "X71n1414_003:0322c09": "時有僧出眾云。祖師心印鐵牛機。直要當陽決是非。",
    "X71n1414_003:0322c10": "第一&#x5CEF;頭垂隻手。塵塵剎剎盡知歸。為國開堂。願聞",
    "X71n1414_003:0322c11": "法要。師云。萬人遐仰處。紅日到天心。進云。一統乾坤",
    "X71n1414_003:0322c12": "歸聖化。萬人叢裡奪高標。如何是出世邊事。師云。橫",
    "X71n1414_003:0322c13": "按鏌&#x9381;全正令。太平寰宇斬癡頑。進云。如何是三世",
    "X71n1414_003:0322c14": "諸佛不知有。師云。一字不著畫。進云。如何是狸奴白",
    "X71n1414_003:0322c15": "牯&#x5374;知有。師云。古錦寫回文。進云。千聖不傳真妙訣。",
    "X71n1414_003:0322c16": "灼然能有幾人知。便禮拜。師云。且莫詐明頭。師乃云。",
    "X71n1414_003:0322c17": "石門巇險鐵關牢。舉目分明萬仞高。四十年中重到",
    "X71n1414_003:0322c18": "此。始終不隔一絲毫。好大眾。湛湛湖光平開鏡面。青",
    "X71n1414_003:0322c19": "青山色上插雲霄。乃智積應現之方。誠圓照嘉遁之",
    "X71n1414_003:0322c20": "所。繼茲芳躅。實愧非才。不免向普賢毛孔寬著程途。",
    "X71n1414_003:0322c21": "維摩掌中拓開世界。直教四聖六凡重重普會。風不",
    "X71n1414_003:0322c22": "鳴條。雨不破塊。天清地寧。時康道泰。報不報之。深恩。",
    "X71n1414_003:0322c23": "揚不揚之真化。拈起鐵蒺[卄/梨]。驪珠盡擊碎。千古萬古",
    "X71n1414_003:0322c24": "黑漫漫。填溝塞岳無人會。喝一喝。",
    "X71n1414_003:0323a01": "[0323a01] 復舉僧問趙州。晝升兜率。夜降閻浮。為什麼摩尼珠",
    "X71n1414_003:0323a02": "不現。州云。道什麼。僧擬進語。州云。毗婆尸佛早留心。",
    "X71n1414_003:0323a03": "直至而今不得妙。師云。還見趙州立地處麼。王令已",
    "X71n1414_003:0323a04": "行天下遍。將軍塞外絕煙塵。久立尊官。伏惟珍重。",
    "X71n1414_003:0323a05": "[0323a05] 小參。只者是。只者是。金不&#x613D;金。水不洗水。是句亦&#x5257;。",
    "X71n1414_003:0323a06": "非句亦&#x5257;。揭開萬里神光。提出倚天長劍。三登九到",
    "X71n1414_003:0323a07": "滯&#x6BBB;迷封。撩起便行白衣拜相。山僧今者椎碎蟠桃",
    "X71n1414_003:0323a08": "核。得見舊時仁。拽將師子&#x5CEF;。與天平山&#x9B2A;額。且貴大",
    "X71n1414_003:0323a09": "家知有。自餘七十三八十四。癩馬繫枯樁。黑牛臥死",
    "X71n1414_003:0323a10": "水。有甚共語處。拍禪床云。好雨洗將殘暑去。&#x51C9;風吹",
    "X71n1414_003:0323a11": "得早秋來。",
    "X71n1414_003:0323a12": "[0323a12] 復舉僧問雲門。佛法如水中月。是否。門云。清波無透",
    "X71n1414_003:0323a13": "路。僧云。和尚從何得。門云。再問復何來。僧云。便與麼",
    "X71n1414_003:0323a14": "去時如何。門云。重疊關山路。師云。雲門善舞太阿。著",
    "X71n1414_003:0323a15": "著有出身之路。這僧貪觀白浪。失&#x5374;手橈。雲岩不惜",
    "X71n1414_003:0323a16": "眉毛。與汝。拈&#x5374;水除&#x5374;月。還見佛法麼。喝一喝。久立",
    "X71n1414_003:0323a17": "珍重。",
    "X71n1414_003:0323a18": "[0323a18] 解夏小參。釋迦不出世。達磨不西來。佛法遍天下。談",
    "X71n1414_003:0323a19": "玄口不開。便與麼去。可殺省力。山僧四月十五日。在",
    "X71n1414_003:0323a20": "萬壽山中結夏。今朝七月十五日。又向靈岩山頂解",
    "X71n1414_003:0323a21": "夏。然雖有解有結。畢竟無去無來。無去無來。冥通三",
    "X71n1414_003:0323a22": "際。非中非外。洞徹十方。以此發揮祖道。以此建立宗",
    "X71n1414_003:0323a23": "乘。以此成就毗尼。以此弘範三界。是你諸人。還見山",
    "X71n1414_003:0323a24": "僧麼。拈拄杖。卓一下云。莫怪渠儂多意氣。他家曾蹈",
    "X71n1414_003:0323b01": "上頭開。",
    "X71n1414_003:0323b02": "[0323b02] 復云。說東道西。拋沙撒土。截斷葛藤。休去歇去。珍重。",
    "X71n1414_003:0323b03": "[0323b03] 上堂。昨日雨今日晴。依舊中秋月色明。四海高賓團",
    "X71n1414_003:0323b04": "欒打坐。諸莊耆舊趲促收成。智積擎拳懽喜。叢林又",
    "X71n1414_003:0323b05": "見重興。卓拄杖云。但行平等事。何用問前程。",
    "X71n1414_003:0323b06": "[0323b06] 祖忌拈香。千燈續燄。五葉芬葩。明來震旦。暗度流沙。",
    "X71n1414_003:0323b07": "關空&#x93BB;夢年年事。一炷栴檀一&#x76CC;茶。",
    "X71n1414_003:0323b08": "[0323b08] 上堂。舉松源和尚云。目前無法。意在目前。不是目前",
    "X71n1414_003:0323b09": "法。非耳目之所到。驀拈拄杖云。切忌認驢鞍橋。作阿",
    "X71n1414_003:0323b10": "爺下頷。雖然如是。有時乘好月。不覺過滄州。師云。三",
    "X71n1414_003:0323b11": "咬下見骨。一舉四十九。喫飯了&#x5647;眠。幾箇能知有。所",
    "X71n1414_003:0323b12": "以山僧尋常。與諸人眉毛廝結。只是未曾道著箇不",
    "X71n1414_003:0323b13": "字。何故如是。卓拄杖云。禍不入謹家之門。",
    "X71n1414_003:0323b14": "[0323b14] 上堂。道由心悟。豈假外求。法離見聞。言詮罔及。三世",
    "X71n1414_003:0323b15": "諸拂。只可自知。六代祖師全提不起。山僧今日不是",
    "X71n1414_003:0323b16": "峴山師兄到來。又安敢妄通消息。卓拄杖云。客來無",
    "X71n1414_003:0323b17": "茶點。蒿湯備禮儀。",
    "X71n1414_003:0323b18": "[0323b18] 小參。即心即佛。咄。非心非佛。咄。不是心不是佛不是",
    "X71n1414_003:0323b19": "物。咄。&#x7AEA;起拂子云。雲門大師在者裡。咄咄咄。力[囗@力]希。",
    "X71n1414_003:0323b20": "禪子訝。中眉垂。畢竟是何宗旨。臨濟大師云。赤肉團",
    "X71n1414_003:0323b21": "上有一無位真人。常在汝諸人面門出入。未證據者",
    "X71n1414_003:0323b22": "看看。時有僧出。濟便擒住云。道道。僧擬議。濟便拓開",
    "X71n1414_003:0323b23": "云。無位真人。是什麼乾屎橛。殺人刀活人劍。乃上古",
    "X71n1414_003:0323b24": "之風規。亦今時之樞要。龍睛鶻眼。一&#x89B7;&#x89B7;透。便可驅",
    "X71n1414_003:0323c01": "耕夫之牛奪飢人之食。驅耕夫之牛令他苗稼滋盛。",
    "X71n1414_003:0323c02": "奪飢人之食。令他永絕飢&#x8657;。政如上將軍臨陣破敵。",
    "X71n1414_003:0323c03": "制鼓搴旌。寸刃不施。橫屍萬里。直教四夷入貢。八表",
    "X71n1414_003:0323c04": "來歸。豈不是大丈夫兒成就大丈夫事。其或未然。仲",
    "X71n1414_003:0323c05": "冬嚴寒。季冬極寒。莫把是非來辨我。浮生穿鑿不相",
    "X71n1414_003:0323c06": "關。",
    "X71n1414_003:0323c07": "[0323c07] 復舉僧問長慶。有問有答。賓主歷然。無問無答時如",
    "X71n1414_003:0323c08": "何。慶云。怕爛&#x5374;那。僧又問睦州。州云。相逢盡道休官",
    "X71n1414_003:0323c09": "去。林下何。曾見一人。師云。二員古佛與麼答話。可使",
    "X71n1414_003:0323c10": "千古流芳。苦要坐斷衲僧咽喉。則未可在。今夜有問",
    "X71n1414_003:0323c11": "靈岩。有問有答。賓主歷然。無問無答時如何。只向他",
    "X71n1414_003:0323c12": "道。冬至寒食一百五。上元定是正月半。久立。",
    "X71n1414_003:0323c13": "[0323c13] 上堂。化育之本。物我同途。生佛之元。古今不易。所以",
    "X71n1414_003:0323c14": "雪&#x5CEF;道。盡大地撮來。如粟米大。拋向面前。漆桶不會。",
    "X71n1414_003:0323c15": "打鼓普請看。卓拄杖云。六爻未動群陰塞。一氣潛回",
    "X71n1414_003:0323c16": "萬&#x5F5A;新。",
    "X71n1414_003:0323c17": "[0323c17] 臘八上堂。釋迦世尊。未離兜率。已降王宮。未出母胎。",
    "X71n1414_003:0323c18": "度人已畢。因甚&#x5374;道。子夜逾城。六年苦行。明星現時。",
    "X71n1414_003:0323c19": "始成正覺。若也道得。不繆為嫡子親孫。其或未然。掩",
    "X71n1414_003:0323c20": "鼻偷香。空遭罪責。",
    "X71n1414_003:0323c21": "[0323c21] 除夜小參。德山小參不答話。人貧智短。趙州小參要",
    "X71n1414_003:0323c22": "答話。馬瘦毛長。靈岩今夜小參。有問即答。無問即休。",
    "X71n1414_003:0323c23": "終不將珍珠作豌豆糶&#x5374;。豈不見。南泉和尚云。王老",
    "X71n1414_003:0323c24": "師自小牧一頭水牯牛。擬向溪東放。不免食他國王",
    "X71n1414_003:0324a01": "水草。擬向溪西放。也不免食他國王水草。不如隨分",
    "X71n1414_003:0324a02": "納些些。總不見得。雖然如是。未免笑破衲僧鼻孔。且",
    "X71n1414_003:0324a03": "道。衲僧有甚長處。還委悉麼。一年三百六十日。一日",
    "X71n1414_003:0324a04": "還他十二時。禪客相逢只彈指。此心能有幾人知。",
    "X71n1414_003:0324a05": "[0324a05] 復舉道吾真和尚云。鋒刃上[跳-兆+孛]跳。微塵裡走馬。勞勞",
    "X71n1414_003:0324a06": "去復來。箇是知音者。師云。真點胸名不&#x8657;得。撿點將",
    "X71n1414_003:0324a07": "來。也只是三步四步。未見七跳八跳在。靈岩今夜分",
    "X71n1414_003:0324a08": "歲。無可與諸人暖熱。隨分也說四句。燈籠拜露柱。露",
    "X71n1414_003:0324a09": "柱拜燈籠。明朝添一歲。含笑舞春風。",
    "X71n1414_003:0324a10": "[0324a10] 為嘉興善慶雲岡長老對靈小參。大用現前。大機圓",
    "X71n1414_003:0324a11": "應。截斷聖凡途轍。&#x39DE;除生死根源。便見。無邊剎境自",
    "X71n1414_003:0324a12": "他不隔於毫端。十世古今始終不離於當念。全心即",
    "X71n1414_003:0324a13": "佛。全佛即心。無一法不是真乘。無一物不是妙用。所",
    "X71n1414_003:0324a14": "以道。處處真處處真。塵塵盡是本來人。真實說時人",
    "X71n1414_003:0324a15": "不識。正體堂堂沒&#x5374;身。全體與麼來。全體如是住。住",
    "X71n1414_003:0324a16": "則孤鶴冷翹松頂。去則片雲忽過人間。&#x7AEA;起拂子云。",
    "X71n1414_003:0324a17": "無量壽世尊。即今在山僧拂子頭上。放大寶光。其光",
    "X71n1414_003:0324a18": "清淨。無壞無雜。三世諸佛。於此光中。成等正覺。轉大",
    "X71n1414_003:0324a19": "法輪。六代祖師。於此光中。直指單傳。聯芳續燄。天下",
    "X71n1414_003:0324a20": "老和尚。於此光中。各立化門。播揚大教。現前大眾。於",
    "X71n1414_003:0324a21": "此光中。各務本業。器量堪任。順寂慧明。通濟廣福。雲",
    "X71n1414_003:0324a22": "岡長老。於此光中。始自受生。出家具戒。六十二年間。",
    "X71n1414_003:0324a23": "成就勝業。不可思議。所謂。以精進攝懈怠。以持戒攝",
    "X71n1414_003:0324a24": "毀禁。以布施攝慳貪。以慈悲攝瞋恚。以禪定攝亂意。",
    "X71n1414_003:0324b01": "以般若攝愚癡。福資善慶。建立大乘。澤及榮枯。全章",
    "X71n1414_003:0324b02": "寶印。能事既畢。奄爾真歸。末後全提。甚生光彩。至竟",
    "X71n1414_003:0324b03": "不離此光。而與山僧兩得相見。豈唯與山僧兩得相",
    "X71n1414_003:0324b04": "見。亦與現前大眾。兩得相見。豈唯與現前大眾。兩得",
    "X71n1414_003:0324b05": "相見。亦與諸山宿德天下老和尚。兩得相見。豈唯與",
    "X71n1414_003:0324b06": "諸山宿德天下老和尚。兩得相見。亦與三世諸佛六",
    "X71n1414_003:0324b07": "代祖師兩得相見。豈唯與三世諸佛。六代祖師。兩得",
    "X71n1414_003:0324b08": "相見。亦乃與無量壽如來。兩得相見。大眾。雲岡長老",
    "X71n1414_003:0324b09": "於無量壽如來光相之中。不起于座。而入龍奮迅三",
    "X71n1414_003:0324b10": "昧去也。擊拂子云。行樹影搖金地月。一池香散白蓮",
    "X71n1414_003:0324b11": "風。",
    "X71n1414_003:0324b12": "[0324b12] 上堂。修山主道。二破不成一。一法鎮長存。若作一二",
    "X71n1414_003:0324b13": "會。永劫受沉淪。山僧道。二破即成一。一法永無存。不",
    "X71n1414_003:0324b14": "作一二會。擺手出迷津。恁麼恁麼。一莖草玉殿瓊樓。",
    "X71n1414_003:0324b15": "不恁麼不恁麼。玉殿瓊樓一莖草。恁麼中不恁麼。不",
    "X71n1414_003:0324b16": "恁麼中&#x5374;恁麼。橫吞栗棘。&#x7AEA;透金圈。拈三條篾。束取",
    "X71n1414_003:0324b17": "肚皮。到處住山去。豈不坐斷報化佛頭。擊拂子云。有",
    "X71n1414_003:0324b18": "意氣時添意氣。不風流處也風流。",
    "X71n1414_003:0324b19": "[0324b19] 復舉臨濟栽松次。黃檗問云。深山裡栽許多松。作什",
    "X71n1414_003:0324b20": "麼。濟云。一為山門作境致。二為後人作標榜。道了。以",
    "X71n1414_003:0324b21": "钁打地三下。乃噓一聲。師云。大眾還委悉麼。黃檗有",
    "X71n1414_003:0324b22": "陷虎之機。臨濟用劍刃上事。喝。路從平處險。人向靜",
    "X71n1414_003:0324b23": "中忙。",
    "X71n1414_003:0324b24": "[0324b24] 佛涅槃上堂。釋迦已滅。彌勒未生。正當今日。佛法付",
    "X71n1414_003:0324c01": "在靈岩手裡。把住也乾坤失色。放行也日月交輝。且",
    "X71n1414_003:0324c02": "道。把住為人好。放行為人好。擊拂子云。志士苦日短。",
    "X71n1414_003:0324c03": "愁人知夜長。",
    "X71n1414_003:0324c04": "[0324c04] 上堂。言無展事。語不投機。一句截流。萬機寢息。智積",
    "X71n1414_003:0324c05": "大士於無生中。示現受生。即不問。智者大師親見靈",
    "X71n1414_003:0324c06": "山一會。儼然未散。什麼處得者消息來。若也道得。首",
    "X71n1414_003:0324c07": "座有長處。藏主定不識。藏主有長處。侍者元不知。所",
    "X71n1414_003:0324c08": "以道。譬如河中水。川流競奔逝。各各不相知。諸法亦",
    "X71n1414_003:0324c09": "如是。喝一喝。清平世界。切忌訛言。便下座。",
    "X71n1414_003:0324c10": "[0324c10] 上堂。大眾。山僧二三日來。同穆菴首座。往洞庭回禮。",
    "X71n1414_003:0324c11": "恰值宿靄初消。水色天光。一碧萬頃。逮乎到岸。風雨",
    "X71n1414_003:0324c12": "驟作。雲霧晦冥。明覺堂前。盤桓信宿。昨早開船。又值",
    "X71n1414_003:0324c13": "大明東生。景物澄霽。反思前日所見境界。纖毫無有。",
    "X71n1414_003:0324c14": "於其中間。求其起滅之相。了不可得。今朝月望陞堂。",
    "X71n1414_003:0324c15": "大方高士。雲輸川委。莫有為山僧點得出底麼。拈拄",
    "X71n1414_003:0324c16": "杖。若點得出。分付拄杖子。若點不出。靠向臥床頭。急",
    "X71n1414_003:0324c17": "要打老鼠。靠拄杖。下座。",
    "X71n1414_003:0324c18": "[0324c18] 聖節啟建上堂。今朝三月十有七。",
    "X71n1414_003:0324c19": "[0324c19] 天壽聖節啟建日。大家圓證金剛心。摩訶般若波羅",
    "X71n1414_003:0324c20": "蜜。",
    "X71n1414_003:0324c21": "[0324c21] 上堂。古德云。我說法要。譬彼天澤。汝緣合故。當見其",
    "X71n1414_003:0324c22": "道。山僧今日。與諸人眼眼相見。心心相知。不是緣合。",
    "X71n1414_003:0324c23": "且作麼生是見道。這裡會得。人情若好。喫水也肥。若",
    "X71n1414_003:0324c24": "也不會。近在眼睛中。遠過河沙國。",
    "X71n1414_003:0325a01": "[0325a01] 結夏小參。正因出家。正因行&#x811A;。正因辨道。正因為人。",
    "X71n1414_003:0325a02": "三世諸佛是你。六代開士是你。天下具大眼目尊宿",
    "X71n1414_003:0325a03": "是你。何以如此。所因既正。感果亦真。脫若因地不真。",
    "X71n1414_003:0325a04": "果招紆曲。以若所為。求若所欲。魔軍是你。魔民是你。",
    "X71n1414_003:0325a05": "外道六師是你之師。彼師所墮。汝亦隨墮。謂之妄想",
    "X71n1414_003:0325a06": "根苗。謂之地獄種子。謗大般若。出佛身血。千佛出世。",
    "X71n1414_003:0325a07": "不通懺悔。所以道。若人欲了知。三世一切佛。應觀法",
    "X71n1414_003:0325a08": "界性。一切唯心造。達磨大師。遠從南竺。來至中華。傳",
    "X71n1414_003:0325a09": "持此心。直接上根。二祖云。我心未安。乞師安心。達",
    "X71n1414_003:0325a10": "磨云。將心來為汝安。二祖云。&#x8994;心了不可得。達磨云。",
    "X71n1414_003:0325a11": "為汝安心竟。一印印定。透頂透底。上無攀仰。下絕己",
    "X71n1414_003:0325a12": "躬。常光現前壁立萬仞。無端雲門手中扇子。[跳-兆+孛]跳上",
    "X71n1414_003:0325a13": "天。築著帝釋鼻孔。東海鯉魚打一棒。雨似盆傾。到者",
    "X71n1414_003:0325a14": "裡。三世諸佛也摸索不著。六代開士也摸索不著。天",
    "X71n1414_003:0325a15": "下具大眼目尊宿也摸索不著。是你諸人。又向什麼",
    "X71n1414_003:0325a16": "處承當。若承當得去。何必九旬禁足。三月護生。堅守",
    "X71n1414_003:0325a17": "蠟人。無繩自縛。便可以無邊&#x8657;空為一壇場。無央數",
    "X71n1414_003:0325a18": "劫為一期限。於一出入息內。承事過現未來恒沙諸",
    "X71n1414_003:0325a19": "佛。脩行證入恒沙法門。即諸佛智。現魔王身。登刀山",
    "X71n1414_003:0325a20": "入火聚。吞栗棘透金圈。婢視聲聞。奴呼菩薩。正恁麼",
    "X71n1414_003:0325a21": "時。且喚你作佛則是。作魔則是。拈拄杖云。魔之與佛。",
    "X71n1414_003:0325a22": "總與穿&#x5374;鼻孔。卓拄杖一下。無孔笛吹雲外曲。相逢",
    "X71n1414_003:0325a23": "知我者還稀。",
    "X71n1414_003:0325a24": "[0325a24] 復舉。黃檗問百丈。從上相承底。和尚如何指示於人。",
    "X71n1414_003:0325b01": "百丈據座。黃檗云。後代兒孫。將何傳授。丈云。我將謂",
    "X71n1414_003:0325b02": "你是箇漢。便歸方丈。師云。百丈便歸方丈。黃檗豈辨",
    "X71n1414_003:0325b03": "端倪。若是山僧。待問從上相承底。如何指示於人。劈",
    "X71n1414_003:0325b04": "脊便棒。更問後代兒孫。將何傳授。便為連夜&#x8D82;出。還",
    "X71n1414_003:0325b05": "委悉麼。棒頭有眼明如日。要識真金火裡看。",
    "X71n1414_003:0325b06": "[0325b06] 上堂。研池拍拍浪翻空。箇是吳中第一&#x5CEF;。三萬頃湖",
    "X71n1414_003:0325b07": "歸眼底。二千年事在胸中。涅槃妙性無留礙。圓覺伽",
    "X71n1414_003:0325b08": "藍自混融。嚼碎東山鐵酸&#x9940;。始知風味不雷同。",
    "X71n1414_003:0325b09": "[0325b09] 天壽節滿散上堂。金剛正體。普應塵區。般若靈光。綿",
    "X71n1414_003:0325b10": "&#x4E98;沙劫。天地以之而覆藏。日月以之而照臨。風雨以",
    "X71n1414_003:0325b11": "之而順時。雷霆以之而號令。江河以之而流注。山岳",
    "X71n1414_003:0325b12": "以之而穹崇。萬類以之而資生。聖人以之而現瑞。直",
    "X71n1414_003:0325b13": "得四夷稱慶。八表歸仁。樵唱漁歌。交相鼓舞。且林下",
    "X71n1414_003:0325b14": "臣僧如何舉唱。只將此&#x4E2A;真消息。仰祝吾",
    "X71n1414_003:0325b15": "皇萬萬春。",
    "X71n1414_003:0325b16": "[0325b16] 復舉。宋太宗幸大相國寺。見一僧看經。帝問云。看底",
    "X71n1414_003:0325b17": "什麼經。僧云。仁王護國經。帝云。既是寡人經。因甚在",
    "X71n1414_003:0325b18": "卿手裡。僧無語。後來雪豆顯禪師代云。皇天無親。惟",
    "X71n1414_003:0325b19": "德是輔。師云。大人具大見。大智得大用。向聖凡莫測",
    "X71n1414_003:0325b20": "處。下這一著。雖然不動聲色。直是駭古震今。若非雪",
    "X71n1414_003:0325b21": "豆深辨端倪。往往只成&#x8657;設。今朝滿散陞堂。臣僧重",
    "X71n1414_003:0325b22": "為頌出。丹山鸞鳳來阿閣。御殿簫韶奏九成。野老不",
    "X71n1414_003:0325b23": "知黃屋貴。六街猶聽靜鞭聲。",
    "X71n1414_003:0325b24": "[0325b24] 謝秉拂上堂。法王法力超群生。能以法財施一切。善",
    "X71n1414_003:0325c01": "能分別諸法相。於第一義而不動。諸禪德。諸供養中。",
    "X71n1414_003:0325c02": "法供養最。無前無後。一時周遍。堂中首座。前日為眾",
    "X71n1414_003:0325c03": "作那一場佛事。不同小小。山僧觀來。實謂今古罕聞。",
    "X71n1414_003:0325c04": "雖然。眾中莫有不受者般茶飯底麼。喝。意氣不從天",
    "X71n1414_003:0325c05": "地得。英雄豈藉四時推。",
    "X71n1414_003:0325c06": "[0325c06] 上堂。舉楊岐和尚示眾云。舉古人一轉公案。供養大",
    "X71n1414_003:0325c07": "眾。良久云。口只好喫飯。師云。作家宗師。天然有在。雖",
    "X71n1414_003:0325c08": "然。撿點將來。大似傷鹽費醋。靈岩今日。也舉一轉語。",
    "X71n1414_003:0325c09": "供養大眾。便下座。",
    "X71n1414_003:0325c10": "[0325c10] 上堂。一出一入。一動一靜。一彼一此。一語一默。且道。",
    "X71n1414_003:0325c11": "山僧與諸人還有間隔底道理也無。若道有間隔。那",
    "X71n1414_003:0325c12": "裡是有間隔。若道無間隔。那裡是無間隔。於此緇素",
    "X71n1414_003:0325c13": "分明。九旬無&#x8657;棄之功。百劫在今時之用。其或未然。",
    "X71n1414_003:0325c14": "緇田無一簣之功。鐵圍陷百刑之痛。所以道。霏霏梅",
    "X71n1414_003:0325c15": "雨洒危層。五月山房冷似&#x6C37;。莫謂乾坤乖大信。未明",
    "X71n1414_003:0325c16": "心地是炎蒸。喝一喝。歸依佛法僧。下座。",
    "X71n1414_003:0325c17": "[0325c17] 請維那上堂。機不離位。墮在毒海。智不到處。切忌道",
    "X71n1414_003:0325c18": "著。古人恁麼道。大似人家新婦子。有甚共語處。山僧",
    "X71n1414_003:0325c19": "者裡則不然。造次必於是。顛沛必於是。有什麼機。有",
    "X71n1414_003:0325c20": "什麼位。有什麼忌。有什麼諱。拈拄杖云。這箇是興化",
    "X71n1414_003:0325c21": "打克賓底拄杖。擲下云。有伎倆者收取。下座。巡堂喫",
    "X71n1414_003:0325c22": "茶。",
    "X71n1414_003:0325c23": "[0325c23] 上堂。舉陸&#x4E98;大夫問南泉云。弟子家中。有一片石。亦",
    "X71n1414_003:0325c24": "曾坐。亦曾臥。如今欲鐫作佛。得麼。泉云。得。大夫云。莫",
    "X71n1414_003:0326a01": "不得麼。泉云。不得。雲岩云。坐即佛。不坐即非佛。洞山",
    "X71n1414_003:0326a02": "云。不坐即佛。坐即非佛。保福云。南泉看樓打樓。雲岩",
    "X71n1414_003:0326a03": "洞山。一起一倒。五祖戒云。南泉只解移風。不解易俗。",
    "X71n1414_003:0326a04": "雲若洞山。夢中說夢。五祖演祖云。夫善知識。須明決",
    "X71n1414_003:0326a05": "擇。為什麼。他人道得也道得。他人道不得也道不得。",
    "X71n1414_003:0326a06": "還知南泉落處麼。白雲為你注破。得又是誰道來。不",
    "X71n1414_003:0326a07": "得又是誰道來。師云。如上老宿。各出一隻手。扶樹南",
    "X71n1414_003:0326a08": "泉。撿點將來。總欠勦絕。若是問著山僧。只向他道。用",
    "X71n1414_003:0326a09": "鐫作麼。非唯善赴來機。抑且不失宗眼。",
    "X71n1414_003:0326a10": "[0326a10] 上堂。三世諸佛。日日出興。大藏靈文。時時顯露。諸莊",
    "X71n1414_003:0326a11": "禾苗正青。山門作福保護。諸人未開卷時。是一段義。",
    "X71n1414_003:0326a12": "諸人正開卷時。是一段義。諸人既開卷後。是一段義。",
    "X71n1414_003:0326a13": "所謂初善中善後善。其義深遠。其語巧妙。直是純一",
    "X71n1414_003:0326a14": "無雜。具足清白梵行之相。過去諸佛已說。現在諸佛",
    "X71n1414_003:0326a15": "正說。未來諸佛當說。卓拄杖。野水自添田水滿。晴鳩",
    "X71n1414_003:0326a16": "&#x5374;喚雨鳩歸。",
    "X71n1414_003:0326a17": "[0326a17] 上堂。舉子湖和尚。忽一夜於僧堂前&#x544C;捉賊。大眾昔",
    "X71n1414_003:0326a18": "驚。有一僧從堂中出。子湖擒住云。捉得也捉得也。僧",
    "X71n1414_003:0326a19": "云。不是某甲。湖云。是即是。只是你不肯承當。師云。子",
    "X71n1414_003:0326a20": "湖好與二十拄杖。何故。誣人之罪。以罪罪之。",
    "X71n1414_003:0326a21": "[0326a21] 上堂。東山演和尚云。病來又病皮黏骨。可殺驚人。抖",
    "X71n1414_003:0326a22": "擻起來無一物。&#x5374;較些子。行不成步語聲低。描也描",
    "X71n1414_003:0326a23": "不成。畫也畫不就。鼻孔依然高突兀。築著&#x791A;著。好大",
    "X71n1414_003:0326a24": "眾。古人發揮到無發揮處。直是驚天動地。邁古超今。",
    "X71n1414_003:0326b01": "山僧一夏已來。病來病去。病得起來。內不見有四大",
    "X71n1414_003:0326b02": "五陰。外不見有山河大地。上不見有諸佛。下不見有",
    "X71n1414_003:0326b03": "眾生。中不見有自己。淨&#x8EB6;&#x8EB6;赤洒洒。沒可把。幸自可",
    "X71n1414_003:0326b04": "憐生。無端侍者進退。一段公案未了。今朝月望。拈香",
    "X71n1414_003:0326b05": "底拈香。揖客底揖客。濡毫底濡毫。請法底請法。直要",
    "X71n1414_003:0326b06": "山僧向太&#x8657;空中。大書",
    "X71n1414_003:0326b07": "皇帝萬歲四字。莫有為山僧代筆者麼。舉起拂子云。",
    "X71n1414_003:0326b08": "文明齊北極。睿筭等南山。擊拂子下座。",
    "X71n1414_003:0326b09": "[0326b09] 上堂。今朝七月一。一夏相將畢。汝等參玄人。也須明",
    "X71n1414_003:0326b10": "得失。喝。得又得箇什麼。失又失箇什麼。擊拂子。白雲",
    "X71n1414_003:0326b11": "乍可離青嶂。明月難教下碧天。",
    "X71n1414_003:0326b12": "[0326b12] 解制小參。秋風淅淅。玉露溥溥。蟬噪林間。蛩吟砌下。",
    "X71n1414_003:0326b13": "揭示生佛未具已前。一段奇特大事。借使千聖出頭。",
    "X71n1414_003:0326b14": "各以出過天女辯才音聲。善巧發揮。莫過於此。所以",
    "X71n1414_003:0326b15": "道。欲從觀音門入者。蝦蟆蚯蚓。與汝發機。欲從文殊",
    "X71n1414_003:0326b16": "門入者。墻壁瓦礫。與汝發機。欲從普賢門入者。一&#x4E98;",
    "X71n1414_003:0326b17": "晴&#x8657;。森羅萬象。與汝發機。豈不見。鏡清一日問僧云。",
    "X71n1414_003:0326b18": "門外什麼聲。僧云。蛇咬蝦&#x87C7;聲。清云。將謂眾生苦。更",
    "X71n1414_003:0326b19": "有苦眾生。一日又問僧云。門外什麼聲。僧云。雨滴芭",
    "X71n1414_003:0326b20": "蕉聲。清云。欲得不招無間業。莫謗如來正法輪。一日",
    "X71n1414_003:0326b21": "又問僧云。門外什麼聲。僧云。簷頭雨滴聲。清云。眾生",
    "X71n1414_003:0326b22": "顛倒。迷己。逐物。僧云。和尚。尊意如何。清云。洎不迷己。",
    "X71n1414_003:0326b23": "僧云。洎不迷己意旨如何。清云。出身猶可易。脫體道",
    "X71n1414_003:0326b24": "應難。好大眾。劍輪揮處。日月沉輝。寶杖敲時。乾坤失",
    "X71n1414_003:0326c01": "色。欲明恁麼事。須是恁麼人。若是恁麼人。愁甚恁麼",
    "X71n1414_003:0326c02": "事。即今秋初夏末。兄弟家東去西去。前途忽有人問。",
    "X71n1414_003:0326c03": "如何是恁麼事。畢竟作麼生祗對。若道不得。木上座",
    "X71n1414_003:0326c04": "與汝代一轉語去。卓拄杖。自出洞來無敵手。得饒人",
    "X71n1414_003:0326c05": "處且饒人。",
    "X71n1414_003:0326c06": "[0326c06] 復舉仰山夏末上問訊溈山。溈云。子一夏都不上來。",
    "X71n1414_003:0326c07": "在下面做得箇。什麼。仰云。鉏得一片畬。種得一籮粟。",
    "X71n1414_003:0326c08": "溈云。子可謂不&#x8657;過一夏。仰山&#x5374;問溈山云。和尚一",
    "X71n1414_003:0326c09": "夏作得箇什麼。溈云。日裡一餐。夜後一寢。仰云。和尚",
    "X71n1414_003:0326c10": "亦不&#x8657;過一夏。道了。不覺吐舌。溈云。寂子何得自傷",
    "X71n1414_003:0326c11": "己命。師云。溈仰父子。大似萬仞龍門。動即生風起浪。",
    "X71n1414_003:0326c12": "爭如靈岩這裏。一夏以來。上既無言。下亦無語。自然",
    "X71n1414_003:0326c13": "平怗怗地。還委悉麼。水歸大海波濤息。雲到蒼梧氣",
    "X71n1414_003:0326c14": "象閑。然雖如是。更聽一頌。鉏畬種粟功非少。飽飯安",
    "X71n1414_003:0326c15": "眠德不孤。倒腹傾腸都說了。不知秋色在庭梧。久立",
    "X71n1414_003:0326c16": "珍重。",
    "X71n1414_003:0326c17": "[0326c17] 上堂。一葉落天下秋。神仙何必更封侯。一塵起大地",
    "X71n1414_003:0326c18": "收。萬里銀河輥玉毬。卓拄杖。有意氣時添意氣。不風",
    "X71n1414_003:0326c19": "流處也風流。",
    "X71n1414_003:0326c20": "[0326c20] 進退頭首。并謝大雲長老上堂。一椎便就。揭開華藏",
    "X71n1414_003:0326c21": "十三重。不假一椎。抹過無邊香水海。兩堂下喝。賓主",
    "X71n1414_003:0326c22": "歷然。照用同時。與奪自在。便見大雲彌覆。六合清風。",
    "X71n1414_003:0326c23": "甘澤順時。百果成熟。且結角羅文一句。作麼生道。&#x8D82;",
    "X71n1414_003:0326c24": "時蓋&#x5374;屋。乘時刈&#x5374;禾。輸納王租了。鼓腹恣謳歌。",
    "X71n1414_003:0327a01": "[0327a01] 上堂。年年是好年。日日是好日。因什麼三年一閏。九",
    "X71n1414_003:0327a02": "日重陽。青青翠竹。總是真如。&#x9B31;&#x9B31;黃華。無非般若。因",
    "X71n1414_003:0327a03": "什麼道。得之於心。伊蘭作栴檀之樹。失之於旨。甘露",
    "X71n1414_003:0327a04": "乃蒺[卄/梨]之園。雲門道。盡乾坤大地。無纖毫過患。猶是",
    "X71n1414_003:0327a05": "轉句。不見一色。始是半提。更須知有全提時節。如何",
    "X71n1414_003:0327a06": "是全提時節。參。",
    "X71n1414_003:0327a07": "[0327a07] 末宗西堂至。并謝頭首上堂。一大藏教道什麼。如是",
    "X71n1414_003:0327a08": "我聞先已錯。廣福堂前正令行。空裡磨盤生八角。主",
    "X71n1414_003:0327a09": "賓互換。縱奪臨時。掀翻大海。躍倒須彌。擊拂子。大湖",
    "X71n1414_003:0327a10": "三萬六千頃。月在波心說向誰。",
    "X71n1414_003:0327a11": "[0327a11] 上堂。更月已來。有三種奇特大事。諸人還猛省麼。昨",
    "X71n1414_003:0327a12": "早陞堂。拈香祝贊。是第一種奇特事。夜來小參。為存",
    "X71n1414_003:0327a13": "家教。是第二種奇特大事。今朝擊鼓慶賀書雲。是第",
    "X71n1414_003:0327a14": "三種奇特大事。每一種奇特事。有百千萬億種奇特",
    "X71n1414_003:0327a15": "事。為其眷屬。過去諸佛已說。未來諸佛當說。見在諸",
    "X71n1414_003:0327a16": "佛正說。過去菩薩已聞。未來菩薩當聞。見在菩薩正",
    "X71n1414_003:0327a17": "聞。說已說了。聞已聞了。畢竟奇特事。在什麼處。擊拂",
    "X71n1414_003:0327a18": "子。鴛鴦繡出從君看。不把金針度與人。",
    "X71n1414_003:0327a19": "[0327a19] 上堂。舉一不得舉二。放過一著。落在第二。二由一有。",
    "X71n1414_003:0327a20": "一亦莫守。一心不生。萬法無咎。就地捉將黃葉去。入",
    "X71n1414_003:0327a21": "山推出白雲來。",
    "X71n1414_003:0327a22": "[0327a22] 臘八上堂。半夜逾城。六年苦行。忍凍吞飢。做盡伎倆。",
    "X71n1414_003:0327a23": "明星現時。正眼豁開。便道。盡大地眾生。具有如來智",
    "X71n1414_003:0327a24": "慧德相。只為妄想執著。不能證得。於是起道樹詣鹿",
    "X71n1414_003:0327b01": "苑。便有涅槃音。法僧差別名。咄。也是為他閑事長無",
    "X71n1414_003:0327b02": "明。",
    "X71n1414_003:0327b03": "[0327b03] 上堂。首座已出世。首座已行&#x811A;。掀翻華藏海。撼動黃",
    "X71n1414_003:0327b04": "金鐸。萬仞&#x5CEF;頭不露身。&#x64E1;眸始信乾坤窄。",
    "X71n1414_003:0327b05": "[0327b05] 上堂。入城思量上堂。歸來舉似大眾。只恐聽事不真。",
    "X71n1414_003:0327b06": "未免喚鐘作甕。便下座。",
    "X71n1414_003:0327b07": "[0327b07] 上堂。前無釋迦。後無彌勒。中無自己。鐘樓上念贊。床",
    "X71n1414_003:0327b08": "&#x811A;下種菜。甜瓜徹蔕甜。苦瓠連根苦。時有僧問。心不",
    "X71n1414_003:0327b09": "是佛。智不是道。還端的也無。師云。喫飯止飢。飲水定",
    "X71n1414_003:0327b10": "渴。僧云。智不到處。切忌道著。作麼生。師云。塞&#x5374;耳根。",
    "X71n1414_003:0327b11": "分明聽取。僧擬進語。師震威一喝。便歸方丈。",
    "X71n1414_003:0327b12": "[0327b12] 小參。今夜又是臘月三十日了也。你諸人。一年三百",
    "X71n1414_003:0327b13": "八十四日內。所作所為。神通光明。不可思議。因什麼。",
    "X71n1414_003:0327b14": "特地忘&#x5374;。鼓聲纔動。大小雲臻。擬聽山僧說黃道黑。",
    "X71n1414_003:0327b15": "山僧又豈肯向淨地上。拋沙撒土。塗涴諸人。蓋為諸",
    "X71n1414_003:0327b16": "人分上。各有一段神通光明。實謂不可思議。還信得",
    "X71n1414_003:0327b17": "及麼。還撿點得出麼。其或未辨端倪。山僧不借眉毛。",
    "X71n1414_003:0327b18": "&#x5374;須為汝點出。你諸人眼處所有神通光明。不可思",
    "X71n1414_003:0327b19": "議。你諸人耳處所有神通光明。不可思議。你諸人鼻",
    "X71n1414_003:0327b20": "處所有神通光明。不可思議。你諸人舌處所有神通",
    "X71n1414_003:0327b21": "光明。不可思議。你諸人身處所有神通光明。不可思",
    "X71n1414_003:0327b22": "議。你諸人意處所有神通光明。不可思議。你若心不",
    "X71n1414_003:0327b23": "附物。意不停玄。眼處便可作耳處佛事。耳處便可作",
    "X71n1414_003:0327b24": "鼻處佛事。鼻處便可作舌處佛事。舌處便可作身處",
    "X71n1414_003:0327c01": "佛事。身處便可作意處佛事。一根既爾。諸根亦然。一",
    "X71n1414_003:0327c02": "法既爾。諸法亦然。一人既爾。諸人亦然。所以知事能",
    "X71n1414_003:0327c03": "作知事佛事。頭首能作頭首佛事。耆舊能作耆舊佛",
    "X71n1414_003:0327c04": "事。大眾能作大眾佛事。脫若彼我混融。能所俱泯。知",
    "X71n1414_003:0327c05": "事便可作頭首佛事。頭首便可作知事佛事。頭首知",
    "X71n1414_003:0327c06": "事。便可作耆舊大眾佛事。耆舊大眾便可作頭首知",
    "X71n1414_003:0327c07": "事佛事。譬如摩尼映於五色。又如帝網交光相羅。一",
    "X71n1414_003:0327c08": "一融通無壞無雜。豈惟諸人分上如是。三世諸佛亦",
    "X71n1414_003:0327c09": "如是。六代祖師亦如是。天下老和尚亦如是。山僧亦",
    "X71n1414_003:0327c10": "如是。拄杖子亦如是。拈拄杖。即今拄杖子。以本有自",
    "X71n1414_003:0327c11": "性神通光明。&#x5374;作德山臨濟廣大佛事去也。卓拄杖。",
    "X71n1414_003:0327c12": "喝一喝。",
    "X71n1414_003:0327c13": "[0327c13] 復舉三角示眾云。若論此事。眨上眉毛。早已蹉過。時",
    "X71n1414_003:0327c14": "麻谷出眾云。眨上眉毛則不問。作麼生是此事。三角",
    "X71n1414_003:0327c15": "云。蹉過也。麻谷便掀倒禪床。三角劈脊便棒。師云。二",
    "X71n1414_003:0327c16": "員古佛。然則縱奪可觀。其奈傷鋒犯手。山僧者裡。自",
    "X71n1414_003:0327c17": "來未曾提著此事。諸人也未曾眨上眉毛。中間固無",
    "X71n1414_003:0327c18": "蹉過不蹉過底道理。諸人既不掀倒禪床。山僧也不",
    "X71n1414_003:0327c19": "劈脊便棒。自然聲和響順。形直影端。非唯主伴互融。",
    "X71n1414_003:0327c20": "抑亦人天欣悅。擊拂子。水歸大海波濤息。雲到蒼梧",
    "X71n1414_003:0327c21": "氣象閑。",
    "X71n1414_003:0327c22": "[0327c22] 上堂。岩居&#x95B4;寂遠塵囂。多謝同人訪寂寥。心月有光",
    "X71n1414_003:0327c23": "吞萬象。普天無夜不元宵。所以道。當明中有暗。勿以",
    "X71n1414_003:0327c24": "明相遇。當暗中有明。勿以暗相&#x89A9;。明暗各相對。比如",
    "X71n1414_003:0328a01": "前後步。咄。這裡是什麼所在。說明說暗。說前說後。咄。",
    "X71n1414_003:0328a02": "道火何曾燒&#x5374;口。",
    "X71n1414_003:0328a03": "[0328a03] 佛涅槃上堂。僧問。摩胸告眾。入般涅槃。釋迦老子。誑",
    "X71n1414_003:0328a04": "謼閭閻。合與三十拄杖。和尚合作麼生。師云。你也合",
    "X71n1414_003:0328a05": "喫六十拄杖。進云。過在什麼處。師云。癡人棒打不死。",
    "X71n1414_003:0328a06": "師乃云。如來不出世。亦無有涅槃。以本大願力。示現",
    "X71n1414_003:0328a07": "自在法。拈拄杖。不是大願力。卓拄杖。不是自在法。舉",
    "X71n1414_003:0328a08": "起也千身彌勒。放下也隨處釋迦。只為諸人眨上眉",
    "X71n1414_003:0328a09": "毛。&#x5374;入娑羅雙樹間去也。靠拄杖。見之不取。千載難",
    "X71n1414_003:0328a10": "忘。",
    "X71n1414_003:0328a11": "[0328a11] 上堂。毗盧藏中有大經卷。量等三千大千世界。書寫",
    "X71n1414_003:0328a12": "三千大千世界中事。藏在一微塵中。擊拂子。只這一",
    "X71n1414_003:0328a13": "塵向什麼處得來。塵既不可得。經亦何有。於此薦得。",
    "X71n1414_003:0328a14": "未離兜率。已降王宮。未出母胎。度人已畢。豈不見。德",
    "X71n1414_003:0328a15": "山初參龍潭。便云。久嚮龍潭。及乎到來。潭又不見。龍",
    "X71n1414_003:0328a16": "又不現。潭云。子親到龍潭。一印印定。透頂透底。上無",
    "X71n1414_003:0328a17": "攀仰。下絕己躬。常光現前。壁立萬仞。因甚&#x5374;向吹滅",
    "X71n1414_003:0328a18": "紙燭處。方始腦門著地。便乃拈一條白棒。佛來也打。",
    "X71n1414_003:0328a19": "祖來也打。畢竟&#x8AB5;訛在什麼處。喝一喝。選佛若無如",
    "X71n1414_003:0328a20": "是眼。宗風那得到如今。",
    "X71n1414_003:0328a21": "[0328a21] 上堂。僧問。以字不成。八字不是。是什麼字。師云。一大",
    "X71n1414_003:0328a22": "藏教裡尋取。進云。恁麼則輝天鑑地去也。師云。爍破",
    "X71n1414_003:0328a23": "闍梨面門。僧又問。雲門放洞山三頓棒。意旨如何。師",
    "X71n1414_003:0328a24": "云。沙裡無油。又問。鳥窠吹起布毛。又作麼生。師云。石",
    "X71n1414_003:0328b01": "中有髓。進云。如何是祖師西來意。師云。金鎚影動。進",
    "X71n1414_003:0328b02": "云。如何是佛法大意。師云。寶劍光搖。進云。為復只這",
    "X71n1414_003:0328b03": "是。為復別更有在。師云。海裡須彌日月高。僧禮拜。師",
    "X71n1414_003:0328b04": "乃云。以字不成。八字不是。一大藏教。輝天鑑地。雲門",
    "X71n1414_003:0328b05": "放洞山三頓棒。沙裡無油。鳥窠拈起布毛吹。石中有",
    "X71n1414_003:0328b06": "髓。金鎚影動。寶劍光搖。海裡須彌日月高。拍禪床。下",
    "X71n1414_003:0328b07": "座。",
    "X71n1414_003:0328b08": "[0328b08] 天壽聖節啟建上堂。三千年黃河清。五百歲聖人出。",
    "X71n1414_003:0328b09": "胸中懷日月。掌中握乾坤。金輪御而萬國寧。玉燭調",
    "X71n1414_003:0328b10": "而四時序。光昭文武。德邁犧軒。八方歌有道之君。四",
    "X71n1414_003:0328b11": "海樂無為之化。正與麼時。且知恩報恩一句。作麼生",
    "X71n1414_003:0328b12": "道。一氣不言含有象。萬靈何處謝無私。",
    "X71n1414_003:0328b13": "[0328b13] 浴佛上堂。舉遵布衲在藥山會中充殿主。浴佛次。藥",
    "X71n1414_003:0328b14": "山云。你只浴得這箇。要且不俗得那箇。遵云。把將那",
    "X71n1414_003:0328b15": "箇來。山便休去。師云。大眾。還知二老落處麼。其或未",
    "X71n1414_003:0328b16": "善參詳。山僧與諸人點出。只浴得這箇。不浴得那箇。",
    "X71n1414_003:0328b17": "是第一杓惡水。把將那箇來。是第二杓惡水。這兩杓",
    "X71n1414_003:0328b18": "惡水。無古無今。無高無下。一時潑出了也。三世諸佛",
    "X71n1414_003:0328b19": "回避無門。六代祖師回避無門。天下老和尚回避無",
    "X71n1414_003:0328b20": "門。眾中莫有不受這般惡水底麼。良久云。舉頭天外",
    "X71n1414_003:0328b21": "看。誰是箇般人。",
    "X71n1414_003:0328b22": "[0328b22] 小參。未言先領。會無邊剎境於毫端。未舉先知。融十",
    "X71n1414_003:0328b23": "世古今於當念。見前眾等。適茲夏首。莫不踞菩薩乘。",
    "X71n1414_003:0328b24": "脩寂滅行。同入清淨實相住持。以大圓覺。為我伽藍。",
    "X71n1414_003:0328c01": "身心安居。平等性智。如斯標致。足可觀光。撿點將來。",
    "X71n1414_003:0328c02": "未免笑破衲僧口。豈不見。雲門大師道。盡乾坤大地。",
    "X71n1414_003:0328c03": "無纖毫過患。猶是轉句。不見一色。始是半提。更須知",
    "X71n1414_003:0328c04": "有全提時節。大眾。你要識全提底時節麼。我若全提",
    "X71n1414_003:0328c05": "去。便須荒&#x5374;院。散&#x5374;眾。是你諸人。擬向什麼處措足。",
    "X71n1414_003:0328c06": "事不獲已。隨汝顛倒所欲。南斗七北斗八。多處添些",
    "X71n1414_003:0328c07": "子。少處減些子。有時拈一莖草。作丈六金身。有時將",
    "X71n1414_003:0328c08": "丈六金身。作一莖草。或則於無中唱有。或則於有中",
    "X71n1414_003:0328c09": "唱無。或則於聖中顯凡。或則於凡中顯聖。或則於賓",
    "X71n1414_003:0328c10": "中辯主。或則於主中辯賓。或則有證而有修。或則無",
    "X71n1414_003:0328c11": "修而無證。或則先照而後用。或則先用而後照。或則",
    "X71n1414_003:0328c12": "照用同時。或則照用不同時。是皆從無住本。立一切",
    "X71n1414_003:0328c13": "法。如將蜜&#x83D3;換苦胡蘆。豈有實法與汝持論。喝。一法",
    "X71n1414_003:0328c14": "不存。翳汝眼睛。眼睛不明。世界崢嶸。卓拄杖。劈開華",
    "X71n1414_003:0328c15": "岳連天秀。放出黃河到海聲。",
    "X71n1414_003:0328c16": "[0328c16] 復舉。古者道。這一片田地。分付來多時也。我立地待",
    "X71n1414_003:0328c17": "你搆去。法眼云。這一片田地。分付來多時也。我坐地。",
    "X71n1414_003:0328c18": "待你搆去。佛果云。這一片田地。分付來多時也。我今",
    "X71n1414_003:0328c19": "與汝當面慶懺。師云。立地待你搆。坐地待你搆。慶懺",
    "X71n1414_003:0328c20": "別有上聞。未免違時失候。山僧道。這一片田地。分付",
    "X71n1414_003:0328c21": "來多時也。自是你不肯承當。且道過在什麼處。良久",
    "X71n1414_003:0328c22": "云。在家疑是客。別國&#x5374;為親。久立珍重。",
    "X71n1414_003:0328c23": "[0328c23] 上堂。今朝四月十五。隨分椎鐘擊鼓。燈籠動地放光。",
    "X71n1414_003:0328c24": "露柱掀天起舞。揭開臨濟三玄。抽&#x5374;雲門一顧。擊拂",
    "X71n1414_003:0329a01": "子。發機須是千鈞弩。",
    "X71n1414_003:0329a02": "[0329a02] 聖節滿散上堂。金剛正體。洞徹十&#x8657;。般若靈光。該羅",
    "X71n1414_003:0329a03": "萬有。昭昭於心目之間。而相不可&#x89A9;。晃晃於色塵之",
    "X71n1414_003:0329a04": "內。而理不可分。與天地同一覆燾。與日月同一照臨。",
    "X71n1414_003:0329a05": "與山嶽同一穹崇。與江河同一流注。所謂。佛佛授手。",
    "X71n1414_003:0329a06": "祖祖相傳。若聖若凡。皆承恩力。慶逢嘉運。仰祝堯齡。",
    "X71n1414_003:0329a07": "一句當陽。如何舉唱。劫石有消日。君恩無盡時。",
    "X71n1414_003:0329a08": "[0329a08] 上堂。古德道。護生須是殺。殺盡始安居。會得箇中意。",
    "X71n1414_003:0329a09": "鐵船水上浮。山僧道。有生還有殺。無殺亦無生。不勞",
    "X71n1414_003:0329a10": "鵝護雪。管取蠟人&#x6C37;。這箇說話。前日首座已說。今日",
    "X71n1414_003:0329a11": "山僧現說。異日諸人當說。已說。現說。當說。不出者箇",
    "X71n1414_003:0329a12": "時節。且道是什麼時節。茫茫普熱。紛紛下雪。倒流四",
    "X71n1414_003:0329a13": "河。再發枯&#x67BF;。臨濟德山特地癡。枉費精神施棒喝。雖",
    "X71n1414_003:0329a14": "然如是。誰知遠煙浪。別有好思量。",
    "X71n1414_003:0329a15": "[0329a15] 上堂。僧問。離四句絕百非。請師直指西來意。師云。拈",
    "X71n1414_003:0329a16": "燈籠來佛殿裡。將山門安燈籠上。進云。還有為人處",
    "X71n1414_003:0329a17": "也無。師云。若無舉鼎&#x39DE;山力。千里烏騅不易騎。僧禮",
    "X71n1414_003:0329a18": "拜。師乃云。離四句絕百非。西來祖意。獨露當機。拈燈",
    "X71n1414_003:0329a19": "籠來佛殿裡。將山門安燈籠上。咄。若無舉鼎&#x39DE;山力。",
    "X71n1414_003:0329a20": "千里烏騅不易騎。",
    "X71n1414_003:0329a21": "[0329a21] 上堂。時節不相饒。今朝五月五。東家釘桃符。西家懸",
    "X71n1414_003:0329a22": "艾虎。孤&#x5CEF;絕頂頭。也須資一路。拈起須彌椎。且擊&#x8657;",
    "X71n1414_003:0329a23": "空鼓。翻身躍倒鬼門關。大地山河無寸土。喝一喝。下",
    "X71n1414_003:0329a24": "座。",
    "X71n1414_003:0329b01": "[0329b01] 請提點上堂。楊岐栗棘蓬。東山鐵酸&#x9940;。多處添些子。",
    "X71n1414_003:0329b02": "點即不到。少處減些子。到即不點。萬機俱赴。八面玲",
    "X71n1414_003:0329b03": "瓏。一句全提。風行草偃。擊拂子。龍得水時添意氣。虎",
    "X71n1414_003:0329b04": "逢山色長威獰。",
    "X71n1414_003:0329b05": "[0329b05] 上堂。一葉落天下秋。一塵起大地收。國師三喚侍者。",
    "X71n1414_003:0329b06": "無端賣弄風流。靈巖則不然。大空升堂。小空入室。擊",
    "X71n1414_003:0329b07": "拂子。多&#x8657;不如少實。",
    "X71n1414_003:0329b08": "[0329b08] 小參第一句下薦得。堪與佛祖為師。第二句下薦得。",
    "X71n1414_003:0329b09": "堪與天人為師。第三句下薦得。自救不了。三句內則",
    "X71n1414_003:0329b10": "不問。三句外道將一句來。若也道得。不妨坐斷報化",
    "X71n1414_003:0329b11": "佛頭。超出聖凡途轍。又何必九旬禁足。三月護生。堅",
    "X71n1414_003:0329b12": "守蠟人。無繩自縛。豈不見。文殊三處度夏。迦葉欲擯",
    "X71n1414_003:0329b13": "文殊。乃見百千萬億佛剎。一一佛剎。各有文殊。悉現",
    "X71n1414_003:0329b14": "在前。世尊云。迦葉汝欲擯那箇文殊。迦葉休去。可惜",
    "X71n1414_003:0329b15": "許。將成九仞之山。不進一簣之土。當時迦葉見世尊",
    "X71n1414_003:0329b16": "恁麼道。只消便擊椎一下。和這釋迦老子。一時擯出。",
    "X71n1414_003:0329b17": "豈不頭正尾正。當時既已放過。如今合作麼生。擊拂",
    "X71n1414_003:0329b18": "子。但存心地正。何用問前程。",
    "X71n1414_003:0329b19": "[0329b19] 復云。敘謝已畢。擬舉一段因緣。供養大眾。其奈有妨",
    "X71n1414_003:0329b20": "久立。然而知是般事便休得也。且作麼生是此事。喝",
    "X71n1414_003:0329b21": "一喝。今朝七月十四。珍重。",
    "X71n1414_003:0329b22": "[0329b22] 上堂。安居禁足。此土西天。向上一路。千聖不傳。卓拄",
    "X71n1414_003:0329b23": "杖。清淨界中纔一念。閻浮早已八千年。",
    "X71n1414_003:0329b24": "[0329b24] 上堂。二三日來。智積大士。向這裡。與諸人說發生萬",
    "X71n1414_003:0329c01": "物。無礙法門不到得。雷聲浩大。雨點全無。直得頭上",
    "X71n1414_003:0329c02": "漫漫。&#x811A;下漫漫。若非諸人咬定牙關。未免浸爛鼻孔。",
    "X71n1414_003:0329c03": "山僧即今與汝&#x39DE;本去也。萬人遐仰處。紅日到天心。",
    "X71n1414_003:0329c04": "[0329c04] 上堂。僧問。智不到處。乞師指示。師云。南天台北五臺。",
    "X71n1414_003:0329c05": "進云。只如古人道。切忌道著。道著則頭角生。又且如",
    "X71n1414_003:0329c06": "何。師云。識法者懼。師乃云。一塵入正受。諸塵三昧起。",
    "X71n1414_003:0329c07": "坐斷上頭關。千華生碓觜。雲門大師道。平地上死人",
    "X71n1414_003:0329c08": "無數。過得荊棘林是好手。只知開口易。不覺舌頭長。",
    "X71n1414_003:0329c09": "時有僧出云。恁麼則堂中上座有長處也。雲門云。蘇",
    "X71n1414_003:0329c10": "嚧蘇嚧。雲門若無後語。爭服得人。若是真正衲僧。直",
    "X71n1414_003:0329c11": "須荊棘林裡坐。荊棘林裡臥。前面牛頭獄卒。後面馬",
    "X71n1414_003:0329c12": "面阿傍。左邊銅柱鐵床。右畔烈河&#x7070;刃。中間吞底熱",
    "X71n1414_003:0329c13": "鐵丸。飲底洋銅汁。於一晝夜。有萬生死。求一毫苦相。",
    "X71n1414_003:0329c14": "了不可得。求一毫樂相。亦不可得。求一毫不苦不樂",
    "X71n1414_003:0329c15": "相。亦不可得。然雖如是。要作半箇人。也未得在。作麼",
    "X71n1414_003:0329c16": "生得十成去。良久云。劈破華山雷未迅。照開滄海月",
    "X71n1414_003:0329c17": "非光。瞎驢滅&#x5374;正法眼。直得哀聲滿大唐。",
    "X71n1414_003:0329c18": "[0329c18] 進退頭首上堂。今朝九月九。萬物隨時候。滿泛茱萸",
    "X71n1414_003:0329c19": "茶。何用菊華酒。畢竟醉兀兀。不似長醒醒。諸人若也",
    "X71n1414_003:0329c20": "信得及。便見堂中上座決有長處。知得堂中上座。決",
    "X71n1414_003:0329c21": "有長處。便知釋迦老子。橫說&#x7AEA;說。直說曲說。四十九",
    "X71n1414_003:0329c22": "年。重重敗闕。知得四十九年。重重敗闕。便知興化堂",
    "X71n1414_003:0329c23": "前。饡飯吹香。克賓維那。全鋒敵勝。知得克賓維那。全",
    "X71n1414_003:0329c24": "鋒敵勝。便知古雪竇抑揚有準。韓大伯笑裡藏刀。知",
    "X71n1414_003:0330a01": "得抑揚有準。笑裡藏刀。便知國師三喚。侍者三應。將",
    "X71n1414_003:0330a02": "謂吾孤負汝。&#x5374;是汝孤負吾。雖然且道。節文在什麼",
    "X71n1414_003:0330a03": "處。擊拂子。閃電爍開千聖眼。好山多在大湖中。",
    "X71n1414_003:0330a04": "[0330a04] 上堂。僧問。和尚未見保寧時如何。師云。眉毛在眼上。",
    "X71n1414_003:0330a05": "進云。見後如何。師云。鼻孔大頭垂。進云。恁麼則全承",
    "X71n1414_003:0330a06": "渠力去也。師云。夜半放烏雞。師乃云。三世諸佛。向火",
    "X71n1414_003:0330a07": "燄上轉大法輪。演出一大藏。火燄為三世諸佛說法。",
    "X71n1414_003:0330a08": "三世諸佛立地聽。演入一大藏。拈出一大藏。與誰論",
    "X71n1414_003:0330a09": "出入。&#x9B8E;魚上竹竿。俊鷂&#x8D82;不及。離四句絕百非。小玉",
    "X71n1414_003:0330a10": "聲中得路歸。活袞袞阿剌剌。千里萬里橫該抹。",
    "X71n1414_003:0330a11": "[0330a11] 小參。大智非名。真空絕跡。欲得現前。莫存順逆。盡十",
    "X71n1414_003:0330a12": "方世界。是箇華藏海。盡十方世界。是箇舍那身。一椎",
    "X71n1414_003:0330a13": "便就。塞壑填溝。不假一椎。輝天鑑地。可以弘揚祖道。",
    "X71n1414_003:0330a14": "可以建立化門。可以全主全賓。可以同生同死。其或",
    "X71n1414_003:0330a15": "情存限量。識昧圓常。枯木巖前。寧免蹉路。僧問趙州。",
    "X71n1414_003:0330a16": "如何是不錯路。州云。識心見性。是不錯路。妙喜云。棒",
    "X71n1414_003:0330a17": "打石人頭。剝剝論實事。不用作禪會。不用作道會。你",
    "X71n1414_003:0330a18": "要得不錯路。直須是識心見性始得。且作麼生是識",
    "X71n1414_003:0330a19": "底心見底性。有般漢便道。有水皆含月。無山不帶雲。",
    "X71n1414_003:0330a20": "恁麼見解。正是鄭州出曹門。大眾。好本天下同。豈不",
    "X71n1414_003:0330a21": "見。兜率悅和尚云。撥草參玄。只圖見性。即今上人。性",
    "X71n1414_003:0330a22": "在甚處。既見性了。即脫生死。眼光落地時。作麼生脫。",
    "X71n1414_003:0330a23": "脫得生死。即知去處。四大分散時。向什麼處去。前箭",
    "X71n1414_003:0330a24": "猶輕後箭深。你禪和家。出叢林入保社。正是為什麼",
    "X71n1414_003:0330b01": "邊事。你若能識自本心。見自本性了。便如白衣拜相。",
    "X71n1414_003:0330b02": "等閑平步丹霄。出一言施一令。自然風行草偃。水到",
    "X71n1414_003:0330b03": "渠成。且不用倚人門戶。傍人墻壁。便乃能驅役一切",
    "X71n1414_003:0330b04": "人。一切人無有能驅役汝者。豈不是大丈夫兒。成就",
    "X71n1414_003:0330b05": "大丈夫事。若也尋言&#x8994;句。逞解逞能。以有思惟心。測",
    "X71n1414_003:0330b06": "度如來圓覺境界。如取螢火燒須彌山。終不能著。以",
    "X71n1414_003:0330b07": "拂子畫一畫云。今夜群陰剝盡。明朝一陽復生。大家",
    "X71n1414_003:0330b08": "履踐通天路。莫向時人行處行。",
    "X71n1414_003:0330b09": "[0330b09] 復舉。五祖演和尚云。僧問趙州。如何是祖師西來意。",
    "X71n1414_003:0330b10": "州云。庭前&#x6822;樹子。恁麼會便不是了也。僧問趙州。如",
    "X71n1414_003:0330b11": "何是祖師西來意。州云。庭前&#x6822;樹子。恁麼會方始是。",
    "X71n1414_003:0330b12": "師云。一等是恁麼說話。就中因甚有是不是。山僧借",
    "X71n1414_003:0330b13": "婆帔拜婆年去也。幽幽寒角發孤城。十里山頭漸杳",
    "X71n1414_003:0330b14": "冥。一種是聲無限意。有堪聽有不堪聽。久立珍重。",
    "X71n1414_003:0330b15": "[0330b15] 上堂。舉保寧和尚云。若說佛法。供養大眾。未免眉須",
    "X71n1414_003:0330b16": "墮落。若說世法。供養大眾。入地獄如箭射。去此二途。",
    "X71n1414_003:0330b17": "當說什麼。三寸舌頭無用處。一雙空手不成拳。師云。",
    "X71n1414_003:0330b18": "用盡自己心。笑殺他人口。",
    "X71n1414_003:0330b19": "[0330b19] 上堂。雪嶺六年。弄巧成拙。出得身來。天闊地闊。好事",
    "X71n1414_003:0330b20": "大家知。今朝臘月八。",
    "X71n1414_003:0330b21": "[0330b21] 仙巖仲謀和尚遺書至上堂。杜城山頂。打鳳羅龍。黃",
    "X71n1414_003:0330b22": "池水邊。張蝦釣&#x9F08;。逗到衣錦還鄉。一味斬釘截鐵。如",
    "X71n1414_003:0330b23": "今傀儡線索斷。五色祥麟步天岸。有伴何妨&#x5374;再來。",
    "X71n1414_003:0330b24": "了&#x5374;先師舊公案。且先師公案。作麼生了。卓拄杖。喝",
    "X71n1414_003:0330c01": "一喝。",
    "X71n1414_003:0330c02": "[0330c02] 上堂。恁麼恁麼。真不掩偽。不恁麼不恁麼。曲不藏直。",
    "X71n1414_003:0330c03": "恁麼中有不恁麼。不恁麼中&#x5374;恁麼。南天台北五臺。",
    "X71n1414_003:0330c04": "一大藏教五千四十八卷。半滿偏圓。權實空有。鳥窠",
    "X71n1414_003:0330c05": "吹起布毛。侍者便悟去。即不問。兔頭截角。道將一句",
    "X71n1414_003:0330c06": "來。明招云。這裡風頭稍硬。且歸暖處商量。大眾隨至",
    "X71n1414_003:0330c07": "方丈。明招云。纔到暖處。便要瞌睡。以拄杖一時趕散。",
    "X71n1414_003:0330c08": "通方上士。未舉先知。後學初機。椎聲斷後。",
    "X71n1414_003:0330c09": "[0330c09] 上堂。顧視大眾云。這裡莫有作家戰將麼。時有僧出",
    "X71n1414_003:0330c10": "眾云。盡大地是箇問頭。和尚作麼生答。師云。遍&#x8657;空",
    "X71n1414_003:0330c11": "是箇答語。是你作麼生領。僧云。萬福。師云。拄杖不在。",
    "X71n1414_003:0330c12": "苕帚柄與你三十。僧云。諸方有明眼人在。師云。你莫",
    "X71n1414_003:0330c13": "是患盲麼。僧無語。師喝云。將謂是收燕破趙之才。元",
    "X71n1414_003:0330c14": "來也做未得行間小卒在。出去。師乃云。若論戰也。箇",
    "X71n1414_003:0330c15": "箇力在轉處。到者裡。直須通方上士。本色英流。寸刃",
    "X71n1414_003:0330c16": "不施。全鋒敵勝。其或未然。擬議不來。髑髏粉碎。卓拄",
    "X71n1414_003:0330c17": "杖。喝一喝。下座。",
    "X71n1414_003:0330c18": "[0330c18] 為曙講主下火。幾時不得問平安。今日重來已涅槃。",
    "X71n1414_003:0330c19": "寶鐸自從天上去。金棺還向火中焚。某人。親見老南。",
    "X71n1414_003:0330c20": "高提正印。四河翻辯。兩董名藍。不離百界千如。妙闡",
    "X71n1414_003:0330c21": "一心三觀。能事既畢。袖手來歸。高臥一菴。大忘人世。",
    "X71n1414_003:0330c22": "(以火把打圓相)敢問大眾。且道。者箇是假觀耶。空觀",
    "X71n1414_003:0330c23": "耶。中觀耶。若向者裡科點得出。便見暘谷講師六十",
    "X71n1414_003:0330c24": "四年前。無假不空。無空不假。六十四年後。全空即假。",
    "X71n1414_003:0331a01": "全假即空。正當六十四年中。假空俱不立。中道亦非",
    "X71n1414_003:0331a02": "安。直饒與麼批判得去。也出者箇圈子不得。出得出",
    "X71n1414_003:0331a03": "不得。拈向一邊。畢竟勝熱婆羅門。今日說什麼法。咄。",
    "X71n1414_003:0331a04": "看渠五熱炙身時。十&#x8657;猛燄同時發。",
    "X71n1414_003:0331a05": "[0331a05] 普說釋迦老子。三大阿僧祇劫來。做盡伎倆。至於離",
    "X71n1414_003:0331a06": "兜率。降王宮。出母胎。行七步。分手指天地。作大師子",
    "X71n1414_003:0331a07": "吼。甚生氣&#x69E9;。洎十九逾城。三十成道。顛倒開口不得。",
    "X71n1414_003:0331a08": "便乃脫珍御著弊垢。起道樹詣鹿苑。周旋三百法會",
    "X71n1414_003:0331a09": "之中。大似泥裡洗土塊。逗到精神用盡。向靈山會上。",
    "X71n1414_003:0331a10": "百萬眾前。拈起一枝花。不是大迦葉。曲相成褫。也好",
    "X71n1414_003:0331a11": "些無折合。便乃乘者一笑。而對眾曰。我以正法眼藏。",
    "X71n1414_003:0331a12": "涅槃妙心。實相無相。微妙法門。付囑摩訶迦葉。教外",
    "X71n1414_003:0331a13": "別行。傳付將來。無令斷絕。元來從前。做盡伎倆。只為",
    "X71n1414_003:0331a14": "發明者一著子。所謂。鯨吞海水盡。露出珊瑚枝。便是",
    "X71n1414_003:0331a15": "者箇時節。不是從前布置。到羅紋結角處。心眼相似。",
    "X71n1414_003:0331a16": "力量一般。未免勞而無功。自滅度後。聲教所至。若師",
    "X71n1414_003:0331a17": "若徒。多是不省得者箇意思。各宗其宗。各黨其黨。各",
    "X71n1414_003:0331a18": "熱其說。互相是非。所謂。師子身中蟲。自食師子肉。殊",
    "X71n1414_003:0331a19": "不知。教之與禪。只是一箇道理。以要言之。禪是教。之",
    "X71n1414_003:0331a20": "父。教是禪之爺。毀父而譽爺。非愚則狂耳。前大慈雲",
    "X71n1414_003:0331a21": "屋瑞華嚴法師。學該內外。聲聞四馳。自忘其大。紆訪",
    "X71n1414_003:0331a22": "南堂。區區以禪宗要旨為問。自非高識遠見。略去邊",
    "X71n1414_003:0331a23": "幅。何能下人之若是。雲屋既以真誠相及。余雖衰繆。",
    "X71n1414_003:0331a24": "又豈可不以真誠相報。遂喝一喝云。若向者一喝下",
    "X71n1414_003:0331b01": "便領得去。可謂作家。其或未然。不免為蛇畫足去也。",
    "X71n1414_003:0331b02": "吾宗自大迦葉。二十八傳。而至菩提達磨。入此土為",
    "X71n1414_003:0331b03": "初祖。良以真丹有大乘根器故。不立文字。直指人心。",
    "X71n1414_003:0331b04": "見性成佛。直接上根。不論中下者。斯蓋上承佛祖付",
    "X71n1414_003:0331b05": "授之重。固非下劣種草所能擔荷。垂一機示一境。莫",
    "X71n1414_003:0331b06": "非發揚千聖頂[寧*頁]上一著子。是以簡繁剔冗。自有不",
    "X71n1414_003:0331b07": "期然而然者。若夫旁蹊曲徑。普攝圓融。則一大藏教",
    "X71n1414_003:0331b08": "已具。又何俟別。傳之說。是以達磨西來。十萬餘里。逾",
    "X71n1414_003:0331b09": "沙越漠。遠汎重溟。三周寒暑。至於中國。游梁歷魏。無",
    "X71n1414_003:0331b10": "所契合。兀坐少林者九年。不料撞著一箇渾鋼打就。",
    "X71n1414_003:0331b11": "生鐵鑄成底。硬&#x811A;禪和。名曰慧可大師。渠本是箇&#x613D;",
    "X71n1414_003:0331b12": "綜群書。靈利座主。左淘右汰。莫稱己懷。乃慨然曰。周",
    "X71n1414_003:0331b13": "孔之教。禮術風規。莊老之言。未盡妙理。吾聞洛陽有",
    "X71n1414_003:0331b14": "菩提達磨者。吾之師乎。此志既發。便有脫胎換骨之",
    "X71n1414_003:0331b15": "祥。空神顯告之驗。既至立深雪聞誨勵。取利刀斷左",
    "X71n1414_003:0331b16": "臂。以示懇切。於是達磨。示以安心法門。遂登祖位。又",
    "X71n1414_003:0331b17": "四傳而至六祖大鑑。道滿天下。其間青原南嶽。兩枝",
    "X71n1414_003:0331b18": "尤盛。又三四傳。而五家宗派出焉。實為龍驤虎驟。鶻",
    "X71n1414_003:0331b19": "擊鷹揚靈機妙用。可以神會。難以事求。子細看來。大",
    "X71n1414_003:0331b20": "似箇賣卜樣子。豈不見六祖謂南岳曰。昔般若多羅。",
    "X71n1414_003:0331b21": "語達磨曰。震旦雖闊無別路。要假兒孫&#x811A;下行。金雞",
    "X71n1414_003:0331b22": "解&#x8858;一粒粟。供養十方羅漢僧。向後佛法。從汝邊去。",
    "X71n1414_003:0331b23": "出一馬駒。蹈殺天下人去在。病在汝心。不須速說。內",
    "X71n1414_003:0331b24": "卦已成。更求外象。先天二年。居南岳般若寺。開元中",
    "X71n1414_003:0331c01": "有沙門道一者。在衡岳常習坐禪。岳知是法器。外象",
    "X71n1414_003:0331c02": "來也。往問曰。大德坐禪。圖什麼。一曰。圖作佛。行年在",
    "X71n1414_003:0331c03": "坎。岳乃取一塊塼。於菴前磨。一曰。磨作什麼。岳曰。磨",
    "X71n1414_003:0331c04": "作鏡。一曰。磨塼豈得成鏡。家先作崇。岳曰。磨塼既不",
    "X71n1414_003:0331c05": "成鏡。坐禪豈得成佛。五鬼臨身。一曰。如何即是。化紙",
    "X71n1414_003:0331c06": "燒錢。岳曰。如牛駕車。車若不行。打車即是。打牛即是。",
    "X71n1414_003:0331c07": "一校受領。一無以對。病在膏肓。岳又曰。汝學坐禪。為",
    "X71n1414_003:0331c08": "學坐佛。若學坐禪。禪非坐臥。若學坐佛。佛非定相。於",
    "X71n1414_003:0331c09": "無住法。不應取捨。汝若坐佛。即是殺佛。若執坐相。非",
    "X71n1414_003:0331c10": "達其理。動遭天羅。一聞示誨。如飲醍醐。靜遭地網。禮",
    "X71n1414_003:0331c11": "拜問曰。如何用心。即合無相三昧。佛也救不得。岳曰。",
    "X71n1414_003:0331c12": "汝學心地法門。如下種子。我說法要。譬彼天澤。汝緣",
    "X71n1414_003:0331c13": "合故。當見其道。且試一服返魂湯。又問道非色相。云",
    "X71n1414_003:0331c14": "何能見。岳曰。心地法眼。能見乎道。無相三昧。亦復然",
    "X71n1414_003:0331c15": "矣。一曰。有成壞否。岳曰。若以成壞聚散。而見道者非",
    "X71n1414_003:0331c16": "見道也。聽吾偈曰。心地含諸種。遇澤悉皆&#x8420;。三昧華",
    "X71n1414_003:0331c17": "無相。何壞復何成。一蒙開悟。心意超然。死中得活。有",
    "X71n1414_003:0331c18": "甚用處。侍奉十秋。日益玄奧。後開法江西。是為馬祖。",
    "X71n1414_003:0331c19": "漢州什邡縣人也。姓馬。本邑羅漢寺出家。容貌奇偉。",
    "X71n1414_003:0331c20": "牛行虎視。引舌過鼻。足有二輪文。祖既符懸記。密受",
    "X71n1414_003:0331c21": "心印。大弘玄化。弟子堪為人師者。一百三十九人。自",
    "X71n1414_003:0331c22": "餘潛光匿跡者。不可以數計。洪州百丈海禪師。初參",
    "X71n1414_003:0331c23": "馬祖一日侍行遊山次。見一群野鴨子飛過去。祖問",
    "X71n1414_003:0331c24": "曰。是什麼。丈曰。野鴨子。祖曰。什麼處去。丈曰。飛過去。",
    "X71n1414_003:0332a01": "祖遂扭丈鼻。丈忍痛失聲。祖曰。又道飛過去。那邊落",
    "X71n1414_003:0332a02": "節。者裡&#x39DE;本。丈於言下有省。&#x5374;歸侍者寮中。哀哀大",
    "X71n1414_003:0332a03": "哭。等閑拋一釣。驚起碧潭龍。同事問曰。憶父母耶。丈",
    "X71n1414_003:0332a04": "曰。無。事曰。被人罵耶。丈曰。無。依實供通。事曰。哭作什",
    "X71n1414_003:0332a05": "麼。丈曰。我被和尚扭得鼻頭痛。實問實對。事曰。有什",
    "X71n1414_003:0332a06": "麼因緣不契。丈曰。汝問取和尚。出身猶可易。脫體道",
    "X71n1414_003:0332a07": "應難。同事往問馬祖。祖曰。是伊會也。冬瓜印子。汝去",
    "X71n1414_003:0332a08": "問取他。撥轉船頭。同事歸寮。丈乃呵呵大笑。者風顛",
    "X71n1414_003:0332a09": "漢。事曰。適來為什麼哭。如今為什麼笑。描也描不成。",
    "X71n1414_003:0332a10": "丈曰。適來哭。如今笑。畫也畫不就。同事惘然。後來松",
    "X71n1414_003:0332a11": "源和尚拈云。當時若撞著聱頭。說什麼百丈馬祖。也",
    "X71n1414_003:0332a12": "須倒退。大慧頌。有時笑有時哭。悲喜交并暗催促。此",
    "X71n1414_003:0332a13": "理如何舉向人。斷絃須是鸞膠續。大慧和尚。甚生氣",
    "X71n1414_003:0332a14": "&#x69E9;。猶向古人背後叉手。薦福亦有一頌。哭不徹笑不",
    "X71n1414_003:0332a15": "徹。倒腹傾腸向君說。父子非親知不知。&#x64E1;頭腦後三",
    "X71n1414_003:0332a16": "斤鐵。松源老祖。摟出心肝五臟。也未出得他古人。南",
    "X71n1414_003:0332a17": "堂不肖孫。亦有一頌。苦便哭樂便笑。苦樂雙忘不同",
    "X71n1414_003:0332a18": "調。高山流水少知音。明月清風古皇道。還委悉麼。從",
    "X71n1414_003:0332a19": "前汗馬無人識。只要重論蓋代功。明日祖陞堂。眾方",
    "X71n1414_003:0332a20": "集。丈便卷&#x5374;面前禮拜席。生死根本。祖便下座。歸方",
    "X71n1414_003:0332a21": "丈。丈隨至。祖問曰。我未曾說話。汝因甚便卷&#x5374;席。何",
    "X71n1414_003:0332a22": "須更問。丈曰。昨日被和尚扭得鼻頭痛。破也破也。祖",
    "X71n1414_003:0332a23": "曰。汝昨日向甚處留心。探竿影草。丈曰。今日鼻頭又",
    "X71n1414_003:0332a24": "不痛也。墮也墮也。好與本分草料。祖曰。汝深明今日",
    "X71n1414_003:0332b01": "事。砑郎當漢。丈作禮而退。異日再參次。祖以目顧視",
    "X71n1414_003:0332b02": "繩床角拂子。無風起浪。丈曰。即此用離此用。也好與",
    "X71n1414_003:0332b03": "一拶。祖曰。汝已後開兩片皮。將何為人。就窠打劫。丈",
    "X71n1414_003:0332b04": "取拂子&#x7AEA;起。草本不勞拈出。祖曰。即此用離此用。一",
    "X71n1414_003:0332b05": "箭中紅心。丈掛拂子於舊處。喪身失命。祖震威一喝。",
    "X71n1414_003:0332b06": "不為分外。厥後開法於百丈山。道化尤盛。得法上首。",
    "X71n1414_003:0332b07": "黃檗運禪師。一日辭丈。丈曰。什麼處去。檗曰。欲禮拜",
    "X71n1414_003:0332b08": "馬祖去。丈曰。已遷化也。檗曰。未審有何言句。丈遂舉",
    "X71n1414_003:0332b09": "再參因緣。乃曰。我當時被馬大師一喝。直得三日耳",
    "X71n1414_003:0332b10": "聾。檗聞之不覺吐舌。見箇什麼。丈曰。汝已後莫承嗣",
    "X71n1414_003:0332b11": "馬祖麼。甕裡何曾走&#x5374;&#x9F08;。檗曰。不然。今日因師舉。得",
    "X71n1414_003:0332b12": "見馬大師大機之用。且不識馬祖。若嗣馬祖。喪我兒",
    "X71n1414_003:0332b13": "孫。赤土塗牛嬭。丈曰。如是如是。見與師齊。減師半德。",
    "X71n1414_003:0332b14": "見過於師。方堪傳授。接得封皮作信傳。檗便禮拜。禍",
    "X71n1414_003:0332b15": "事禍事。大慧和尚曰。百丈被喝。直得三日耳聾。黃檗",
    "X71n1414_003:0332b16": "聞舉。不覺吐舌。百丈疑其承嗣馬祖。後因臨濟三度",
    "X71n1414_003:0332b17": "問佛法的的大意。三度被打。六十拄杖。便是與三日",
    "X71n1414_003:0332b18": "耳聾出氣。日中陽燄。臨濟始覺如蒿枝拂相似。眼裡",
    "X71n1414_003:0332b19": "空華。既是師承有據。因甚用處不同。會麼。曹溪波浪",
    "X71n1414_003:0332b20": "如相似。無限平人被陸沉。也只分&#x8E08;不下。看他老大",
    "X71n1414_003:0332b21": "慧。將他祖父子孫四世機緣。只據自己見處。與伊批",
    "X71n1414_003:0332b22": "判。直是毫髮不差。蓋妙得活祖師意。自與尋常人不",
    "X71n1414_003:0332b23": "同也。若是自家眼目不明。便看他古人不破。看他古",
    "X71n1414_003:0332b24": "人不破。便是自家眼目不明。自餘印板上打來。模子",
    "X71n1414_003:0332c01": "裡脫出。有甚共語處豈不見。宋徽宗時。太尉陳良弼。",
    "X71n1414_003:0332c02": "設千僧齋。圓悟勤祖。法真一公。慈受深公。蹣菴成公。",
    "X71n1414_003:0332c03": "及善華嚴等。十大法師。皆在會。而善公遽起問諸禪",
    "X71n1414_003:0332c04": "曰。吾佛設教。自小乘至于圓頓。掃除空有。獨證真常。",
    "X71n1414_003:0332c05": "然後萬德莊嚴。方名為佛。&#x751E;聞禪宗一喝能轉凡成",
    "X71n1414_003:0332c06": "聖。則與諸經論。似相違背。今一喝。若能入吾宗五教。",
    "X71n1414_003:0332c07": "是為正說。若不能入。是為邪說。把髻投衙。抱贓&#x544C;屈。",
    "X71n1414_003:0332c08": "圓悟以目顧蹣菴。菴乃云。承法師所問。不足以勞三",
    "X71n1414_003:0332c09": "大禪師之答。只淨因小長老。亦可使法師無惑。雷聲",
    "X71n1414_003:0332c10": "浩大。雨點全無。菴乃召善。善應諾。菴曰。法師所謂吾",
    "X71n1414_003:0332c11": "法小乘教者。乃有義也。大乘始教者。乃空義也。大乘",
    "X71n1414_003:0332c12": "終教者。乃不有不空義也。大乘頓教者。乃即有即空",
    "X71n1414_003:0332c13": "義也。一乘圓教者。乃不有而有。不空而空義也。如我",
    "X71n1414_003:0332c14": "一喝。非唯能入五教。至於工巧技藝。諸子百家。悉皆",
    "X71n1414_003:0332c15": "能入。乃震聲喝一喝。問善曰。聞麼。曰聞。菴曰。汝既聞",
    "X71n1414_003:0332c16": "則此一喝是有。是能入小乘教。良久又問善曰。汝今還",
    "X71n1414_003:0332c17": "聞麼。曰不聞。菴曰。汝既不聞。則此一喝是無。是能入",
    "X71n1414_003:0332c18": "始教。遂顧善曰。我初一喝。汝既道有。喝久聲銷。汝復道",
    "X71n1414_003:0332c19": "無。道無則元初實有。道有則而今實無。不有不無。是",
    "X71n1414_003:0332c20": "能入終教。我有喝之時有非是有。因無故有。無喝之",
    "X71n1414_003:0332c21": "時。無非是無。因有故無。即有即無。是能入頓教。須知",
    "X71n1414_003:0332c22": "我此一喝。不作一喝用。有無不及。情解俱忘。道有之",
    "X71n1414_003:0332c23": "時。纖塵不立。道無之時。橫&#x5FA7;&#x8657;空。即此一喝。入百千",
    "X71n1414_003:0332c24": "萬億喝。百千萬億喝。入此一喝。是能入圓教。善乃起",
    "X71n1414_003:0333a01": "再拜。澤廣藏山。理能伏豹。菴復謂曰。非唯一喝為然。",
    "X71n1414_003:0333a02": "乃至一語一默。一動一靜。從古至今。十方&#x8657;空。萬象",
    "X71n1414_003:0333a03": "森羅。六趣四生。三世諸佛。一切聖賢。八萬四千法門。",
    "X71n1414_003:0333a04": "百千三昧。無量妙義。契理契機。與天地萬物一體。謂",
    "X71n1414_003:0333a05": "之法身。三界唯心。萬法唯識。四時八節。陰陽一致。謂",
    "X71n1414_003:0333a06": "之法性。是故華嚴經云。法性&#x5FA7;在一切處。有相無相。",
    "X71n1414_003:0333a07": "一聲一色。全在一塵中含四義。事理無邊。周&#x5FA7;無餘。",
    "X71n1414_003:0333a08": "參而不雜。混而不一。於此一喝中。皆悉具足。猶是建",
    "X71n1414_003:0333a09": "化門庭。隨機方便。謂之小歇場。未至寶所。殊不知。吾",
    "X71n1414_003:0333a10": "祖師門下。以心傳心。以法印法。不立文字。見性成佛。",
    "X71n1414_003:0333a11": "有千聖不傳底。向上一路在。空拳謼小兒。善曰。如何",
    "X71n1414_003:0333a12": "是向上一路。莫妄想。菴曰。汝且向下會取。放過一著。",
    "X71n1414_003:0333a13": "善曰。如何是寶所。含元殿上。猶問長安。菴曰。非汝境",
    "X71n1414_003:0333a14": "界。灼然灼然。善曰。望禪師慈悲。把手拽不入。菴曰。任",
    "X71n1414_003:0333a15": "從滄海變。終不為君通。可煞壁立萬仞。善乃膠口而",
    "X71n1414_003:0333a16": "退。遲八刻。當時徽宗私幸。目擊盛事。皇情大悅。將謂",
    "X71n1414_003:0333a17": "無人證明。是你諸人。要識善華嚴麼。不是一番寒徹",
    "X71n1414_003:0333a18": "骨。爭得梅花撲鼻香。豈不見。昔日周金剛。名重西蜀。",
    "X71n1414_003:0333a19": "於性相諸宗。無所不達。&#x751E;謂同學曰。一毛吞海。海性",
    "X71n1414_003:0333a20": "無虧。纖芥投鋒。鋒利不動。學與無學。唯我知焉。洎聞",
    "X71n1414_003:0333a21": "南方禪宗大盛。氣為不平。乃曰。出家兒。千劫學佛威",
    "X71n1414_003:0333a22": "儀。萬劫學佛細行。不得成佛。南方魔子。敢言直指人",
    "X71n1414_003:0333a23": "心。見性成佛。我當摟其窟穴。滅其種類。以報佛恩。遂",
    "X71n1414_003:0333a24": "擔一擔青龍疏鈔。出至澧陽。路上見一婆子賣餅。因",
    "X71n1414_003:0333b01": "放下擔子買點心喫。爛泥裏有刺。婆指擔子曰。者箇",
    "X71n1414_003:0333b02": "是什麼。答云。青龍疏鈔。婆云。講何經。周云。金剛經。婆",
    "X71n1414_003:0333b03": "云。有一問。若答得。施與點心。若答不得。且別處去。經",
    "X71n1414_003:0333b04": "中道。過去心不可得。現在心不可得。未來心不可得。",
    "X71n1414_003:0333b05": "未審座主點那箇心。生鐵蒺藜當面擲。周無以對。塞",
    "X71n1414_003:0333b06": "斷咽喉。遂往龍潭。至法堂曰。久嚮龍潭。及乎到來。龍",
    "X71n1414_003:0333b07": "又不見。潭又不見。好箇消息。潭於壁內。引身出云。子",
    "X71n1414_003:0333b08": "親到龍潭。著忙作麼。周無語。當面蹉過。遂放下擔子。",
    "X71n1414_003:0333b09": "朝夕咨參。一夕侍立次。潭云。更深何不下去。周珍重",
    "X71n1414_003:0333b10": "便出。&#x5374;回云。外面黑。潭度紙燭與之。擬接。便吹滅。周",
    "X71n1414_003:0333b11": "大悟。便禮拜。潭云。子見箇什麼。周云。從今去。不疑天",
    "X71n1414_003:0333b12": "下老和尚舌頭也。玄沙道底。來日潭陞座謂眾曰。可",
    "X71n1414_003:0333b13": "中有箇漢。牙如劍樹。口似血盆。一棒打不回頭。向孤",
    "X71n1414_003:0333b14": "&#x5CEF;頂上。立吾宗去在。乞兒籮易滿。周於是取疏鈔。堆",
    "X71n1414_003:0333b15": "向法堂前。舉火炬云。窮諸玄辯。若一毫置於太&#x8657;。竭",
    "X71n1414_003:0333b16": "世樞機。似一滴投於巨壑。焚之而去。始終作家。李都",
    "X71n1414_003:0333b17": "尉云。參禪須是鐵漢。著手心頭便判。直趣無上菩提。",
    "X71n1414_003:0333b18": "一切是非莫管。便是者般樣子也。後來出世住德山。",
    "X71n1414_003:0333b19": "其道大振。示眾曰。道得也三十棒。道不得也三十棒。",
    "X71n1414_003:0333b20": "臨濟聞得。謂侍者洛浦曰。汝去問他。道得為什麼三",
    "X71n1414_003:0333b21": "十棒。浦如教而問。山便打。浦接住與一送。山便歸方",
    "X71n1414_003:0333b22": "丈。浦回舉似臨濟。濟云。我從來疑著者漢。雖然。你還",
    "X71n1414_003:0333b23": "識德山麼。浦擬議。濟便打。是精識精。是賊識賊。然而",
    "X71n1414_003:0333b24": "精金百煉要須本分鉗鎚。若是鈍鐵頑銅。堪作什麼。",
    "X71n1414_003:0333c01": "山僧今日。被雲屋法師。輕輕一拶。直得口似乞兒破",
    "X71n1414_003:0333c02": "席袋。狼藉不少。眾中忽有一箇。傍不甘底。出來拽下",
    "X71n1414_003:0333c03": "禪床。爛椎一頓。翻身一擲。抹過太&#x8657;。將他從上若佛",
    "X71n1414_003:0333c04": "若祖。所有法門。盡情拈向一邊。教他盡大地人。卸下",
    "X71n1414_003:0333c05": "膱脂帽子。脫&#x5374;鶻臭布衫。非唯截斷小淨因&#x811A;跟。抑",
    "X71n1414_003:0333c06": "且與善華嚴雪屈。豈不快哉。還委悉麼。驚群須是英",
    "X71n1414_003:0333c07": "靈漢。敵勝還他師子兒。卓拄杖。喝一喝。"
}