{
    "T48n2011_001:0377a14": "No. 2011",
    "T48n2011_001:0377a15": "最上乘論",
    "T48n2011_001:0377a17": "第五祖弘忍禪師述",
    "T48n2011_001:0377a18": "[0377a18] 凡趣聖道悟解真宗。修心要論若其不護淨",
    "T48n2011_001:0377a19": "者。一切行無由取見。願善知識如有寫者。用",
    "T48n2011_001:0377a20": "心無令脫錯。恐誤後人。",
    "T48n2011_001:0377a21": "[0377a21] 夫修道之本體須識。當身心本來清淨不生",
    "T48n2011_001:0377a22": "不滅無有分別。自性圓滿清淨之心。此是本",
    "T48n2011_001:0377a23": "師。乃勝念十方諸佛。",
    "T48n2011_001:0377a24": "[0377a24] 問曰。何知自心本來清淨。答曰。十地經云。眾",
    "T48n2011_001:0377a25": "生身中有金剛佛性。猶如日輪體明圓滿廣",
    "T48n2011_001:0377a26": "大無邊。只為五陰黑雲之所覆。如瓶內燈光",
    "T48n2011_001:0377a27": "不能照輝。譬如世間雲霧八方俱起天下陰",
    "T48n2011_001:0377a28": "闇。日豈爛。也何故無光。光元不壞。只為雲霧",
    "T48n2011_001:0377a29": "所覆。一切眾生清淨之心亦復如是。只為攀",
    "T48n2011_001:0377b01": "緣妄念煩惱諸見黑雲所覆。但能凝然守心。",
    "T48n2011_001:0377b02": "妄念不生。涅槃法自然顯現。故知自心本來",
    "T48n2011_001:0377b03": "清淨。",
    "T48n2011_001:0377b04": "[0377b04] 問曰。何知自心本來不生不滅。答曰。維摩經",
    "T48n2011_001:0377b05": "云。如無有生如無有滅。如者真如佛性自性",
    "T48n2011_001:0377b06": "清淨。清淨者心之原也。真如本有不從緣生。",
    "T48n2011_001:0377b07": "又云。一切眾生皆如也。眾賢聖亦如也。一切",
    "T48n2011_001:0377b08": "眾生者。即我等是也。眾賢聖者。即諸佛是也。",
    "T48n2011_001:0377b09": "名相雖別身中真如法性並同。不生不滅故",
    "T48n2011_001:0377b10": "言皆如也。故知自心本來不生不滅。",
    "T48n2011_001:0377b11": "[0377b11] 問曰。何名自心為本師。答曰。此真心者。自然",
    "T48n2011_001:0377b12": "而有不從外來。不□束修於三世中。所有至",
    "T48n2011_001:0377b13": "親莫過自守於心。若識心者。守之則到彼岸。",
    "T48n2011_001:0377b14": "迷心者。棄之則墮三塗。故知三世諸佛以自",
    "T48n2011_001:0377b15": "心為本師。故論云。了然守心則妄念不起。則",
    "T48n2011_001:0377b16": "是無生。故知心是本師。",
    "T48n2011_001:0377b17": "[0377b17] 問曰。何名自心勝念彼佛。答曰。常念彼佛不",
    "T48n2011_001:0377b18": "免生死。守我本心則到彼岸。金剛經云。若以",
    "T48n2011_001:0377b19": "色見我。以音聲求我。是人行邪道不能見如",
    "T48n2011_001:0377b20": "來。故云。守本真心勝念他佛。又云。勝者只是",
    "T48n2011_001:0377b21": "約行勸人之語。其實究竟果體平等無二。",
    "T48n2011_001:0377b22": "[0377b22] 問曰。眾生與佛真體既同。何故諸佛不生不",
    "T48n2011_001:0377b23": "滅。受無量快樂自在無礙。我等眾生墮生死",
    "T48n2011_001:0377b24": "中受種種苦耶。答曰。十方諸佛悟達法性。皆",
    "T48n2011_001:0377b25": "自然照燎於心源。妄想不生正念不失。我所",
    "T48n2011_001:0377b26": "心滅故得不受生死。不生死故即畢竟寂滅。",
    "T48n2011_001:0377b27": "故知萬樂自歸。一切眾生迷於真性。不識心",
    "T48n2011_001:0377b28": "本。種種妄緣不修正念故即憎愛心起。以憎",
    "T48n2011_001:0377b29": "愛故則心器破漏。心器破漏故即有生死。有",
    "T48n2011_001:0377c01": "生死故則諸苦自現。心王經云。真如佛性沒",
    "T48n2011_001:0377c02": "在知見六識海中。沈淪生死不得解脫。努力",
    "T48n2011_001:0377c03": "會是。守本真心妄念不生。我所心滅自然與",
    "T48n2011_001:0377c04": "佛平等無二。",
    "T48n2011_001:0377c05": "[0377c05] 問曰。真如法性同一無二。迷應俱迷。悟應俱",
    "T48n2011_001:0377c06": "悟。何故佛覺性。眾生昏迷因何故然。答曰。自",
    "T48n2011_001:0377c07": "此已上入不思識分。非凡所及。識心故悟。",
    "T48n2011_001:0377c08": "失性故迷。緣合即合說不可定。但信真諦守",
    "T48n2011_001:0377c09": "自本心。故維摩經云。無自性無他性。法本無",
    "T48n2011_001:0377c10": "生今即無滅。此悟即離二邊入無分別智。若",
    "T48n2011_001:0377c11": "解此義但於行知法要。守心第一。此守心者。",
    "T48n2011_001:0377c12": "乃是涅槃之根本入道之要門。十二部經之",
    "T48n2011_001:0377c13": "宗三世諸佛之祖。",
    "T48n2011_001:0377c14": "[0377c14] 問曰。何知守本真心是涅槃之根本。答曰。涅",
    "T48n2011_001:0377c15": "槃者體是寂滅無為安樂。我心既是真心。妄",
    "T48n2011_001:0377c16": "想則斷。妄想斷故則具正念。正念具故寂照",
    "T48n2011_001:0377c17": "智生。寂照智生故窮達法性。窮達法性故則",
    "T48n2011_001:0377c18": "得涅槃。故知守本真心是涅槃之根本。",
    "T48n2011_001:0377c19": "[0377c19] 問曰。何知守本真心是入道之要門。答曰。乃",
    "T48n2011_001:0377c20": "至舉一手爪畫佛形像。或造恒沙功德者。只",
    "T48n2011_001:0377c21": "是佛。為教導無智慧眾生作當來勝報之業",
    "T48n2011_001:0377c22": "及見佛之因。若願自早成佛者會是守本真",
    "T48n2011_001:0377c23": "心。三世諸佛無量無邊。若有一人不守真心",
    "T48n2011_001:0377c24": "得成佛者。無有是處。故經云。制心一處無事",
    "T48n2011_001:0377c25": "不辦。故知守本真心是入道之要門也。",
    "T48n2011_001:0377c26": "[0377c26] 問曰。何知守本真心是十二部經之宗。答曰。",
    "T48n2011_001:0377c27": "如來於一切經中。說一切罪福一切因緣果",
    "T48n2011_001:0377c28": "報。成引一切山河大地草木等種種雜物起",
    "T48n2011_001:0377c29": "無量無邊譬喻。或現無量神通種種變化者",
    "T48n2011_001:0378a01": "只是佛。為教導無智慧眾生有種種欲心心",
    "T48n2011_001:0378a02": "行萬差。是故如來隨其心門引入一乘。我既",
    "T48n2011_001:0378a03": "體知眾生佛性本來清淨如雲底日。但了然",
    "T48n2011_001:0378a04": "守本真心。妄念雲盡慧日即現。何須更多學",
    "T48n2011_001:0378a05": "知見所生死苦一切義理及三世之事。譬如",
    "T48n2011_001:0378a06": "磨鏡塵盡明自然現。則今於無明心中。學得",
    "T48n2011_001:0378a07": "者終是不堪。若能了然不失正念。無為心中",
    "T48n2011_001:0378a08": "學得者此是真學。雖言真學竟無所學。何以",
    "T48n2011_001:0378a09": "故。我及涅槃二皆空故。更無二無一。故無所",
    "T48n2011_001:0378a10": "學。法性雖空要須了然守本真心。妄念不生。",
    "T48n2011_001:0378a11": "我所心滅故。涅槃經云。知佛不說法者。是名",
    "T48n2011_001:0378a12": "具足多聞。故知守本真心。是十二部經之宗",
    "T48n2011_001:0378a13": "也。",
    "T48n2011_001:0378a14": "[0378a14] 問曰。何知守本真心是三世諸佛之祖。答曰。",
    "T48n2011_001:0378a15": "三世諸佛皆從心性中生。先守真心妄念不",
    "T48n2011_001:0378a16": "生。我所心滅後得成佛。故知守本真心是三",
    "T48n2011_001:0378a17": "世諸佛之祖也。上來四種問答。若欲廣說何",
    "T48n2011_001:0378a18": "窮。吾今望。得汝自識本心是佛。是故慇懃勸",
    "T48n2011_001:0378a19": "汝。千經萬論莫過守本真心。是要也。吾今努",
    "T48n2011_001:0378a20": "力。按法華經示汝。大車寶藏明珠妙藥等物",
    "T48n2011_001:0378a21": "汝自不取不服。窮苦奈何會是。妄念不生。我",
    "T48n2011_001:0378a22": "所心滅一切功德自然圓滿。不假外求歸生",
    "T48n2011_001:0378a23": "死苦。於一切處正念察心。莫愛現在樂種未",
    "T48n2011_001:0378a24": "來苦。自誑誑他。不脫生死。努力努力。今雖無",
    "T48n2011_001:0378a25": "常共作當來成佛之因。莫使三世虛度狂喪",
    "T48n2011_001:0378a26": "功夫。經云。常處地獄如遊園觀。在餘惡道如",
    "T48n2011_001:0378a27": "己舍宅。我等眾生今現如此。不覺不知驚怖",
    "T48n2011_001:0378a28": "殺人了無出心。奇哉苦哉。若有初心學坐禪",
    "T48n2011_001:0378a29": "者。依觀無量壽經端坐正念。閉目合口。心前",
    "T48n2011_001:0378b01": "平視隨意近遠。作一日想守真心。念念莫住。",
    "T48n2011_001:0378b02": "即善調氣息。莫使乍&#x9E81;乍細。則令人成病苦。",
    "T48n2011_001:0378b03": "夜坐禪時或見一切善惡境界。或入青黃赤",
    "T48n2011_001:0378b04": "白等諸三昧。或見身出大光明。或見如來身",
    "T48n2011_001:0378b05": "相。或見種種變化。但知攝心莫著並皆是空。",
    "T48n2011_001:0378b06": "妄想而見也。經云。十方國土皆如虛空。三界",
    "T48n2011_001:0378b07": "虛幻唯是一心作。若不得定不見一切境界",
    "T48n2011_001:0378b08": "者亦不須怪。但於行住坐臥中常了然守本",
    "T48n2011_001:0378b09": "真心。會是妄念不生。我所心滅一切萬法不",
    "T48n2011_001:0378b10": "出自心。所以諸佛廣說。如許多言教譬喻者。",
    "T48n2011_001:0378b11": "只為眾生行行不同。遂使教門差別。其實八",
    "T48n2011_001:0378b12": "萬四千法門。三乘八道位體七十二賢行宗。",
    "T48n2011_001:0378b13": "莫過自心是本也。若能自識本心。念念磨鍊",
    "T48n2011_001:0378b14": "莫住者即自見佛性也。於念念中常供養十",
    "T48n2011_001:0378b15": "方恒沙諸佛。十二部經念念常轉。若了此心",
    "T48n2011_001:0378b16": "源者一切心義自現。一切願具足一切行滿",
    "T48n2011_001:0378b17": "一切皆辦不受後有。會是妄念不生。我所心",
    "T48n2011_001:0378b18": "滅。捨此身已定得無生不可思議。努力莫造",
    "T48n2011_001:0378b19": "大。如此真實不妄語難可得聞。聞而能行者",
    "T48n2011_001:0378b20": "恒沙眾中莫過有一。行而能到者億叉劫中",
    "T48n2011_001:0378b21": "希有一人。好好自安自靜。善調諸根。就視心",
    "T48n2011_001:0378b22": "源。恒令照燎清淨。勿令無記心生。",
    "T48n2011_001:0378b23": "[0378b23] 問曰。何名無記心。答曰。諸攝心人為緣外境",
    "T48n2011_001:0378b24": "&#x9E81;心小息。內鍊真心心未清淨時。於行住坐",
    "T48n2011_001:0378b25": "臥中恒懲意看心。猶未能了了清淨獨照心",
    "T48n2011_001:0378b26": "源。是名無記心也。亦是漏心猶不免生死大",
    "T48n2011_001:0378b27": "病。況復總不守真心者。是人沈沒生死苦海。",
    "T48n2011_001:0378b28": "何日得出。可憐。努力努力。經云。眾生若情誠",
    "T48n2011_001:0378b29": "不內發者。於三世縱值恒沙諸佛無所能為。",
    "T48n2011_001:0378c01": "經云。眾生識心自度。佛不能度眾生。若佛能",
    "T48n2011_001:0378c02": "度眾生者。過去諸佛恒沙無量。何故我等不",
    "T48n2011_001:0378c03": "成佛也。只是情誠不自內發。是故沈沒苦海。",
    "T48n2011_001:0378c04": "努力努力。勤求本心勿令妄漏。過去不知。已",
    "T48n2011_001:0378c05": "過亦不及。今身現在有遇得聞妙法。分明相",
    "T48n2011_001:0378c06": "勸決解此語。了知守心。是第一道。不肯發至",
    "T48n2011_001:0378c07": "誠心求願成佛受無量自在快樂。乃始轟轟",
    "T48n2011_001:0378c08": "隨俗貪求名利。當來墮大地獄中。受種種苦",
    "T48n2011_001:0378c09": "惱。將何所及。奈何奈何。努力努力。但能著破",
    "T48n2011_001:0378c10": "衣&#x98F1;&#x9E81;食。了然守本真心。佯癡不解語。最省",
    "T48n2011_001:0378c11": "氣力而能有功。是大精進人也。世間迷人不",
    "T48n2011_001:0378c12": "解此理。於無明心中。多涉艱辛廣修相善。望",
    "T48n2011_001:0378c13": "得解脫。乃歸生死。若了然不失正念而度眾",
    "T48n2011_001:0378c14": "生者。是有力菩薩。分明語汝等守心第一。若",
    "T48n2011_001:0378c15": "不勤守者甚癡人也。不肯現在一生忍苦。欲",
    "T48n2011_001:0378c16": "得當來萬劫受殃。聽汝更不知何囑。八風吹",
    "T48n2011_001:0378c17": "不動者真是珍寶山也。若知果體者但對於",
    "T48n2011_001:0378c18": "萬境。起恒沙作用巧辯若流。應病與藥。而能",
    "T48n2011_001:0378c19": "妄念不生。我所心滅者真是出世丈夫。如來",
    "T48n2011_001:0378c20": "在日歎何可盡。吾說此言者至心勸汝。不生",
    "T48n2011_001:0378c21": "妄念。我所心滅則是出世之士。",
    "T48n2011_001:0378c22": "[0378c22] 問曰。云何是我所心滅。答曰。為有小許勝他",
    "T48n2011_001:0378c23": "之心。自念我能如此者。是我所心涅槃中病",
    "T48n2011_001:0378c24": "故。涅槃經曰。譬如虛空能容萬物。而此虛空",
    "T48n2011_001:0378c25": "不自念言我能含容如是。此喻我所心滅趣",
    "T48n2011_001:0378c26": "金剛三昧。",
    "T48n2011_001:0378c27": "[0378c27] 問曰。諸行人求真常寂者。只樂世間無常&#x9E81;",
    "T48n2011_001:0378c28": "善。不樂第一義諦。真常妙善其理未見。只欲",
    "T48n2011_001:0378c29": "發心緣義遂思。覺心起則是漏心。只欲亡心",
    "T48n2011_001:0379a01": "則是無明昏住。又不當理。只欲不止心不緣",
    "T48n2011_001:0379a02": "義即惡取空。雖受人身行畜生行。爾時無有",
    "T48n2011_001:0379a03": "定慧方便。而不能解了明見佛性。只是行人",
    "T48n2011_001:0379a04": "沈沒之處。若為超得到無餘涅槃。願示真心。",
    "T48n2011_001:0379a05": "答曰。會是信心具足志願成就緩緩靜心。更",
    "T48n2011_001:0379a06": "重教汝。好自閑靜身心。一切無所攀緣。端坐",
    "T48n2011_001:0379a07": "正念善調氣息。懲其心不在內不在外不在",
    "T48n2011_001:0379a08": "中間。好好如如穩看看熟則了見此心識流",
    "T48n2011_001:0379a09": "動。猶如水流陽焰曄曄不住。既見此識時唯",
    "T48n2011_001:0379a10": "是不內不外。緩緩如如穩看看熟則返覆銷",
    "T48n2011_001:0379a11": "融虛凝湛住。其此流動之識颯然自滅。滅此",
    "T48n2011_001:0379a12": "識者乃是滅十地菩薩眾中障惑。此識滅已",
    "T48n2011_001:0379a13": "其心即虛凝寂淡泊皎潔泰然。吾更不能說",
    "T48n2011_001:0379a14": "其形狀。汝若欲得者。取涅槃經第三卷中金",
    "T48n2011_001:0379a15": "剛身品及維摩經第三卷見阿&#x95A6;佛品。緩緩",
    "T48n2011_001:0379a16": "尋思細心搜撿熟看。若此經熟實得能於行",
    "T48n2011_001:0379a17": "住坐臥及對五欲八風不失此心者。是人梵",
    "T48n2011_001:0379a18": "行已立所作已辦。究竟不受生死之身。五欲",
    "T48n2011_001:0379a19": "者色聲香味觸。八風者利衰毀譽稱譏苦樂。",
    "T48n2011_001:0379a20": "此是行人磨鍊佛性處。甚莫怪今身不得自",
    "T48n2011_001:0379a21": "在。經曰。世間無佛住處菩薩不得現用。要脫",
    "T48n2011_001:0379a22": "此報身。眾生過去根有利鈍不可判。上者一",
    "T48n2011_001:0379a23": "念間。下者無量劫。若有力時隨眾生性起菩",
    "T48n2011_001:0379a24": "薩善根。自利利他莊嚴佛土。要須了四依乃",
    "T48n2011_001:0379a25": "窮實相。若依文執則失真宗。諸比丘等汝學",
    "T48n2011_001:0379a26": "他出家修道。此是出家出生死枷。是名出家。",
    "T48n2011_001:0379a27": "正念具足修道得成。乃至解身支節。臨命終",
    "T48n2011_001:0379a28": "時不失正念。即得成佛。弟子上來集此論者。",
    "T48n2011_001:0379a29": "直以信心依文取義作如是說。實非了了證",
    "T48n2011_001:0379b01": "知。若乖聖理者。願懺悔除滅。若當聖道者。迴",
    "T48n2011_001:0379b02": "施眾生。願皆識本心。一時成佛。聞者努力當",
    "T48n2011_001:0379b03": "來成佛。願在前度我門徒。",
    "T48n2011_001:0379b04": "[0379b04] 問曰。此論從首至末。皆顯自心是道。未知果",
    "T48n2011_001:0379b05": "行二門是何門攝。答曰。此論顯一乘為宗。然",
    "T48n2011_001:0379b06": "其至意道迷趣。解自免生死。乃能度人直言",
    "T48n2011_001:0379b07": "自利不說利他。約行門攝。若有人依文行者",
    "T48n2011_001:0379b08": "即在前成佛。若我誑汝當來墮十八地獄。指",
    "T48n2011_001:0379b09": "天地為誓。若不信我世世被虎狼所食。",
    "T48n2011_001:0379b10": "最上乘論一卷(終)",
    "T48n2011_001:0379b11": "[0379b11] 以此所冀。",
    "T48n2011_001:0379b12": "[0379b12] 聖壽萬歲十方法界含靈同入如來果海云。",
    "T48n2011_001:0379b13": "[0379b13] 校正雪&#x8A14; 刻手一訓等二十 化主印珠",
    "T48n2011_001:0379b14": "慧澄道熙",
    "T48n2011_001:0379b15": "[0379b15] 隆慶四年庚午仲春全羅道同福地安心寺",
    "T48n2011_001:0379b16": "開板",
    "T48n2011_001:0379b17": "[0379b17] 欽捨小財雕刻現論。以屬宣流。伏冀人人",
    "T48n2011_001:0379b18": "守真心。箇箇證果體。"
}