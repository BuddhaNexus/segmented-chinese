{
    "T53n2122_020:0429c13": "法苑珠林卷第二十",
    "T53n2122_020:0429c15": "西明寺沙門釋道世撰",
    "T53n2122_020:0429c16": "致敬篇第九(此有六部)",
    "T53n2122_020:0429c17": "述意部功能部普敬部名號部",
    "T53n2122_020:0429c18": "會通部儀式部",
    "T53n2122_020:0429c19": "述意部第一",
    "T53n2122_020:0429c20": "[0429c20] 原夫上聖垂慈至人利物。意欲導四生於寶",
    "T53n2122_020:0429c21": "所。運三有於大車。師弟異軌而同歸。法俗殊",
    "T53n2122_020:0429c22": "途而一致。所以立像表真彝訓常俗。寄指筌",
    "T53n2122_020:0429c23": "月出道常規。但以妄著我人墮慢沿流。隨",
    "T53n2122_020:0429c24": "業漂淪無思悛革。良由對迷累劫不識三尊。",
    "T53n2122_020:0429c25": "愚戇頑執罕逢十聖。是故命如風燭難可駐",
    "T53n2122_020:0429c26": "留。形同石火豈容長久。況復五濁交侵四蛇",
    "T53n2122_020:0429c27": "常逼。而能安忍翫茲虛幻。故使大聖慈悲適",
    "T53n2122_020:0429c28": "悲適化陶誘。行中要切無過禮懺行道。故龍",
    "T53n2122_020:0429c29": "樹十住論云。菩薩晝夜各有三時。於此六時",
    "T53n2122_020:0430a01": "禮拜十方諸佛。懺悔勸請隨喜迴向。菩薩來",
    "T53n2122_020:0430a02": "至阿惟越地。依此修行速成不退。如念東方",
    "T53n2122_020:0430a03": "善德佛等。十方諸佛本願力故。若有眾生於",
    "T53n2122_020:0430a04": "先佛所種諸善根。聞是佛名即能信受。便得",
    "T53n2122_020:0430a05": "不退菩提之心。亦由愚識常聞惡聲。今忽聞",
    "T53n2122_020:0430a06": "喚南無佛名。欻然驚喜情慮欣泰罪滅福生。",
    "T53n2122_020:0430a07": "故經云。敬禮此佛能除百萬生死重罪。或言。",
    "T53n2122_020:0430a08": "能除千劫生死重罪。若不依此階級以動凡",
    "T53n2122_020:0430a09": "心。則負罪者累劫受殃。但聞佛名無不踊躍。",
    "T53n2122_020:0430a10": "我有何罪不見真容。雨淚滂流一心合掌。我",
    "T53n2122_020:0430a11": "有何善聞佛名號。欣喜加敬。瞻仰聖顏。愛",
    "T53n2122_020:0430a12": "戀無厭。用此悲慶信根日增。如此通情識心",
    "T53n2122_020:0430a13": "無累。則於敬禮常加歸命。比見道俗聞唱佛",
    "T53n2122_020:0430a14": "名。身雖逐禮心乃外緣。中途蹶錯都不省",
    "T53n2122_020:0430a15": "悔。無信無慚於是乎在。或有道俗屏處禮拜。",
    "T53n2122_020:0430a16": "或昇或沈。身心墮慢曾無驚懼。不敬之罪於",
    "T53n2122_020:0430a17": "是轉加。或有道俗對眾禮拜。千僧萬俗高聲",
    "T53n2122_020:0430a18": "唱和急度而禮。身不逐拜心不敬思。類同點",
    "T53n2122_020:0430a19": "兵但記空名。如碓上下勞多無益。上來略",
    "T53n2122_020:0430a20": "疏非無斯咎。苟求名利不存忠敬。依信能入",
    "T53n2122_020:0430a21": "發生智識。信既不行能入何寄。自下略述五",
    "T53n2122_020:0430a22": "意。並依聖教示其真偽。請除妄歸真功成究",
    "T53n2122_020:0430a23": "竟也。",
    "T53n2122_020:0430a24": "功能部第二",
    "T53n2122_020:0430a25": "[0430a25] 仰惟。大覺之慈至極之聖。宿祐嘉運冥感應",
    "T53n2122_020:0430a26": "期。聞名致敬則勝業肇於須臾。憑心相化",
    "T53n2122_020:0430a27": "則妙果成於曠劫。故五十三佛聲益微塵之",
    "T53n2122_020:0430a28": "前。三千至真光鑠河沙之後。二十五佛功",
    "T53n2122_020:0430a29": "利救苦之厄。娑婆七寶不逮一禮之福。雖合",
    "T53n2122_020:0430b01": "掌之因似賒。而樹王之報漸及。故知禮拜稱",
    "T53n2122_020:0430b02": "讚豈虛棄功。虔誠呈敬冥益福利。故智度論",
    "T53n2122_020:0430b03": "云。若菩薩未入法位。遠離佛法壞諸善根。設",
    "T53n2122_020:0430b04": "在煩惱自不能度。安能度人。是故不應遠離",
    "T53n2122_020:0430b05": "諸佛。譬如嬰兒不離其母。行路不離糧食。熱",
    "T53n2122_020:0430b06": "時不離涼風。寒時不離暖火。度水不離堅船。",
    "T53n2122_020:0430b07": "病苦不離良醫。是故菩薩常不離佛。何以故。",
    "T53n2122_020:0430b08": "父母親友人天王等。不能益我度諸苦海。唯",
    "T53n2122_020:0430b09": "佛世尊令我出苦。是故常念不離諸佛也。",
    "T53n2122_020:0430b10": "[0430b10] 又藥王藥上經云。釋迦牟尼佛告大眾言。我",
    "T53n2122_020:0430b11": "昔無數劫時。於妙光佛末法之中出家學道。",
    "T53n2122_020:0430b12": "聞五十三佛名。聞已合掌心生歡喜。復教他",
    "T53n2122_020:0430b13": "人令得聞持。他人聞已展轉相教。乃至三千",
    "T53n2122_020:0430b14": "人。此三千人異口同音稱諸佛名。一心敬禮。",
    "T53n2122_020:0430b15": "以是因緣功德力故。即得超越無數億劫生",
    "T53n2122_020:0430b16": "死之罪。其初千人者。始從華光佛為首下至",
    "T53n2122_020:0430b17": "毘舍佛。於莊嚴劫得成佛道。即過去千佛",
    "T53n2122_020:0430b18": "是也。此中千佛者。始從拘樓孫佛為首。下至",
    "T53n2122_020:0430b19": "樓至佛。於賢劫中次第成佛。後千佛者。始",
    "T53n2122_020:0430b20": "從日光佛為首。下至須彌相佛。於星宿劫中",
    "T53n2122_020:0430b21": "當得成佛。現在十方諸佛善德如來等。亦得",
    "T53n2122_020:0430b22": "聞是五十三佛名。故於十方世界各得成佛。",
    "T53n2122_020:0430b23": "若有善男子善女人及餘一切眾生。得聞是",
    "T53n2122_020:0430b24": "五十三佛名者。是人於百千萬億阿僧祇劫",
    "T53n2122_020:0430b25": "不墮惡道。復有人能聞是五十三佛名者。生",
    "T53n2122_020:0430b26": "生之處常得值遇十方諸佛。若復有人能至",
    "T53n2122_020:0430b27": "心敬禮五十三佛名者。除四重五逆及謗方",
    "T53n2122_020:0430b28": "等經。皆悉清淨。以是諸佛本誓願故。於念念",
    "T53n2122_020:0430b29": "中即得除滅如上諸罪(三千佛名在諸佛集劫經。名號種姓國土等在賢劫",
    "T53n2122_020:0430c01": "經。千佛中釋迦當第四成佛也)。",
    "T53n2122_020:0430c02": "[0430c02] 又決定毘尼經云。若能至心敬禮三十五佛。",
    "T53n2122_020:0430c03": "其人功德無量無邊。",
    "T53n2122_020:0430c04": "[0430c04] 又佛名經云。若善男子善女人。聞此二十五",
    "T53n2122_020:0430c05": "佛名。至心受持讀誦恭敬禮拜。得離地獄餓",
    "T53n2122_020:0430c06": "鬼畜生三惡道苦。得除瞋恚愚癡。滅百劫重",
    "T53n2122_020:0430c07": "罪。常生十方淨佛國土。設復有人滿三千大",
    "T53n2122_020:0430c08": "千世界七寶。一百歲中常用布施。猶不如誦",
    "T53n2122_020:0430c09": "持禮拜二十五佛名功德。千分不及一。乃至",
    "T53n2122_020:0430c10": "算數譬喻所不能知。何以故。以眾生善根微",
    "T53n2122_020:0430c11": "薄不得聞此佛名。若善男子善女人。得聞此",
    "T53n2122_020:0430c12": "二十五佛者。非於一佛十佛所種諸善根。是",
    "T53n2122_020:0430c13": "人乃於百千萬佛所種諸善根。然後乃得聞",
    "T53n2122_020:0430c14": "此佛名。是人超越四十八劫在前成佛。若復",
    "T53n2122_020:0430c15": "有人。不信此二十五佛名得此功德。是人當",
    "T53n2122_020:0430c16": "墮阿鼻地獄滿足百劫。舍利弗。若比丘比丘",
    "T53n2122_020:0430c17": "尼優婆塞優婆夷。欲懺悔諸罪。當淨洗浴著",
    "T53n2122_020:0430c18": "新淨衣淨治室內敷好高座安置尊像懸二十",
    "T53n2122_020:0430c19": "五枚幡種種華香供養誦此二十五佛名日夜",
    "T53n2122_020:0430c20": "六時懺悔滿二十五日。滅四重八重等罪。式",
    "T53n2122_020:0430c21": "叉摩那沙彌沙彌尼亦復如是。又文殊問經",
    "T53n2122_020:0430c22": "讚佛偈云。",
    "T53n2122_020:0430c23": " 我禮一切佛  調御無等雙",
    "T53n2122_020:0430c24": " 丈六真法身  亦禮於佛塔",
    "T53n2122_020:0430c25": " 生處得道處  法輪涅槃處",
    "T53n2122_020:0430c26": " 行住坐臥處  一切皆悉禮",
    "T53n2122_020:0430c27": " 諸佛不思議  妙法亦如是",
    "T53n2122_020:0430c28": " 能信及果報  亦不可思議",
    "T53n2122_020:0430c29": " 能以此祇夜  讚歎如來者",
    "T53n2122_020:0431a01": " 於千萬億劫  不墮於惡道",
    "T53n2122_020:0431a02": "[0431a02] 又菩薩本行經云。正使化無數億計人成辟",
    "T53n2122_020:0431a03": "支佛。有人百歲四事供養。功德甚多。不如",
    "T53n2122_020:0431a04": "有人以歡喜心一四句偈讚歎如來功德無",
    "T53n2122_020:0431a05": "量。",
    "T53n2122_020:0431a06": "[0431a06] 又善生經云。以四天下寶供養於佛。又以重",
    "T53n2122_020:0431a07": "心讚歎如來。是二福德等無差別。",
    "T53n2122_020:0431a08": "[0431a08] 又大悲經云。一稱佛名南無佛者。以是善根",
    "T53n2122_020:0431a09": "入涅槃界不可盡也。",
    "T53n2122_020:0431a10": "[0431a10] 述曰。既知聖教禮佛功德不可思議。是故行",
    "T53n2122_020:0431a11": "者常須作意不得自墮。恐無常忽至瞻禮無",
    "T53n2122_020:0431a12": "處。譬鼠入角路窮何趣。是故經中世尊說偈",
    "T53n2122_020:0431a13": "云。",
    "T53n2122_020:0431a14": " 命如風中燈  不知滅時節",
    "T53n2122_020:0431a15": " 今日復明日  不覺死輕至",
    "T53n2122_020:0431a16": " 冥冥從業緣  不知生何道",
    "T53n2122_020:0431a17": "[0431a17] 又上生經云。若有禮敬彌勒佛者。除&#x5374;百億",
    "T53n2122_020:0431a18": "生死之罪。乃至來世龍華樹下亦得見佛。又",
    "T53n2122_020:0431a19": "云。我滅度後四眾八部聞名禮拜。命終往生",
    "T53n2122_020:0431a20": "兜率天中。若有男女犯諸禁戒造眾惡業。聞",
    "T53n2122_020:0431a21": "是菩薩大悲名字。五體投地誠心懺悔。一切",
    "T53n2122_020:0431a22": "惡業速得清淨。若有歸依彌勒菩薩。當知是",
    "T53n2122_020:0431a23": "人得不退轉。彌勒成佛見佛光明即得受記。",
    "T53n2122_020:0431a24": "[0431a24] 又增一阿含經云。禮佛有五功德。一者端正",
    "T53n2122_020:0431a25": "(以見相好生尊上故)二得好聲(以見佛時三自稱曰南無如來至真等正覺故)三多饒財",
    "T53n2122_020:0431a26": "(以具華香燈明隨力供養故也)四生處高貴(以見佛時心無染著又能右膝著地長跪叉手禮故)",
    "T53n2122_020:0431a27": "五生天上(以念佛功德法爾故)。",
    "T53n2122_020:0431a28": "[0431a28] 又金剛三昧經云。若有暫聞佛勝智慧。深心",
    "T53n2122_020:0431a29": "隨喜不起誹謗者。於百千劫不墮惡道。生處",
    "T53n2122_020:0431b01": "值佛。乃至念佛法身功德無邊。",
    "T53n2122_020:0431b02": "[0431b02] 又普賢觀經云。若有晝夜六時禮十方佛。誦",
    "T53n2122_020:0431b03": "大乘經思第一義。甚深空法一彈指頃。除百",
    "T53n2122_020:0431b04": "萬億那由他恒河沙劫生死之罪。行此法者",
    "T53n2122_020:0431b05": "真是佛子。從諸佛生。十方諸佛及諸菩薩為",
    "T53n2122_020:0431b06": "其和上。是名具足菩薩戒者。不須羯磨自然",
    "T53n2122_020:0431b07": "成就。應受一切人天供養。",
    "T53n2122_020:0431b08": "[0431b08] 又涅槃經云。若於佛法供養一香燈。乃至獻",
    "T53n2122_020:0431b09": "一華。則生不動國。善守佛僧物塗掃佛僧地。",
    "T53n2122_020:0431b10": "像塔如母指。常生歡喜心。亦生不動國。此即",
    "T53n2122_020:0431b11": "淨土常嚴。不為三災所動也。",
    "T53n2122_020:0431b12": "普敬部第三",
    "T53n2122_020:0431b13": "[0431b13] 敬惟。法身無相應現十方。謂四方四維上下。",
    "T53n2122_020:0431b14": "俗儒所說。唯據此洲。洲外有洲。古今未說。",
    "T53n2122_020:0431b15": "若依內典通窮無際。橫&#x4E98;十方傍羅異域。今",
    "T53n2122_020:0431b16": "佛教中娑婆忍土。萬億日月四重圍輪大千",
    "T53n2122_020:0431b17": "世界名一佛土。此猶據化佛釋迦如來所王",
    "T53n2122_020:0431b18": "之域。故華嚴經云。盧舍那佛報身如來所王",
    "T53n2122_020:0431b19": "之土復過是數。盡十方界非凡所謀。故梵網",
    "T53n2122_020:0431b20": "經偈云。",
    "T53n2122_020:0431b21": " 我今盧舍那  方坐蓮華臺",
    "T53n2122_020:0431b22": " 周匝千華上  復現千釋迦",
    "T53n2122_020:0431b23": " 一華百億國  一國一釋迦",
    "T53n2122_020:0431b24": " 各坐菩提樹  一時成佛道",
    "T53n2122_020:0431b25": "[0431b25] 如經所云。千華千佛即以一葉為一華。故一",
    "T53n2122_020:0431b26": "華千葉千佛現世。又如普賢觀經云。毘盧遮",
    "T53n2122_020:0431b27": "那法佛如來所王之上遍一切處。其佛住",
    "T53n2122_020:0431b28": "處名常寂光。據此明無住之住。引凡虛心",
    "T53n2122_020:0431b29": "令其敬仰。至理而論安有住處。如是十方無",
    "T53n2122_020:0431c01": "量世界諸佛如來無時息化。過現未來約凡",
    "T53n2122_020:0431c02": "生滅據化而說。若依實教。聖化常周功齊",
    "T53n2122_020:0431c03": "法界。不可以一域為局。不可以三世限論也。",
    "T53n2122_020:0431c04": "今且據釋迦一代現化而述。故權受胎八相",
    "T53n2122_020:0431c05": "成道。利益淺機漸通大教。乃至父母諸親",
    "T53n2122_020:0431c06": "俗尊尚禮如來。何況下凡而不虔敬也。",
    "T53n2122_020:0431c07": "[0431c07] 又佛說十二佛名神&#x546A;除障滅罪經云。爾時",
    "T53n2122_020:0431c08": "世尊告彌勒菩薩言。彌勒。東方去此佛剎有",
    "T53n2122_020:0431c09": "十不可說諸佛剎億百千微塵等。過爾許諸",
    "T53n2122_020:0431c10": "剎有一佛土。名曰解脫主世界。彼世界有一",
    "T53n2122_020:0431c11": "佛。名曰虛空功德清淨微塵等目端正功德",
    "T53n2122_020:0431c12": "相光明華波頭摩&#x7460;璃光寶體香最上香供養",
    "T53n2122_020:0431c13": "訖種種莊嚴頂髻無量無邊日月光明願力莊",
    "T53n2122_020:0431c14": "嚴變化莊嚴法界出生無障礙王如來。若善",
    "T53n2122_020:0431c15": "男子善女人犯四重五逆誹謗三寶。及犯四",
    "T53n2122_020:0431c16": "波羅夷。是人罪重。假使如閻浮履地變為微",
    "T53n2122_020:0431c17": "塵一一微塵成於一劫。是人有若干劫罪稱",
    "T53n2122_020:0431c18": "是一佛名號。禮一拜者。悉得滅除。況復晝夜",
    "T53n2122_020:0431c19": "受持讀誦憶念不忘者。是人功德不可思議。",
    "T53n2122_020:0431c20": "而彼佛世界中有菩薩。名無比無障礙王。如",
    "T53n2122_020:0431c21": "來授彼菩薩記。當得成佛。號曰毫相日月光",
    "T53n2122_020:0431c22": "明焰寶蓮華堅如金剛身如毘盧遮那無障礙",
    "T53n2122_020:0431c23": "眼圓滿十方放光照一切佛剎相王如來。",
    "T53n2122_020:0431c24": "[0431c24] 彼東方復有佛。名曰一切莊嚴無垢光如來。",
    "T53n2122_020:0431c25": "[0431c25] 南方有佛。名曰辯才瓔珞思念如來。",
    "T53n2122_020:0431c26": "[0431c26] 西方有佛。名曰無垢月相王名稱如來。",
    "T53n2122_020:0431c27": "[0431c27] 北方有佛。名曰華莊嚴作光明如來。",
    "T53n2122_020:0431c28": "[0431c28] 東南方有佛。名曰作燈明如來。",
    "T53n2122_020:0432a01": "[0432a01] 西南方有佛。名曰寶上相名稱如來。",
    "T53n2122_020:0432a02": "[0432a02] 西北方有佛。名曰無畏觀如來。",
    "T53n2122_020:0432a03": "[0432a03] 東北方有佛。名曰無畏無怯毛孔不&#x7AEA;名稱",
    "T53n2122_020:0432a04": "如來。",
    "T53n2122_020:0432a05": "[0432a05] 下方有佛。名曰師子奮迅根如來。",
    "T53n2122_020:0432a06": "[0432a06] 上方有佛。名曰金光威王相似如來。",
    "T53n2122_020:0432a07": "[0432a07] 爾時佛告彌勒。若有正信善男子善女人。稱",
    "T53n2122_020:0432a08": "此十二佛名號之時。經於十日當修懺一切",
    "T53n2122_020:0432a09": "諸罪。一切眾生所有功德皆隨喜。勸請一切",
    "T53n2122_020:0432a10": "諸佛久住於世。以諸善根迴向法界。是時即",
    "T53n2122_020:0432a11": "得滅一切諸罪得淨一切業障。即得具足成",
    "T53n2122_020:0432a12": "就莊嚴一切佛土。具足無畏。具足身相。具",
    "T53n2122_020:0432a13": "足菩薩眷屬圍繞。具足無量三昧。具足如意",
    "T53n2122_020:0432a14": "佛剎莊嚴。行阿耨菩提而得端正可喜果報。",
    "T53n2122_020:0432a15": "爾時世尊而說偈言。",
    "T53n2122_020:0432a16": " 若有善男子  若有善女人",
    "T53n2122_020:0432a17": " 受持此佛名  生生世世中",
    "T53n2122_020:0432a18": " 得他人愛敬  光明威力大",
    "T53n2122_020:0432a19": " 生處為人尊  於後得成佛",
    "T53n2122_020:0432a20": "[0432a20] 又尸迦羅越六向拜經云。佛在世時有長者",
    "T53n2122_020:0432a21": "子。名尸迦羅越。早起洗浴著衣六方各向四",
    "T53n2122_020:0432a22": "拜。佛入王舍城。越遙見之。佛到家問之。何",
    "T53n2122_020:0432a23": "為六向拜。此應何法。越言。父在時教我不知",
    "T53n2122_020:0432a24": "何應。佛言。父教汝禮不以身拜。越便長跪言。",
    "T53n2122_020:0432a25": "願佛為我解此六意。佛言。聽之。其有長者黠",
    "T53n2122_020:0432a26": "人。能持四戒不犯者。今世為人所敬。後世生",
    "T53n2122_020:0432a27": "天上。一不殺生。二不偷盜。三不愛他人婦",
    "T53n2122_020:0432a28": "女。四不妄言兩舌。貪恚愚癡不能制此四意",
    "T53n2122_020:0432a29": "者。名為月暗。如月盡時光明稍冥。能自制",
    "T53n2122_020:0432b01": "惡意者。如月初生。其光稍明。至十五日盛滿",
    "T53n2122_020:0432b02": "時也。",
    "T53n2122_020:0432b03": "[0432b03] 佛言。東向拜者。謂子事父母當有五事。一者",
    "T53n2122_020:0432b04": "當念治生。二者早起&#x52C5;令奴婢時作飯食。三",
    "T53n2122_020:0432b05": "者不益父母憂惱。四者當念父母恩重。五者",
    "T53n2122_020:0432b06": "父母疾病當恐懼求醫療之。父母視子亦有",
    "T53n2122_020:0432b07": "五事。一者當念令去惡就善。二者當教計算",
    "T53n2122_020:0432b08": "書疏。三者當教持經戒。四者當與娶婦。五者",
    "T53n2122_020:0432b09": "家中所有當給與之。",
    "T53n2122_020:0432b10": "[0432b10] 南向拜者。謂弟子事師。當有五事。一者當敬",
    "T53n2122_020:0432b11": "歎之。二者當念其恩。三者所教隨之。四者",
    "T53n2122_020:0432b12": "思念不厭。五者當從後稱譽之。師教弟子亦",
    "T53n2122_020:0432b13": "有五事。一者當令疾知不忘。二者當勝他",
    "T53n2122_020:0432b14": "人弟子。三者欲令知已不忘。四者有諸疑難",
    "T53n2122_020:0432b15": "悉為解說。五者欲令弟子智慧勝師。",
    "T53n2122_020:0432b16": "[0432b16] 西向拜者謂婦事夫。當有五事。一者夫從外",
    "T53n2122_020:0432b17": "來當起迎之。二者夫出不在當炊蒸掃除待",
    "T53n2122_020:0432b18": "之。三者不得有婬心於外。夫罵詈之不得還",
    "T53n2122_020:0432b19": "罵作色。四者當用夫教誡。所有什物不得藏",
    "T53n2122_020:0432b20": "匿。五者夫若寢息蓋藏乃臥。夫視其婦亦有",
    "T53n2122_020:0432b21": "五事。一者出入當敬於婦。二者衣食以時與",
    "T53n2122_020:0432b22": "之。三者當給與金銀珠璣。四者家中所有多",
    "T53n2122_020:0432b23": "少悉用付之。五者不得於外耽畜侍御。",
    "T53n2122_020:0432b24": "[0432b24] 北向拜者。謂人視親屬朋友。當有五事。一",
    "T53n2122_020:0432b25": "者見之作惡。私往屏處諫曉呵止之。二者小",
    "T53n2122_020:0432b26": "有急事當奔趣救護之。三者所有私語不得",
    "T53n2122_020:0432b27": "為他人說。四者當相敬歎。五者所有好物",
    "T53n2122_020:0432b28": "當多少分與之。向地拜者。謂丈夫視奴容",
    "T53n2122_020:0432b29": "婢使。亦有五事。一者當以時衣食。二者病瘦",
    "T53n2122_020:0432c01": "當呼醫治之。三者不得妄撾捶之。四者有私",
    "T53n2122_020:0432c02": "財物不得奪之。五者分付之物當平等與之。",
    "T53n2122_020:0432c03": "奴婢事大夫亦有五事。一者當早起。勿令",
    "T53n2122_020:0432c04": "大夫呼之。二者所當作次用心為之。三者",
    "T53n2122_020:0432c05": "愛惜大夫物不得棄捐乞丐人。四者大夫",
    "T53n2122_020:0432c06": "出入當送迎之。五者當稱譽大夫善不得說",
    "T53n2122_020:0432c07": "其惡。",
    "T53n2122_020:0432c08": "[0432c08] 向天拜者。謂人事沙門道人。當用五事。一者",
    "T53n2122_020:0432c09": "以善心向之。二者擇好言與語。三者以身敬",
    "T53n2122_020:0432c10": "之。四者當慈慕之。五者沙門道人人中之",
    "T53n2122_020:0432c11": "雄。當恭敬承事問度世之法。沙門道人當以",
    "T53n2122_020:0432c12": "六意視其凡民。一者教之布施不得自慳。",
    "T53n2122_020:0432c13": "二者教之持戒不得自犯。三者教之忍辱不",
    "T53n2122_020:0432c14": "得恚怒。四者教之精進不得懈慢。五者教之",
    "T53n2122_020:0432c15": "一心不得放意。六者教人黠慧不得愚癡。如",
    "T53n2122_020:0432c16": "是行之為汝父在時六向禮拜之教也。何憂",
    "T53n2122_020:0432c17": "不富。迦羅聞已。即受五戒作禮而去。",
    "T53n2122_020:0432c18": "名號部第四",
    "T53n2122_020:0432c19": "[0432c19] 夫道與俗反。名與實乖。得其趣者玄會幽理。",
    "T53n2122_020:0432c20": "何以然耶。至如俗中相考不許述其名字。若",
    "T53n2122_020:0432c21": "論內典諸佛名號。稱揚禮敬獲福無量。良以",
    "T53n2122_020:0432c22": "諸佛如來大慈愍物。降靈在俗濟度為先。有",
    "T53n2122_020:0432c23": "心希仰無不蒙益。或以口稱。或以心念。或以",
    "T53n2122_020:0432c24": "身禮。三業加敬三毒清涼。漸拔有根出於界",
    "T53n2122_020:0432c25": "繫。有斯大德故稱得福。彼流俗者與上相違。",
    "T53n2122_020:0432c26": "且順一生潛諱而已。遠祖後孫非諱所及。孔",
    "T53n2122_020:0432c27": "門徵在可以鑒諸。今依論中諸佛名號標舉",
    "T53n2122_020:0432c28": "義類各有勝能。故略釋之。以例諸名。如西",
    "T53n2122_020:0432c29": "云釋迦。此云能仁。豈有一佛非能仁也。如",
    "T53n2122_020:0433a01": "西云阿彌陀。此云無量壽。豈有一佛非長壽",
    "T53n2122_020:0433a02": "也。如東方善德佛。乃至下方廣眾德佛。豈有",
    "T53n2122_020:0433a03": "一佛非善德非廣德也。只可題名同異。據其",
    "T53n2122_020:0433a04": "功能力用齊等。但心思佛名號目&#x89A9;金容。敬",
    "T53n2122_020:0433a05": "心信禮得福無量。故十住毘婆沙論歎佛偈",
    "T53n2122_020:0433a06": "云。",
    "T53n2122_020:0433a07": " 若有人得聞  說是諸佛名",
    "T53n2122_020:0433a08": " 即得無量福  如為寶月說",
    "T53n2122_020:0433a09": " 我禮是諸佛  今現在十方",
    "T53n2122_020:0433a10": " 其有稱名者  即得不退轉",
    "T53n2122_020:0433a11": "[0433a11] 述曰。今創發起一切恭敬者。一者謂普及為",
    "T53n2122_020:0433a12": "言。切者謂盡際為語。恭謂束身翹仰。敬謂心",
    "T53n2122_020:0433a13": "無異念。若不唱此恐心馳散。故勤情恭敬正",
    "T53n2122_020:0433a14": "觀現前也。敬禮常住三寶者。如涅槃經云。若",
    "T53n2122_020:0433a15": "有人聞常住二字。是人生生不墮惡趣。以法",
    "T53n2122_020:0433a16": "身凝然不變故常。報身相續不斷故常。化",
    "T53n2122_020:0433a17": "身作用無休故不變。又佛身體一隨義說三。",
    "T53n2122_020:0433a18": "故釋迦云。吾今此身即是法身。由是法身所",
    "T53n2122_020:0433a19": "依持故。如泥木靈像造有所表。敬誠殷禮",
    "T53n2122_020:0433a20": "獲福無量。輕心毀謗招罪彌殃。然後供養嚴",
    "T53n2122_020:0433a21": "持香華。運心周普作用佛事。現前不現前。常",
    "T53n2122_020:0433a22": "須普薦香華一切衣服飲食音樂等事。皆共",
    "T53n2122_020:0433a23": "眾生等心供養無令斷絕。故華嚴經中。諸菩",
    "T53n2122_020:0433a24": "薩等所行供養。隨心指相如見大山大雲大",
    "T53n2122_020:0433a25": "水大火。即以為香山香雲八功德水七淨妙",
    "T53n2122_020:0433a26": "華。運心作意無不成供。乃至華林&#x83D3;樹例准",
    "T53n2122_020:0433a27": "行之。禮佛者。隨禮十方佛二十五佛三十五",
    "T53n2122_020:0433a28": "佛五十三佛賢劫千佛萬五千佛等。稱名用",
    "T53n2122_020:0433a29": "意具如前述。懺悔者。所有輕重自作教他。見",
    "T53n2122_020:0433b01": "作隨喜。義須披析。悔前所犯。慚愧慷慨銜",
    "T53n2122_020:0433b02": "悲滿目。若不蒙誨示則守死長苦。具明法用",
    "T53n2122_020:0433b03": "如下懺悔篇述。勸請者。至誠求願。諸佛觀",
    "T53n2122_020:0433b04": "諸眾生巨細無異。望得從願莫捨壽命。願住",
    "T53n2122_020:0433b05": "多劫度脫眾生。隨喜者。他人作福心生歡喜",
    "T53n2122_020:0433b06": "也。迴向者。迴諸福德向無上道。發願者。願",
    "T53n2122_020:0433b07": "是能引行是起作。若有願無行願則虛。若有",
    "T53n2122_020:0433b08": "行無願行則孤。由有行故願不虛。願行相扶",
    "T53n2122_020:0433b09": "證果不虛。故懺悔罪中亦兼有願。願於今身",
    "T53n2122_020:0433b10": "償不惡道受。即是通明也。自外臨時准用",
    "T53n2122_020:0433b11": "可思。",
    "T53n2122_020:0433b12": "通會部第五",
    "T53n2122_020:0433b13": "[0433b13] 述曰。今此所敘。威容相狀。中邊時俗。各有異",
    "T53n2122_020:0433b14": "儀。隨國行之。以敬為本。此乃初心。非學不",
    "T53n2122_020:0433b15": "解。故須委歷用曉未聞。久行碩德固非所望。",
    "T53n2122_020:0433b16": "然中天虔敬振旦不同。彼則拜少而繞多。此",
    "T53n2122_020:0433b17": "則拜多而繞少。彼則肉袒露足而為恭。此則",
    "T53n2122_020:0433b18": "巾屨備整而稱敬。誠道俗之殊容。乃方土之",
    "T53n2122_020:0433b19": "異等。但自審詳儀臨時緩急。若容與朝覲",
    "T53n2122_020:0433b20": "則三業殷勤。時序&#x6031;切則四支削略。斯並行",
    "T53n2122_020:0433b21": "藏在要。智出不思。足使加敬盡哀。彼我通",
    "T53n2122_020:0433b22": "意者也。故出曜經曰。有信士威儀。有出家",
    "T53n2122_020:0433b23": "威儀。有大道人威儀。有小道人威儀。由是善",
    "T53n2122_020:0433b24": "行趣道之基。故生善處。以此文證明知。歸",
    "T53n2122_020:0433b25": "信威儀入道之始。不可隱略。故序以命之。",
    "T53n2122_020:0433b26": "[0433b26] 如俗中周禮有九品之拜。出自太祝之宮。斯",
    "T53n2122_020:0433b27": "非內教。然禮貴從俗故也。一曰稽首拜。謂臣",
    "T53n2122_020:0433b28": "拜君之拜也。稽訓為稽(計奚切)即文稽留停頭",
    "T53n2122_020:0433b29": "至地少久也。二曰頓首拜。謂平敵者。如諸",
    "T53n2122_020:0433c01": "侯相拜也。即以頭向下虛搖而不至地也。三",
    "T53n2122_020:0433c02": "曰空首拜。此君答臣下之一拜也。即以頭至",
    "T53n2122_020:0433c03": "手。所謂拜手也。四曰振動拜。謂敬重之顫",
    "T53n2122_020:0433c04": "慄動變之拜也。五曰吉拜。謂而後稽顙。謂",
    "T53n2122_020:0433c05": "齊縗不杖以下也。言吉者。此殷之凶拜也。",
    "T53n2122_020:0433c06": "周以其與吉拜頓首相近。故謂之吉拜。即先",
    "T53n2122_020:0433c07": "作稽首拜。後作稽顙。是額也。以額觸地無",
    "T53n2122_020:0433c08": "容儀也。六曰凶拜。謂稽顙而後頓首拜。謂",
    "T53n2122_020:0433c09": "三年服者拜也。七曰奇拜。謂先屈一膝。即今",
    "T53n2122_020:0433c10": "時所謂雅拜也。一說奇拜但一拜以答臣下",
    "T53n2122_020:0433c11": "之拜也。八曰褒拜。褒謂為報。報拜者再拜是",
    "T53n2122_020:0433c12": "也。又云。褒拜今時持節之拜也。即再拜於",
    "T53n2122_020:0433c13": "神與尸也。九曰。肅拜。謂但俯下手。今時揖",
    "T53n2122_020:0433c14": "者是也。亦指婦人拜。又肅拜或至三也。空首",
    "T53n2122_020:0433c15": "奇拜唯一。餘則再拜之也。上並俗禮正文。鄭",
    "T53n2122_020:0433c16": "康成依位釋之如此。今據內教以禮敬為初。",
    "T53n2122_020:0433c17": "大略為二。即身心也。佛法以心為其本。身為",
    "T53n2122_020:0433c18": "其末。故須菩提靜觀室內。如來嘆為禮見於",
    "T53n2122_020:0433c19": "法身。蓮華色尼初至寶階。如來毀為拜於化",
    "T53n2122_020:0433c20": "佛。故知靜處思微念念趣道。觀形鑒貌新新",
    "T53n2122_020:0433c21": "在俗。能所未免相見齊生我倒現前。即為障",
    "T53n2122_020:0433c22": "道。故佛約此而分身心敬也。如能即色緣空。",
    "T53n2122_020:0433c23": "觀境心造。紛紛集起不無染淨。知識妄念未",
    "T53n2122_020:0433c24": "可清澄。想倒空時緣念斯絕。今居凡地力",
    "T53n2122_020:0433c25": "極制御。止得如斯。念念自然漸能清淨。常起",
    "T53n2122_020:0433c26": "兩觀不得單行。謂知塵無境。是漸背俗。謂知",
    "T53n2122_020:0433c27": "識亦無心。是漸向真。如此策修長時不已。分",
    "T53n2122_020:0433c28": "分增明三祇方就也。",
    "T53n2122_020:0433c29": "[0433c29] 又大慈經云。佛告阿難。南無佛者。此是決定",
    "T53n2122_020:0434a01": "諸佛世尊名號音聲。故稱言南無諸佛故。過",
    "T53n2122_020:0434a02": "去有大商主。將諸商人為摩竭大魚欲來吞",
    "T53n2122_020:0434a03": "舟。由三稱南無佛名。並皆免難。魚聞佛名。以",
    "T53n2122_020:0434a04": "善心故捨身後世出家得道。何況有人得聞",
    "T53n2122_020:0434a05": "佛名聽聞正法。親於佛所種諸善根。而不畢",
    "T53n2122_020:0434a06": "定利益。",
    "T53n2122_020:0434a07": "[0434a07] 又十誦律。佛語優波離稱和南者是口語。若",
    "T53n2122_020:0434a08": "曲身者。是名心淨。若比丘禮時。從座起偏袒",
    "T53n2122_020:0434a09": "右肩。脫革屣右膝著地。以兩手接上座足禮。",
    "T53n2122_020:0434a10": "述曰。依經云。和南者梵語也。或云那謨婆南",
    "T53n2122_020:0434a11": "等。此猶非正。依本正云槃淡(唐言)我禮。或云",
    "T53n2122_020:0434a12": "歸禮。歸亦我之本情。禮是敬之宗致也。或云。",
    "T53n2122_020:0434a13": "歸命者。義立代於南無也。理事符同表情得",
    "T53n2122_020:0434a14": "盡。俗人重南無而輕敬禮者。不委唐梵之交",
    "T53n2122_020:0434a15": "譯也。況復加以和南諸佛迷之。彌復大笑。",
    "T53n2122_020:0434a16": "又南無者。善見論翻為歸命覺。亦云禮大壽。",
    "T53n2122_020:0434a17": "又和南者。出要律儀。翻為恭敬。善見論。翻為",
    "T53n2122_020:0434a18": "度我。準此而言。恭敬度我義通凡聖。豈和",
    "T53n2122_020:0434a19": "南偏在尊師。亦通上聖念救生也。故經中",
    "T53n2122_020:0434a20": "來至佛所。云南無無所著至真等正覺。是名",
    "T53n2122_020:0434a21": "口業稱歎如來德也。",
    "T53n2122_020:0434a22": "敷座部第六",
    "T53n2122_020:0434a23": "[0434a23] 述曰。敬尋經律無敷坐具之文。但云脫屣禮",
    "T53n2122_020:0434a24": "足。今據事用理須坐具。故四分律云。為護身",
    "T53n2122_020:0434a25": "護衣護僧臥具故制畜坐具。既為身衣。明知",
    "T53n2122_020:0434a26": "須設。又坐具之用。本是坐時之具。所以禮拜",
    "T53n2122_020:0434a27": "之中無其敷之。故如來將坐。如常敷之。准",
    "T53n2122_020:0434a28": "此比丘自敷而坐。不合餘人為敷。今見西僧",
    "T53n2122_020:0434a29": "來至佛前禮者。必褰裙以膝拄地合掌長跪。",
    "T53n2122_020:0434b01": "口讚於佛然後頂禮。此乃遺風猶在。恭相可",
    "T53n2122_020:0434b02": "準行之。今時僧尼至於佛前。並令侍者為敷",
    "T53n2122_020:0434b03": "坐具。此益憍慢未是致敬之恭。又至佛前",
    "T53n2122_020:0434b04": "貯立待席方始禮者。此亦不可。又在床上而",
    "T53n2122_020:0434b05": "設禮者。此亦不敬。如見尊長即須急拜。安得",
    "T53n2122_020:0434b06": "覓席。如見君王即須敬拜。何得在床。人王",
    "T53n2122_020:0434b07": "凡尊尚恭不高。何況法王輒相倫擬。雖有餘",
    "T53n2122_020:0434b08": "救終成慢墮。故三千威儀經云。不得在座",
    "T53n2122_020:0434b09": "上禮也。",
    "T53n2122_020:0434b10": "儀式部第七",
    "T53n2122_020:0434b11": "[0434b11] 述曰。此部別有五儀式。第一明脫履者。此為",
    "T53n2122_020:0434b12": "申極敬儀也。如此土群臣朝謁之儀。皆在殿",
    "T53n2122_020:0434b13": "庭履屨不脫。有時上殿則劍履皆捨。此古",
    "T53n2122_020:0434b14": "之法非始今儀。天竺國中地多濕熱。以革為",
    "T53n2122_020:0434b15": "屣制令著之。如見上尊即令脫&#x5374;。自餘寒國",
    "T53n2122_020:0434b16": "隨有履著。行事之時脫足為敬。若是白衣多",
    "T53n2122_020:0434b17": "著靴&#x97B5;為恭。初入寺內不勞脫足。若入佛堂",
    "T53n2122_020:0434b18": "得脫。第一。",
    "T53n2122_020:0434b19": "[0434b19] 第二明偏袒者。依律云。偏露右肩。或偏露一",
    "T53n2122_020:0434b20": "肩。或偏露一膊。所言袒者謂肉袒也。示從依",
    "T53n2122_020:0434b21": "學有執作之務。俗中袖挾右袂便穩於事是",
    "T53n2122_020:0434b22": "也。今諸沙門但出一肩。仍有衫襖非袒露法。",
    "T53n2122_020:0434b23": "如大莊嚴論云。沙門釋子者肩黑是也。外道",
    "T53n2122_020:0434b24": "通黑。沙門露右。故有不同。律中但有三衣通",
    "T53n2122_020:0434b25": "肩被服。如見長老乃偏袒之。設以衣遮名為",
    "T53n2122_020:0434b26": "偏袒。一何可笑也。故知肉袒肩露。乃是立",
    "T53n2122_020:0434b27": "敬之極。然行事之時。量前為袒。如在佛前及",
    "T53n2122_020:0434b28": "至師僧懺悔禮拜。並須依前右袒為恭。若至",
    "T53n2122_020:0434b29": "寺外街衢路行。則須以衣覆肩不得露肉。西",
    "T53n2122_020:0434c01": "國濕熱共行不怪。此處寒地人多譏笑。故五",
    "T53n2122_020:0434c02": "分律云。雖是我語於餘方不清淨者不行無",
    "T53n2122_020:0434c03": "過也。",
    "T53n2122_020:0434c04": "[0434c04] 第三明呈恭者。故律云。當令一心合十指爪",
    "T53n2122_020:0434c05": "掌供養釋師子。或云。叉手白佛者。皆是斂容",
    "T53n2122_020:0434c06": "呈恭。制心不令馳散。然心使難防。故制掌",
    "T53n2122_020:0434c07": "合而一心也。今禮佛者。多有指合掌不合。或",
    "T53n2122_020:0434c08": "有指合而掌開。良由心慢而情散也。寧",
    "T53n2122_020:0434c09": "開指而合掌。不得合指而開掌。欲來求",
    "T53n2122_020:0434c10": "福反招慢過。既知一心合掌之儀。即須五體",
    "T53n2122_020:0434c11": "投地禮之。故地持論云。當五輪至地而作禮",
    "T53n2122_020:0434c12": "也。",
    "T53n2122_020:0434c13": "[0434c13] 又阿含經云。二肘兩膝及頂至為五輪。輪謂",
    "T53n2122_020:0434c14": "圓相。五處皆圓。能令上下迴轉生福。轉多名",
    "T53n2122_020:0434c15": "為輪也。今有西僧禮拜之時。多褰足露膝先",
    "T53n2122_020:0434c16": "下至地。然後以肘按地。兩掌承空示有接足",
    "T53n2122_020:0434c17": "之相也。若前尊跏趺不垂&#x811A;坐者。隨事而行。",
    "T53n2122_020:0434c18": "不勞接足。今見禮者。二手捺地。兩足據後。",
    "T53n2122_020:0434c19": "頭不至地。亦是乖慢。既知五輪著地之儀。即",
    "T53n2122_020:0434c20": "須知右膝胡跪之相。經中多明胡跪。胡跪",
    "T53n2122_020:0434c21": "[跳-兆+長]跽。斯並天竺敬儀不足可怪。即是左右兩",
    "T53n2122_020:0434c22": "膝交互跪地。有所啟請悔過儀也。",
    "T53n2122_020:0434c23": "[0434c23] 第四明禮儀者。聲論云。槃那寐者。此云禮",
    "T53n2122_020:0434c24": "也。智度論云。禮法有三。一是口禮(謂口云和南是名下禮也)",
    "T53n2122_020:0434c25": "二屈膝頭不至地(此名中禮)三頭頂至地(是名上禮)下者",
    "T53n2122_020:0434c26": "挹。中者跪。上者稽首。菩薩禮佛有三。一者",
    "T53n2122_020:0434c27": "悔過品。二者隨喜迴向品。三者請佛品。問禮",
    "T53n2122_020:0434c28": "唯身業。亦通三業耶。答禮通三業。五輪至",
    "T53n2122_020:0434c29": "地。為除身業不善。稱揚名字歌讚佛德。為除",
    "T53n2122_020:0435a01": "口業不善。心常緣念若鏡目前。為除意業",
    "T53n2122_020:0435a02": "不善。為對佛眼故須身禮。為對天耳故須口",
    "T53n2122_020:0435a03": "唱。為對他心故須意念。由口業唱故聞慧得",
    "T53n2122_020:0435a04": "成。由意業念故思慧得成。由身業禮故修慧",
    "T53n2122_020:0435a05": "得成。由身業禮故戒學得成。由意業念故定",
    "T53n2122_020:0435a06": "學得成。由口業唱故慧學得成。上來所述且",
    "T53n2122_020:0435a07": "綺互明之。若據通門。三業之中三學並攝也。",
    "T53n2122_020:0435a08": "[0435a08] 第五明邪正者。源此禮法於齊代初。有西國",
    "T53n2122_020:0435a09": "三藏厥號勒那。&#x89A9;此下凡居在邊鄙不閑禮",
    "T53n2122_020:0435a10": "儀情同猴馬。悲心內溢為翻七種禮法。文雖",
    "T53n2122_020:0435a11": "廣周逐要出之。從&#x9E81;至細。對&#x9E81;為邪。對細為",
    "T53n2122_020:0435a12": "正。故階級有七。意存後三也。",
    "T53n2122_020:0435a13": "[0435a13] 第一名我慢憍心禮者。謂依次位心無恭敬。",
    "T53n2122_020:0435a14": "恃尊自德無師仰意。恥於下問諮受無所。心",
    "T53n2122_020:0435a15": "無法據。雖設拜心馳外境。如碓上下空無所",
    "T53n2122_020:0435a16": "獲。一形所作。無境住心。輕生薄道徒勞無益。",
    "T53n2122_020:0435a17": "外&#x89A9;似恭內增慢惑。猶如木人情不崇重。五",
    "T53n2122_020:0435a18": "輪不具三業馳散。是名慢憍禮也。",
    "T53n2122_020:0435a19": "[0435a19] 第二唱和求名禮者。雖非慢高心無淨想。粗",
    "T53n2122_020:0435a20": "正威儀身心詐恭。見人身輕急禮人去。身墮",
    "T53n2122_020:0435a21": "心疲。稍似恭順。片有相扶。其福薄少非真供",
    "T53n2122_020:0435a22": "養。良由口唱心散。是名唱和禮也。",
    "T53n2122_020:0435a23": "[0435a23] 第三身心恭敬禮者。聞唱佛名便念佛身如",
    "T53n2122_020:0435a24": "在目前。相好具足莊嚴晃曜。心相成就感對",
    "T53n2122_020:0435a25": "佛身。手摩其頂除我罪業。是以形心恭敬無",
    "T53n2122_020:0435a26": "有異念。供養恭敬情無厭足。心想現前專注",
    "T53n2122_020:0435a27": "無昧。導利人天為上為最。功德雖大猶未是",
    "T53n2122_020:0435a28": "智。後多退沒。是名身心禮也。",
    "T53n2122_020:0435a29": "[0435a29] 第四發智清淨禮者。良由達佛境界。境界",
    "T53n2122_020:0435b01": "慧心明利深知法界。本無有礙。由我無始順",
    "T53n2122_020:0435b02": "於凡俗。非有有想。非礙礙想。今達自心虛通",
    "T53n2122_020:0435b03": "無礙。故行禮佛。隨心現量。禮於一佛。即禮",
    "T53n2122_020:0435b04": "一切佛。一切佛即是一佛。以佛法身體通用",
    "T53n2122_020:0435b05": "融。故禮一拜遍通法界。如是香華種種供養。",
    "T53n2122_020:0435b06": "例同於此。法僧加敬我亦同然。雖三相別性",
    "T53n2122_020:0435b07": "理無殊。故三乘名異解脫體同。故知一禮則",
    "T53n2122_020:0435b08": "一切禮。一切禮則一禮。如是三寶既能通達。",
    "T53n2122_020:0435b09": "一切三界六道四生。同作佛想供養禮拜。自",
    "T53n2122_020:0435b10": "淨身心蕩蕩無障。念佛境界心心轉明。一拜",
    "T53n2122_020:0435b11": "一起為尊為勝。即是淨業無窮果報無限。是",
    "T53n2122_020:0435b12": "名發智禮也。",
    "T53n2122_020:0435b13": "[0435b13] 第五遍入法界禮者。良由行者想觀自己身",
    "T53n2122_020:0435b14": "心等法。從本已來不離法界。不在諸佛身",
    "T53n2122_020:0435b15": "外。亦不在諸佛身內。亦不在我外。亦不在我",
    "T53n2122_020:0435b16": "內。自性平等。本無增減。今禮一佛即遍通",
    "T53n2122_020:0435b17": "諸佛。所有三乘位地無漏。我身既遍隨佛亦",
    "T53n2122_020:0435b18": "遍。乃至法界空有二境。依正兩報莊嚴供具。",
    "T53n2122_020:0435b19": "無問行財隨緣遍滿。不離法界隨心無礙。並",
    "T53n2122_020:0435b20": "薦供養隨喜頂禮。如一室中懸百千鏡。有人",
    "T53n2122_020:0435b21": "觀鏡鏡皆像現。佛身清淨明逾彼鏡。迭相",
    "T53n2122_020:0435b22": "涉入鏡無不照影無不現。此則攝他為總。入",
    "T53n2122_020:0435b23": "他為別。一身既爾。乃至一切法界凡聖之身。",
    "T53n2122_020:0435b24": "及供養之具。皆助隨喜。悉同供養。有目者",
    "T53n2122_020:0435b25": "見。無目者不&#x89A9;。如此行學法界軌門大有利",
    "T53n2122_020:0435b26": "益。故地持論。有現前供養不現前供養不現",
    "T53n2122_020:0435b27": "前供養。勝現前供養。以難成故。既知我身在",
    "T53n2122_020:0435b28": "佛身內。如何顛倒妄造邪業不生愧恥。又諸",
    "T53n2122_020:0435b29": "佛德用既齊名號亦等。隨稱何名名無不盡。",
    "T53n2122_020:0435c01": "如稱一釋迦名禮。召一切諸佛無不備周。如",
    "T53n2122_020:0435c02": "西云釋迦。此云能仁。豈有一佛非能仁也。西",
    "T53n2122_020:0435c03": "云阿彌陀。此云無量壽。豈有一佛非長壽也。",
    "T53n2122_020:0435c04": "西云彌勒。此云慈氏。豈有一佛非慈氏也。故",
    "T53n2122_020:0435c05": "智度論云。一佛勝能等一切佛勝能。一切佛",
    "T53n2122_020:0435c06": "勝能等一佛勝能。設一切佛不化眾生但一",
    "T53n2122_020:0435c07": "佛化生。即功歸法界德用遍周。是名遍入法",
    "T53n2122_020:0435c08": "界禮也。",
    "T53n2122_020:0435c09": "[0435c09] 第六正觀修誠禮者。此明自體自身佛。不緣",
    "T53n2122_020:0435c10": "他境他身佛。何以故。一切眾生自有佛性平",
    "T53n2122_020:0435c11": "等本覺。隨順法界緣起熾然。但為迷故唯敬",
    "T53n2122_020:0435c12": "他身。己身佛性妄認為惡。縱修此行常為偏",
    "T53n2122_020:0435c13": "倒。若知己身極惡無佛性者。縱敬他身終成",
    "T53n2122_020:0435c14": "無益。眾生迷惑雖發微善。唯將法界供具供",
    "T53n2122_020:0435c15": "養他身。無始已來未曾將一燈一香一禮一",
    "T53n2122_020:0435c16": "&#x55B0;供養己身佛性。若能反照本覺則解脫有",
    "T53n2122_020:0435c17": "期。故維摩經云。如自觀身實相觀佛亦然。",
    "T53n2122_020:0435c18": "又云。不觀佛不觀法不觀僧。以見自身他身",
    "T53n2122_020:0435c19": "平等正法性故。己心清淨即是自性住佛性。",
    "T53n2122_020:0435c20": "隨力修明是引出佛性三祇果圓。即是至得",
    "T53n2122_020:0435c21": "果佛性。若據妙達唯局大聖。若論下凡雖未",
    "T53n2122_020:0435c22": "頓修不得不解。如涉遠道要藉自身。欲見佛",
    "T53n2122_020:0435c23": "性要觀己佛。法僧亦爾體同無二。是名正觀",
    "T53n2122_020:0435c24": "禮也。",
    "T53n2122_020:0435c25": "[0435c25] 第七實相平等禮者。大意同前。猶存有禮",
    "T53n2122_020:0435c26": "有觀自他兩異。今此一禮。無自無他。凡聖",
    "T53n2122_020:0435c27": "一如。體同用融。如如平等。古今無別。若見",
    "T53n2122_020:0435c28": "佛可尊可敬。即見凡可卑可慢。若起此心還",
    "T53n2122_020:0435c29": "成僻執。故般若經云。是法平等無有高下。是",
    "T53n2122_020:0436a01": "名阿耨菩提。以實相離念。不可以心取。不可",
    "T53n2122_020:0436a02": "以相求。不可以禮敬。不可以慢情。去高下",
    "T53n2122_020:0436a03": "離尊卑。靜亂一原恭怠齊固。安心此意。是名",
    "T53n2122_020:0436a04": "平等禮也。故文殊禮文云。不生不滅故敬禮",
    "T53n2122_020:0436a05": "無所觀。此之一禮凡夫淺識。恐聞反謗。上智",
    "T53n2122_020:0436a06": "之人內行平等外順修敬。內外合宜。是名平",
    "T53n2122_020:0436a07": "等禮也。",
    "T53n2122_020:0436a08": "[0436a08] 又增一阿含經。世尊所說偈言。",
    "T53n2122_020:0436a09": " 若欲禮佛者  過去及當來",
    "T53n2122_020:0436a10": " 說於現在中  當觀於空法",
    "T53n2122_020:0436a11": " 若欲禮佛者  過去及當來",
    "T53n2122_020:0436a12": " 現在及諸佛  當計於無我",
    "T53n2122_020:0436a13": " 善業以先禮  最初無過者",
    "T53n2122_020:0436a14": " 空無解脫門  此是禮佛義",
    "T53n2122_020:0436a15": " 若欲禮佛者  當來及過去",
    "T53n2122_020:0436a16": " 當觀空無法  此名禮佛義",
    "T53n2122_020:0436a17": "[0436a17] 頌曰。",
    "T53n2122_020:0436a18": " 稽首三寶  歸誠十方  瞻仰尊敬",
    "T53n2122_020:0436a19": " 益福除殃  機路異色  慈誘同芳",
    "T53n2122_020:0436a20": " 隱顯相發  化應無彊  雖生茲土",
    "T53n2122_020:0436a21": " 感赴殊鄉  觀禮欣慶  福祚彌長",
    "T53n2122_020:0436a22": " 法性無二  縱隔何傷  虔誠一拜",
    "T53n2122_020:0436a23": " 周遍難量",
    "T53n2122_020:0436a24": "感應緣(略引一驗)",
    "T53n2122_020:0436a25": "[0436a25] 唐左監門校尉馮翊李山龍。以武德中暴亡。",
    "T53n2122_020:0436a26": "而心上不冷如掌許。家人未忍殯斂。至七",
    "T53n2122_020:0436a27": "日而蘇。自說云。當死時被冥收錄至一官曹。",
    "T53n2122_020:0436a28": "廳事甚宏壯廣大。庭內有囚數千人。或枷鎖。",
    "T53n2122_020:0436a29": "或杻械。皆北面立滿庭中。吏將山龍至廳下。",
    "T53n2122_020:0436b01": "天官坐高床。侍衛如王者。山龍問吏。此何",
    "T53n2122_020:0436b02": "官。吏曰。是王也。山龍前至階下。王問。汝生",
    "T53n2122_020:0436b03": "平作何福業。山龍對曰。鄉人每設齋講。常",
    "T53n2122_020:0436b04": "施物同之。王曰。汝身作何善業。山龍曰。誦法",
    "T53n2122_020:0436b05": "華經兩卷。王曰。大善。可昇階。既昇。廳上",
    "T53n2122_020:0436b06": "東北間有一高座如講座者。王指座謂山龍",
    "T53n2122_020:0436b07": "曰。可昇此座誦經。山龍奉命至側。王即起",
    "T53n2122_020:0436b08": "立曰。請法師昇座。山龍昇座訖。王乃向之",
    "T53n2122_020:0436b09": "而坐。山龍開經曰。妙法蓮華經序品第一。王",
    "T53n2122_020:0436b10": "曰。請法師下。山龍即下座復立階下。顧庭",
    "T53n2122_020:0436b11": "內囚已盡無一人在者。王謂山龍曰。君誦",
    "T53n2122_020:0436b12": "經之福非唯自利。乃令庭內眾囚皆以聞經",
    "T53n2122_020:0436b13": "獲免。豈不善哉。今放君還去。山龍拜辭。行數",
    "T53n2122_020:0436b14": "十步王復呼還。謂吏曰。可將此人歷觀諸獄。",
    "T53n2122_020:0436b15": "吏即將山龍東行百餘步見一鐵城甚廣大。",
    "T53n2122_020:0436b16": "上屋覆其城。城傍多有小&#x7A93;。或大如小盆。或",
    "T53n2122_020:0436b17": "如盂&#x76CC;。見諸男女從地飛入&#x7A93;中即不復出。",
    "T53n2122_020:0436b18": "山龍怪問。吏曰。此是大地獄。中多有分隔",
    "T53n2122_020:0436b19": "罪計各異。此諸人者。各隨本業赴獄受罪耳。",
    "T53n2122_020:0436b20": "山龍聞之悲懼稱南無佛。請吏求出。至院門",
    "T53n2122_020:0436b21": "見一大鑊火猛湯沸。傍有二人坐睡。山龍問",
    "T53n2122_020:0436b22": "之。二人曰。我罪報入此鑊湯。蒙賢者稱南無",
    "T53n2122_020:0436b23": "佛。故獄中諸罪人皆得一日休息疲睡耳。山",
    "T53n2122_020:0436b24": "龍又稱南無佛。吏謂山龍曰。官府數移改。今",
    "T53n2122_020:0436b25": "王放君去。可白王請抄。若不爾恐他官不知。",
    "T53n2122_020:0436b26": "復追錄君。山龍即謁王請抄。王命紙書一",
    "T53n2122_020:0436b27": "行字付吏曰。為取五道等署。吏受命將山龍",
    "T53n2122_020:0436b28": "更歷兩曹。各廳事侍衛亦如此。王之遣吏皆",
    "T53n2122_020:0436b29": "取其官署。各書一行訖付山龍。龍持出至門。",
    "T53n2122_020:0436c01": "有三人謂山龍曰。王放君去。可不少多乞遣",
    "T53n2122_020:0436c02": "我等。山龍未言。吏謂山龍曰。王放君不由",
    "T53n2122_020:0436c03": "彼。然彼三人者。是前收錄君使。一人是繩",
    "T53n2122_020:0436c04": "主。當以赤繩縛君者。一人是棒主。當以棒",
    "T53n2122_020:0436c05": "擊君頭者。一是袋主。當以袋歙君氣者。見",
    "T53n2122_020:0436c06": "君得還故乞物耳。山龍惶懼謝三人曰。愚不",
    "T53n2122_020:0436c07": "識公。請至家備物。但不知何處送之。三人",
    "T53n2122_020:0436c08": "曰。於水邊若樹下燒之。山龍諾。吏送歸家。",
    "T53n2122_020:0436c09": "見親眷正哭經營殯具。山龍入室屍傍即蘇。",
    "T53n2122_020:0436c10": "後日剪紙作錢帛并酒食。自送於水邊燒之。",
    "T53n2122_020:0436c11": "忽見三人來謝曰。蒙君不失信重相贈遺愧",
    "T53n2122_020:0436c12": "荷。言畢不見。山龍自向總持寺主說。寺主傳",
    "T53n2122_020:0436c13": "向臨說(右一驗出冥報記也)。"
}