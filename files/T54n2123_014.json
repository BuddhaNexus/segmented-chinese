{
    "T54n2123_014:0128a20": "諸經要集卷第十四",
    "T54n2123_014:0128a22": "西明寺沙門釋道世集",
    "T54n2123_014:0128a23": "十惡部第二十三(此有十緣)",
    "T54n2123_014:0128a24": "殺生緣偷盜緣邪婬緣妄語緣",
    "T54n2123_014:0128a25": "惡口緣兩舌緣綺語緣慳貪緣",
    "T54n2123_014:0128a26": "瞋恚緣邪見緣",
    "T54n2123_014:0128a27": "殺生緣第一",
    "T54n2123_014:0128a28": "[0128a28] 夫稟形六趣。莫不戀戀而貪生。受質二儀。並",
    "T54n2123_014:0128a29": "皆區區而畏死。雖復升沈萬品。愚智千端。",
    "T54n2123_014:0128b01": "至於避苦求安。此情何異。所以驚禽投案。猶",
    "T54n2123_014:0128b02": "請命於魏君。窮獸入廬。乃祈生於區氏。漢王",
    "T54n2123_014:0128b03": "去餌。遂感明珠之酬。楊寶施華。便致白環之",
    "T54n2123_014:0128b04": "報。乃至沙彌救蟻。現壽長生。流水濟魚。天降",
    "T54n2123_014:0128b05": "珍寶。如此之類。寧可具陳。豈容縱此無厭供",
    "T54n2123_014:0128b06": "斯有待。斷他氣命絕彼陰身。遂令抱苦就終",
    "T54n2123_014:0128b07": "銜悲向盡。大地雖廣無處逃藏。昊天既高靡",
    "T54n2123_014:0128b08": "從啟訴。是以經云。一切畏刀杖。無不愛壽命。",
    "T54n2123_014:0128b09": "恕己可為喻。勿殺勿行杖。但凡俗顛倒。邪見",
    "T54n2123_014:0128b10": "無明。或為吉凶公私祭祀瞻待賓客。營理庖",
    "T54n2123_014:0128b11": "&#x53A8;。烹宰雜類之身。供擬眾人之膳。或復年移",
    "T54n2123_014:0128b12": "歲晚。事隙時閑。天慘慘以降霜。野炎炎而",
    "T54n2123_014:0128b13": "逼燒。於是駕追風之快馬。捧奔電之良鷹。",
    "T54n2123_014:0128b14": "劍則巨闕干將。弓則烏號繁弱。遂傾諸藪薄。",
    "T54n2123_014:0128b15": "罄彼林叢。顛覆巢居。剖破窟宅。置羅&#x4E98;野。",
    "T54n2123_014:0128b16": "[罩-卓+浮]網彌山。或前路微遮。左邀右截。埃塵漲",
    "T54n2123_014:0128b17": "日煙火衝天。遂使鳥失侶而驚飛。獸離群而",
    "T54n2123_014:0128b18": "奔透。雁聞弦而競落。&#x7328;抱樹而哀吟。莫不臨",
    "T54n2123_014:0128b19": "嶮谷而悲號。對高林而絕叫。於是箭非苟發。",
    "T54n2123_014:0128b20": "弓不虛彈。達腋洞胸。解頭陷腦。或復垂綸濁",
    "T54n2123_014:0128b21": "渚。散餌清潭。學釣鯉於河津。同射鮒於井谷。",
    "T54n2123_014:0128b22": "朱鱗已掛。無復待信之能。素質既懸。長罷",
    "T54n2123_014:0128b23": "躍舟之瑞。霏膾形軀。有拈盤而雨散。或復",
    "T54n2123_014:0128b24": "獫狁孔熾。宜申薄伐。邊境逆命。事資神武。",
    "T54n2123_014:0128b25": "雖復賢良帝主尚動干戈。哲后明君。猶須征",
    "T54n2123_014:0128b26": "伐。所以升陑之役。乃著高名。牧野之師。方",
    "T54n2123_014:0128b27": "稱盛德。其中或有擁百萬而橫行。提五千而",
    "T54n2123_014:0128b28": "深進。碎曹公於赤壁。撲項帝於烏江。懸莽",
    "T54n2123_014:0128b29": "首於高臺。橫卓屍於都市。並皆英雄。一旦威",
    "T54n2123_014:0128c01": "武。當時如此之流。弗可為記。莫不積骨成山。",
    "T54n2123_014:0128c02": "流血漂杵。今者王師雷動。掃殄妖逆。揚兵",
    "T54n2123_014:0128c03": "擁節。候境覘邊。既預前驅。叨居後勁。雲旗之",
    "T54n2123_014:0128c04": "下。寧敢自安。霜刃之間。信哉多嶮。故刀下叩",
    "T54n2123_014:0128c05": "頭。&#x77DF;下乞命。如斯之罪不可具陳。凡是眾生",
    "T54n2123_014:0128c06": "有相侵害。為怨為隙。負命負身。或作短壽",
    "T54n2123_014:0128c07": "之因。便招多病之果。願從今日。永斷相續。",
    "T54n2123_014:0128c08": "盡未來際。為菩提眷屬。不壞良緣法城等侶",
    "T54n2123_014:0128c09": "矣。",
    "T54n2123_014:0128c10": "[0128c10] 又正法念經云。何不殺。若稻穀黍麥生微細",
    "T54n2123_014:0128c11": "蟲。不[打-丁+鳥]不磨。知其有蟲。護此蟲命。不轉與",
    "T54n2123_014:0128c12": "人。復不殺生。若牛馬駝驢。擔負背脊。瘡中生",
    "T54n2123_014:0128c13": "蟲。若以漿水洗此瘡時。不以草藥斷此蟲命。",
    "T54n2123_014:0128c14": "以鳥毛羽洗拭取蟲。置餘臭爛敗肉之中。令",
    "T54n2123_014:0128c15": "其全命。兼護此驢牛。恐害其命。復護蟲命乃",
    "T54n2123_014:0128c16": "至蟻子。若晝若夜不行放逸。心不念殺。若見",
    "T54n2123_014:0128c17": "眾生欲食其蟲。以其所食而貿易之。令其得",
    "T54n2123_014:0128c18": "脫。",
    "T54n2123_014:0128c19": "[0128c19] 又鼻柰耶律云。昔佛在世時。舍衛國中有一",
    "T54n2123_014:0128c20": "婆羅門。常供養迦留陀夷羅漢比丘。婆羅門",
    "T54n2123_014:0128c21": "唯一子。長為取婦。時婆羅門。臨終&#x52C5;子。吾",
    "T54n2123_014:0128c22": "死之後。汝看尊者迦留陀夷。如我今日莫使",
    "T54n2123_014:0128c23": "有乏。父母亡後。子奉父母教。還復供養迦",
    "T54n2123_014:0128c24": "留陀夷。如父在日等無有異。後於異時。婆羅",
    "T54n2123_014:0128c25": "門子。出行不在。囑婦供養。是日便有五百群",
    "T54n2123_014:0128c26": "賊。中有一賊面首端正。婦遙見之遣使喚來。",
    "T54n2123_014:0128c27": "便共私通。迦留陀夷數往其家。婦恐沙門漏",
    "T54n2123_014:0128c28": "泄此事。後共此賊方便殺之。波斯匿王。聞",
    "T54n2123_014:0128c29": "於尊者迦留陀夷為賊所殺。王憶尊者瞋恚",
    "T54n2123_014:0129a01": "懊惱。即時便誅婆羅門家。并殺左右十八餘",
    "T54n2123_014:0129a02": "家。捕五百賊。斬截首足。擲著塹中。比丘見已",
    "T54n2123_014:0129a03": "而白佛言。迦留陀夷。本造何惡。為婆羅門婦",
    "T54n2123_014:0129a04": "所殺耶。佛告比丘。迦留陀夷乃往過去。作大",
    "T54n2123_014:0129a05": "天祀主。有五百人。牽其一羊截於四足。將詣",
    "T54n2123_014:0129a06": "天祀而共乞願。祀主得已即便殺之。由殺羊",
    "T54n2123_014:0129a07": "故。墮於地獄受無量苦。昔天祀主。今迦留陀",
    "T54n2123_014:0129a08": "夷是。雖得羅漢。餘殃不盡今得此報。爾時羊",
    "T54n2123_014:0129a09": "者。今婦是也。昔五百人截羊足者。今日為王",
    "T54n2123_014:0129a10": "截其手足五百賊是。佛告比丘。若人殺害。所",
    "T54n2123_014:0129a11": "受果報。終不朽敗。",
    "T54n2123_014:0129a12": "[0129a12] 又賢愚經云。昔佛在世時。舍衛城中有一長",
    "T54n2123_014:0129a13": "者。名黎耆彌。有七頭兒皆以婚娶。最小兒",
    "T54n2123_014:0129a14": "婦字毘舍離。甚有賢智無事不知。時黎耆彌。",
    "T54n2123_014:0129a15": "以其家業悉皆付之。由其賢智。波斯匿王敬",
    "T54n2123_014:0129a16": "禮為妹有時懷妊。月滿便生三十二卵。其一",
    "T54n2123_014:0129a17": "卵中出一男兒。顏貌端正勇健非凡。一人之",
    "T54n2123_014:0129a18": "力敵於千夫。長為納婦。皆是國中豪賢之女。",
    "T54n2123_014:0129a19": "時毘舍離。請佛及僧於舍供養。佛為說法。",
    "T54n2123_014:0129a20": "合家悉得須陀洹果。唯最小兒。未得道&#x8FF9;。乘",
    "T54n2123_014:0129a21": "象出遊。逢輔相子乘車橋上。便捉擲著橋下",
    "T54n2123_014:0129a22": "塹中。傷破身體。來告其父。輔相語子。彼人力",
    "T54n2123_014:0129a23": "壯又是國親。難與諍勝。當思密報。即以七寶",
    "T54n2123_014:0129a24": "作馬鞭三十二枚。純剛作刀。著馬鞭中。人",
    "T54n2123_014:0129a25": "贈一枚。諸人愛之歡喜納受。恒捉在手。出入",
    "T54n2123_014:0129a26": "見王。國法見王。禮不帶刀。輔相見受。便白王",
    "T54n2123_014:0129a27": "讒。毘舍離兒。年盛力壯一人當千。今懷異計",
    "T54n2123_014:0129a28": "謀欲殺王。各作利刀置馬鞭中。事審明矣。王",
    "T54n2123_014:0129a29": "即索看果如所言。王意謂實皆悉殺之。殺竟",
    "T54n2123_014:0129b01": "便以三十二頭。盛著一函封閉印之。送與其",
    "T54n2123_014:0129b02": "妹。當日毘舍離。請佛及僧就舍供養。見王送",
    "T54n2123_014:0129b03": "函謂王助供。即欲開看。佛止不聽。待僧食",
    "T54n2123_014:0129b04": "竟。飯食訖已佛為說法無常苦等。時毘舍離。",
    "T54n2123_014:0129b05": "得阿那含果。佛去之後。開函見兒三十二頭。",
    "T54n2123_014:0129b06": "由斷欲愛不至懊惱。但作是言。痛哉悲矣。人",
    "T54n2123_014:0129b07": "生有死不得長久。驅馳五道何苦乃爾。三十",
    "T54n2123_014:0129b08": "二兒婦家親族。聞此事理懊惱唱言。大王無",
    "T54n2123_014:0129b09": "道枉殺善人。共集兵馬欲往報&#x8B90;。王時恐怖",
    "T54n2123_014:0129b10": "走向佛所。諸人引軍圍繞祇桓。阿難見王殺",
    "T54n2123_014:0129b11": "毘舍離三十二子。婦家親族。欲為報&#x8B90;。合掌",
    "T54n2123_014:0129b12": "問佛。有何因緣。三十二兒為王所殺。佛告阿",
    "T54n2123_014:0129b13": "難。乃往過去。三十二人。盜他一牛。共牽將到",
    "T54n2123_014:0129b14": "一老母舍。欲共殺之。老母歡喜為辦殺具。臨",
    "T54n2123_014:0129b15": "下刀時牛跪乞命。諸人意盛遂爾殺之。牛死",
    "T54n2123_014:0129b16": "誓言。汝今殺我。我將來世終不放汝。死已共",
    "T54n2123_014:0129b17": "食。老母食飽。歡喜之言。由來安客。未如今",
    "T54n2123_014:0129b18": "日。佛告阿難。爾時牛者。今波斯匿王是。盜",
    "T54n2123_014:0129b19": "牛人者。今毘舍離三十二子是。時老母者今",
    "T54n2123_014:0129b20": "毘舍離是。由殺牛故。五百世中。常為所殺。老",
    "T54n2123_014:0129b21": "母歡喜。五百世中常為作母。兒被殺時極懷",
    "T54n2123_014:0129b22": "懊惱。今值我故得阿那含果。婦家親族。聞佛",
    "T54n2123_014:0129b23": "所說恚心便息。各作是言。此人自種今受其",
    "T54n2123_014:0129b24": "報。由殺一牛今尚如是。何況多也。波斯匿王",
    "T54n2123_014:0129b25": "是我之王。云何懷怨而欲殺害。即投王前求",
    "T54n2123_014:0129b26": "哀懺悔。王亦釋然不問其罪。阿難白佛。復修",
    "T54n2123_014:0129b27": "何福豪貴勇健值佛得道。佛告阿難。乃往過",
    "T54n2123_014:0129b28": "去。迦葉佛時有一老母。合集眾香以油和之。",
    "T54n2123_014:0129b29": "欲往塗塔。路中逢值三十二人。因而勸之共",
    "T54n2123_014:0129c01": "往塗塔。塗竟發願。生生之處尊榮豪貴。",
    "T54n2123_014:0129c02": "恒為母子。值佛得道。從是以來五百世中。",
    "T54n2123_014:0129c03": "生恒尊貴常為母子。今值佛故各得道&#x8FF9;。",
    "T54n2123_014:0129c04": "[0129c04] 正報頌曰。",
    "T54n2123_014:0129c05": " 戲笑殺他命  悲號入地獄",
    "T54n2123_014:0129c06": " 臭穢與洋銅  灌注連相續",
    "T54n2123_014:0129c07": " 奔刀赴火焰  擘裂碎楚毒",
    "T54n2123_014:0129c08": " 億載苦萬端  傷心不可錄",
    "T54n2123_014:0129c09": "[0129c09] 習報頌曰。",
    "T54n2123_014:0129c10": " 殺生入四趣  受苦三塗畢",
    "T54n2123_014:0129c11": " 得生人道中  短命多憂疾",
    "T54n2123_014:0129c12": " 疫病嬰艱苦  壽短常沈沒",
    "T54n2123_014:0129c13": " 若有智情人  殺心寧放逸",
    "T54n2123_014:0129c14": "偷盜緣第二",
    "T54n2123_014:0129c15": "[0129c15] 夫稟形六趣。莫不貪欲為原。受質二儀。並",
    "T54n2123_014:0129c16": "皆戀財為本。雖復人畜兩殊。然慳惜無二。故",
    "T54n2123_014:0129c17": "臨財苟得非謂哲人。見利忘義匪成君子。且",
    "T54n2123_014:0129c18": "錢財玉帛是外所依。幡花僧物。是內供養。",
    "T54n2123_014:0129c19": "理應省己貧窘隨喜他富。豈以自貧貪奪他",
    "T54n2123_014:0129c20": "財。所以調達取花遂便退落。憍梵損粟反受",
    "T54n2123_014:0129c21": "牛身。迦葉乞餅被俗譏呵。比丘嗅香池神雅",
    "T54n2123_014:0129c22": "責。是知偷盜之愆寧非大罪。所以朝&#x98E1;無寄",
    "T54n2123_014:0129c23": "夜寢無衣。鳥栖鹿宿赤露攣捲。傍路安眠",
    "T54n2123_014:0129c24": "循&#x22305;求食。遂使母逐鷓鴣而南去。子隨胡馬",
    "T54n2123_014:0129c25": "而北歸。夫類日影而西奔。婦似川流而東逝。",
    "T54n2123_014:0129c26": "莫不望故鄉而腸斷。念生處而號啼。淚交駃",
    "T54n2123_014:0129c27": "而散血。心&#x6B1D;怏而聚眉。如斯之苦。皆由前身",
    "T54n2123_014:0129c28": "不施劫盜中來。故經曰。欲知過去因。當看現",
    "T54n2123_014:0129c29": "在果。欲知未來果。但觀現在因。是故勸諸行",
    "T54n2123_014:0130a01": "者。常須誡勗勿起盜心。乃至遺落不貪。何況",
    "T54n2123_014:0130a02": "故偷他物也(此下有五種盜緣)。",
    "T54n2123_014:0130a03": "[0130a03] 第一盜佛物者。如涅槃經云。造立佛寺。用珠",
    "T54n2123_014:0130a04": "華鬘供養。不問輒取。若知不知皆得方便盜",
    "T54n2123_014:0130a05": "罪。又鼻柰耶論云。若盜佛塔聲聞塔中幡",
    "T54n2123_014:0130a06": "花。皆望施主結重罪。為斷彼福故。又十誦律",
    "T54n2123_014:0130a07": "云。若盜佛圖物精舍中供養具。若有守護主。",
    "T54n2123_014:0130a08": "計主犯重罪。如十誦偷佛舍利。薩婆多論。",
    "T54n2123_014:0130a09": "盜佛像。並為淨心供養。自念云。彼亦弟子。我",
    "T54n2123_014:0130a10": "亦弟子。如是之人。雖不語取供養。皆不犯罪",
    "T54n2123_014:0130a11": "(此謂施主情通者不犯局者犯重也)若依摩德勒伽論云。為轉賣活",
    "T54n2123_014:0130a12": "命故。盜佛像舍利者。犯大重罪(其法物者准佛可知。故四分律",
    "T54n2123_014:0130a13": "下文云。時有人盜他經卷。佛言。佛語無價。准紙墨計滿五錢。犯重罪。自外可知)第二盜僧物",
    "T54n2123_014:0130a14": "者。如五分律云。貸僧物不還。計直犯重。又",
    "T54n2123_014:0130a15": "觀佛三昧經云。盜僧鬘物者。過殺八萬四千",
    "T54n2123_014:0130a16": "父母等罪。又寶梁經云。寧噉身肉終不得用",
    "T54n2123_014:0130a17": "三寶物。又依方等經云。花聚菩薩云。五逆四",
    "T54n2123_014:0130a18": "重我亦能救。盜僧物者我不能救。又大集經",
    "T54n2123_014:0130a19": "濟龍品云。時有諸龍。得宿命心自念過業。涕",
    "T54n2123_014:0130a20": "泣雨淚。來至佛前各如是言。我憶往昔。於佛",
    "T54n2123_014:0130a21": "法中。或為俗人。親屬因緣。或復聽法因緣。所",
    "T54n2123_014:0130a22": "有信心。捨施種種花果飲食。共諸比丘依次",
    "T54n2123_014:0130a23": "而食。或有說言。我曾[口*敷]噉四方眾僧花果飲",
    "T54n2123_014:0130a24": "食。或有說言。我往寺舍布施眾僧或復禮拜。",
    "T54n2123_014:0130a25": "如是[口*敷]噉。乃至七佛已來。曾作俗人有信",
    "T54n2123_014:0130a26": "心人。為供養故。施諸花果種種飲食。比丘得",
    "T54n2123_014:0130a27": "已。迴施於我。我得便食由彼業緣。於地獄中",
    "T54n2123_014:0130a28": "經無量劫。大猛火中或燒或煮。或飲洋銅。或",
    "T54n2123_014:0130a29": "吞鐵丸。從地獄出墮畜生中。捨畜生身生餓",
    "T54n2123_014:0130b01": "鬼中。如是種種備受辛苦。佛告諸龍。此之惡",
    "T54n2123_014:0130b02": "業與盜佛物等無差別。比五逆業其罪如半。",
    "T54n2123_014:0130b03": "然此罪報難可得脫。於賢劫中值最後佛。名",
    "T54n2123_014:0130b04": "曰樓至。於彼佛世罪得除滅。述曰。何故盜用",
    "T54n2123_014:0130b05": "僧物。其罪偏重耶。答曰。隨盜一物。即望十方",
    "T54n2123_014:0130b06": "凡聖。上至諸佛下及凡僧。隨境無邊還結無",
    "T54n2123_014:0130b07": "邊等罪。微塵尚可知數。此人罪報不可測",
    "T54n2123_014:0130b08": "量。所以者何。為其施主。本捨一毫一粒。擬供",
    "T54n2123_014:0130b09": "十方出家凡聖。令其食用日夜修道。不欲供",
    "T54n2123_014:0130b10": "俗。是以鳴鐘一響。遐邇同&#x98E1;。凡聖受用俱成",
    "T54n2123_014:0130b11": "道業。冥資施主得益無邊。惟斯福利功齊",
    "T54n2123_014:0130b12": "法界。招善既多獲罪寧少。今見愚迷眾生。不",
    "T54n2123_014:0130b13": "簡貴賤。不信三寶。苟貪福物將用資身。或食",
    "T54n2123_014:0130b14": "噉僧食。受用花果。或騎僧雜畜。將僧奴逐。",
    "T54n2123_014:0130b15": "或借貸僧物經久不還。見僧屢索反加凌毀。",
    "T54n2123_014:0130b16": "或倚官形勢伺求僧過。如是等損具列難盡。",
    "T54n2123_014:0130b17": "靜思此咎豈不痛心。今惜不與者。非是慳惜",
    "T54n2123_014:0130b18": "不惠。為慈愍白衣慮受來苦。若當與者。非直",
    "T54n2123_014:0130b19": "損俗。亦罪及知事。未來生處同受其殃。故佛",
    "T54n2123_014:0130b20": "本行經云。一念之惡。能開五不善門。一惡能",
    "T54n2123_014:0130b21": "燒人善根。二從惡更生惡。三為聖人所呵。四",
    "T54n2123_014:0130b22": "退失道果。五死入惡道。既知不易。誠為大誡。",
    "T54n2123_014:0130b23": "後時取受。省己用之。",
    "T54n2123_014:0130b24": "[0130b24] 第三盜互用物者。如寶印經云。佛法二物不",
    "T54n2123_014:0130b25": "得互用。由無與佛法物作主。復無可諮白。不",
    "T54n2123_014:0130b26": "同僧物。常住招提。互有所諮。若用僧物。修治",
    "T54n2123_014:0130b27": "佛塔者依法取。僧和合得用。不和合者勸俗",
    "T54n2123_014:0130b28": "人修治。若佛塔有物乃至一錢已上。以施主",
    "T54n2123_014:0130b29": "重心故捨。諸天及人。於此物中應生佛想塔",
    "T54n2123_014:0130c01": "想。乃至風吹爛壞。不得貨貿供養。以如來",
    "T54n2123_014:0130c02": "塔物無人作價也。又十誦律云。佛聽僧坊佛",
    "T54n2123_014:0130c03": "圖畜使人及象馬牛羊等。各有所屬。不得互",
    "T54n2123_014:0130c04": "用。又僧祇律云。供養佛物花多。聽轉賣買",
    "T54n2123_014:0130c05": "香燈。猶故多者轉賣無盡財中。又五百問事",
    "T54n2123_014:0130c06": "口決云。佛幡多者。欲作餘佛事用者得。若",
    "T54n2123_014:0130c07": "施主不許者不得。又四分律云。供養佛塔食。",
    "T54n2123_014:0130c08": "治塔人得食。又善見論云。佛前獻佛飯食。侍",
    "T54n2123_014:0130c09": "佛比丘得食。若無比丘。白衣侍佛。亦得食。又",
    "T54n2123_014:0130c10": "罪福決疑經云。初獻佛時。上中下座必教白",
    "T54n2123_014:0130c11": "衣奉佛及僧。獻佛竟行與僧食不犯。若不爾",
    "T54n2123_014:0130c12": "者。食佛物故。千億歲墮阿鼻地獄。檀越不受",
    "T54n2123_014:0130c13": "師教。亦招前報。若生人間。九百萬歲墮下賤",
    "T54n2123_014:0130c14": "處。何以故。佛物無人能評價故(若汎爾齋家及在僧寺。二時常食。",
    "T54n2123_014:0130c15": "獻佛聖僧食。不局入佛僧者。不須收贖。唱餘食後一切得食。若情標施食定入佛僧。不通白衣者。應贖已取食",
    "T54n2123_014:0130c16": "也)或施主本擬作釋迦。改作彌陀。本作大品",
    "T54n2123_014:0130c17": "改充涅槃。本作僧房改供僧食。本施二眾改",
    "T54n2123_014:0130c18": "入一眾。本擬十方迴入現前。本擬大眾迴入",
    "T54n2123_014:0130c19": "別人。本擬眾僧迴入白衣。皆違反施主。計錢",
    "T54n2123_014:0130c20": "多少。滿五成重。減五得輕。故四分律云。許",
    "T54n2123_014:0130c21": "此處乃與彼處。皆犯罪也(斷罪輕重者仍量前施意)准此之",
    "T54n2123_014:0130c22": "文。檢校佛像有餘綵色。不得作菩薩聖僧",
    "T54n2123_014:0130c23": "等形。以師徒位別故。不得互用。乃可作餘莊",
    "T54n2123_014:0130c24": "嚴具。還將供養佛不犯。若施主情通。一鋪",
    "T54n2123_014:0130c25": "佛像。任意莊嚴。種種道俗凡聖形像。諸雜供",
    "T54n2123_014:0130c26": "養。名花草木。山池鳥獸。不局佛像者。通作無",
    "T54n2123_014:0130c27": "罪。故五百問事云。用佛綵色。作鳥獸形得",
    "T54n2123_014:0130c28": "罪。除在佛前為供養故不犯(數聞邊方道俗不閑戒律。雖有好心經營三",
    "T54n2123_014:0131a01": "寶。任己凡情。互用三寶物。乃至齋上聖錢。或將自入。或入常住僧。或作佛像。或畫壁上迦葉阿難等形。並不",
    "T54n2123_014:0131a02": "合用。得罪。具如上受請篇說。問曰。今時齋上有佛錢。未審此錢入何等用。答曰。若施主本心定入造像。還如前互",
    "T54n2123_014:0131a03": "用文。只得造佛不得別用。若如今時齋家。汎僧食後。通出佛僧錢。如施主不別摽局者。任將買香沽油。",
    "T54n2123_014:0131a04": "造幡營造佛堂。種種供佛。受用並得。但不得入經僧別人用。上來略述。並依經律文斷。不是人情。若不依法。反",
    "T54n2123_014:0131a05": "結無知不學之罪。自外不盡者。具如僧尼十卷律鈔廣說。故知檢校三寶。事重不輕。自非明解戒律。深信因果。",
    "T54n2123_014:0131a06": "謹慎用心。怖怕業道。常勤作意。不護人情。如是之人。始堪作網維知事。自外不合作也)又寶梁經",
    "T54n2123_014:0131a07": "云。佛告迦葉。我聽二種比丘得營眾事。何等",
    "T54n2123_014:0131a08": "為二。一能淨持戒。二畏於後世。喻如金剛。復",
    "T54n2123_014:0131a09": "有二種。何等為二。一識知業報。二有諸慚愧",
    "T54n2123_014:0131a10": "及以悔心。復有二種。何等為二。一阿羅漢。二",
    "T54n2123_014:0131a11": "能修八背捨者。如是二種比丘。我聽營事。自",
    "T54n2123_014:0131a12": "無瘡疣。能護他人。意以此事難故語迦葉。於",
    "T54n2123_014:0131a13": "佛法中。種種出家。種種姓。種種心。種種解",
    "T54n2123_014:0131a14": "脫。種種斷結。或有阿蘭若。或有乞食。或有樂",
    "T54n2123_014:0131a15": "住山林。或有樂近聚落清淨持戒。或有能離",
    "T54n2123_014:0131a16": "四扼。或有勤修多聞。或有辯說諸法。或有",
    "T54n2123_014:0131a17": "善持戒律。或有善持毘尼儀式。或有遊諸城",
    "T54n2123_014:0131a18": "邑聚落為人說法。有如是等諸比丘僧營事",
    "T54n2123_014:0131a19": "比丘。善取如是諸人心想。故經云。彼營事比",
    "T54n2123_014:0131a20": "丘。應當分別。常住僧物。不得與招提僧。招提",
    "T54n2123_014:0131a21": "僧物。不得與常住僧(此二種物不得互用)常住僧物。招提",
    "T54n2123_014:0131a22": "僧物。不應與佛物共雜(佛物亦不得與二物共雜)若常住僧",
    "T54n2123_014:0131a23": "物多。而招提僧有所須者。營事比丘。應集僧",
    "T54n2123_014:0131a24": "行籌索欲。僧和合者。應以常住僧物分與招",
    "T54n2123_014:0131a25": "提僧。若如來塔或有所須。若欲敗壞者。若常",
    "T54n2123_014:0131a26": "住僧。若招提僧物多者。營事比丘。應集僧",
    "T54n2123_014:0131a27": "行籌索欲。作如是言。是佛塔壞。今有所須。此",
    "T54n2123_014:0131a28": "常住僧物。招提僧物多。大德僧聽。若僧時到。",
    "T54n2123_014:0131b01": "僧忍聽。若僧不惜所得施物。若常住僧物。招",
    "T54n2123_014:0131b02": "提僧物。我今持用修治佛塔。若僧不和合。營",
    "T54n2123_014:0131b03": "事比丘。應勸化在家人。求索財物。修治佛塔。",
    "T54n2123_014:0131b04": "若佛物多者。不得分與常住招提僧。何以故。",
    "T54n2123_014:0131b05": "於此物中應生世尊想。佛所有物乃至一線。",
    "T54n2123_014:0131b06": "皆是施主信心施佛。是故諸天世人。於此物",
    "T54n2123_014:0131b07": "中生佛塔想。而況寶物。若於佛塔中。寧令風",
    "T54n2123_014:0131b08": "吹雨爛破盡。不應以此衣貿易寶物。何以故。",
    "T54n2123_014:0131b09": "如來塔物。無人能與作價者。又佛無所須故。",
    "T54n2123_014:0131b10": "如是營事人者。三寶之物。不應令雜。以自雜",
    "T54n2123_014:0131b11": "用。得大苦報。若受一劫若過一劫。以侵三寶",
    "T54n2123_014:0131b12": "物故。",
    "T54n2123_014:0131b13": "[0131b13] 又寶梁經云。佛言。營事比丘。若生瞋心。於持",
    "T54n2123_014:0131b14": "戒大德人所。以自在故。馳令役使。故墮地",
    "T54n2123_014:0131b15": "獄。若得為人作奴僕為主苦人所鞭打。又營",
    "T54n2123_014:0131b16": "事比丘。以自在故。更作重制過僧常限。謫罰",
    "T54n2123_014:0131b17": "比丘。非時令作。以此不善根故。墮於多釘小",
    "T54n2123_014:0131b18": "地獄中。生此中已。以百千釘。釘挓其身。其身",
    "T54n2123_014:0131b19": "熾然如大火聚。又營事比丘。於持戒有大德",
    "T54n2123_014:0131b20": "所。以重事怖之。以瞋心語故。生地獄中。其所",
    "T54n2123_014:0131b21": "得舌長五百由旬。以百千釘而釘其舌。一一",
    "T54n2123_014:0131b22": "釘中出大火焰。又營事比丘。數得僧物。慳惜",
    "T54n2123_014:0131b23": "藏舉。或非時與僧。或復難與。或因苦與。或",
    "T54n2123_014:0131b24": "少與或不與。或有與者。或不與者。以此不善",
    "T54n2123_014:0131b25": "根故。有穢惡餓鬼常食糞丸。此人命終當生",
    "T54n2123_014:0131b26": "其中。於百千歲常不得食或時食變為糞屎。",
    "T54n2123_014:0131b27": "或作膿血。是故迦葉營事比丘。寧自噉身肉。",
    "T54n2123_014:0131b28": "終不雜用三寶之物作衣&#x9262;飲食。",
    "T54n2123_014:0131b29": "[0131b29] 第四盜凡物者如善見論云。為他別人乃至",
    "T54n2123_014:0131c01": "三寶。守護財物。若謹慎掌護堅鎖藏戶。而賊",
    "T54n2123_014:0131c02": "從孔中屋中竊取。或逼迫取。非守物人能禁",
    "T54n2123_014:0131c03": "限者。但望本主結罪。皆不合徵。若主掌懈慢。",
    "T54n2123_014:0131c04": "不勤守護為賊所偷者。掌物人償之。以望守",
    "T54n2123_014:0131c05": "護主結罪故。十誦律云。遠處受他寄物。在道",
    "T54n2123_014:0131c06": "損破。若好心捉破者。不應償。惡心捉破者須",
    "T54n2123_014:0131c07": "償。若借他物。不問好心惡心。若破一切須償。",
    "T54n2123_014:0131c08": "又十誦律云。賊偷物來。或好心施。或因他逐",
    "T54n2123_014:0131c09": "恐怖故施得取。以成物主故。但莫從賊乞。自",
    "T54n2123_014:0131c10": "與者得取。已染壞色著。有主識認者應還。又",
    "T54n2123_014:0131c11": "摩德勒伽論云。若狂人自持物施。不知父母",
    "T54n2123_014:0131c12": "親眷者得取。若父母可知。不自手與者不得",
    "T54n2123_014:0131c13": "取。又十誦律云。若取他虎殘肉者犯小罪。由",
    "T54n2123_014:0131c14": "不斷望故。若取師子殘者不犯。由斷望故。又",
    "T54n2123_014:0131c15": "薩婆多論云。盜一切鳥獸殘者得小罪(今時儉世多有",
    "T54n2123_014:0131c16": "俗人毀他鼠窟取其貯栗胡桃雜果子等准此犯罪)四分律云。若與想取。",
    "T54n2123_014:0131c17": "己有想取。糞掃想取。暫用想取。親友意想取",
    "T54n2123_014:0131c18": "等。皆不犯。其親友者。依律要具七法。始名親",
    "T54n2123_014:0131c19": "友。一難作能作。二難與能與。三難忍能忍。四",
    "T54n2123_014:0131c20": "密事相告。五互相覆藏。六遭苦不捨。七貧賤",
    "T54n2123_014:0131c21": "不輕。如是七法。人能行者。是親善友。取而不",
    "T54n2123_014:0131c22": "犯也。",
    "T54n2123_014:0131c23": "[0131c23] 又增一阿含經云。佛告比丘。若人作賊。偷盜",
    "T54n2123_014:0131c24": "他物為主所執。縛送付王治其盜罪。王即遣",
    "T54n2123_014:0131c25": "人。閉著牢獄。或截手足。或刖耳鼻。或剝其",
    "T54n2123_014:0131c26": "皮。或抽其筋。或取倒懸。或時鋸解。或以火",
    "T54n2123_014:0131c27": "炙。或時湯煮。或以生革轉絡其頭。或復洋",
    "T54n2123_014:0131c28": "銅而灌其身。或以長橛而刺其臗。或使惡",
    "T54n2123_014:0131c29": "象而以蹈殺。或開其腹抽腹佇草。或時反",
    "T54n2123_014:0132a01": "縛。打惡聲鼓。將詣市所標下斬首。或復節節",
    "T54n2123_014:0132a02": "支解其形。或以刀破。或時箭射。如是種種",
    "T54n2123_014:0132a03": "苦切殺之。以此偷盜惡業因緣。命終之後生",
    "T54n2123_014:0132a04": "地獄中。猛火燒身融銅灌口。鑊湯鑪炭刀山",
    "T54n2123_014:0132a05": "劍樹。煻灰糞屎磨磨碓擣。受如是等種種",
    "T54n2123_014:0132a06": "諸苦。酸楚毒害痛不能稱計。百千萬歲脫出",
    "T54n2123_014:0132a07": "無期。地獄罪畢。生畜生中。象馬牛羊駝驢犬",
    "T54n2123_014:0132a08": "等。經百千歲。以償他力。畜生罪畢生餓鬼中。",
    "T54n2123_014:0132a09": "飢渴苦惱不可具言。初不聞有漿水之名。經",
    "T54n2123_014:0132a10": "百千歲受如是苦。惡道罪畢出生人中。若生",
    "T54n2123_014:0132a11": "人中。得二種報。一者貧窮。衣不蓋形。食不充",
    "T54n2123_014:0132a12": "口。二者常為王賊火水及以惡賊劫奪。",
    "T54n2123_014:0132a13": "[0132a13] 又正法念經云。何名盜。若人思惟。欲令種種",
    "T54n2123_014:0132a14": "穀麥我獨成就。令世間人五穀不登。常作如",
    "T54n2123_014:0132a15": "是不善思惟。復於異時。眾生薄福。田苗不收。",
    "T54n2123_014:0132a16": "如是惡人。見世飢饉心生歡喜。如我所念。於",
    "T54n2123_014:0132a17": "市糶賣。曲心巧偽。量諸穀麥誑惑於人。究竟",
    "T54n2123_014:0132a18": "成業。若心思惟名為思業。若作誑時名為誑",
    "T54n2123_014:0132a19": "業。作誑業已名究竟業。",
    "T54n2123_014:0132a20": "[0132a20] 第五盜遺物者。如正法念經云。若見道邊遺",
    "T54n2123_014:0132a21": "落之物。若金若銀及餘財寶。取已唱令。此是",
    "T54n2123_014:0132a22": "誰物。若有人言。此是我物。當問其相。實者當",
    "T54n2123_014:0132a23": "還。若無人認。七日持行日日唱之。若無主認。",
    "T54n2123_014:0132a24": "以此寶物。付王大臣州郡令長。若王大臣州",
    "T54n2123_014:0132a25": "郡令長。見福德人不取此物。後當護持佛法",
    "T54n2123_014:0132a26": "眾僧。是名不盜。又僧祇律云。若見遺衣物",
    "T54n2123_014:0132a27": "者。當唱令人認之。無主認者。懸著高顯處",
    "T54n2123_014:0132a28": "令人見。若言是我物。應問言。汝物何處失。答",
    "T54n2123_014:0132a29": "相應者與。若無識者應停。至三月已。若塔園",
    "T54n2123_014:0132b01": "中得者。即作塔用。僧園中得者四方僧用。",
    "T54n2123_014:0132b02": "若貴價物者。謂金銀瓔珞。不得露現唱令。得",
    "T54n2123_014:0132b03": "寶人應審諦數看有何相貌。然後舉之。來認",
    "T54n2123_014:0132b04": "時相應者與。對眾多人與問。不得屏處還。",
    "T54n2123_014:0132b05": "教受三歸。語言。佛不制戒者。汝眼看不得。若",
    "T54n2123_014:0132b06": "無人來認者。停至三年如前處。當界用之。若",
    "T54n2123_014:0132b07": "治塔得寶藏者。即作塔用。僧地亦然。故成實",
    "T54n2123_014:0132b08": "論云。伏藏取用無罪。佛在世時。給孤長者。是",
    "T54n2123_014:0132b09": "聖人亦取此物。故知無罪。又自然得物不名",
    "T54n2123_014:0132b10": "劫盜。又僧祇律云。入聚落中。有遺落物。不得",
    "T54n2123_014:0132b11": "取。與比丘者即是施主。聚落中風吹衣。不得",
    "T54n2123_014:0132b12": "作糞掃想取。若曠路無人處得取。又五分律",
    "T54n2123_014:0132b13": "云。若舉衣經十二年不還者。集僧評價。作四",
    "T54n2123_014:0132b14": "方僧用。若彼後還。以僧物償。不受者善",
    "T54n2123_014:0132b15": "正報頌曰。",
    "T54n2123_014:0132b16": " 劫盜供他用  泥犁獨自沈",
    "T54n2123_014:0132b17": " 玃鳥金剛嘴  啄腦劈其心",
    "T54n2123_014:0132b18": " 灌口以銅汁  碎身鐵棒砧",
    "T54n2123_014:0132b19": " 怕懼周慞走  還投刀劍林",
    "T54n2123_014:0132b20": "[0132b20] 習報頌曰。",
    "T54n2123_014:0132b21": " 劫盜所獲果  地獄被銷融",
    "T54n2123_014:0132b22": " 罪畢生人道  飢貧心自終",
    "T54n2123_014:0132b23": " 共財被他制  何殊下賤中",
    "T54n2123_014:0132b24": " 寄言懷操者  當須思困窮◎",
    "T54n2123_014:0132b25": "◎邪婬緣第三",
    "T54n2123_014:0132b26": "[0132b26] 夫婬聲敗德。智者之所不行。欲相迷神。聖人",
    "T54n2123_014:0132b27": "之所皆離。是以周幽喪國。信褒姒之愆。晉",
    "T54n2123_014:0132b28": "獻亡家。實麗姬之罪。獨角山上不悟騎頸之",
    "T54n2123_014:0132b29": "羞。期在廟堂。寧悟焚身之痛。皆為欲界眾",
    "T54n2123_014:0132c01": "生不修觀解。繫地煩惱不能斷伏。且地水火",
    "T54n2123_014:0132c02": "風。誰為宰主。身受心法本性皆空。薄皮厚",
    "T54n2123_014:0132c03": "皮周旋不淨。生藏熟藏。穢惡難論。常欲牽",
    "T54n2123_014:0132c04": "人墮三惡道。是以菩薩大士。恒修觀行。臭處",
    "T54n2123_014:0132c05": "流溢遍身皆滿。六塵怨賊每相觸惱。五陰旃",
    "T54n2123_014:0132c06": "陀難可親近。凡夫顛倒縱此貪迷。妄見妖姿",
    "T54n2123_014:0132c07": "封著華態。皓齒丹脣長眉高髻。弄影逶迤增",
    "T54n2123_014:0132c08": "妍美&#x8276;。所以洛川解珮。能稅駕於陳王。漢曲",
    "T54n2123_014:0132c09": "弄珠。遂留情於交甫。巫山臺上。託雲雨以去",
    "T54n2123_014:0132c10": "來。舒姑水側。寄泉流而還往。遂使然香之氣。",
    "T54n2123_014:0132c11": "&#x9008;襲韓壽之衣。彈琴之曲。懸領相如之意。或",
    "T54n2123_014:0132c12": "因廌枕而成親。或藉掛冠而為密。豈知形",
    "T54n2123_014:0132c13": "如聚沫質似浮雲。內外俱空須臾散滅。舉身",
    "T54n2123_014:0132c14": "不淨遍體無常。方棄溝渠以充螻蟻。凡是眾",
    "T54n2123_014:0132c15": "生有此邪行。乖梵天道。障菩提業。為四趣因。",
    "T54n2123_014:0132c16": "感三塗果。是知三有之本寔由婬業。六趣之",
    "T54n2123_014:0132c17": "報特因愛染。以潤業偏重故。聖制不為也(此下有四",
    "T54n2123_014:0132c18": "種緣)。",
    "T54n2123_014:0132c19": "[0132c19] 第一呵欲多苦者。如涅槃經偈云。",
    "T54n2123_014:0132c20": " 若常愁苦  愁遂增長  如人&#x6199;眠",
    "T54n2123_014:0132c21": " 眠則滋多  貪婬嗜酒  亦復如是",
    "T54n2123_014:0132c22": "[0132c22] 又正法念經偈云。",
    "T54n2123_014:0132c23": " 如火益乾薪  增長火熾然",
    "T54n2123_014:0132c24": " 如是愛樂者  愛火轉增長",
    "T54n2123_014:0132c25": " 薪火雖熾然  人皆能捨離",
    "T54n2123_014:0132c26": " 愛火燒世間  纏綿不可捨",
    "T54n2123_014:0132c27": "[0132c27] 又智度論偈云。",
    "T54n2123_014:0132c28": " 世人愚惑  貪著五欲  至死不捨",
    "T54n2123_014:0132c29": " 為之後世  受無量苦  譬如愚人",
    "T54n2123_014:0133a01": " 貪著好果  上樹食之  不肯時下",
    "T54n2123_014:0133a02": " 人伐其樹  樹傾乃墮  身手毀壞",
    "T54n2123_014:0133a03": " 痛苦而死  得時樂少  失時苦多",
    "T54n2123_014:0133a04": " 如蜜塗刀  舐者貪甜  不知傷舌",
    "T54n2123_014:0133a05": " 後受大苦",
    "T54n2123_014:0133a06": "[0133a06] 又成實論偈云。",
    "T54n2123_014:0133a07": " 貪欲實苦  凡夫顛倒  妄生樂想",
    "T54n2123_014:0133a08": " 智者見苦  見苦則斷  受欲無厭",
    "T54n2123_014:0133a09": " 如飲鹹水  轉增其渴  以增渴故",
    "T54n2123_014:0133a10": " 何得有樂  譬如狗&#x9F69;  血塗枯骨",
    "T54n2123_014:0133a11": " 增涎唾合  想謂有美  貪欲亦爾",
    "T54n2123_014:0133a12": " 於無味中  邪倒力故  謂為受味",
    "T54n2123_014:0133a13": " 故知色欲  苦實樂虛  要無貪求",
    "T54n2123_014:0133a14": " 方名真樂",
    "T54n2123_014:0133a15": "[0133a15] 第二觀女不淨者。但惟諸女。外假容儀內",
    "T54n2123_014:0133a16": "懷臭穢。迷人著相不覺虛誑。唯大智者。能知",
    "T54n2123_014:0133a17": "可惡也。",
    "T54n2123_014:0133a18": "[0133a18] 又禪祕要經云。長老目連得羅漢道。本婦",
    "T54n2123_014:0133a19": "將從。盛服莊嚴欲壞目連。目連爾時為說偈",
    "T54n2123_014:0133a20": "言。",
    "T54n2123_014:0133a21": " 汝身骨乾立  皮肉相纏裹",
    "T54n2123_014:0133a22": " 不淨內充滿  無一是好物",
    "T54n2123_014:0133a23": " 韋囊盛屎尿  九孔常流出",
    "T54n2123_014:0133a24": " 如鬼無所宜  何足以自貴",
    "T54n2123_014:0133a25": " 汝身如行廁  薄皮以自覆",
    "T54n2123_014:0133a26": " 智者所棄遠  如人捨廁去",
    "T54n2123_014:0133a27": " 若人知汝身  如我所惡厭",
    "T54n2123_014:0133a28": " 一切皆遠離  如人避屎坑",
    "T54n2123_014:0133a29": " 汝身自莊嚴  花香以瓔珞",
    "T54n2123_014:0133b01": " 凡夫所貪愛  智者所不惑",
    "T54n2123_014:0133b02": " 汝是不淨聚  集諸穢惡物",
    "T54n2123_014:0133b03": " 如莊嚴廁舍  愚人以為好",
    "T54n2123_014:0133b04": " 汝&#x8107;肋著脊  如椽依梁棟",
    "T54n2123_014:0133b05": " 五藏在腹內  不淨如屎篋",
    "T54n2123_014:0133b06": " 汝身如糞舍  愚夫所貪寶",
    "T54n2123_014:0133b07": " 飾以珠瓔珞  外好如畫瓶",
    "T54n2123_014:0133b08": " 若人欲染空  始終不可著",
    "T54n2123_014:0133b09": " 汝欲來嬈我  如蛾自投火",
    "T54n2123_014:0133b10": " 一切諸欲毒  我今已滅盡",
    "T54n2123_014:0133b11": " 五欲已遠離  魔網已壞裂",
    "T54n2123_014:0133b12": " 我心如虛空  一切無所著",
    "T54n2123_014:0133b13": " 正使天欲來  不能染我心",
    "T54n2123_014:0133b14": "[0133b14] 又增一阿含經云。寧以火燒鐵錐而鑠于眼。",
    "T54n2123_014:0133b15": "不以視色興起亂想。又正法念經云。女人之",
    "T54n2123_014:0133b16": "性心多嫉&#x59AC;。以是因緣。女人死後多生餓鬼",
    "T54n2123_014:0133b17": "趣中。雖有美言心如毒害。強知虛詐。能惑世",
    "T54n2123_014:0133b18": "間。",
    "T54n2123_014:0133b19": "[0133b19] 第三女人難親可厭者。如優填王經偈云。",
    "T54n2123_014:0133b20": " 女人最為惡  難與為因緣",
    "T54n2123_014:0133b21": " 恩愛一縛著  牽人入罪門",
    "T54n2123_014:0133b22": " 非直牽人  入於惡道  天中退落",
    "T54n2123_014:0133b23": " 亦由女惑",
    "T54n2123_014:0133b24": "[0133b24] 又正法念經偈云。",
    "T54n2123_014:0133b25": " 天中大繫縛  無過於女色",
    "T54n2123_014:0133b26": " 女人縛諸天  將至三惡道",
    "T54n2123_014:0133b27": "[0133b27] 又智度論云。菩薩觀欲種種不淨。於諸衰中",
    "T54n2123_014:0133b28": "女衰最重。火刀雷電。礔&#x7930;怨家。毒蛇之屬。",
    "T54n2123_014:0133b29": "猶可暫近。女人慳&#x59AC;。瞋諂妖穢。&#x9B2A;諍貪嫉。不",
    "T54n2123_014:0133c01": "可親近。故佛說偈云。",
    "T54n2123_014:0133c02": " 寧以赤鐵  宛轉眼中  不以散心",
    "T54n2123_014:0133c03": " 邪視女色  含笑作姿  憍慢羞慚",
    "T54n2123_014:0133c04": " 迴面攝眼  美言&#x59AC;瞋  行步妖穢",
    "T54n2123_014:0133c05": " 以惑於人  婬羅彌網  人皆投身",
    "T54n2123_014:0133c06": " 坐臥行立  迴眄巧媚  薄智愚人",
    "T54n2123_014:0133c07": " 為之心碎  執劍向敵  是猶可勝",
    "T54n2123_014:0133c08": " 女賊害人  是不可禁  毒蛇含毒",
    "T54n2123_014:0133c09": " 猶可手捉  女情惑人  是不可觸",
    "T54n2123_014:0133c10": "[0133c10] 又增一經偈云。",
    "T54n2123_014:0133c11": " 莫與女交通  亦莫共言語",
    "T54n2123_014:0133c12": " 有能遠離者  則離於八難",
    "T54n2123_014:0133c13": "[0133c13] 又薩遮尼乾子經尼乾子說偈云。",
    "T54n2123_014:0133c14": " 自妻不生足  好婬他婦女",
    "T54n2123_014:0133c15": " 是人無慚愧  受苦常無樂",
    "T54n2123_014:0133c16": " 現在未來世  受苦及打縛",
    "T54n2123_014:0133c17": " 捨身生地獄  受苦常無樂",
    "T54n2123_014:0133c18": "[0133c18] 又雜譬喻經云。佛在世時。有一婆羅門。生兩",
    "T54n2123_014:0133c19": "頭女。女皆端正。乃故懸金。九十日內。募索有",
    "T54n2123_014:0133c20": "能訶我女醜者。便當與金。竟無募者。將至佛",
    "T54n2123_014:0133c21": "所。佛便訶言。此女皆醜無有一好。阿難白佛",
    "T54n2123_014:0133c22": "言。此女實好而佛言惡。有何不好。佛言。人",
    "T54n2123_014:0133c23": "眼不視色。是為好眼。耳鼻口亦爾。身不著",
    "T54n2123_014:0133c24": "細滑。是為好身。手不盜他財。是為好手。今觀",
    "T54n2123_014:0133c25": "此女。眼視色。耳聽音。鼻嗅香。身喜細滑。手",
    "T54n2123_014:0133c26": "喜盜財。如此之者皆不好也。",
    "T54n2123_014:0133c27": "[0133c27] 又佛般泥洹經云。佛告奈女。好邪婬者。有五",
    "T54n2123_014:0133c28": "自妨。一名聲不好。二王法所疾。三懷異多",
    "T54n2123_014:0133c29": "疑。四死入地獄。五地獄罪竟受畜生形。皆罪",
    "T54n2123_014:0134a01": "所致。能自滅心不邪婬者。有五增福。一多人",
    "T54n2123_014:0134a02": "稱譽。二不畏縣官。三身得安隱。四死生天",
    "T54n2123_014:0134a03": "上。五從意清淨得泥洹道。",
    "T54n2123_014:0134a04": "[0134a04] 第四女人姦偽者。如舊雜譬喻經云。昔有大",
    "T54n2123_014:0134a05": "姓家子端正。以金作女像。語父母言。有女似",
    "T54n2123_014:0134a06": "此者兒乃當取。時他國有女。貌亦端正。亦",
    "T54n2123_014:0134a07": "作金色。金女白父母言。有男似此乃當嫁",
    "T54n2123_014:0134a08": "之。父母各聞便遠娉合。時國王。舉鏡自照。謂",
    "T54n2123_014:0134a09": "群臣曰。天下人顏。有如我不。諸臣答曰。臣",
    "T54n2123_014:0134a10": "聞彼國有男。端正無比。則遣使請之。使至。告",
    "T54n2123_014:0134a11": "之。王欲見賢者。則嚴車進去。已自念。王以我",
    "T54n2123_014:0134a12": "明達故來相呼。則還取書。而見婦與奴為姦。",
    "T54n2123_014:0134a13": "悵然懷憾。為之結氣。顏色衰醜。臣見如此。謂",
    "T54n2123_014:0134a14": "行道消瘦。馬&#x53A9;安之。夜於&#x53A9;中。見王正大夫",
    "T54n2123_014:0134a15": "人與馬&#x53A9;下人私通。心乃自悟。王大夫人。",
    "T54n2123_014:0134a16": "尚當如此。何況我婦。意解心悅顏色如故。則",
    "T54n2123_014:0134a17": "與王相見。王曰。何因止外三日。答曰。臣來有",
    "T54n2123_014:0134a18": "忘還歸取之。而見婦與奴為姦。意忿顏色衰",
    "T54n2123_014:0134a19": "變。故住&#x53A9;中三日。昨見正夫人來與養馬兒",
    "T54n2123_014:0134a20": "私通。夫人乃爾。何況餘人。意解顏色復故。王",
    "T54n2123_014:0134a21": "言。我婦尚爾。何況凡女。兩人俱捨。便入山",
    "T54n2123_014:0134a22": "中。&#x9B00;髮作沙門。思惟女人不可從事。精進",
    "T54n2123_014:0134a23": "不懈。俱得辟支佛道。",
    "T54n2123_014:0134a24": "[0134a24] 又舊雜譬喻經云。昔有婦人。生一女。端正無",
    "T54n2123_014:0134a25": "比。年始三歲。國王取視。呼道人相。後堪為夫",
    "T54n2123_014:0134a26": "人不。道人報王。此女有夫。王後得之。王言。",
    "T54n2123_014:0134a27": "我當牢藏。豈可後得。便呼鶴來。汝處在何。",
    "T54n2123_014:0134a28": "鶴白王言。我止大山。半腹有樹。人畜不歷。",
    "T54n2123_014:0134a29": "下有洄水。船所不行。王言。我以此女寄汝將",
    "T54n2123_014:0134b01": "養。便撮持去。日日從王。取飯與女。如是久",
    "T54n2123_014:0134b02": "後。上有一聚。卒為水漂去。有一樹奇。逐水",
    "T54n2123_014:0134b03": "下流。有一男子。得抱持樹。墮洄水中不得去",
    "T54n2123_014:0134b04": "迴。有蒱桃樹踊出。住倚山傍。男子尋",
    "T54n2123_014:0134b05": "之得上鶴樹。與女私通。女便藏之。鶴覺女身",
    "T54n2123_014:0134b06": "重。左右求得男子。舉撮棄之。如事白王。王",
    "T54n2123_014:0134b07": "曰。前道人善巧相人也。師曰。人有宿對非力",
    "T54n2123_014:0134b08": "所制。逢對則可。畜生亦爾。",
    "T54n2123_014:0134b09": "[0134b09] 又舊雜譬喻經云。昔有國王。護持女急。正夫",
    "T54n2123_014:0134b10": "人語太子曰。我為汝母生汝。不見國中。欲",
    "T54n2123_014:0134b11": "一迴出。汝可白王。如是至三。太子白王。王則",
    "T54n2123_014:0134b12": "聽可。太子自為御車。群臣於路奉迎設拜。夫",
    "T54n2123_014:0134b13": "人出手開帳。令人得見。太子見女人而如是。",
    "T54n2123_014:0134b14": "便詐腹痛而還。夫人言曰。我無相甚矣。太子",
    "T54n2123_014:0134b15": "自念。我母尚當如此。何況餘乎。夜便委國捨",
    "T54n2123_014:0134b16": "去。入山遊觀。時道邊有樹。下有泉水。太子上",
    "T54n2123_014:0134b17": "樹。逢見梵志獨行入水池浴。出已飯食。作術",
    "T54n2123_014:0134b18": "吐出一壺。壺中有女。與屏處室。梵志將臥。",
    "T54n2123_014:0134b19": "女人復吐一壺。壺中有男復與共臥。臥已吞",
    "T54n2123_014:0134b20": "壺。須臾之頃。梵志起已。復內婦著壺中。吞已",
    "T54n2123_014:0134b21": "杖持而去。太子歸國白王。請梵志及諸臣下。",
    "T54n2123_014:0134b22": "作三人食。持著一邊。梵志既至。言我獨自。太",
    "T54n2123_014:0134b23": "子曰。梵志。汝當出婦共食。梵志不得已出婦。",
    "T54n2123_014:0134b24": "太子語婦。汝當出夫共食。如是至三。不得已",
    "T54n2123_014:0134b25": "出男共食。食已便去。王問太子。汝何因知之。",
    "T54n2123_014:0134b26": "答曰。我母觀國。我為御車。母開帳出手。令人",
    "T54n2123_014:0134b27": "見之。我念女人能多樂欲。便詐腹痛。還入山",
    "T54n2123_014:0134b28": "中見梵志。藏婦腹中。如是女人姦不可絕。願",
    "T54n2123_014:0134b29": "大王放赦宮中。自在行來。王&#x52C5;後宮。其欲行",
    "T54n2123_014:0134c01": "者任從志也。師曰。天下不可信者。女人是",
    "T54n2123_014:0134c02": "也。",
    "T54n2123_014:0134c03": "[0134c03] 又舊譬喻經云。昔有四姓。藏婦不使人見。婦",
    "T54n2123_014:0134c04": "使青衣人作地突。與琢銀兒私通。夫後覺婦。",
    "T54n2123_014:0134c05": "婦言。我今生不邪行。卿莫妄語。夫言。吾不",
    "T54n2123_014:0134c06": "信汝。當將汝至神樹所立誓。婦言。甚佳。夫持",
    "T54n2123_014:0134c07": "齋七日。始入齋室。婦密語琢銀兒。汝詐作狂",
    "T54n2123_014:0134c08": "亂頭於市。逢人抱持牽引弄之。夫齋竟便將",
    "T54n2123_014:0134c09": "婦出。婦言。我不見市。卿將我過市。琢銀兒便",
    "T54n2123_014:0134c10": "來抱持詐狂臥地。婦便哮呼其夫。何為使人",
    "T54n2123_014:0134c11": "抱持我耶。夫言。此是狂人。何須記錄。夫婦俱",
    "T54n2123_014:0134c12": "到神所。叩頭言。我生來不作惡。但為狂人所",
    "T54n2123_014:0134c13": "抱。婦便得活。夫默然而慚。佛言。當知一切女",
    "T54n2123_014:0134c14": "人。姦詐如是。不可信也。",
    "T54n2123_014:0134c15": "[0134c15] 又十誦律云。佛在舍衛國。有一婆羅門生女。",
    "T54n2123_014:0134c16": "面貌端正顏色清淨。名曰妙光。相師占曰。是",
    "T54n2123_014:0134c17": "女後當與五百男共通。諸人聞已。女年十二",
    "T54n2123_014:0134c18": "無有求者。時婆羅門有&#x96A3;比估客。常入海採",
    "T54n2123_014:0134c19": "寶。是估客。於樓上遙見是女即生欲心。問餘",
    "T54n2123_014:0134c20": "人言。是誰女耶。答是某甲婆羅門女。有取者",
    "T54n2123_014:0134c21": "耶。答言無。有求者耶。答言未也。問何故無",
    "T54n2123_014:0134c22": "人求耶。答曰。此女有一過罪。相師占曰。是女",
    "T54n2123_014:0134c23": "後當與五百男子共通。所以無求者。時估客",
    "T54n2123_014:0134c24": "念言。除沙門釋子。無入我舍者。即往求取。女",
    "T54n2123_014:0134c25": "到未久。估客結伴欲入海中。喚守門者語",
    "T54n2123_014:0134c26": "言。我欲入海。莫聽男子強入我舍。除沙門",
    "T54n2123_014:0134c27": "釋子。此是無過。答言爾。去後沙門於舍",
    "T54n2123_014:0134c28": "乞食。是女見已語言。共我行欲。諸比丘不知",
    "T54n2123_014:0134c29": "白佛。佛言。此舍必有非梵行。汝不應往。此女",
    "T54n2123_014:0135a01": "後得病。於夜命終。其家人以莊嚴具。合棄",
    "T54n2123_014:0135a02": "死處。時有五百群賊。於此處行。見死女即生",
    "T54n2123_014:0135a03": "欲心。便就行欲。是女先語沙門婆羅門。共我",
    "T54n2123_014:0135a04": "行欲。以此因緣故墮惡道。在彼國北方。生作",
    "T54n2123_014:0135a05": "婬龍。名毘摩達多。",
    "T54n2123_014:0135a06": "[0135a06] 正報頌曰。",
    "T54n2123_014:0135a07": " 邪婬入地獄  登彼刀葉林",
    "T54n2123_014:0135a08": " 熱鐵釘其口  洋銅灌入心",
    "T54n2123_014:0135a09": " 毒龍碎骨髓  金剛鼠食陰",
    "T54n2123_014:0135a10": " 銅柱緣上下  鐵床臥隱深",
    "T54n2123_014:0135a11": "[0135a11] 習報頌曰。",
    "T54n2123_014:0135a12": " 昏婬亂情色  受苦無表裏",
    "T54n2123_014:0135a13": " 餘業得人身  自妻恒背己",
    "T54n2123_014:0135a14": " 彼此懷猜忌  孰肯順情旨",
    "T54n2123_014:0135a15": " 稍有性靈人  寧得無慚恥",
    "T54n2123_014:0135a16": "妄語緣第四",
    "T54n2123_014:0135a17": "[0135a17] 惟夫稟形人世。逢斯穢濁之時。受質偽身。",
    "T54n2123_014:0135a18": "恒在虛詐之境。所以妄想虛構。惑倒交懷。違",
    "T54n2123_014:0135a19": "心背理。出語皆虛。誑惑前人。令他妄解。致使",
    "T54n2123_014:0135a20": "萬苦爭纏百憂總萃。種虛妄之因感得輕賤",
    "T54n2123_014:0135a21": "之報。地獄重苦更加湯炭。迷法亂真。寔由妄",
    "T54n2123_014:0135a22": "語也。",
    "T54n2123_014:0135a23": "[0135a23] 如正法念經偈言。",
    "T54n2123_014:0135a24": " 妄語言說者  惱一切眾生",
    "T54n2123_014:0135a25": " 彼常如黑暗  有命亦同死",
    "T54n2123_014:0135a26": " 語刀自割舌  云何舌不墮",
    "T54n2123_014:0135a27": " 若妄語言說  則失實功德",
    "T54n2123_014:0135a28": " 若人妄說語  口中有毒蛇",
    "T54n2123_014:0135a29": " 刀在口中住  焰火口中然",
    "T54n2123_014:0135b01": " 口中毒是毒  蛇上毒非毒",
    "T54n2123_014:0135b02": " 口毒割眾生  命終墮地獄",
    "T54n2123_014:0135b03": " 若人妄說語  自口中出膿",
    "T54n2123_014:0135b04": " 舌則是泥濁  舌亦如熾火",
    "T54n2123_014:0135b05": " 若人妄讒語  彼人速輕賤",
    "T54n2123_014:0135b06": " 為善人捨離  天則不攝護",
    "T54n2123_014:0135b07": " 常憎嫉他人  與諸眾生惡",
    "T54n2123_014:0135b08": " 方便惱亂他  因是入地獄",
    "T54n2123_014:0135b09": "[0135b09] 又優婆塞戒經偈云。",
    "T54n2123_014:0135b10": " 若復有人  樂於妄語  是人現得",
    "T54n2123_014:0135b11": " 惡口惡色  所言雖實  人不信受",
    "T54n2123_014:0135b12": " 眾皆增惡  不喜見之  是名現世",
    "T54n2123_014:0135b13": " 惡業之報  捨此身已  入於地獄",
    "T54n2123_014:0135b14": " 受大苦楚  飢渴熱惱  是名後世",
    "T54n2123_014:0135b15": " 惡業之報  若得人身  口不具足",
    "T54n2123_014:0135b16": " 所說雖實  人不信受  見者不樂",
    "T54n2123_014:0135b17": " 雖說正法  人不樂聞  是一惡人",
    "T54n2123_014:0135b18": " 因緣力故  一切外物  資生減少",
    "T54n2123_014:0135b19": "[0135b19] 以此證知。妄語之人三世受苦。",
    "T54n2123_014:0135b20": "[0135b20] 又禪祕要經云。若有四眾。於佛法中。為利養",
    "T54n2123_014:0135b21": "故貪求無厭。為好名聞。而假偽作惡。實不坐",
    "T54n2123_014:0135b22": "禪。身口放逸。行放逸行。貪利養故。自言坐",
    "T54n2123_014:0135b23": "禪。如是比丘。犯偷蘭遮。過時不說。自不改",
    "T54n2123_014:0135b24": "悔。經須臾間即犯十三僧殘。若經一日至於",
    "T54n2123_014:0135b25": "二日。當知此比丘是人中賊羅剎魁膾。必墮",
    "T54n2123_014:0135b26": "惡道。犯大重罪。若比丘比丘尼。實不見白骨",
    "T54n2123_014:0135b27": "自言見白骨。乃至阿那般那。是比丘比丘尼。",
    "T54n2123_014:0135b28": "誑惑諸天龍鬼神等。此惡人輩是魔波旬種。",
    "T54n2123_014:0135b29": "為妄語故。自說言我得不淨觀乃至頂法。此",
    "T54n2123_014:0135c01": "妄語人。命終之後。疾於電雨。必定當墮阿鼻",
    "T54n2123_014:0135c02": "地獄。壽命一劫。從地獄出。墮餓鬼中。八千",
    "T54n2123_014:0135c03": "歲時。噉熱鐵丸。從餓鬼出墮畜生中。身恒負",
    "T54n2123_014:0135c04": "重。死復剝皮。經五百身。還生人中。聾盲瘖啞",
    "T54n2123_014:0135c05": "癃殘百病。以為衣服。如是經苦不可具說。",
    "T54n2123_014:0135c06": "[0135c06] 又正法念經偈云。",
    "T54n2123_014:0135c07": " 甘露及毒藥  皆在人舌中",
    "T54n2123_014:0135c08": " 甘露謂實語  妄語則為毒",
    "T54n2123_014:0135c09": " 若人須甘露  彼人住實語",
    "T54n2123_014:0135c10": " 若人須毒者  彼人妄語說",
    "T54n2123_014:0135c11": " 毒不決定死  妄語則決定",
    "T54n2123_014:0135c12": " 若人妄語說  彼得言死人",
    "T54n2123_014:0135c13": " 妄語不自利  亦不益他人",
    "T54n2123_014:0135c14": " 若自他不樂  云何妄語說",
    "T54n2123_014:0135c15": " 若人惡分別  喜樂妄說語",
    "T54n2123_014:0135c16": " 飛墮火刀上  得如是苦惱",
    "T54n2123_014:0135c17": " 毒害雖甚惡  唯能殺一身",
    "T54n2123_014:0135c18": " 妄語惡業者  百千身被壞",
    "T54n2123_014:0135c19": "[0135c19] 又佛說須賴經云。佛言。夫妄言者。為自欺身",
    "T54n2123_014:0135c20": "亦欺他人。妄言者。令人身臭。心口無信。令",
    "T54n2123_014:0135c21": "其心惱。妄言者。令其口臭。令其身色大神",
    "T54n2123_014:0135c22": "所棄。妄言者。亡失一切諸善本。於己愚冥",
    "T54n2123_014:0135c23": "迷失善路。妄言者。一切惡本。斷絕善行閑居",
    "T54n2123_014:0135c24": "之本。",
    "T54n2123_014:0135c25": "[0135c25] 又正法念經。閻羅王。責疏罪人。說偈言。",
    "T54n2123_014:0135c26": " 實語得安樂  實語得涅槃",
    "T54n2123_014:0135c27": " 妄語生苦果  今來在此受",
    "T54n2123_014:0135c28": " 若不捨妄語  則得一切苦",
    "T54n2123_014:0135c29": " 實語不須買  易得而不難",
    "T54n2123_014:0136a01": " 實非異國來  非從異人求",
    "T54n2123_014:0136a02": " 何故捨實語  喜樂妄語說",
    "T54n2123_014:0136a03": " 妄語言說者  是地獄因緣",
    "T54n2123_014:0136a04": " 因緣前已作  唱喚何所益",
    "T54n2123_014:0136a05": " 妄語第一火  尚能燒大海",
    "T54n2123_014:0136a06": " 況燒妄語人  猶如燒草木",
    "T54n2123_014:0136a07": " 若人捨實語  而作妄言說",
    "T54n2123_014:0136a08": " 如是癡惡人  棄寶而取石",
    "T54n2123_014:0136a09": " 若人不自愛  而愛於地獄",
    "T54n2123_014:0136a10": " 自身妄語火  此處自燒身",
    "T54n2123_014:0136a11": " 實語甚易得  莊嚴一切人",
    "T54n2123_014:0136a12": " 捨實語妄說  癡故到此處",
    "T54n2123_014:0136a13": "[0136a13] 又智度論說偈云。",
    "T54n2123_014:0136a14": " 實語第一戒  實語昇天梯",
    "T54n2123_014:0136a15": " 實語小如大  妄語入地獄",
    "T54n2123_014:0136a16": "[0136a16] 又薩婆多論云。不妄語者。若說法議論傳語",
    "T54n2123_014:0136a17": "一切是非。莫自稱為是。常令推寄有本。則無",
    "T54n2123_014:0136a18": "過也。不爾斧在口中。又十誦律云。若語高姓",
    "T54n2123_014:0136a19": "人。云是下賤。若語兩眼人。云是一眼。並得",
    "T54n2123_014:0136a20": "妄語。又語一眼人汝是瞎眼人。並得輕惱他",
    "T54n2123_014:0136a21": "罪。",
    "T54n2123_014:0136a22": "[0136a22] 正報頌曰。",
    "T54n2123_014:0136a23": " 妄語誑人巧  地獄受罪拙",
    "T54n2123_014:0136a24": " 焰鋸解其形  熱鐵耕其舌",
    "T54n2123_014:0136a25": " 灌之以洋銅  [厭/石]之以剛鐵",
    "T54n2123_014:0136a26": " 悲痛碎骨髓  呻吟常嗚咽",
    "T54n2123_014:0136a27": "[0136a27] 習報頌曰。",
    "T54n2123_014:0136a28": " 妄語入三塗  三塗罪已決",
    "T54n2123_014:0136a29": " 餘業生人道  被謗常憂結",
    "T54n2123_014:0136b01": " 還為他所誑  恨心如火熱",
    "T54n2123_014:0136b02": " 智者勿尤人  驗果因須滅",
    "T54n2123_014:0136b03": "惡口緣第五",
    "T54n2123_014:0136b04": "[0136b04] 凡夫毒熾恚火常然。逢緣起障觸境生瞋。所",
    "T54n2123_014:0136b05": "以發言一怒。衝口燒心。損害前人。痛於刀割。",
    "T54n2123_014:0136b06": "乖菩薩之善心。違如來之慈訓。故業報差別",
    "T54n2123_014:0136b07": "經偈云。",
    "T54n2123_014:0136b08": " &#x9E81;言觸惱人  好發他陰私",
    "T54n2123_014:0136b09": " 剛強難調伏  生焰口餓鬼",
    "T54n2123_014:0136b10": "[0136b10] 又智度論云。或有餓鬼。先世惡口。好以&#x9E81;語",
    "T54n2123_014:0136b11": "加彼眾生。眾生增惡。見之如讎。以此罪故",
    "T54n2123_014:0136b12": "墮餓鬼中。又法句經云。雖為沙門。不攝身口。",
    "T54n2123_014:0136b13": "&#x9E81;言惡說。多所中傷。眾所不愛。智者不惜。身",
    "T54n2123_014:0136b14": "死神去輪轉三塗。自生自死苦惱無量。諸佛",
    "T54n2123_014:0136b15": "賢聖所不愛惜。假令眾生。身雖無過。不慎口",
    "T54n2123_014:0136b16": "業。亦墮惡道。故論云。時有一鬼。頭似&#x732A;頭。",
    "T54n2123_014:0136b17": "臭蟲從口出。身有金色光明。是鬼宿世作比",
    "T54n2123_014:0136b18": "丘。惡口罵詈客比丘。身持淨戒故身有光明。",
    "T54n2123_014:0136b19": "口有惡言故臭蟲從口出。",
    "T54n2123_014:0136b20": "[0136b20] 又增一阿含經云。寧以利劍截割其舌。不以",
    "T54n2123_014:0136b21": "惡言&#x9E81;語墮三惡道。又護口經云。過去迦葉",
    "T54n2123_014:0136b22": "如來出現於世。敷說法教。教化已周。於無餘",
    "T54n2123_014:0136b23": "泥洹界而般涅槃後。時有三藏比丘。名曰黃",
    "T54n2123_014:0136b24": "頭。眾僧告&#x52C5;。一切雜使不命卿涉。但與諸後",
    "T54n2123_014:0136b25": "學者說諸妙法。時三藏比丘。內心輕蔑。不",
    "T54n2123_014:0136b26": "免僧命。便與後學。敷演經義。喚受義曰。",
    "T54n2123_014:0136b27": "速前象頭。次喚第二者曰馬頭。復喚駱駝頭。",
    "T54n2123_014:0136b28": "&#x732A;頭。羊頭。師子頭。虎頭。如是喚眾獸之類不",
    "T54n2123_014:0136b29": "可稱數。雖授經義不免其罪。身壞命終入地",
    "T54n2123_014:0136c01": "獄中。經歷數千萬劫。受苦無量。餘罪未畢。從",
    "T54n2123_014:0136c02": "地獄出生大海中。受水性形。一身百頭形體",
    "T54n2123_014:0136c03": "極大。異類見之皆悉馳走。",
    "T54n2123_014:0136c04": "[0136c04] 又出曜經云。昔佛在世時。尊者滿足。詣餓鬼",
    "T54n2123_014:0136c05": "界。見一餓鬼形狀醜陋。見者毛&#x7AEA;莫不畏懼。",
    "T54n2123_014:0136c06": "身出熾焰如大火聚。口出疽蟲。膿血流溢臭",
    "T54n2123_014:0136c07": "氣叵近。或口出火長數十丈。或眼耳鼻身體",
    "T54n2123_014:0136c08": "支節。放諸火焰長數十丈。脣口垂倒像如野",
    "T54n2123_014:0136c09": "&#x732A;。身體縱廣一由旬也。手自抓摑。舉聲",
    "T54n2123_014:0136c10": "[口*睪]哭。馳走東西。滿足見問。汝作何罪今受",
    "T54n2123_014:0136c11": "此苦。餓鬼報曰。吾昔出家。戀著房舍慳貪不",
    "T54n2123_014:0136c12": "捨。自恃豪族出言臭惡。若見持戒精進比丘。",
    "T54n2123_014:0136c13": "輒復罵辱。戾口戾眼或戾是非。故受此苦。寧",
    "T54n2123_014:0136c14": "以利刀自割其舌積劫受苦。不以一日罵謗",
    "T54n2123_014:0136c15": "精進持戒比丘。尊者若還閻浮提地時。以我",
    "T54n2123_014:0136c16": "形狀誡諸比丘。善護口過勿妄出言。見持戒",
    "T54n2123_014:0136c17": "者。念宣其德。自我受此餓鬼形來。數千萬歲。",
    "T54n2123_014:0136c18": "常受此苦。&#x5374;後命終當入地獄。說此語已[口*睪]",
    "T54n2123_014:0136c19": "哭投地。如太山崩。天翻地覆。斯由口過故使",
    "T54n2123_014:0136c20": "然矣。",
    "T54n2123_014:0136c21": "[0136c21] 又百緣經云。有長者婦懷妊。身體臭穢都不",
    "T54n2123_014:0136c22": "可近。年滿生兒。連骸骨立。羸瘦憔悴。不可目",
    "T54n2123_014:0136c23": "視。又多糞屎塗身而生。年漸長大。不欲在家。",
    "T54n2123_014:0136c24": "貪嗜糞穢不肯捨離。父母諸親惡不欲見。驅",
    "T54n2123_014:0136c25": "令遠舍使不得近。即便在外常食糞穢。諸人",
    "T54n2123_014:0136c26": "見已。因為立字名嚪婆羅。值佛出家得阿羅",
    "T54n2123_014:0136c27": "漢果。由過去世時。有佛出世名拘留孫。出家",
    "T54n2123_014:0136c28": "為寺主。有諸檀越。洗浴眾僧訖復以香油塗",
    "T54n2123_014:0136c29": "身。有一羅漢。寺主見已瞋恚罵詈。汝出家人。",
    "T54n2123_014:0137a01": "香油塗身。如似人糞塗汝身上。羅漢愍之為",
    "T54n2123_014:0137a02": "現神通。寺主見已懺悔辭謝願除罪咎。緣是",
    "T54n2123_014:0137a03": "惡罵。五百世中身常臭穢。不可附近。由昔",
    "T54n2123_014:0137a04": "出家向彼悔故。今得值我出家得道。是故眾",
    "T54n2123_014:0137a05": "生應護口業。莫相罵辱。",
    "T54n2123_014:0137a06": "[0137a06] 又賢愚經云。昔佛在世時。與諸比丘向毘舍",
    "T54n2123_014:0137a07": "離。到梨越河。見人捕魚。網得一魚身有百頭。",
    "T54n2123_014:0137a08": "有五百人挽不出水。是時河邊有五百人。而",
    "T54n2123_014:0137a09": "共放牛即借挽之。千人併力方得出水。見而",
    "T54n2123_014:0137a10": "怪之。眾人競看。佛與比丘往到魚所。而問魚",
    "T54n2123_014:0137a11": "言。汝是迦毘黎不。魚答言是。復問魚言。教",
    "T54n2123_014:0137a12": "匠汝者今在何處。魚答佛言。墮阿毘獄。阿難",
    "T54n2123_014:0137a13": "見已問其因緣。佛告阿難。乃往過去迦葉佛",
    "T54n2123_014:0137a14": "時。有婆羅門。生一男兒。字迦毘梨。聰明博達",
    "T54n2123_014:0137a15": "多聞第一。父死之後。其母問兒。汝今高明。",
    "T54n2123_014:0137a16": "世間頗有更勝汝不。兒答母言。沙門殊勝。我",
    "T54n2123_014:0137a17": "有所疑往問沙門。為我解說令我開解。彼若",
    "T54n2123_014:0137a18": "問我。我不能答。母即語言。汝今何不學習其",
    "T54n2123_014:0137a19": "法。兒答母言。若欲習者。當作沙門。我是白",
    "T54n2123_014:0137a20": "衣。何緣得學。母語兒言。汝今且可偽作沙門。",
    "T54n2123_014:0137a21": "學達還家。兒受母教。即作比丘經少時間。學",
    "T54n2123_014:0137a22": "通三藏還來歸家。母復問兒。今得勝未。兒答",
    "T54n2123_014:0137a23": "母言。由未勝也。母語兒言。自今已往。若共",
    "T54n2123_014:0137a24": "談論。儻不如時便可罵辱。汝當得勝。兒受母",
    "T54n2123_014:0137a25": "教。後論不如即便罵言。汝等沙門愚騃無識。",
    "T54n2123_014:0137a26": "頭如獸頭。百獸之頭無不比之。緣是罵故今",
    "T54n2123_014:0137a27": "受魚身。一身百頭駝驢牛馬&#x732A;羊犬等眾獸",
    "T54n2123_014:0137a28": "之頭無不備有。阿難問佛。何時當得脫此魚",
    "T54n2123_014:0137a29": "身。佛告阿難。此賢劫中。千佛過去猶故不脫",
    "T54n2123_014:0137b01": "此魚身。以是因緣。身口意業不可不慎。",
    "T54n2123_014:0137b02": "[0137b02] 又王玄策行傳云。佛在世時。毘耶梨城觀一",
    "T54n2123_014:0137b03": "切眾生有苦惱者。即欲救拔。乃觀見此國。有",
    "T54n2123_014:0137b04": "&#x9DC4;越吒二眾。總五百人。於婆(去音)羅俱末底",
    "T54n2123_014:0137b05": "河。網得摩梨大魚。十有八首。三十六眼。其",
    "T54n2123_014:0137b06": "頭多獸(自外同前)佛為說法。魚聞法已便即命終。得",
    "T54n2123_014:0137b07": "生天上而為天子。&#x5374;觀本身。身是大魚。蒙",
    "T54n2123_014:0137b08": "佛說法遂得生天。乃持諸種香花瓔珞寶珠。",
    "T54n2123_014:0137b09": "從天而下至佛供養。于時二眾並發心悔過。",
    "T54n2123_014:0137b10": "即於俱末底河北一百餘步。燒焚魚網。銅瓶",
    "T54n2123_014:0137b11": "盛灰埋之。向說法處於上起塔。尊像儼然至",
    "T54n2123_014:0137b12": "今現在。雕飾如法&#x89A9;者生善。",
    "T54n2123_014:0137b13": "[0137b13] 又百緣經云。昔佛在世時。波斯匿王婦末利",
    "T54n2123_014:0137b14": "夫人。產生一女字曰金剛。面貌極醜。身體&#x9E81;",
    "T54n2123_014:0137b15": "&#x6F81;猶如蛇皮。頭髮&#x9E81;強猶如馬尾。王見不喜。",
    "T54n2123_014:0137b16": "&#x52C5;閉深宮不令出外。年漸長大任當嫁娶。便",
    "T54n2123_014:0137b17": "遣一臣。推覓一人本是豪族今貧乏者。卿可",
    "T54n2123_014:0137b18": "將來。臣受&#x52C5;已。覓得付王。王將屏處。密私語",
    "T54n2123_014:0137b19": "言。聞卿豪族今者貧窮。我有一女面貌極醜。",
    "T54n2123_014:0137b20": "卿幸納受當相供給。時此貧人。跪白王曰。正",
    "T54n2123_014:0137b21": "使大王以狗見賜。亦不敢違。豈況王女末利",
    "T54n2123_014:0137b22": "所生。王即妻之。為造宅舍門戶七重。王囑女",
    "T54n2123_014:0137b23": "夫。自捉戶鉤出入牢閉。勿使人見。王出財物",
    "T54n2123_014:0137b24": "供給女婿。無所乏少。拜為大臣。後與豪貴共",
    "T54n2123_014:0137b25": "為邑會。聚會之契令婦共赴。自餘諸人。各將",
    "T54n2123_014:0137b26": "婦來。唯此大臣獨不將赴。眾人疑怪。彼人婦",
    "T54n2123_014:0137b27": "者。或能端正。或可極醜。不能顯現。是以不",
    "T54n2123_014:0137b28": "來。復於後會密共勸酒令使醉臥。解取門鉤。",
    "T54n2123_014:0137b29": "遣其五人造家往看。至家開門。婦疑非夫。內",
    "T54n2123_014:0137c01": "自剋責懊惱而言。我宿何罪。為夫幽閉不&#x89A9;",
    "T54n2123_014:0137c02": "日月。即便至心遙禮世尊。願佛慈悲來到我",
    "T54n2123_014:0137c03": "前。暫救苦厄。佛知其意。即於女前地中踊",
    "T54n2123_014:0137c04": "出。紺髮相現。其女舉頭。見佛髮相。敬心歡",
    "T54n2123_014:0137c05": "喜。女髮自然如紺青色。佛漸現面。女心倍喜。",
    "T54n2123_014:0137c06": "面復端正。更令&#x9E81;皮自然化滅。佛悉現身令",
    "T54n2123_014:0137c07": "女盡見。更增歡喜。身體端正猶如天女。佛便",
    "T54n2123_014:0137c08": "為說種種法要。得須陀洹果。時佛去後。五人",
    "T54n2123_014:0137c09": "入見端正少雙。觀看已竟還閉門戶。繫鉤本",
    "T54n2123_014:0137c10": "處。其人還家見婦端正。欣然問言。汝是何",
    "T54n2123_014:0137c11": "人。婦答夫言。我是汝婦。夫即語言。汝前極",
    "T54n2123_014:0137c12": "醜。何緣端正乃爾。婦便白夫。具說上事。婦復",
    "T54n2123_014:0137c13": "向夫。我欲見王。汝當為我通白消息。夫往",
    "T54n2123_014:0137c14": "白王。女郎今者欲來相見。王答女夫。莫道此",
    "T54n2123_014:0137c15": "事。急當牢閉慎勿令出。女夫白王。女郎今者",
    "T54n2123_014:0137c16": "蒙佛威神。便得端正天女無異。王聞是已。即",
    "T54n2123_014:0137c17": "遣往迎。見女端正歡喜無量。將詣佛所而白",
    "T54n2123_014:0137c18": "佛言。不審此女宿種何福。乃生豪貴而復醜",
    "T54n2123_014:0137c19": "陋。佛告王言。乃往過去。波羅柰國有一長者。",
    "T54n2123_014:0137c20": "恒常供養一辟支佛。身體醜陋。時長者家有",
    "T54n2123_014:0137c21": "一小女。見辟支佛惡心罵言。面貌醜陋身皮",
    "T54n2123_014:0137c22": "&#x9E81;惡。何期可憎。時辟支佛。欲入涅槃便現",
    "T54n2123_014:0137c23": "神力。作十八變。其女見已。即時自責求哀懺",
    "T54n2123_014:0137c24": "悔。緣於過去罵辟支故。生常醜陋。由還懺",
    "T54n2123_014:0137c25": "悔今得端正。以供養故。所生之處。豪尊富",
    "T54n2123_014:0137c26": "貴快樂無極。",
    "T54n2123_014:0137c27": "[0137c27] 又興起行經云。釋迦過去以惡語道迦葉禿",
    "T54n2123_014:0137c28": "頭沙門何有佛道。故今六年。受日食一麻一",
    "T54n2123_014:0137c29": "米大豆。苦行如是。",
    "T54n2123_014:0138a01": "[0138a01] 又修行道地經偈云。",
    "T54n2123_014:0138a02": " 口癡而心剛  不柔無善言",
    "T54n2123_014:0138a03": " 常懷惡兩舌  不念人善利",
    "T54n2123_014:0138a04": " 所言不了了  藏惡在於心",
    "T54n2123_014:0138a05": " 如灰覆炭火  設躡燒人足",
    "T54n2123_014:0138a06": " 共語常柔和  順從言可人",
    "T54n2123_014:0138a07": " 言行而相副  心身不傷人",
    "T54n2123_014:0138a08": " 譬如好花樹  成實亦甘美",
    "T54n2123_014:0138a09": " 佛尊解脫是  心口之謀相",
    "T54n2123_014:0138a10": "[0138a10] 又百緣經云。佛在世時。王舍城中有一長者。",
    "T54n2123_014:0138a11": "財寶無量不可稱計。其婦足滿十月。便欲產",
    "T54n2123_014:0138a12": "子。然不肯出。尋重有身。足滿十月。復產一",
    "T54n2123_014:0138a13": "子。先懷者住在右&#x8107;。如是次第懷妊九子。各",
    "T54n2123_014:0138a14": "滿十月而產。唯先一子故在胎中。不肯出",
    "T54n2123_014:0138a15": "外。其母極患。設諸湯藥以自療治。病無降損。",
    "T54n2123_014:0138a16": "囑及家中。我腹中子。故活不死。今若設終。必",
    "T54n2123_014:0138a17": "開我腹取子養育。其母於時不免所患即便",
    "T54n2123_014:0138a18": "命終。時諸眷屬載其屍骸詣於塚間。請大醫",
    "T54n2123_014:0138a19": "耆婆破腹看之。得一小兒形狀故小。頭鬚皓",
    "T54n2123_014:0138a20": "白俯膢而行。四向顧視。語諸親言。汝等當",
    "T54n2123_014:0138a21": "知。我由先身惡口罵辱眾僧故。處此熟藏中。",
    "T54n2123_014:0138a22": "經六十年。受是苦惱。難可叵當。諸親聞已號",
    "T54n2123_014:0138a23": "啼悲哭。不能答之。爾時世尊。遙知此兒善根",
    "T54n2123_014:0138a24": "已熟。將諸大眾。往到屍所。告小兒言。汝是長",
    "T54n2123_014:0138a25": "老比丘不。答言。實是。第二第三亦如是問。故",
    "T54n2123_014:0138a26": "言道是。時諸大眾。見此小兒與佛答對。各懷",
    "T54n2123_014:0138a27": "疑惑。前白佛言。今此老兒宿造何業。在腹髮",
    "T54n2123_014:0138a28": "白俯膢而行。復與如來共相答問。爾時世尊",
    "T54n2123_014:0138a29": "告諸大眾。此賢劫中有佛出世。號曰迦葉。有",
    "T54n2123_014:0138b01": "諸比丘夏坐安居。眾僧和合。差一比丘年在",
    "T54n2123_014:0138b02": "老耄為僧維那。共立制限於此夏坐。要得道",
    "T54n2123_014:0138b03": "者聽共自恣。若未得者不聽自恣。今此維那",
    "T54n2123_014:0138b04": "獨不得道。僧皆不聽布薩自恣。心懷懊惱而",
    "T54n2123_014:0138b05": "作是言。我獨為爾營理僧事。令汝等輩安隱",
    "T54n2123_014:0138b06": "行道。今復還返更不聽自恣布薩羯磨。即便",
    "T54n2123_014:0138b07": "瞋恚罵辱眾僧。僧尋即牽捉閉著室中。作是",
    "T54n2123_014:0138b08": "唱言。使汝等輩常處暗冥不見光明。如我今",
    "T54n2123_014:0138b09": "者處此暗室。作是語已自&#x52E0;命終。墮地獄",
    "T54n2123_014:0138b10": "中。受大苦惱。今始得脫。故在胎中受是苦惱。",
    "T54n2123_014:0138b11": "眾僧聞已。各護三業厭離生死。得四沙門果",
    "T54n2123_014:0138b12": "者。有發辟支佛心者。有發無上菩提心者。時",
    "T54n2123_014:0138b13": "諸親屬。還將老兒詣家養育。年漸長大放令",
    "T54n2123_014:0138b14": "出家。得阿羅漢果。佛告比丘。緣於往昔供養",
    "T54n2123_014:0138b15": "眾僧及作維那營理僧事故。今得值我出家",
    "T54n2123_014:0138b16": "得道。比丘聞已。歡喜奉行。",
    "T54n2123_014:0138b17": "[0138b17] 正報頌曰。",
    "T54n2123_014:0138b18": " 惡口如毒箭  著物則破傷",
    "T54n2123_014:0138b19": " 地獄開門待  投之以鑊湯",
    "T54n2123_014:0138b20": " 割舌令自噉  楚毒難思量",
    "T54n2123_014:0138b21": " 若與身無益  慎口也何妨",
    "T54n2123_014:0138b22": "[0138b22] 習報頌曰。",
    "T54n2123_014:0138b23": " 惡口多觸忤  地獄被燒然",
    "T54n2123_014:0138b24": " 人中有餘報  還聞刀劍言",
    "T54n2123_014:0138b25": " 設令有談論  諍訟被他怨",
    "T54n2123_014:0138b26": " 往報甘心受  改惡善自鮮"
}