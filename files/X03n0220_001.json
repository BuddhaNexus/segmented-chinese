{
    "X03n0220_001:0566b03": "No. 220",
    "X03n0220_001:0566b04": "復菴和尚華嚴綸貫",
    "X03n0220_001:0566b06": "[0566b06] 佛滅度後六百年有龍樹菩薩世間文字一時讀盡",
    "X03n0220_001:0566b07": "發心入龍宮看藏見華嚴有三本上本中本下本上",
    "X03n0220_001:0566b08": "本有十三千大千世界微塵數偈一四天下微塵數",
    "X03n0220_001:0566b09": "品中本有四十九萬八千八百偈一千二百品下本",
    "X03n0220_001:0566b10": "有十萬偈四十八品遂記得下本回歸西土自西土",
    "X03n0220_001:0566b11": "傳到此方者乃八十卷經三十九品品分為七處九",
    "X03n0220_001:0566b12": "會七處九會者初菩提場說經六品十一卷二普光",
    "X03n0220_001:0566b13": "明殿說經六品四卷三忉利天說經六品三卷四夜",
    "X03n0220_001:0566b14": "摩天說經四品三卷五兜率天說經三品十二卷六",
    "X03n0220_001:0566b15": "他化天說經一品六卷七重會普光明殿說經十一",
    "X03n0220_001:0566b16": "品十三卷八三會普光明殿說經一品七卷七逝多",
    "X03n0220_001:0566b17": "林說經一品二十一卷此乃下本前分三萬六千偈",
    "X03n0220_001:0566b18": "尚有六萬四千偈九品在西土經雖未足而序正流",
    "X03n0220_001:0566b19": "通意已備何以知之清涼國師判五卷經為序分五",
    "X03n0220_001:0566b20": "十五半卷經為正宗分十九卷半經為流通分行願",
    "X03n0220_001:0566b21": "品為別行大方廣佛華嚴經者大以當體得名常&#x5FA7;",
    "X03n0220_001:0566b22": "為義常則&#x7AEA;窮三際&#x5FA7;則橫&#x5FA7;十方方以就法得名",
    "X03n0220_001:0566b23": "軌持為義軌則軌生物解持則任持自性廣以從用",
    "X03n0220_001:0566b24": "得名包博為義包則廣容博則普&#x5FA7;佛以就人得名",
    "X03n0220_001:0566c01": "覺照為義覺則悟大夜之重昏照則朗萬法之幽邃",
    "X03n0220_001:0566c02": "華以從喻得名感果嚴身為義感果則萬行圓成如",
    "X03n0220_001:0566c03": "桃李華先華後果嚴身則眾德備體如金玉華但有",
    "X03n0220_001:0566c04": "嚴身義而無結果義嚴以功用得名資莊為義資則",
    "X03n0220_001:0566c05": "資廣大之體用莊則莊真應之佛身經以能詮得名",
    "X03n0220_001:0566c06": "攝持為義攝則攝眾生之無邊持則持性相之無盡",
    "X03n0220_001:0566c07": "故名大方廣佛華嚴經又復大是遮那之體方是遮",
    "X03n0220_001:0566c08": "那之相廣是遮那之用佛是毗盧遮那佛華是普賢",
    "X03n0220_001:0566c09": "屬大行嚴是文殊屬大智大意明欲得成佛先以文",
    "X03n0220_001:0566c10": "殊之大智運普賢之大行莊嚴毗盧遮那佛果上體",
    "X03n0220_001:0566c11": "大相大用大故名大方廣佛華嚴經又復大字配法",
    "X03n0220_001:0566c12": "身方字配智身廣字配化身及意生身佛字配菩提",
    "X03n0220_001:0566c13": "身及威勢身華字配福德身及願身嚴字配相好莊",
    "X03n0220_001:0566c14": "嚴身經字配力持身故名大方廣佛華嚴經世主妙",
    "X03n0220_001:0566c15": "嚴品者世即三世間有情世間器世間正覺世間如",
    "X03n0220_001:0566c16": "經中說無量阿脩羅王無量諸大龍王日天子等此",
    "X03n0220_001:0566c17": "即有情世間主也如說山神林神樹神風神河神等",
    "X03n0220_001:0566c18": "此即器世間主也如說普賢菩薩寶燄妙光菩薩大",
    "X03n0220_001:0566c19": "福光智生菩薩大明德美音菩薩等此即正覺世間",
    "X03n0220_001:0566c20": "主也有情世間莊嚴器世間正覺世間器世間莊嚴",
    "X03n0220_001:0566c21": "有情世間正覺世間正覺世間莊嚴器世間有情世",
    "X03n0220_001:0566c22": "間三世間互相莊嚴謂之妙故曰世主妙嚴品又第",
    "X03n0220_001:0566c23": "一會說如來依正法門(正報即自身依報即所住屋宅)第二會說十",
    "X03n0220_001:0566c24": "信第三會說十住第四會說十行第五會說十回向",
    "X03n0220_001:0567a01": "第六會說十地第七會說等覺妙覺前七會普是次",
    "X03n0220_001:0567a02": "第說謂之行布法門第八及第九兩會普慧雲興二",
    "X03n0220_001:0567a03": "百問普賢瓶瀉二千酬凡說一法一切法皆在裏許",
    "X03n0220_001:0567a04": "謂之圓融法門行布如桃華李華先華後果圓融如",
    "X03n0220_001:0567a05": "蓮華華果同時就圓融又有二義一因該果海二果",
    "X03n0220_001:0567a06": "徹因源因該果海者舉十信前十住十行十回向十",
    "X03n0220_001:0567a07": "地等覺妙覺都在裏許果徹因源者舉等覺妙覺後",
    "X03n0220_001:0567a08": "十地十回向十行十住十信亦都在裏許所以道行",
    "X03n0220_001:0567a09": "布則教相差別圓融則性相無礙相是即性之相故",
    "X03n0220_001:0567a10": "行布不礙圓融性是即相之性故圓融不礙行布圓",
    "X03n0220_001:0567a11": "融不礙行布故則一為無量行布不礙圓融故則無",
    "X03n0220_001:0567a12": "量為一無量為一則融通隱隱一為無量則涉入重",
    "X03n0220_001:0567a13": "重又此經行動格式先大後小經首便云爾時世尊",
    "X03n0220_001:0567a14": "在摩竭提國阿蘭若法菩提場中於一切法成最正",
    "X03n0220_001:0567a15": "覺智入三世悉皆平等其身充滿一切世間其音普",
    "X03n0220_001:0567a16": "順十方國土譬如&#x8657;空具含眾像於諸境界無所分",
    "X03n0220_001:0567a17": "別此是大開一口吞盡十方世界了也若於此承當",
    "X03n0220_001:0567a18": "未得遂漸漸放小接人以十一卷經為眾生開發信",
    "X03n0220_001:0567a19": "門四十一卷經為眾生開發解門七卷經為眾生開",
    "X03n0220_001:0567a20": "發行門二十一卷經為眾生開發證門一部經不出",
    "X03n0220_001:0567a21": "信解行證四門此乃能詮之教其次所詮之義者不",
    "X03n0220_001:0567a22": "出四分五周六相十玄四種法界二十重華藏及無",
    "X03n0220_001:0567a23": "量香水海四分者一舉果勸樂生信分二脩因契果",
    "X03n0220_001:0567a24": "生解分三託法進脩成行分四依人證入成德分五",
    "X03n0220_001:0567b01": "周者十一卷經屬所信因果周四十一卷經前屬差",
    "X03n0220_001:0567b02": "別因果周後屬平等因果周七卷經屬成行因果周",
    "X03n0220_001:0567b03": "二十一卷經屬證入因果周六相者總相別相同相",
    "X03n0220_001:0567b04": "異相成相壞相若喻說者總是一個人謂之總相手",
    "X03n0220_001:0567b05": "&#x811A;頭目各別謂之別相眼耳鼻舌手&#x811A;同共一身謂",
    "X03n0220_001:0567b06": "之同相眼要見耳要門舌要味鼻要香手要捉足要",
    "X03n0220_001:0567b07": "奔功用各異謂之異相八萬四千毛孔一時成了謂",
    "X03n0220_001:0567b08": "之成相頭要向上&#x811A;要向下眉在眼上耳在兩邊不",
    "X03n0220_001:0567b09": "得紊亂各住本位謂之壞相其次法說者八十卷經",
    "X03n0220_001:0567b10": "屬總相卷卷經文各別謂之別相同是一部經謂之",
    "X03n0220_001:0567b11": "同相十一卷經要開信四十一卷經要開解七卷經",
    "X03n0220_001:0567b12": "要開行二十一卷經要開證功用各異謂之異相八",
    "X03n0220_001:0567b13": "十卷經卷卷皆成就謂之成相第一卷經不得在第",
    "X03n0220_001:0567b14": "二卷經後第二卷經不得在第三卷經後前不得在",
    "X03n0220_001:0567b15": "後後不得在前各各壞歸本位所謂是法住法位世",
    "X03n0220_001:0567b16": "間相常住謂之壞相其次十玄者一同時具足相應",
    "X03n0220_001:0567b17": "門(如海一滴味具百川)二廣狹自在無礙門(一尺之鏡現千重影)三一多",
    "X03n0220_001:0567b18": "相容不同門(一室之燈光光涉入)四諸法相即自在門(如金與色二不",
    "X03n0220_001:0567b19": "相離)五祕密隱顯俱成門(片月澄空晦明相並)六微細相容安立",
    "X03n0220_001:0567b20": "門(如琉璃瓶盛多芥子)七因陀羅網境界門(兩鏡互照傳輝相瀉)八託事",
    "X03n0220_001:0567b21": "顯法生解門(立像&#x7AEA;臂觸目皆道)九十世膈法異成門(一夕之夢翱翔",
    "X03n0220_001:0567b22": "百年)十主伴圓明具德門(北辰所居眾星皆拱)華嚴經大意要於",
    "X03n0220_001:0567b23": "一塵上明六相十玄其次四種法界者圭&#x5CEF;禪師云",
    "X03n0220_001:0567b24": "未明理事不說有空直指本覺靈源故曰一真法界",
    "X03n0220_001:0567c01": "從一真法界分出理法界事法界理事無礙法界事",
    "X03n0220_001:0567c02": "事無礙法界法以軌則為義界以性分為義此真空",
    "X03n0220_001:0567c03": "軌則之法在理為理法界在事為事法界在理事為",
    "X03n0220_001:0567c04": "理事無礙法界在事事為事事無礙法界蓋理無分",
    "X03n0220_001:0567c05": "限事有千差古詩云春色無高下華枝有短長只如",
    "X03n0220_001:0567c06": "經中說有一智人(諸佛菩薩)破一微塵(凡夫一身之上有我法二執)出",
    "X03n0220_001:0567c07": "大經卷(理法界)書寫三千大千世界事(事法界理事無礙法界事事無",
    "X03n0220_001:0567c08": "礙法界)其次二十重華藏世界者十重表自利十重表",
    "X03n0220_001:0567c09": "利他毗盧遮那佛居第十三重者表利他心切又復",
    "X03n0220_001:0567c10": "須知有十處放光初菩提場有二初面門放光表教",
    "X03n0220_001:0567c11": "道遐舒故次眉間放光通表一乘中道故二普光明",
    "X03n0220_001:0567c12": "殿足輪放光表信初行本故三忉利天足指放光表",
    "X03n0220_001:0567c13": "安住故四夜摩天足上放光表依行故五兜率天膝",
    "X03n0220_001:0567c14": "輪放光表屈伸回向故六他化天眉間放光表證十",
    "X03n0220_001:0567c15": "如中道故七重會普光明殿又有二初眉間放光表",
    "X03n0220_001:0567c16": "不住生死涅槃二邊故次口門放光表佛口生普賢",
    "X03n0220_001:0567c17": "長子故九逝多林眉間放光表證窮法界中道故所",
    "X03n0220_001:0567c18": "有第三會普光明殿不放光者表行依解發只發解",
    "X03n0220_001:0567c19": "光故又九會各有主第一會普賢第二會文殊(此經普賢",
    "X03n0220_001:0567c20": "為長子文殊為幼男)第三會法慧第四會功德林第五會金剛",
    "X03n0220_001:0567c21": "幢第六會金剛藏第七會普賢與如來普賢品談平",
    "X03n0220_001:0567c22": "等因如來出現品談平等果第八會又普賢第九會",
    "X03n0220_001:0567c23": "如來與善友也又三十九品只有阿僧祇品與如來",
    "X03n0220_001:0567c24": "隨好光明品是佛說(此二品乃佛親證法門)其餘品皆諸菩薩",
    "X03n0220_001:0568a01": "與雲臺寶網演說佛但放光而已許多所詮之義盡",
    "X03n0220_001:0568a02": "從無邊香水海中流出無邊香水海又從一心上流",
    "X03n0220_001:0568a03": "出其次善財童子於福城東際大塔廟前參見文殊",
    "X03n0220_001:0568a04": "文殊作象王回顧師子嚬呻是時六千比丘言下成",
    "X03n0220_001:0568a05": "道五眾益友頓啟初心善財悟了文殊告云汝今見",
    "X03n0220_001:0568a06": "我得根本智未得差別智可以南遊(南即虛明之地乃自己也)經",
    "X03n0220_001:0568a07": "歷一百一十城參見五十三善智識差別門庭一一",
    "X03n0220_001:0568a08": "透過成等正覺佛國禪師頌云出林還又入林中便",
    "X03n0220_001:0568a09": "是娑羅佛廟東師子吼時芳草綠象王回顧落華紅",
    "X03n0220_001:0568a10": "六千乞士十心滿五眾高人一信通珍重吾師向南",
    "X03n0220_001:0568a11": "去百城&#x70DF;水渺無窮於是善財禮辭文殊登妙高&#x5CEF;",
    "X03n0220_001:0568a12": "求見德雲比丘繞&#x5CEF;七日不見後於別&#x5CEF;相見妙&#x5CEF;",
    "X03n0220_001:0568a13": "即向上一著盡十方世界只是一箇妙&#x5CEF;善財所以",
    "X03n0220_001:0568a14": "不見若要有見有聞有說有聽除是別&#x5CEF;別&#x5CEF;即第",
    "X03n0220_001:0568a15": "二位頭也又頌曰德雲常在妙高&#x5CEF;行繞&#x5CEF;頭不定",
    "X03n0220_001:0568a16": "蹤七日既云尋不見一朝何故&#x5374;相逢發心住處師",
    "X03n0220_001:0568a17": "緣合(當發心住)普見門中佛境容(善財得普見法門)回首夕陽坡",
    "X03n0220_001:0568a18": "下望白雲青嶂萬千重善財禮辭南遊凡見一善知",
    "X03n0220_001:0568a19": "識皆云我已先發阿耨多羅三藐三菩提心未知菩",
    "X03n0220_001:0568a20": "薩脩何等行云何發心先呈已發後問行門乃是先",
    "X03n0220_001:0568a21": "悟後脩也其間如見勝熱婆羅門四面火聚中有刀",
    "X03n0220_001:0568a22": "山高峻無極善財登山投火得無盡輪法門證王子",
    "X03n0220_001:0568a23": "位此乃逆境也忠禪師頌曰童子尋求勝熱公門庭",
    "X03n0220_001:0568a24": "別露一家風刀山火聚方登跳頓悟圓明色是空又",
    "X03n0220_001:0568b01": "如見無厭足王坐金剛座十千大臣前後圍繞十萬",
    "X03n0220_001:0568b02": "猛卒其形醜惡皆攘臂瞋目其所犯者或斷手足或",
    "X03n0220_001:0568b03": "截耳鼻王治事已執善財手入宮命之同坐見其宮",
    "X03n0220_001:0568b04": "殿廣博皆以妙寶之所合成告善財言我得如幻法",
    "X03n0220_001:0568b05": "門身語意業未曾煩一眾生此亦逆境也忠禪師頌",
    "X03n0220_001:0568b06": "曰王者威嚴獄吏嗔剜心臂腹太愁人逡巡引入無",
    "X03n0220_001:0568b07": "生殿一曲後園桃李春又如見婆須密女所住之宅",
    "X03n0220_001:0568b08": "廣博嚴麗寶樹寶墻及以寶&#x58CD;一一皆有十大園林",
    "X03n0220_001:0568b09": "以為莊嚴其身出大光明普照一切宮殿或執或抱",
    "X03n0220_001:0568b10": "或吻或唼皆獲清涼告善財言我得離貪慾際法門",
    "X03n0220_001:0568b11": "佛國禪師頌曰相逢相問有何緣高行如來一寶錢",
    "X03n0220_001:0568b12": "執手抱身心月靜吻唇唼舌戒珠圓人非人女皆隨",
    "X03n0220_001:0568b13": "現天與天形應不偏三德已明貪慾際酒樓華洞醉",
    "X03n0220_001:0568b14": "神仙其次併見德生童子有德童女兩人男表智女",
    "X03n0220_001:0568b15": "表悲童者無染習忠禪師頌曰童女童男骨月新手",
    "X03n0220_001:0568b16": "中牽個玉麒麟慇懃來報善財道彌勒樓前路最親",
    "X03n0220_001:0568b17": "又佛國頌云德生有德兩和融同幻同生意莫窮同",
    "X03n0220_001:0568b18": "住同脩成解脫同悲同智顯靈功同綠同想心冥契",
    "X03n0220_001:0568b19": "同見同知道轉通若要一生成佛果毗盧樓閣在南",
    "X03n0220_001:0568b20": "中善財於是禮辭詣彌勒閣前禮拜云惟願尊者開",
    "X03n0220_001:0568b21": "樓閣門令我得入彌勒領無量諸大菩薩從他方來",
    "X03n0220_001:0568b22": "(表法無所住)彈指一聲(表不離當處)閣門遂開善財即入入已",
    "X03n0220_001:0568b23": "復閉(表攝用歸體又表理絕門戶)善財見一樓閣廣博無盡猶如",
    "X03n0220_001:0568b24": "&#x8657;空又見一樓閣中有無量諸妙樓閣一一樓閣中",
    "X03n0220_001:0568c01": "皆有彌勒一一彌勒前皆有善財一一善財皆悉合",
    "X03n0220_001:0568c02": "掌回顧一善財之身&#x5FA7;入一切善財身內一切善財",
    "X03n0220_001:0568c03": "身皆攝歸一善財身內一樓閣為主一切樓閣為伴",
    "X03n0220_001:0568c04": "互&#x5FA7;互容互攝互入重重重重無盡此乃證入法界",
    "X03n0220_001:0568c05": "也佛國頌云樓閣門前立片時龍華師至遠方歸不",
    "X03n0220_001:0568c06": "唯彈指觀深妙又聽慈音語細微理智行為身日月",
    "X03n0220_001:0568c07": "菩提心是道樞機許多境界何來去萬里天邊一雁",
    "X03n0220_001:0568c08": "飛善財證得一切境界莊嚴藏解脫門自念我今所",
    "X03n0220_001:0568c09": "證不因福城東際大塔廟前見文殊指教爭得到此",
    "X03n0220_001:0568c10": "境界作是念時文殊遂舒金臂過一百一十城不見",
    "X03n0220_001:0568c11": "文殊身只見文殊手(初悟似有能所證悟了能所俱亡)摩善財頂云",
    "X03n0220_001:0568c12": "善哉善哉汝所證法解雖已圓而行未圓可更去見",
    "X03n0220_001:0568c13": "普賢彼當令汝得深妙行於是善財辭退諸佛會中",
    "X03n0220_001:0568c14": "於紅蓮座上參見普賢智悲圓滿行願功成得一切",
    "X03n0220_001:0568c15": "佛剎微塵數三昧法門佛國頌云一百由旬摩頂歸",
    "X03n0220_001:0568c16": "片心思見普賢師堂堂現在紅蓮座落落分明白象",
    "X03n0220_001:0568c17": "兒沙劫智悲方滿日微塵行願正圓時佛功德海重",
    "X03n0220_001:0568c18": "宣說愁見波濤轉渺瀰善財見文殊乃是解圓又見",
    "X03n0220_001:0568c19": "普賢乃是行圓行解既圓末後一偈只云剎塵心念",
    "X03n0220_001:0568c20": "可數知大海中水可飲盡&#x8657;空可量風可繫無能盡",
    "X03n0220_001:0568c21": "說佛功德便休更不曾說善財甚處成佛具三十二",
    "X03n0220_001:0568c22": "相八十種好到此方知上無佛道可成下無眾生可",
    "X03n0220_001:0568c23": "度一切眾生本來成佛生死涅槃猶如昨夢圓覺經",
    "X03n0220_001:0568c24": "云成道亦無得本性圓滿故古德云學道先須細識",
    "X03n0220_001:0569a01": "心細中之細最難明箇中尋到無尋處始信凡心是",
    "X03n0220_001:0569a02": "佛心忠禪師頌曰打鼓弄琵琶還他一會家木童能",
    "X03n0220_001:0569a03": "撫掌石女解烹茶雲散天邊月春來樹上華善財參",
    "X03n0220_001:0569a04": "&#x5FA7;處黑豆未生芽所以趙州行&#x811A;&#x5FA7;參了&#x5374;云佛之",
    "X03n0220_001:0569a05": "一字吾不喜聞張無盡居士頌曰趙州八十猶行&#x811A;",
    "X03n0220_001:0569a06": "只為心頭未悄然及至&#x5FA7;參無一事始知&#x8657;費草鞋",
    "X03n0220_001:0569a07": "錢皆與此經同意余嘗隨侍真歇禪師於雜華大意",
    "X03n0220_001:0569a08": "耳剽目竊得其一二不敢自祕&#x8F19;此錄出以廣流通",
    "X03n0220_001:0569a09": "矣。",
    "X03n0220_001:0569a10": "復菴和尚華嚴綸貫",
    "X03n0220_001:0569a12": "[0569a12] 雲棲比丘智定捐貲刻此",
    "X03n0220_001:0569a13": "大方廣佛華嚴經綸貫 伏願智定及 法界眾",
    "X03n0220_001:0569a14": "生同登華藏玄門八難三塗共入毗盧性海"
}