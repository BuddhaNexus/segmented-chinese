{
    "T22n1425_032:0485b17": "摩訶僧祇律卷第三十二",
    "T22n1425_032:0485b19": "東晉天竺三藏佛陀跋陀羅",
    "T22n1425_032:0485b20": "共法顯譯",
    "T22n1425_032:0485b21": "明雜跋渠法之十",
    "T22n1425_032:0485b22": "共食法者，佛住舍衛城，爾時六群比丘共食，",
    "T22n1425_032:0485b23": "為世人所嫌：「云何沙門釋子如世間婬泆人",
    "T22n1425_032:0485b24": "共食？」乃至佛言：「呼六群比丘來。」來已，佛語比",
    "T22n1425_032:0485b25": "丘：「汝實爾不？」答言：「實爾世尊！」佛言：「從今日",
    "T22n1425_032:0485b26": "後不聽共食。」共食者，共一器食。食者，五正",
    "T22n1425_032:0485b27": "食、五雜正食，應別器食。若無鉢者，應用鉤鉢、",
    "T22n1425_032:0485b28": "若鍵[金*慈]。若復無者，應團飯著左手中，右手",
    "T22n1425_032:0485b29": "食。若復不能者，應置鉢著草葉上更互取食，",
    "T22n1425_032:0485c01": "不得俱下手。離五正食、五雜正食，若[麩夫+少]、若餅、",
    "T22n1425_032:0485c02": "果菜，共食無罪。若共器食者，越比尼罪。是",
    "T22n1425_032:0485c03": "名共食法。机食者，佛住舍衛城，如來以五事",
    "T22n1425_032:0485c04": "利益故，五日一行諸比丘房，見難陀、優波難",
    "T22n1425_032:0485c05": "陀房中食机種種畫色，佛知而故問：「此是誰",
    "T22n1425_032:0485c06": "食机，種種畫色？」諸比丘答言：「是難陀、優波難",
    "T22n1425_032:0485c07": "陀食机。」佛言：「從今日後不聽机上食。」復次佛",
    "T22n1425_032:0485c08": "住舍衛城，如來五事利益故，五日一行諸比",
    "T22n1425_032:0485c09": "丘房，見一痏手比丘，佛知而故問：「比丘調",
    "T22n1425_032:0485c10": "適安樂不？」答言：「世尊！我痏手破鉢，世尊制",
    "T22n1425_032:0485c11": "戒不聽机上食，故不樂。」佛言：「從今日聽病比",
    "T22n1425_032:0485c12": "丘机上食，不聽種種畫色。」若僧食机，種種畫",
    "T22n1425_032:0485c13": "色無罪。若私有，聽一種色。病比丘机上食，",
    "T22n1425_032:0485c14": "應先立心作念，得用無罪。若比丘不病，一切",
    "T22n1425_032:0485c15": "不聽机上食。若老病痏手、刺頭出血，若鉢重、",
    "T22n1425_032:0485c16": "若滿、若熱、若冷，得机上食無罪。若比丘不病",
    "T22n1425_032:0485c17": "机上食者，得越比尼罪。是名机法。",
    "T22n1425_032:0485c18": "　食蒜并覆鉢、　　鈎紐及腰帶、",
    "T22n1425_032:0485c19": "　騎乘及同床、　　共坐同器食、",
    "T22n1425_032:0485c20": "　食机種種色。　　第八跋渠竟。",
    "T22n1425_032:0485c21": "為殺者，佛住舍衛城時。難陀、優波難陀遊行",
    "T22n1425_032:0485c22": "還舍衛城。時有一舊檀越名阿跋吒，是比",
    "T22n1425_032:0485c23": "丘時到著入聚落衣持鉢入其家，檀越見已",
    "T22n1425_032:0485c24": "作是言：「阿闍梨！何故希行多時不見？」比丘言：",
    "T22n1425_032:0485c25": "「長壽！我希行來，欲與我作何等好食？」答言：「我",
    "T22n1425_032:0485c26": "明日當與阿闍梨作食。」比丘言：「汝莫作織師",
    "T22n1425_032:0485c27": "食。」便問言：「何等名織師食？」比丘言：「麁飯豆羹",
    "T22n1425_032:0485c28": "是。」檀越言：「我不與阿闍梨麁飯豆羹，當與肉",
    "T22n1425_032:0485c29": "食。」比丘言：「汝莫與我冷肉。」答言：「我不與阿",
    "T22n1425_032:0486a01": "闍梨冷肉食，當熱煮與。」比丘言：「我所言",
    "T22n1425_032:0486a02": "熱不謂此熱。」問言：「何等熱？」比丘答言：「新死熱",
    "T22n1425_032:0486a03": "肉。」檀越言：「若欲爾者明日早來，當在阿闍",
    "T22n1425_032:0486a04": "梨前殺者可得熱。」比丘答言：「可爾。」到明旦著",
    "T22n1425_032:0486a05": "衣持鉢往至其家，檀越即牽羊猪雞，羅列在",
    "T22n1425_032:0486a06": "比丘前殺。供食已去，檀越嫌言：「沙門瞿曇",
    "T22n1425_032:0486a07": "無數方便毀呰殺生、讚歎不殺，而此沙門目",
    "T22n1425_032:0486a08": "前教殺，與自殺何異？」諸比丘以是因緣往白",
    "T22n1425_032:0486a09": "世尊。佛言：「呼難陀、優波難陀來。」來已，佛問比",
    "T22n1425_032:0486a10": "丘：「汝實爾不？」答言：「實爾。世尊！」佛言：「比丘！此是",
    "T22n1425_032:0486a11": "惡事。」乃至佛言：「汝云何現前教殺？從今日",
    "T22n1425_032:0486a12": "後不聽為殺。」為殺者，為比丘殺。為比丘殺者，",
    "T22n1425_032:0486a13": "一切比丘、比丘尼、式叉摩尼、沙彌、沙彌尼、優婆",
    "T22n1425_032:0486a14": "塞、優婆夷盡不得食。如是乃至為優婆夷殺，",
    "T22n1425_032:0486a15": "一切比丘不得食，乃至優婆夷亦不得食。為",
    "T22n1425_032:0486a16": "有三事：見、聞、疑。見者，現前眼見為殺，不聽",
    "T22n1425_032:0486a17": "食，是名見。聞者，耳自聞、或從他聞為殺，不聽",
    "T22n1425_032:0486a18": "食。若前人是不可信，故欲擾亂比丘者，不",
    "T22n1425_032:0486a19": "應受語；當從可信人邊取定，是名聞。疑者，比",
    "T22n1425_032:0486a20": "丘至檀越家常見羊，後往正見頭脚在地，見",
    "T22n1425_032:0486a21": "已心即生疑，應問：「前所見羊為在何處？」若言：",
    "T22n1425_032:0486a22": "「已為阿闍梨殺。」者，不應食。若言：「尊者！我為祠",
    "T22n1425_032:0486a23": "天故殺，食不盡。」與得食，是名疑。如是一切眾",
    "T22n1425_032:0486a24": "生，若見、若聞，疑亦如是，是名為殺。人肉者，佛",
    "T22n1425_032:0486a25": "住舍衛城，爾時舍衛城中有優婆塞名[口*束]卑，",
    "T22n1425_032:0486a26": "其婦亦名[口*束]卑。有客比丘來亦名[口*束]卑，時優",
    "T22n1425_032:0486a27": "婆塞聞已便作是念：「阿闍梨與我等同字，當",
    "T22n1425_032:0486a28": "往請食。」即詣精舍請來家中，設種種飲食供",
    "T22n1425_032:0486a29": "養已，頭面禮足胡跪合掌，白言：「尊者！唯願受",
    "T22n1425_032:0486b01": "我四事請：衣、食、床臥具、病瘦湯藥。」比丘即",
    "T22n1425_032:0486b02": "便受請。時夫主欲逐商人遠行，囑婦言：「我遠",
    "T22n1425_032:0486b03": "行，汝在後當好供養阿闍梨，勿使有乏。」去後",
    "T22n1425_032:0486b04": "比丘不和，欲服下藥，語優婆夷言：「我欲服下",
    "T22n1425_032:0486b05": "藥，能隨時次第料理食不？」答言：「可爾。」服下藥",
    "T22n1425_032:0486b06": "已隨次第應病與食，清粥滰粥次須肉，持罽",
    "T22n1425_032:0486b07": "利沙槃與婢言：「持是往買肉來。」其婢入市，值",
    "T22n1425_032:0486b08": "齋日都無殺者而不得還。時優婆夷心生不",
    "T22n1425_032:0486b09": "悅言：「阿闍梨服藥，若不得隨病食者，或能增",
    "T22n1425_032:0486b10": "動。」即磨蕪菁子以油漬之，便入房內即以利",
    "T22n1425_032:0486b11": "刀割髀肉，諸婢言：「汝持此肉，以蕪菁子油淨",
    "T22n1425_032:0486b12": "洗作食與阿闍梨，問阿闍梨明日復須何等",
    "T22n1425_032:0486b13": "食。」其婢如教辦食送往，問言：「明日復須何",
    "T22n1425_032:0486b14": "食？」答言：「止！莫復更送。」時優婆夷患瘡而臥，其",
    "T22n1425_032:0486b15": "夫商人行還，作是念：「我常遠行還時，婦出二",
    "T22n1425_032:0486b16": "門、三門迎我。今何故不出？」入房見婦臥床上，",
    "T22n1425_032:0486b17": "便瞋恚言：「汝何故慢我不出耶？」其婦答言：",
    "T22n1425_032:0486b18": "「此行有何功？夫欲使我迎。」答言：「我行得百千",
    "T22n1425_032:0486b19": "萬來。」其婦答言：「此是外財何足為奇！我自割",
    "T22n1425_032:0486b20": "身肉供給阿闍梨。」其夫問言：「為割何處？」即",
    "T22n1425_032:0486b21": "褰衣示之，其夫見已迷悶倒地。時有鬼神即",
    "T22n1425_032:0486b22": "語比丘。時比丘聞已便入慈三昧，定力感之",
    "T22n1425_032:0486b23": "平復如故。其婦語夫言：「起！起！勿怖！阿闍梨威",
    "T22n1425_032:0486b24": "神故，我瘡已平復。」其夫起已見瘡平復，即大",
    "T22n1425_032:0486b25": "歡喜，往到店肆上作如是言：「我家婦精進如",
    "T22n1425_032:0486b26": "是割身供養。」眾人聞已嫌言：「云何沙門釋子",
    "T22n1425_032:0486b27": "噉人肉？」諸比丘以是因緣往白世尊。佛言：「呼",
    "T22n1425_032:0486b28": "是比丘來。」來已，佛問比丘：「汝實爾不？」答言：",
    "T22n1425_032:0486b29": "「實爾。世尊！我不入定故。」佛言：「從今日後不聽",
    "T22n1425_032:0486c01": "食人肉。」復次佛住波羅奈仙人鹿野苑，時有",
    "T22n1425_032:0486c02": "比丘黃病，醫師言：「尊者服人血者可差，若不",
    "T22n1425_032:0486c03": "服者便死，更無餘方。」時有人犯王事，反縛兩",
    "T22n1425_032:0486c04": "手著迦毘羅華鬘，打鼓唱令詣其刑處。比丘",
    "T22n1425_032:0486c05": "至魁膾邊作是言：「長壽！施我人血飲。」魁膾",
    "T22n1425_032:0486c06": "言：「若欲食肉亦當相與，何況血耶？」即坐罪人",
    "T22n1425_032:0486c07": "在地，以刀刺兩喉脈出血，比丘兩手承取血",
    "T22n1425_032:0486c08": "飲，為世人所嫌：「此非比丘，是噉人鬼。」即以",
    "T22n1425_032:0486c09": "瓦石土塊擲，是比丘劣而得脫。諸比丘以是",
    "T22n1425_032:0486c10": "因緣往白世尊。佛言：「呼是比丘來。」來已，佛問",
    "T22n1425_032:0486c11": "比丘：「汝實爾不？」答言：「實爾。世尊！」佛言：「比丘！此",
    "T22n1425_032:0486c12": "是惡事，愛命乃爾。」佛言：「從今已後不聽飲",
    "T22n1425_032:0486c13": "人血，乃至人髓一切不聽。」若比丘頭生瘡，醫",
    "T22n1425_032:0486c14": "言：「須人骨灰塗得差。」者，得塗。塗已不得眾中",
    "T22n1425_032:0486c15": "住，應在邊小房中住，差已應淨洗浴還入眾",
    "T22n1425_032:0486c16": "中。復次佛住毘舍離，時有一種姓食龍肉，諸",
    "T22n1425_032:0486c17": "比丘亦有食龍肉者，是故殺者眾多。時有一",
    "T22n1425_032:0486c18": "龍女到世尊床前立住而啼，佛知而故問：「汝",
    "T22n1425_032:0486c19": "何故啼耶？」時龍女白佛言：「世尊！毘舍離人食",
    "T22n1425_032:0486c20": "龍，諸比丘亦食，以是故殺者眾多。唯願世尊",
    "T22n1425_032:0486c21": "勿令諸比丘食龍。」爾時世尊為龍女隨順說",
    "T22n1425_032:0486c22": "法，示教利喜而去。時世尊往到眾多比丘所，",
    "T22n1425_032:0486c23": "敷尼師檀而坐，即為比丘具說上事：「從今",
    "T22n1425_032:0486c24": "日後不聽食龍肉、龍血、龍骨、龍筋、龍髓，一切",
    "T22n1425_032:0486c25": "不聽食。若身外有諸病，須骨灰塗者，得用無",
    "T22n1425_032:0486c26": "罪。」",
    "T22n1425_032:0486c27": "佛住王舍城，時瓶沙王象死，有諸小姓旃陀",
    "T22n1425_032:0486c28": "羅食肉，諸比丘亦有食者。時耆舊童子至佛",
    "T22n1425_032:0486c29": "所，頭面禮足却住一面白佛言：「世尊！瓶沙王",
    "T22n1425_032:0487a01": "象死，有諸小姓旃陀羅噉肉，諸比丘亦有噉",
    "T22n1425_032:0487a02": "者。比丘者，出家人，人所敬重，唯願世尊莫",
    "T22n1425_032:0487a03": "令食象肉。」世尊為童子隨順說法示教利喜，",
    "T22n1425_032:0487a04": "頭面禮足而退。時世尊往至眾多比丘所，敷",
    "T22n1425_032:0487a05": "尼師檀坐，為諸比丘具說上事，佛言：「從今",
    "T22n1425_032:0487a06": "已後不聽食象肉，乃至象髓亦不聽食。聽以",
    "T22n1425_032:0487a07": "象牙、骨作鉢支衣細結無罪。」",
    "T22n1425_032:0487a08": "佛住王舍城，時瓶沙王馬死，亦如上象中說。",
    "T22n1425_032:0487a09": "若外有癬疥病，須馬血塗者無罪。塗已不得",
    "T22n1425_032:0487a10": "眾中住，應在邊小房中住。佛住舍衛城，時諸",
    "T22n1425_032:0487a11": "比丘食狗肉，入聚落時為狗所逐競吠。諸比",
    "T22n1425_032:0487a12": "丘以是因緣往白世尊，乃至佛言：「從今日",
    "T22n1425_032:0487a13": "後不聽食狗肉，乃至狗髓不聽食。若為狗所",
    "T22n1425_032:0487a14": "齧，須燒狗毛塗瘡者得用無罪。」佛住舍衛",
    "T22n1425_032:0487a15": "城，時有比丘食烏肉，比丘入聚落乞食，或林",
    "T22n1425_032:0487a16": "中經行時，群烏逐鳴。諸比丘以是因緣往白",
    "T22n1425_032:0487a17": "世尊，乃至佛言：「從今日後不聽食烏肉，乃",
    "T22n1425_032:0487a18": "至烏髓亦不聽食，若須翅翮外用者無罪。」",
    "T22n1425_032:0487a19": "佛住舍衛城，時有比丘食鷲鳥肉，比丘近林",
    "T22n1425_032:0487a20": "中經行，有諸群鷲逐比丘鳴喚。諸比丘以是",
    "T22n1425_032:0487a21": "因緣往白世尊，乃至佛言：「從今已後不聽食",
    "T22n1425_032:0487a22": "鷲鳥肉，乃至鷲髓亦不聽食，若須翅翮外用",
    "T22n1425_032:0487a23": "者無罪。」一、人肉。二、龍肉。三、象肉。四、馬肉。五、",
    "T22n1425_032:0487a24": "狗肉。六、烏肉。七、鷲鳥肉。八、猪肉。九、獼猴肉。",
    "T22n1425_032:0487a25": "十、師子肉。蒜者，生熟皮葉，一切盡不聽食。",
    "T22n1425_032:0487a26": "若須外用塗瘡聽用。若塗已，不得眾中住，當",
    "T22n1425_032:0487a27": "在邊小房中住，差已應淨洗浴還聽入眾。是",
    "T22n1425_032:0487a28": "名肉蒜法。",
    "T22n1425_032:0487a29": "皮法者，佛住舍衛城，時難陀、優波難陀至牧",
    "T22n1425_032:0487b01": "牛家坐床上，有新生犢子見比丘衣色似",
    "T22n1425_032:0487b02": "母，跳踉來趣。比丘即以手摩額上，細滑觸手，",
    "T22n1425_032:0487b03": "便作是言：「此皮軟好，可作坐具。」時牧牛人便",
    "T22n1425_032:0487b04": "作是念：「此比丘是王大臣貴勝所識，有大力",
    "T22n1425_032:0487b05": "勢，故當欲得是皮。」即問：「阿闍梨欲須皮耶？我",
    "T22n1425_032:0487b06": "當與。」比丘便言：「正與我此犢皮。」牧牛人言：「我",
    "T22n1425_032:0487b07": "家中有成死犢皮亦軟好，當鞣治相與。」比",
    "T22n1425_032:0487b08": "丘言：「審與我者，正與我是，更不須餘者。」時牧",
    "T22n1425_032:0487b09": "牛人便作是念：「此比丘有大勢力，能作不饒",
    "T22n1425_032:0487b10": "益事。」畏難故即比丘前殺犢，剝皮與之。時犢",
    "T22n1425_032:0487b11": "母牧還，不見其子，循籬鳴喚。牧牛人嫌言：",
    "T22n1425_032:0487b12": "「沙門釋子而無慈心，使沙門在犢母處者意",
    "T22n1425_032:0487b13": "當云何？」諸比丘以是因緣往白世尊。佛言：「呼",
    "T22n1425_032:0487b14": "難陀、優波難陀來。」來已，佛問比丘：「汝實爾不？」",
    "T22n1425_032:0487b15": "答言：「實爾。世尊！」佛言：「比丘！此是惡事，汝云何",
    "T22n1425_032:0487b16": "現前教殺？從今已後不聽用皮。」皮者，牛皮、水",
    "T22n1425_032:0487b17": "牛皮、虎皮、豹皮、羆皮、鹿皮，如是一切皮不",
    "T22n1425_032:0487b18": "聽坐，唯聽恕奴邊地羊皮。羊皮有二種：一",
    "T22n1425_032:0487b19": "者羖羊，二者羺羊。羖羊、羺羊各有十種，如",
    "T22n1425_032:0487b20": "上說。若坐皮上，越比尼罪。若坐皮兜羅褥",
    "T22n1425_032:0487b21": "上者，二越比尼罪。若坐革屣上，越比尼罪。",
    "T22n1425_032:0487b22": "若臥革屣上齊膝以上，越比尼罪；膝已下",
    "T22n1425_032:0487b23": "無罪。若皮織床，坐上無罪。",
    "T22n1425_032:0487b24": "揩脚物者，佛住舍衛城，時難陀、優波難陀，作",
    "T22n1425_032:0487b25": "種種揩脚物洗足，外道弟子見已便作是念：",
    "T22n1425_032:0487b26": "「我等當共試擾亂優婆塞去。」如上屑末中廣",
    "T22n1425_032:0487b27": "說，乃至佛言：「從今日後不聽用種種物揩洗",
    "T22n1425_032:0487b28": "脚。」揩物者，若方、若圓刻上如摩沙豆、蒙具豆",
    "T22n1425_032:0487b29": "形，一切不聽用。脚底有垢破，得圓草、若塼",
    "T22n1425_032:0487c01": "瓦聽用。是名揩脚物。眼藥者，佛住王舍城，",
    "T22n1425_032:0487c02": "時世人節日男女出城遊觀，時六群比丘以",
    "T22n1425_032:0487c03": "空青黑物莊眼，為世人所嫌：「云何沙門釋",
    "T22n1425_032:0487c04": "子如貴勝童子以空青莊眼？」有見黑物莊者，",
    "T22n1425_032:0487c05": "復言：「沙門釋子如下賤使人，黑物莊眼而行。",
    "T22n1425_032:0487c06": "此壞敗人，何道之有？」諸比丘以是因緣往白",
    "T22n1425_032:0487c07": "世尊，乃至佛言：「從今日後不聽莊眼。」復次",
    "T22n1425_032:0487c08": "佛住舍衛城耆舊童子菴婆羅園，時諸比丘",
    "T22n1425_032:0487c09": "眼痛，耆舊童子言：「尊者！可以此藥塗眼。」諸比",
    "T22n1425_032:0487c10": "丘言：「世尊制戒不聽塗眼。」童子言：「我當往從",
    "T22n1425_032:0487c11": "世尊乞此願。」即往佛所頭面禮足，却住一面",
    "T22n1425_032:0487c12": "白佛言：「世尊！諸比丘是一食人，眼是人之所",
    "T22n1425_032:0487c13": "重，唯願世尊聽諸比丘著眼藥。」佛言：「從今已",
    "T22n1425_032:0487c14": "後聽用眼藥，除空青。若醫言：『尊者！此眼痛，得",
    "T22n1425_032:0487c15": "空青屑塗便差，更無餘方。』若爾者得塗。塗已",
    "T22n1425_032:0487c16": "不得眾中住，應在邊小房中，差已當淨洗",
    "T22n1425_032:0487c17": "得還入眾。」是名眼藥。眼藥筒者，佛住舍衛",
    "T22n1425_032:0487c18": "城，時諸比丘持樹葉盛眼藥。佛知而故問：「比",
    "T22n1425_032:0487c19": "丘此是何等？」答言：「是眼藥。」佛言：「眼藥是貴",
    "T22n1425_032:0487c20": "物，應用筒盛。」時諸比丘作金銀筒盛，佛言：「金",
    "T22n1425_032:0487c21": "銀及一切寶不聽用。應用銅、鐵、白臘、竹葦筐、",
    "T22n1425_032:0487c22": "鳥翮，下至皮裹。」是名藥筒。眼藥籌者，佛住",
    "T22n1425_032:0487c23": "舍衛城，時有比丘持竹作眼藥籌，佛知而故",
    "T22n1425_032:0487c24": "問：「比丘此是何等？」答言：「世尊！是眼藥籌。」佛",
    "T22n1425_032:0487c25": "言：「眼是軟物，應用滑物作籌。」時有比丘便以",
    "T22n1425_032:0487c26": "金銀作，佛言：「不聽金銀及一切寶物作，應用",
    "T22n1425_032:0487c27": "銅鐵、牙骨、栴檀堅木作，揩摩令滑澤，下至用",
    "T22n1425_032:0487c28": "指頭。」是名眼藥籌法。蓋法者，佛住王舍城，",
    "T22n1425_032:0487c29": "時世人節會日男女遊觀，時六群比丘持種",
    "T22n1425_032:0488a01": "種雜色傘蓋、有持樹皮傘蓋者，為世人所嫌：",
    "T22n1425_032:0488a02": "「云何沙門釋子如王子大臣，持種種雜色傘",
    "T22n1425_032:0488a03": "蓋？」見持樹葉者，復作是言：「云何沙門釋子如",
    "T22n1425_032:0488a04": "下賤使人，持樹葉傘蓋行。此壞敗人，何道之",
    "T22n1425_032:0488a05": "有？」諸比丘以是因緣往白世尊，乃至佛言：「從",
    "T22n1425_032:0488a06": "今已後不聽持傘蓋。」復次佛住舍衛城，時",
    "T22n1425_032:0488a07": "長老阿那律金毘羅，在塔山安居竟，還舍衛",
    "T22n1425_032:0488a08": "城禮拜世尊。佛知而故問：「比丘！衣何故醎",
    "T22n1425_032:0488a09": "污乃爾？」比丘答言：「世尊制戒不聽持傘蓋，我",
    "T22n1425_032:0488a10": "乞食被雨，是故如是。」佛言：「從今日後聽持傘",
    "T22n1425_032:0488a11": "蓋。」傘蓋者，樹皮蓋、樹葉蓋、竹蓋，如是等蓋",
    "T22n1425_032:0488a12": "聽用，不聽種種雜色傘蓋。是名傘蓋法也。",
    "T22n1425_032:0488a13": "扇法者，世人節會日男女遊觀，六群比丘持",
    "T22n1425_032:0488a14": "雲母莊挍扇、有持草扇者，為世人所嫌：「云何",
    "T22n1425_032:0488a15": "沙門釋子如王子大臣，持雲母莊挍扇？」見",
    "T22n1425_032:0488a16": "有持草扇者，復言：「云何沙門釋子如下賤人",
    "T22n1425_032:0488a17": "持草扇行？此壞敗人，何道之有？」諸比丘以是",
    "T22n1425_032:0488a18": "因緣往白世尊，乃至佛言：「從今已後不聽",
    "T22n1425_032:0488a19": "持扇。」復次佛住毘舍離，諸比丘在禪坊中患",
    "T22n1425_032:0488a20": "蚊子，以衣扇作聲。佛知而故問：「比丘作何等，",
    "T22n1425_032:0488a21": "如象振耳作聲？」比丘答言：「世尊制戒不得捉",
    "T22n1425_032:0488a22": "扇，諸比丘患蚊，以衣拂故作聲。」佛言：「從今",
    "T22n1425_032:0488a23": "已後聽捉竹扇、葦扇、樹葉扇，除雲母扇及種",
    "T22n1425_032:0488a24": "種畫色扇。」若僧扇作種種色無罪，若私扇壞",
    "T22n1425_032:0488a25": "色，若有持種種香塗扇來施者，聽洗已受用。",
    "T22n1425_032:0488a26": "是名扇法。拂法者，佛住王舍城，世人節會日",
    "T22n1425_032:0488a27": "男女遊觀，時六群比丘持白犛牛尾拂，以",
    "T22n1425_032:0488a28": "金銀作柄、有持馬尾拂者，為世人所嫌，乃至",
    "T22n1425_032:0488a29": "佛言：「從今已後不聽捉拂。」復次佛住毘舍",
    "T22n1425_032:0488b01": "離，諸比丘禪坊中患蚊故，以樹葉拂蚊作",
    "T22n1425_032:0488b02": "聲。佛知而故問：「比丘此何等聲？」答言：「世尊制",
    "T22n1425_032:0488b03": "戒不聽捉拂，是故諸比丘以樹葉拂蚊作聲。」",
    "T22n1425_032:0488b04": "佛言：「從今已後聽捉拂。」拂者，線拂、裂[疊*毛]拂、",
    "T22n1425_032:0488b05": "芒草拂、樹皮拂，是中除白犛牛尾、白馬尾、金",
    "T22n1425_032:0488b06": "銀柄，餘一切聽捉。若有白者當染壞色已聽",
    "T22n1425_032:0488b07": "用。捉拂時不得如婬女捉拂作姿作相，是",
    "T22n1425_032:0488b08": "名拂法。",
    "T22n1425_032:0488b09": "　為殺食人肉、　　眼藥并筒籌、",
    "T22n1425_032:0488b10": "　牛皮揩脚物、　　傘蓋及扇拂。",
    "T22n1425_032:0488b11": "　第九跋渠竟。",
    "T22n1425_032:0488b12": "刀治者，佛住舍衛城，時有比丘痔病語醫言：",
    "T22n1425_032:0488b13": "「長壽！能為我刀治不？」答言：「爾。」醫便作是念：",
    "T22n1425_032:0488b14": "「是諸沙門聰明智慧，見我治者便當學得，",
    "T22n1425_032:0488b15": "不復求我。」即遣諸比丘去已，欲作非法。時",
    "T22n1425_032:0488b16": "此比丘即生疑，喚諸比丘言：「長老來此，醫欲",
    "T22n1425_032:0488b17": "作非法。」諸比丘聞即便來入，醫怖畏棄刀而",
    "T22n1425_032:0488b18": "走。諸比丘以是因緣往白世尊。佛言：「呼彼比",
    "T22n1425_032:0488b19": "丘來。」來已，佛問比丘：「汝實爾不？」答言：「實爾。",
    "T22n1425_032:0488b20": "世尊！」佛言：「比丘！汝云何用刀治愛處。從今已",
    "T22n1425_032:0488b21": "後不聽用刀治愛處。」愛處者，離穀道邊各四",
    "T22n1425_032:0488b22": "指。若有癰痤癤，聽嚼小麥、雞屎塗上使熟，當",
    "T22n1425_032:0488b23": "令同和上、阿闍梨擿破。若餘處有癰痤癤等",
    "T22n1425_032:0488b24": "諸病，須刀治者聽用。用刀治愛處者，偷蘭罪。",
    "T22n1425_032:0488b25": "是名刀治。",
    "T22n1425_032:0488b26": "灌筒者，佛住舍衛城，有比丘[病丙+干]痟病，語醫",
    "T22n1425_032:0488b27": "言：「長壽！能為我灌病不？」答言：「可爾。」即作是",
    "T22n1425_032:0488b28": "念：「此諸沙門聰明智慧，見我灌者更不喚",
    "T22n1425_032:0488b29": "我。」乃至棄筒而走。諸比丘以是因緣往白世",
    "T22n1425_032:0488c01": "尊，乃至佛言：「汝云何用筒灌病？從今已後不",
    "T22n1425_032:0488c02": "聽用筒。」筒者，牛皮筒、水牛皮筒、羊皮筒，如是",
    "T22n1425_032:0488c03": "一切不聽用灌。若醫言：「此病須油灌。」者，應在",
    "T22n1425_032:0488c04": "浴室中穿板盛油，褰衣坐上、口含甘蔗。若復",
    "T22n1425_032:0488c05": "以[疊*毛]衣絮等內著油中，臨孔上按之，令油流",
    "T22n1425_032:0488c06": "入者無罪。若筒灌者，偷蘭罪。是名筒灌法。",
    "T22n1425_032:0488c07": "剃髮法者，佛住舍衛城，南方國土有邑名大",
    "T22n1425_032:0488c08": "林，時有商人驅八牛到北方俱哆國。復有一",
    "T22n1425_032:0488c09": "商人，共在澤中牧牛。時離車捕龍食之。捕",
    "T22n1425_032:0488c10": "得一龍女，龍女受布薩法無害心，能使人穿",
    "T22n1425_032:0488c11": "鼻牽行。商人見之形相端正，即起慈心，問離",
    "T22n1425_032:0488c12": "車言：「汝牽此欲作何等？」答言：「我欲殺噉。」商",
    "T22n1425_032:0488c13": "人言：「勿殺！我與汝一牛貿取，放之令去。」捕者",
    "T22n1425_032:0488c14": "不肯，乃至八牛方言：「此肉多美，今為汝故我",
    "T22n1425_032:0488c15": "當放之。」即取八牛，放龍女去。時商人尋復念",
    "T22n1425_032:0488c16": "言：「此是惡人，恐復追逐更還捕取。」即自隨逐",
    "T22n1425_032:0488c17": "看其向到池邊，龍變為人語商人言：「天施",
    "T22n1425_032:0488c18": "我命，我欲報恩，可共入宮，當報天恩。」商人",
    "T22n1425_032:0488c19": "答言：「不能，汝等龍性卒暴瞋恚無常，或能殺",
    "T22n1425_032:0488c20": "我。」答言：「不爾。前人繫我，我力能殺彼，但以受",
    "T22n1425_032:0488c21": "布薩法故都無殺心。何況天今施我壽命，而當",
    "T22n1425_032:0488c22": "加害？若不去者小住此中，我今先入拼擋宮",
    "T22n1425_032:0488c23": "中。」即便入去。是龍門邊見二龍繫在一處，見",
    "T22n1425_032:0488c24": "已商人問言：「汝為何事被繫？」答言：「此龍女半",
    "T22n1425_032:0488c25": "月中三日受齋法，我弟兄守護此龍女不堅",
    "T22n1425_032:0488c26": "固，為離車所捕得，以是故被繫，唯願天慈語",
    "T22n1425_032:0488c27": "令放我。此龍女若問：『欲食何等食？』者，龍宮中",
    "T22n1425_032:0488c28": "有食，盡壽乃能消者，有二十年消者、有七",
    "T22n1425_032:0488c29": "年消者、有閻浮提食，若索者當索閻浮提人",
    "T22n1425_032:0489a01": "間食。」龍女拼擋已，即便呼入坐寶床褥上，龍",
    "T22n1425_032:0489a02": "女白言：「天今欲食何等食？為欲食一食盡",
    "T22n1425_032:0489a03": "壽？」乃至答言：「欲食閻浮提人間食。」即持種",
    "T22n1425_032:0489a04": "種飲食與。問龍女言：「此何故被繫？」龍女言：",
    "T22n1425_032:0489a05": "「天但食，用問為？」「不爾！我要欲知之。」為問不已，",
    "T22n1425_032:0489a06": "即語言：「此人有過，我欲殺之。」商人言：「汝莫",
    "T22n1425_032:0489a07": "殺。」「不爾！要當殺之。」商人言：「汝放彼者，我當食",
    "T22n1425_032:0489a08": "耳。」白言：「不得直爾放之，當罰六月擯置人間。」",
    "T22n1425_032:0489a09": "即罰六月人間。商人見龍宮中種種寶物莊",
    "T22n1425_032:0489a10": "嚴宮殿，商人問言：「汝有如是莊嚴，用受布薩",
    "T22n1425_032:0489a11": "為？」答言：「我龍法有五事苦。何等五？生時龍、",
    "T22n1425_032:0489a12": "眠時龍、婬時龍、瞋時龍、死時龍。一日之中三",
    "T22n1425_032:0489a13": "過皮肉落地熱沙爆身。」復問：「汝欲求何等？」",
    "T22n1425_032:0489a14": "答言：「我欲求人道中生。所以者何？畜生道中",
    "T22n1425_032:0489a15": "苦，不知法故。」「我已得人身，應求何等？」龍女言：",
    "T22n1425_032:0489a16": "「出家難得。」又問：「當就誰出家？」答言：「如來、應供、",
    "T22n1425_032:0489a17": "正遍知今在舍衛城，未度者度、未脫者脫，汝",
    "T22n1425_032:0489a18": "可就出家。」便言：「我欲還歸。」龍女即與八鉼",
    "T22n1425_032:0489a19": "金，語言：「此是龍金，足汝父母眷屬終身用不",
    "T22n1425_032:0489a20": "盡。」語言：「汝合眼。」即以神變持著本國。行伴",
    "T22n1425_032:0489a21": "先至語其家言：「入龍宮去。」父母謂兒已死，",
    "T22n1425_032:0489a22": "眷屬宗親聚在一處悲啼哭。時放牧者及",
    "T22n1425_032:0489a23": "取薪草人見已，先還語其家言：「某甲來歸。」家",
    "T22n1425_032:0489a24": "人聞已即大歡喜出迎入家，入家已為作生",
    "T22n1425_032:0489a25": "會。作會時以八鉼金持與父母：「此是龍金，",
    "T22n1425_032:0489a26": "截已更生，盡壽用之不可盡也。唯願父母聽",
    "T22n1425_032:0489a27": "我出家。」其父母不放，即便走詣祇洹精舍，",
    "T22n1425_032:0489a28": "比丘即度出家。父母尋後來至精舍門，問諸",
    "T22n1425_032:0489a29": "比丘：「汝識某甲不？」皆言：「不見不聞。」有比丘語",
    "T22n1425_032:0489b01": "言：「汝但此門間住，若有者須臾自當出入。」即",
    "T22n1425_032:0489b02": "如其言須臾待之，便見兒出，作是嫌言：「沙門",
    "T22n1425_032:0489b03": "釋子妄語，見言不見、聞言不聞。」兒語父母：「莫",
    "T22n1425_032:0489b04": "作不饒益事，我此間出家誰都得知。」即往至",
    "T22n1425_032:0489b05": "佛所頭面禮足却坐一面，佛為說法示教利",
    "T22n1425_032:0489b06": "喜，得法眼淨已，即語兒言：「我等便是更生，汝",
    "T22n1425_032:0489b07": "今出家大得善利。」諸比丘聞向嫌言，以是因",
    "T22n1425_032:0489b08": "緣往白世尊。佛言：「呼彼比丘來。」來已，佛問比",
    "T22n1425_032:0489b09": "丘：「汝實爾不？」答言：「實爾。」佛語比丘：「汝云何不",
    "T22n1425_032:0489b10": "白眾度人出家，從今日後不聽不白僧度",
    "T22n1425_032:0489b11": "人出家，應白剃髮出家。」白者，白一切眾僧，",
    "T22n1425_032:0489b12": "下至白上座八人，應語令使如法白剃髮，不",
    "T22n1425_032:0489b13": "白出家得越比尼罪；若俱白出家俱無罪。若",
    "T22n1425_032:0489b14": "都不白出家、不白剃髮，二越比尼罪；二俱白",
    "T22n1425_032:0489b15": "者無罪。若出界度者無罪。是名剃髮。復",
    "T22n1425_032:0489b16": "次佛住王舍城迦蘭陀竹園，如來處處度人，",
    "T22n1425_032:0489b17": "比丘、比丘尼、優婆塞、優婆夷、國王、長者、外道、沙",
    "T22n1425_032:0489b18": "門、婆羅門。佛告比丘：「汝等從今已後亦當度",
    "T22n1425_032:0489b19": "人出家受具足。」爾時諸比丘亦學如來善來，",
    "T22n1425_032:0489b20": "度人出家鬚髮故在。佛語諸比丘：「何處一切",
    "T22n1425_032:0489b21": "得如來無畏口鬚髮自落？從今已後應剃髮。」",
    "T22n1425_032:0489b22": "剃髮時諸比丘剃髮不剃鬚，有比丘剃鬚",
    "T22n1425_032:0489b23": "不剃髮。諸比丘以是因緣往白世尊。佛言：「應",
    "T22n1425_032:0489b24": "一切剃。」剃者應先剃鬚後剃髮。若剃髮人",
    "T22n1425_032:0489b25": "難共語者，前剃髮無罪。若欲新出家者，不得",
    "T22n1425_032:0489b26": "便說出家樂，應說出家苦：「一食、一住、一眠、",
    "T22n1425_032:0489b27": "少食、少飲、多覺、少眠，長壽能不？」若言：「能。」應與",
    "T22n1425_032:0489b28": "剃。比丘先剃髮後剃鬚無罪。是名剃髮。剃",
    "T22n1425_032:0489b29": "髮具者，佛住俱薩羅國遊行，故名婆羅",
    "T22n1425_032:0489c01": "門聚落。摩訶羅父子持剃髮具出家，乃至佛",
    "T22n1425_032:0489c02": "言：「汝等云何剃髮人持作具與出家？從今日",
    "T22n1425_032:0489c03": "後不聽合剃髮具與出家。」若剃髮人持剃髮",
    "T22n1425_032:0489c04": "具欲求出家者，應語：「捨剃髮具，然後與汝",
    "T22n1425_032:0489c05": "出家。」出家已後欲須時得從借用。如是鍛",
    "T22n1425_032:0489c06": "師、木師、金銀師、皮師、織師，如是工師比不聽",
    "T22n1425_032:0489c07": "持作具度出家。若合度者，越比尼罪。是名作",
    "T22n1425_032:0489c08": "具。",
    "T22n1425_032:0489c09": "破僧者，佛住舍衛城，時尊者優波離往至佛",
    "T22n1425_032:0489c10": "所，頭面禮足却住一面白佛言：「世尊說破僧，",
    "T22n1425_032:0489c11": "云何名破僧？」佛告優波離：「如大德比丘如法",
    "T22n1425_032:0489c12": "如律善解深理，是比丘應禮拜恭敬隨順法",
    "T22n1425_032:0489c13": "教。若比丘謂彼比丘所說非法、不隨順行，僧",
    "T22n1425_032:0489c14": "諍非破僧，乃至一界一住同說戒共作羯磨。",
    "T22n1425_032:0489c15": "我已制一界一住中別作布薩自恣羯磨，是",
    "T22n1425_032:0489c16": "名破僧。」尊者優波離復白佛言：「破僧者得何",
    "T22n1425_032:0489c17": "等罪？」佛言：「一劫泥犁罪。」是名破僧。",
    "T22n1425_032:0489c18": "和合僧者，佛住舍衛城，爾時尊者優波離白",
    "T22n1425_032:0489c19": "佛言：「世尊說和合僧。云何名和合？」佛告優波",
    "T22n1425_032:0489c20": "離：「我已制如大德比丘如法如律善解深理，",
    "T22n1425_032:0489c21": "是比丘應禮拜恭敬。諸比丘隨順行法，共一",
    "T22n1425_032:0489c22": "界住共一布薩自恣、共作羯磨，是名僧和合。」",
    "T22n1425_032:0489c23": "尊者優波離往至佛所，頭面禮足却住一面",
    "T22n1425_032:0489c24": "白佛言：「世尊！和合僧有何功德？」佛言：「一劫善",
    "T22n1425_032:0489c25": "報。」是名和合僧。",
    "T22n1425_032:0489c26": "五百比丘集法藏者，佛住王舍城，爾時阿闍",
    "T22n1425_032:0489c27": "世王韋提希子與毘舍離有怨，如《大泥洹經》",
    "T22n1425_032:0489c28": "中廣說，乃至世尊在毘舍離於放弓杖塔邊",
    "T22n1425_032:0489c29": "捨壽，向拘尸那城熙連禪河側力士生地堅",
    "T22n1425_032:0490a01": "固林中雙樹間般泥洹，於天冠塔邊闍維，乃",
    "T22n1425_032:0490a02": "至諸天使火不然，待尊者大迦葉故。時尊者",
    "T22n1425_032:0490a03": "大迦葉在耆闍崛山賓鉢羅山窟中坐禪。時",
    "T22n1425_032:0490a04": "尊者大迦葉作是念：「世尊已捨壽，欲何處般",
    "T22n1425_032:0490a05": "泥洹？今在何處？少病少惱安樂住不？」作是念",
    "T22n1425_032:0490a06": "已即入正受三昧，以天眼觀一切世界，見世",
    "T22n1425_032:0490a07": "尊在拘尸那竭城熙連河側力士生地堅固",
    "T22n1425_032:0490a08": "林中雙樹間，天冠塔邊闍維，乃至火不然。見",
    "T22n1425_032:0490a09": "已慘然不悅，復作是念：「及世尊舍利未散，當",
    "T22n1425_032:0490a10": "往禮敬。」尋復念言：「我今往見世尊最後身，不",
    "T22n1425_032:0490a11": "宜乘神足往，宜應步詣。」時尊者大迦葉語諸",
    "T22n1425_032:0490a12": "比丘言：「諸長老！世尊已般泥洹，各持衣鉢共",
    "T22n1425_032:0490a13": "詣拘尸那竭禮覲世尊。」諸比丘聞已皆言：",
    "T22n1425_032:0490a14": "「善哉！」時尊者摩訶迦葉，即與眾多比丘俱詣",
    "T22n1425_032:0490a15": "拘尸那竭，路經一聚落。聚落中有一摩訶",
    "T22n1425_032:0490a16": "羅比丘，先在中住。尊者摩訶迦葉告摩訶",
    "T22n1425_032:0490a17": "羅言：「持衣鉢來，共汝詣拘尸那竭城禮覲",
    "T22n1425_032:0490a18": "世尊。」摩訶羅言：「長老大迦葉！且待前食後食",
    "T22n1425_032:0490a19": "訖，然後當去。」迦葉答言：「不宜待食。」摩訶羅",
    "T22n1425_032:0490a20": "勤勤至三，迦葉故言：「不宜待。」時摩訶羅恚",
    "T22n1425_032:0490a21": "言：「沙門有何急事怱怱乃爾？如死烏不直一",
    "T22n1425_032:0490a22": "錢，且待須臾，食已當去。」尊者大迦葉復言：「宜",
    "T22n1425_032:0490a23": "且置食，世尊今已泥洹，及未闍維，宜應速",
    "T22n1425_032:0490a24": "往。」時摩訶羅聞佛已般泥洹，語尊者摩訶",
    "T22n1425_032:0490a25": "迦葉言：「我今永得解脫。所以者何？彼阿羅",
    "T22n1425_032:0490a26": "訶在時常言：『是應行、是不應行。』今已泥洹，應",
    "T22n1425_032:0490a27": "行、不應行自在隨意。」時大迦葉聞此語已慘",
    "T22n1425_032:0490a28": "然不悅，即彈右指火出，右足蹈地。摩訶羅見",
    "T22n1425_032:0490a29": "已大怖而走。乃至大迦葉往詣佛所，世尊即",
    "T22n1425_032:0490b01": "現兩足，從棺雙出。時尊者大迦葉見佛足已，",
    "T22n1425_032:0490b02": "偏袒右肩頭面作禮，說此偈言：",
    "T22n1425_032:0490b03": "「如來足踝滿，　　千輻相輪現，",
    "T22n1425_032:0490b04": "　指纖長柔軟，　　合縵網文成；",
    "T22n1425_032:0490b05": "　是故我今日，　　頂禮最勝足。",
    "T22n1425_032:0490b06": "　最勝柔軟足，　　曾遊行世間，",
    "T22n1425_032:0490b07": "　大悲濟群生，　　從今永不會；",
    "T22n1425_032:0490b08": "　是故我今日，　　稽首如來足。",
    "T22n1425_032:0490b09": "　如來救濟我，　　解脫得應真，",
    "T22n1425_032:0490b10": "　我今最後見，　　永已不復覲。",
    "T22n1425_032:0490b11": "　斷世眾疑惑，　　離欲中最上，",
    "T22n1425_032:0490b12": "　利益一切眾，　　無不得歡喜；",
    "T22n1425_032:0490b13": "　是故我今日，　　頂禮最勝足。",
    "T22n1425_032:0490b14": "　佛有如是德，　　善答決眾疑，",
    "T22n1425_032:0490b15": "　今日時已過，　　慈慧光永滅；",
    "T22n1425_032:0490b16": "　是故我今日，　　稽首最勝足。",
    "T22n1425_032:0490b17": "　我證四真諦，　　說佛功德寶。」",
    "T22n1425_032:0490b18": "　偈讚禮敬訖，　　還攝雙足入。",
    "T22n1425_032:0490b19": "諸比丘各議言：「誰應闍維？」時尊者大迦葉言：",
    "T22n1425_032:0490b20": "「我是世尊長子，我應闍維。」是時大眾皆言：「善",
    "T22n1425_032:0490b21": "哉！」即便闍維。闍維已，迦葉憶聚落中摩訶羅",
    "T22n1425_032:0490b22": "比丘語，乃至欲行便行、不行則止。即語諸",
    "T22n1425_032:0490b23": "比丘言：「長老！世尊舍利非我等事，國王、長者、",
    "T22n1425_032:0490b24": "婆羅門、居士眾求福之人自當供養。我等事",
    "T22n1425_032:0490b25": "者宜應先結集法藏，勿令佛法速滅。」尋復議",
    "T22n1425_032:0490b26": "言：「我等宜應何處結集法藏？」時有言：「向舍衛。」",
    "T22n1425_032:0490b27": "者，有言：「向沙祇。」有言：「向瞻婆。」有言：「向毘舍",
    "T22n1425_032:0490b28": "離。」有言：「向迦維羅衛。」時大迦葉作是言：「應向",
    "T22n1425_032:0490b29": "王舍城結集法藏。所以者何？世尊記王舍城",
    "T22n1425_032:0490c01": "韋提希子阿闍世王，聲聞優婆塞無根信中",
    "T22n1425_032:0490c02": "最為第一，又彼王有五百人床臥供具，應當",
    "T22n1425_032:0490c03": "詣彼。」皆言：「爾。」世尊先語尊者阿那律言：「如",
    "T22n1425_032:0490c04": "來般泥洹，汝應守舍利，勿使諸天持去。所",
    "T22n1425_032:0490c05": "以然者，過去世時如來般泥洹，諸天持舍利",
    "T22n1425_032:0490c06": "去，世人不能得往，失諸功德。諸天能來人間",
    "T22n1425_032:0490c07": "供養，世人不能往彼，除其神足，是故應好",
    "T22n1425_032:0490c08": "守護。」侍者阿難復以供養故不去。時大迦葉",
    "T22n1425_032:0490c09": "即與千比丘俱，詣王舍城至剎帝山窟，敷置",
    "T22n1425_032:0490c10": "床褥莊嚴世尊座。世尊座左面敷尊者舍利",
    "T22n1425_032:0490c11": "弗座，右面敷尊者大目連座，次敷大迦葉",
    "T22n1425_032:0490c12": "座，如是次第安置床褥已辦四月供具，結集",
    "T22n1425_032:0490c13": "法藏故悉斷外緣。大眾集已，中有三明六通",
    "T22n1425_032:0490c14": "德力自在者、於中有從世尊面受誦一部比",
    "T22n1425_032:0490c15": "尼者、有從聲聞受誦一部比尼者、有從世",
    "T22n1425_032:0490c16": "尊面受誦二部比尼者、有從聲聞受誦二部",
    "T22n1425_032:0490c17": "比尼者，眾共論言：「此中應集三明六通德力",
    "T22n1425_032:0490c18": "自在，從世尊面受誦二部比尼者、從聲聞",
    "T22n1425_032:0490c19": "受二部比尼者。」集已數少二人，不滿五百。",
    "T22n1425_032:0490c20": "復議言：「應滿五百。」長老阿那律後到，猶少一",
    "T22n1425_032:0490c21": "人。時尊者大迦葉為第一上座，第二上座名",
    "T22n1425_032:0490c22": "那頭盧，第三上座名優波那頭盧。時尊者大",
    "T22n1425_032:0490c23": "迦葉自昇己座，唯留尊者舍利弗、目連阿難",
    "T22n1425_032:0490c24": "座已，諸比丘各隨次而坐。時尊者大迦葉告",
    "T22n1425_032:0490c25": "尊者目連共行弟子梨婆提長老：「汝至三十",
    "T22n1425_032:0490c26": "三天呼[口*束]提那比丘來，世尊已般涅槃，比",
    "T22n1425_032:0490c27": "丘僧集欲結集法藏。」即受命往三十三天白：",
    "T22n1425_032:0490c28": "「長老！世尊已般泥洹，比丘僧集欲結集法藏",
    "T22n1425_032:0490c29": "故來相呼。」比丘聞已慘然不悅：「世尊已般泥",
    "T22n1425_032:0491a01": "洹耶？」答言：「爾。」便言：「世尊在閻浮提者當往，世",
    "T22n1425_032:0491a02": "尊已般泥洹，世間眼滅。」即以神足上昇虛空，",
    "T22n1425_032:0491a03": "入火光三昧以自闍維。見已即還，來入僧中",
    "T22n1425_032:0491a04": "具說上事，乃至言入火光三昧。復遣至三",
    "T22n1425_032:0491a05": "十三天尸利沙翅宮，呼憍梵波提，次長老善",
    "T22n1425_032:0491a06": "見在香山、長老頗頭洗那在遊戲山、長老拔",
    "T22n1425_032:0491a07": "佉梨在瞻婆山、復有長老欝多羅在淨山、尊",
    "T22n1425_032:0491a08": "者目連弟子名大光在光山、尊者舍利弗弟",
    "T22n1425_032:0491a09": "子摩藪盧在慢陀山、尊者羅杜在摩羅",
    "T22n1425_032:0491a10": "山，如是等乃至聞喚，皆般泥洹。復遣使往毘",
    "T22n1425_032:0491a11": "沙門天宮，喚修蜜哆，使至已作是言：「長老！世",
    "T22n1425_032:0491a12": "尊已般泥洹，比丘僧集欲結集法藏，故來相",
    "T22n1425_032:0491a13": "喚。」比丘聞已慘然不悅言：「世尊已般泥洹耶？」",
    "T22n1425_032:0491a14": "答言：「爾。」便言：「世尊在閻浮提者我當詣彼，世",
    "T22n1425_032:0491a15": "尊般泥洹後世間眼滅。」即以神足上昇虛空，",
    "T22n1425_032:0491a16": "入火光三昧以自闍維，入於般泥洹。使還僧",
    "T22n1425_032:0491a17": "中具白僧如上，大迦葉言：「諸長老且止！勿復",
    "T22n1425_032:0491a18": "喚餘，諸聞喚者便自泥洹，若更喚者復當般",
    "T22n1425_032:0491a19": "泥洹，如是世間便空無有福田。」有比丘言：",
    "T22n1425_032:0491a20": "「諸長老！尊者阿難是佛侍者，親受法教，又復",
    "T22n1425_032:0491a21": "世尊記阿難有三事第一，宜應喚來。」大迦葉",
    "T22n1425_032:0491a22": "言：「不爾！如此學人入無學德力自在眾中，猶",
    "T22n1425_032:0491a23": "如疥瘙野干入師子群中。」時尊者阿難料理",
    "T22n1425_032:0491a24": "供養訖，來到一聚落中作是言：「我今此中宿，",
    "T22n1425_032:0491a25": "明日當往王舍城。」時有天來語阿難言：「大迦",
    "T22n1425_032:0491a26": "葉言：『尊者是疥瘙野干。』」阿難作是念：「世尊已",
    "T22n1425_032:0491a27": "泥洹，我今正欲依附。云何持我作疥瘙野干？」",
    "T22n1425_032:0491a28": "心生不悅，復作是念：「是大迦葉，足知我眷屬",
    "T22n1425_032:0491a29": "姓字，正當以我結使未盡故作是言耳。」時尊",
    "T22n1425_032:0491b01": "者阿難勤加精進，經行不懈欲盡有漏。時尊",
    "T22n1425_032:0491b02": "者阿難以行道疲苦，又復世尊泥洹憂惱纏",
    "T22n1425_032:0491b03": "心，先所聞持不復通徹，尋作是念：「世尊記我，",
    "T22n1425_032:0491b04": "於現法中心不放逸，得盡有漏用太苦為？」心",
    "T22n1425_032:0491b05": "不捨定傾身欲臥，頭未至枕得盡有漏，三明",
    "T22n1425_032:0491b06": "六通德力自在，即以神足乘空而去。到剎帝",
    "T22n1425_032:0491b07": "窟戶外，而說偈言：",
    "T22n1425_032:0491b08": "「多聞有辯才，　　給侍世尊者；",
    "T22n1425_032:0491b09": "　瞿曇子阿難，　　今在門外立。」",
    "T22n1425_032:0491b10": "　由不與開門。",
    "T22n1425_032:0491b11": "又復說偈言：",
    "T22n1425_032:0491b12": "「多聞利辯才，　　給侍世尊者，",
    "T22n1425_032:0491b13": "　已捨結使擔，　　瞿曇子在外。」",
    "T22n1425_032:0491b14": "爾時大迦葉而說偈言：",
    "T22n1425_032:0491b15": "「汝捨煩惱擔，　　自說言得證，",
    "T22n1425_032:0491b16": "　未入瞿曇子，　　來入瞿曇子。」",
    "T22n1425_032:0491b17": "阿難入已，禮世尊座訖次禮上座，到己座處",
    "T22n1425_032:0491b18": "便坐。時大迦葉語阿難言：「我不自高，亦不輕",
    "T22n1425_032:0491b19": "慢於汝，故作是言；但汝求道不進，欲使精",
    "T22n1425_032:0491b20": "勤盡諸有漏故，說此言耳。」阿難言：「我亦知，但",
    "T22n1425_032:0491b21": "以我結使未盡，欲使勤進斷諸有漏。」時尊",
    "T22n1425_032:0491b22": "者大迦葉問眾坐言：「今欲先集何藏？」眾人咸",
    "T22n1425_032:0491b23": "言：「先集法藏。」復問言：「誰應集者？」比丘言：「長",
    "T22n1425_032:0491b24": "老阿難。」阿難言：「不爾，更有餘長老比丘。」又言：",
    "T22n1425_032:0491b25": "「雖有餘長老比丘，但世尊記汝多聞第一，汝",
    "T22n1425_032:0491b26": "應結集。」阿難言：「諸長老！若使我集者，如法者",
    "T22n1425_032:0491b27": "隨喜，不如法者應遮。若不相應應遮，勿見",
    "T22n1425_032:0491b28": "尊重而不遮，是義非義願見告語。」眾皆言：",
    "T22n1425_032:0491b29": "「長老阿難！汝但集法藏，如法者隨喜，非法者",
    "T22n1425_032:0491c01": "臨時當知。」時尊者阿難即作是念：「我今云何",
    "T22n1425_032:0491c02": "結集法藏？」作是思惟已便說經言：「如是我聞，",
    "T22n1425_032:0491c03": "一時佛住欝毘羅尼連河側菩提曼陀羅。」尊",
    "T22n1425_032:0491c04": "者阿難適說是語，五百阿羅漢德力自在",
    "T22n1425_032:0491c05": "者，上昇虛空咸皆喟歎：「我等目見世尊！今已",
    "T22n1425_032:0491c06": "言聞。」悉稱南無佛已，還復本座。爾時阿難說",
    "T22n1425_032:0491c07": "此偈言：",
    "T22n1425_032:0491c08": "「勤修習正受，　　見諸法生滅，",
    "T22n1425_032:0491c09": "　知法從緣起，　　離癡滅煩惱。",
    "T22n1425_032:0491c10": "　勤修習正受，　　見諸法生滅，",
    "T22n1425_032:0491c11": "　知法從緣起，　　證諸法滅盡。",
    "T22n1425_032:0491c12": "　勤修習正受，　　見諸法生滅，",
    "T22n1425_032:0491c13": "　知法從緣起，　　摧伏諸魔軍。",
    "T22n1425_032:0491c14": "　勤修習正受，　　見諸法生滅，",
    "T22n1425_032:0491c15": "　知法從緣起，　　如日除眾冥。」",
    "T22n1425_032:0491c16": "尊者阿難誦如是等一切法藏，文句長者集",
    "T22n1425_032:0491c17": "為《長阿含》；文句中者集為《中阿含》；文句雜者",
    "T22n1425_032:0491c18": "集為《雜阿含》，所謂根雜、力雜、覺雜、道雜，如是",
    "T22n1425_032:0491c19": "比等名為雜；一增、二增、三增乃至百增，隨其",
    "T22n1425_032:0491c20": "數類相從，集為《增一阿含》；《雜藏》者，所謂辟支",
    "T22n1425_032:0491c21": "佛、阿羅漢自說本行因緣，如是等比諸偈誦，",
    "T22n1425_032:0491c22": "是名《雜藏》。爾時長老阿難說此偈言：",
    "T22n1425_032:0491c23": "「所有八萬諸法藏，　　如是等法從佛聞，",
    "T22n1425_032:0491c24": "　所有八萬諸法藏，　　如是等法從他聞；",
    "T22n1425_032:0491c25": "　如是等法我盡持，　　是佛所說趣泥洹。」",
    "T22n1425_032:0491c26": "　是名撰集諸法藏。",
    "T22n1425_032:0491c27": "次問：「誰復應集比尼藏者？」有言：「長老優波",
    "T22n1425_032:0491c28": "離。」優波離言：「不爾，更有餘長老比丘。」有言：「雖",
    "T22n1425_032:0491c29": "有長老比丘，但世尊記長老成就十四法，除",
    "T22n1425_032:0492a01": "如來、應供、正遍知，持律第一。」優波離言：「諸長",
    "T22n1425_032:0492a02": "老！若使我集者，如法者隨喜，不如法者應遮。",
    "T22n1425_032:0492a03": "若不相應應遮，勿見尊重，是義非義願見告",
    "T22n1425_032:0492a04": "示。」皆言：「長老優波離但集，如法者隨喜，非法",
    "T22n1425_032:0492a05": "者臨時當知。」尊者優波離即作是念：「我今云",
    "T22n1425_032:0492a06": "何結集律藏？五淨法，如法如律隨喜，不如法",
    "T22n1425_032:0492a07": "律者應遮。何等五？一、制限淨。二、方法淨。三、戒",
    "T22n1425_032:0492a08": "行淨。四、長老淨。五、風俗淨。制限淨者，諸比丘",
    "T22n1425_032:0492a09": "住處作制限，與四大教相應者用，不相應者",
    "T22n1425_032:0492a10": "捨，是名制限淨。方法淨者，國土法爾，與四大",
    "T22n1425_032:0492a11": "教相應者用，不相應者捨，是名方法淨。戒行",
    "T22n1425_032:0492a12": "淨者，我見某持戒比丘行是法，若與四大教",
    "T22n1425_032:0492a13": "相應者用，若不相應者捨，是名戒行淨。長老",
    "T22n1425_032:0492a14": "淨者，我見長老比丘尊者舍利弗、目連行此",
    "T22n1425_032:0492a15": "法，與四大教相應者用，不相應者捨，是名長",
    "T22n1425_032:0492a16": "老淨。風俗淨者，不得如本俗法非時食、飲酒、",
    "T22n1425_032:0492a17": "行婬，如是一切本是俗淨，非出家淨，是名風",
    "T22n1425_032:0492a18": "俗淨。如是諸長老！若如法者隨喜，若不如法",
    "T22n1425_032:0492a19": "應遮。」諸比丘答言：「相應者用，若不相應者臨",
    "T22n1425_032:0492a20": "時應當遮。」時尊者優波離語阿難：「長老有",
    "T22n1425_032:0492a21": "罪，清淨眾中應當悔過。」阿難言：「有何等罪？」答",
    "T22n1425_032:0492a22": "言：「世尊乃至三制不聽度女人出家，而汝三",
    "T22n1425_032:0492a23": "請，是越比尼罪。」時尊者大迦葉擲籌置地",
    "T22n1425_032:0492a24": "言：「是第一籌。」即時震動三千大千世界。「復",
    "T22n1425_032:0492a25": "次佛在毘舍離，佛告阿難：『毘舍離般樂放",
    "T22n1425_032:0492a26": "弓杖塔可樂，若得四神足者可住壽一劫、一",
    "T22n1425_032:0492a27": "劫有餘。若佛在世，世人得見。』汝言：『如是世尊！",
    "T22n1425_032:0492a28": "如是修伽陀！』汝不請佛住世，越比尼罪。」次",
    "T22n1425_032:0492a29": "擲第二籌。「復次汝右脚指躡世尊僧伽梨衣",
    "T22n1425_032:0492b01": "縫，而汝不知是僧伽梨是諸天世人塔應恭",
    "T22n1425_032:0492b02": "敬耶？是越比尼罪。」次下第三籌。「復次佛",
    "T22n1425_032:0492b03": "告阿難取水來，如是至三汝不與世尊取水，",
    "T22n1425_032:0492b04": "是越比尼罪。」下第四籌。「復次佛告阿難：『我",
    "T22n1425_032:0492b05": "臨般泥洹時當語我，我當為諸比丘捨細微",
    "T22n1425_032:0492b06": "戒。』而汝不白，越比尼罪。」下第五籌。「復次佛",
    "T22n1425_032:0492b07": "般泥洹，而汝以佛陰馬藏示比丘尼，是越",
    "T22n1425_032:0492b08": "比尼罪。」下第六籌。「復次佛般泥洹已，力士",
    "T22n1425_032:0492b09": "諸老母臨世尊足上啼，淚墮足上，汝為侍者",
    "T22n1425_032:0492b10": "不遮，是越比尼罪。」下第七籌。爾時阿難不",
    "T22n1425_032:0492b11": "受二罪，作是言：「長老！過去諸佛皆有四眾，是",
    "T22n1425_032:0492b12": "故三請度比丘尼。佛在毘舍離，三告不請佛",
    "T22n1425_032:0492b13": "住世者，我爾時是學人，為魔所蔽，是故不請。",
    "T22n1425_032:0492b14": "是中犯五越比尼罪。長老！如法作已。」時尊者",
    "T22n1425_032:0492b15": "優波離作是言：「諸長老！是九法序。何等九？一、",
    "T22n1425_032:0492b16": "波羅夷；二、僧伽婆尸沙；三、二不定法；四、三十",
    "T22n1425_032:0492b17": "尼薩耆；五、九十二波夜提；六、四波羅提提舍",
    "T22n1425_032:0492b18": "尼；七、眾學法；八、七滅諍法；九、法隨順法。世尊",
    "T22n1425_032:0492b19": "在某處為某甲比丘制此戒不？」皆言：「如是優",
    "T22n1425_032:0492b20": "波離！如是優波離！」復言：「比尼有五事記。何",
    "T22n1425_032:0492b21": "等五？一者、修多羅；二、比尼；三、義；四、教；五、輕",
    "T22n1425_032:0492b22": "重。修多羅者，五修多羅。比尼者，二部比尼",
    "T22n1425_032:0492b23": "略廣。義者，句句有義。教者，如世尊為剎利婆",
    "T22n1425_032:0492b24": "羅門居士說四大教法。輕重者，盜滿五，重；",
    "T22n1425_032:0492b25": "減五，偷蘭遮。是名五事記比尼。長老！如是應",
    "T22n1425_032:0492b26": "學。復有五比尼。何等五？一者略比尼；二",
    "T22n1425_032:0492b27": "者廣比尼；三者方面比尼；四者堅固",
    "T22n1425_032:0492b28": "比尼；五者應法比尼。略比尼者，五篇",
    "T22n1425_032:0492b29": "戒。廣比尼者，二部比尼。方面比尼者，輸",
    "T22n1425_032:0492c01": "奴、邊地聽五事。堅固比尼者，受迦絺那衣",
    "T22n1425_032:0492c02": "捨五罪、別眾食乃至不白離同食。應法比",
    "T22n1425_032:0492c03": "尼者，是中法羯磨、和合羯磨，是名應法比",
    "T22n1425_032:0492c04": "尼，餘者非羯磨。」如是集比尼藏竟。喚外千",
    "T22n1425_032:0492c05": "比丘入，語言：「諸長老！如是集法藏、如是集",
    "T22n1425_032:0492c06": "比尼藏。」有比丘言：「諸長老！世尊先語阿難：",
    "T22n1425_032:0492c07": "『欲為諸比丘捨細微戒。』為捨何等？」有比丘言：",
    "T22n1425_032:0492c08": "「世尊若捨細微戒者，正當捨威儀。」有言：「不正",
    "T22n1425_032:0492c09": "捨威儀，亦當捨眾學。」有言：「亦捨四波羅提提",
    "T22n1425_032:0492c10": "舍尼。」有言：「亦應捨九十二波夜提。」有言：「亦",
    "T22n1425_032:0492c11": "應捨三十尼薩耆波夜提。」有言：「亦應捨二不",
    "T22n1425_032:0492c12": "定法。」時六群比丘言：「諸長老！若世尊在者一",
    "T22n1425_032:0492c13": "切盡捨。」大迦葉威德嚴峻猶如世尊，作是言：",
    "T22n1425_032:0492c14": "「咄！咄！莫作是聲。」即時一切咸皆默然。大迦葉",
    "T22n1425_032:0492c15": "言：「諸長老！若已制復開者，當致外人言：『瞿",
    "T22n1425_032:0492c16": "曇在世儀法熾盛，今日泥洹法用頹毀。』諸長",
    "T22n1425_032:0492c17": "老！未制者莫制，已制者我等當隨順學。」此法",
    "T22n1425_032:0492c18": "從何處聞？從尊者道力聞，《比尼》、《阿毘曇》、《雜阿",
    "T22n1425_032:0492c19": "含》、《增一阿含》、《中阿含》、《長阿含》。道力復從誰",
    "T22n1425_032:0492c20": "聞？從尊者弗沙婆陀羅聞。尊者弗沙婆陀",
    "T22n1425_032:0492c21": "羅復從誰聞？從尊者法勝聞。法勝從誰聞？",
    "T22n1425_032:0492c22": "從尊者僧伽提婆聞。僧伽提婆從誰聞？從尊",
    "T22n1425_032:0492c23": "者龍覺聞。龍覺從誰聞？從尊者法錢聞。法錢",
    "T22n1425_032:0492c24": "從誰聞？從尊者提那伽聞。提那伽從誰聞？從",
    "T22n1425_032:0492c25": "尊者法護聞。法護從誰聞？從尊者耆婆伽聞。",
    "T22n1425_032:0492c26": "耆婆伽從誰聞？從尊者弗提羅聞。弗提羅從",
    "T22n1425_032:0492c27": "誰聞？從尊者耶舍聞。耶舍從誰聞？從尊者",
    "T22n1425_032:0492c28": "差陀聞。差陀從誰聞？從尊者護命聞。護命從",
    "T22n1425_032:0492c29": "誰聞？從尊者善護聞。善護從誰聞？從尊者牛",
    "T22n1425_032:0493a01": "護聞。牛護從誰聞？從尊者巨舍羅聞。巨舍",
    "T22n1425_032:0493a02": "羅從誰聞？從尊者摩求哆聞。摩求哆從誰聞？",
    "T22n1425_032:0493a03": "從尊者摩訶那聞。摩訶那從誰聞？從尊者能",
    "T22n1425_032:0493a04": "護聞。能護從誰聞？從尊者目哆聞。目哆從誰",
    "T22n1425_032:0493a05": "聞？從尊者巨醯聞。巨醯從誰聞？從尊者法高",
    "T22n1425_032:0493a06": "聞。法高從誰聞？從尊者根護聞。根護從誰聞？",
    "T22n1425_032:0493a07": "從尊者耆哆聞。耆哆從誰聞？從尊者樹提陀",
    "T22n1425_032:0493a08": "娑聞。樹提陀娑從誰聞？從尊者陀娑婆",
    "T22n1425_032:0493a09": "羅聞。陀娑婆羅從誰聞？從尊者優波離聞。",
    "T22n1425_032:0493a10": "優波離從誰聞？從佛聞。佛從誰聞？無師自",
    "T22n1425_032:0493a11": "悟更不從他聞。佛有無量智慧，為饒益諸眾",
    "T22n1425_032:0493a12": "生故授優波離。優波離授陀娑婆羅，陀娑",
    "T22n1425_032:0493a13": "婆羅授樹提陀娑，樹提陀娑如是乃至授",
    "T22n1425_032:0493a14": "尊者道力，道力授我及餘人。",
    "T22n1425_032:0493a15": "　我等因師教，　　從無上尊聞，",
    "T22n1425_032:0493a16": "　聞持誦比尼，　　賢聖所行法。",
    "T22n1425_032:0493a17": "　世尊內法藏，　　紹繼釋迦後，",
    "T22n1425_032:0493a18": "　各各共護持，　　令法得久住。",
    "T22n1425_032:0493a19": "是名五百結集法藏竟。",
    "T22n1425_032:0493a20": "摩訶僧祇律卷第三十二"
}