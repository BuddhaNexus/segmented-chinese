{
    "T27n1545_040:0205a03": "阿毘達磨大毘婆沙論卷第四十",
    "T27n1545_040:0205a05": "五百大阿羅漢等造",
    "T27n1545_040:0205a06": "三藏法師玄奘奉　詔譯",
    "T27n1545_040:0205a07": "雜蘊第一中無義納息第七之二",
    "T27n1545_040:0205a08": "云何名住對面念耶。答修觀行者。繫念眉",
    "T27n1545_040:0205a09": "間。或觀青瘀或觀膖脹。或觀膿爛。或觀破",
    "T27n1545_040:0205a10": "壞。或觀異赤。或觀被食。或觀分離。或觀白",
    "T27n1545_040:0205a11": "骨。或觀骨鎖。此等名為住對面念。問何緣",
    "T27n1545_040:0205a12": "繫念在眉間耶。答修觀行者。先依此處",
    "T27n1545_040:0205a13": "生賢聖樂後漸遍身。是故彼於眉間繫念。",
    "T27n1545_040:0205a14": "如受欲者男女根處先生欲樂後漸遍身。",
    "T27n1545_040:0205a15": "此亦如是。亦有本說。繫念明闇明者謂眼。",
    "T27n1545_040:0205a16": "即說繫念在鼻按中。復有本說。繫念髮際。",
    "T27n1545_040:0205a17": "或有本說。繫念鼻端。有本說。住無貪俱念。",
    "T27n1545_040:0205a18": "此即說。住奢摩地俱念。或有說。住與明俱",
    "T27n1545_040:0205a19": "念此即說住毘鉢舍那俱念。修觀行者如",
    "T27n1545_040:0205a20": "是繫念在眉間等。觀察死屍青瘀等相即",
    "T27n1545_040:0205a21": "不淨觀。此中名為住對面念問何故此中但",
    "T27n1545_040:0205a22": "說不淨觀名對面念。非持息念界差別觀",
    "T27n1545_040:0205a23": "耶。答此中亦應說持息念界差別觀名對面",
    "T27n1545_040:0205a24": "念。而不說者是有餘說。復次應知此中且說",
    "T27n1545_040:0205a25": "初觀。謂不淨觀是眾觀初。應知說初即顯",
    "T27n1545_040:0205a26": "中後。復次應知此中就多分說。謂修觀者多",
    "T27n1545_040:0205a27": "分依止不淨觀門趣入聖道。非持息念界",
    "T27n1545_040:0205a28": "差別觀。是故偏說。尊者妙音作如是說。一切",
    "T27n1545_040:0205a29": "如理作意所引念皆名對面念。非唯不淨",
    "T27n1545_040:0205b01": "觀。然尊者迦多衍尼子隨順契經。且說不",
    "T27n1545_040:0205b02": "淨觀名對面念。謂契經說。有諸苾芻。居阿",
    "T27n1545_040:0205b03": "練若或在樹下。或在靜室。結加趺坐端",
    "T27n1545_040:0205b04": "身正願住對面念。為斷貪欲離貪欲故心",
    "T27n1545_040:0205b05": "多安住。如為斷貪欲如是為斷瞋恚惛沈",
    "T27n1545_040:0205b06": "睡眠掉舉惡作疑應知亦爾。於五蓋中貪",
    "T27n1545_040:0205b07": "欲最重。又最在初。是故遍說。彼近對治。謂",
    "T27n1545_040:0205b08": "不淨觀。貪欲若斷。餘隨斷故。不別說彼近",
    "T27n1545_040:0205b09": "對治法名對面念。",
    "T27n1545_040:0205b10": "問修觀行者繫念眉間。爾時當言住在何",
    "T27n1545_040:0205b11": "位。答超作意位。然瑜伽師修不淨觀總有",
    "T27n1545_040:0205b12": "三位。一初習業位。二已熟修位。三超作意",
    "T27n1545_040:0205b13": "位。修此觀者復有三種。一者樂略。二者",
    "T27n1545_040:0205b14": "樂廣。三樂廣略。此中唯樂略者。謂彼行",
    "T27n1545_040:0205b15": "者先往塚間觀察死屍青瘀等相。善取相",
    "T27n1545_040:0205b16": "已退坐一處重觀彼相。若心散亂不明了",
    "T27n1545_040:0205b17": "者。復往塚間如前觀察善取其相。如是乃",
    "T27n1545_040:0205b18": "至若得明了心不散亂速還住處。洗足就",
    "T27n1545_040:0205b19": "座結加趺坐。調適身心令離諸蓋。憶念",
    "T27n1545_040:0205b20": "觀察先所取相。以勝解力移屬自身。始從",
    "T27n1545_040:0205b21": "青瘀乃至骨瑣。於骨瑣中。先觀足骨。次觀",
    "T27n1545_040:0205b22": "踝骨。次觀脛骨。次觀膝骨。次觀髀骨。次觀",
    "T27n1545_040:0205b23": "臗骨。次觀腰骨。次觀脊骨。次觀脇骨。次觀",
    "T27n1545_040:0205b24": "髆骨。次觀臂骨。次觀肘骨。次觀腕骨。次觀",
    "T27n1545_040:0205b25": "手骨。次觀肩骨。次觀項骨。次觀頷骨。次觀",
    "T27n1545_040:0205b26": "齒骨。後觀髑髏。彼勝解力觀察如是不淨",
    "T27n1545_040:0205b27": "相已。繫念眉間湛然而住。復轉此念入身",
    "T27n1545_040:0205b28": "念住。展轉乃至入法念住。是名樂略修觀",
    "T27n1545_040:0205b29": "行者不淨觀成。唯樂廣者。謂彼行者。先往",
    "T27n1545_040:0205b30": "塚間觀察死屍青瘀等相如前廣說。展",
    "T27n1545_040:0205c01": "轉乃至繫念眉間以止息已。復轉此念。先",
    "T27n1545_040:0205c02": "觀髑髏。次觀齒骨。展轉乃至後觀足骨。",
    "T27n1545_040:0205c03": "彼勝解力觀自骨已。復觀外骨在自骨",
    "T27n1545_040:0205c04": "邊。漸遍一床一房一寺一園一邑一田一川",
    "T27n1545_040:0205c05": "一國。展轉乃至大海邊際。周遍大地。心眼",
    "T27n1545_040:0205c06": "及處骨瑣充滿。復漸略之。乃至唯觀自身骨",
    "T27n1545_040:0205c07": "瑣。於中漸復略去足骨。展轉乃至後觀髑",
    "T27n1545_040:0205c08": "髏。彼勝解力觀察如是不淨相已。繫念眉",
    "T27n1545_040:0205c09": "間堪然而住。復轉此念入身念住。展轉乃",
    "T27n1545_040:0205c10": "至入法念住。是名樂廣修觀行者不淨觀",
    "T27n1545_040:0205c11": "成。樂廣略者。謂彼行者先往塚間觀察死",
    "T27n1545_040:0205c12": "屍青瘀等相如前廣說展轉乃至大海邊際。",
    "T27n1545_040:0205c13": "周遍大地。心眼及處骨瑣充滿。復漸略之。",
    "T27n1545_040:0205c14": "展轉乃至後觀髑髏。繫念眉間少止息已。",
    "T27n1545_040:0205c15": "數復廣略如前觀察至純熟已。繫念眉間",
    "T27n1545_040:0205c16": "湛然而住。復轉此念入身念住。展轉乃至",
    "T27n1545_040:0205c17": "入法念住。是名樂廣略修觀行者不淨觀",
    "T27n1545_040:0205c18": "成。問何緣修此不淨觀時。數數廣略緣不淨",
    "T27n1545_040:0205c19": "境。答欲顯觀心得自在故。謂於境界得",
    "T27n1545_040:0205c20": "自在者。乃能數數廣略觀之。若不自在便",
    "T27n1545_040:0205c21": "無斯力。復次彼瑜伽師作如是念。我從無",
    "T27n1545_040:0205c22": "始生死已來煩惱亂心不淨謂淨。今於不",
    "T27n1545_040:0205c23": "淨如實觀察。欲令純熟數廣略觀。復次欲",
    "T27n1545_040:0205c24": "顯善根勢力大故。義言我取少不淨相便",
    "T27n1545_040:0205c25": "能漸廣充滿大地。復漸略之唯觀少分。豈",
    "T27n1545_040:0205c26": "不於境勢力大耶。復次彼瑜伽師自顯力",
    "T27n1545_040:0205c27": "大。故數於境廣略觀察。謂無始來為欲貪力",
    "T27n1545_040:0205c28": "所執持故。於不淨境不能自在廣略觀",
    "T27n1545_040:0205c29": "之。今伏欲貪得自在故。能數廣略觀不淨",
    "T27n1545_040:0206a01": "境。是故此中應作四句。有不淨觀所緣少",
    "T27n1545_040:0206a02": "非自在少。謂彼但於自身數觀不淨。有不",
    "T27n1545_040:0206a03": "淨觀自在少非所緣少。謂彼暫於周遍大",
    "T27n1545_040:0206a04": "地起不淨想不能數觀。有不淨觀所緣少",
    "T27n1545_040:0206a05": "亦自在少。謂彼暫於自身起不淨想。不能",
    "T27n1545_040:0206a06": "數觀。有不淨觀非所緣少亦非自在少。謂",
    "T27n1545_040:0206a07": "彼能於周遍大地數觀不淨。復有四句。",
    "T27n1545_040:0206a08": "有不淨觀所緣無量非自在無量。謂即前",
    "T27n1545_040:0206a09": "第二句。有不淨觀自在無量非所緣無量。",
    "T27n1545_040:0206a10": "謂即前第一句。有不淨觀所緣無量亦自在",
    "T27n1545_040:0206a11": "無量。謂即前第四句。有不淨觀非所緣無",
    "T27n1545_040:0206a12": "量亦非自在無量。謂即前第三句。問修此",
    "T27n1545_040:0206a13": "三種不淨觀時。齊何名為初習業位。齊何",
    "T27n1545_040:0206a14": "名為已熟修位。齊何名為超作意位。答唯",
    "T27n1545_040:0206a15": "樂略者。從往塚間觀察死屍青瘀等相",
    "T27n1545_040:0206a16": "廣說乃至以勝解力移屬自身。始從青瘀",
    "T27n1545_040:0206a17": "乃至骨瑣。一切皆名初習業位。從於骨瑣",
    "T27n1545_040:0206a18": "先觀足骨。廣說乃至後觀髑髏。復於此",
    "T27n1545_040:0206a19": "中除半觀半。復除一分。唯觀一分。一切",
    "T27n1545_040:0206a20": "皆名已熟修位。以勝解力觀察如是不淨",
    "T27n1545_040:0206a21": "相已。繫念眉間湛然而住。復轉此念入",
    "T27n1545_040:0206a22": "身念住。展轉乃至入法念住。一切皆名超",
    "T27n1545_040:0206a23": "作意位。唯樂廣者。從往塚間觀察死屍",
    "T27n1545_040:0206a24": "青瘀等相廣說乃至復漸略之。乃至唯觀",
    "T27n1545_040:0206a25": "自身骨瑣。一切皆名初習業位。從復於",
    "T27n1545_040:0206a26": "中略去足骨。展轉乃至後觀髑髏。復於此",
    "T27n1545_040:0206a27": "中除半觀半。復除一分唯觀一分。一切皆",
    "T27n1545_040:0206a28": "名已熟修位。以勝解力觀察如是不淨相",
    "T27n1545_040:0206a29": "已。繫念眉間湛然而住。乃至廣說。一切",
    "T27n1545_040:0206b01": "皆名起作意位。樂廣略者。從往塚間觀",
    "T27n1545_040:0206b02": "察死屍青瘀等相廣說乃至數復廣略。如前",
    "T27n1545_040:0206b03": "觀察。於中最後復漸略之。乃至唯觀自身",
    "T27n1545_040:0206b04": "骨瑣。一切皆名初習業位。從復於中略去",
    "T27n1545_040:0206b05": "足骨。展轉乃至後觀髑髏。復於此中除半",
    "T27n1545_040:0206b06": "觀半。復除一分唯觀一分。一切皆名已熟",
    "T27n1545_040:0206b07": "修位。至純熟已繫念眉間湛然而住。乃至",
    "T27n1545_040:0206b08": "廣說。一切皆名超作意位。有作是說唯樂",
    "T27n1545_040:0206b09": "略者。從往塚間觀察死屍青瘀等相廣說",
    "T27n1545_040:0206b10": "乃至以勝解力移屬自身。始從青瘀乃至",
    "T27n1545_040:0206b11": "骨瑣。如是皆名初習業位。從於骨瑣先",
    "T27n1545_040:0206b12": "觀足骨。廣說乃至後觀髑髏。如是皆名已",
    "T27n1545_040:0206b13": "熟修位。以勝解力觀察如是不淨相已。繫",
    "T27n1545_040:0206b14": "念眉間湛然而住。乃至廣說。如是皆名超",
    "T27n1545_040:0206b15": "作意位。唯樂廣者。從往塚間觀察死屍青",
    "T27n1545_040:0206b16": "瘀等相廣說乃至繫念眉間少時止息。如",
    "T27n1545_040:0206b17": "是皆名初習業位。少止息已。復轉此念先",
    "T27n1545_040:0206b18": "觀髑髏。廣說乃至後觀髑髏。如是皆名已",
    "T27n1545_040:0206b19": "熟修位。以勝解力觀察如是不淨相已。繫",
    "T27n1545_040:0206b20": "念眉間湛然而住。乃至廣說。如是皆名",
    "T27n1545_040:0206b21": "超作意位。樂廣略者。從往塚間觀察死",
    "T27n1545_040:0206b22": "屍青瘀等相廣說乃至繫念眉間少時止息。",
    "T27n1545_040:0206b23": "如是皆名初習業位少止息已數復廣略。",
    "T27n1545_040:0206b24": "如前觀察。乃至純熟。如是皆名已熟修位。",
    "T27n1545_040:0206b25": "至熟修已繫念眉間堪然而住。乃至廣",
    "T27n1545_040:0206b26": "說。如是皆名超作意位。有餘師說。前說三",
    "T27n1545_040:0206b27": "種修此觀者。從往塚間廣說乃至繫念眉",
    "T27n1545_040:0206b28": "間湛然而住。皆通初習業及已熟修位。有",
    "T27n1545_040:0206b29": "差別者。初習業位於其中間心有散亂。已",
    "T27n1545_040:0206b30": "熟修位於其中間心無散亂。若轉此念復",
    "T27n1545_040:0206c01": "觀髑髏。或左或右或後或前。起不淨想入",
    "T27n1545_040:0206c02": "身念住。展轉乃至入法念住。齊此名為超",
    "T27n1545_040:0206c03": "作意位。復有說者。樂略等三從往塚間廣",
    "T27n1545_040:0206c04": "說乃至繫念眉間湛然而住。皆通三位。有",
    "T27n1545_040:0206c05": "差別者。初習業位心有散亂亦不明了。已",
    "T27n1545_040:0206c06": "熟修位雖不散亂而未明了。超作意位心",
    "T27n1545_040:0206c07": "不散亂亦得明了。復次初習業位是下品",
    "T27n1545_040:0206c08": "故。觀行遲鈍多有留難。已熟修位是中品故。",
    "T27n1545_040:0206c09": "觀行少利猶有留難。超作意位是上品故。觀",
    "T27n1545_040:0206c10": "行迅速全無留難。是謂差別。",
    "T27n1545_040:0206c11": "問不淨觀以何為自性。答以無貪善根為自",
    "T27n1545_040:0206c12": "性。修定者說。以慧為自性。所以者何。經為",
    "T27n1545_040:0206c13": "量故。如契經說。眼見色已隨觀不淨。如理",
    "T27n1545_040:0206c14": "思惟乃至廣說。觀是慧故。有餘師說。以厭",
    "T27n1545_040:0206c15": "為自性。所以者何。厭所緣故。評曰。此不淨",
    "T27n1545_040:0206c16": "觀。無貪善根以為自性。非慧非厭。所以者",
    "T27n1545_040:0206c17": "何。對治貪故。問前契經說當云何通。答與",
    "T27n1545_040:0206c18": "慧相應故說為觀。而此體是無貪善根。是緣",
    "T27n1545_040:0206c19": "色貪近對治故。若并眷屬四蘊五蘊為其自",
    "T27n1545_040:0206c20": "性。此不淨觀。界者唯欲色界。以無色界無緣",
    "T27n1545_040:0206c21": "色法不淨觀故。地者十地。謂在欲界靜慮中",
    "T27n1545_040:0206c22": "間及四靜慮四近分故。所依者唯依欲界身。",
    "T27n1545_040:0206c23": "以色無色界身不起此觀故。行相者非十",
    "T27n1545_040:0206c24": "六行相所緣者唯緣欲界色處為境。問此不",
    "T27n1545_040:0206c25": "淨觀為緣欲界一切色處。為少分耶。答此緣",
    "T27n1545_040:0206c26": "欲界一切色處。問若爾。經說當云何通。如契",
    "T27n1545_040:0206c27": "經說。尊者無滅在一林中宴坐樹下。過初夜",
    "T27n1545_040:0206c28": "分有四天女。皆名悅意。端嚴殊妙。來至尊",
    "T27n1545_040:0206c29": "者無滅座前。合掌恭敬頂禮雙足。退住一面。",
    "T27n1545_040:0207a01": "白尊者言。我四天女。能於四處變化自在。",
    "T27n1545_040:0207a02": "一者隨欲化作種種上妙色身諸相愛者。我",
    "T27n1545_040:0207a03": "等皆能歡娛承事。二者隨欲化作種種上妙",
    "T27n1545_040:0207a04": "衣服。三者隨欲化作種種妙莊嚴具。四者",
    "T27n1545_040:0207a05": "隨欲化作種種上妙花香飲食珍翫諸欲樂",
    "T27n1545_040:0207a06": "具。尊者頗能相納受不。時彼尊者作是思惟。",
    "T27n1545_040:0207a07": "此四故來見相嬈惱。我當於彼起不淨觀。",
    "T27n1545_040:0207a08": "既思惟已入初靜慮不能起之。展轉遂入",
    "T27n1545_040:0207a09": "第四靜慮亦不能起。便作是念。此四天女",
    "T27n1545_040:0207a10": "有種種色。故我不能觀為不淨。彼若純作",
    "T27n1545_040:0207a11": "一種色者。我必能觀。遂告彼曰。諸姊。頗能",
    "T27n1545_040:0207a12": "皆為我現青色身不。時諸天女現青色身。",
    "T27n1545_040:0207a13": "尊者不能觀為不淨。令現黃赤猶故不",
    "T27n1545_040:0207a14": "能。復起念言。若作白色順骸骨想。彼若更",
    "T27n1545_040:0207a15": "能為現白色。我定於彼能觀不淨。即告之",
    "T27n1545_040:0207a16": "言姊更為我變身為白。即為變之。亦復不",
    "T27n1545_040:0207a17": "能觀為不淨。以諸天女形色鮮潔如妙光",
    "T27n1545_040:0207a18": "明難起厭故。問尊者無滅何故令天轉作",
    "T27n1545_040:0207a19": "青黃赤白四色。答欲觀諸色變壞相故。復",
    "T27n1545_040:0207a20": "次色相移轉易起厭故。復次青色隨順青瘀",
    "T27n1545_040:0207a21": "想故。黃色隨順膿[月*闌]想故。赤色隨順異赤",
    "T27n1545_040:0207a22": "想故。白色隨順駭骨想故。復次青黃赤白是",
    "T27n1545_040:0207a23": "眾色本。又無諍論故令轉變。歷試自心能",
    "T27n1545_040:0207a24": "起厭不。尊者無滅知彼色妙。不能觀之起",
    "T27n1545_040:0207a25": "不淨想。遂便閉目默然而坐。彼知尊者都",
    "T27n1545_040:0207a26": "無染心。慚愧禮足忽爾不現。如二力士相",
    "T27n1545_040:0207a27": "扠撲時知力既齊解手而退。天女無滅應",
    "T27n1545_040:0207a28": "知亦然。既爾云何說不淨觀能緣欲界一切",
    "T27n1545_040:0207a29": "色耶。答無滅不能普於欲界一切色處起",
    "T27n1545_040:0207b01": "不淨想。餘有能者故不相違。如佛獨覺舍",
    "T27n1545_040:0207b02": "利子等利根聲聞皆能觀故。問有緣佛色身",
    "T27n1545_040:0207b03": "起不淨觀不。有作是說。無有能者。佛色",
    "T27n1545_040:0207b04": "微妙最極鮮潔如淨光明不可厭故。有餘",
    "T27n1545_040:0207b05": "師說。佛能自緣起不淨觀。餘無能者。或有",
    "T27n1545_040:0207b06": "說者。不淨觀有二種。一色緣起。二色過患。色",
    "T27n1545_040:0207b07": "緣起者。能緣佛身。色過患者。不能緣佛。復",
    "T27n1545_040:0207b08": "有說者。不淨觀有二種。一共相境。二自相",
    "T27n1545_040:0207b09": "境。共相境者能緣佛身。自相境者不能緣",
    "T27n1545_040:0207b10": "佛。此不淨觀念住者。身念住俱。有說。此非",
    "T27n1545_040:0207b11": "根本念住。但可是身念住加行。智者。世俗智",
    "T27n1545_040:0207b12": "俱。三摩地者。非三摩地俱。根相應者。總說但",
    "T27n1545_040:0207b13": "與三根相應。謂樂喜捨。過去未來現在者。是",
    "T27n1545_040:0207b14": "三世。過去緣過去。現在緣現在。未來生法",
    "T27n1545_040:0207b15": "緣未來。若不生法緣三世。善不善無記者。是",
    "T27n1545_040:0207b16": "善緣三種。繫不繫者。是欲色界繫緣欲界繫",
    "T27n1545_040:0207b17": "學無學非學非無學者。是非學非無學緣非",
    "T27n1545_040:0207b18": "學非無學。見所斷修所斷不斷者。是修所斷。",
    "T27n1545_040:0207b19": "緣修所斷緣名緣義者。唯緣義。緣自相續",
    "T27n1545_040:0207b20": "他相續非相續者。緣自他相續。加行得離染",
    "T27n1545_040:0207b21": "得生得者。有加行得有離染得。非生得。離",
    "T27n1545_040:0207b22": "染得者。謂離染時而修得故。加行得者。謂作",
    "T27n1545_040:0207b23": "加行現在前故。佛無加行。獨覺下加行。聲聞",
    "T27n1545_040:0207b24": "或中加行。或上加行。異生上加行現在前。曾",
    "T27n1545_040:0207b25": "得未曾得者。通曾得未曾得。聖者菩薩後有",
    "T27n1545_040:0207b26": "異生通曾得未曾得。餘異生唯曾得。聞思修",
    "T27n1545_040:0207b27": "所成者。通三種。在意地五識身者。唯在意",
    "T27n1545_040:0207b28": "地。問若爾。經說當云何通如契經說。眼見",
    "T27n1545_040:0207b29": "色已隨觀不淨如理思惟。乃至廣說。答五",
    "T27n1545_040:0207c01": "識為門引生意識起不淨觀。故作是說然不",
    "T27n1545_040:0207c02": "淨觀唯在意識。如意近行唯在意地亦由",
    "T27n1545_040:0207c03": "五識所引發故。契經亦說眼見色已。廣說",
    "T27n1545_040:0207c04": "乃至意知法已。起喜憂捨六意近行。此亦",
    "T27n1545_040:0207c05": "如是。問此不淨觀亦緣聲香味觸法不。答此",
    "T27n1545_040:0207c06": "唯緣色不緣餘五。問若爾。經說當云何通。",
    "T27n1545_040:0207c07": "如契經說。眼見色已。廣說乃至意知法已。",
    "T27n1545_040:0207c08": "隨觀不淨如理思惟。答由六識門引不淨",
    "T27n1545_040:0207c09": "觀。故作是說。然不淨觀緣色非餘。復次",
    "T27n1545_040:0207c10": "依通對治。故作是說。謂不淨觀雖但緣色。",
    "T27n1545_040:0207c11": "而能對治緣六境貪。如為色貪所覆蔽者。",
    "T27n1545_040:0207c12": "修不淨觀而伏除彼。為聲等貪所覆蔽者。",
    "T27n1545_040:0207c13": "亦修此觀而伏除之。故作是說。復次先於",
    "T27n1545_040:0207c14": "色處起不淨觀。厭患諸色。後於依色聲等",
    "T27n1545_040:0207c15": "五境亦能厭患。厭患聲等雖是餘觀非不",
    "T27n1545_040:0207c16": "淨觀而不淨觀所引生故名不淨觀。復次先",
    "T27n1545_040:0207c17": "緣色處修不淨觀得純熟已。後於餘境亦",
    "T27n1545_040:0207c18": "欲厭患。若能者善。若不能者還緣色處起",
    "T27n1545_040:0207c19": "不淨觀。如欲戰時先安營壘然後出戰。若",
    "T27n1545_040:0207c20": "勝者善。若不勝者還投營壘。此亦如是故",
    "T27n1545_040:0207c21": "作是說。然不淨觀緣色非餘。復次先於色",
    "T27n1545_040:0207c22": "處起不淨觀。後於聲等起餘厭觀。彼與此",
    "T27n1545_040:0207c23": "觀厭行相同。故亦說彼名不淨觀。復次不淨",
    "T27n1545_040:0207c24": "觀有二種一者根本。二者等流。若根本者。唯",
    "T27n1545_040:0207c25": "緣色處。若等流者。通緣聲等乃至有漏心",
    "T27n1545_040:0207c26": "心所法。阿毘達磨唯說根本不淨觀故說緣",
    "T27n1545_040:0207c27": "色處。契經通說根本等流不淨觀故。說見",
    "T27n1545_040:0207c28": "色已廣說乃至意知法已。隨觀不淨如理思",
    "T27n1545_040:0207c29": "惟。問誰能起此不淨觀耶。答聖者異生俱能",
    "T27n1545_040:0208a01": "現起。聖通一切學無學位。問何處起此不淨",
    "T27n1545_040:0208a02": "觀耶。答唯人三洲能初現起。天中無有青",
    "T27n1545_040:0208a03": "瘀等相故六欲天唯能後起。有說。初後皆唯",
    "T27n1545_040:0208a04": "人趣。六欲天中無青瘀等不淨相故都不現",
    "T27n1545_040:0208a05": "起。問觀房等中骨等充滿。此不淨觀為何所",
    "T27n1545_040:0208a06": "緣。有作是說。彼緣自身骨等為境有餘",
    "T27n1545_040:0208a07": "師說。緣曾塚間所見骨等。或有說者。緣房",
    "T27n1545_040:0208a08": "等中諸空界色評曰。應作是說。此是假想",
    "T27n1545_040:0208a09": "勝解作意相應無貪。隨所樂緣皆無有失。",
    "T27n1545_040:0208a10": "問此觀一切非骨瑣等。為骨瑣等寧非顛",
    "T27n1545_040:0208a11": "倒。答此是善故。如理作意所引生故。無貪",
    "T27n1545_040:0208a12": "善根為自性故。引生聖道勝加行故。伏",
    "T27n1545_040:0208a13": "煩惱故。感愛果故。雖不如實而非顛倒。",
    "T27n1545_040:0208a14": "有作是說。此不淨觀亦名顛倒。於非不淨",
    "T27n1545_040:0208a15": "觀不淨故。問若爾。何故非不善耶。答由二",
    "T27n1545_040:0208a16": "緣故名為不善。一所緣倒。二自性倒。此不",
    "T27n1545_040:0208a17": "淨觀雖所緣倒非自性倒故非不善。復次",
    "T27n1545_040:0208a18": "由二緣故名為不善。一所緣倒。二意樂倒。",
    "T27n1545_040:0208a19": "此不淨觀雖所緣倒非意樂倒故非不善",
    "T27n1545_040:0208a20": "復次契經中說。有五現見等至。云何為五。",
    "T27n1545_040:0208a21": "謂有苾芻如實觀察自身。從足至頂種種",
    "T27n1545_040:0208a22": "不淨充滿。謂髮毛爪齒塵垢皮肉骨髓筋脈。",
    "T27n1545_040:0208a23": "肝肺脾腎大小腸胃膽生熟藏澹熱心肚。屎",
    "T27n1545_040:0208a24": "尿涕唾汗淚膿血脂膏腦膜。譬如有人觀",
    "T27n1545_040:0208a25": "見倉內麻米豆等種種雜物充滿其中。此亦",
    "T27n1545_040:0208a26": "如是。是名第一現見等至。復有苾芻如實",
    "T27n1545_040:0208a27": "觀察自身。從足至頂種種不淨充滿。謂髮",
    "T27n1545_040:0208a28": "毛等如前廣說。復觀除去皮肉血等。唯觀",
    "T27n1545_040:0208a29": "骸骨識於中行。是名第二現見等至。復有",
    "T27n1545_040:0208b01": "苾芻如實觀察自身。從足至頂種種不淨",
    "T27n1545_040:0208b02": "充滿。謂髮毛等如前廣說。復觀除去皮肉血",
    "T27n1545_040:0208b03": "等。唯觀骸骨識於中行。亦住今世。亦住後",
    "T27n1545_040:0208b04": "世。是名第三現見等至。復有苾芻如實觀",
    "T27n1545_040:0208b05": "察自身。從足至頂種種不淨充滿。謂髮毛等",
    "T27n1545_040:0208b06": "如前廣說。復觀除去皮肉血等。唯觀骸骨",
    "T27n1545_040:0208b07": "識於中行。不住今世。但住後世。是名第四",
    "T27n1545_040:0208b08": "現見等至。復有苾芻如實觀察自身。從足",
    "T27n1545_040:0208b09": "至頂種種不淨充滿。謂髮毛等如前廣說。復",
    "T27n1545_040:0208b10": "觀除去皮肉血等。唯觀骸骨識於中行。不",
    "T27n1545_040:0208b11": "住今世。不住後世。是名第五現見等至。問",
    "T27n1545_040:0208b12": "如是五種現見等至以何為自性。有作是",
    "T27n1545_040:0208b13": "說。以慧為自性。說如實觀察故。有餘師",
    "T27n1545_040:0208b14": "說。以三摩地為自性。說等至故。評曰。應",
    "T27n1545_040:0208b15": "作是說。以無貪為自性。觀察不淨對治",
    "T27n1545_040:0208b16": "貪故。而說觀察及等至者。此從彼生及生",
    "T27n1545_040:0208b17": "彼故。又與定慧共相應故。已說自性。所以",
    "T27n1545_040:0208b18": "今當說。問何故名為現見等至。答現見謂",
    "T27n1545_040:0208b19": "眼。由眼見色引生此故立現見名。依等至",
    "T27n1545_040:0208b20": "生能生等至。或復此與等至。相應故名等",
    "T27n1545_040:0208b21": "至。問五中後四亦觀於識。如何可說現見",
    "T27n1545_040:0208b22": "謂眼。答由眼現見諸不淨物。展轉引生如",
    "T27n1545_040:0208b23": "是五種現見等至。五中後四亦能緣識於理",
    "T27n1545_040:0208b24": "無違。問誰有此五現見等至。答第一第二",
    "T27n1545_040:0208b25": "異生聖者皆得有。第三是預流者及一來者",
    "T27n1545_040:0208b26": "所有。第四是不還者所有。第五是阿羅漢所",
    "T27n1545_040:0208b27": "有。如契經說。舍利子言。世尊所起現見等",
    "T27n1545_040:0208b28": "至。無餘通達所知境故。說為無上。諸餘沙門",
    "T27n1545_040:0208b29": "婆羅門等不能及故問何故世尊所得如是",
    "T27n1545_040:0208c01": "五不淨觀名無上耶。答能伏一切所緣境",
    "T27n1545_040:0208c02": "故說為無上。有作是說如實觀故說為無",
    "T27n1545_040:0208c03": "上。謂觀髮是髮觀毛是毛。乃至廣說。評曰",
    "T27n1545_040:0208c04": "彼不應作是說。若作是說。便顯世尊觀多",
    "T27n1545_040:0208c05": "境不淨觀。唯觀少境實髮毛等但攝欲界",
    "T27n1545_040:0208c06": "少分色故。應作是說。前說為善。能伏一",
    "T27n1545_040:0208c07": "切故名無上。聲聞獨覺不能總伏一切色",
    "T27n1545_040:0208c08": "處皆為不淨。無滅不能觀天女色為不淨",
    "T27n1545_040:0208c09": "故。除佛無能觀佛身色為不淨故又世尊",
    "T27n1545_040:0208c10": "說。大目乾連底沙梵天不說第六無相住者",
    "T27n1545_040:0208c11": "耶。乃至廣說。問何故作此論。答為廣分別",
    "T27n1545_040:0208c12": "契經義故。謂契經說。世尊一時在室羅筏",
    "T27n1545_040:0208c13": "住誓多林給孤獨園。過初夜分有三梵天。",
    "T27n1545_040:0208c14": "光明照曜來詣佛所。到已頂禮世尊雙足却",
    "T27n1545_040:0208c15": "住一面。時一梵天前白佛曰。大仙當知。娑",
    "T27n1545_040:0208c16": "計多國多苾芻尼今夜命過作是語已退住",
    "T27n1545_040:0208c17": "一面。第二梵天復前白佛。大仙當知。彼多尼",
    "T27n1545_040:0208c18": "眾有有餘依而滅度者。作是語已退住一",
    "T27n1545_040:0208c19": "面。第三梵天又前白佛。大仙當知。彼多尼",
    "T27n1545_040:0208c20": "眾有無餘依般涅槃者。作是語已退住一面。",
    "T27n1545_040:0208c21": "時三梵天合掌恭敬繞佛三匝禮雙足已忽",
    "T27n1545_040:0208c22": "然不現。至明清旦世尊來詣苾芻眾中敷",
    "T27n1545_040:0208c23": "座而坐。告苾芻眾曰。昨過初夜分有三梵",
    "T27n1545_040:0208c24": "天光明照曜來詣我所。廣說乃至忽然不",
    "T27n1545_040:0208c25": "現。爾時具壽大目乾連在彼眾中作如是",
    "T27n1545_040:0208c26": "念。何等梵天有此智見。知住有餘無餘依",
    "T27n1545_040:0208c27": "者。作是念已入三摩地。如壯士夫屈伸臂",
    "T27n1545_040:0208c28": "頃。誓多林沒至於梵世。去底沙梵不遠而",
    "T27n1545_040:0208c29": "出。從三摩地起整理衣服詣底沙梵所。作",
    "T27n1545_040:0209a01": "是問言。何等梵天有此智見。知住有餘無",
    "T27n1545_040:0209a02": "餘依者。問大目乾連有勝智見。過底沙梵",
    "T27n1545_040:0209a03": "多俱胝倍。何故往問底沙梵耶。答大目乾連",
    "T27n1545_040:0209a04": "知而故問。如佛有時知而故問。問有餘梵",
    "T27n1545_040:0209a05": "天勝底沙梵者。何故但問底沙梵耶。答",
    "T27n1545_040:0209a06": "此梵本是大目乾連共住弟子相委故問復次",
    "T27n1545_040:0209a07": "彼底沙梵住不還果。餘梵眾天有未知者。",
    "T27n1545_040:0209a08": "欲顯彼德令餘梵天恭敬尊重。是故偏問。",
    "T27n1545_040:0209a09": "時底沙梵答尊者言。即梵眾天有此智見。",
    "T27n1545_040:0209a10": "知住有餘無餘依者。大目乾連復問彼曰。",
    "T27n1545_040:0209a11": "諸梵眾天皆有如是勝智見不。底沙答曰。",
    "T27n1545_040:0209a12": "非彼皆有此勝智見。若梵眾天於天長壽妙",
    "T27n1545_040:0209a13": "色名譽不生喜足。下如實知勝出離者無",
    "T27n1545_040:0209a14": "此智見。若梵眾天於天長壽妙色名譽能生",
    "T27n1545_040:0209a15": "喜足。亦如實知勝出離者有此智見。尊者",
    "T27n1545_040:0209a16": "復問。彼天如何知住有餘無餘依者。底沙答",
    "T27n1545_040:0209a17": "曰。若有苾芻得阿羅漢是俱解脫。彼梵眾",
    "T27n1545_040:0209a18": "天作如是念。今此大德是俱解脫。乃至有",
    "T27n1545_040:0209a19": "身人天皆見。身壞命終都無見者。若有苾",
    "T27n1545_040:0209a20": "芻得阿羅漢非俱解脫是慧解脫。彼梵眾",
    "T27n1545_040:0209a21": "天作如是念。今此大德是慧解脫。乃至有身",
    "T27n1545_040:0209a22": "人天皆見。身壞命終都無見者。若有苾芻",
    "T27n1545_040:0209a23": "非阿羅漢。非俱解脫。非慧解脫。然是身證。",
    "T27n1545_040:0209a24": "彼梵眾天作如是念。今此大德是身證者。",
    "T27n1545_040:0209a25": "當修勝根親近善友。若得隨順房舍資具。",
    "T27n1545_040:0209a26": "必當漏盡證得無漏心慧解脫。於現法中",
    "T27n1545_040:0209a27": "能自通達證具足住。又自了知。我生已盡。梵",
    "T27n1545_040:0209a28": "行已立。所作已辦。不受後有。若有苾芻雖",
    "T27n1545_040:0209a29": "非身證而是見至。彼梵眾天作如是念。今",
    "T27n1545_040:0209b01": "此大德是見至者。當修勝根親近善友。廣",
    "T27n1545_040:0209b02": "說乃至不受後有。若有苾芻雖非見至。是",
    "T27n1545_040:0209b03": "信勝解。彼梵眾天作如是念。今此大德是信",
    "T27n1545_040:0209b04": "勝解當修勝根。廣說乃至不受後有。底沙",
    "T27n1545_040:0209b05": "梵天說是語已默然而住。問底沙何故不",
    "T27n1545_040:0209b06": "說隨信隨法行耶。答若補特伽羅是彼境界",
    "T27n1545_040:0209b07": "者。彼便說之。隨信隨法行非底沙境界是",
    "T27n1545_040:0209b08": "故不說所以者何。若他心智知見道者。決",
    "T27n1545_040:0209b09": "定先起無漏法智。生上界者。無漏法智必",
    "T27n1545_040:0209b10": "不現前。故隨信法行非底沙境界。復次若補",
    "T27n1545_040:0209b11": "特伽羅在梵天處有種類者彼便說之。隨",
    "T27n1545_040:0209b12": "信隨法行在梵天處無其種類。故彼不說。",
    "T27n1545_040:0209b13": "爾時尊者大目乾連聞底沙梵說法語已。",
    "T27n1545_040:0209b14": "歡喜踊躍示現教導讚勵慶喜。慇懃取別入",
    "T27n1545_040:0209b15": "三摩地。如壯士夫屈伸臂頃。從梵天沒至",
    "T27n1545_040:0209b16": "誓多林苾芻眾中欻然出現。從三摩地起",
    "T27n1545_040:0209b17": "前詣佛所。頂禮雙足退坐一面。具以上事",
    "T27n1545_040:0209b18": "而白世尊。佛便問曰。大目乾連底沙梵天",
    "T27n1545_040:0209b19": "不說第六無相住者耶。目連答曰。如是世",
    "T27n1545_040:0209b20": "尊。作是語已即從座起頂禮佛足合掌恭",
    "T27n1545_040:0209b21": "敬而白佛言。今正是時。唯願為眾宣說第",
    "T27n1545_040:0209b22": "六無相住者。令苾芻眾聞已受持。佛告目",
    "T27n1545_040:0209b23": "連。諦聽諦聽。極善作意。當為汝說。若有苾",
    "T27n1545_040:0209b24": "芻。於一切相不復思惟證無相心三摩地",
    "T27n1545_040:0209b25": "具足住。是名第六無相住者。契經雖作是",
    "T27n1545_040:0209b26": "說。而不分別其義。彼是此論所依根本。彼",
    "T27n1545_040:0209b27": "不說者今欲說之。復次有於彼經不了",
    "T27n1545_040:0209b28": "其義。便執緣滅諦入正性離生。見道名為",
    "T27n1545_040:0209b29": "無相住故。唯滅諦中無諸相故。為遮彼執",
    "T27n1545_040:0209c01": "欲顯見道非但緣滅。故作斯論云何名第",
    "T27n1545_040:0209c02": "六無相住者耶。答隨信行隨法行。名為第六",
    "T27n1545_040:0209c03": "無相住者。問云何得知隨信法行名為第六",
    "T27n1545_040:0209c04": "無相住者。答一切聖者總有七種。底沙梵天",
    "T27n1545_040:0209c05": "已說五種。未說隨信隨法行者。故知此二",
    "T27n1545_040:0209c06": "合為第六無相住者。所以者何。此二無相不",
    "T27n1545_040:0209c07": "可安立。不可施設。在此在彼。若苦法智",
    "T27n1545_040:0209c08": "忍。若苦法智。廣說乃至若道類智忍。以此無",
    "T27n1545_040:0209c09": "相不可安立。不可施設。在此在彼。故名",
    "T27n1545_040:0209c10": "第六無相住者。問何故此二合立一耶。答即",
    "T27n1545_040:0209c11": "此文說此二俱無相。不可安立。不可施設",
    "T27n1545_040:0209c12": "故。復次此二俱不起不相似心故。此二俱",
    "T27n1545_040:0209c13": "有十五心故。此二心品現行等故。此二俱是",
    "T27n1545_040:0209c14": "速疾道故。此二意樂俱不起故。此二俱是微",
    "T27n1545_040:0209c15": "細道故。此二俱是不可安立施設法故。此",
    "T27n1545_040:0209c16": "二俱是難覺道故。此二俱是不現見故。問",
    "T27n1545_040:0209c17": "此二於一切皆不現見耶。答不爾。於聲聞",
    "T27n1545_040:0209c18": "獨覺雖不現見。於佛世尊是現見故。復次",
    "T27n1545_040:0209c19": "此二。地等道等品等離染等故。合立為一。問",
    "T27n1545_040:0209c20": "前五既非無相住攝。何故說此名為第六無",
    "T27n1545_040:0209c21": "相住耶。答無相住者。是聖者中第六聖者。故",
    "T27n1545_040:0209c22": "名第六無相住者。非無相住總有六種。此",
    "T27n1545_040:0209c23": "名第六。如餘處說害第五虎非前四亦名",
    "T27n1545_040:0209c24": "虎。然所害法總有五種。第五名虎。此中亦",
    "T27n1545_040:0209c25": "然。又如餘處說第六增上王。非前五亦名",
    "T27n1545_040:0209c26": "王。然增上法總有六種。增上王是第六。此亦",
    "T27n1545_040:0209c27": "如是。無相住者是第六。非六皆名無相住。",
    "T27n1545_040:0209c28": "然無相聲說多種義。謂或說空。或說無相。",
    "T27n1545_040:0209c29": "或說不動心解脫。或說非想非非想處。廣",
    "T27n1545_040:0210a01": "釋所以如智蘊說。此中無相正說見道義",
    "T27n1545_040:0210a02": "如前釋。又極迅速難了知故。謂聲聞他心",
    "T27n1545_040:0210a03": "智極設加行但知二心。謂苦法智忍及苦法",
    "T27n1545_040:0210a04": "智相應心。若欲知第三乃知第十六。若獨",
    "T27n1545_040:0210a05": "覺他心智極設加行但知四心。謂初二心及",
    "T27n1545_040:0210a06": "滅類智忍滅類智相應心。有說。獨覺但知",
    "T27n1545_040:0210a07": "三心。謂初二心及集類智相應心。唯佛他心",
    "T27n1545_040:0210a08": "智能次第遍知。是故見道名為無相。",
    "T27n1545_040:0210a09": "說一切有部發智大毘婆沙論卷第四十"
}