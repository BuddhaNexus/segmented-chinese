{
    "X31n0611_007:0592a18": "妙法蓮華經通義卷第七",
    "X31n0611_007:0592a20": "姚秦三藏法師鳩摩羅什奉　詔譯",
    "X31n0611_007:0592a21": "明　南嶽沙門憨山釋　德清　述",
    "X31n0611_007:0592a22": "妙法蓮華經妙音菩薩品第二十四",
    "X31n0611_007:0592a23": "此品來意以顯法華三昧實登八地。證平等真如",
    "X31n0611_007:0592a24": "已。從八地起。進九地位。發真如用。色心自在。得如",
    "X31n0611_007:0592b01": "幻三昧。居法師位。以至覺等分身說法。無思而應。",
    "X31n0611_007:0592b02": "特以妙音名。故此品來也。妙音隨類現身說法者。",
    "X31n0611_007:0592b03": "此正覺法自性性意生身也。前藥王乃三昧樂意",
    "X31n0611_007:0592b04": "生身。以入定則有。出定則無。此意生身。以出入三",
    "X31n0611_007:0592b05": "昧隨類示現。乃異熟所變。故有往來之象。若觀音",
    "X31n0611_007:0592b06": "則法界緣起普門示現。觀者應知。",
    "X31n0611_007:0592b07": "爾時釋迦牟尼佛(至)恒河沙等諸佛世界。",
    "X31n0611_007:0592b08": "此顯持經妙行因圓將躋果覺。故光召妙音以示",
    "X31n0611_007:0592b09": "因果冥會之相也。佛有九十七種大人相。肉髻頂",
    "X31n0611_007:0592b10": "相為第一。是為無見頂相。從此放光。示無上果法",
    "X31n0611_007:0592b11": "所流智光也。眉間白毫相光。示中道妙智所流之",
    "X31n0611_007:0592b12": "光。以此妙智為本因心。今二光齊放。表真因契果",
    "X31n0611_007:0592b13": "始覺合本之象也。經初將說妙法。先放眉光。以示",
    "X31n0611_007:0592b14": "實相真境。意欲行人了此光體。以為發覺初心。以",
    "X31n0611_007:0592b15": "造實相。入佛知見。今二執既破。妙行已圓。故二光",
    "X31n0611_007:0592b16": "齊放以顯因果一如。初則但照東方萬八千世界。",
    "X31n0611_007:0592b17": "以表就眾生迷妄動亂根塵識界以悟實相。今則",
    "X31n0611_007:0592b18": "遍照東方百八萬億那由他恒河沙等世界。然曰",
    "X31n0611_007:0592b19": "遍照。乃略舉一隅。以示圓照法界也。以無邊法界。",
    "X31n0611_007:0592b20": "不離眾生動亂根塵。以擴而充之。則遍融無礙。故",
    "X31n0611_007:0592b21": "先照東方。",
    "X31n0611_007:0592b22": "過是數已有世界(至)白毫光明徧照其國。",
    "X31n0611_007:0592b23": "此言光照佛國。以示始覺有功。本覺乃顯之象也。",
    "X31n0611_007:0592b24": "世界名淨光莊嚴。乃常寂光土。為法身所居之土",
    "X31n0611_007:0592c01": "也。佛號淨華宿王智者。淨華。表妙行為因。宿王智。",
    "X31n0611_007:0592c02": "乃果覺也。意顯以彼果覺為我因心。故號淨華宿",
    "X31n0611_007:0592c03": "王智佛。乃寂光果佛一向未顯。今因釋迦白毫光",
    "X31n0611_007:0592c04": "明徧照其國者。以白毫光表因心之智。今照其佛",
    "X31n0611_007:0592c05": "國。正示始本契會之相也。故二光但言白毫。",
    "X31n0611_007:0592c06": "爾時一切淨光莊嚴國中(至)恒河沙等諸大三昧。",
    "X31n0611_007:0592c07": "此言始覺菩薩得諸三昧。以顯入佛知見之象也。",
    "X31n0611_007:0592c08": "淨光國中有妙音菩薩者。以九地菩薩出真如三",
    "X31n0611_007:0592c09": "昧。如從淨光國來。居法師位。應機說法。無思而說",
    "X31n0611_007:0592c10": "如天鼓音。故名妙音。此由深證實相真如。起大智",
    "X31n0611_007:0592c11": "用。乃九地以至等覺之象也。此地菩薩。從登地來。",
    "X31n0611_007:0592c12": "歷事多佛。故云久植德本。親近無量諸佛。已證平",
    "X31n0611_007:0592c13": "等真如。深入法界。故云成就甚深智慧。得妙幢相",
    "X31n0611_007:0592c14": "三昧等者。大經云。九地菩薩。得一切種一切智智。",
    "X31n0611_007:0592c15": "入受職位。即得百萬阿僧祇三昧。今言妙幢相等",
    "X31n0611_007:0592c16": "十六種三昧。皆從真如三昧所出。約用乃有差別",
    "X31n0611_007:0592c17": "之名。故因成就甚深智慧而得。以此菩薩善能說",
    "X31n0611_007:0592c18": "法。折伏異道。摧邪顯正。故云妙幢相三昧。以由持",
    "X31n0611_007:0592c19": "經深證實相。故云法華三昧。以佛知見淨治微細",
    "X31n0611_007:0592c20": "無明。故云淨德三昧。以顯本覺永離諸縛得大自",
    "X31n0611_007:0592c21": "在。故云宿王戲三昧。以無緣慈普應群機。故云無",
    "X31n0611_007:0592c22": "緣三昧。其所說法以實相印印定諸法。故云智印",
    "X31n0611_007:0592c23": "三昧。以一切語言皆順正法。故云解一切眾生語",
    "X31n0611_007:0592c24": "言三昧。以真如為萬行之本。故云集一切功德三",
    "X31n0611_007:0593a01": "昧。以法身顯現。故云清淨三昧。以得大智用。離諸",
    "X31n0611_007:0593a02": "縛著。故云神通遊戲三昧。以智慧明破諸癡暗。故",
    "X31n0611_007:0593a03": "云慧炬三昧。稱真妙用。嚴飾法身。故云莊嚴王三",
    "X31n0611_007:0593a04": "昧。永離垢障。智光常照。故云淨光明三昧。識藏即",
    "X31n0611_007:0593a05": "如來藏。故云淨藏三昧。非三乘所有。故云不共三",
    "X31n0611_007:0593a06": "昧。以智慧曰念念中道。故云日旋三昧。此略舉三",
    "X31n0611_007:0593a07": "昧之總名。其實得百千萬億恒河沙等諸大三昧",
    "X31n0611_007:0593a08": "也。",
    "X31n0611_007:0593a09": "釋迦牟尼佛光照其身(至)莊嚴王菩薩藥上菩薩。",
    "X31n0611_007:0593a10": "此正始覺有功。本覺乃顯之象也。起信論云。始覺",
    "X31n0611_007:0593a11": "義者。依本覺故。故妙音白宿王智。以始覺合乎本",
    "X31n0611_007:0593a12": "覺。從體起用。故願往娑婆見釋迦佛。向以大智為",
    "X31n0611_007:0593a13": "本因心故。及見文殊。將會眾行以入妙圓果海。故",
    "X31n0611_007:0593a14": "見藥王勇施宿王上行莊嚴藥上等諸菩薩也。",
    "X31n0611_007:0593a15": "爾時淨華宿王智佛(至)如來功德智慧莊嚴。",
    "X31n0611_007:0593a16": "此因妙音請詣娑婆往見釋尊。乃示以平等妙行",
    "X31n0611_007:0593a17": "也。莫輕彼國生下劣想者。意顯菩薩妙行。必以染",
    "X31n0611_007:0593a18": "淨。忘能所。滅影像。方入平等法界也。佛菩薩身皆",
    "X31n0611_007:0593a19": "卑小者。欲其即應化以見法身。意在本不小也。汝",
    "X31n0611_007:0593a20": "身四萬二千由旬。乃因四無量心。以應根塵大願",
    "X31n0611_007:0593a21": "所成也。六百八十萬由旬。乃六根八識。轉成妙淨",
    "X31n0611_007:0593a22": "法身也。皆是如來之力等者。菩薩作用。皆依佛智",
    "X31n0611_007:0593a23": "無作無為。而應變無方也。故云神通遊戲功德智",
    "X31n0611_007:0593a24": "慧等。",
    "X31n0611_007:0593b01": "於是妙音菩薩不起於座(至)甄叔迦寶以為其臺。",
    "X31n0611_007:0593b02": "此妙音將至娑婆。先現華瑞為前象也。以無作妙",
    "X31n0611_007:0593b03": "力。故不起於座。以三昧力化作八萬四千眾寶蓮",
    "X31n0611_007:0593b04": "華者。以示無作妙用也。然以三昧力而現蓮華者。",
    "X31n0611_007:0593b05": "大經云。九地菩薩得百萬阿僧祇三昧。其最後三",
    "X31n0611_007:0593b06": "昧。名受一切智勝職位。此三昧現在前時。有大寶",
    "X31n0611_007:0593b07": "蓮華忽然出生。其華廣大。量等三千大千世界。以",
    "X31n0611_007:0593b08": "眾妙寶間錯莊嚴等。問曰。妙音來見釋迦。本非受",
    "X31n0611_007:0593b09": "職。而以此釋之。特非過歟。答曰。取象言之也。以菩",
    "X31n0611_007:0593b10": "薩深證實相。入佛知見。因窮行滿。當因果交會之",
    "X31n0611_007:0593b11": "際。故自然而有不思議力。現大作力。以約理既齊。",
    "X31n0611_007:0593b12": "故取象亦等。以大經正說十地滿心。此約入佛知",
    "X31n0611_007:0593b13": "見。妙行已圓。義當冥會。以此經妙行無住。不言漸",
    "X31n0611_007:0593b14": "次。但就顯理。固當如是。夫復何疑。",
    "X31n0611_007:0593b15": "爾時文殊師利法王子(至)亦欲供養聽法華經。",
    "X31n0611_007:0593b16": "此文殊見華致問。將顯妙音來意也。故佛答之。華",
    "X31n0611_007:0593b17": "嚴以智立體。入法界品。善財初見文殊。指參知識。",
    "X31n0611_007:0593b18": "末後文殊遙申右手以摩其頂。表智滿不異於初",
    "X31n0611_007:0593b19": "心也。此經亦以智立體。故初放一光。示實相境。因",
    "X31n0611_007:0593b20": "文殊以發起。故今入佛知見。妙音來證。又因文殊",
    "X31n0611_007:0593b21": "以發揮。二經旨趣既同。故取象亦等。",
    "X31n0611_007:0593b22": "文殊師利白佛言(至)彼菩薩來令我得見。",
    "X31n0611_007:0593b23": "此文殊為機發問。如文可知。",
    "X31n0611_007:0593b24": "爾時釋迦牟尼佛(至)文殊師利法王子欲見汝身。",
    "X31n0611_007:0593c01": "此多寶召妙音也。妙音本為親近釋迦。并見文殊。",
    "X31n0611_007:0593c02": "聽法華經。而又假多寶召見者。正顯等覺入妙。必",
    "X31n0611_007:0593c03": "仗法身來接。而非應化門頭之事也。多寶召妙音",
    "X31n0611_007:0593c04": "後。尚住空中。自此終會不言者。以持經行人既已",
    "X31n0611_007:0593c05": "妙契法身。泯同果海。了無二相。以離業識。法身無",
    "X31n0611_007:0593c06": "有彼此。迭相見故。故示悟時乃見。入則不見也。",
    "X31n0611_007:0593c07": "于時妙音菩薩於彼國沒(至)百千天樂不鼓自鳴。",
    "X31n0611_007:0593c08": "此妙音來儀也。與八萬四千菩薩俱來者。意顯向",
    "X31n0611_007:0593c09": "以持經妙行入佛知見。會八萬四千煩惱。而成神",
    "X31n0611_007:0593c10": "通妙用也。妙行所歷。頓破無明。故所經諸國六種",
    "X31n0611_007:0593c11": "震動。凡有所作。皆是真因。故遍雨蓮華。自然法音。",
    "X31n0611_007:0593c12": "故天樂自鳴。此皆依行顯德。故瑞以應之也。",
    "X31n0611_007:0593c13": "是菩薩目如廣大青蓮華葉(至)頭面禮足奉上瓔珞。",
    "X31n0611_007:0593c14": "此妙音已至之儀也。目如廣大青蓮華等。敘妙音",
    "X31n0611_007:0593c15": "之身相。明四萬二千由旬之身分相好也。入七寶",
    "X31n0611_007:0593c16": "臺。乃華中之臺也。上升虗空表升法性空也。以瓔",
    "X31n0611_007:0593c17": "珞奉釋迦者。表以妙行莊嚴法身也。",
    "X31n0611_007:0593c18": "而白佛言世尊(至)安隱少惱堪忍久住不。",
    "X31n0611_007:0593c19": "此妙音敬為本師。致訊釋迦之辭也。所問訊之事",
    "X31n0611_007:0593c20": "皆娑婆堪忍之難事。釋尊現身。與民同患。故此問",
    "X31n0611_007:0593c21": "之。問訊多寶。亦以少惱為辭。足見娑婆非易入之",
    "X31n0611_007:0593c22": "地也。",
    "X31n0611_007:0593c23": "世尊我今欲見多寶佛身(至)故來至此。",
    "X31n0611_007:0593c24": "此妙音見二世尊。正始覺契會本覺之象也。及聽",
    "X31n0611_007:0594a01": "法華經并見文殊。乃入佛知見。二智冥合之象也。",
    "X31n0611_007:0594a02": "多寶法身。釋迦報化之身也。今皆見之。意謂既顯",
    "X31n0611_007:0594a03": "本覺。則三身一體。是無二無分矣。",
    "X31n0611_007:0594a04": "爾時華德菩薩(至)修何功德有是神力。",
    "X31n0611_007:0594a05": "此問妙音本因也。以華德而問者。華表妙行之本。",
    "X31n0611_007:0594a06": "意顯妙音如是三昧神通之力。皆依妙行所成。故",
    "X31n0611_007:0594a07": "假以請問也。",
    "X31n0611_007:0594a08": "佛告華德菩薩(至)今生淨華宿王智佛國有是神力。",
    "X31n0611_007:0594a09": "此答敘妙音本因也。本所師佛名雲雷音者。以密",
    "X31n0611_007:0594a10": "雲將雨。潤澤羣蒙。必雷音先警。應機自在。故名雲",
    "X31n0611_007:0594a11": "雷音王。乃從法垂應之號也。妙音師之。蓋有自矣。",
    "X31n0611_007:0594a12": "以一切世界不離法界真際。故國名現一切世間。",
    "X31n0611_007:0594a13": "是則所依真土也。以眾生有求。隨感而現。故名喜",
    "X31n0611_007:0594a14": "見。乃適化應機之時也。萬二千。根塵相對之象也。",
    "X31n0611_007:0594a15": "十萬。乃百千大數也。伎樂。表微妙悅可之行也。八",
    "X31n0611_007:0594a16": "萬四千。乃塵勞法門相待之數。鉢名應量器。表應",
    "X31n0611_007:0594a17": "機應量之法也。以此菩薩。昔於根塵門頭。以百千",
    "X31n0611_007:0594a18": "微細妙行廣化眾生。能轉塵勞而為法門。能為眾",
    "X31n0611_007:0594a19": "生知根普應隨時教化。以昔具如此妙行之因。故",
    "X31n0611_007:0594a20": "今感果得名妙音。而有如是三昧神通之事。此蓋",
    "X31n0611_007:0594a21": "自入佛知見而證得也。故曰有是神力。",
    "X31n0611_007:0594a22": "華德於汝意云何(至)百千萬億那由他佛。",
    "X31n0611_007:0594a23": "此徵明昔因以證今緣也。故曰技樂供養。奉上寶",
    "X31n0611_007:0594a24": "器者今此妙音菩薩是也。以妙音供佛已多。植德",
    "X31n0611_007:0594b01": "已厚。故感報神力有如此也。",
    "X31n0611_007:0594b02": "華德汝但見妙音菩薩(至)為諸眾生說是經典。",
    "X31n0611_007:0594b03": "將言妙音應化之事。以見廣大神力也。其身在此。",
    "X31n0611_007:0594b04": "而現種種身。處處為諸眾生說是經典者。以妙音",
    "X31n0611_007:0594b05": "因從妙法入佛知見。由破二執。得淨二障。已證平",
    "X31n0611_007:0594b06": "等真如。今從真如三昧起。進入九地以至等覺。居",
    "X31n0611_007:0594b07": "法師位。而以三昧力。現十界身。將說現身。故先標",
    "X31n0611_007:0594b08": "總相也。",
    "X31n0611_007:0594b09": "或現梵王身或現帝釋身(至)變為女身而說是經。",
    "X31n0611_007:0594b10": "此言現十界身隨應說法。先舉梵天。以至三途之",
    "X31n0611_007:0594b11": "相也。六趣在善道者可以聞法。故曰而說是經。至",
    "X31n0611_007:0594b12": "於三途。不能聞法。但救濟其苦而已。",
    "X31n0611_007:0594b13": "華德是妙音菩薩(至)恒河沙世界中亦復如是。",
    "X31n0611_007:0594b14": "此牒上神力廣顯妙用也。言能六趣現身。如此種",
    "X31n0611_007:0594b15": "種神通變化。而於智慧無減者。如以一燈分百千",
    "X31n0611_007:0594b16": "燈。本燈如故。所為既已為人。己愈有。既已與人。己",
    "X31n0611_007:0594b17": "愈多也。以若干智慧明照娑婆者。謂以入佛智慧",
    "X31n0611_007:0594b18": "種種三昧。能入一切眾生心想。故云各得所知也。",
    "X31n0611_007:0594b19": "於十方恒河沙世界中亦復如是者。言不獨娑婆。",
    "X31n0611_007:0594b20": "而能分身無量世界。此起下亦現四聖之身也。",
    "X31n0611_007:0594b21": "若應以聲聞形得度者(至)智慧之力其事如是。",
    "X31n0611_007:0594b22": "此現四聖身而說法也。以如是現身隨類說法。雖",
    "X31n0611_007:0594b23": "是三昧神通之力。其實因入佛智慧之力而然也。",
    "X31n0611_007:0594b24": "爾時華德菩薩白佛言(至)能如是饒益無量眾生。",
    "X31n0611_007:0594c01": "此問妙音住何三昧而能妙應如此。佛答名現一",
    "X31n0611_007:0594c02": "切色身三昧。此正覺法自性性意生身也。楞伽經",
    "X31n0611_007:0594c03": "云。云何覺法自性性意生身。謂第八地。觀察覺了",
    "X31n0611_007:0594c04": "如幻等法。悉無所有。身心轉變。得如幻三昧。及餘",
    "X31n0611_007:0594c05": "三昧門。無量相力自在明。如妙華莊嚴。迅疾如意。",
    "X31n0611_007:0594c06": "猶如幻夢水月鏡像。非造所造。如造所造一切色",
    "X31n0611_007:0594c07": "種種支分。具足莊嚴。隨入一切佛剎大眾。通達自",
    "X31n0611_007:0594c08": "性法故。是名覺法自性性意生身。釋曰。謂八地菩",
    "X31n0611_007:0594c09": "薩證一心真如。進至九地。發真如用。得如幻三昧。",
    "X31n0611_007:0594c10": "於一心轉變能現無量自在神通。一時俱發。如華",
    "X31n0611_007:0594c11": "開敷。譬如意去石壁無礙。故云迅疾如意。進至十",
    "X31n0611_007:0594c12": "地。隨所憶念。化諸眾生。故云隨入一切佛剎大眾。",
    "X31n0611_007:0594c13": "蓋菩薩修行。彼約得自覺聖智。此以入佛知見斷",
    "X31n0611_007:0594c14": "惑證真。至此自然而有不思議業用。覿體相當。非",
    "X31n0611_007:0594c15": "以地位局之也。苟不約以行成德。但云流通。則妙",
    "X31n0611_007:0594c16": "音觀音豈徒然哉。而入佛知見亦無益矣。",
    "X31n0611_007:0594c17": "說是妙音菩薩品時(至)亦得是三昧及陀羅尼。",
    "X31n0611_007:0594c18": "此言乘法妙利。故聞者斷證皆同也。",
    "X31n0611_007:0594c19": "爾時妙音菩薩(至)華德菩薩得法華三昧。",
    "X31n0611_007:0594c20": "此言妙音還國覆命本師云。攝用歸體。故歸本國。",
    "X31n0611_007:0594c21": "以未入妙覺。猶在因位。出入三昧。故有往來之相。",
    "X31n0611_007:0594c22": "往來皆憑無作妙力。盡成妙行。故雨寶蓮華作種",
    "X31n0611_007:0594c23": "種技樂。以同行同證。故令伴者八萬四千人。皆得",
    "X31n0611_007:0594c24": "現一切色身三昧。四萬二千天子。因聞法而得無",
    "X31n0611_007:0595a01": "生法忍。華德發問。故得法華三昧。亦以實行而證",
    "X31n0611_007:0595a02": "入故。",
    "X31n0611_007:0595a03": "妙法蓮華經觀世音菩薩普門品第二十五",
    "X31n0611_007:0595a04": "此品來意。謂以法華三昧入佛知見。始覺因圓。妙",
    "X31n0611_007:0595a05": "入果海。逆流而出。現十界身無思而應。所謂聖種",
    "X31n0611_007:0595a06": "類身一時俱現。乃得種類俱生無行作意生身之",
    "X31n0611_007:0595a07": "象。以顯妙法三昧之極致。故此品來也。以滅根本",
    "X31n0611_007:0595a08": "生相無明。大圓鏡智平等顯現。故假觀音普門示",
    "X31n0611_007:0595a09": "現以發明之。由觀音大士。初以如幻聞熏聞修金",
    "X31n0611_007:0595a10": "剛三昧力。故生滅既滅寂滅現前。忽然超越世出",
    "X31n0611_007:0595a11": "世間。即得上與十方諸佛同一慈力。下與六道眾",
    "X31n0611_007:0595a12": "生共一悲仰。故能以一身普應一切。無不感應。此",
    "X31n0611_007:0595a13": "妙行圓滿法華三昧之成功。妙極於此。故從藥王",
    "X31n0611_007:0595a14": "已來至此三品。約三種意生身。以證行成德也。若",
    "X31n0611_007:0595a15": "則流通。則前經但有信解。而無行證。則解為空解。",
    "X31n0611_007:0595a16": "而新記菩薩。將來歷事多佛。又何以臻佛果乎。聖",
    "X31n0611_007:0595a17": "旨昭然。深觀可見。意謂妙行雖圓。誠恐行人餘習",
    "X31n0611_007:0595a18": "緣影難盡。故復說三種加持乃可克成妙果。故次",
    "X31n0611_007:0595a19": "三品以終焉。",
    "X31n0611_007:0595a20": "爾時無盡意菩薩(至)以何因緣名觀世音。",
    "X31n0611_007:0595a21": "此顯法華三昧入佛知見妙證極果。故以觀音普",
    "X31n0611_007:0595a22": "門示現發明也。因無盡意而請問者。蓋如來藏迷",
    "X31n0611_007:0595a23": "為阿賴耶識。其用在五意。故有不思議業力。今轉",
    "X31n0611_007:0595a24": "識成智。而五意識俱成不思議之神力妙用。觀音",
    "X31n0611_007:0595b01": "普門。依此而現。故因無盡意發起也。但問觀音之",
    "X31n0611_007:0595b02": "名者。欲因名以質實也。故世尊答以實事。",
    "X31n0611_007:0595b03": "佛告無盡意菩薩(至)即時觀其音聲皆得解脫。",
    "X31n0611_007:0595b04": "此答觀音得名之由也。於音言觀者。楞嚴經云。由",
    "X31n0611_007:0595b05": "我不自觀音以觀觀者。令彼十方苦惱眾生。觀其",
    "X31n0611_007:0595b06": "音聲即得解脫。故觀音名遍十方界。此由耳根如",
    "X31n0611_007:0595b07": "幻聞熏聞修金剛三昧。以觀照力。獲耳根圓通。言",
    "X31n0611_007:0595b08": "不自觀音以觀觀者。謂返觀聞性。不由前塵所起",
    "X31n0611_007:0595b09": "知見。故聲塵既滅。聞性圓通。蓋從音聲而入。故得",
    "X31n0611_007:0595b10": "觀音之名也。彼經言由耳根觀照得名。今言無量",
    "X31n0611_007:0595b11": "苦惱眾生。一心稱名菩薩。觀其音聲皆得解脫者。",
    "X31n0611_007:0595b12": "是約機以得名也。以菩薩下與六道眾生同一悲",
    "X31n0611_007:0595b13": "仰。是從觀自性圓通。則與一切眾生性皆平等。是",
    "X31n0611_007:0595b14": "則眾生乃菩薩心中之眾生也。故眾生之苦即菩",
    "X31n0611_007:0595b15": "薩之苦。若眾生之苦惱音聲以感激之。則菩薩觀",
    "X31n0611_007:0595b16": "聲寂滅。頓入法性。神力加之。則眾生之苦。不期脫",
    "X31n0611_007:0595b17": "而自脫矣。此自他兼明智悲之力也。此總舉名以",
    "X31n0611_007:0595b18": "彰德用。下別釋之。",
    "X31n0611_007:0595b19": "若有持是觀世音菩薩名者(至)以是因緣名觀世音。",
    "X31n0611_007:0595b20": "此別顯觀音德用。即十四無畏也。楞嚴具明。經云",
    "X31n0611_007:0595b21": "知見旋復。令諸眾生設入大火。火不能燒。觀聽旋",
    "X31n0611_007:0595b22": "復。令諸眾生大水所漂。水不能溺。以知見屬火。聞",
    "X31n0611_007:0595b23": "聽屬水。以菩薩見聞俱泯。根塵俱消。故加被眾生。",
    "X31n0611_007:0595b24": "水火不害也。以斷滅妄想。心無殺害。令諸眾生入",
    "X31n0611_007:0595c01": "諸鬼國。以觀照力。加被其人。故鬼不能為害也。",
    "X31n0611_007:0595c02": "若復有人臨當被害(至)尋段段壞而得解脫。",
    "X31n0611_007:0595c03": "此由菩薩消形同聲。無塵可對。則了無可觸。故令",
    "X31n0611_007:0595c04": "刀杖不能加害。",
    "X31n0611_007:0595c05": "若三千大千國土(至)尚不能以惡眼視之況復加害。",
    "X31n0611_007:0595c06": "此脫羅剎鬼難。羅剎以幽暗為性。以聞熏精明。慧",
    "X31n0611_007:0595c07": "性發光。則諸暗相。永不能昬。故羅剎不敢惡眼視",
    "X31n0611_007:0595c08": "之。",
    "X31n0611_007:0595c09": "設復有人若有罪若無罪(至)皆悉斷壞即得解脫。",
    "X31n0611_007:0595c10": "此由音性圓消。觀聽返入。離諸塵累。故能枷鎻皆",
    "X31n0611_007:0595c11": "悉斷壞也。",
    "X31n0611_007:0595c12": "若三千大千國土滿中怨賊(至)威神之力巍巍如是。",
    "X31n0611_007:0595c13": "此由滅音圓聞。徧生慈力。故能令眾生離諸怨賊。",
    "X31n0611_007:0595c14": "以劫奪生於敵對。今音滅聞圓。塵境頓空。無復對",
    "X31n0611_007:0595c15": "待。故賊不能劫也。已上脫外難。下淨內業。",
    "X31n0611_007:0595c16": "若有眾生多於淫欲(至)觀世音菩薩便得離欲。",
    "X31n0611_007:0595c17": "此由熏聞離塵。色所不劫。故能今離慾。貪欲以緣",
    "X31n0611_007:0595c18": "塵愛取。今離塵不取。故欲亦遠離。",
    "X31n0611_007:0595c19": "若多瞋恚常念恭敬觀世音菩薩便得離瞋。",
    "X31n0611_007:0595c20": "此由純音無塵。根境圓融。無諸違逆。故能離瞋。",
    "X31n0611_007:0595c21": "若多愚癡常念恭敬觀世音菩薩便得離癡。",
    "X31n0611_007:0595c22": "此由消塵旋明。朗照無礙之力加之。故離諸癡暗。",
    "X31n0611_007:0595c23": "然愚癡性障。出於昬暗。今既照明。故離癡也。",
    "X31n0611_007:0595c24": "無盡意觀世音菩薩(至)觀世音菩薩有如是力。",
    "X31n0611_007:0596a01": "此由融形涉世。徧事諸佛。涉法王子。以此加之。故",
    "X31n0611_007:0596a02": "即生男。以男子有幹事之能。為法王子幹事之德",
    "X31n0611_007:0596a03": "也。以能領受十方諸佛法門。有女子承順翕受之",
    "X31n0611_007:0596a04": "德。故即得生女。",
    "X31n0611_007:0596a05": "若有眾生恭敬禮拜(至)於百千萬億劫不可窮盡。",
    "X31n0611_007:0596a06": "此第十四無畏功德也。以娑婆世界有六十二億",
    "X31n0611_007:0596a07": "恒河沙菩薩方便利生。若持觀音一名。則與彼六",
    "X31n0611_007:0596a08": "十二億平等。以觀音圓證平等法界。故一名等眾",
    "X31n0611_007:0596a09": "多名也。此十四無畏皆是實事。若約理解。則不顯",
    "X31n0611_007:0596a10": "大士拔苦之神力也。",
    "X31n0611_007:0596a11": "無盡意受持觀世音(至)無量無邊福德之利。",
    "X31n0611_007:0596a12": "此頌結受持得十四無畏之德也。",
    "X31n0611_007:0596a13": "無盡意菩薩白佛言世尊(至)方便之力其事云何。",
    "X31n0611_007:0596a14": "此問。將顯三十二應之德也。經云由我供養觀音",
    "X31n0611_007:0596a15": "如來。蒙彼如來。授我如幻聞熏聞修金剛三昧。與",
    "X31n0611_007:0596a16": "佛如來同慈力故。令我身成三十二應入諸國土。",
    "X31n0611_007:0596a17": "始自佛身。終至人非人等。為三十二。此正明種類",
    "X31n0611_007:0596a18": "俱生無行作意生身也。",
    "X31n0611_007:0596a19": "佛告無盡意菩薩(至)即現聲聞身而為說法。",
    "X31n0611_007:0596a20": "此現四聖之身也。此不言菩薩身。以已現故。",
    "X31n0611_007:0596a21": "應以梵王身得度者(至)即現毗沙門身而為說法。",
    "X31n0611_007:0596a22": "此現六凡身。先舉天道之總主也。梵天為初禪天",
    "X31n0611_007:0596a23": "主。帝釋為忉利天主。自在大自在天。居欲界頂。天",
    "X31n0611_007:0596a24": "大將軍統領鬼神。四天王統領世界。毗沙門居北",
    "X31n0611_007:0596b01": "方為尊。梵釋乃常隨佛眾。餘則舉其總領也。",
    "X31n0611_007:0596b02": "應以小王身得度者(至)即現婆羅門身而為說法。",
    "X31n0611_007:0596b03": "此現人道。由王臣以及士庶也。妙音先舉輪王。然",
    "X31n0611_007:0596b04": "輪王有金銀銅鐵四種。所領四三二一天下如次",
    "X31n0611_007:0596b05": "其所統者。名粟散王。今言小王。乃粟散也。不言輪",
    "X31n0611_007:0596b06": "王。略之也。或該之耳。小王治邦國。長者推族姓。居",
    "X31n0611_007:0596b07": "士清節自守。宰官判斷邦邑。婆羅門術數攝衛。其",
    "X31n0611_007:0596b08": "實百工四民皆能現之。但舉其大者耳。",
    "X31n0611_007:0596b09": "應以比丘比丘尼(至)優婆塞優婆夷身而為說法。",
    "X31n0611_007:0596b10": "此現四種身也。",
    "X31n0611_007:0596b11": "應以長者居士宰官(至)童男童女身而為說法。",
    "X31n0611_007:0596b12": "此現婦女及童真之身。也即長者居士宰官婆羅",
    "X31n0611_007:0596b13": "門之婦女也。",
    "X31n0611_007:0596b14": "應以天龍夜叉乾闥婆(至)執金剛神而為說法。",
    "X31n0611_007:0596b15": "此現八部身也。執金剛神乃執金剛杵以護法者。",
    "X31n0611_007:0596b16": "無盡意是觀世音菩薩(至)皆號之為施無畏者。",
    "X31n0611_007:0596b17": "此結三十二應誡當供養也。六趣但言三善道。不",
    "X31n0611_007:0596b18": "說三途者。以苦趣非說法處。然非不救。如現焦面",
    "X31n0611_007:0596b19": "大士。是亦現身。但不分類耳。",
    "X31n0611_007:0596b20": "無盡意菩薩白佛言(至)仁者受此法施珍寶瓔珞。",
    "X31n0611_007:0596b21": "此無盡致供。聞法增進之象也。瓔珞。乃菩薩嚴飾。",
    "X31n0611_007:0596b22": "頸。乃受繫之所。今解以供觀音。因聞隨感普應。悟",
    "X31n0611_007:0596b23": "妙行隨緣。頓捨法愛。故解此致供。名為法施。",
    "X31n0611_007:0596b24": "時觀世音菩薩不肯受之(至)一分奉多寶佛塔。",
    "X31n0611_007:0596c01": "觀音不受。以表法界性中本無受捨也。佛勸受之。",
    "X31n0611_007:0596c02": "表不捨一法也。轉奉二尊。表迴向三處。以泯同果",
    "X31n0611_007:0596c03": "海也。",
    "X31n0611_007:0596c04": "無盡意觀世音菩薩(至)游於娑婆世界。",
    "X31n0611_007:0596c05": "此正結答問意也。",
    "X31n0611_007:0596c06": "爾時無盡意菩薩以偈問曰。",
    "X31n0611_007:0596c07": "世尊妙相具我今重問彼佛子何因緣名為觀世音。",
    "X31n0611_007:0596c08": "此無盡意重以偈問。",
    "X31n0611_007:0596c09": "具足妙相尊偈答無盡意(至)能滅諸有苦。",
    "X31n0611_007:0596c10": "此世尊總述觀音之德以答也。以有深誓願。度苦",
    "X31n0611_007:0596c11": "眾生。由滅苦得名也。諸有乃二十五有。",
    "X31n0611_007:0596c12": "假使興害意推落大火坑(至)波浪不能沒。",
    "X31n0611_007:0596c13": "此下別頌救難。乃十四無畏。但傍舉諸難。故文不",
    "X31n0611_007:0596c14": "次。此八句。首舉三災之難也。",
    "X31n0611_007:0596c15": "或在須彌峯為人所推墮(至)不能損一毛。",
    "X31n0611_007:0596c16": "此傍舉險難也。",
    "X31n0611_007:0596c17": "或值怨賊繞各執刀加害念彼觀音力咸即起慈心。",
    "X31n0611_007:0596c18": "此頌怨賊難也。",
    "X31n0611_007:0596c19": "或遭王難苦臨刑欲壽終念彼觀音力刀尋段段壞。",
    "X31n0611_007:0596c20": "此頌刑戮難也。",
    "X31n0611_007:0596c21": "或囚禁枷鎻手足被杻械念彼觀音力釋然得解脫。",
    "X31n0611_007:0596c22": "此頌囚繫難也。",
    "X31n0611_007:0596c23": "呪詛諸毒藥所欲害身者念彼觀音力還著於本人。",
    "X31n0611_007:0596c24": "此頌呪毒難也。",
    "X31n0611_007:0597a01": "或遇惡羅剎毒龍諸鬼等念彼觀音力時悉不敢害。",
    "X31n0611_007:0597a02": "此頌羅剎鬼難也。",
    "X31n0611_007:0597a03": "若惡獸圍繞利牙爪可怖(至)尋聲自迴去。",
    "X31n0611_007:0597a04": "此頌毒蟲難也。",
    "X31n0611_007:0597a05": "雲雷鼓掣電降雹澍大雨念彼觀音力應時得消散。",
    "X31n0611_007:0597a06": "此頌災變難也。已上皆救外難。下救內難。",
    "X31n0611_007:0597a07": "眾生被困厄無量苦逼身觀音妙智力能救世間苦。",
    "X31n0611_007:0597a08": "此總頌婬怒癡。皆眾生內分業苦也。",
    "X31n0611_007:0597a09": "具足神通力廣修智方便(至)以漸悉令滅。",
    "X31n0611_007:0597a10": "此總頌現身說法也。長行無惡道。頌中出之。",
    "X31n0611_007:0597a11": "真觀清淨觀廣大智慧觀悲觀及慈觀常願常瞻仰。",
    "X31n0611_007:0597a12": "此頌結顯觀智也。顯菩薩應物觀照有五。真觀者。",
    "X31n0611_007:0597a13": "謂觀眾生。本是一真法界。了無異相。故云真觀。眾",
    "X31n0611_007:0597a14": "生心性。本來清淨。無諸雜染。故云清淨觀。以大智",
    "X31n0611_007:0597a15": "慧。照破癡暗。故云智慧觀。無苦不拔。故云悲觀。無",
    "X31n0611_007:0597a16": "樂不與。故云慈觀。菩薩以此五觀。常照眾生。故隨",
    "X31n0611_007:0597a17": "感而應。是故眾生常願瞻仰也。",
    "X31n0611_007:0597a18": "無垢清淨光慧日破諸暗能伏災風火普明照世間。",
    "X31n0611_007:0597a19": "此言觀智之用也。無垢清淨光。言法身三德。無垢。",
    "X31n0611_007:0597a20": "解脫德也。清淨。法身德也。光。般若德也。以此三德",
    "X31n0611_007:0597a21": "菩薩已證。以是德用普照世間。故如慧日能破諸",
    "X31n0611_007:0597a22": "暗也。三災。乃迷性德所變。今三德圓滿。故能伏三",
    "X31n0611_007:0597a23": "災遠離諸難也。以此觀智普明。常照世間。是知菩",
    "X31n0611_007:0597a24": "薩未甞一念捨眾生也。",
    "X31n0611_007:0597b01": "悲體戒雷震慈意妙大雲澍甘露法雨滅除煩惱燄。",
    "X31n0611_007:0597b02": "此頌應機說法之象也。已證法身。三德具足。然法",
    "X31n0611_007:0597b03": "身寂滅。而能應現說法利生者。以無緣慈悲之力",
    "X31n0611_007:0597b04": "也。然法身無體。以悲為體。戒者。法身所流之教戒",
    "X31n0611_007:0597b05": "也。故將說法。先以雷震驚動群機。以慈意而興廣",
    "X31n0611_007:0597b06": "大法雲。然後乃澍甘露法雨。以此滅除眾生煩惱。",
    "X31n0611_007:0597b07": "是故經云。菩提所緣。緣苦眾生。若無慈悲。則佛亦",
    "X31n0611_007:0597b08": "不出世。亦無法可說也。",
    "X31n0611_007:0597b09": "諍訟經官處怖畏軍陣中念彼觀音力眾怨悉退散。",
    "X31n0611_007:0597b10": "此頌由滅煩惱。故能散眾怨。觀照之力也。",
    "X31n0611_007:0597b11": "妙音觀世音梵音海潮音(至)念念勿生疑。",
    "X31n0611_007:0597b12": "此頌依德立名。勸持獲益也。無心而說。故曰妙音。",
    "X31n0611_007:0597b13": "不慮而知。故曰觀音。清淨無著。故云梵音。應不失",
    "X31n0611_007:0597b14": "時。故云海潮音。皆非世間之音也。故須常念諦信",
    "X31n0611_007:0597b15": "而勿疑也。",
    "X31n0611_007:0597b16": "觀世音淨聖於苦惱死厄(至)是故應頂禮。",
    "X31n0611_007:0597b17": "此讚德勸皈。以顯利益也。已證法身。故云淨聖。普",
    "X31n0611_007:0597b18": "被眾生。故與苦惱生死作依怙也。以具一切功德。",
    "X31n0611_007:0597b19": "故能十四無畏。以慈眼視眾生。故能三十二應為",
    "X31n0611_007:0597b20": "眾生福聚如海無量。故應頂禮也。",
    "X31n0611_007:0597b21": "爾時持地菩薩即從座起(至)當知是人功德不少。",
    "X31n0611_007:0597b22": "此結讚聞品之功德也。因持地結德者。以觀音證",
    "X31n0611_007:0597b23": "極法身。盡一真地。而能以大地心任持眾生。出生",
    "X31n0611_007:0597b24": "功德。故以持地結讚也。觀音以無作妙用。應諸眾",
    "X31n0611_007:0597c01": "生。故云自在之業。無處不現。故云普門示現。無苦",
    "X31n0611_007:0597c02": "不拔。故云神通之力。此觀音已證妙覺。雖居果位。",
    "X31n0611_007:0597c03": "不捨因行。乃已成佛。示法界身雲。故言普門。若前",
    "X31n0611_007:0597c04": "妙音。乃等覺已前之行。故憑三昧力。猶有往來之",
    "X31n0611_007:0597c05": "相。佛意說此三品。意在入佛知見。必破二執。淨二",
    "X31n0611_007:0597c06": "障。盡真如際。現大神用。而入妙覺。因果一如。方為",
    "X31n0611_007:0597c07": "究竟。故予約楞伽三種意生身釋之。以明證入之",
    "X31n0611_007:0597c08": "次第。此經既不說地位漸次。故特約此以彰實行。",
    "X31n0611_007:0597c09": "將示新記菩薩。為未來入佛知見之證驗也。如來",
    "X31n0611_007:0597c10": "說法深意。豈可以淺識漫視哉。",
    "X31n0611_007:0597c11": "佛說是普門品時(至)阿耨多羅三藐三菩提心。",
    "X31n0611_007:0597c12": "此結聞品成行也。佛果菩提名無等等。謂無物與",
    "X31n0611_007:0597c13": "等。而能等一切。以觀音證此。故聞者皆發此心。以",
    "X31n0611_007:0597c14": "成妙行也。",
    "X31n0611_007:0597c15": "妙法蓮華經陀羅尼品第二十六",
    "X31n0611_007:0597c16": "此品來意。由前妙行已圓。當克妙果。若上上根人。",
    "X31n0611_007:0597c17": "一超直入。在中下之輩。第藏識由深歷劫餘習潛",
    "X31n0611_007:0597c18": "伏其中。雖有止觀之功。而智有所因。神有所不及",
    "X31n0611_007:0597c19": "者。非假加持之力不易斷也。至此故說後三品。以",
    "X31n0611_007:0597c20": "顯三種加持之象。故此品來也。三種加持。謂神力。",
    "X31n0611_007:0597c21": "法力。現身面言說。楞伽唯二。今多法力。此品乃神",
    "X31n0611_007:0597c22": "力加持也。呪乃諸佛秘密心印。如天子之秘符。大",
    "X31n0611_007:0597c23": "將執之摧堅破銳。無敵不克。藏識為生死窟穴。最",
    "X31n0611_007:0597c24": "極幽深。故云是法華經藏深固幽遠無人能到。其",
    "X31n0611_007:0598a01": "習氣潛伏。止觀之力所不及者。須仗如來秘密心",
    "X31n0611_007:0598a02": "印之力以攻之。楞嚴云。若修行人習氣未除。應當",
    "X31n0611_007:0598a03": "一心誦我神呪。謂是故也。楞伽云。若不以神力建",
    "X31n0611_007:0598a04": "立者。則墮外道惡見妄想及諸聲聞眾魔希望。故",
    "X31n0611_007:0598a05": "七地已前不加。則墮外道。八地不加。則墮二乘。九",
    "X31n0611_007:0598a06": "地至等覺不加。不得入妙。以七地以前藏識未破。",
    "X31n0611_007:0598a07": "等覺以前異熟未空。故須加也。然三意生身。乃騐",
    "X31n0611_007:0598a08": "其已。至三種加持乃警其未至。蓋如來說法通途",
    "X31n0611_007:0598a09": "之大義如此。非謂意生身後方有加持也。萬無以",
    "X31n0611_007:0598a10": "先後視之。",
    "X31n0611_007:0598a11": "爾時藥王菩薩即從座起(至)即說呪曰。",
    "X31n0611_007:0598a12": "此言持經之福。將顯入佛知見之大利也。因藥王",
    "X31n0611_007:0598a13": "發起者。向以藥王為止觀之象。且為苦行持經之",
    "X31n0611_007:0598a14": "首。入佛知見之先覺。故此請問。以示新記菩薩。始",
    "X31n0611_007:0598a15": "以止觀調心。終以密呪消磨習氣也。以佛說修行",
    "X31n0611_007:0598a16": "有顯密二行。故止觀為顯行。呪為密行。楞嚴　云。",
    "X31n0611_007:0598a17": "若修行人習氣未除。應當一心誦我神呪。是故修",
    "X31n0611_007:0598a18": "行之士。將躋覺位。而間被魔力所壞者。習氣使然",
    "X31n0611_007:0598a19": "也。故末世持經。必須神呪加持。可保無虞。楞伽經",
    "X31n0611_007:0598a20": "七地已前不加。則墮眾魔希望。謂是故也。此品判",
    "X31n0611_007:0598a21": "為神力加持。而首問持經之福者。向言持經之益。",
    "X31n0611_007:0598a22": "多約利他在機。今言其福。專明自利在己。以此經",
    "X31n0611_007:0598a23": "大益。非厚福者不能荷擔。如聞般若。非於一佛二",
    "X31n0611_007:0598a24": "佛三四五佛而種善根。謂非福不能載慧也。言讀",
    "X31n0611_007:0598b01": "誦。云通利。是在入佛知見。故云如說修行。以持經",
    "X31n0611_007:0598b02": "大慧之福。非神力不能保全。故須加持。故前屢較",
    "X31n0611_007:0598b03": "功德。但言七寶。今特約供佛功德。是在即慧之福",
    "X31n0611_007:0598b04": "也。故佛印之曰。如說修行其福甚多。",
    "X31n0611_007:0598b05": "安爾(一)曼爾(二)(至)阿摩若那多夜(四十三)",
    "X31n0611_007:0598b06": "此秘密神呪。乃諸佛心印。從來不翻。譯梵成華。有",
    "X31n0611_007:0598b07": "五不翻。一秘密不翻。即神呪。二含多義不翻。如婆",
    "X31n0611_007:0598b08": "伽婆。三此方無不翻。如閻浮樹。四順古不翻。如阿",
    "X31n0611_007:0598b09": "耨菩提。五尊重不翻。如般若。此呪乃五不翻之一",
    "X31n0611_007:0598b10": "也。如軍中之密號。但取辦事。不許人知。",
    "X31n0611_007:0598b11": "世尊是陀羅尼神呪(至)則為侵毀是諸佛已。",
    "X31n0611_007:0598b12": "凡呪皆稱陀羅尼。此云總持。謂總一切法。持無量",
    "X31n0611_007:0598b13": "義。心印之義稱也。此呪乃六十二億諸佛所說。則",
    "X31n0611_007:0598b14": "諸佛之心印。繫於持經之法師。故須此呪以護持",
    "X31n0611_007:0598b15": "也。藥王先說者。以為顯密二行之首故。",
    "X31n0611_007:0598b16": "時釋迦牟尼佛讚藥王(至)於諸眾生多所饒益。",
    "X31n0611_007:0598b17": "此釋尊印讚也。",
    "X31n0611_007:0598b18": "爾時勇施菩薩白佛言(至)即於佛前而說呪曰。",
    "X31n0611_007:0598b19": "痤隷(一)摩訶痤隷(二)(至)涅犁墀婆底(十三)",
    "X31n0611_007:0598b20": "世尊是陀羅尼神呪(至)則為侵毀是諸佛已。",
    "X31n0611_007:0598b21": "此勇施說呪護持者。頓斷習氣。非勇不能。以此助",
    "X31n0611_007:0598b22": "成妙行。故次藥王說呪也。夜叉等。皆惱害鬼。持經",
    "X31n0611_007:0598b23": "法師。末世多害。非假呪力。不能免害成行。故須加",
    "X31n0611_007:0598b24": "持也。",
    "X31n0611_007:0598c01": "爾時毗沙門天王護世者(至)即說呪曰。",
    "X31n0611_007:0598c02": "阿棃(一)那棃(二)(至)那履(五)拘隨履(六)",
    "X31n0611_007:0598c03": "世尊以是神呪擁護法師(至)令百由旬內無諸衰患。",
    "X31n0611_007:0598c04": "毗沙門。北方之天王也。四王護世。統領鬼神。為生",
    "X31n0611_007:0598c05": "死界主。北方先說呪者。北方之卦為坎。坎者陷也。",
    "X31n0611_007:0598c06": "以一陰陷二陰之中。以示生死險難之象行人於",
    "X31n0611_007:0598c07": "生死險難之中。而欲頓證菩提。非神力加持。又何",
    "X31n0611_007:0598c08": "以濟險難出生死乎。毗沙門為險難之主。故先說",
    "X31n0611_007:0598c09": "也。",
    "X31n0611_007:0598c10": "爾時持國天王在此會中(至)即說呪曰。",
    "X31n0611_007:0598c11": "阿伽禰(一)伽禰(二)(至)浮樓莎抳(八)頞底(九)",
    "X31n0611_007:0598c12": "世尊是陀羅尼神呪(至)則為侵毀是諸佛已。",
    "X31n0611_007:0598c13": "持國東方天王也。東方之卦為震。震者動也。東為",
    "X31n0611_007:0598c14": "群動之首。易曰。吉凶悔吝生乎動也。論曰。動必有",
    "X31n0611_007:0598c15": "苦。是則行人於生死動亂之中。而作至靜之行。苟",
    "X31n0611_007:0598c16": "非神力加持。又何以臻寂滅之境哉。至若南方之",
    "X31n0611_007:0598c17": "卦為離。離者麗也。虗明之象。西方之卦為兌。兌者",
    "X31n0611_007:0598c18": "說也。若無虗明悅豫之境。則無庸加持。故彼二天",
    "X31n0611_007:0598c19": "王不須說耳。",
    "X31n0611_007:0598c20": "爾時有羅剎女等(至)即於佛前而說呪曰。",
    "X31n0611_007:0598c21": "伊提履(一)伊提泯(二)(至)兜醯(十八)[少/兔]醯(十九)",
    "X31n0611_007:0598c22": "寧上我頭上莫惱於法師(至)即於佛前而說偈言。",
    "X31n0611_007:0598c23": "若不順我呪惱亂說法者(至)當獲如是殃。",
    "X31n0611_007:0598c24": "諸羅剎女說此偈已(至)應當擁護如是法師。",
    "X31n0611_007:0599a01": "此羅剎女。乃毗沙門所統。故亦說呪擁護持經法",
    "X31n0611_007:0599a02": "師也。羅剎女。乃幽昧之鬼。與鬼子母。皆飛行而食",
    "X31n0611_007:0599a03": "人肉者。女則陰邪之至。此示無明羅剎業習戕害",
    "X31n0611_007:0599a04": "法身。今以止觀研窮。化無明而作妙明心光。故羅",
    "X31n0611_007:0599a05": "剎女。亦以自身擁護受持讀誦修行是經者。頓令",
    "X31n0611_007:0599a06": "無明三毒淨盡無餘。所謂令得消眾毒藥也。若夜",
    "X31n0611_007:0599a07": "叉等。皆所部之惡鬼。此皆莫惱。則無可惱者矣。佛",
    "X31n0611_007:0599a08": "讚印許。但護持經名之福已不可量。何況具足受",
    "X31n0611_007:0599a09": "持供養。其福更不可思議矣。供佛必以香燈者。表",
    "X31n0611_007:0599a10": "妙契法身。潛通法界。故香供為尊。一切煩惱。應念",
    "X31n0611_007:0599a11": "化成無上知覺。故種種諸燈供養。而為第一。",
    "X31n0611_007:0599a12": "說是陀羅尼品時六萬八千人得無生法忍。",
    "X31n0611_007:0599a13": "此聞品成行也。以顯密雙修。即得六根清淨。八識",
    "X31n0611_007:0599a14": "圓明。故六萬八千人。皆得無生法忍。此神力加持",
    "X31n0611_007:0599a15": "之益也。",
    "X31n0611_007:0599a16": "妙法蓮華經妙莊嚴王本事品第二十七",
    "X31n0611_007:0599a17": "此品來意。以明轉識成智之象。以顯法力加持也。",
    "X31n0611_007:0599a18": "妙莊嚴王。乃如來藏。在纏而為八識心王之象。今",
    "X31n0611_007:0599a19": "顯發本真。故云本事。淨藏淨眼二子乃六七二識。",
    "X31n0611_007:0599a20": "轉染令淨之象。夫人柔順內助。為止觀內熏之象。",
    "X31n0611_007:0599a21": "治淨無明。故云淨德。以六七因中轉。故二子先請",
    "X31n0611_007:0599a22": "出家。二子轉父邪心。一同出家。正顯本覺出纏之",
    "X31n0611_007:0599a23": "象。此止觀之力。乃法身菩薩得無分別心。與諸佛",
    "X31n0611_007:0599a24": "智用相應。以法力自然修行。真如熏習。滅無明故。",
    "X31n0611_007:0599b01": "所謂法力加持。故此品來也。意謂由神力加持。外",
    "X31n0611_007:0599b02": "魔既消。法力內熏。淨除二障。證二轉依。故說妙莊",
    "X31n0611_007:0599b03": "嚴王之本事也。前神力加持。乃七地已前之象。法",
    "X31n0611_007:0599b04": "力加持。乃出八地真如三昧。進九地以至等覺之",
    "X31n0611_007:0599b05": "象。",
    "X31n0611_007:0599b06": "爾時佛告諸大眾(至)國名光明莊嚴劫名喜見。",
    "X31n0611_007:0599b07": "此將顯妙嚴之本事。先敘女師之佛也。佛號雲雷",
    "X31n0611_007:0599b08": "音宿王華者。密雲將雨。雷以先之。故云雲雷音。宿",
    "X31n0611_007:0599b09": "為果覺。華為因行是以果覺智為因地心。進至九",
    "X31n0611_007:0599b10": "地。諸佛法雲法雨悉能領受。故所師之佛號雲雷",
    "X31n0611_007:0599b11": "音宿王華智也。常寂光土。以光為嚴。故名光明莊",
    "X31n0611_007:0599b12": "嚴。淨土為眾聖所歸。故云喜見。此舉彼時之佛也。",
    "X31n0611_007:0599b13": "彼佛法中有王名妙莊嚴(至)一名淨藏二名淨眼。",
    "X31n0611_007:0599b14": "王名妙莊嚴者。謂如來藏元是妙嚴果體。今迷之",
    "X31n0611_007:0599b15": "而為阿賴耶識。名為八識心王。因之而有六七轉",
    "X31n0611_007:0599b16": "識。造種種業。受種種苦。若轉七識而為平等性智。",
    "X31n0611_007:0599b17": "則藏識無染污可受。故云淨藏。若轉六識而為妙",
    "X31n0611_007:0599b18": "觀察智。則分別之見即消。見分亦泯。即得法眼淨。",
    "X31n0611_007:0599b19": "故云淨眼。此轉染令淨之象。",
    "X31n0611_007:0599b20": "是二子有大神力(至)皆悉明了通達。",
    "X31n0611_007:0599b21": "此其二子有大神力。以顯二智。有廣大力用也。以",
    "X31n0611_007:0599b22": "菩薩六度萬行。佛□慈悲喜捨。四無量心。乃至三",
    "X31n0611_007:0599b23": "十七品助道法。皆仗二智之力用。故云皆悉明了",
    "X31n0611_007:0599b24": "通達。三十七品。謂四念處。四正勤。四神足。五根。五",
    "X31n0611_007:0599c01": "力。七覺支。八正道。成□之行。槩不出此。以四心為",
    "X31n0611_007:0599c02": "體。六度為用。道品為助。皆六七二識轉智所修之",
    "X31n0611_007:0599c03": "行故。",
    "X31n0611_007:0599c04": "又得菩薩淨三昧(至)於此三昧亦悉通達。",
    "X31n0611_007:0599c05": "此言二子之三昧也。以二智觀照。念念淨治無明。",
    "X31n0611_007:0599c06": "故云淨三昧。日為本智。星宿乃微細觀察。故云日",
    "X31n0611_007:0599c07": "星宿三昧。照明三體。故云淨光三昧。了達根塵。故",
    "X31n0611_007:0599c08": "云淨色三昧。身心世界內外洞觀。故云淨照明三",
    "X31n0611_007:0599c09": "昧。念念莊嚴法身。故云長莊嚴三昧。能破煩惱諸",
    "X31n0611_007:0599c10": "魔障礙。故云大威德藏三昧。是皆二智止觀之象。",
    "X31n0611_007:0599c11": "爾時彼佛欲引導妙莊嚴王(至)或聽我等往至佛所。",
    "X31n0611_007:0599c12": "此敘二子化父之因緣也。非一乘妙法佛知見地。",
    "X31n0611_007:0599c13": "不能轉彼業識。故云欲引導妙莊嚴王故說法華",
    "X31n0611_007:0599c14": "經。非二識智用止觀之力。不能開佛知見。故二子",
    "X31n0611_007:0599c15": "白母願母見佛聽經。止觀之功。專為轉邪之用。故",
    "X31n0611_007:0599c16": "令往白父共去。二識本是妙明佛智。今為識用。故",
    "X31n0611_007:0599c17": "云生邪見家。以止觀熏變無明。方得轉染令淨。故",
    "X31n0611_007:0599c18": "母令二子為視神變。父若見者心必清淨。",
    "X31n0611_007:0599c19": "於是二子念其父故(至)令其父王心淨信解。",
    "X31n0611_007:0599c20": "此二子現神變。以警發父心也。謂以無作智淨自",
    "X31n0611_007:0599c21": "心體。故涌在虗空。地水火風。皆八識之相分。向執",
    "X31n0611_007:0599c22": "取為我我所。今一一變化消融無礙。方離執取之",
    "X31n0611_007:0599c23": "心。故令父見神變心淨信解也。",
    "X31n0611_007:0599c24": "時父見子神力如是心大歡喜(至)可共俱往。",
    "X31n0611_007:0600a01": "此父見神力心大歡喜發心見佛者。以藏識受六",
    "X31n0611_007:0600a02": "七智用所熏。即有轉變之機也。故問其所師欲共",
    "X31n0611_007:0600a03": "往見。",
    "X31n0611_007:0600a04": "於是二子從空中下(至)欲重宣其意以偈白母。",
    "X31n0611_007:0600a05": "願母放我等出家見沙門(至)願聽我出家。",
    "X31n0611_007:0600a06": "母即告言聽汝出家所以者何佛難值故。",
    "X31n0611_007:0600a07": "二子見父已信。仍白其母求聽出家者。以六七因",
    "X31n0611_007:0600a08": "中轉。故先請出家。然非止觀內熏之力不能親證",
    "X31n0611_007:0600a09": "佛慧。故母聽二子出家。以顯佛難值遇。意欲深心",
    "X31n0611_007:0600a10": "信解。乃可入佛知見也。",
    "X31n0611_007:0600a11": "於是二子白父母言(至)諸佛難值時亦難遇。",
    "X31n0611_007:0600a12": "此二子白請父母同往見佛者。意顯始因止觀熏",
    "X31n0611_007:0600a13": "變。必心境一如。乃能入佛知見。故願俱往見佛。言",
    "X31n0611_007:0600a14": "佛甚難值時亦難遇者。所謂欲識佛性義。當觀時",
    "X31n0611_007:0600a15": "節因緣也。",
    "X31n0611_007:0600a16": "彼時妙莊嚴王後宮(至)示教利喜王大歡悅。",
    "X31n0611_007:0600a17": "此敘合宮皆有可化之機也。意顯藏識含藏種子",
    "X31n0611_007:0600a18": "習氣煩惱。蒙止觀熏變之力。皆轉染令淨。故王後",
    "X31n0611_007:0600a19": "宮八萬四千眷屬。皆堪任持妙法華經也。然如來",
    "X31n0611_007:0600a20": "藏所以不由生死苦趣者。以六識所造業力牽纏",
    "X31n0611_007:0600a21": "故也。今七識不執。則六識亦轉。則八識生死之因",
    "X31n0611_007:0600a22": "絕。本來無染。即入佛知見。故淨眼菩薩得法華三",
    "X31n0611_007:0600a23": "昧。淨藏菩薩通達離諸惡趣三昧也。以始覺有功。",
    "X31n0611_007:0600a24": "本覺乃顯。故其王與夫人得諸佛集三昧。能知諸",
    "X31n0611_007:0600b01": "佛秘密之藏也。以六七二識既轉。則五八一時俱",
    "X31n0611_007:0600b02": "轉。則四大根塵一切煩惱無不轉者。故王及群臣",
    "X31n0611_007:0600b03": "并四萬二千人。一時俱詣佛所也。到此則一切法",
    "X31n0611_007:0600b04": "無非佛法。故彼佛為王說法。示教利喜。",
    "X31n0611_007:0600b05": "爾時妙莊嚴王及其夫人(至)成就第一微妙之法。",
    "X31n0611_007:0600b06": "此妙嚴供佛之益也。由轉染令淨。解脫纏縛。故解",
    "X31n0611_007:0600b07": "頸真珠瓔珞以散佛上也。以妙契法身常樂我淨",
    "X31n0611_007:0600b08": "涅槃妙德。故化成四柱寶臺。臺中有大寶床。敷百",
    "X31n0611_007:0600b09": "千萬天衣。其上有佛結跏趺坐也。蓋虗空恒一。真",
    "X31n0611_007:0600b10": "常德也。天衣適體。真樂德也。有佛趺坐。真我德也。",
    "X31n0611_007:0600b11": "放大光明。真淨德也。以藏識既空法身乃現。故念",
    "X31n0611_007:0600b12": "佛身希有微妙之色。此妙契法身之象也。",
    "X31n0611_007:0600b13": "時雲雷音宿王華智佛(至)其國平正功德如是。",
    "X31n0611_007:0600b14": "此佛與妙嚴授記者。以悟藏性本空。開佛知見。乃",
    "X31n0611_007:0600b15": "是成佛真因。故為授記也。普陰群生。故佛號婆羅",
    "X31n0611_007:0600b16": "王。以永破無明癡暗。故國名大光。頓超諸有。故劫",
    "X31n0611_007:0600b17": "名大高王。皆八識出纏之象也。",
    "X31n0611_007:0600b18": "其王即時以國付弟(至)饒益我故來生我家。",
    "X31n0611_007:0600b19": "此言妙嚴出家之益也。以藏識轉智。泯同法身。以",
    "X31n0611_007:0600b20": "權智應緣。故云以國付弟。言與夫人等者。意顯止",
    "X31n0611_007:0600b21": "觀功圓。同時出纏。則一切智用根塵諸法。一時俱",
    "X31n0611_007:0600b22": "為妙用矣。故與夫人二子并諸眷屬。於佛法中精",
    "X31n0611_007:0600b23": "勤修道。則轉一切煩惱皆為佛知見矣。故於八萬",
    "X31n0611_007:0600b24": "三千歲。精勤修習妙法華經也。至此則一切行皆",
    "X31n0611_007:0600c01": "為淨妙功德。而為法身莊嚴矣。故云得一切淨功",
    "X31n0611_007:0600c02": "德莊嚴三昧也。證無住身。入法性空。故云上昇虗",
    "X31n0611_007:0600c03": "空。本覺既顯。方見始覺之功。故王見佛。以感二子",
    "X31n0611_007:0600c04": "為善知識也。此蓋借法力熏習真如為緣因佛性",
    "X31n0611_007:0600c05": "修而得者。故云二子轉我邪心。令得安住於佛法",
    "X31n0611_007:0600c06": "中得見世尊。此二子是我善知識。為欲發起宿世",
    "X31n0611_007:0600c07": "善根來生我家。此其善知識是大因緣。所以化導",
    "X31n0611_007:0600c08": "令得見佛。此皆顯示資借緣因熏習之力也。",
    "X31n0611_007:0600c09": "爾時雲雷音宿王華智佛(至)三藐三菩提心。",
    "X31n0611_007:0600c10": "此彼佛印證妙嚴。正顯緣因佛性。故歸重善知識",
    "X31n0611_007:0600c11": "也。意謂正因佛性。人人本具。故為宿世善根。要借",
    "X31n0611_007:0600c12": "善知識緣因助發。止觀熏修乃顯。所謂佛種從緣",
    "X31n0611_007:0600c13": "起。故此歸重善知識是大因緣。故此經歷敘大通",
    "X31n0611_007:0600c14": "智勝之本因。以下一乘之緣種。故今乃得從此妙",
    "X31n0611_007:0600c15": "法悟入。故持經之法師。皆是末世眾生佛性之因",
    "X31n0611_007:0600c16": "緣。故不敢侵毀者。正以善知識所持佛性種子為",
    "X31n0611_007:0600c17": "重故也。",
    "X31n0611_007:0600c18": "大王汝見此二子不(至)愍念邪見眾生令住正見。",
    "X31n0611_007:0600c19": "此出二子之本因也。已曾供養六十五百等者。謂",
    "X31n0611_007:0600c20": "六識發起觀智。就五根門頭。一一洞明。不為根塵",
    "X31n0611_007:0600c21": "所惑。凡有所作。皆為妙行。故云供養六十五百千",
    "X31n0611_007:0600c22": "萬億那由他恒河沙等諸佛親近恭敬。於諸佛所",
    "X31n0611_007:0600c23": "受持法華經。愍念邪見眾生令住正見。是知持經",
    "X31n0611_007:0600c24": "法師。專以觀照熏習為本也。而熏習之功。久經多",
    "X31n0611_007:0601a01": "劫。又非一時之故也。",
    "X31n0611_007:0601a02": "妙莊嚴王即從虗空中下(至)說是語已禮佛而出。",
    "X31n0611_007:0601a03": "此妙嚴讚佛。以顯妙契法身之象也。故先讚報身",
    "X31n0611_007:0601a04": "相好。復讚法身功德。以如來之法。具足成就不可",
    "X31n0611_007:0601a05": "思議微妙功德。教戒所行。安隱快善。皆法身之功",
    "X31n0611_007:0601a06": "德也。圓覺經云。譬如銷金礦。金非銷故有。雖復本",
    "X31n0611_007:0601a07": "來金。終以銷成就。一成真金體。不復重為礦。故妙",
    "X31n0611_007:0601a08": "嚴云。我從今日不復自隨心行。不生邪見憍慢瞋",
    "X31n0611_007:0601a09": "恚諸惡之心也。此妙嚴徹見自心。直到不疑之地。",
    "X31n0611_007:0601a10": "是皆妙法之功。所謂法力加持之益也。",
    "X31n0611_007:0601a11": "佛告大眾於意云何(至)諸天人民亦應禮拜。",
    "X31n0611_007:0601a12": "此示淨藏淨眼二子今緣也。意顯能轉妙嚴邪心。",
    "X31n0611_007:0601a13": "及化夫人眷屬。俱入佛法中者。皆仗二子止觀調",
    "X31n0611_007:0601a14": "治熏變之功。今藥王藥上之宿因也。以一切菩薩",
    "X31n0611_007:0601a15": "修行。未有不依止觀而修。一切如來成等正覺。未",
    "X31n0611_007:0601a16": "有不因止觀而得。此是藥王藥上二菩薩。成就如",
    "X31n0611_007:0601a17": "此諸大功德。已於無量佛所植眾德本。故能成就",
    "X31n0611_007:0601a18": "不思議力也。意在結歸觀心。以盡持經妙行。以顯",
    "X31n0611_007:0601a19": "法力加持之功也。故識是二菩薩名字皆應禮拜。",
    "X31n0611_007:0601a20": "佛說是妙莊嚴王本事品時(至)於諸法中得法眼淨。",
    "X31n0611_007:0601a21": "此結聞品成行也。意顯止觀功成。則一切塵勞應",
    "X31n0611_007:0601a22": "念清淨。故八萬四千人遠塵離垢得法眼淨也。",
    "X31n0611_007:0601a23": "妙法蓮華經普賢菩薩勸發品第二十八",
    "X31n0611_007:0601a24": "此品來意。由前信解。以資妙行。行成得果。茲當證",
    "X31n0611_007:0601b01": "入乃現身面言說加持也。經云。是人若坐思惟此",
    "X31n0611_007:0601b02": "經。爾時我復乘六牙白象王現其人前。其人有所",
    "X31n0611_007:0601b03": "忘失一句一偈。我當教之與其讀誦。又云。若有受",
    "X31n0611_007:0601b04": "時讀誦正憶念修習書寫是法華經者。當知是人",
    "X31n0611_007:0601b05": "則見釋迦牟尼佛。如從佛口聞此經典。此正現身",
    "X31n0611_007:0601b06": "面言說加持也。以等覺菩薩若不加持不得入妙。",
    "X31n0611_007:0601b07": "以有法身來接。故須加持乃得證入。故此品來也。",
    "X31n0611_007:0601b08": "此經以智立體。故文殊啟發以資信解。以行成德。",
    "X31n0611_007:0601b09": "故普賢成終以明證入。故為入佛知見也。普賢有",
    "X31n0611_007:0601b10": "二。一道前屬因。二道後屬果。謂行彌法界曰普。隣",
    "X31n0611_007:0601b11": "極亞聖曰賢。此在等覺屬因。稱真法界曰普。彌綸",
    "X31n0611_007:0601b12": "萬化曰賢。此在妙覺屬果。以此普賢乃法界之全",
    "X31n0611_007:0601b13": "體。為毗盧十身之願身。故菩薩依此發心信解修",
    "X31n0611_007:0601b14": "行還證此體。故曰無不從此法界流。無不還歸此",
    "X31n0611_007:0601b15": "法界。然菩薩因圓至等覺已。必假果覺來接乃得",
    "X31n0611_007:0601b16": "入妙。故此品為證入之終。而普賢以願力守護必",
    "X31n0611_007:0601b17": "得是經也。以因普賢乃得證入。故曰勸發。",
    "X31n0611_007:0601b18": "爾時普賢菩薩(至)無量無邊不可稱數從東方來。",
    "X31n0611_007:0601b19": "此言普賢來儀也。以法華初會。普賢向不在座。今",
    "X31n0611_007:0601b20": "從東方來者。然東為群動之地。以法華妙行稱真",
    "X31n0611_007:0601b21": "法界。普遍一切眾生妄想亂動心中。今入佛知見。",
    "X31n0611_007:0601b22": "而法界性體方得現前。故此終會。普賢乃從東方",
    "X31n0611_007:0601b23": "來。始而光照東方。終則普賢從東方來。正示智行",
    "X31n0611_007:0601b24": "冥一之象也。以此法性。普入一切眾生身中。不為",
    "X31n0611_007:0601c01": "煩惱之所留礙。故云自在神通力。以法身真際乃",
    "X31n0611_007:0601c02": "離心意處。故曰威德。無一不具。故曰名聞。此為萬",
    "X31n0611_007:0601c03": "行之本。故與無量無邊不可稱數大菩薩俱。",
    "X31n0611_007:0601c04": "所經諸國普皆震動(至)百千億種種技樂。",
    "X31n0611_007:0601c05": "此言普賢凡所舉動。必破無明而成妙行。以滋法",
    "X31n0611_007:0601c06": "喜。故云普皆震動。雨寶蓮華作種種技樂。",
    "X31n0611_007:0601c07": "又與無數諸天龍(至)禮釋迦牟尼佛右繞七帀。",
    "X31n0611_007:0601c08": "此言隨從普賢八部神眾。皆資妙行以為護法。故",
    "X31n0611_007:0601c09": "云各現威德神通之力。右繞七帀。見佛慇勤之儀",
    "X31n0611_007:0601c10": "也。",
    "X31n0611_007:0601c11": "白佛言世尊(至)於如來滅後云何能得是法華經。",
    "X31n0611_007:0601c12": "此普賢問法。以見來意也。以普賢妙行。為法身全",
    "X31n0611_007:0601c13": "體。有大威力。故曰寶威德上王佛國。心聞洞達。故",
    "X31n0611_007:0601c14": "曰遙聞。既曰遙聞。特請惟願說之。世尊未答一辭",
    "X31n0611_007:0601c15": "者。正顯離言之道不容聲矣。世尊說般若。須菩提",
    "X31n0611_007:0601c16": "巖中晏坐。帝釋散華歎曰。尊者善聽般若。須菩提",
    "X31n0611_007:0601c17": "言未之聞也。帝曰。世尊以不說說。尊者以不聞聞。",
    "X31n0611_007:0601c18": "世尊一日陞座。文殊白槌云。諦觀法王法。法王法",
    "X31n0611_007:0601c19": "如是。世尊便下座。今普賢特請願說。世尊不答。普",
    "X31n0611_007:0601c20": "賢即問云何能得是經。意顯妙法乃絕言之道。無",
    "X31n0611_007:0601c21": "說無示。離言默證。乃可悟入。故云能得是經。",
    "X31n0611_007:0601c22": "佛告普賢菩薩(至)於如來滅後必得是經。",
    "X31n0611_007:0601c23": "此佛正示普賢妙行。以資證入也。由普賢特為聽",
    "X31n0611_007:0601c24": "經而來。故請惟願說之。世尊未答一辭。意示離言",
    "X31n0611_007:0602a01": "寂滅之道蓋不容言。故隨問云何能得是經。故佛",
    "X31n0611_007:0602a02": "說成就四法當得是經。一為諸佛護念。二植眾德",
    "X31n0611_007:0602a03": "本。三入正定聚。四發救一切眾生之心者。起信論",
    "X31n0611_007:0602a04": "云。信成就。發三種心。一者直心。正念真如法故。故",
    "X31n0611_007:0602a05": "云諸佛護念。二者深心。樂集一切諸善行故。故云",
    "X31n0611_007:0602a06": "植眾德本。三者大悲心。欲拔一切眾生苦故。故云",
    "X31n0611_007:0602a07": "發救一切眾生之心。又云如是信心成就得發心",
    "X31n0611_007:0602a08": "者。入正定聚。故云入正定聚。然此品顯證而言信",
    "X31n0611_007:0602a09": "成就者。謂初以文殊大智發信。依信生解。依解發",
    "X31n0611_007:0602a10": "行。行起解絕。故為證入。是乃信之成就也。所謂發",
    "X31n0611_007:0602a11": "心畢竟二無別。如是二心先心難。然信必借行乃",
    "X31n0611_007:0602a12": "得成就。故文殊大智定須普賢勸發。故終以四法",
    "X31n0611_007:0602a13": "必得是經也。論依最初發心說。此約成就說。足見",
    "X31n0611_007:0602a14": "智行相依始終無二也。",
    "X31n0611_007:0602a15": "爾時普賢菩薩白佛言(至)諸惱人者皆不得便。",
    "X31n0611_007:0602a16": "此正顯加持之力也。以有加持守護之力。故使諸",
    "X31n0611_007:0602a17": "魔惡鬼諸惱人者皆不得便。此雖絕外患。實淨內",
    "X31n0611_007:0602a18": "障。以普賢妙行能使一切煩惱諸魔不得現行。不",
    "X31n0611_007:0602a19": "致戕害法身以損慧命。令其安隱證入也。",
    "X31n0611_007:0602a20": "是人若行若立(至)我當教之與共讀誦還令通利。",
    "X31n0611_007:0602a21": "此正現身面言說加持也。言是人若行若立若坐",
    "X31n0611_007:0602a22": "思惟此經。是則四威儀中。念念深入法華三昧。不",
    "X31n0611_007:0602a23": "忘不愚。若有忘失一句一偈。則普賢菩薩乘六牙",
    "X31n0611_007:0602a24": "白象現其人前。教之與共讀誦還令通利。必使證",
    "X31n0611_007:0602b01": "入而後已。是為身面言說加持也。",
    "X31n0611_007:0602b02": "爾時受持讀誦法華經者(至)得如是等陀羅尼。",
    "X31n0611_007:0602b03": "此言由加持力以見身面。即得三昧及陀羅尼也。",
    "X31n0611_007:0602b04": "陀羅尼。此云總持。一心真如之異稱。三種陀羅尼",
    "X31n0611_007:0602b05": "止觀之義。旋。即楞嚴旋。倒聞機之旋。如急流之水",
    "X31n0611_007:0602b06": "有漩澓也。謂一切法。總歸一心。故名真如。湛然常",
    "X31n0611_007:0602b07": "寂。為旋陀羅尼。是名為止。一心真如。有大智用。不",
    "X31n0611_007:0602b08": "離一心。為百千萬億旋陀羅尼。是名為觀。體用不",
    "X31n0611_007:0602b09": "二。但是一心。止觀雙運。名為中道。遮照同時。存泯",
    "X31n0611_007:0602b10": "無礙。為法音方便陀羅尼。是名等持。因見普賢入",
    "X31n0611_007:0602b11": "法界性。一念頓得。故云以見我故即得三昧等。",
    "X31n0611_007:0602b12": "世尊若後世後五百歲(至)即於佛前而說呪曰。",
    "X31n0611_007:0602b13": "此普賢說呪擁護。以盡加持之力也。後五百歲。乃",
    "X31n0611_007:0602b14": "鬪諍堅固難持之時。非假加持之力。無以克成勝",
    "X31n0611_007:0602b15": "果。故須加也。前云行立坐等四威儀中念念思惟。",
    "X31n0611_007:0602b16": "今云修習是經應一心精進。是則非徒讀誦而可",
    "X31n0611_007:0602b17": "冀其感應也。滿三七日則以一切眾生所喜見身",
    "X31n0611_007:0602b18": "現其人前。是由觀照增明。如水清月現。行人心與",
    "X31n0611_007:0602b19": "法界冥一。故菩薩現身。此感應道交自然之理也。",
    "X31n0611_007:0602b20": "欲為行人淨治無明習氣。故說加持呪曰。",
    "X31n0611_007:0602b21": "阿檀地(一)檀陀婆地(二)(至)辛阿毗吉利地帝(十九)",
    "X31n0611_007:0602b22": "此呪力加持。令其功速成就也。以呪能破障。凡修",
    "X31n0611_007:0602b23": "習止觀之力有所不及者。故須神呪加持。功易克",
    "X31n0611_007:0602b24": "成耳。",
    "X31n0611_007:0602c01": "世尊若有菩薩(至)皆是普賢威神之力。",
    "X31n0611_007:0602c02": "此顯呪乃法界全體。故云當知普賢神通之力。若",
    "X31n0611_007:0602c03": "念普賢威神。則法界大用現前。故心與咒冥。則菩",
    "X31n0611_007:0602c04": "薩感應如響。",
    "X31n0611_007:0602c05": "若有受持讀誦正憶念(至)為諸如來所摩其頭。",
    "X31n0611_007:0602c06": "此言持經要行以正念為主也。前一往但云受持",
    "X31n0611_007:0602c07": "而已。至此普賢特言思惟修習正憶念。是知持經",
    "X31n0611_007:0602c08": "以觀照為要行。非徒循行數墨而已。起信論云。覺",
    "X31n0611_007:0602c09": "心初起。心無初相。遠離微細念故。得見心性。又云",
    "X31n0611_007:0602c10": "能觀無念。可謂向佛智矣。此中正憶念。即無念也。",
    "X31n0611_007:0602c11": "思惟修習。必觀無念乃與真如法界相應。故感普",
    "X31n0611_007:0602c12": "賢現身加持。如來手摩其頭。故下歷言正憶念解",
    "X31n0611_007:0602c13": "其義趣。是知入佛知見。必以正念為要行也。",
    "X31n0611_007:0602c14": "若但書寫是人命終(至)解其義趣如說修行。",
    "X31n0611_007:0602c15": "此較勝行之益也。若但書寫全不解義。則感生忉",
    "X31n0611_007:0602c16": "利天報。何況正念解義修行。而不感如來加持乎。",
    "X31n0611_007:0602c17": "若有人受持讀誦(至)正憶念如說修行。",
    "X31n0611_007:0602c18": "此顯解義之勝益以勸修持也。上但書寫。則感生",
    "X31n0611_007:0602c19": "忉利天上矣。今解義之福利。臨終必感千佛授手。",
    "X31n0611_007:0602c20": "接引上生兜率天宮。與彌勒補處菩薩共生一處。",
    "X31n0611_007:0602c21": "是為當來龍華三會。又為一乘妙法之緣種矣。是",
    "X31n0611_007:0602c22": "故智者應當一心正憶念如說修行。為妙行也。",
    "X31n0611_007:0602c23": "世尊我今以神通力故(至)廣令流布使不斷絕。",
    "X31n0611_007:0602c24": "此普賢結願流布此經。誓使佛種不斷也。",
    "X31n0611_007:0603a01": "爾時釋迦牟尼佛讚言(至)能受持普賢菩薩名者。",
    "X31n0611_007:0603a02": "此如來讚歎普賢護助持經之德。如來亦以神力",
    "X31n0611_007:0603a03": "守護受持普賢名者。以此經乃如來護念之法。普",
    "X31n0611_007:0603a04": "賢護持經人。則經在普賢。故如來亦護持普賢名",
    "X31n0611_007:0603a05": "者。則經亦在持名之人也。以凡所舉念皆法界性",
    "X31n0611_007:0603a06": "現前昭著故。",
    "X31n0611_007:0603a07": "普賢若有受持讀誦(至)為釋迦牟尼佛衣之所覆。",
    "X31n0611_007:0603a08": "此言正憶念修習。入佛知見之妙證也。此經已有",
    "X31n0611_007:0603a09": "如來全身。故則見釋迦妙契法身故。如從佛口親",
    "X31n0611_007:0603a10": "聞。念念入佛知見。故印供佛。佛所讚善。以是成佛",
    "X31n0611_007:0603a11": "真種。必見授記。故佛手摩頭。則一切行皆是佛行。",
    "X31n0611_007:0603a12": "故為衣之所覆。是皆正憶念修習之妙證也。",
    "X31n0611_007:0603a13": "如是之人不復貪著世樂(至)能修普賢之行。",
    "X31n0611_007:0603a14": "此言持經妙證之成功也。前安樂行品。戒持經者。",
    "X31n0611_007:0603a15": "不親近外道經書及不近諸惡律儀女人等。不起",
    "X31n0611_007:0603a16": "三毒等煩惱。一一切戒者。恐引習氣。有妨正憶念。",
    "X31n0611_007:0603a17": "故遠之不使為害也。今已入佛知見。一切惡習淨",
    "X31n0611_007:0603a18": "盡。自然不貪不喜。不為所惱。凡所修為。皆是普賢",
    "X31n0611_007:0603a19": "妙行也。若知見未開。則動成擾亂。今既證入。則無",
    "X31n0611_007:0603a20": "法不妙。故不待遠離。而心自遠矣。",
    "X31n0611_007:0603a21": "普賢若如來滅後(至)當坐天人大眾中師子法座上。",
    "X31n0611_007:0603a22": "此言入佛知見。即得菩提。故見持經者。應作成佛",
    "X31n0611_007:0603a23": "之念也。證果有期。故云不久當詣道場等。破諸魔",
    "X31n0611_007:0603a24": "下。皆成佛之事。",
    "X31n0611_007:0603b01": "普賢若於後世受持讀誦(至)亦於現世得其福報。",
    "X31n0611_007:0603b02": "此言持經所感現前之福也。以法味資神。故不貪",
    "X31n0611_007:0603b03": "著世間樂具。以即慧之福。故所願不虗。三障日消。",
    "X31n0611_007:0603b04": "故其福益厚。現報如此。則未來生天殊勝可知。先",
    "X31n0611_007:0603b05": "後分別持經之益不同。以正憶念如說修行。故不",
    "X31n0611_007:0603b06": "久成佛。以但受持讀誦書寫。故感天福報。",
    "X31n0611_007:0603b07": "若有人輕毀之言(至)水腹短氣諸惡重病。",
    "X31n0611_007:0603b08": "此通言讚毀業報昭然如影響也。毀持經者為狂",
    "X31n0611_007:0603b09": "人。則失正知見。故感世世無眼。若有供養讚歎。其",
    "X31n0611_007:0603b10": "人。則獲現果報。若出其人之過惡無論虗實即得",
    "X31n0611_007:0603b11": "白癩病者。以傷毀法身。故感此報。若輕笑之者則",
    "X31n0611_007:0603b12": "感世世牙齒疎缺諸惡等報者。以從口業傷妙法",
    "X31n0611_007:0603b13": "全體。故感通身諸惡重病也。前方便品末歷言毀",
    "X31n0611_007:0603b14": "經之報者。以戒說者不擇其機令無智人輕毀譏",
    "X31n0611_007:0603b15": "謗。是單約謗經者說也。及持品以後歷言毀謗持",
    "X31n0611_007:0603b16": "經法師。是單約謗人而言。恐人聞謗不信法師。佛",
    "X31n0611_007:0603b17": "種自此斷絕矣。今言持經者。意在正憶念如說修",
    "X31n0611_007:0603b18": "行之人。業已入佛知見妙證法身。毀之則傷法身",
    "X31n0611_007:0603b19": "全體矣。是知先後佛說毀謗之報各有所主。非謂",
    "X31n0611_007:0603b20": "此節結前文也。然佛以大圓鏡智平等說法。圓照",
    "X31n0611_007:0603b21": "法界。始終一貫。稱性所演。以備殫群情。本無思量",
    "X31n0611_007:0603b22": "分別。若以文章起伏照應求之。似涉有心思量。攻",
    "X31n0611_007:0603b23": "為文字。則落世諦常情之語。非大智無思稱性所",
    "X31n0611_007:0603b24": "說也。故云學者當善於義莫著言說。",
    "X31n0611_007:0603c01": "是故普賢若見受持是經典者當起遠迎當如敬佛。",
    "X31n0611_007:0603c02": "此結敬事持經之人。通結重法之義也。前文歷言",
    "X31n0611_007:0603c03": "敬持經者當敬如佛。以如說修行入佛知見。不久",
    "X31n0611_007:0603c04": "即得菩提。妙行已圓故。當敬事如佛正謂此也。是",
    "X31n0611_007:0603c05": "故者。承上結文之辭也。",
    "X31n0611_007:0603c06": "說是普賢勸發品時(至)微塵等諸菩薩具普賢道。",
    "X31n0611_007:0603c07": "此結聞品成行也。以入佛知見。則一切諸法通歸",
    "X31n0611_007:0603c08": "法界。故得百千萬億旋陀羅尼。則一一行稱真法",
    "X31n0611_007:0603c09": "界。故云得普賢道。以聞此普法。故成此大益。妙法",
    "X31n0611_007:0603c10": "大利。歸極於此。楞嚴妙行。歸無所得。華嚴善財童",
    "X31n0611_007:0603c11": "子參遍知識。入法界後。但見普賢。以法界性中本",
    "X31n0611_007:0603c12": "無證得。故唯有普賢方稱法界之量。故二經旨趣。",
    "X31n0611_007:0603c13": "相須一貫。以見如來說法之致也。",
    "X31n0611_007:0603c14": "佛說是經時普賢等諸菩薩(至)受持佛語作禮而去。",
    "X31n0611_007:0603c15": "此為末後流通分也。此經以文殊發啟。而結會不",
    "X31n0611_007:0603c16": "說其名者。以泯同果海故。如華嚴會緣入實。則無",
    "X31n0611_007:0603c17": "文殊但歸普賢。其義等也。此經專為引攝二乘。故",
    "X31n0611_007:0603c18": "聲聞信受奉行。",
    "X31n0611_007:0603c19": "迴向偈",
    "X31n0611_007:0603c20": "　稽首法界主　　相好光明身　　隨緣應眾生",
    "X31n0611_007:0603c21": "　演說微妙法　　令一切聖賢　　盡開佛知見",
    "X31n0611_007:0603c22": "　我以一毛智　　測量法性空　　如飲海一滴",
    "X31n0611_007:0603c23": "　欲識百川味　　寂滅離言法　　難以思惟求",
    "X31n0611_007:0603c24": "　甚深智慧門　　方便可通達　　願見聞隨喜",
    "X31n0611_007:0604a01": "　頓開佛知見　　佛種不思議　　究竟常不斷",
    "X31n0611_007:0604a02": "　共入涅槃城　　安住極樂國",
    "X31n0611_007:0604a03": "南嶽門人方玉校對",
    "X31n0611_007:0604a05": "妙法蓮華經通義卷第七(終)"
}