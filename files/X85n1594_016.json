{
    "X85n1594_016:0578c14": "佛祖綱目卷第十六(張字號)",
    "X85n1594_016:0578c16": "甲子(漢文帝三年起)乙酉(景帝元年)辛丑(武帝建元元年年號自此始)丁未",
    "X85n1594_016:0578c17": "(改元元光)癸丑(改元元朔)己未(改元元狩)癸亥(漢武帝元狩五年止)",
    "X85n1594_016:0578c18": "(庚辰)十五祖迦那提婆傳法羅&#x777A;羅多",
    "X85n1594_016:0578c19": "[0578c19] 迦那提婆。南天竺人。姓毗舍羅。初求福業。兼樂辯論。",
    "X85n1594_016:0578c20": "後謁龍樹。將及門。龍樹知是智人。先遣侍者。以滿&#x9262;",
    "X85n1594_016:0578c21": "水。置於座前。提婆&#x89A9;之。即以一鍼投之而進。欣然契",
    "X85n1594_016:0578c22": "會。龍樹即為說法。不起於座。現月輪相。提婆既得法",
    "X85n1594_016:0578c23": "已。名震五天。然猶以人不信用其言為憂。時天竺有",
    "X85n1594_016:0578c24": "大自在天人。身真金色。高二丈。人有所求。皆如所願。",
    "X85n1594_016:0579a01": "提婆造廟見之。萬眾隨入。像果瞬視若怒。提婆曰。神",
    "X85n1594_016:0579a02": "則神矣。何其小哉。正當以威靈感人。智德化物。而假",
    "X85n1594_016:0579a03": "金為軀。玻璃為目。以妖世。非所望也。即梯其肩。鑿出",
    "X85n1594_016:0579a04": "目睛。觀者疑之曰。大自在天。乃為一小婆羅門所折",
    "X85n1594_016:0579a05": "困耶。提婆曰。神明遠大。故以近事試我。我得其心。故",
    "X85n1594_016:0579a06": "敢爾也。於是辦供。是夜大自在天降以受之曰。汝得",
    "X85n1594_016:0579a07": "我心。人得我形。汝以心供。人以質饋。知而敬我者汝。",
    "X85n1594_016:0579a08": "畏而誣我者人。然汝供甚美。但乏我所欲。提婆曰。神",
    "X85n1594_016:0579a09": "須何物。大自在天人曰。我缺左目。能施我乎。提婆笑",
    "X85n1594_016:0579a10": "即出自己目與之。愈出而愈不竭。自旦及暮。出目睛",
    "X85n1594_016:0579a11": "數萬。神讚曰。善哉摩衲。真上施也。欲何所求。提婆曰。",
    "X85n1594_016:0579a12": "我稟明於心。不假外也。後至迦毗羅國。彼有長者。曰",
    "X85n1594_016:0579a13": "梵摩淨德。一日園樹生耳。如菌。味甚美。惟長者與第",
    "X85n1594_016:0579a14": "二子羅&#x777A;羅多。取而食之。取已隨長。盡而復生。自餘",
    "X85n1594_016:0579a15": "親屬皆不能見。提婆知其宿因。遂至其家。長者乃問",
    "X85n1594_016:0579a16": "其故。提婆曰。汝家昔曾供養一比丘。然此比丘道眼",
    "X85n1594_016:0579a17": "未明。以&#x8657;沾信施。故報為木菌。惟汝與子。精勤供養。",
    "X85n1594_016:0579a18": "得以享之。餘則否矣。又問。長者年多少。答曰。七十有",
    "X85n1594_016:0579a19": "九。提婆乃說偈曰。入道不通理。復身還信施。汝年八",
    "X85n1594_016:0579a20": "十一。此樹不生耳。長者聞偈已。深加嘆伏。且曰。弟子",
    "X85n1594_016:0579a21": "衰老。不能事師。願捨次子。隨師出家。提婆曰。昔如來",
    "X85n1594_016:0579a22": "記此子。當第二五百年。為大教主。今之相遇。蓋符宿",
    "X85n1594_016:0579a23": "因。即與剃髮。至巴連弗城。聞諸外道欲障佛法。計之",
    "X85n1594_016:0579a24": "既久。提婆乃執長旛。入彼眾中。彼問曰。汝何不前。提",
    "X85n1594_016:0579b01": "婆曰。汝何不後。彼曰。汝似賤人。提婆曰。汝似良人。彼",
    "X85n1594_016:0579b02": "曰汝解何法。提婆曰。汝百不解。彼曰。我欲得佛。提婆",
    "X85n1594_016:0579b03": "曰。我灼然得佛。彼曰。汝不合得。提婆曰。元道我得。汝",
    "X85n1594_016:0579b04": "實不得。彼曰。汝既不得。云何言得。提婆曰。汝有我故。",
    "X85n1594_016:0579b05": "所以不得。我無我故。我自當得。彼詞既屈。乃問提婆",
    "X85n1594_016:0579b06": "曰。汝名何等。曰我名迦那提婆。彼既夙聞提婆名。乃",
    "X85n1594_016:0579b07": "悔過致謝。時眾中猶互興問難。提婆折以無礙之辨。",
    "X85n1594_016:0579b08": "繇是歸伏。乃告上足羅&#x777A;羅多。而付法眼。偈曰。本對",
    "X85n1594_016:0579b09": "傳法人。為說解脫理。於法實無證。無終亦無始。說偈",
    "X85n1594_016:0579b10": "已。入奮迅定。身放八光。而歸寂滅。學眾興塔供養。當",
    "X85n1594_016:0579b11": "此土漢文帝十九年庚辰歲也○漢武帝元狩二年。",
    "X85n1594_016:0579b12": "驃騎將軍霍去病討匈奴。過居延。擒休屠王。獲其金",
    "X85n1594_016:0579b13": "人。率長丈餘。帝以為大神。列於甘泉宮。不祭祀。但燒",
    "X85n1594_016:0579b14": "香禮拜而已。此佛道流通之漸也。及開西域。遣張騫",
    "X85n1594_016:0579b15": "使大夏。還云。身毒國有浮屠之教云。元狩三年。京師",
    "X85n1594_016:0579b16": "掘昆明池。得黑&#x7070;。以問東方朔。朔曰。可問西域胡道",
    "X85n1594_016:0579b17": "人。及後永明中。摩騰至。有問之者。騰曰。此劫&#x7070;也。"
}