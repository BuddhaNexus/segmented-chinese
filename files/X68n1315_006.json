{
    "X68n1315_006:0035b01": "古尊宿語錄卷第六",
    "X68n1315_006:0035b03": "睦州和尚語錄(南岳下五世嗣黃檗)",
    "X68n1315_006:0035b04": "上堂對機第一",
    "X68n1315_006:0035b05": "上堂云。你諸人還得箇入頭處也未。若未得箇入頭。",
    "X68n1315_006:0035b06": "須得箇入頭。若得箇入頭。不得辜負老僧。又云。明明",
    "X68n1315_006:0035b07": "向你道。尚自不會。豈況蓋覆將來。　問。如何是學人自",
    "X68n1315_006:0035b08": "己。　師云。觀世音菩薩。　進云。學人不會。　師云。大慈悲菩",
    "X68n1315_006:0035b09": "薩。　問。如何是祖師西來意。　師云。一隊衲僧來。一隊師",
    "X68n1315_006:0035b10": "僧去。　問。如何是展演之言。　師云。量才補職。　進云。如何",
    "X68n1315_006:0035b11": "是不展演之言。　師云。伏惟尚饗。　問。如何是向上一路。",
    "X68n1315_006:0035b12": "　師云。你問將來。我與你道。　進云。便請道。　師云。抖擻多",
    "X68n1315_006:0035b13": "年穿破衲。襤毿一半逐雲飛。　問。請師講經。　師云。買帽",
    "X68n1315_006:0035b14": "相頭。　進云。謝師慈悲。　師云。拈頭作尾。拈尾作頭。還我",
    "X68n1315_006:0035b15": "第三段來。　問。如何是徑截一路。　師云。大眾久立。速禮",
    "X68n1315_006:0035b16": "三拜。　進云。請師道。　師云。有頭無尾漢。又云。來。來。還我",
    "X68n1315_006:0035b17": "徑截一路來。僧無語。　有座主問。某甲雖講得經兼行",
    "X68n1315_006:0035b18": "脚。不會教意時如何。　師云。灼然實語當懺悔。　進云。乞",
    "X68n1315_006:0035b19": "師指示。　師云。你若不問。老僧緘口無言。你既問。老僧",
    "X68n1315_006:0035b20": "不可緘口去也。　進云。便請道。　師云。心不負人。面無慚",
    "X68n1315_006:0035b21": "色。　問。知時者是大沙門。如何是大沙門。　師云。我向鼻",
    "X68n1315_006:0035b22": "孔裏問你。　進云。作麼生問。　師云。自領出去。又云。來。來。",
    "X68n1315_006:0035b23": "我共你葛藤。你却問我。　問。如何是大沙門。　師云。觀世",
    "X68n1315_006:0035b24": "音菩薩。會麼。　進云。不會。　師云。大慈悲菩薩。　問。以一重",
    "X68n1315_006:0035c01": "去一重即不問。不以一重去一重時如何。　師云。昨日",
    "X68n1315_006:0035c02": "栽茄子。今朝種冬瓜。　問。一句道盡時如何。　師云。義墮",
    "X68n1315_006:0035c03": "也。　進云。什麼處是某甲義墮處。　師云。三十棒教誰喫。",
    "X68n1315_006:0035c04": "　問。祖意與教意。是同是別。　師云。青山自青山。白雲自",
    "X68n1315_006:0035c05": "白雲。　進云。如何是青山。　師云。還我一滴雨來。　進云。學",
    "X68n1315_006:0035c06": "人道不得。請師道。　師云。法華峰前陣。涅槃句後收。",
    "X68n1315_006:0035c07": "上堂。大眾雲集。師云。章表將來。時有僧出應諾。　師云。",
    "X68n1315_006:0035c08": "據狀領過。　問。佛法大意。請師舉唱。　師云。我者裏不曾",
    "X68n1315_006:0035c09": "泥裏洗土塊。你諸方作麼生道。僧無語。　有大德曾講",
    "X68n1315_006:0035c10": "法華經。來問。和尚。某甲雖講。不會教家大意極則處。",
    "X68n1315_006:0035c11": "　師云。不得錯舉。　問。如何是向上事。　師指一僧云。那箇",
    "X68n1315_006:0035c12": "師僧何不問。僧無語。　有僧舉雪峰語。乞師指示。峰云。",
    "X68n1315_006:0035c13": "是什麼。學云。乞師指示。峰云。因什麼到與麼地。舉了。",
    "X68n1315_006:0035c14": "僧遂問。祇如雪峰和尚意作麼生。師便打。　師看經次。",
    "X68n1315_006:0035c15": "僧問。看什麼經。　師云。金剛經。　僧云。六朝翻譯。次當第",
    "X68n1315_006:0035c16": "幾。　師云。一切有為法。如夢幻泡影。　問。如何是教意。　師",
    "X68n1315_006:0035c17": "云。我不答你。　進云。和尚為什麼不答。　師云。為你念來。",
    "X68n1315_006:0035c18": "　問。如何是西來意。　師云。那箇師僧何不近前來。僧便",
    "X68n1315_006:0035c19": "近前。　師云。我喚淅東人。干浙西人什麼事。　問。如何是",
    "X68n1315_006:0035c20": "曹溪的的意。　師云。路逢劒客須呈劒。不是詩人莫獻",
    "X68n1315_006:0035c21": "詩。　時有座主問。三乘十二分教。某甲粗知。未審宗門",
    "X68n1315_006:0035c22": "事。乞師提綱。　師云。問著宗門事。有什麼難道。恰問著",
    "X68n1315_006:0035c23": "老僧鼻孔。你頭上漫漫。脚下漫漫。教家喚作什麼。　主",
    "X68n1315_006:0035c24": "云。教家無這箇意旨。師以拄杖趂。",
    "X68n1315_006:0036a01": "上堂云。汝等快與。快與。老僧七十九也。看看脫去也。",
    "X68n1315_006:0036a02": "　僧便問。師百年後向什麼處去。　師云。三十年後有人",
    "X68n1315_006:0036a03": "舉在。　問。迦葉上行衣。誰人合得披。　師云。抖擻多年穿",
    "X68n1315_006:0036a04": "破衲。襤毿一半逐雲飛。會麼。　僧云。不會。　師云。有時掛",
    "X68n1315_006:0036a05": "向肩頭上。也勝時人著錦衣。　問。終日著衣喫飯。如何",
    "X68n1315_006:0036a06": "免得著衣喫飯。　師云。著衣喫飯。　進云。不會。　師云。不會",
    "X68n1315_006:0036a07": "即著衣喫飯。　有座主問。三乘十二分教即不問。如何",
    "X68n1315_006:0036a08": "是宗門中事。　師云。老僧入你鉢囊裏。　主云。和尚為什",
    "X68n1315_006:0036a09": "麼在學人鉢囊裏。　師云。有什麼檳榔豆蔻。速將來。　主",
    "X68n1315_006:0036a10": "云。和尚欠少箇什麼。　師云。這賊今日敗也。　進云。學人",
    "X68n1315_006:0036a11": "乍入叢林。乞師指示。　師云。量才補職。　進云。學人咨和",
    "X68n1315_006:0036a12": "尚。　師咄云。這扶籬摸壁漢。三家村裏保頭也不能作",
    "X68n1315_006:0036a13": "得。　師因赴齋迴。有僧就師乞嚫錢。師云。赴齋得三十",
    "X68n1315_006:0036a14": "文。　僧云。便請。　師云。施者雖無厭。受者應知足。　問。佛法",
    "X68n1315_006:0036a15": "大意。請師提綱。　師云。拈將來。與你提綱。　進云。便請和",
    "X68n1315_006:0036a16": "尚道。　師云。拆東籬。補西障。　有僧名宗闡。宗闡咨和尚。",
    "X68n1315_006:0036a17": "師云。住。僧便住。　師咄云。名也不識。又云。有闡即判。快",
    "X68n1315_006:0036a18": "道。快道。闡無對。　有俗官問。一氣還轉得一大藏經麼。",
    "X68n1315_006:0036a19": "　師云。有什麼絁紬。快將來。　問。古人有言究竟一路。如",
    "X68n1315_006:0036a20": "何是究竟一路。　師云。吽。吽。你這牓子。我這裏難遇。筆",
    "X68n1315_006:0036a21": "墨兩狀。一時領過。　進云。某甲有什麼過。師便打趂。　問。",
    "X68n1315_006:0036a22": "從上已來。老宿作家還有差別異路難會底道理麼。",
    "X68n1315_006:0036a23": "　師云。有。　進云。如何是差別異路難會底道理。　師云。待",
    "X68n1315_006:0036a24": "你三生六十劫信去始得。　進云。某甲乍入叢林。乞師",
    "X68n1315_006:0036b01": "指示。　師云。你不解問。　進云。和尚作麼生。　師云。放你三",
    "X68n1315_006:0036b02": "十棒。自領出去。　問。十方國土中。唯有一乘法。如何是",
    "X68n1315_006:0036b03": "一乘法。　師云。你若不問。我即不知。你若問我。我即知。",
    "X68n1315_006:0036b04": "　進云。為什麼如此。　師云。吽。吽。什麼處得這箇問來。僧",
    "X68n1315_006:0036b05": "無語。　問。說即振動乾坤。不說即絲毫不掛。說即是。不",
    "X68n1315_006:0036b06": "說即是。　師云。道什麼。僧再舉。　師云。這脫空謾語漢。　進",
    "X68n1315_006:0036b07": "云。某甲話在。　師云。說即振動乾坤。是你恁麼道。　僧云。",
    "X68n1315_006:0036b08": "是。　師拈拂子便打云。吽。吽。這裏嚇我來。　問。教意請師",
    "X68n1315_006:0036b09": "提綱。　師云。但問將來。我與你道。　進云。便請道。　師云。佛",
    "X68n1315_006:0036b10": "殿裏裝香。三門頭合掌。　問。學人有問。未審師還許也",
    "X68n1315_006:0036b11": "無。　師云。灼然賊來須打。客來須看。　進云。未審和尚作",
    "X68n1315_006:0036b12": "麼生道。　師云。這賊。不能打得你。　問。三乘十二分教從",
    "X68n1315_006:0036b13": "何而得。　師云。對機故得。　問。請和尚答一轉語。得麼。　師",
    "X68n1315_006:0036b14": "云。得。　進云。請便道。師拽拄杖趂。",
    "X68n1315_006:0036b15": "上堂云。不受謾底人出來。有僧出應諾。　師云。被我挑",
    "X68n1315_006:0036b16": "一塊屎擗喉嚨塞却。擗眼打也。爭不受謾。　師因看金",
    "X68n1315_006:0036b17": "剛般若經。僧問。和尚看甚經。　師云。無二無二分。無別",
    "X68n1315_006:0036b18": "無斷故。會麼。　僧云。不會。　師云。我念經也不得。　有俗官",
    "X68n1315_006:0036b19": "問。和尚依教。不依教。　師云。光剃頭。淨洗鉢。作麼生不",
    "X68n1315_006:0036b20": "依教。　師因齋次。有俗官問。請師施食。　師云。三德六味。",
    "X68n1315_006:0036b21": "施佛及僧。吽。吽。快將來。老僧要喫。　俗官云。請和尚施",
    "X68n1315_006:0036b22": "財。　師云。弟子施財。和尚施法。先到老僧後到佛。　又俗",
    "X68n1315_006:0036b23": "官問。弟子今日開藏經。乞師一句提綱藏經。　師云。此",
    "X68n1315_006:0036b24": "問難得。　官云。便請提綱。　師云。對牛彈琴。　師因看經次。",
    "X68n1315_006:0036c01": "僧問。和尚看什麼經。　師云。涅槃經．茶毗品最在後。　問。",
    "X68n1315_006:0036c02": "如何是超佛越祖之談。　師驀拈拄杖示眾云。我喚作",
    "X68n1315_006:0036c03": "拄杖。你喚作什麼。僧無語。　師再將拄杖示之云。超佛",
    "X68n1315_006:0036c04": "越祖之談。是你問麼。僧無語。　師因焦山借斧頭。師喚",
    "X68n1315_006:0036c05": "童子取斧頭來。童子取得來。向師前云。未有繩墨且",
    "X68n1315_006:0036c06": "斫麤。師遂喝。　又喚童子。來。來。作麼生是你斧頭。童子",
    "X68n1315_006:0036c07": "遂作斫勢。　師云。斫你屋裏老爺頭不得。　師舉。黃檗和",
    "X68n1315_006:0036c08": "尚語云。天下老和尚一氣道在我者裏。要放你也在",
    "X68n1315_006:0036c09": "我這裏。要不放你也在我這裏。　僧便問。如何是一氣",
    "X68n1315_006:0036c10": "道。　師云。量才補職。　僧云。如何是不放一氣道。　師云。伏",
    "X68n1315_006:0036c11": "惟尚饗。　問。如何是禪。　師云。猛火著油煎。　問。不擇一切。",
    "X68n1315_006:0036c12": "請師提綱佛法。　師云。山河大地。畜生驢馬。　進云。為什",
    "X68n1315_006:0036c13": "麼不會。　師云。你若被我把住。直須百雜碎。　僧云。和尚",
    "X68n1315_006:0036c14": "不可一向。　師云。不信道百雜碎。　問。近入叢林。乞師方",
    "X68n1315_006:0036c15": "便。　師云。你近入叢林。　進云。是。　師云。心不負人。面無慚",
    "X68n1315_006:0036c16": "色。　進云。某甲不會。　師云。近前來。與你注解。僧近前。　師",
    "X68n1315_006:0036c17": "云。去。",
    "X68n1315_006:0036c18": "上堂。大眾侍立。師喝出去。大眾不出去。師又再喝。大",
    "X68n1315_006:0036c19": "眾茫然。師舉拄杖一時趂下去。",
    "X68n1315_006:0036c20": "師因看華嚴經。僧問。是什麼經。　師云。大光明雲。青色",
    "X68n1315_006:0036c21": "光明雲。紫色光明雲。那邊是什麼雲。　僧云。南邊是黑",
    "X68n1315_006:0036c22": "雲。　師云。今日應有雨。又云。將為是箇師子兒。元來是",
    "X68n1315_006:0036c23": "箇老鼠兒。",
    "X68n1315_006:0036c24": "上堂云。還有踏倒禪牀底出來。有僧出來應諾。　師云。",
    "X68n1315_006:0037a01": "北來拋鈎釣鯨鯤。下場頭却釣得箇蝦蟆出來。　問。如",
    "X68n1315_006:0037a02": "何是禪。　師云。還我第二段來。　進云。不會。　師云。三段不",
    "X68n1315_006:0037a03": "同。萬里崖州。　問。如何是佛。　師云。裂轉鼻孔。　問。如何是",
    "X68n1315_006:0037a04": "葛藤一句。　師云。山河大地是你問。　進云。如何提綱拈",
    "X68n1315_006:0037a05": "掇。　師云。到我問。　問。托即乾坤大地。不托即絲髮不逢",
    "X68n1315_006:0037a06": "時如何。　師云。吽。吽。不曾見。師却問。先[跳兆+孛]跳三千里。倒",
    "X68n1315_006:0037a07": "退八百。你作麼生。　學云。諾。　師云。先責一狀好打者漢。",
    "X68n1315_006:0037a08": "又云。來。來。我共你葛藤。托即乾坤大地。你且道洞庭",
    "X68n1315_006:0037a09": "湖水深多少。　進云。不曾量度。　師云。是洞庭湖水又作",
    "X68n1315_006:0037a10": "麼生。　進云。祇為今時。　師云。這葛藤尚不會得。便打。　問。",
    "X68n1315_006:0037a11": "大眾雲臻。合談何事。　師云。作麼。　問。華藏海即不問。如",
    "X68n1315_006:0037a12": "何是向上一路。　師云。好來。好來。",
    "X68n1315_006:0037a13": "師舉古人語次。問大眾云。三乘十二分教成得箇什",
    "X68n1315_006:0037a14": "麼邊事。　有僧云。今日大眾普請不易。　師云。不要將出",
    "X68n1315_006:0037a15": "來。　僧云。打鼓喫藥石。　師云。莫拈出。　僧云。和尚得恁麼",
    "X68n1315_006:0037a16": "忉忉生。　師云。我也祇要你恁麼道。　問。如何是觸途成",
    "X68n1315_006:0037a17": "滯底句。　師云。我也祇道。　進云。作麼生道。　師云。吽。吽。箭",
    "X68n1315_006:0037a18": "過西天十萬里。向大唐國裏等候。　僧打門。問。己事不",
    "X68n1315_006:0037a19": "明。乞師指示。師纔開門。僧擬開口問。師便擗口摑。　問。",
    "X68n1315_006:0037a20": "如何是學人入頭處。　師云。一不得了。　進云。某甲不會。",
    "X68n1315_006:0037a21": "　師云。這箇語話。三十年後大行。　問。如何是禪。　師云。摩",
    "X68n1315_006:0037a22": "訶般若波羅蜜。　進云。不會。　師云。抖擻多年穿破衲。襤",
    "X68n1315_006:0037a23": "毿一半逐雲飛。　睦州僧正并諸大德眾請師上堂。師",
    "X68n1315_006:0037a24": "問僧正。僧正應諾。師云。監寺[妳女+口]。　正云。不在。　師云。都監",
    "X68n1315_006:0037b01": "闍黎[妳女+口]。　正云。不在。　師云。上座[妳女+口]。　正云。不在。　師云。三段",
    "X68n1315_006:0037b02": "不同。今當第一。向下文長。赴在來日。不詞謹退便起。",
    "X68n1315_006:0037b03": "諸大德罔措。",
    "X68n1315_006:0037b04": "師舉。古人語云。揑聚也在我。裂破也在我。　僧問。如何",
    "X68n1315_006:0037b05": "是裂開。　師云。菩提．涅槃．真如．解脫。三九二十七。還我",
    "X68n1315_006:0037b06": "第一籌來。又云。即心是佛。我且恁麼道。你作麼生。　僧",
    "X68n1315_006:0037b07": "云。某甲不恁麼道。　師云。盞子落地。楪子成七片。　僧云。",
    "X68n1315_006:0037b08": "如何揑聚。師乃斂手而坐。　一日。睦州刺史問。如何是",
    "X68n1315_006:0037b09": "禪宗事。　師云。近前來。近前來。史近前。　師云。得恁麼脫",
    "X68n1315_006:0037b10": "空妄語。史無語。　師遂問。曾見什麼人來。　史云。曾見恁",
    "X68n1315_006:0037b11": "麼老宿來。　師云。更作麼生。　史云。看經來。　師驀打牀一",
    "X68n1315_006:0037b12": "下。云。教中喚這箇作什麼。　史云。教中不說。　師云。教中",
    "X68n1315_006:0037b13": "道。治生產業與正理不相違背。又作麼生。史無對。　師",
    "X68n1315_006:0037b14": "又打牀一下。云。大凡喚這箇作什麼。　史云。喚作牀。　師",
    "X68n1315_006:0037b15": "云。這喫飯粘漢。　睦州陳操尚書因齋次。尚書自行餅",
    "X68n1315_006:0037b16": "餤與僧。僧遂引手接。尚書却縮手。僧無語。　尚書與諸",
    "X68n1315_006:0037b17": "官在鎮樓上坐。忽見有數僧來。官人云。有幾箇衲僧",
    "X68n1315_006:0037b18": "來。　尚書云。不是。　官人云。爭知不是。　書云。待來到這裏。",
    "X68n1315_006:0037b19": "與你勘。　其僧遂至。尚書驀喚云。上座。上座。僧迴首。無",
    "X68n1315_006:0037b20": "語。　書云。不信道。",
    "X68n1315_006:0037b21": "上堂。眾集。師云。忽然。忽然。　有僧出來云。却請大眾歸",
    "X68n1315_006:0037b22": "堂去。　師拍繩牀一下。云。苦殺人。僧遂回頭。師舉拄杖",
    "X68n1315_006:0037b23": "一時趂下。　問。如何是佛法徑截。　師云。三人兩人不問。",
    "X68n1315_006:0037b24": "　進云。便請和尚道。　師云。三人一狀領過。　問。一言道盡",
    "X68n1315_006:0037c01": "時如何。　師云。吽。吽。築著老僧當門齒。　進云。已蒙和尚",
    "X68n1315_006:0037c02": "指示。　師云。有頭無尾漢。錢唐去國三千里。僧無語。　問。",
    "X68n1315_006:0037c03": "一句淨盡時如何。　師云。摘却你眉毛。換却你眼睫。僧",
    "X68n1315_006:0037c04": "無語。　師云。吽。吽。脫空謾語漢。　問。如何是向上一路。　師",
    "X68n1315_006:0037c05": "云。朝看東南。暮看西北。　問。不涉廉纖。請師道。　師云。三",
    "X68n1315_006:0037c06": "段不同。今當第一。向下文長。赴在來日。　問。如何是教",
    "X68n1315_006:0037c07": "意。　師云。還我一問來。　進云。未審和尚作麼生道。　師云。",
    "X68n1315_006:0037c08": "吽。吽。不敢望你分外。話也不領。　問。如何是量才補職。",
    "X68n1315_006:0037c09": "　師云。不要補。　進云。為什麼不要補。　師云。蝦蟆之類。　別",
    "X68n1315_006:0037c10": "有一僧出來。請和尚道。師云。不要攪擾百姓。養子方",
    "X68n1315_006:0037c11": "知父慈。會麼。　僧云。如何是養子方知父慈。　師云。心不",
    "X68n1315_006:0037c12": "負人。面無慚色。　問。如何是禪。　師云。歸依佛法僧。　進云。",
    "X68n1315_006:0037c13": "不會。　師云。咄。這蝦蟆。得與麼惡業。　問。學人有疑。請師",
    "X68n1315_006:0037c14": "一決。　師云。獨掌不浪鳴。　進云。不會。　師云。隻絲不成束。",
    "X68n1315_006:0037c15": "自領出去。　問。徑截處。乞師指示。　師云。早朝有人問了",
    "X68n1315_006:0037c16": "也。　進云。早朝有人問了且致。請師道。　師云。三門頭市",
    "X68n1315_006:0037c17": "合金剛。脚子小兒子簸錢。　問。如何是教意。　師云。一問",
    "X68n1315_006:0037c18": "不再舉。　問。如何是一代時教。　師云。上大人。丘乙己。　問。",
    "X68n1315_006:0037c19": "如何是急。　師云。通你一問。　進云。如何是急中急。　師云。",
    "X68n1315_006:0037c20": "朝向西瞿耶尼。暮向北鬱單越。　俗官問。弟子廣陳供",
    "X68n1315_006:0037c21": "養。師有何方便。　師云。祇怕你不問。　官云。便請和尚道。",
    "X68n1315_006:0037c22": "　師云。心不負人。面無慚色。　問。以八不成。是何章句。　師",
    "X68n1315_006:0037c23": "彈指一下。云。會麼。　進云。不會。　師云。上來講讚。無限勝",
    "X68n1315_006:0037c24": "因。蝦蟆[跳兆+孛]跳上天。蚯蚓驀過東海。　問。如何是鷂子。　師",
    "X68n1315_006:0038a01": "云。這死雀兒。　進云。如何是鷂子之機。　師云。昨日有師",
    "X68n1315_006:0038a02": "僧趂出去。你今日又來這裏。　進云。過在什麼處。　師云。",
    "X68n1315_006:0038a03": "敕貶朝官。　問。如何是機前一句。　師云。老僧一問教你",
    "X68n1315_006:0038a04": "摸。　進云。莫便是麼。　師云。對牛彈琴。　問。正當說時時如",
    "X68n1315_006:0038a05": "何。　師云。你為什麼話墮。　進云。什麼處是話墮處。　師云。",
    "X68n1315_006:0038a06": "擔枷過狀。萬里崖州。自領出去。　問。大眾雲集。合談何",
    "X68n1315_006:0038a07": "事。　師云。那箇師僧。置將一問來。　學人舉頭。師便打云。",
    "X68n1315_006:0038a08": "老僧却不恁麼。　進云。未審和尚作麼生問。　師云。佛殿",
    "X68n1315_006:0038a09": "裏裝香。三門頭合掌。又云。你不解問。　進云。未審作麼",
    "X68n1315_006:0038a10": "生問。　師云。速禮三拜。放你三十棒。又云。後園生菜。熟",
    "X68n1315_006:0038a11": "水淘飯。　問。如何是向上事。　師云。向下文長。又云。慚愧",
    "X68n1315_006:0038a12": "解問。　進云。請和尚道。　師云。心不負人。面無慚色。　問。如",
    "X68n1315_006:0038a13": "何是教眼。　師云。十方國土中。唯有一乘法。　進云。此是",
    "X68n1315_006:0038a14": "經文。　師云。驢年會麼。　進云。如何是教眼。　師云。量才補",
    "X68n1315_006:0038a15": "職。　問。如何是衲僧眼。　師云。朝看東南。暮看西北。",
    "X68n1315_006:0038a16": "上堂云。觀自在菩薩行深般若波羅蜜多時。信受奉",
    "X68n1315_006:0038a17": "行。問僧。我適來念什麼。　僧云。和尚念經。　師便打云。此",
    "X68n1315_006:0038a18": "老古錐。心不負人。面無慚色。　問。如何是諸佛師。　師云。",
    "X68n1315_006:0038a19": "釘釘東東。骨低骨董。　進云。乞師慈悲。　師云。我問你。第",
    "X68n1315_006:0038a20": "二句作麼生道。　進云。不會。　師云。灼然。灼然。　師坐次。有",
    "X68n1315_006:0038a21": "僧驀然問。請師道。　師云。蘇嚕蘇嚕娑婆訶。　問。如何是",
    "X68n1315_006:0038a22": "向上關捩子。　師云。新羅國裏坐朝。大唐國裏打鼓。",
    "X68n1315_006:0038a23": "上堂云。爍電之機罕遇。且向摸窰村裏作活計。　僧問。",
    "X68n1315_006:0038a24": "如何是摸窰村裏作活計。　師云。歸依佛法僧。　進云。如",
    "X68n1315_006:0038b01": "何是爍電之機罕遇。　師云。灼然。　問。三界唯心。萬法唯",
    "X68n1315_006:0038b02": "識時如何。　師云。牙齒敲磕。更置將一問來。僧無語。　師",
    "X68n1315_006:0038b03": "云。舌頭無骨。又拈拄杖一劃。云。會麼。　僧云。不會。　師云。",
    "X68n1315_006:0038b04": "[甘*鳥][甘*鳥]鳥。　問。不落玄機。便請道。　師云。老僧三十年來行",
    "X68n1315_006:0038b05": "脚。未曾置此一問。　進云。請師答話。　師云。這箇阿師。什",
    "X68n1315_006:0038b06": "麼處得此一箇問頭來。　問。高揖釋迦。不拜彌勒時如",
    "X68n1315_006:0038b07": "何。　師云。到老僧這裏覓箇什麼。速禮三拜。又云。近前",
    "X68n1315_006:0038b08": "來早是教七教八。　進云。也知和尚恐某甲不實。　師云。",
    "X68n1315_006:0038b09": "拄杖不在。掃帚柄打三十下。　問。古人點土成金。意旨",
    "X68n1315_006:0038b10": "如何。　師云。老僧不與麼道。　進云。和尚作麼生道。　師云。",
    "X68n1315_006:0038b11": "金變為土。　問。學人乍入叢林。乞師指示。　師云。飽喫飯",
    "X68n1315_006:0038b12": "了。顛言倒語作什麼。　進云。與麼即一切法不可得也。",
    "X68n1315_006:0038b13": "　師云。你道我語作麼生。　進云。一切法不可得也。師便",
    "X68n1315_006:0038b14": "打。　問。學人近入叢林。乞師指示。　師云。不得埋沒老僧。",
    "X68n1315_006:0038b15": "　進云。乞師慈悲。　師云。一箭過西天。一不成。兩不是。　有",
    "X68n1315_006:0038b16": "長講法華經座主。來問。某甲雖講經。不明教意。乞師",
    "X68n1315_006:0038b17": "方便。　師云。悟即實。初三十一。中九下七。面前背後相",
    "X68n1315_006:0038b18": "去多少。　主云。某甲不會。乞師指示。　師云。拈起著。　主再",
    "X68n1315_006:0038b19": "問。師云。摩訶般若波羅蜜。　進云。某甲不會。　師云。入鄉",
    "X68n1315_006:0038b20": "隨俗。　進云。如何是教意。　師云。妙法緊那羅王。大法緊",
    "X68n1315_006:0038b21": "那羅王。　主云。某甲不會。　師云。真箇是無孔鐵槌。近前",
    "X68n1315_006:0038b22": "來。　主便近前。師以手空撈一轉。却云。會麼。　主云。不會。",
    "X68n1315_006:0038b23": "　師云。不在這裏。",
    "X68n1315_006:0038b24": "上堂云。識賤即貴。　僧便問。祇如長街裏還有貴也無。",
    "X68n1315_006:0038c01": "　師云。有。　進云。如何長街裏貴。　師云。陳薑．陳薑。　進云。恁",
    "X68n1315_006:0038c02": "麼則學人買得也。　師云。一兩二兩。還我三文錢來。僧",
    "X68n1315_006:0038c03": "無語。　師云。吽。吽。這脫空妄語漢。　師問僧。什麼處來。　僧",
    "X68n1315_006:0038c04": "云。天台來。　師云。見說石橋作兩段。是否。　僧云。和尚什",
    "X68n1315_006:0038c05": "麼處得這箇消息。　師云。將為是華頂峰前客。元來是",
    "X68n1315_006:0038c06": "平田莊裏人。　因見新到。師云。老僧不曾向第二句裏",
    "X68n1315_006:0038c07": "勘人。近前來。僧遂近前。　師云。近離什麼處。　僧云。請和",
    "X68n1315_006:0038c08": "尚辯。　師云。今日雲色稍高。　問僧。什麼處來。　僧云。和尚",
    "X68n1315_006:0038c09": "合知。　師云。我即知。　僧云。且道某甲從什麼處來。　師云。",
    "X68n1315_006:0038c10": "猪跳圈不出。　問僧。你是行脚僧。是否。　僧云。諾。　師云。築",
    "X68n1315_006:0038c11": "著便蝦蟆叫。　僧云。某甲未曾有語在。　師云。來。來。作麼",
    "X68n1315_006:0038c12": "生道。　僧云。還曾遏得住也無。師便打。　問僧。近離什麼",
    "X68n1315_006:0038c13": "處。僧喝。　師云。老僧今日被你喝一喝。僧又喝。　師云。三",
    "X68n1315_006:0038c14": "喝四喝後作麼生。僧無語。　師便打云。這掠虗漢。　問僧。",
    "X68n1315_006:0038c15": "什麼處來。僧便喝。　師云。你以古人作得主。僧又喝。　師",
    "X68n1315_006:0038c16": "云。話破也。　僧云。某甲什麼處是話破處。師便棒。　問僧。",
    "X68n1315_006:0038c17": "什麼處來。　僧云。請和尚鑒。　師拈起拄杖云。你喚作箇",
    "X68n1315_006:0038c18": "什麼。　僧云。請和尚鑒看。師便打。　問僧。什麼處來。　僧云。",
    "X68n1315_006:0038c19": "知道和尚有此一問。　師云。一破．兩破．三破作麼生。　僧",
    "X68n1315_006:0038c20": "云。和尚什麼處得許多破來。　師云。吽。吽。這箇阿師好",
    "X68n1315_006:0038c21": "與三十棒。　問僧。夏在什麼處。僧叉手退後。　師云。鉢盂",
    "X68n1315_006:0038c22": "裏失却匙筯。草鞋根下失却一文古老錢。　僧云。某甲",
    "X68n1315_006:0038c23": "不與麼。　師云。共你葛藤。尚自不會。來。來。實道夏在什",
    "X68n1315_006:0038c24": "麼處。　僧云。江西。　師云。念你遠來。收你三十棒。　問僧。什",
    "X68n1315_006:0039a01": "麼處來。　僧云。徑山來。　師云。何得五戒不持。　僧云。過在",
    "X68n1315_006:0039a02": "什麼處。　師云。我這裏不著沙彌。　師見新到來參。云。尅",
    "X68n1315_006:0039a03": "尤叵耐。僧罔測。一邊立。　師云。什麼處得這一隊打野",
    "X68n1315_006:0039a04": "榸漢。出去。　問僧。什麼處來。其僧瞪目視。　師云。驢前馬",
    "X68n1315_006:0039a05": "後漢。　問僧。什麼處來。　僧云。適來有人問了也。　師云。因",
    "X68n1315_006:0039a06": "什麼敗闕。　僧云。莫錯。　師云。自領出去。　問僧。什麼處來。",
    "X68n1315_006:0039a07": "　僧云。識得即知來處。　師喝云。這蝦蟆保老和尚作活",
    "X68n1315_006:0039a08": "計。　僧云。莫錯。　師云。放你三十棒。自領出去。　問僧。莫是",
    "X68n1315_006:0039a09": "從河北來麼。　僧云。某甲近離江西。　師云。大展坐具。禮",
    "X68n1315_006:0039a10": "三拜著。其僧禮拜了便出去。　師云。不空。不空。僧迴首。",
    "X68n1315_006:0039a11": "　師云。來。來。近前來。晧是黑正好辯。僧無語。　問僧。幾人",
    "X68n1315_006:0039a12": "新到。　僧云。五人。　師云。瓦解氷消。　僧云。和尚未曾有問。",
    "X68n1315_006:0039a13": "　師云。賊把贓為驗。　問僧。近離什麼處。　僧云。也知和尚",
    "X68n1315_006:0039a14": "有此一問。　師云。脫空妄語漢。　僧云。什麼處是妄語。　師",
    "X68n1315_006:0039a15": "云。三十棒教阿誰喫。　問僧。夏在什麼處。　僧云。待和尚",
    "X68n1315_006:0039a16": "有箇住處即說似和尚。　師云。狐非師子類。燈非日月",
    "X68n1315_006:0039a17": "明。　問僧。什麼處來。　僧云。靈山來。　師云。涅槃是第幾座。",
    "X68n1315_006:0039a18": "僧無語。　師又問。迦葉什麼處去。　僧云。不知。　師云。脫空",
    "X68n1315_006:0039a19": "妄語漢。　有時纔見新到。云。現成公案。放你三十棒。　僧",
    "X68n1315_006:0039a20": "云。某甲如何。　師云。三門頭金剛為什麼却舉起拳。　僧",
    "X68n1315_006:0039a21": "云。金剛尚乃如是。師便打。　問僧。什麼處來。　僧云。須知",
    "X68n1315_006:0039a22": "有不涉程途者。　師乃咄云。開口便作屎臰氣。　有僧參",
    "X68n1315_006:0039a23": "師。師乃拈起針云。一時穿過鼻孔。　僧云。莫錯。　師云。吽。",
    "X68n1315_006:0039a24": "吽。近前來。你適來道什麼。　僧云。和尚莫錯。　師云。西天",
    "X68n1315_006:0039b01": "斬頭截臂。這裏自領出去。　師有時見新到。云。何得五",
    "X68n1315_006:0039b02": "戒不持。　僧云。某甲未曾人事。　師云。這沙彌。　問僧。什麼",
    "X68n1315_006:0039b03": "處來。　僧云。婺州來。　師云。還見傅大士麼。　僧云。某甲不",
    "X68n1315_006:0039b04": "見。　師云。在雙林寺裏。　問僧。什麼處來。　僧云。婺州來。　師",
    "X68n1315_006:0039b05": "云。鄉中偏出此人。　問僧。什麼處來。　僧云。適來途中早",
    "X68n1315_006:0039b06": "有人問了也。　師云。這裏為什麼瓦解氷消。　僧云。某甲",
    "X68n1315_006:0039b07": "過在什麼處。　師云。擔枷過狀漢。　問僧。什麼處來。　僧云。",
    "X68n1315_006:0039b08": "那處來。　師云。老僧屈。　僧云。和尚知便得。　師云。擔枷過",
    "X68n1315_006:0039b09": "狀。便打。　問僧。什麼處來。　僧云。莫錯。伸此一問。　師云。嗄。",
    "X68n1315_006:0039b10": "江西來。　僧云。莫錯。　師云。三十棒教阿誰喫。　問僧。什麼",
    "X68n1315_006:0039b11": "處來。僧便喝。師拍手大笑。僧罔措。師便打。　問僧。什麼",
    "X68n1315_006:0039b12": "處來。　僧云。深知和尚有此一問。　師云。七縱八橫。老僧",
    "X68n1315_006:0039b13": "鼻孔在什麼處。　僧云。和尚鼻孔為什麼却問某甲。　師",
    "X68n1315_006:0039b14": "云。吽。吽。放你三十棒。　問僧。什麼處來。　僧云。靈泉來。　師",
    "X68n1315_006:0039b15": "云。吽。吽。放你三十棒。又云。你適來恁麼道[妳女+口]。　僧云。是。",
    "X68n1315_006:0039b16": "　師云。三門頭金剛為什麼倒地。僧無語。　師云。將為是",
    "X68n1315_006:0039b17": "箇僧。元來祇是蝦蟆。　問僧。什麼處來。　僧云。請和尚辨。",
    "X68n1315_006:0039b18": "　師云。向你脚下辨。僧無語。　師云。吽。吽。什麼處並無主",
    "X68n1315_006:0039b19": "宰。　問僧。什麼處來。　僧云。洎錯祇對和尚。　師咄云。將一",
    "X68n1315_006:0039b20": "條繩縛保老師著。　僧云。某甲有什麼過。　師云。去。　問僧。",
    "X68n1315_006:0039b21": "什麼處來。　僧云。靈山來。　師云。近日打殺一門僧。是否。",
    "X68n1315_006:0039b22": "僧無語。　師云。這箇蝦蟆。　問僧。什麼處來。僧叉手近前。",
    "X68n1315_006:0039b23": "　師云。太狼籍生。僧無語。　師云。這掠虗漢。　問僧。什麼處",
    "X68n1315_006:0039b24": "來。　僧云。江西來。　師云。江西米貴賤。　僧云。不曾入廛。　師",
    "X68n1315_006:0039c01": "云。念你遠來。放你三十棒。　問僧。什麼處來。　僧云。江西",
    "X68n1315_006:0039c02": "來。　師云。江西此去多少。　僧云。不曾量度。　師云。文彩已",
    "X68n1315_006:0039c03": "彰。　問僧。什麼處來。　僧云。江西來。　師云。夏在什麼處。　僧",
    "X68n1315_006:0039c04": "云。雲居。　師云。有何言教。　僧云。即今作麼。　師云。這箇師",
    "X68n1315_006:0039c05": "僧親從高處來。　僧云。和尚為什麼與麼道。　師云。本色",
    "X68n1315_006:0039c06": "打米餅保老師。　問僧。什麼處來。　僧云。江西來。　師作打",
    "X68n1315_006:0039c07": "勢云。踏破多少草鞋。僧無語。　師云。來。來。你曾過梅嶺",
    "X68n1315_006:0039c08": "麼。　僧云。過。　師云。今日好秋凉。　問僧。什麼處來。　僧云。江",
    "X68n1315_006:0039c09": "西來。　師云。還有不喫飯底麼。　僧云。有。　師云。這箇是噇",
    "X68n1315_006:0039c10": "飯底。　問僧。你頭上一問為什麼不道。　僧云。什麼處不",
    "X68n1315_006:0039c11": "道。　師云。且喜得你出頭來。　問僧。什麼處來。　僧云。雙林",
    "X68n1315_006:0039c12": "來。　師云。途中事借問。得麼。　僧云。和尚問什麼處。　師云。",
    "X68n1315_006:0039c13": "你上大人也未曾夢見。出去。",
    "X68n1315_006:0039c14": "勘看經僧第二",
    "X68n1315_006:0039c15": "問僧。看什麼經。　僧云。般若經。　師云。鼻孔裏藏身。鉢盂",
    "X68n1315_006:0039c16": "裏藏却匙筯。眼睛裏換却髑髏。刪在什麼經裏。　僧云。",
    "X68n1315_006:0039c17": "某甲不知刪在什麼經裏。　師云。來。來。祇如大般若經",
    "X68n1315_006:0039c18": "一切智智清淨。是麼。　僧云。是。　師拈起拄杖云。見這箇",
    "X68n1315_006:0039c19": "麼。　僧云。此是色法。　師云。忽有人供養看經僧。你也隨",
    "X68n1315_006:0039c20": "隊喫飯。　問僧。曾看經。是麼。　僧云。是。　師云。是。又云。不得",
    "X68n1315_006:0039c21": "謾我。　僧云。和尚為什麼不領話。　師云。果然諕我。　問僧。",
    "X68n1315_006:0039c22": "什麼處來。　僧云。雙林寺來。　師云。傅大士道什麼。　僧云。",
    "X68n1315_006:0039c23": "他不問和尚。和尚又問他作什麼。　師云。什麼處得這",
    "X68n1315_006:0039c24": "老婆說話來。　問僧。什麼處來。　僧云。雙林寺來。　師云。還",
    "X68n1315_006:0040a01": "見傅大士麼。　僧云。不錯祇對和尚。　師云。吽。吽。牢裏作",
    "X68n1315_006:0040a02": "活計。　問僧。什麼處來。　僧云。雙林寺裏來。　師云。在彼看",
    "X68n1315_006:0040a03": "經麼。　僧云。和尚什麼處得這箇消息。　師云。兩俱失。　有",
    "X68n1315_006:0040a04": "同學師兄來相看。喫茶次。師兄問。行脚事作麼生。　師",
    "X68n1315_006:0040a05": "恰遇沙彌過茶次。便與一摑。咄。這沙彌。　師兄云。是即",
    "X68n1315_006:0040a06": "是。你道我作麼生。　師云。蝦跳不出斗。　問一僧。今日施",
    "X68n1315_006:0040a07": "主開經麼。　僧云。是。　師云。好生著。莫教錯。　僧云。某甲不",
    "X68n1315_006:0040a08": "教錯。　師云。入地獄如箭射。　問僧。曾講經麼。　僧云。不會。",
    "X68n1315_006:0040a09": "　師云。去。　問僧。看什麼經。　僧云。涅槃經。　師云。茶毗品最",
    "X68n1315_006:0040a10": "在後。曾看麼。　僧云。曾看。　師云。大喻三千。小喻八百。　問",
    "X68n1315_006:0040a11": "僧。什麼處來。　僧云。齋來。　師云。將嚫錢來。　僧云。和尚欠",
    "X68n1315_006:0040a12": "少什麼。　師云。蝦蟆呌。　問僧。什麼處來。　僧云。齋來。　師云。",
    "X68n1315_006:0040a13": "猴猻繫露柱。　問僧。什麼處來。　僧云。齋來。　師云。打草蛇",
    "X68n1315_006:0040a14": "驚。　問僧。什麼處去來。　僧云。齋來。　師云。施主還具眼麼。",
    "X68n1315_006:0040a15": "　僧云。某甲罪過。　師云。你為什麼隨我。僧無語。　問僧。什",
    "X68n1315_006:0040a16": "麼處來。　僧云。齋來。　師云。將什麼報答施主。　僧云。不用",
    "X68n1315_006:0040a17": "更言。　師云。斤不當兩。　僧云。此是和尚分上事。　師云。吽。",
    "X68n1315_006:0040a18": "吽。且放你三十棒。　問僧。什麼處來。　僧云。和尚莫錯伸",
    "X68n1315_006:0040a19": "一問。　師云。爭柰頭上一條繩何。　僧云。莫錯。　師云。枷上",
    "X68n1315_006:0040a20": "更著杻。　問僧。什麼處去來。　僧云。齋來。　師云。施主眼瞎。",
    "X68n1315_006:0040a21": "　師見僧瞻視。云。你大有年幾也。　僧云。請和尚道。　師云。",
    "X68n1315_006:0040a22": "四十六也未。　僧云。莫錯。　師云。這死蝦蟆。　問僧。今日喫",
    "X68n1315_006:0040a23": "得多少鹽醋。僧拈起鉢盂。　師云。可惜許鹽醋。牛欄裏",
    "X68n1315_006:0040a24": "作活計。　問一上座。何不覓箇住處。　座云。盡大地覓箇",
    "X68n1315_006:0040b01": "住處不可得。　師云。繩子為什麼在我手裏。　座云。和尚",
    "X68n1315_006:0040b02": "恁麼道即得。　師云。非但髑髏。鼻孔也穿過。　問一覺上",
    "X68n1315_006:0040b03": "座。見說在叢林裏多口把不住。是闍黎麼。　覺云。和尚",
    "X68n1315_006:0040b04": "什麼處得這箇消息。　師云。一任[跳兆+孛]跳。　覺云。不可語不",
    "X68n1315_006:0040b05": "得。　師云。吽。吽。轉見敗闕。又云。老僧若置一問。教你喪",
    "X68n1315_006:0040b06": "身失命。　覺云。和尚不可壓良為賤。　師云。蘇嚕蘇嚕娑",
    "X68n1315_006:0040b07": "訶。又云。來。來。是你曾看教麼。教中道。謗斯經故。獲罪",
    "X68n1315_006:0040b08": "如是。作麼生是教意。　覺云。教中不說有意。　師云。入地",
    "X68n1315_006:0040b09": "獄。又拈起拄杖云。這箇是什麼。　覺云。拄杖。　師云。這粘",
    "X68n1315_006:0040b10": "鑊湯漢。　問河北僧。彼中有趙州和尚。你曾到麼。　僧云。",
    "X68n1315_006:0040b11": "某甲近離彼中。　師云。有何言教示後徒。　僧云。尋常問",
    "X68n1315_006:0040b12": "新到。什麼處來。僧云。南方來。州云。喫茶去。　師乃呵呵",
    "X68n1315_006:0040b13": "大笑云。慚愧。又問。祗如趙州意作麼生。　僧云。此亦是",
    "X68n1315_006:0040b14": "方便。　師云。趙州被你一杓屎潑。僧無語。　師見僧辭去。",
    "X68n1315_006:0040b15": "問。什麼處去。　僧云。往徑山去。　師云。忽然有人問。你作",
    "X68n1315_006:0040b16": "麼生道得一句語。塞得伊口。　僧云。某甲有語。　師云。去。",
    "X68n1315_006:0040b17": "　問僧。什麼處去。　僧云。禮拜徑山去。　師云。這老漢好打",
    "X68n1315_006:0040b18": "破髑髏著。　師見一僧。云。恰似箇律師一般。驀然悟去。",
    "X68n1315_006:0040b19": "一箭穿過髑髏三千里。　僧擬作問勢。師云。蘇嚕蘇嚕",
    "X68n1315_006:0040b20": "娑訶。",
    "X68n1315_006:0040b21": "勘講經論座主大師第三",
    "X68n1315_006:0040b22": "師問僧正。正應諾。師云。講唯識論麼。　正云。不敢。小年",
    "X68n1315_006:0040b23": "曾讀文字來。　師拈起糖餅擘破作兩片。你作麼生。正",
    "X68n1315_006:0040b24": "無語。　師問僧正。喚作糖餅是。不喚作糖餅是。　正云。不",
    "X68n1315_006:0040c01": "可不喚作糖餅。　師却喚沙彌。來。來。你喚作什麼。　沙彌",
    "X68n1315_006:0040c02": "云。糖餅。　師云。你也講得唯識論。　有紫衣大師來參師。",
    "X68n1315_006:0040c03": "師見來。便拈起帽子問大師。京中喚作什麼。　大師云。",
    "X68n1315_006:0040c04": "朝天帽。　師云。恁麼則老僧不去也。大師無語。　師問大",
    "X68n1315_006:0040c05": "德。曾蘊何業。　德云。小年曾習唯識論。　師云。三界唯心。",
    "X68n1315_006:0040c06": "萬法唯識。是麼。　德云。是。　師指門扇云。這箇是什麼。　德",
    "X68n1315_006:0040c07": "云。色法。　師云。簾前賜紫。對御談玄。五戒不持。德無語。",
    "X68n1315_006:0040c08": "　問座主。講什麼經。　主云。法華經。　師云。與老僧講來。　主",
    "X68n1315_006:0040c09": "云。某甲依章疏。　師云。你不會講。　主云。某甲實不會講。",
    "X68n1315_006:0040c10": "却請和尚講。　師云。你不是聽經人。　主云。昨日蒙和尚",
    "X68n1315_006:0040c11": "慈悲。為某甲今日講。　師云。三段不同。今當第一。　主云。",
    "X68n1315_006:0040c12": "此是古人章疏。　師云。你見箇什麼道理。主無語。　師云。",
    "X68n1315_006:0040c13": "這喫夜飯漢。不能打得你。去。　有座主善解二十四家",
    "X68n1315_006:0040c14": "書。師問。你解二十四家書。是否。　主云。不敢。　師遂於空",
    "X68n1315_006:0040c15": "中作書勢。云。是什麼字。　主云。不會。　師云。吽。吽。這箇阿",
    "X68n1315_006:0040c16": "師。脫空妄語。道我解二十四家書。永字八法也不識。",
    "X68n1315_006:0040c17": "主無語。　師云。來。來。曾講華嚴經否。　主云。不敢。　師云。不",
    "X68n1315_006:0040c18": "怪伸一問。得麼。　主云。和尚問什麼。　師咄云。講得椀裏。",
    "X68n1315_006:0040c19": "又云。你問我。　主云。請和尚講。　師云。心不負人。　主云。不",
    "X68n1315_006:0040c20": "會。　師云。對牛彈琴。　問座主。講什麼經。　主云。涅槃經。　師",
    "X68n1315_006:0040c21": "云。開口便作屎臰氣。　主云。爭柰古教何。　師云。奴見婢",
    "X68n1315_006:0040c22": "慇懃不肯休。主無語。　師云。近前來。主便近前。　師云。祇",
    "X68n1315_006:0040c23": "這也無主宰。便打。　一日。有座主來。師問。見說座主講",
    "X68n1315_006:0040c24": "得經。是否。　主云。不敢。　師云。吽。吽。這喫夜飯保老。　師云。",
    "X68n1315_006:0041a01": "來。來。講得什麼經論。　主云。唯識．法華經。　師云。拈起鼻",
    "X68n1315_006:0041a02": "孔。將兩耳來。　主云。鼻孔作麼生拈得。　師云。這念言語",
    "X68n1315_006:0041a03": "漢。又云。法華經云。十方國土中。唯有一乘法。是否。　主",
    "X68n1315_006:0041a04": "云。是。　師云。佛殿裏即不問。三門頭鴟鶻上。道將一句",
    "X68n1315_006:0041a05": "來。　主云。此是玄機。　師云。玄你屋裏老爺。脫空妄語漢。",
    "X68n1315_006:0041a06": "　有講論座主來參師。師云。你為什麼義墮。　主云。和尚",
    "X68n1315_006:0041a07": "未曾問某甲。　師云。西天則斬頭截臂。我這裏與你口",
    "X68n1315_006:0041a08": "喫飯。　有一座主講得七本經論。來參師。師云。你是講",
    "X68n1315_006:0041a09": "得七本經論。是否。　主云。不敢。師拈起拄杖。驀頭打一",
    "X68n1315_006:0041a10": "下。　主云。某甲不因和尚。洎虗過一生。　師云。道什麼。主",
    "X68n1315_006:0041a11": "擬開口。師便打。　主云。謝和尚重重相為。　師云。依稀近",
    "X68n1315_006:0041a12": "佛。莽鹵為僧。　有一座主講得六本經論。來參師。師云。",
    "X68n1315_006:0041a13": "見經中有問。論中有主。　主云。某甲依章疏講。不會玄",
    "X68n1315_006:0041a14": "機。　師云。你講得椀裏。　主云。某甲也未曾分外。　師云。出",
    "X68n1315_006:0041a15": "去。　有座主來參師。師問。莫便是講唯識論。是麼。　主云。",
    "X68n1315_006:0041a16": "不敢。　師云。朝去西天。暮歸唐土。會麼。　主云。不會。　師云。",
    "X68n1315_006:0041a17": "吽。吽。五戒不持。　問座主。講什麼經。　主云。講華嚴經。　師",
    "X68n1315_006:0041a18": "云。更有箇漢子即不問你。文殊．普賢又作麼生。　主云。",
    "X68n1315_006:0041a19": "不會。　師云。近前來。主便近前。　師便打一棒。云。會麼。　主",
    "X68n1315_006:0041a20": "云。不會。　師云。飢逢王膳不能飡。病遇醫王爭得瘥。與",
    "X68n1315_006:0041a21": "你註解了。　問僧。講什麼經。　主云。金剛經。　師云。曾講辨",
    "X68n1315_006:0041a22": "正論麼。　主云。不敢。　師云。五戒不持。又問。講金剛經。是",
    "X68n1315_006:0041a23": "否。　主云。是。　師拈拄杖云。是什麼。　主云。此是色法。　師云。",
    "X68n1315_006:0041a24": "講得椀裏。又云。經中道。凡所有相皆是虗妄。若見諸",
    "X68n1315_006:0041b01": "相非相。即見如來。是否。　主云。是。　師云。這脫空妄語漢。",
    "X68n1315_006:0041b02": "噇夜飯保老。　師問座主。蘊何業。　主云。唯識論。　師云。教",
    "X68n1315_006:0041b03": "中言作麼生。　主云。某甲祇是尋行數墨。却是禪門中",
    "X68n1315_006:0041b04": "不知。　師云。實語當懺悔。　問講金剛經座主。荷擔如來",
    "X68n1315_006:0041b05": "即不問。你寺門前金剛為什麼入你鼻孔裏去。　主云。",
    "X68n1315_006:0041b06": "和尚什麼語話。　師云。你講得夢裏。　問講楞嚴經座主。",
    "X68n1315_006:0041b07": "經中有八還四義。是否。　主云。是。　師以拄杖點一童子",
    "X68n1315_006:0041b08": "頂上一下。云。是什麼義。主無語。　師云。此義文長。赴在",
    "X68n1315_006:0041b09": "來日。　問。如何是自己事。　師云。老僧不解相怪。速禮三",
    "X68n1315_006:0041b10": "拜。又云。觀世音菩薩。　進云。不會。　師云。大慈悲菩薩。　西",
    "X68n1315_006:0041b11": "峯長老來。置茶果次。師問。今夏在甚麼處安居。　峯云。",
    "X68n1315_006:0041b12": "蘭溪。　師云。多少眾。　云。七十餘人。　師云。時中將何示徒。",
    "X68n1315_006:0041b13": "峯拈起柑子。　師云。著甚死急。　師問僧。近離甚處。　云。瀏",
    "X68n1315_006:0041b14": "陽。　師云。彼中老宿祇對佛法大意道甚麼。　云。徧地無",
    "X68n1315_006:0041b15": "行路。　師云。老宿實有此語那。　云。實有。　師拈拄杖打云。",
    "X68n1315_006:0041b16": "這念言語漢。　師見僧行胡餅。乃問。行甚麼。　云。胡餅。　師",
    "X68n1315_006:0041b17": "云。這俗漢。　雲門來敲門。師云。阿誰。　門云。文偃。　師開門",
    "X68n1315_006:0041b18": "攔胸扭住云。道。道。　門擬議。師便推出云。秦時[車*度]轢鑽。",
    "X68n1315_006:0041b19": "　師問秀才。先輩治甚經。　才曰。治易。　師云。易中道。百姓",
    "X68n1315_006:0041b20": "日用而不知。且道不知箇甚麼。　才曰。不知其道。　師曰。",
    "X68n1315_006:0041b21": "作麼生是道。才無對。　僧問。一氣還轉得一大藏教也",
    "X68n1315_006:0041b22": "無。　師曰。有甚饆饠[飢几+追]子。快下將來。　問。如何是禪。　師曰。",
    "X68n1315_006:0041b23": "猛火著油煎。　師臨終召門人曰。此處緣息。吾當逝矣。",
    "X68n1315_006:0041b24": "乃跏趺而寂。郡人以香薪焚之。舍利如雨。乃收靈骨。",
    "X68n1315_006:0041c01": "塑像於寺。壽九十八。臘七十六。",
    "X68n1315_006:0041c03": "古尊宿語錄卷第六"
}