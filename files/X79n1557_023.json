{
    "X79n1557_023:0197a01": "聯燈會要卷第二十三",
    "X79n1557_023:0197a02": "住泉州崇福禪寺嗣祖比丘 悟明 集",
    "X79n1557_023:0197a03": "    青原下第六世",
    "X79n1557_023:0197a04": "  筠州洞山良价禪師法嗣下",
    "X79n1557_023:0197a05": "越州乾峰和尚(凡四)[0197a05] 示眾云。法身有三種病。二種光。",
    "X79n1557_023:0197a06": "須一一透得。始解歸家穩坐。須知更有照用同時。向",
    "X79n1557_023:0197a07": "上一竅。[0197a07] 雲門出眾云。庵內人。為甚麼。不知庵外事。師",
    "X79n1557_023:0197a08": "呵呵大笑。門云。猶是學人疑處。師云。子是甚麼心行。",
    "X79n1557_023:0197a09": "門云。也要和尚相委。師云。若恁麼。始得穩坐。門云。諾",
    "X79n1557_023:0197a10": "諾。",
    "X79n1557_023:0197a11": "[0197a11] 雪竇云。若明得褒貶句。未必善因而招惡果。",
    "X79n1557_023:0197a12": "[0197a12] 示眾云。舉一。不得舉二。放過一著。落在第二。[0197a12] 雲門出",
    "X79n1557_023:0197a13": "眾云。昨日有人。從天台來。&#x5374;往徑山去。師云。來日不",
    "X79n1557_023:0197a14": "得普請。",
    "X79n1557_023:0197a15": "[0197a15] 雪竇云。雲門只解一手&#x64E1;。不能一手搦。還有共",
    "X79n1557_023:0197a16": "相著力者麼。試露牙爪看。",
    "X79n1557_023:0197a17": "[0197a17] 大溈&#x5586;云。乾峰善唱。雲門善拍。唱拍相隨。風清",
    "X79n1557_023:0197a18": "古格。還有知音者麼。一堂風冷淡。千古意分明。",
    "X79n1557_023:0197a19": "[0197a19] 僧問。十方薄伽梵。一路涅槃門。未審路頭。在甚麼處。",
    "X79n1557_023:0197a20": "師拈拄杖。劃一劃云。在這裏。[0197a20] 僧後請益雲門。門拈起",
    "X79n1557_023:0197a21": "扇子云。扇子[跳-兆+孛]跳。上三十三天。築著帝釋鼻孔。東海",
    "X79n1557_023:0197a22": "鯉魚。打一棒。雨似盆傾。會麼。",
    "X79n1557_023:0197a23": "[0197a23] 黃龍南云。乾&#x5CEF;一期指路。曲為初機。雲門乃通",
    "X79n1557_023:0197a24": "其變。使後人不倦。汝等須窮二老之意。莫逐二",
    "X79n1557_023:0197b01": "老之言。得意則返正道。以歸家。尋言則蕩邪途。",
    "X79n1557_023:0197b02": "而轉遠 大溈&#x5586;云。乾&#x5CEF;被這僧勘破 大溈",
    "X79n1557_023:0197b03": "秀云。乾&#x5CEF;老漢。被這僧一問。直得&#x811A;忙手亂。",
    "X79n1557_023:0197b04": "[0197b04] 教忠光云。雲門跛&#x811A;阿師。泥水不辨。菽麥不分。",
    "X79n1557_023:0197b05": "懸羊頭。賣狗肉。神出鬼沒。爭柰伊何。還知乾峰",
    "X79n1557_023:0197b06": "落處麼。擲下拄杖云。切忌向這裏垛跟。",
    "X79n1557_023:0197b07": "[0197b07] 妙喜頌云。撦破雲門一柄扇。拗折乾峰一條杖。",
    "X79n1557_023:0197b08": "二三千處管絃樓。四五百條花柳巷。",
    "X79n1557_023:0197b09": "[0197b09] 師問僧。甚處來。云天台。師云。見說石橋成兩截。是否。",
    "X79n1557_023:0197b10": "云和尚甚處。得這消息來。師云。將謂是華頂峰前客",
    "X79n1557_023:0197b11": "元來只是平田村裏人。",
    "X79n1557_023:0197b12": "筠州九峰普滿禪師(凡十三)[0197b12] 示眾云。常住法身。不生不",
    "X79n1557_023:0197b13": "滅。[0197b13] 有僧問。既不生不滅。為甚麼。六道輪迴。師云。為有",
    "X79n1557_023:0197b14": "心故。云以何方便。當證法身。師云。以&#x8657;空心。合&#x8657;空",
    "X79n1557_023:0197b15": "理。云證後如何。師云。任從三界轉。徒聽四生奔。復云。",
    "X79n1557_023:0197b16": "會麼。云不會。師云。禮拜著。",
    "X79n1557_023:0197b17": "[0197b17] 師問僧。近離甚處。云閩中。師云。遠涉不易。云不難。動",
    "X79n1557_023:0197b18": "步便到。師云。有不動步者麼。云有。師云。爭得到這裏。",
    "X79n1557_023:0197b19": "僧無對。師云。賺殺一船人。拈拄杖。即時&#x8D82;下。",
    "X79n1557_023:0197b20": "[0197b20] 僧問。對境心不動時如何。師云。汝無大人力。云如何",
    "X79n1557_023:0197b21": "是大人力。師云。對境心不動。云適來為甚麼道。汝無",
    "X79n1557_023:0197b22": "大人力。師云在舍只言為客易臨淵方覺取魚難。",
    "X79n1557_023:0197b23": "[0197b23] 僧問。古人道。真因妄立。從妄顯真。是否。師云是。云如",
    "X79n1557_023:0197b24": "何是真。師云。不雜食。云如何是妄。師云。起倒攀緣。云",
    "X79n1557_023:0197c01": "去此二途。如何合得圓常。師云。不敬功德天。誰怕黑",
    "X79n1557_023:0197c02": "暗女。",
    "X79n1557_023:0197c03": "[0197c03] 僧問。如何是不遷義。師云。東生明月。西落金烏。云非",
    "X79n1557_023:0197c04": "師不委。師云。理當即行。僧作禮。師便打。云仁義道中。",
    "X79n1557_023:0197c05": "禮拜何咎。師云。來處不明。須行嚴令。",
    "X79n1557_023:0197c06": "[0197c06] 僧問。九峰一路。古今咸知。向上宗乘。請師提唱。師&#x7AEA;",
    "X79n1557_023:0197c07": "起拂子。僧云。大眾側聆。願垂方便。師云。清波不&#x89A9;魚",
    "X79n1557_023:0197c08": "龍現。迅浪風高下底&#x920E;。云若不久參。那知今日。師云。",
    "X79n1557_023:0197c09": "人生無定止。像沒鏡中圓。",
    "X79n1557_023:0197c10": "[0197c10] 僧問。如何是把定乾坤眼。師云。把定在裏許。云乾坤",
    "X79n1557_023:0197c11": "眼何在。師云。正是乾坤眼。云還照燭也無。師云。不借",
    "X79n1557_023:0197c12": "三光勢。云既不借三光勢。憑何照燭。喚作乾坤眼。師",
    "X79n1557_023:0197c13": "云。若不恁麼。髑髏前。見鬼無數。",
    "X79n1557_023:0197c14": "[0197c14] 僧問。人人盡言請益。師將何極濟。師云。&#x511E;道。巨嶽還",
    "X79n1557_023:0197c15": "曾乏寸土麼。云四海參尋。當為何事。師云。演若迷頭",
    "X79n1557_023:0197c16": "心自狂。云還有不狂者也無。師云有。云如何是不狂",
    "X79n1557_023:0197c17": "者。師云。突曉途中眼不開。",
    "X79n1557_023:0197c18": "[0197c18] 僧問。如何是道。師云。見通車馬。云如何是道中人。師",
    "X79n1557_023:0197c19": "便打。僧作禮。師便喝。",
    "X79n1557_023:0197c20": "[0197c20] 僧問。如何是不遷義。師云。深夜眾星皆拱北。庭前花",
    "X79n1557_023:0197c21": "發滿&#x5826;紅。云如何領會。師云。出去。",
    "X79n1557_023:0197c22": "[0197c22] 僧問。如何是不壞身。師云。正是。云學人不會。請師直",
    "X79n1557_023:0197c23": "指。師云。適來曲多少。",
    "X79n1557_023:0197c24": "[0197c24] 僧問。眼不到色塵時如何。師指香臺云。面前是甚麼。",
    "X79n1557_023:0198a01": "云請師子細。師云。不妨遭檢點。",
    "X79n1557_023:0198a02": "[0198a02] 僧問。如何是祖師西來意。師云。更問阿誰。云恁麼則",
    "X79n1557_023:0198a03": "學人全體是也。師云。須彌頂上戴須彌。",
    "X79n1557_023:0198a04": "蜆子和尚(凡一)[0198a04] 混俗閩川。居無定所。日沿江岸。採拾",
    "X79n1557_023:0198a05": "蝦蜆充腹。夜宿東山白馬廟。紙錢中。華嚴休靜禪師。",
    "X79n1557_023:0198a06": "欲決師真偽。一夜潛入紙錢中。深夜師歸。靜驀欄&#x80F7;",
    "X79n1557_023:0198a07": "搊住云。如何是祖師西來意。師云。神前酒臺盤。",
    "X79n1557_023:0198a08": "台州幽棲和尚(凡三)[0198a08] 鏡清問。如何是少父。師云。無標",
    "X79n1557_023:0198a09": "的。清云。無標的。以為少父耶。師云。有甚麼過。清云。只",
    "X79n1557_023:0198a10": "如少父。又作麼生。師云。道者是甚麼心行。",
    "X79n1557_023:0198a11": "[0198a11] 僧問。如何是佛。師云。汝不信是眾生。云某甲深信。師",
    "X79n1557_023:0198a12": "云。若作聖解。即墮群邪。",
    "X79n1557_023:0198a13": "[0198a13] 師因僧為造壽塔畢。師即領眾看塔。即入塔內。端坐",
    "X79n1557_023:0198a14": "云。一客不煩兩主人。便告寂。[0198a14] 眾僧競喚云。和尚許多",
    "X79n1557_023:0198a15": "年在世。不可便即恁麼去。遂舁歸主事辦齋了。師復",
    "X79n1557_023:0198a16": "上堂。告眾云。不得喚作是。不得喚作非。汝喚作甚麼。",
    "X79n1557_023:0198a17": "時有僧出問。承和尚有言。不得喚作是。不得喚作非。",
    "X79n1557_023:0198a18": "未審喚作甚麼。師便珍重告寂。",
    "X79n1557_023:0198a19": "澧州夾山善會禪師法嗣",
    "X79n1557_023:0198a20": "澧州洛浦元安禪師(凡二十四)[0198a20] 鳳翔府麟游。談氏子。[0198a20] 師在",
    "X79n1557_023:0198a21": "臨濟。為侍者。濟問。從上來。一人行棒。一人行喝。阿那",
    "X79n1557_023:0198a22": "箇親。師云。總不親。濟云。親處作麼生。師便喝。臨濟便",
    "X79n1557_023:0198a23": "打。",
    "X79n1557_023:0198a24": "[0198a24] 一日有座主。相看。臨濟問。講何經。論主云。某甲荒&#x8657;。",
    "X79n1557_023:0198b01": "粗習百法論。濟云。有一人。於三乘十二分教。明得。有",
    "X79n1557_023:0198b02": "一人。於三乘十二分教。明不得。是同是別。主云。明得",
    "X79n1557_023:0198b03": "即同。明不得即別。師遽云。座主。這裏是甚麼所在。說",
    "X79n1557_023:0198b04": "同說別。濟回顧師云。&#x511E;又作麼生。師便喝。濟送座主",
    "X79n1557_023:0198b05": "回。問師。適來是汝。喝老僧那。師云。是。濟便打。[0198b05] 濟每對",
    "X79n1557_023:0198b06": "眾。賞之曰。臨濟門下一隻聖箭。誰敢當鋒。",
    "X79n1557_023:0198b07": "[0198b07] 師辭臨濟。濟拈拄杖。畫一畫云。過得這箇。便去。師便",
    "X79n1557_023:0198b08": "喝。濟便打。師作禮去。[0198b08] 後臨濟上堂云。臨濟門下。有一",
    "X79n1557_023:0198b09": "赤梢鯉魚。搖頭擺尾。向南方去。不知向誰家虀甕裏",
    "X79n1557_023:0198b10": "淹殺。",
    "X79n1557_023:0198b11": "[0198b11] 師到澧州夾山。於案山頂上。卓庵。山訝之。修書令侍",
    "X79n1557_023:0198b12": "者招之。師接書坐&#x5374;。又展手。就侍者索。者無語。師便",
    "X79n1557_023:0198b13": "打云。歸去。分明舉似和尚。[0198b13] 者歸舉似夾山。山云。他若",
    "X79n1557_023:0198b14": "開書。三日後必來。若不開書。此人救不得。[0198b14] 山乃令人",
    "X79n1557_023:0198b15": "密伺其出庵。即焚之。[0198b15] 三日後。果來。隨後焚其庵。或告",
    "X79n1557_023:0198b16": "之曰。庵中火發。師不回顧。直詣夾山。不禮拜。端身而",
    "X79n1557_023:0198b17": "立。山云。雞棲鳳巢。非其同類。出去。師云。自遠趍風。乞",
    "X79n1557_023:0198b18": "師一接。山云。目前無闍梨。座上無老僧。師便喝。山云。",
    "X79n1557_023:0198b19": "住住。且莫草草&#x6031;&#x6031;。雲月是同。谿山各異。坐斷天下",
    "X79n1557_023:0198b20": "人舌頭。即不無闍梨。爭教無舌人解語。師佇思。山便",
    "X79n1557_023:0198b21": "打。師即投誠入室。",
    "X79n1557_023:0198b22": "[0198b22] 興化獎云。但知作佛。愁甚麼眾生 五祖戒。出",
    "X79n1557_023:0198b23": "洛浦語云。更說道理看。便出去 雪竇云。這漢",
    "X79n1557_023:0198b24": "可悲可痛。鈍致他臨濟。他既雲月是同。我即谿",
    "X79n1557_023:0198c01": "山各異。說甚麼無舌人解語。坐具劈口便摵。夾",
    "X79n1557_023:0198c02": "山若是箇知方漢。必然明&#x7ABB;下安排。",
    "X79n1557_023:0198c03": "[0198c03] 師問夾山。佛魔不到處。如何體會。山云。燭明千里像。",
    "X79n1557_023:0198c04": "闇室老僧迷。[0198c04] 又問。朝陽已昇。夜月如何不現。山云。龍",
    "X79n1557_023:0198c05": "啣寶珠。游魚不顧。師於言下大悟。",
    "X79n1557_023:0198c06": "[0198c06] 夾山將示寂。垂語云。石頭一枝。看看即滅矣。師云。不",
    "X79n1557_023:0198c07": "然。山云。何也。師云。自有青山在。山云。苟或如是。即吾",
    "X79n1557_023:0198c08": "道不滅矣。",
    "X79n1557_023:0198c09": "[0198c09] 示眾云。末後一句。始到牢關。把斷要津。不通凡聖。尋",
    "X79n1557_023:0198c10": "常向諸人道。任從天下樂欣欣。我獨不肯。欲知上流",
    "X79n1557_023:0198c11": "之士。不將佛法見解。貼在額頭上。何故。如龜負圖。自",
    "X79n1557_023:0198c12": "取喪身之兆。鳳縈金網。趣雲漢以何期。直須旨外明",
    "X79n1557_023:0198c13": "宗。莫向言中取則。是以石人機似汝。也解唱巴歌。汝",
    "X79n1557_023:0198c14": "若似石人。雪曲也須和。指南一路。智者知疏。",
    "X79n1557_023:0198c15": "[0198c15] 示眾云。學道先須識得自己宗旨方可臨機免失。只",
    "X79n1557_023:0198c16": "如鋒鋩未兆已前。都無是箇非箇。瞥爾暫起見聞。便",
    "X79n1557_023:0198c17": "有張三李四。胡來漢去。四姓雜居。不親而親。是非互",
    "X79n1557_023:0198c18": "起。致使玄關固閉。識&#x93C1;難開。疑網羅籠。智刀劣剪。若",
    "X79n1557_023:0198c19": "不當陽曉示。迷子何以知歸。欲得大用現前。但可頓",
    "X79n1557_023:0198c20": "忘諸見。諸見若盡。昏霧不生。大智洞然。更非他物。今",
    "X79n1557_023:0198c21": "之學人。觸途成滯。蓋為聽不出聲。見不超色。假饒併",
    "X79n1557_023:0198c22": "當門頭淨潔。自己未得通明。還同不了。若也單明自",
    "X79n1557_023:0198c23": "己。法眼未明。此人只具一隻眼。所以是非欣厭貫係。",
    "X79n1557_023:0198c24": "不得脫折自由。謂之深可愍傷。各自努力。",
    "X79n1557_023:0199a01": "[0199a01] 示眾云。孫賓&#x53CE;鋪去也。有卜者。出來。時有僧出云。請",
    "X79n1557_023:0199a02": "和尚一卜。師云。汝家爺死。僧無語。",
    "X79n1557_023:0199a03": "[0199a03] 法眼代。撫掌三下。",
    "X79n1557_023:0199a04": "[0199a04] 師問僧。近離甚處。云荊南。師云。有一人。恁麼去。汝還",
    "X79n1557_023:0199a05": "逢麼。云不逢。師云。為甚麼不逢。云若逢則頭須粉碎",
    "X79n1557_023:0199a06": "師云。闍梨三寸甚密。[0199a06] 雲門在江西。見其僧。問云。還有",
    "X79n1557_023:0199a07": "此語否。云是。門云。洛浦倒退三千里。",
    "X79n1557_023:0199a08": "[0199a08] 龐居士來。設拜。起云。孟夏毒熱。孟冬薄寒。師云。莫錯",
    "X79n1557_023:0199a09": "士云。龐公年老。師云。何不寒時道寒。熱時道熱。士云。",
    "X79n1557_023:0199a10": "患聾作麼。師云。放&#x511E;三十棒。士云。啞&#x5374;我口。塞&#x5374;&#x511E;",
    "X79n1557_023:0199a11": "眼。",
    "X79n1557_023:0199a12": "[0199a12] 有故人問。&#x5010;忽數年。何處逃難。師云。只在闤闠中。云",
    "X79n1557_023:0199a13": "何不向無人處去。師云。無人處去。有何難。云且如闤",
    "X79n1557_023:0199a14": "闠中。如何逃避。師云。雖在闤闠中。要且無人識。故人",
    "X79n1557_023:0199a15": "罔措。[0199a15] 復問。西天二十八祖。至此土。人傳一人。且如彼",
    "X79n1557_023:0199a16": "此不垂曲者如何。師云。野老門前。不話朝堂之事。云",
    "X79n1557_023:0199a17": "合談何事。師云。未逢別者。終不開拳。云有人不從朝",
    "X79n1557_023:0199a18": "堂來。相逢時還話否。師云。量外之機。徒勞目擊。故人",
    "X79n1557_023:0199a19": "無對。",
    "X79n1557_023:0199a20": "[0199a20] 僧問。一毫吞盡巨海。於中更復何言。師云。家有白澤",
    "X79n1557_023:0199a21": "之圖。必無如是之怪。",
    "X79n1557_023:0199a22": "[0199a22] 保福別云。家無白澤之圖。必無如是之怪。",
    "X79n1557_023:0199a23": "[0199a23] 問如何是主中賓。師云。逢人長問路。足下鎮長迷。云",
    "X79n1557_023:0199a24": "如何是賓主雙舉。師云。枯樹無橫枝。鳥來無措足。",
    "X79n1557_023:0199b01": "[0199b01] 問眾手淘金。誰是得者。師云。拳中舊寶。不假披沙。云",
    "X79n1557_023:0199b02": "恁麼。則展手不逢也。師云。莫將鶴唳。擬當鶯啼。",
    "X79n1557_023:0199b03": "[0199b03] 問學人擬歸鄉時如何。師云。家破人亡。子歸何處。云",
    "X79n1557_023:0199b04": "恁麼則不歸去也。師云。庭前殘雪日輪消。室內紅塵",
    "X79n1557_023:0199b05": "遣誰掃。",
    "X79n1557_023:0199b06": "[0199b06] 問如何是祖師西來意。師以拂子。擊繩床云。會麼云。",
    "X79n1557_023:0199b07": "不會。師云。天上忽雷驚宇宙。井底蝦蟆不舉頭。",
    "X79n1557_023:0199b08": "[0199b08] 問撥亂乾坤底人來。師還接否。師&#x7AEA;起拂子。僧云。恁",
    "X79n1557_023:0199b09": "麼則今日得遇明君去也。師云。依稀似曲纔堪聽。又",
    "X79n1557_023:0199b10": "被風吹別調中。",
    "X79n1557_023:0199b11": "[0199b11] 問萬仞崖頭須進步。如何免得喪於身。師云。須彌繫",
    "X79n1557_023:0199b12": "藕絲。云是何境界。師云。剎竿頭上仰蓮心。云澄澄湛",
    "X79n1557_023:0199b13": "湛去也。師云。須彌頂上再翻身。云恁麼則競競切切",
    "X79n1557_023:0199b14": "也。師云。空隨媒鴿走。&#x8657;喪網羅身。云如何得不隨去。",
    "X79n1557_023:0199b15": "師云。鸚鵡瓶項小。擬透望天飛。",
    "X79n1557_023:0199b16": "[0199b16] 問二王當筵。龍&#x8675;未辨。救難之心。誰人最切。師云。踏",
    "X79n1557_023:0199b17": "開鴻門者。云誰知今古不覺&#x8657;隨。師云。只貪香餌。身",
    "X79n1557_023:0199b18": "滯網羅。云饒君古鏡當軒。猶被野狐精魅。師云。山僧",
    "X79n1557_023:0199b19": "今日大戰無功。僧作虎聲。師便打。僧隨棒便倒。師云。",
    "X79n1557_023:0199b20": "棒打不死漢。有甚麼限。僧拂袖出去。師云。臘狗不向",
    "X79n1557_023:0199b21": "床下死。",
    "X79n1557_023:0199b22": "[0199b22] 問法身無為不墮諸數。是否。師云。惜取眉毛好。云如",
    "X79n1557_023:0199b23": "何免得斯咎。師云。泥龜任&#x511E;千年。終不解隨雲鶴。云",
    "X79n1557_023:0199b24": "任是孫賓。也遭貶剝。師云。無鼻孔牛。有甚禦處。僧以",
    "X79n1557_023:0199c01": "手托地。作牛吼。師云。這畜生。僧便喝。師云。掩尾露牙。",
    "X79n1557_023:0199c02": "終非好手。",
    "X79n1557_023:0199c03": "[0199c03] 問無問無答。請師答話。師云。&#x511E;不是丁姚。云謝師答",
    "X79n1557_023:0199c04": "話。師云。中九下七。",
    "X79n1557_023:0199c05": "[0199c05] 問如何是祖師西來意。師云。颯颯當軒竹。經霜不自",
    "X79n1557_023:0199c06": "寒。僧擬議。師云。只聞風擊響。知是幾千竿。",
    "X79n1557_023:0199c07": "[0199c07] 問枯盡荒田獨立事如何。師云。鷺倚雪巢猶可辨。烏",
    "X79n1557_023:0199c08": "投漆立事難分。",
    "X79n1557_023:0199c09": "[0199c09] 師臨順寂時。告眾云。吾非明。即後也。今有事。問汝等。",
    "X79n1557_023:0199c10": "若道這箇是。即頭上安頭。若道這箇不是。即斬頭&#x8994;",
    "X79n1557_023:0199c11": "活。[0199c11] 第一座云。青山不舉足。日下不挑燈。師云。如今是",
    "X79n1557_023:0199c12": "甚麼時節。作這箇語話。[0199c12] 有彥從上座。出云。離此二途。",
    "X79n1557_023:0199c13": "請和尚不問。師云。未在更道。云彥從道不盡。師云。我",
    "X79n1557_023:0199c14": "不管汝盡不盡。云彥從無侍者祗對和尚。[0199c14] 師至深夜。",
    "X79n1557_023:0199c15": "令侍者。喚彥從來方丈。問云。&#x511E;今日祗對老僧。甚有",
    "X79n1557_023:0199c16": "道理。據汝。合體得先師意。先師道。目前無法。意在目",
    "X79n1557_023:0199c17": "前。不是目前法。非耳目之所到。且道。那句是主。若擇",
    "X79n1557_023:0199c18": "得出。分付&#x9262;袋子。云彥從不會。師云。汝合會。但道看。",
    "X79n1557_023:0199c19": "云彥從實不會。師喝出。乃云。苦苦。[0199c19] 次日午前。有僧舉",
    "X79n1557_023:0199c20": "前話問師。師云。慈舟不棹清波上。&#x5292;峽徒勞放木鵝。",
    "X79n1557_023:0199c21": "即便告寂。",
    "X79n1557_023:0199c22": "袁州盤龍可文禪師(凡一)[0199c22] 僧問。亡僧遷化。向甚麼處",
    "X79n1557_023:0199c23": "去。師云。石牛沿江路。日裏夜明燈。[0199c23] 問如何是佛。師云。",
    "X79n1557_023:0199c24": "癡兒捨父逃。",
    "X79n1557_023:0200a01": "撫州黃山月輪禪師(凡四)[0200a01] 夾山問師。名甚麼。師云。月",
    "X79n1557_023:0200a02": "輪。山畫一圓相云。何似這箇。師云。和尚與麼說話。諸",
    "X79n1557_023:0200a03": "方大有人不肯。山云。子又作麼生。師云。還見月輪麼。",
    "X79n1557_023:0200a04": "山云。子恁麼說話。大有人不肯諸方。",
    "X79n1557_023:0200a05": "[0200a05] 夾山問師。甚處人。師云。閩中人。山云。還識老僧麼。師",
    "X79n1557_023:0200a06": "云。和尚還識某甲麼。山云。不然。子且還老僧草鞋錢。",
    "X79n1557_023:0200a07": "老僧然後還子廬陵米價。師云。與麼則不識和尚。未",
    "X79n1557_023:0200a08": "審廬陵米作麼價。山云。子善能哮吼。",
    "X79n1557_023:0200a09": "[0200a09] 示眾云。祖師西來。特唱此事。自是諸人不薦。向外馳",
    "X79n1557_023:0200a10": "求。投赤水以尋珠。就荊山而&#x8994;玉。所以道。從門入者。",
    "X79n1557_023:0200a11": "不是家珍。認影迷頭。豈非大錯。",
    "X79n1557_023:0200a12": "[0200a12] 僧問。如何是道。師云。石牛頻吐三春霧。木馬嘶聲滿",
    "X79n1557_023:0200a13": "道途。[0200a13] 問如何得見本來面目。師云。不勞懸石鏡。天曉",
    "X79n1557_023:0200a14": "自雞鳴。",
    "X79n1557_023:0200a15": "洛京韶山寰普禪師(凡四)[0200a15] 因遵布衲。到山下相見。遵",
    "X79n1557_023:0200a16": "問。韶山路。向甚麼處去。師以手指云。烏那青黯黯處",
    "X79n1557_023:0200a17": "去。遵近前把住云。久響韶山。莫便是否。師云。是即是。",
    "X79n1557_023:0200a18": "闍梨有甚麼事。遵云。擬伸一問。師還答否。師云。想君",
    "X79n1557_023:0200a19": "不是金牙作。爭解彎弓射尉遲。遵云。鳳凰直入煙霄",
    "X79n1557_023:0200a20": "去。誰怕林間野雀兒。師云。當軒布鼓從君擊。試展家",
    "X79n1557_023:0200a21": "風似老僧。遵云。一句&#x9008;超千聖外。松蘿不與月輪齊。",
    "X79n1557_023:0200a22": "師云。饒君透出威音外。猶較韶山半月程。遵云。未審",
    "X79n1557_023:0200a23": "過在甚麼處。師云。倜儻之詞。時人知有。遵云。與麼則",
    "X79n1557_023:0200a24": "真玉泥中異。不撥萬機塵。師云。魯般門下。徒施巧妙。",
    "X79n1557_023:0200b01": "遵云。某甲只恁麼。和尚又如何。師云。玉女夜拋梭。織",
    "X79n1557_023:0200b02": "錦於西舍。遵云。莫便是和尚家風也無。師云。耕夫製",
    "X79n1557_023:0200b03": "玉漏。不是行家作。遵云。北猶是文談。作麼生是和尚",
    "X79n1557_023:0200b04": "家風。師云。橫身當宇宙。誰是出頭人。[0200b04] 復云。闍梨有衝",
    "X79n1557_023:0200b05": "天之氣。老僧有入地之謀。闍梨橫吞巨海。老僧背負",
    "X79n1557_023:0200b06": "須彌闍梨按&#x5292;上來老僧亞鎗相待向上一路速道",
    "X79n1557_023:0200b07": "速道。遵云。明鏡當臺。請師一鑑。師云。不鑑。遵云。為甚",
    "X79n1557_023:0200b08": "麼不鑑。師云。淺水無魚。徒勞下釣。遵無語。師便打。",
    "X79n1557_023:0200b09": "[0200b09] 師問白頭因云。莫是多口白頭因麼。云不敢。師云。有",
    "X79n1557_023:0200b10": "多少口。因云。&#x5FA7;身是。師云。大小二事。向甚麼處屙。云",
    "X79n1557_023:0200b11": "韶山口裏。師云。有韶山口。即且從。無韶山口。向甚麼",
    "X79n1557_023:0200b12": "處屙。因無語。師便打。",
    "X79n1557_023:0200b13": "[0200b13] 雲門代云。這話墮阿師。放&#x511E;三十棒 又云。將",
    "X79n1557_023:0200b14": "謂是師子兒 又云。韶山今日瓦解&#x6C37;消。",
    "X79n1557_023:0200b15": "[0200b15] 雪竇別云。從來疑著韶山。",
    "X79n1557_023:0200b16": "[0200b16] 僧問。是非不到處。還有句也無。師云有。云是甚麼句。",
    "X79n1557_023:0200b17": "師云。一片孤雲不露醜。",
    "X79n1557_023:0200b18": "[0200b18] 問如何是一切相。師云。鳥飛霄漢白。山遠色深青。云",
    "X79n1557_023:0200b19": "恁麼則一切相去也。師云。情知&#x511E;亂會。",
    "X79n1557_023:0200b20": "舒州投子大同禪師法嗣",
    "X79n1557_023:0200b21": "福州牛頭微禪師(凡二)[0200b21] 示眾云。三世諸佛。用一點伎",
    "X79n1557_023:0200b22": "倆不著。天下老師。口似匾擔。諸人作麼生。大不容易。",
    "X79n1557_023:0200b23": "除非知有。餘莫能知。",
    "X79n1557_023:0200b24": "[0200b24] 僧問。如何是和尚家風。師云。山畬粟米飯。野菜淡黃",
    "X79n1557_023:0200c01": "虀。云忽遇上客來時。又作麼生。師云。喫則從君喫。不",
    "X79n1557_023:0200c02": "喫任東西。",
    "X79n1557_023:0200c03": "安州九嵕山和尚(凡一)[0200c03] 僧問。如何是佛。師云。只汝是。",
    "X79n1557_023:0200c04": "[0200c04] 問久響九嵕山。到來只見一嵕。師云。&#x511E;只見一嵕。且",
    "X79n1557_023:0200c05": "不見九嵕。云如何是九嵕。師云。水急浪花麤。",
    "X79n1557_023:0200c06": "東京觀音巖俊禪師(凡一)[0200c06] 師到投子。子問。昨夜宿何",
    "X79n1557_023:0200c07": "處。師云。不動道場。子云。既言不動。爭得到這裏。師云。",
    "X79n1557_023:0200c08": "到此。豈是動耶。子奇之。",
    "X79n1557_023:0200c09": "青原下第七世",
    "X79n1557_023:0200c10": "鄂州巖頭全豁禪師法嗣",
    "X79n1557_023:0200c11": "福州羅山道閑禪師(凡十二)[0200c11] 本州長谿陳氏子。[0200c11] 師謁石",
    "X79n1557_023:0200c12": "霜問。起滅不停時如何。霜云。直須寒&#x7070;枯木去。一念",
    "X79n1557_023:0200c13": "萬年去。函蓋乾坤去。純清絕點去。師不契。[0200c13] 復謁巖頭。",
    "X79n1557_023:0200c14": "理前問。頭喝云。是誰起減。師於此大悟。",
    "X79n1557_023:0200c15": "[0200c15] 師初入院。上堂。纔攬衣欲坐。即云。珍重。便下座。[0200c15] 良久",
    "X79n1557_023:0200c16": "&#x5374;回云。未識底。近前來。[0200c16] 時有僧。纔出作禮。師云。也大",
    "X79n1557_023:0200c17": "苦。僧拜起云。某甲咨和尚。師便喝出。[0200c17] 僧問。如何是奇",
    "X79n1557_023:0200c18": "特一句。師云。道甚麼。[0200c18] 良久云。若是上士。&#x811A;纔跨門。便",
    "X79n1557_023:0200c19": "委得。若也覿面相呈。猶是鈍漢。口喃喃地。不消一钁。",
    "X79n1557_023:0200c20": "會麼。不是禪。不是道。不是佛。不是法。是甚麼。靈鋒寶",
    "X79n1557_023:0200c21": "&#x5292;。常露現前。亦能殺人。亦能活人。若也操持。一任操",
    "X79n1557_023:0200c22": "持。若也出場定當。須是箇漢。始得。機機相副。法法無",
    "X79n1557_023:0200c23": "根。互為賓主。雖然如此。切忌承當。何故。&#x511E;若野犴鳴。",
    "X79n1557_023:0200c24": "我即師子吼。我若野犴鳴。&#x511E;亦師子吼。&#x511E;若師子吼。",
    "X79n1557_023:0201a01": "我亦師子吼。臨時布取意句有主宰。所以道。意中句。",
    "X79n1557_023:0201a02": "句中意。意中不停句。句中不停意。意句不同倫。合作",
    "X79n1557_023:0201a03": "麼生會。意能&#x5257;句。句能&#x5257;意。意句交馳。是為可畏。意",
    "X79n1557_023:0201a04": "句不明。事聖不通。只是箇無孔鐵鎚。古人喚作流俗",
    "X79n1557_023:0201a05": "阿師。似這般底。如稻麻竹[竺-二+韋]。有甚麼用處。比箇門中。",
    "X79n1557_023:0201a06": "須是箇漢。眼卓朔地。點著便轉轆轆地。豈是&#x511E;清濁",
    "X79n1557_023:0201a07": "可羨。凡聖能詮。有恁麼漢。上士相逢。如擊石火。似爆",
    "X79n1557_023:0201a08": "龜紋。迅速如風。捷辯如電。快著精彩。一人半人。事褫",
    "X79n1557_023:0201a09": "言句。動逾萬億。低頭學禪。卒不可得。所以道。恁麼則",
    "X79n1557_023:0201a10": "易。不恁麼則難。亦云。恁麼則難。不恁麼則易。諸人作",
    "X79n1557_023:0201a11": "麼生。大須細意。[0201a11] 兄弟。夫行&#x811A;。也須帶眼。莫被這般底",
    "X79n1557_023:0201a12": "罩&#x5374;。教&#x511E;直須冥然去。須得綿綿去。苦哉被這般底。",
    "X79n1557_023:0201a13": "無辜枷著。有甚麼出期。這箇如水上葫蘆子。有人按",
    "X79n1557_023:0201a14": "得麼。常露現前。滔滔地。自由自在。未&#x751E;有一法解蓋",
    "X79n1557_023:0201a15": "得伊。未&#x751E;有一法解等得伊。撥著便露。觸著便轉轆",
    "X79n1557_023:0201a16": "轆地。蓋聲蓋色。展即周流無滯。常露現前。豈是兀兀",
    "X79n1557_023:0201a17": "底。出則無無。不是入則箇箇歸源。聲前&#x9008;&#x9008;地。豈墮",
    "X79n1557_023:0201a18": "有無。所以道。聲前一句。非聖不傳。未曾親近。如隔大",
    "X79n1557_023:0201a19": "千。聲前一思。大家具知。這箇作麼生會。尋常道。聲前",
    "X79n1557_023:0201a20": "有路。從汝洞明。句後不來。猶虧一半。纖毫不盡。如隔",
    "X79n1557_023:0201a21": "鐵圍。奇特相逢。將何詰對。大凡唱教。須會目前生死。",
    "X79n1557_023:0201a22": "意句殺活。方可&#x8943;揚。殺人刀。活人&#x5292;。上古之機鋒。亦",
    "X79n1557_023:0201a23": "是今時之樞要。摧魔破執不得不無。直露直詮。須知",
    "X79n1557_023:0201a24": "已有。的能破的。大用無虧。圓通現前。魔難措手。若也",
    "X79n1557_023:0201b01": "未得如此。一切四威儀中。合作麼生明顯。還見伊面",
    "X79n1557_023:0201b02": "孔麼。這裏尋常道。面前一思。常時無間。諸人還得恁",
    "X79n1557_023:0201b03": "麼也無。若實未明。且須自立露&#x502E;&#x502E;地。不與萬法為",
    "X79n1557_023:0201b04": "&#x96A3;。一切法。蓋伊不得。所以古人道。目前無法。意在目",
    "X79n1557_023:0201b05": "前。不是目前法。非耳目之所到。第一須得本智現前。",
    "X79n1557_023:0201b06": "本地風光。常露&#x502E;&#x502E;地。自由自在。出入無滯。方可違",
    "X79n1557_023:0201b07": "時。乃至龍神擎花無路。外道潛&#x89B7;不見有蹤。不是泯",
    "X79n1557_023:0201b08": "形實去。兄弟。透頂透底始得。莫只這邊那邊。逴得些",
    "X79n1557_023:0201b09": "言句。到處插語。指東劃西。舉古舉今。這般底。槌殺一",
    "X79n1557_023:0201b10": "萬箇。有甚麼過。明朝後日。錮&#x93F4;人家男女。打汝鬼骨",
    "X79n1557_023:0201b11": "臀。有日在。知麼。宗門深奧。酌度&#x80F7;襟。麤&#x98E1;易飽。細食",
    "X79n1557_023:0201b12": "難飢。根本差殊。良由自錯。&#x8657;勞一報。空腹高心。過在",
    "X79n1557_023:0201b13": "阿誰。食人言語。揀擇是非。只占己長。終無是處。無事",
    "X79n1557_023:0201b14": "珍重。",
    "X79n1557_023:0201b15": "[0201b15] 師侍巖頭。游山次。忽喚云。和尚。頭云作麼。師近前作",
    "X79n1557_023:0201b16": "禮云。和尚豈不是三十年前。在洞山。又不肯洞山。頭",
    "X79n1557_023:0201b17": "云是。師云。和尚豈不是法嗣德山。又不肯德山。頭云。",
    "X79n1557_023:0201b18": "是。師云。不肯德山。即不問。且如洞山。有甚麼虧闕。頭",
    "X79n1557_023:0201b19": "良久云。洞山好佛。只是無光。師便作禮。",
    "X79n1557_023:0201b20": "[0201b20] 保福會中。有一僧來。作禮云。保福傳語和尚。秋間入",
    "X79n1557_023:0201b21": "府。朝覲大王。致四十箇問頭。問大師。忽若一句不相",
    "X79n1557_023:0201b22": "當。莫言不道。師呵呵大笑云。陳老師。入福建道。洪唐",
    "X79n1557_023:0201b23": "橋頭。下一硬寨。未見一箇毛頭星現。汝向從展道。陳",
    "X79n1557_023:0201b24": "老師無許多問頭。只有一口&#x5292;。&#x5292;下有分身之意。亦",
    "X79n1557_023:0201c01": "有出身之路。稍若不明。直須成末。但與麼傳語。[0201c01] 僧回",
    "X79n1557_023:0201c02": "舉似保福。福云。我當時也只是謔伊。[0201c02] 至秋朝覲。師特",
    "X79n1557_023:0201c03": "為辨茶筵相請。福不赴。&#x5374;向僧云。我當時曾有謔語。",
    "X79n1557_023:0201c04": "恐大師問著。[0201c04] 僧回舉似師。師云。汝更去。向他道。猛虎",
    "X79n1557_023:0201c05": "終不食伏肉。僧再去請。福遂來。師不言其事。",
    "X79n1557_023:0201c06": "[0201c06] 師任禾山。與清貴上座說話次。貴云天下無第一人。",
    "X79n1557_023:0201c07": "大小溈山。輸他道吾。師云。有甚麼語。輸他。貴云。石霜",
    "X79n1557_023:0201c08": "辭溈山。作禮起。溈山云。有句無句。如藤倚樹。子意如",
    "X79n1557_023:0201c09": "何。霜無對。[0201c09] &#x5374;到道吾。吾問。甚處來。霜云。溈山來。吾云。",
    "X79n1557_023:0201c10": "有何言句。霜舉前話。吾云。汝為我看庵。待我與汝報",
    "X79n1557_023:0201c11": "讎去。[0201c11] 吾往溈山。值山泥壁次。忽回首。見道吾在背後。",
    "X79n1557_023:0201c12": "山云。智頭陀。因何到此。吾云。某甲不為別事來。聞和",
    "X79n1557_023:0201c13": "尚。問諸道者。有句無句。如藤倚樹。還是也無。溈云。是。",
    "X79n1557_023:0201c14": "吾云。且如樹倒藤枯時如何。溈山擲下泥盤。呵呵大",
    "X79n1557_023:0201c15": "笑。被吾捺向泥中。山總不管。[0201c15] 貴舉了云。這箇豈不是",
    "X79n1557_023:0201c16": "溈山。輸他道吾。師云。三十年後。有把茆蓋頭。切忌舉",
    "X79n1557_023:0201c17": "著此話。貴不肯。&#x5374;與道吾作主。被師擒下地云。白大",
    "X79n1557_023:0201c18": "眾。各請停喧。某甲今日。與貴上座。直為大溈雪屈話。",
    "X79n1557_023:0201c19": "且須側聆。貴云。知也知也。便作禮。師云。何不早恁麼",
    "X79n1557_023:0201c20": "道&#x511E;還識道吾麼。只是館驛裏本色撮馬糞漢。",
    "X79n1557_023:0201c21": "[0201c21] 無軫上座。問巖頭道。洞山好佛。只是無光。未審洞山。",
    "X79n1557_023:0201c22": "有何虧闕。便道無光。師召無軫。軫應諾。師云。酌然好",
    "X79n1557_023:0201c23": "佛。只是無光。軫云大師為甚麼。撥某甲話。師云。甚麼",
    "X79n1557_023:0201c24": "處。是撥&#x511E;話處。快道快道。軫無對。師打三十棒。&#x8D82;出",
    "X79n1557_023:0202a01": "院。[0202a01] 軫後舉似招慶。慶得一夏罵詈。夏末自來。問師此",
    "X79n1557_023:0202a02": "事。師即分明舉似慶。慶作禮懺悔云。洎合錯怪大師。",
    "X79n1557_023:0202a03": "[0202a03] 師發泉州化主。臨岐問化主。太傅忽問。大師十二時",
    "X79n1557_023:0202a04": "中。將何示徒。&#x511E;作麼生祗對。主無語。師云。但道。騎虎",
    "X79n1557_023:0202a05": "頭取虎尾。第一句下明宗旨。[0202a05] 師又問。渠忽進語云。此",
    "X79n1557_023:0202a06": "猶是菩薩有言教。菩薩無言教。又作麼生。主又無語。",
    "X79n1557_023:0202a07": "師又代云。敵露機鋒。如同電拂。",
    "X79n1557_023:0202a08": "[0202a08] 師住大嶺。有僧辭。往&#x758E;山。師云。我有一信。寄與&#x758E;山。",
    "X79n1557_023:0202a09": "將麼。云便請。師以手挃頭上。&#x5374;展云。還柰何麼。僧無",
    "X79n1557_023:0202a10": "對。[0202a10] 僧後到&#x758E;山。堂內舉次。一僧云。還會麼。眾無對。僧",
    "X79n1557_023:0202a11": "云。天下人不柰大嶺何。",
    "X79n1557_023:0202a12": "[0202a12] 師在禾山。送同行矩長老。出門次。師以拄杖。攛向面",
    "X79n1557_023:0202a13": "前。矩無對。師云。石牛欄古路。一馬勿雙駒。[0202a13] 有僧舉似",
    "X79n1557_023:0202a14": "&#x758E;山。&#x758E;山云。石牛欄古路。一馬生三寅。",
    "X79n1557_023:0202a15": "[0202a15] 招慶問師。有問巖頭。塵中如何辨主。頭云。銅沙鑼裏",
    "X79n1557_023:0202a16": "滿盛油。意作麼生。師召大師。師應諾。師云。獼猴入道",
    "X79n1557_023:0202a17": "場。[0202a17] 僧後問明招。招云。箭穿紅日影。",
    "X79n1557_023:0202a18": "[0202a18] 招慶問。岩頭和尚道。恁麼恁麼。不恁麼不恁麼。意作",
    "X79n1557_023:0202a19": "麼生。師召大師。慶應諾。師云。雙明亦雙暗。慶作禮而",
    "X79n1557_023:0202a20": "去。[0202a20] 三日後。&#x5374;來問。前日蒙大師垂慈。只為看不破。師",
    "X79n1557_023:0202a21": "云。盡情向&#x511E;道了也。慶云。大師是把火行。師云。若恁",
    "X79n1557_023:0202a22": "麼。據&#x511E;疑處問來。慶云。如何是雙明復雙暗。師云。同",
    "X79n1557_023:0202a23": "生亦同死。慶乃禮謝而去。[0202a23] 後有僧。問長慶。同生亦同",
    "X79n1557_023:0202a24": "死。時如何。慶云。彼此合取狗口。僧云。大師&#x53CE;取口喫",
    "X79n1557_023:0202b01": "飯。[0202b01] 其僧&#x5374;問師。同生不同死時如何。師云。如牛無角",
    "X79n1557_023:0202b02": "云同生亦同死時如何。師云。如虎帶角。",
    "X79n1557_023:0202b03": "[0202b03] 師臨順寂時上堂。良久。展開左手。知事罔測。遂令師",
    "X79n1557_023:0202b04": "僧退後。師又展開右手。知事又指令西邊師僧退後。",
    "X79n1557_023:0202b05": "師乃云。欲報佛恩。無過守志。欲報王恩。無過流通大",
    "X79n1557_023:0202b06": "教去也。呵呵大笑。奄然而逝。",
    "X79n1557_023:0202b07": "台州瑞巖師彥禪師(凡四)[0202b07] 福州許氏子。[0202b07] 問巖頭。如何",
    "X79n1557_023:0202b08": "是本常理。頭云。動也。師云。動時如何。頭云。不是本常",
    "X79n1557_023:0202b09": "理。師沉思。頭云。肯則未脫根塵。不肯則永沉生死。師",
    "X79n1557_023:0202b10": "於言下頓悟。",
    "X79n1557_023:0202b11": "[0202b11] 師到夾山。山問。甚處來。師云。臥龍來。山云。來時龍起",
    "X79n1557_023:0202b12": "也未。師近前。以目顧視山。山云。炙瘡瘢上更著艾燋。",
    "X79n1557_023:0202b13": "師云。和尚又苦如此作麼。山休去。",
    "X79n1557_023:0202b14": "[0202b14] 大溈&#x5586;云。瑞巖雖然威獰&#x5387;愬。爭奈夾山水清",
    "X79n1557_023:0202b15": "不容。",
    "X79n1557_023:0202b16": "[0202b16] 師問夾山。與麼即易。不與麼即難。與麼與麼。即惺惺。",
    "X79n1557_023:0202b17": "不與麼不與麼。即居空界。與麼不與麼。請師速道。山",
    "X79n1557_023:0202b18": "云。老僧謾闍梨去也。師便喝云。這老和尚。是甚麼時",
    "X79n1557_023:0202b19": "節。便出去。[0202b19] 後有僧。舉似巖頭。頭云。苦哉。將我一枝佛",
    "X79n1557_023:0202b20": "法。與麼流將去。",
    "X79n1557_023:0202b21": "[0202b21] 師尋常自喚主人公。復自應云。諾。復云。惺惺著。他後",
    "X79n1557_023:0202b22": "莫受人謾。[0202b22] 後有僧。舉似玄沙。沙云。一等是弄精魂。甚",
    "X79n1557_023:0202b23": "奇怪。復云。何不且住彼中。云已遷化了。沙云。如今還",
    "X79n1557_023:0202b24": "喚得。應麼。僧無對。",
    "X79n1557_023:0202c01": "懷州玄泉彥禪師(凡一)[0202c01] 僧問。如何是佛。師云。張家三",
    "X79n1557_023:0202c02": "箇兒。僧云。不會。師云。孟仲季。",
    "X79n1557_023:0202c03": "福州雪峰義存禪師法嗣上",
    "X79n1557_023:0202c04": "福州玄沙師備禪師(凡三十九)[0202c04] 本州謝氏子。初謁雪峰。後",
    "X79n1557_023:0202c05": "欲&#x5FA7;歷諸方。參尋知識。&#x643A;囊出嶺。築著&#x811A;指頭。流血",
    "X79n1557_023:0202c06": "痛楚。忽然猛省曰。是身非有。痛自何來。即回雪峰。峰",
    "X79n1557_023:0202c07": "問。那箇是備頭陀。師云。終不敢誑於人。[0202c07] 峰一日召云。",
    "X79n1557_023:0202c08": "備頭陀。何不&#x5FA7;參去。師云。達磨不來東土。二祖不往",
    "X79n1557_023:0202c09": "西天峰然之。[0202c09] 後閱楞嚴。發明心地。由是應機敏捷。與",
    "X79n1557_023:0202c10": "修多羅冥契。[0202c10] 峰每徵詰。當仁不讓。峰云備頭陀。其再",
    "X79n1557_023:0202c11": "來人也。實雪峰門下。角立者。",
    "X79n1557_023:0202c12": "[0202c12] 師侍雪峰。行次。峰指面前地云。這一片田地。好造箇",
    "X79n1557_023:0202c13": "無縫塔。師云。高多少。峰上下顧視。師云。人天福報。即",
    "X79n1557_023:0202c14": "不無和尚。靈山受記。未夢見在。峰云&#x511E;作麼生。師云",
    "X79n1557_023:0202c15": "七尺八尺。",
    "X79n1557_023:0202c16": "[0202c16] 琅&#x7458;覺云。國清才子貴。家富小兒嬌。",
    "X79n1557_023:0202c17": "[0202c17] 雪峰指火爐云。三世諸佛。在火焰裏。轉大法輪。師云。",
    "X79n1557_023:0202c18": "近日王令稍嚴。峰云。作麼生。師云。不許攙行奪市。",
    "X79n1557_023:0202c19": "[0202c19] 雲門云。火焰。為三世諸佛說法。三世諸佛。立地",
    "X79n1557_023:0202c20": "聽 黃龍新云。雪峰雲門。交互爭輝。薪盡火滅。",
    "X79n1557_023:0202c21": "向甚麼處聽。莫戀白雲深處坐。切忌寒&#x7070;煨殺",
    "X79n1557_023:0202c22": "人。",
    "X79n1557_023:0202c23": "[0202c23] 雪峰謂師云。有箇南際長老。問著。無有答不得者。[0202c23] 一",
    "X79n1557_023:0202c24": "日令訪師。師問。古人道。此事唯我能知。長老作麼生。",
    "X79n1557_023:0203a01": "際云。須知有不求知者。師云。山頭老漢。喫許多辛苦。",
    "X79n1557_023:0203a02": "作麼。",
    "X79n1557_023:0203a03": "[0203a03] 師上山。問訊雪峰。時太原孚。主俗。峰云。我此間。有箇",
    "X79n1557_023:0203a04": "老鼠。今在浴下。師云。待與和尚勘過。師到浴下。見孚",
    "X79n1557_023:0203a05": "打水。師召云。新到相看。孚云。已相見了也。師云。甚麼",
    "X79n1557_023:0203a06": "劫中。曾相見來。孚云。莫瞌睡。[0203a06] 師上方丈。謂雪峰云。已",
    "X79n1557_023:0203a07": "勘破了也。峰云。子作麼生勘。師舉前話。峰云。汝著賊",
    "X79n1557_023:0203a08": "了也。",
    "X79n1557_023:0203a09": "[0203a09] 雪竇別云。這賊敗也 妙喜云。又勘破一箇。",
    "X79n1557_023:0203a10": "[0203a10] 師侍立雪峰。有二僧。從&#x5826;下過。峰云。此二人。堪為種",
    "X79n1557_023:0203a11": "草。師云。某甲不與麼。&#x5CEF;云。子又作麼生。師云。便好與",
    "X79n1557_023:0203a12": "二十棒。",
    "X79n1557_023:0203a13": "[0203a13] 師因雪峰云。世界闊一丈。古鏡闊一丈。世界闊一尺",
    "X79n1557_023:0203a14": "古鏡闊一尺。師指火爐云。且道。火爐闊多少。峰云。如",
    "X79n1557_023:0203a15": "古鏡闊。師云。這老漢。&#x811A;跟未點地在。",
    "X79n1557_023:0203a16": "[0203a16] 東使問僧。為復古鏡致火爐與麼闊。火爐致古",
    "X79n1557_023:0203a17": "鏡與麼大 雲門云。餿飯泥茶爐 保寧勇。別",
    "X79n1557_023:0203a18": "雪峰云。若不是吾。洎被子惑。",
    "X79n1557_023:0203a19": "[0203a19] 雪峰到來。謂師云。近日有僧。來禮拜我。我打伊一棒。",
    "X79n1557_023:0203a20": "僧回首。我向伊道。是甚麼。渠便有箇會處。師云。和尚",
    "X79n1557_023:0203a21": "莫錯保持人。也須是某甲勘驗始得。[0203a21] 師後上雪峰。果",
    "X79n1557_023:0203a22": "見其僧。師問。山中和尚。見兄來。打一棒云。是甚麼。是",
    "X79n1557_023:0203a23": "否。云是。師拂袖而去。[0203a23] 峰問師。那僧如何。師云。那僧荒",
    "X79n1557_023:0203a24": "也。峰云。何處荒。師云。四邊荒&#x502E;&#x502E;地。",
    "X79n1557_023:0203b01": "[0203b01] 師遣僧。馳書上雪峰。峰開緘。唯見三番白紙。乃呈似",
    "X79n1557_023:0203b02": "大眾云。會麼。良久云。不見道。君子千里同風。僧回舉",
    "X79n1557_023:0203b03": "似師。師云。山頭老漢。蹉過也不知。",
    "X79n1557_023:0203b04": "[0203b04] 五祖戒云。將謂胡鬚赤 黃龍南云。雪峰不道",
    "X79n1557_023:0203b05": "無長處。既被玄沙識破。直至如今。雪不出。",
    "X79n1557_023:0203b06": "[0203b06] 海師信云。智與師齊。減師半德。智過於師。方堪",
    "X79n1557_023:0203b07": "傳授。要且欠一著在。",
    "X79n1557_023:0203b08": "[0203b08] 開善謙云。玄沙白紙。爭柰文彩已彰。雪峰既曰",
    "X79n1557_023:0203b09": "千里同風。何故不知蹉過。不見道。養子莫教大。",
    "X79n1557_023:0203b10": "大了作家賊。",
    "X79n1557_023:0203b11": "[0203b11] 雪峰遷化。師作喪主。三朝集眾煎茶。[0203b11] 師於靈前。拈起",
    "X79n1557_023:0203b12": "一隻盞云。先師在日。即且從。汝道。如今作麼生道。若",
    "X79n1557_023:0203b13": "道得。即先師無過。若道不得。即過在先師。還有人道",
    "X79n1557_023:0203b14": "得麼。[0203b14] 如是三問。眾無對。師撲破盞子。歸寺。[0203b14] 後問中塔。",
    "X79n1557_023:0203b15": "作麼生會。塔云。先師有甚麼過。師便面壁。塔便出去。",
    "X79n1557_023:0203b16": "師召塔。塔回首。師云。&#x511E;作麼生會。塔面壁。師休去。",
    "X79n1557_023:0203b17": "[0203b17] 示眾云。佛道閑曠。無有程途。無門解脫之門。無意道",
    "X79n1557_023:0203b18": "人之意。不在三際。故不可昇沉。建立乖真。非屬造化。",
    "X79n1557_023:0203b19": "動則起生死之本。靜則沉昏醉之鄉。動靜雙泯。即落",
    "X79n1557_023:0203b20": "空亡。動靜雙收。則顢頇佛性。直須對塵對境。如枯木",
    "X79n1557_023:0203b21": "寒&#x7070;。但臨時應用。不失其宜。鏡照諸像。不亂光輝。鳥",
    "X79n1557_023:0203b22": "飛空中。不雜空色。所以十方無影像。三界絕行蹤。不",
    "X79n1557_023:0203b23": "墮往來機。不住中間意。鐘中無鼓響。鼓中無鐘聲。鐘",
    "X79n1557_023:0203b24": "鼓不相交。句句無前後。如壯士展臂。不借他力。師子",
    "X79n1557_023:0203c01": "游行。不求伴侶。九霄絕翳。何在穿通。一段光明。未曾",
    "X79n1557_023:0203c02": "昏昧。若到這裏。體寂寂常的的。日赫焰無邊表。圓覺",
    "X79n1557_023:0203c03": "空中不動搖。吞爍乾坤&#x9008;然照。夫出世者。元無出入。",
    "X79n1557_023:0203c04": "名相無體。道本如如。法爾天真。不同修證。只要&#x8657;閑。",
    "X79n1557_023:0203c05": "不昧作用。不涉塵泥。箇中纖毫道不盡。即為魔王眷",
    "X79n1557_023:0203c06": "屬。句前句後。是學人難處。所以一句當天八萬門。永",
    "X79n1557_023:0203c07": "絕生死。直饒得似秋潭月影。靜夜鐘聲。隨扣擊以無",
    "X79n1557_023:0203c08": "虧。觸波瀾而不散。猶是生死岸頭事。道人行處。如火",
    "X79n1557_023:0203c09": "銷&#x6C37;。終不&#x5374;成&#x6C37;。箭既離絃。無返回勢。所以牢籠不",
    "X79n1557_023:0203c10": "肯住。呼喚不回頭。古聖不安排。至今無處所。若到這",
    "X79n1557_023:0203c11": "裏。步步登玄。不屬邪正。識不能識。智不能知。動便失",
    "X79n1557_023:0203c12": "宗。覺即迷旨。二乘膽戰。十地魂驚。語路處絕。心行處",
    "X79n1557_023:0203c13": "滅。直得釋迦掩室於摩竭。淨名杜口於毗耶。須菩提",
    "X79n1557_023:0203c14": "唱無說而顯道。釋梵絕聽而雨花。若與麼現前。更疑",
    "X79n1557_023:0203c15": "何事。沒棲泊處。離去來今。限約不得。心思路絕。不因",
    "X79n1557_023:0203c16": "莊嚴。本來真淨。動用語笑。隨處明了。更無欠少。今時",
    "X79n1557_023:0203c17": "人不悟箇中道理。妄自涉事涉塵。處處染著。頭頭繫",
    "X79n1557_023:0203c18": "絆。縱悟則塵境紛紜。名相不實。便擬凝心斂念。攝事",
    "X79n1557_023:0203c19": "歸空。閉目藏睛。終有念起。旋旋破除。細想纔生。即便",
    "X79n1557_023:0203c20": "遏捺。如此見解。即是落空亡底外道。魂不散底死人。",
    "X79n1557_023:0203c21": "溟溟漠漠。無覺無知。塞耳偷鈴。徒自欺誑。這裏分別",
    "X79n1557_023:0203c22": "則不然也不是隈門傍戶。句句現前。不得商量。不涉",
    "X79n1557_023:0203c23": "文墨。本絕塵境。本無位次。權名箇出家兒。畢竟無蹤",
    "X79n1557_023:0203c24": "跡。真如凡聖。地獄天堂。只是療狂子之方。&#x8657;空尚無",
    "X79n1557_023:0204a01": "改變。大道豈有昇沉。悟則縱橫不離本際。若到這裏。",
    "X79n1557_023:0204a02": "凡聖也無立處。若向句中作意。則沒溺殺學人。若向",
    "X79n1557_023:0204a03": "外馳求。又落魔界。如如向上。沒可安排。恰似焰爐。不",
    "X79n1557_023:0204a04": "藏蚊蚋。此理本來平坦。何用&#x5257;除。動轉揚眉。是真解",
    "X79n1557_023:0204a05": "脫。道不強為。意度建立乖真。若到這裏。纖毫不受。措",
    "X79n1557_023:0204a06": "意則差。便乃千聖出頭來。安排一字不得。久立。",
    "X79n1557_023:0204a07": "[0204a07] 示眾云。夫古佛真宗。常隨物現。堂堂應用。處處流輝。",
    "X79n1557_023:0204a08": "隱顯坦然。高低盡照。是以沙門上士。道眼唯先。契本",
    "X79n1557_023:0204a09": "明心。方為竟究。森羅萬像。一體同源。廓爾無邊。誰論",
    "X79n1557_023:0204a10": "有滯。塵劫中事。都在目前。時人曠隔年深。致乖殊體。",
    "X79n1557_023:0204a11": "迷心認物。久背真宗。執有滯空。不遇良朋善友。只自",
    "X79n1557_023:0204a12": "於私作解縱有商量。渾成意度及至尋窮理地。不辨",
    "X79n1557_023:0204a13": "正邪。況平生自己。未&#x751E;撈摝。若乃先賢古德。便自知",
    "X79n1557_023:0204a14": "時。克己推功。菴巖石室。古德云。情存聖量。猶落法塵。",
    "X79n1557_023:0204a15": "己見未忘。還成滲漏。不可道持齋持戒。長坐不臥。住",
    "X79n1557_023:0204a16": "意觀空。凝神入定。便當去也。有甚麼交涉。西天外道。",
    "X79n1557_023:0204a17": "入得八萬劫大定。凝神寂靜。閉目藏睛。&#x7070;心滅智。劫",
    "X79n1557_023:0204a18": "數滿後。不免輪&#x5EFB;。蓋為道眼不明。生死根源不破。夫",
    "X79n1557_023:0204a19": "出家兒。即不然。不可同他外道也。莫非真實明達。具",
    "X79n1557_023:0204a20": "大見知。能與諸佛同徹。寂照忘知。&#x8657;含萬像。如今甚",
    "X79n1557_023:0204a21": "麼處不是汝。甚麼處不分明。甚麼處不露現。何不與",
    "X79n1557_023:0204a22": "麼會去。若無這箇田地。時中爭柰諸般滲漏何。總成",
    "X79n1557_023:0204a23": "&#x8657;妄。阿那箇便是平生得力處。如實未有發明。&#x5374;須",
    "X79n1557_023:0204a24": "在急。時中忘&#x98E1;失寢。似救頭燃。如喪身命。冥心自救。",
    "X79n1557_023:0204b01": "放捨閑緣。歇&#x5374;心識。方有少分相親。若不如是。明朝",
    "X79n1557_023:0204b02": "後日。盡被識情帶將去。有甚麼自由分。如今&#x5374;不如",
    "X79n1557_023:0204b03": "他無情之物。敷唱分明。土木石頭說法。[0204b03] 非常真實。只",
    "X79n1557_023:0204b04": "是少人能聽。若聞此說。始可商量。且道。無情說底法。",
    "X79n1557_023:0204b05": "作麼生商量。試道看。不可道無言無說。也無視無聽。",
    "X79n1557_023:0204b06": "也不可道無問而自說。稱嘆所行道。不見善財童子。",
    "X79n1557_023:0204b07": "參五十三人知識。末後。見彌勒。彈指之頃。得入門。纔",
    "X79n1557_023:0204b08": "入門後。其門自閉。於樓閣中。&#x89A9;百千諸佛。過去捨身",
    "X79n1557_023:0204b09": "受身。所參底。五十三人善智識。化境。於樓閣中。一時",
    "X79n1557_023:0204b10": "俱現。為其證明。善財疑心頓息。大凡三條椽下。具這",
    "X79n1557_023:0204b11": "箇真實發明。即可商量。便向四生六道中。同於諸佛",
    "X79n1557_023:0204b12": "淨土。更懼何生死。且阿誰知他。一切諸法。都無實體。",
    "X79n1557_023:0204b13": "至於靈山會上。迦葉親聞。猶如話月。古德云。善惡都",
    "X79n1557_023:0204b14": "莫思量。還如指月。乃至三乘行位解脫。菩薩涅槃。聖",
    "X79n1557_023:0204b15": "德聖果。並如空花兔角。不見道。&#x5374;來觀世間。猶如夢",
    "X79n1557_023:0204b16": "中事。有為心法。不可相依。日久年深。全無利益。只為",
    "X79n1557_023:0204b17": "違真棄本。厭離凡情。折心聖道。作此見知。不出他限",
    "X79n1557_023:0204b18": "量。拋他五陰不去。不見道。諸行無常。是生滅法。&#x511E;只",
    "X79n1557_023:0204b19": "擬向前。爭能明得。可中徹去。方得知之。若未究得。當",
    "X79n1557_023:0204b20": "知盡是&#x8657;頭。世間難信之法。具大根器。方能明達。今",
    "X79n1557_023:0204b21": "生若徹去。萬劫亦然。古德云。直向今生須了&#x5374;。誰能",
    "X79n1557_023:0204b22": "永劫受餘殃。珍重。",
    "X79n1557_023:0204b23": "[0204b23] 示眾云。夫為宗匠。大不容易。我恁麼。方便助汝。尚不",
    "X79n1557_023:0204b24": "能搆得。若純舉宗乘。汝又向甚麼處措足。所以靈山",
    "X79n1557_023:0204c01": "百萬眾。唯有迦葉親聞。汝道迦葉親聞底事。作麼生",
    "X79n1557_023:0204c02": "不可道世尊不說說。迦葉不聞聞。便當得去。且如道",
    "X79n1557_023:0204c03": "吾有正法眼藏。分付摩訶大迦葉。我道。猶如話月。曹",
    "X79n1557_023:0204c04": "溪&#x7AEA;拂。猶如指月。所以道。大唐國裏。宗乘中事。未&#x751E;",
    "X79n1557_023:0204c05": "有一人舉唱。設有一人舉唱。盡大地人。失&#x5374;性命。如",
    "X79n1557_023:0204c06": "無孔鐵鎚。一時亡鋒結舌。賴遇我不惜身命。隨汝顛",
    "X79n1557_023:0204c07": "倒。方有箇伸問處。若不恁麼。汝又向甚麼處。相見。",
    "X79n1557_023:0204c08": "[0204c08] 示眾云。世尊道。吾有正法眼藏。付囑摩訶大迦葉。猶",
    "X79n1557_023:0204c09": "如話月。曹溪&#x7AEA;拂。猶如指月。[0204c09] 時鼓山出眾云。月&#x807B;。師",
    "X79n1557_023:0204c10": "云。這阿師。就我&#x8994;月。",
    "X79n1557_023:0204c11": "[0204c11] 雪竇云。玄沙鼓山。如排百萬大陣。只拋瓦礫相",
    "X79n1557_023:0204c12": "擊。或有衲僧辨得。當知正法眼藏。分付有在。",
    "X79n1557_023:0204c13": "[0204c13] 師上堂。眾集。拈拄杖打下。&#x5374;回顧侍者云。我今日作",
    "X79n1557_023:0204c14": "得一解。嶮。入地獄如箭射。者云。喜得和尚再復人身。",
    "X79n1557_023:0204c15": "[0204c15] 翠巖芝云。大小玄沙。前不搆村。後不至店。且作",
    "X79n1557_023:0204c16": "麼生。道得出身一路。",
    "X79n1557_023:0204c17": "[0204c17] 示眾云。諸方盡道。接物利生。忽遇三種病人來。且作",
    "X79n1557_023:0204c18": "麼生接。患盲者。拈槌&#x7AEA;拂。他又不見。患聾者。語言三",
    "X79n1557_023:0204c19": "昧。他亦不知。患啞者。教伊說。又說不得。且作麼生接。",
    "X79n1557_023:0204c20": "若接不得。佛法無靈驗。[0204c20] 時地藏出云。某甲有眼有耳。",
    "X79n1557_023:0204c21": "和尚作麼生接。師云。慚愧。便歸方丈。",
    "X79n1557_023:0204c22": "[0204c22] 後有僧。請益雲門。門云。汝禮拜著。僧拜起。門以",
    "X79n1557_023:0204c23": "拄杖桎之。其僧退後。門云。汝不是患盲。復喚僧",
    "X79n1557_023:0204c24": "近前來。僧近前。門云。汝不是患聾。又云。會麼。云",
    "X79n1557_023:0205a01": "不會。門云。汝不是患啞。其僧於此有省。",
    "X79n1557_023:0205a02": "[0205a02] 雪竇舉了。便喝云。這盲聾瘖啞漢。若不是雲門。",
    "X79n1557_023:0205a03": "驢年去。如今有底。拈鎚&#x7AEA;拂。他又不管。教伊近",
    "X79n1557_023:0205a04": "前。他又不來。還會麼。他又不應。諸方還奈何得",
    "X79n1557_023:0205a05": "麼。雪竇若不柰何。&#x511E;這一隊驢漢。又堪作甚麼。",
    "X79n1557_023:0205a06": "以拄杖。一時&#x8D82;散。",
    "X79n1557_023:0205a07": "[0205a07] 龍門遠頌云。玄沙三種病人。有理不在高聲。引",
    "X79n1557_023:0205a08": "得香嚴老子。&#x5374;來樹上懸身。",
    "X79n1557_023:0205a09": "[0205a09] 示眾云。我與釋迦老子同參。[0205a09] 時有僧出問。未審參見",
    "X79n1557_023:0205a10": "甚麼人。師云。釣魚船上謝三郎。",
    "X79n1557_023:0205a11": "[0205a11] 師上堂。聞燕子聲。乃云。深談實相。善說法要。便下座。",
    "X79n1557_023:0205a12": "[0205a12] 尋有僧。請益云。某甲不會。師云。去。無人信汝。",
    "X79n1557_023:0205a13": "[0205a13] 師一日云。我尋常道。亡僧面前。正是觸目菩提。萬里",
    "X79n1557_023:0205a14": "神光頂後相。若搆得。不妨出得陰界。",
    "X79n1557_023:0205a15": "[0205a15] 天龍為師侍者。隨師游山。見虎。龍云。前面是虎。師云。",
    "X79n1557_023:0205a16": "是汝虎。[0205a16] 至晚侍立次。龍問。今日見虎。未審和尚尊意",
    "X79n1557_023:0205a17": "如何。師云。娑婆世界。有四種重障。若人透得許。&#x511E;出",
    "X79n1557_023:0205a18": "陰界。",
    "X79n1557_023:0205a19": "[0205a19] 雪竇云。要與人天為師。面前端的是虎。",
    "X79n1557_023:0205a20": "[0205a20] 保寧勇頌云。猛虎當途獨振威。爪牙真箇利如",
    "X79n1557_023:0205a21": "錐。可憐不覺亡身者。碎骨拾來良可悲。",
    "X79n1557_023:0205a22": "[0205a22] 師問鏡清云。我不見一法。為大過患。汝道。不見甚麼",
    "X79n1557_023:0205a23": "法。清指露柱云。莫是不見這箇法麼。師云。浙中清水",
    "X79n1557_023:0205a24": "白米。從汝喫。佛法未夢見在。",
    "X79n1557_023:0205b01": "[0205b01] 雪竇云。大小鏡清。被玄沙熱謾。我當時若見。但",
    "X79n1557_023:0205b02": "向道。靈山受記。也未到如此。",
    "X79n1557_023:0205b03": "[0205b03] 保寧勇。代鏡清。拍手呵呵大笑。",
    "X79n1557_023:0205b04": "[0205b04] 師一日云。深山巖崖。千年萬年。人跡不到處。還有佛",
    "X79n1557_023:0205b05": "法也無。若道有。喚甚麼。作佛法。若道無。佛法&#x5374;有不",
    "X79n1557_023:0205b06": "到處。",
    "X79n1557_023:0205b07": "[0205b07] 長慶稜來。師云。去&#x5374;藥忌。作麼生道。稜云。放憨作麼。",
    "X79n1557_023:0205b08": "師云。雪峰山象子拾食。&#x5374;來這裏。雀兒放糞。",
    "X79n1557_023:0205b09": "[0205b09] 師訪三斗庵主。纔相見。主云。莫怪住庵年深。無坐具。",
    "X79n1557_023:0205b10": "師云。人人盡有。庵主為甚麼&#x5374;無。主云。且坐喫茶。師",
    "X79n1557_023:0205b11": "云。元來有在。",
    "X79n1557_023:0205b12": "[0205b12] 師見鼓山來。作圓相。示之。山云。人人出這箇不得。師",
    "X79n1557_023:0205b13": "云。情知&#x511E;向驢胎馬腹裏。作活計。山云。和尚又作麼",
    "X79n1557_023:0205b14": "生。師云。人人出這箇不得。山云。和尚與麼道。&#x5374;得。某",
    "X79n1557_023:0205b15": "甲為甚麼不得。師云。我得。汝不得。",
    "X79n1557_023:0205b16": "[0205b16] 師與地藏說話。夜深。師云。侍者關隔子門了。汝作麼",
    "X79n1557_023:0205b17": "生出得。藏云。喚甚麼作門。",
    "X79n1557_023:0205b18": "[0205b18] 法燈別云。和尚莫欲歇去。",
    "X79n1557_023:0205b19": "[0205b19] 雪竇別。珍重便行。",
    "X79n1557_023:0205b20": "[0205b20] 有聲明三藏到王。大王請師。試驗。師將銅火&#x7B6F;。敲鐵",
    "X79n1557_023:0205b21": "火爐。問。是甚麼聲。云銅鐵聲。師云。大王莫受外國人",
    "X79n1557_023:0205b22": "謾。",
    "X79n1557_023:0205b23": "[0205b23] 雪竇別云。大王宜加敬信。又別三藏云。莫謾外",
    "X79n1557_023:0205b24": "國人。法燈代。&#x5374;是和尚謾大王。",
    "X79n1557_023:0205c01": "[0205c01] 師入眾時。光侍者云。師叔若學得禪。某甲打鐵舡。下",
    "X79n1557_023:0205c02": "海去。[0205c02] 師住後。令人馳書。問光云。打得鐵船也未。",
    "X79n1557_023:0205c03": "[0205c03] 法燈代。請和尚下船。",
    "X79n1557_023:0205c04": "[0205c04] 師謂大普玄通云。汝在彼住。莫誑惑人家男女。通云。",
    "X79n1557_023:0205c05": "某甲開箇供養門。爭敢作與麼事。師云。事難。通云。某",
    "X79n1557_023:0205c06": "實是難。師云。甚麼處是難處。云為伊不肯承當。師便",
    "X79n1557_023:0205c07": "歸方丈。",
    "X79n1557_023:0205c08": "[0205c08] 師與泉守。在室中說話。有沙彌。揭簾欲入。見&#x5374;退步",
    "X79n1557_023:0205c09": "出去。師云。那沙彌。好與三十棒。守云。恁麼則某甲罪",
    "X79n1557_023:0205c10": "過。師云。佛法不是這箇道理。",
    "X79n1557_023:0205c11": "[0205c11] 韋監軍云。曹山和尚。甚奇怪。師乃問。撫州取曹山多",
    "X79n1557_023:0205c12": "少。韋指傍僧云。上座曾到曹山麼。僧云。曾到。韋云。撫",
    "X79n1557_023:0205c13": "州取曹山多少。僧云。一百二十里。韋云。與麼則上座",
    "X79n1557_023:0205c14": "不曾到曹山。韋&#x5374;起禮拜。師云。監軍&#x5374;須拜此僧。他",
    "X79n1557_023:0205c15": "&#x5374;具慚愧。",
    "X79n1557_023:0205c16": "[0205c16] 承天宗云。這僧可悲可痛。直饒玄沙。具金剛眼。",
    "X79n1557_023:0205c17": "[0205c17] 睛。蹉過韋監軍了也。",
    "X79n1557_023:0205c18": "[0205c18] 監軍問。占波國人。語稍難會。何況五天梵語。還有人",
    "X79n1557_023:0205c19": "辨得麼。師拈起&#x69D6;子云。識得這箇。即辨得。",
    "X79n1557_023:0205c20": "[0205c20] 雪竇云。玄沙何用繁辭。又云。適來道甚麼。",
    "X79n1557_023:0205c21": "[0205c21] 師坐次。指面前一點白。問侍僧云。還見麼。云見。如是",
    "X79n1557_023:0205c22": "三問。僧亦三應。師云。&#x511E;也見。我也見。為甚麼不會。",
    "X79n1557_023:0205c23": "[0205c23] 師問僧。甚處來。云德山來。師云。近日有何言句。云和",
    "X79n1557_023:0205c24": "尚一日。大眾集定。拈拄杖。甚向面前。便歸方丈。閉&#x5374;",
    "X79n1557_023:0206a01": "門。師云。賺舉了也。云甚麼處。是賺舉處。師云。更舉看。",
    "X79n1557_023:0206a02": "僧又舉。師云。不違種草。",
    "X79n1557_023:0206a03": "[0206a03] 僧問。承師有言。盡十方世界。是一顆明珠。學人為甚",
    "X79n1557_023:0206a04": "麼不會。師云。盡十方世界。是一顆明珠。用會作麼。",
    "X79n1557_023:0206a05": "[0206a05] 雪竇云。諸方即得。我這裏不得。",
    "X79n1557_023:0206a06": "[0206a06] 慈雲隆云。這般說話。喚作嚼飯餧&#x5B7E;兒。把手更",
    "X79n1557_023:0206a07": "與杖。若也不會。須是扣己而參。直須真實。不可",
    "X79n1557_023:0206a08": "信口掠&#x8657;。徒自&#x8657;生浪死。",
    "X79n1557_023:0206a09": "[0206a09] 僧問。是甚麼得恁麼難見。師云。只為太近。",
    "X79n1557_023:0206a10": "[0206a10] 法眼云。也無可得近。直下是上座。",
    "X79n1557_023:0206a11": "[0206a11] 師到泉州莆田縣。百戲迎之。[0206a11] 次日問小唐長老。昨日",
    "X79n1557_023:0206a12": "許多喧鬨。向甚麼處去也。小唐提起袈裟角。師云。料",
    "X79n1557_023:0206a13": "掉沒交涉。",
    "X79n1557_023:0206a14": "[0206a14] 法燈別云。今日更是好笑。",
    "X79n1557_023:0206a15": "[0206a15] 鏡清問。學人乍入叢林。乞師指箇入路。師云。汝聞偃",
    "X79n1557_023:0206a16": "溪水聲麼。云聞。師云。從這裏入。",
    "X79n1557_023:0206a17": "[0206a17] 一日有三人新到來。師自去。打普請鼓三下。&#x5374;歸方",
    "X79n1557_023:0206a18": "丈。新到具威儀了。亦去打普請鼓三下。&#x5374;入僧堂。[0206a18] 久",
    "X79n1557_023:0206a19": "住僧白師云。新到輕欺和尚。師云。打鐘集眾勘過。大",
    "X79n1557_023:0206a20": "眾既集。新到不來。師令侍者去喚。纔至法堂。新到&#x5374;",
    "X79n1557_023:0206a21": "拍侍者背一下云。和尚喚&#x511E;。侍者至師傍。新到便歸",
    "X79n1557_023:0206a22": "堂。[0206a22] 久住僧問。和尚何不勘他。師云。我與汝勘了也。",
    "X79n1557_023:0206a23": "[0206a23] 師因誤服藥。&#x5FA7;身紅爛。僧問。如何是堅固法身。師云",
    "X79n1557_023:0206a24": "膿滴滴地。",
    "X79n1557_023:0206b01": "[0206b01] 天衣懷頌云。涸滴通身是爛膿。釣魚舡上顯家",
    "X79n1557_023:0206b02": "風。時人只看絲綸上。不見蘆花對蓼紅。",
    "X79n1557_023:0206b03": "[0206b03] 師因雪峰垂語云。飯籮邊坐。餓死漢。臨河渴死漢。師",
    "X79n1557_023:0206b04": "云。飯蘿裏坐。餓死漢。水裏沒頭浸。渴死漢。",
    "X79n1557_023:0206b05": "[0206b05] 雲門云。通身是飯。通身是水。",
    "X79n1557_023:0206b06": "[0206b06] 妙喜舉三人語了。喝云。多觜阿師。可殺忍俊不",
    "X79n1557_023:0206b07": "禁。通身是飯。通身是水。那裏得這消息來。"
}