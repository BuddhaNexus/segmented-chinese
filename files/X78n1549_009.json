{
    "X78n1549_009:0304b16": "淨土聖賢錄卷九",
    "X78n1549_009:0304b18": "往生雜流第八",
    "X78n1549_009:0304b19": "張鍾馗",
    "X78n1549_009:0304b20": "張鍾馗。唐時人。居長安。殺雞為業。臨死。見緋衣人驅",
    "X78n1549_009:0304b21": "羣雞至。唱言啄啄。雞輒向上啄。兩目血流。痛不可忍。",
    "X78n1549_009:0304b22": "有沙門宏道見之。為設像。勸令念佛。忽覺香氣滿室。",
    "X78n1549_009:0304b23": "羣雞散去。即端坐而化(佛祖統紀)。",
    "X78n1549_009:0304b24": "張善和",
    "X78n1549_009:0304c01": "張善和。亦唐時人。屠牛為業。臨終。見牛數十頭。作人",
    "X78n1549_009:0304c02": "言曰。汝殺我。善和告妻。急延僧為我念佛。僧至。謂云。",
    "X78n1549_009:0304c03": "經言。若有眾生。作不善業。應墮惡道。至心具足十念",
    "X78n1549_009:0304c04": "稱阿彌陀佛者。除八十億劫生死之罪。即得往生極",
    "X78n1549_009:0304c05": "樂世界。善和云。地獄至急。取香爐來。即以左手擎火。",
    "X78n1549_009:0304c06": "右手拈香。向西厲聲稱佛。未滿十聲。遽云。佛來也。已",
    "X78n1549_009:0304c07": "與我寶座。言訖而終(佛祖統紀)。",
    "X78n1549_009:0304c08": "金奭",
    "X78n1549_009:0304c09": "金奭。不詳其所出。以漁為業。已而改行。斷葷血。持佛",
    "X78n1549_009:0304c10": "名。日萬聲不輟。一日忽告家人曰。我見阿彌陀佛與",
    "X78n1549_009:0304c11": "觀音勢至矣。我將歸淨土也。次日又曰。有金蓮華來",
    "X78n1549_009:0304c12": "迎我。焚香安坐。以手結印而化。天樂異香。終日不散。",
    "X78n1549_009:0304c13": "事在宋政和六年(淨土文)。",
    "X78n1549_009:0304c14": "馮氓",
    "X78n1549_009:0304c15": "馮氓。上虞人。少事遊獵。有巨蛇為鄉民患。氓殺之。慮",
    "X78n1549_009:0304c16": "蛇為怨。乃皈心佛法。回向西方。修懺誦佛名。如是十",
    "X78n1549_009:0304c17": "年。一夕請淨業友數人。同誦阿彌陀經。唱佛號。次誦",
    "X78n1549_009:0304c18": "普賢懺罪往生偈已。即端坐合掌而終(佛祖統紀)。",
    "X78n1549_009:0304c19": "吳瓊",
    "X78n1549_009:0304c20": "吳瓊。不詳其所出。先為僧。已而返俗。作庖人。當切肉",
    "X78n1549_009:0304c21": "時。口中稱佛名不輟。每教邨中人。誦經修懺。念阿彌",
    "X78n1549_009:0304c22": "陀佛。後眼郭生瘤。大如雞子。乃惶怖。分遣妻子。造一",
    "X78n1549_009:0304c23": "草庵。晝夜焚修。紹興二十三年秋。告邨中人曰。瓊來",
    "X78n1549_009:0304c24": "日。戌時去也。人皆笑之。次日晚。報諸道友曰。時至矣。",
    "X78n1549_009:0305a01": "好來念佛相助。復將布衫質酒飲盡。即寫頌曰。把盞",
    "X78n1549_009:0305a02": "空空。問甚禪宗。今日珍重。明日清風。端坐合掌稱佛",
    "X78n1549_009:0305a03": "名。忽大聲曰。佛來也。即化去(淨土文)。",
    "X78n1549_009:0305a04": "李彥通",
    "X78n1549_009:0305a05": "李彥通。會稽人。為鍛工。偶入邑中繫念會。忽悟身世",
    "X78n1549_009:0305a06": "無常。歸心淨土。一日得疾。云。我夢遊淨土。見二門扃",
    "X78n1549_009:0305a07": "鎻甚固。適遇僧宗利。開門引入。見樓閣中佛與菩薩。",
    "X78n1549_009:0305a08": "吾將去矣。遂請睎經道果二僧至臥榻前。策發淨業。",
    "X78n1549_009:0305a09": "令舉家齊誦佛號。西向坐逝(佛祖統紀)。",
    "X78n1549_009:0305a10": "黃生",
    "X78n1549_009:0305a11": "黃生。潭州人。以鍛鐵為生。每打鐵時。口稱阿彌陀佛",
    "X78n1549_009:0305a12": "不絕。一日占一頌。令隣人書之。曰。玎玎璫璫。久煉成",
    "X78n1549_009:0305a13": "鋼。太平將近。我往西方。且云我去後。可將此頌流布。",
    "X78n1549_009:0305a14": "廣勸人念佛也。即化去(佛祖統紀)。",
    "X78n1549_009:0305a15": "徐六公",
    "X78n1549_009:0305a16": "徐六公。嘉興農夫也。長齋念佛。設像瞻禮。如是四十",
    "X78n1549_009:0305a17": "年。屢夢遊淨土。預作一龕。臨行之日。易布衣草屩。入",
    "X78n1549_009:0305a18": "龕端坐。頃之。即曰。佛來迎我。泊然而逝(佛祖統紀)。",
    "X78n1549_009:0305a19": "沈三郎",
    "X78n1549_009:0305a20": "沈三郎。臨安賈人也。晚而奉佛甚謹。一日臥病。請僧",
    "X78n1549_009:0305a21": "講彌陀經。設像。日夕西顧。易衣而終。頃之。膝微屈。如",
    "X78n1549_009:0305a22": "欲起坐者。二子曳脛直之。忽瞿然起坐。遂易龕。茶毗。",
    "X78n1549_009:0305a23": "有白鶴翔雲西去(佛祖統紀)。",
    "X78n1549_009:0305a24": "師贊",
    "X78n1549_009:0305b01": "師贊。雍州人。為行童。年十四。念佛不絕。忽遇疾而亡。",
    "X78n1549_009:0305b02": "俄復甦。白父母曰。阿彌陀佛來此。兒當隨行。隣人見",
    "X78n1549_009:0305b03": "空中寶臺。五色異光。向西而沒(佛祖統紀)。",
    "X78n1549_009:0305b04": "倪道者",
    "X78n1549_009:0305b05": "倪道者。仁和人。棄家。建小庵。專意念佛。欲焚身代一",
    "X78n1549_009:0305b06": "切眾生供養諸佛。於是集眾唱佛名。來者至萬人。焚",
    "X78n1549_009:0305b07": "身前一夕。其地忽有金光高半尺許。語人曰。我焚身",
    "X78n1549_009:0305b08": "時。必有紫青二色雲。從東北過西南。是我往生之相",
    "X78n1549_009:0305b09": "也。已而發炬。端坐其中。二色雲現。火盡乃滅(佛祖統紀)。",
    "X78n1549_009:0305b10": "大善寺行童",
    "X78n1549_009:0305b11": "大善寺行童。常隨師善輝。持誦佛名。一夕。夢婦人持",
    "X78n1549_009:0305b12": "數珠示之。童曰。欲得一串。恨無錢買耳。婦人曰。我當",
    "X78n1549_009:0305b13": "與汝。汝可開口。即以數珠投口中。童寤以告師。輝曰。",
    "X78n1549_009:0305b14": "此是大勢至菩薩。授汝念佛三昧也。過數日。童見二",
    "X78n1549_009:0305b15": "大士。持華座與之。曰。更過七日。當乘此來生淨土也。",
    "X78n1549_009:0305b16": "童即語人云。我七日當行也。至期。忽自唱曰。菩薩來",
    "X78n1549_009:0305b17": "矣。即座而化(佛祖統紀)。",
    "X78n1549_009:0305b18": "張愛",
    "X78n1549_009:0305b19": "張愛。明萬歷間中官也。晚持金剛經。閱數年。病死。至",
    "X78n1549_009:0305b20": "一王者所。謂曰。汝合向人間受胎。答曰。愛持金剛經。",
    "X78n1549_009:0305b21": "願生淨土。不願受胎。王者曰。汝持經功少。奈何。愛曰。",
    "X78n1549_009:0305b22": "曾聞十念成就。況其久乎。王者曰。且放還。聽持經去。",
    "X78n1549_009:0305b23": "既甦。遂去之西山碧雲寺。專誦金剛經。又十一年。一",
    "X78n1549_009:0305b24": "日集眾曰。我以持經力。今西去矣。沐浴更衣。端坐而",
    "X78n1549_009:0305c01": "逝(金剛新異錄)。",
    "X78n1549_009:0305c02": "吳澆燭",
    "X78n1549_009:0305c03": "吳澆燭。居蘇州婁門。以澆燭為業。因以得名。孑身無",
    "X78n1549_009:0305c04": "偶。長齋晝夜念佛。為人不欺。賣燭家爭迎澆燭。吳傾",
    "X78n1549_009:0305c05": "油一杓。必稱佛數聲以為常。年七十餘。忽語主人曰。",
    "X78n1549_009:0305c06": "吾積有薄貲。本為身後計。今念佛功成。某日吾當去。",
    "X78n1549_009:0305c07": "往生善處。無用此矣。敬以相贈。主人請為作福事。吳",
    "X78n1549_009:0305c08": "喜。乃引至一窖。出千金。主人為分給諸大寺。盡以飯",
    "X78n1549_009:0305c09": "僧。至期。吳合掌念佛。端然坐逝。用遺言以龕殮。及闍",
    "X78n1549_009:0305c10": "維日。送者千萬人。事在崇禎七年(現果隨錄)。",
    "X78n1549_009:0305c11": "吳毛",
    "X78n1549_009:0305c12": "吳毛。青陽吳氏僕也。平時持齋。誦佛名。兼修眾善。左",
    "X78n1549_009:0305c13": "良玉兵渡江。吳氏合家避去。毛獨居守。兵至。被七鎗",
    "X78n1549_009:0305c14": "而死。亂定家主反。毛復甦曰。我以宿業。當受豬身七",
    "X78n1549_009:0305c15": "次。因今生齋戒念佛。以七鎗散冤。今佛來接引。往生",
    "X78n1549_009:0305c16": "西方矣。語畢合掌而逝。事在順治元年(果報聞見錄)。",
    "X78n1549_009:0305c17": "王仰泉",
    "X78n1549_009:0305c18": "王仰泉。杭州人。以屠羊為業。所殺無算。後疾病。見羣",
    "X78n1549_009:0305c19": "羊索命。心甚懼。病愈。遂幡然改業。長齋事佛。誦金剛",
    "X78n1549_009:0305c20": "經滿三藏數。晚又禮拜法華。晝夜無倦。年八十一。忽",
    "X78n1549_009:0305c21": "見符使來追。抗聲拒云。我待佛來纔去。閱五日。果見",
    "X78n1549_009:0305c22": "佛現大身。垂手接引。怡然而逝(現果隨錄)。",
    "X78n1549_009:0305c23": "梁維周",
    "X78n1549_009:0305c24": "梁維周。紹興[邱丘+乘]縣人。在龍潭庵為行者。年四十而瞽。",
    "X78n1549_009:0306a01": "無所得食。欲求死。僧雲麗止之曰。毋徒死也。西方有",
    "X78n1549_009:0306a02": "佛。曰阿彌陀。子能至心稱念。不難橫截生死。瞽豈足",
    "X78n1549_009:0306a03": "患乎。從之。雲麗為募飯供之。維周念佛甚切。三年。目",
    "X78n1549_009:0306a04": "復明。居半月告眾曰。吾將去矣。越三日。方午。向西坐",
    "X78n1549_009:0306a05": "脫。事在乾隆三十八年(僧雲麗述)",
    "X78n1549_009:0306a06": "論曰。修淨業者。不論貴賤。不擇賢愚。信深則入。誠積",
    "X78n1549_009:0306a07": "而通。如鍾馗善和諸人。皆販夫屠戶耳。一念回光。頓",
    "X78n1549_009:0306a08": "超彼岸。故知心力不可思議。佛力亦不可思議。",
    "X78n1549_009:0306a09": "往生女人第九",
    "X78n1549_009:0306a10": "韋提希夫人",
    "X78n1549_009:0306a11": "韋提希。舍衛國王頻婆娑羅夫人也。有太子名阿闍",
    "X78n1549_009:0306a12": "世。隨順調達惡友之教。收執父王。置七重室內。制諸",
    "X78n1549_009:0306a13": "羣臣。一不得往。時韋提希恭敬大王。澡浴清淨。以酥",
    "X78n1549_009:0306a14": "蜜和[麩夫+少]。用塗其身。諸瓔珞中。盛葡萄漿。蜜以上王。王",
    "X78n1549_009:0306a15": "得不死。阿闍世聞之。即執利劍。欲害其母。為二大臣",
    "X78n1549_009:0306a16": "諫止。遂閉母深宮。不令復出。時韋提希被幽閉已。愁",
    "X78n1549_009:0306a17": "憂憔悴。遙向耆闍崛山。為佛作禮。而作是言。如來世",
    "X78n1549_009:0306a18": "尊。在昔之時。恒遣阿難來慰問我。我今愁憂。世尊威",
    "X78n1549_009:0306a19": "重。無由得見。願遣目連尊者阿難與我相見。作是語",
    "X78n1549_009:0306a20": "已。悲泣雨淚。遙向佛禮。爾時世尊在耆闍崛山。知韋",
    "X78n1549_009:0306a21": "提希心之所念。即勅大目犍連。及以阿難。從空而來。",
    "X78n1549_009:0306a22": "佛從耆闍崛山沒。於王宮出。時韋提希禮已。舉頭見",
    "X78n1549_009:0306a23": "世尊釋迦牟尼佛。身紫金色。坐百寶蓮華。目連侍左。",
    "X78n1549_009:0306a24": "阿難侍右。釋梵護世諸天。在虗空中。普雨天華。時韋",
    "X78n1549_009:0306b01": "提希號泣向佛白言。世尊我宿何罪。生此惡子。唯願",
    "X78n1549_009:0306b02": "世尊。為我廣說無憂惱處。我當往生。不樂閻浮提濁",
    "X78n1549_009:0306b03": "惡世也。此濁惡處地獄餓鬼畜生盈滿。多不善聚。願",
    "X78n1549_009:0306b04": "我未來。不聞惡聲。不見惡人。今向世尊。求哀懺悔。唯",
    "X78n1549_009:0306b05": "願佛日教我觀於清淨業處。爾時世尊。放眉間光。其",
    "X78n1549_009:0306b06": "光金色。徧照十方無量世界。還往佛頂。化為金臺。十",
    "X78n1549_009:0306b07": "方諸佛淨妙國土。皆於中現。時韋提希見已。白佛言。",
    "X78n1549_009:0306b08": "是諸佛土。雖復嚴淨。皆有光明。我今樂生極樂世界",
    "X78n1549_009:0306b09": "阿彌陀佛所。唯願世尊。教我思惟。教我正受。佛告韋",
    "X78n1549_009:0306b10": "提希。阿彌陀佛。去此不遠。汝當繫念。諦觀彼國。我今",
    "X78n1549_009:0306b11": "廣為汝說。亦令未來凡夫修淨業者。得生西方極樂",
    "X78n1549_009:0306b12": "國土。欲生彼國者。當修三福。一者孝養父母。奉事師",
    "X78n1549_009:0306b13": "長。慈心不殺。修十善業。二者受持三歸具足眾戒。不",
    "X78n1549_009:0306b14": "犯威儀。三者。發菩提心。深信因果。讀誦大乘。勸進行",
    "X78n1549_009:0306b15": "者。如是三事。名為淨業正因。佛又為韋提希說十六",
    "X78n1549_009:0306b16": "觀法已。韋提希與五百侍女。聞佛所說。應時即見極",
    "X78n1549_009:0306b17": "樂世界廣長之相。得見佛身。及二菩薩。心生歡喜。歎",
    "X78n1549_009:0306b18": "未曾有。豁然大悟。逮無生忍。五百侍女。發阿耨多羅",
    "X78n1549_009:0306b19": "三藐三菩提心。願生彼國。世尊悉記。皆當往生。生彼",
    "X78n1549_009:0306b20": "國已。獲得諸佛現前三昧(觀無量壽佛經)。",
    "X78n1549_009:0306b21": "樂音老母",
    "X78n1549_009:0306b22": "佛在維邪羅國。所止處名曰樂音。有貧窮老母。來白",
    "X78n1549_009:0306b23": "佛言。生老病死。從何所來。去至何所。乃至六識六根",
    "X78n1549_009:0306b24": "五大。從何所來。去至何所。佛言。生老病死。無所從來。",
    "X78n1549_009:0306c01": "去亦無所至。乃至六識六根五大。無所從來。去亦無",
    "X78n1549_009:0306c02": "所至。譬如兩木。相鑽出火。火還燒木。木盡火便滅。諸",
    "X78n1549_009:0306c03": "法亦如是。因緣合會乃成。因緣離散即滅。無所從來。",
    "X78n1549_009:0306c04": "去亦無所至。因為廣說諸譬。老母聞法開解。即得法",
    "X78n1549_009:0306c05": "眼。佛言。我前世發菩薩心時。曾為其子。今此老母。壽",
    "X78n1549_009:0306c06": "終當生阿彌陀佛國中。供養諸佛。却後六十億劫。當",
    "X78n1549_009:0306c07": "得作佛。字扶波犍。其國名化作(佛說老母經)。",
    "X78n1549_009:0306c08": "紀氏",
    "X78n1549_009:0306c09": "紀氏。句容葛濟之妻。劉宋時人也。濟之為葛洪之後。",
    "X78n1549_009:0306c10": "世學僊術。紀氏獨心樂佛法。存誠不替。一日方織。仰",
    "X78n1549_009:0306c11": "首見雲日開朗。空中清明。忽有寶葢幡幢。自西方來。",
    "X78n1549_009:0306c12": "中擁一如來。金色晃耀照徹雲表。紀氏停梭諦觀。中",
    "X78n1549_009:0306c13": "懷踊躍。曰。經說無量壽佛。此其是邪。便頭面作禮。仍",
    "X78n1549_009:0306c14": "引濟之。指示佛處。濟之但見半身。及諸幡葢。俄而隱",
    "X78n1549_009:0306c15": "沒。於時鄉里老幼。咸共覩聞。從而歸佛者甚眾(冥祥記)。",
    "X78n1549_009:0306c16": "魏氏女",
    "X78n1549_009:0306c17": "魏氏女。梁郡人。其父兄皆修淨業。女亦篤志往生。無",
    "X78n1549_009:0306c18": "何化去。七日復甦。即升高座。誦無量壽經。既畢。下啟",
    "X78n1549_009:0306c19": "父言。兒去便往無量壽國。此寶池中。兒及父兄各有",
    "X78n1549_009:0306c20": "一大蓮華。當生其內。唯母獨無。不勝此悲。故來相報。",
    "X78n1549_009:0306c21": "語訖而瞑。母自是亦奉法焉(冥祥記)。",
    "X78n1549_009:0306c22": "獨孤皇后",
    "X78n1549_009:0306c23": "獨孤皇后。河南雒陽人。周大司馬河內公信之女也。",
    "X78n1549_009:0306c24": "隋文帝未貴時。娶為夫人。及受禪。立為皇后。性賢明。",
    "X78n1549_009:0307a01": "朝廷政事。多所匡益。然頗妬忌。後宮希得進御。帝宏",
    "X78n1549_009:0307a02": "護佛法。勅諸州郡。徧造靈塔。安置舍利。多感瑞應。后",
    "X78n1549_009:0307a03": "亦敬慕大乘。常持佛名。當持名時。必先易淨衣。嚼沈",
    "X78n1549_009:0307a04": "水香盥口。以為常。仁壽二年。八月甲子。崩於永安宮。",
    "X78n1549_009:0307a05": "年五十。于時異香滿空。天樂振響。帝問梵僧闍提斯",
    "X78n1549_009:0307a06": "那。是何祥也。對曰。淨土有佛。名阿彌陀。皇后往生。故",
    "X78n1549_009:0307a07": "現斯瑞耳(隋書。續高僧傳。佛祖統紀)。",
    "X78n1549_009:0307a08": "王氏",
    "X78n1549_009:0307a09": "王氏。隋時人。薛翁妻。僧頂葢母也。讀誦諸經。勤修懺",
    "X78n1549_009:0307a10": "法。志求淨土。唐貞觀十一年。有疾。勤懇彌至。俄見牀",
    "X78n1549_009:0307a11": "前有赤蓮華。大如五斗甕。已又見青蓮華。充滿一室。",
    "X78n1549_009:0307a12": "阿彌陀佛觀音勢至。降臨空中。其孫大興侍側。見佛",
    "X78n1549_009:0307a13": "身高大。迥出二菩薩上。良久乃隱。而王氏逝矣(續高僧傳)。",
    "X78n1549_009:0307a14": "姚婆",
    "X78n1549_009:0307a15": "姚婆。上黨人。與范婆善。范婆勸令念阿彌陀佛。姚婆",
    "X78n1549_009:0307a16": "從之。遂屏息家緣。一心念佛。臨終見阿彌陀佛降臨",
    "X78n1549_009:0307a17": "空中。二菩薩侍左右。姚婆白佛。不遇范婆。安得見佛。",
    "X78n1549_009:0307a18": "請佛少住。與渠作別。及范婆至。佛猶儼然。姚婆遂立",
    "X78n1549_009:0307a19": "化(淨土文)。",
    "X78n1549_009:0307a20": "溫靜文妻",
    "X78n1549_009:0307a21": "溫靜文妻。并州人。久病臥牀。靜文教念阿彌陀佛。妻",
    "X78n1549_009:0307a22": "從之。默誦佛名。二年不絕。一日忽告靜文言。吾已見",
    "X78n1549_009:0307a23": "佛。後月中定去。前歿之三日。蓮華現前大如日輪。及",
    "X78n1549_009:0307a24": "期。具食獻父母。云。今幸得生淨土。願父母與夫。專念",
    "X78n1549_009:0307b01": "阿彌陀佛。便當相見於淨土。言訖而終(淨土文)。",
    "X78n1549_009:0307b02": "任氏",
    "X78n1549_009:0307b03": "鍾離夫人任氏。宋知開封府會稽鍾離瑾之母也。平",
    "X78n1549_009:0307b04": "生篤志淨業。刻栴檀為彌陀佛像。常頂戴行道。年九",
    "X78n1549_009:0307b05": "十八。起居如常時。一日忽戒瑾曰。人人有箇彌陀。奈",
    "X78n1549_009:0307b06": "何拋去。處處無非極樂。不解歸來。予將行矣。汝其念",
    "X78n1549_009:0307b07": "之。翼日晨起焚香持佛名。頃之合掌而化(佛祖統紀)。",
    "X78n1549_009:0307b08": "王氏",
    "X78n1549_009:0307b09": "越國夫人王氏。哲宗從父荊王之妻也。專修淨土。晝",
    "X78n1549_009:0307b10": "夜無間。導諸妾婢并志西歸。中有一婢獨懈慢。夫人",
    "X78n1549_009:0307b11": "曰。不可以爾一人。壞我規矩。擯之。婢悚悔。遂發憤精",
    "X78n1549_009:0307b12": "進。久之弗倦。一日謂同事曰。吾其行矣。夜聞異香滿",
    "X78n1549_009:0307b13": "室。無疾而逝。越宿。同事者告夫人言。夜夢化去之婢。",
    "X78n1549_009:0307b14": "令致謝夫人。幸蒙訓責。得生西方。感德無量。夫人曰。",
    "X78n1549_009:0307b15": "彼能入我夢。乃可信爾。其夕。夫人夢婢致謝如前。夫",
    "X78n1549_009:0307b16": "人曰。西方可至乎。婢曰。可。遂導夫人行。頃之。見一大",
    "X78n1549_009:0307b17": "池中有蓮華。大小間錯。或榮或悴。夫人問其故。婢曰。",
    "X78n1549_009:0307b18": "世間修西方者。纔發一念。此中便生一華。勤惰不同。",
    "X78n1549_009:0307b19": "榮悴亦異。精進者榮。怠廢者悴。若歷久不息。念熟觀",
    "X78n1549_009:0307b20": "成。形消神謝。決生其中。中有一人朝服而坐。寶冠瓔",
    "X78n1549_009:0307b21": "珞。莊嚴其身。夫人問曰。何人也。婢曰。楊傑也。又一人",
    "X78n1549_009:0307b22": "朝服而坐。其華頗悴。夫人又問何人。曰。馬圩也。兩人",
    "X78n1549_009:0307b23": "俱修淨業。事具本傳。夫人曰。我當生何處。婢導之行。",
    "X78n1549_009:0307b24": "可數里。望見一華臺。金碧晃耀。光明洞然。婢曰。此夫",
    "X78n1549_009:0307c01": "人生處。乃金臺上品上生也。既覺。悲喜交至。其年遇",
    "X78n1549_009:0307c02": "生日。晨起。秉爐爇香。望觀音閣而立。諸眷屬方趣前",
    "X78n1549_009:0307c03": "為壽。眡之則已化去矣(樂邦文類)。",
    "X78n1549_009:0307c04": "陳媼",
    "X78n1549_009:0307c05": "陳媼。錢塘人。從靈芝律師受菩薩戒。專心念佛。日課",
    "X78n1549_009:0307c06": "千拜。經案間迸出舍利。臨終。見佛來迎。顧旁人言未",
    "X78n1549_009:0307c07": "竟。寂然而化(佛祖統紀)。",
    "X78n1549_009:0307c08": "袁媼",
    "X78n1549_009:0307c09": "袁媼。錢塘人。從靈芝受菩薩戒。即斷葷酒。篤修淨業。",
    "X78n1549_009:0307c10": "家人皆化之。如是二十年。一日示疾。請圓淨律師說",
    "X78n1549_009:0307c11": "法。俄見佛菩薩眾。現前接引。端坐而化(佛祖統紀)。",
    "X78n1549_009:0307c12": "陳媼",
    "X78n1549_009:0307c13": "陳媼。長蘆賾禪師之母也。賾嘗作蓮華勝會錄。普勸",
    "X78n1549_009:0307c14": "緇白求生西方。其住廣平普會寺。迎母居方丈東室。",
    "X78n1549_009:0307c15": "朝夕持佛名。已而有疾。集眾唱佛。盡二日。忽合掌瞻",
    "X78n1549_009:0307c16": "像。泊然而化。前一日。賾夢母謂曰。吾見尼師十餘。來",
    "X78n1549_009:0307c17": "相召。賾曰。此往生之祥也。言已坐滅。面如珂玉。既卒",
    "X78n1549_009:0307c18": "之明日。頂微溫。面白。如夢所見然(佛祖統紀)。",
    "X78n1549_009:0307c19": "于媼",
    "X78n1549_009:0307c20": "于媼。錢唐秦氏女也。其夫販魚為業。有子遭官事破",
    "X78n1549_009:0307c21": "家。媼愁苦。欲沈身於江。遇淨住寺照師。勸之曰。夙世",
    "X78n1549_009:0307c22": "業緣。總宜順受。枉自沈江。不如念佛。媼猛省。即然一",
    "X78n1549_009:0307c23": "指佛前。誓長齋。日稱佛名。十年不怠。見一切人皆稱",
    "X78n1549_009:0307c24": "為佛子。一日請僧。誦觀無量壽佛經。而己持珠誦佛",
    "X78n1549_009:0308a01": "名。至觀像章。寂然而化(佛祖統紀)。",
    "X78n1549_009:0308a02": "王氏",
    "X78n1549_009:0308a03": "王氏。合肥馬永逸妻也。永逸世修淨業。事載本傳。王",
    "X78n1549_009:0308a04": "氏亦持佛名。行天竺十念法。又嘗持破地獄偈。偈出",
    "X78n1549_009:0308a05": "華嚴經云。若人欲了知。三世一切佛。應觀法界性。一",
    "X78n1549_009:0308a06": "切唯心造。一夕夢地獄。主者來謝云。幸蒙持偈功德。",
    "X78n1549_009:0308a07": "獄中眾生。出生善道者多矣。其後寢疾。持佛名不絕",
    "X78n1549_009:0308a08": "口。既逝。諸親屬及其侍女。皆夢王氏報云。吾已得生",
    "X78n1549_009:0308a09": "淨土矣(樂邦文類)。",
    "X78n1549_009:0308a10": "馮氏",
    "X78n1549_009:0308a11": "廣平郡夫人馮氏。名法信。贈少師珣之女。鎮洮軍承",
    "X78n1549_009:0308a12": "宣使陳思恭之妻也。少多病。及歸陳。病日劇。時慈受",
    "X78n1549_009:0308a13": "深禪師居王城。唱導佛法。夫人造其室。求却病方。慈",
    "X78n1549_009:0308a14": "受教以持齋。誦西方佛名。夫人信受。還家未踰月。遂",
    "X78n1549_009:0308a15": "屏葷血。却膏沐。衣埽塔衣。修西方淨觀。自翻經行道。",
    "X78n1549_009:0308a16": "及起居動靜。一以西方為歸。頃之。病良已。理家事如",
    "X78n1549_009:0308a17": "初。亦不廢淨業。如是十年。無惰容。無矜色。心安體舒。",
    "X78n1549_009:0308a18": "神氣日王。一日索筆書偈曰。隨緣任業許多年。枉作",
    "X78n1549_009:0308a19": "耕牛大可憐。打疊身心早脫去。免將鼻孔被人牽。見",
    "X78n1549_009:0308a20": "者怪之。夫人曰。清淨界中。失念至此。支那緣盡。行即",
    "X78n1549_009:0308a21": "西歸。適我願兮。何怪之有。其年九月示疾。至十二月。",
    "X78n1549_009:0308a22": "一夕語侍者云。吾已神遊淨土。面禮慈尊。觀音左顧。",
    "X78n1549_009:0308a23": "勢至右盼。百千萬億清淨佛子。稽首慶我得生其國。",
    "X78n1549_009:0308a24": "至如宮殿林沼。光明神麗。與十六觀經所說無二無",
    "X78n1549_009:0308b01": "別。到者方知。非可以語汝曹也。侍者呼思恭至。語其",
    "X78n1549_009:0308b02": "故。乃相與合掌誦佛名至明晨。右脇而逝。三日而殮。",
    "X78n1549_009:0308b03": "家人輒聞妙香。及茶毗。啟視。面如生時。年三十六(樂",
    "X78n1549_009:0308b04": "邦文類)。",
    "X78n1549_009:0308b05": "吳氏",
    "X78n1549_009:0308b06": "吳氏。都官員外郎呂宏妻也。宏素明佛理。與吳氏合",
    "X78n1549_009:0308b07": "志清修。有二侍女亦絕葷血。其一頗好禪。俄而得疾。",
    "X78n1549_009:0308b08": "談笑坐逝。如委蛻然。其一奉戒刻苦。或終日不食。但",
    "X78n1549_009:0308b09": "日飲吳氏所呪觀音淨水一盞而已。一日忽見金蓮",
    "X78n1549_009:0308b10": "華現前。其上雙趺隱然。數日見膝。又數日見身。又數",
    "X78n1549_009:0308b11": "日。頭面悉見。相好具足。其中阿彌陀佛。左右則觀音",
    "X78n1549_009:0308b12": "勢至也。已而宮殿樹林。皎若指掌。清淨男子。經行其",
    "X78n1549_009:0308b13": "際。如是三年。瞬息不隔。或問曾聞佛說法否。曰。我但",
    "X78n1549_009:0308b14": "得天眼。未得天耳。佛所說法。未得聞也。頃之。自言往",
    "X78n1549_009:0308b15": "生時至。遂化去。吳氏事觀音甚虔。室中列瓶數十。注",
    "X78n1549_009:0308b16": "以淨水。日誦大悲呪。輒見觀音放光入瓶中。有病者",
    "X78n1549_009:0308b17": "飲水輒愈。其水積歲。色味不變。雖大寒不凍。故世號",
    "X78n1549_009:0308b18": "吳氏為觀音縣君(淨土文)。",
    "X78n1549_009:0308b19": "龔氏",
    "X78n1549_009:0308b20": "龔氏。錢塘人。孫忭之母也。誦彌陀經。常持佛名。一日",
    "X78n1549_009:0308b21": "有疾。請清照律師至。稱說淨土諸莊嚴事。語未及終。",
    "X78n1549_009:0308b22": "端坐而化。老妾于氏亦常持佛號。頃之。夢龔氏告曰。",
    "X78n1549_009:0308b23": "吾已生淨土。却後七日。汝當來也。及期亦逝(佛祖統紀)。",
    "X78n1549_009:0308b24": "孫氏女",
    "X78n1549_009:0308c01": "孫氏女。錢塘人。常持佛名。兼習梵呪。已而有疾。請清",
    "X78n1549_009:0308c02": "照律師至。告曰。久病厭世。安得脫離五濁。受諸妙樂",
    "X78n1549_009:0308c03": "乎。師為稱說淨土因緣。女大喜。其夜夢師授藥一盞。",
    "X78n1549_009:0308c04": "服之。脫然病愈。後三日。語侍人曰。迦葉尊者在此。大",
    "X78n1549_009:0308c05": "好金蓮華座。吾其行矣。結印而化(佛祖統紀)。",
    "X78n1549_009:0308c06": "郭氏",
    "X78n1549_009:0308c07": "郭氏。名妙圓。仁和人。清照律師之妹也。長齋。誦佛名。",
    "X78n1549_009:0308c08": "課法華彌陀二經。兼行方等懺法。每諦觀落日。注想",
    "X78n1549_009:0308c09": "西方。忽聞空中聲云。郭妙圓決生淨土。嘗往律師所。",
    "X78n1549_009:0308c10": "作繫念會。齋百僧。臨終。請師說法。即時坐脫(佛祖統紀)。",
    "X78n1549_009:0308c11": "施氏",
    "X78n1549_009:0308c12": "施氏。錢塘沈銓妻也。與夫同修淨業。請照律師依觀",
    "X78n1549_009:0308c13": "經繪九品往生圖。以資觀想。平居供佛飯僧。印施般",
    "X78n1549_009:0308c14": "若經。建徑山天寧諸寺殿。所有善功。悉迴向淨土。與",
    "X78n1549_009:0308c15": "夫先後化去。皆見化佛垂手。面西而逝(佛祖統紀)。",
    "X78n1549_009:0308c16": "姚婆",
    "X78n1549_009:0308c17": "姚婆。不知何許人。專修淨業。觀念無間。一日方向西",
    "X78n1549_009:0308c18": "念佛。忽見日輪中現阿彌陀佛。相好具足。因請僧思",
    "X78n1549_009:0308c19": "淨圖其像。僧法怡為之讚曰。極樂世界有方所。祗在",
    "X78n1549_009:0308c20": "尋常日沒處。所以佛教韋提希。諦觀落日如懸鼓。善",
    "X78n1549_009:0308c21": "哉姚氏一老嫗。能以是心求淨土。暮觀朝想無歲年。",
    "X78n1549_009:0308c22": "行持坐念忘寒暑。彌陀忽從心想生。恍惚之間明了",
    "X78n1549_009:0308c23": "覩。是時虗空絕纖雲。桑榆尚駐羲和御。佛日晃耀奪",
    "X78n1549_009:0308c24": "陽輝。紺目玉毫妙相具。目駭心驚喜且悲。走告導師",
    "X78n1549_009:0309a01": "彌陀喻(思淨號喻彌陀)。具陳所見實希有。願寫金容託毫素。",
    "X78n1549_009:0309a02": "我聞勝事歎善哉。為說偈言開未悟。當知去佛本不",
    "X78n1549_009:0309a03": "遠。闡提那得明其故。雖過剎土十萬億。一念超越如",
    "X78n1549_009:0309a04": "跬步。若有迷人問路頭。向道恁麼驀直去(樂邦文類)。",
    "X78n1549_009:0309a05": "王氏",
    "X78n1549_009:0309a06": "王氏。明州人。日持金剛經。懷孕二十八月。羸瘦日甚。",
    "X78n1549_009:0309a07": "偶倚門立。一異僧過之。謂曰。汝有善根。何不印施金",
    "X78n1549_009:0309a08": "剛經千卷。王氏從之。又齋千僧。誦金剛經千卷。至夜",
    "X78n1549_009:0309a09": "三更。見金剛神以杵指王氏腹。及覺。已生二男在牀",
    "X78n1549_009:0309a10": "矣。王氏遂持齋誦經不輟。年六十一。暴卒。二使者引",
    "X78n1549_009:0309a11": "見冥王。自言從幼持金剛經。王賜金牀。命坐殿側。朗",
    "X78n1549_009:0309a12": "誦一遍。王問何不念呪。答云。世間無本。勅鬼吏於藏",
    "X78n1549_009:0309a13": "中取呪本付王氏。囑曰。汝至陽間。展轉流通。切勿遺",
    "X78n1549_009:0309a14": "墜。汝向後壽終。徑生極樂世界。不復來此處矣。王氏",
    "X78n1549_009:0309a15": "遂還。後至九十一歲。無疾坐化。其補闕真言曰。唵。呼",
    "X78n1549_009:0309a16": "嚧呼嚧。社曳穆契莎訶。事在紹興九年(金剛證果)。",
    "X78n1549_009:0309a17": "王百娘",
    "X78n1549_009:0309a18": "王百娘。明州人。少孤。既嫁而寡。依其舅舍人陳安行。",
    "X78n1549_009:0309a19": "從之官舍。紹興二年夏。忽病瘖聾。有所欲。但書之紙",
    "X78n1549_009:0309a20": "上。安行教令歸誠觀音大士。百娘遂晨夕禮拜。一日",
    "X78n1549_009:0309a21": "假寐。忽覩大士現身。示以修行捷徑。令日向西方。作",
    "X78n1549_009:0309a22": "禮阿彌陀佛。因授以偈曰。淨土周沙界。云何獨禮西。",
    "X78n1549_009:0309a23": "但能回一念。觸處是菩提。又云。可普勸人持誦。未踰",
    "X78n1549_009:0309a24": "月。二病頓愈。安行謂其念力純至。應答如響。為鐫其",
    "X78n1549_009:0309b01": "事以廣其傳(夷堅志)。",
    "X78n1549_009:0309b02": "朱氏",
    "X78n1549_009:0309b03": "朱氏。名如一。明州薛生妻也。年二十餘。即素服齋居。",
    "X78n1549_009:0309b04": "虔修淨業。嘗以黃絹請善書者寫法華經。繡以碧絨。",
    "X78n1549_009:0309b05": "針鋒綿密。點畫較然。閱十年而成。中間唱禮佛名。至",
    "X78n1549_009:0309b06": "八萬四千。復繡阿彌陀佛觀世音像。習法華經。三月",
    "X78n1549_009:0309b07": "成誦。次閱華嚴般若楞嚴圓覺。俱能通利。又鋟木為",
    "X78n1549_009:0309b08": "圖。勸人念阿彌陀佛。受圖者滿十萬聲。為迴向西方。",
    "X78n1549_009:0309b09": "所化至二十萬人。尋結廬墓旁。一室奉佛。一室宴坐。",
    "X78n1549_009:0309b10": "一室書經。給侍唯一婢子。甘苦共之。紹熈四年春。盡",
    "X78n1549_009:0309b11": "斥賣奩具。為三日會。飯千比邱。合緇白萬人。共唱西",
    "X78n1549_009:0309b12": "方佛名。建寶幢。裝所繡經七軸。並書會者姓名。送羅",
    "X78n1549_009:0309b13": "睺羅道場僧堂供奉。十二月。示微疾。垂瞑。輒起趺坐。",
    "X78n1549_009:0309b14": "薛生曰。我家無是法也。請就寢。遂右脅而逝。年三十",
    "X78n1549_009:0309b15": "七(樂邦文類)。",
    "X78n1549_009:0309b16": "陸氏",
    "X78n1549_009:0309b17": "王宜人陸氏。錢塘人。朝請王璵妻也。常誦法華。篤意",
    "X78n1549_009:0309b18": "淨土。禮懺一會。唱佛萬聲。如是三十年。偶感微疾。忽",
    "X78n1549_009:0309b19": "聞天鼓自鳴。即面西端坐。兩手結印而逝(佛祖統紀)。",
    "X78n1549_009:0309b20": "蔡氏",
    "X78n1549_009:0309b21": "蔡氏。錢塘人。早歲寡居。持經念佛。日禮佛像。逾二十",
    "X78n1549_009:0309b22": "年。忽見金蓮華現空中。遽索平時修行課目內之懷。",
    "X78n1549_009:0309b23": "安坐而逝(佛祖統紀)。",
    "X78n1549_009:0309b24": "項氏",
    "X78n1549_009:0309c01": "項氏。名妙智。鄞縣人。夫歿後。奉法甚勤。常持佛名。有",
    "X78n1549_009:0309c02": "女二人。悉令為尼。嘗預治一棺。及將逝。謂其女曰。吾",
    "X78n1549_009:0309c03": "欲坐脫。如此棺何。女曰。佛用金棺。無嫌也。遂諷觀經",
    "X78n1549_009:0309c04": "上品章。轉身西向。兩手結印。微笑而逝。事在紹定六",
    "X78n1549_009:0309c05": "年(佛祖統紀)。",
    "X78n1549_009:0309c06": "沈氏",
    "X78n1549_009:0309c07": "沈氏。名妙智。慈溪人。歸章氏。幼而長齋。日課佛號。既",
    "X78n1549_009:0309c08": "嫁篤志不變。憐憫有情。周其凍餒。已而得微疾。念佛",
    "X78n1549_009:0309c09": "益切。忽見阿彌陀佛。踴現虗空。菩薩聖眾。左右圍繞。",
    "X78n1549_009:0309c10": "放白毫光。至行者所。若長虹駕空。千燈普照。頃之吉",
    "X78n1549_009:0309c11": "祥而逝。事在端平二年(佛祖統紀)。",
    "X78n1549_009:0309c12": "鍾婆",
    "X78n1549_009:0309c13": "鍾婆。嘉禾人。日誦阿彌陀經。兼持佛號。垂二十年。一",
    "X78n1549_009:0309c14": "日語其子曰。西方眾聖。徧於虗空。大白蓮華。光明普",
    "X78n1549_009:0309c15": "耀。吾其行矣。端坐聳身。合掌而化(佛祖統紀)。",
    "X78n1549_009:0309c16": "梁氏女",
    "X78n1549_009:0309c17": "梁氏女。汾陽人。少而盲。遇一沙門。教持阿彌陀佛。越",
    "X78n1549_009:0309c18": "三年。兩目忽明。女持佛名不輟。一日見空中旛葢下",
    "X78n1549_009:0309c19": "臨。佛及菩薩同來接引。遂化去(佛祖統紀)。",
    "X78n1549_009:0309c20": "黃婆",
    "X78n1549_009:0309c21": "黃婆。潮山人。專持佛號。兼誦法華金剛二經。偶病下",
    "X78n1549_009:0309c22": "痢。自知時至。便却食日飲水數盂。一夕鄰庵僧善修。",
    "X78n1549_009:0309c23": "夢婆來別云。將往西方。越二日。西向念佛。端坐而逝。",
    "X78n1549_009:0309c24": "紅霞爛然。覆其屋上。里人皆見之(佛祖統紀)。",
    "X78n1549_009:0310a01": "崔婆",
    "X78n1549_009:0310a02": "崔婆。淄州人。東平梁氏之乳媼也。為人朴愿。早斷葷",
    "X78n1549_009:0310a03": "血。主母晁氏留意禪學。婆在旁。唯日誦阿彌陀佛。未",
    "X78n1549_009:0310a04": "嘗有閒。亦莫計其數。年七十二。下痢。持念益力。忽唱",
    "X78n1549_009:0310a05": "一偈曰。西方一路好修行。上無條嶺下無阬。去時不",
    "X78n1549_009:0310a06": "用著鞋襪。為有蓮華步步生。或問婆何時當去。曰。申",
    "X78n1549_009:0310a07": "時。已而果然。茶毗時。舌獨不化。若蓮華然(徃生集)。",
    "X78n1549_009:0310a08": "陶氏",
    "X78n1549_009:0310a09": "陶氏。常熟人。喪偶獨居。常持普門品。夢白衣大士以",
    "X78n1549_009:0310a10": "蓮華授之。又夢梵僧授經一卷。啟之。乃阿彌陀經也。",
    "X78n1549_009:0310a11": "既覺取經誦之。宛如夙習。一夕室中有光。朗然若晝。",
    "X78n1549_009:0310a12": "阿彌陀佛現身立經函上。由是持誦益虔。經卷上舍",
    "X78n1549_009:0310a13": "利迸出。積至合餘(佛祖統紀)。",
    "X78n1549_009:0310a14": "李氏",
    "X78n1549_009:0310a15": "李氏。上虞胡生之妻也。夫喪後。日誦佛名。及阿彌陀",
    "X78n1549_009:0310a16": "經。夜以繼晝。聲徹內外。凡十餘年。一日方端坐念佛。",
    "X78n1549_009:0310a17": "有僧現前。覆以緋葢。曰。十五日子時。汝當往生。問師",
    "X78n1549_009:0310a18": "何人。曰。汝所念者。李氏遂別諸親故。至期異香鬱然。",
    "X78n1549_009:0310a19": "光明照室。端坐而逝。七日茶毗。齒舌目睛皆不壞。舍",
    "X78n1549_009:0310a20": "利無數。次日茶毗處生一華。色白。周圓二寸餘。莫知",
    "X78n1549_009:0310a21": "其何名也(佛祖統紀)。",
    "X78n1549_009:0310a22": "盛媼",
    "X78n1549_009:0310a23": "盛媼。錢塘人。日誦佛名。兼課觀無量壽佛經。無何得",
    "X78n1549_009:0310a24": "病。一日起命左右具湯浴畢。面西端坐。問左右曰聞",
    "X78n1549_009:0310b01": "磬聲乎。淨土眾聖且至。已而合掌笑曰。佛菩薩已至。",
    "X78n1549_009:0310b02": "金臺現前。吾其行矣。言訖而化(佛祖統紀)。",
    "X78n1549_009:0310b03": "黃氏",
    "X78n1549_009:0310b04": "黃氏。明州人。早喪夫。還家依父。精修淨業。臨終。見佛",
    "X78n1549_009:0310b05": "來迎。結印徐行。屹然立化。家人篩灰於地。晨起驗之。",
    "X78n1549_009:0310b06": "生蓮華一孕(佛祖統紀)。",
    "X78n1549_009:0310b07": "王氏女",
    "X78n1549_009:0310b08": "王氏女。吉安人。少慕淨業。日誦彌陀觀音金剛諸經。",
    "X78n1549_009:0310b09": "母病亡。將殮。流血被體。女誓曰。若我孝心真實。願母",
    "X78n1549_009:0310b10": "體不生臭穢。誓已。流血即止。及殮。即之。絕無穢氣。已",
    "X78n1549_009:0310b11": "而父娶繼室。與同修淨業。一日女得疾。請僧說淨土",
    "X78n1549_009:0310b12": "觀門。俄起索衣。吉祥而臥。手攬觀音像前寶幡。奄然",
    "X78n1549_009:0310b13": "示寂。將殮。繼母篩灰於室。出蓮華數朵(佛祖統紀)。",
    "X78n1549_009:0310b14": "樓氏",
    "X78n1549_009:0310b15": "樓氏。名靜慧。寺簿周元卿妻也。嘗閱傳燈錄。發明見",
    "X78n1549_009:0310b16": "地。已而皈心淨土。念佛不輟。晚年得疾。忽見蓮臺現",
    "X78n1549_009:0310b17": "前。化佛無數。異香滿室。頃刻而化。有女名妙聰。因母",
    "X78n1549_009:0310b18": "發心。亦篤志念佛。病中請僧行懺。恍惚見己身著新",
    "X78n1549_009:0310b19": "淨衣。升七寶樓閣。繞佛作禮。謂家人曰。勤修淨業。西",
    "X78n1549_009:0310b20": "方現前。西向右脅而逝(佛祖統紀)。",
    "X78n1549_009:0310b21": "周婆",
    "X78n1549_009:0310b22": "周婆太平人。早修淨業。至老益虔。一夕胡跪稱佛名。",
    "X78n1549_009:0310b23": "泊然而化。鄰人見數僧振錫而行。婆在其後。須臾之",
    "X78n1549_009:0310b24": "間。冉冉騰空。向西而沒(佛祖統紀)。",
    "X78n1549_009:0310c01": "朱氏",
    "X78n1549_009:0310c02": "朱氏。霅川人。持佛名者三十年矣。兼持金剛經。開卷",
    "X78n1549_009:0310c03": "時。每謂眾聖監臨。不敢踞坐。忽斷食。日飲水數盂。閱",
    "X78n1549_009:0310c04": "四旬。夢三比邱手執蓮華。謂媼曰。吾先為汝種此華。",
    "X78n1549_009:0310c05": "今日當開。故來迓汝。既覺。請僧同唱佛名。端坐而化",
    "X78n1549_009:0310c06": "(佛祖統紀)。",
    "X78n1549_009:0310c07": "裴氏女",
    "X78n1549_009:0310c08": "裴氏女。汾陽人。清淨自居。專志念佛。臨終。索火焚香。",
    "X78n1549_009:0310c09": "言佛來迎我。我當往生。已而天華飛墜。安坐而化(佛",
    "X78n1549_009:0310c10": "祖統紀)。",
    "X78n1549_009:0310c11": "孫媼",
    "X78n1549_009:0310c12": "孫媼。明州人。孀居三十年。日常念佛。兼手製衣衾襪",
    "X78n1549_009:0310c13": "履。施諸比邱。一日微疾。夢至懺堂。身挂縵衣。隨諸比",
    "X78n1549_009:0310c14": "邱經行繞佛。既覺。沐浴更淨衣。請僧行懺。親詣佛前。",
    "X78n1549_009:0310c15": "誦阿彌陀佛經。至一心不亂。左手結印。寂然坐逝。空",
    "X78n1549_009:0310c16": "中奏天樂聲。聞於遠近(佛祖統紀)。",
    "X78n1549_009:0310c17": "秦媼",
    "X78n1549_009:0310c18": "秦媼。名淨堅。松江人。志慕大法。厭惡女身。與夫別處。",
    "X78n1549_009:0310c19": "嚴持戒法。晨夕修淨土懺儀。禮佛千拜。兼閱華嚴般",
    "X78n1549_009:0310c20": "若法華光明諸大乘經。日無虗晷。一日方端坐室中。",
    "X78n1549_009:0310c21": "忽有光明照空。逾於皎日。面西而逝(佛祖統紀)。",
    "X78n1549_009:0310c22": "蔣十八妻",
    "X78n1549_009:0310c23": "蔣十八妻者。海鹽人。中歲與其夫合志修行。斷除愛",
    "X78n1549_009:0310c24": "慾。日誦大乘經。歷四十餘年。一日各洗潄更衣。炷香",
    "X78n1549_009:0311a01": "唱佛名。並書一頌而逝。蔣頌曰。這箇幻身。四大合成。",
    "X78n1549_009:0311a02": "今日分散。各歸其根。諸幻既滅。灰飛烟絕。如空中風。",
    "X78n1549_009:0311a03": "猶碧天月。既無障礙。又能皎潔。一切永斷。無有言說。",
    "X78n1549_009:0311a04": "四十年來。脫離嗜慾。惟闡大乘。朝誦暮讀。今朝撒手",
    "X78n1549_009:0311a05": "西歸。自有現成果足。其妻頌曰。看過蓮經萬四千。平",
    "X78n1549_009:0311a06": "生香火有因緣。西方自是吾歸路。風月同乘般若船",
    "X78n1549_009:0311a07": "(閒窗括異志)。",
    "X78n1549_009:0311a08": "沈媼",
    "X78n1549_009:0311a09": "沈媼。錢塘人。持佛號十餘年。日益精進。嘗屬畫師繪",
    "X78n1549_009:0311a10": "八尺阿彌陀像。及有疾。安設牀前。晨夕繫念。並請僧",
    "X78n1549_009:0311a11": "同持佛號。忽語眾曰。有一大僧授我金座。吾當乘之。",
    "X78n1549_009:0311a12": "遂聳身前席。眾唱佛益力。媼曰。念佛功德。已登蓮臺。",
    "X78n1549_009:0311a13": "吾其往矣。遂瞑(佛祖統紀)。",
    "X78n1549_009:0311a14": "孟氏",
    "X78n1549_009:0311a15": "孟氏。醴泉人。既嫁。得痼疾。有僧教以專持佛名。行之",
    "X78n1549_009:0311a16": "三年。忽謂夫曰。可急報諸親屬。吾將去矣。已而送者",
    "X78n1549_009:0311a17": "畢集。孟氏焚香與眾唱佛名。頃之。見一沙門振錫空",
    "X78n1549_009:0311a18": "中。曰。汝當往生。俄而旛葢翩翻。佛與菩薩同時俱至。",
    "X78n1549_009:0311a19": "遂化去(佛祖統紀)。",
    "X78n1549_009:0311a20": "陳氏",
    "X78n1549_009:0311a21": "陳氏。吳興人。受持齋戒。以禪誦為樂。持佛名者三十",
    "X78n1549_009:0311a22": "年。兼誦法華經五千部。金剛彌陀二經。各五千四十",
    "X78n1549_009:0311a23": "八部。一日不食。家人問何故。曰欲求見佛耳。遂右脇",
    "X78n1549_009:0311a24": "而化(佛祖統紀)。",
    "X78n1549_009:0311b01": "胡媼",
    "X78n1549_009:0311b02": "胡媼。名淨安。會稽人。專修淨業。禮阿彌陀佛八萬四",
    "X78n1549_009:0311b03": "千相好。每一相好。各禮一拜。如是者四度。偶得微疾。",
    "X78n1549_009:0311b04": "見佛來迎。安詳坐逝。略人皆聞空中樂聲。隱隱西去",
    "X78n1549_009:0311b05": "(佛祖統紀)。",
    "X78n1549_009:0311b06": "周氏",
    "X78n1549_009:0311b07": "周氏。嘉禾人。適孫氏。與舅姑同修淨業。感室中佛像",
    "X78n1549_009:0311b08": "現光。香華盈案。或空中現諸佛菩薩。時聞天樂。或聞",
    "X78n1549_009:0311b09": "空中誦經聲(佛祖統紀)。",
    "X78n1549_009:0311b10": "鄭氏",
    "X78n1549_009:0311b11": "鄭氏。名淨安。錢塘人。常持佛名。偶得疾。聞空中聲曰。",
    "X78n1549_009:0311b12": "汝西行有期。毋得自怠。已而佛現在前。身真金色。即",
    "X78n1549_009:0311b13": "起面西端坐。有子義修。已出家矣。召之。令諷阿彌陀",
    "X78n1549_009:0311b14": "經。安然而化。其女夜夢母報曰。吾已得生淨土矣(佛",
    "X78n1549_009:0311b15": "祖統紀)。",
    "X78n1549_009:0311b16": "周婆",
    "X78n1549_009:0311b17": "周婆。鄞縣人。精修淨土。遇歲首。常持不語戒。晝夜端",
    "X78n1549_009:0311b18": "坐。盡月而止。暑月則施茶湯。歷久不廢。一夕夢大蓮",
    "X78n1549_009:0311b19": "葉。徧覆市衢。己手執數珠。經行葉上。既而微疾。鄰人",
    "X78n1549_009:0311b20": "夜見寶葢旛幡自空中來。入其門內。黎明。合掌唱佛",
    "X78n1549_009:0311b21": "而逝(徃生集)。",
    "X78n1549_009:0311b22": "張夫人",
    "X78n1549_009:0311b23": "張夫人者。不詳其里居。晚而長齋。日誦西方佛名。年",
    "X78n1549_009:0311b24": "七十九矣。每夜坐息燭。四壁放光。現諸纓絡。臨終。焚",
    "X78n1549_009:0311c01": "香案上。篆烟宛轉。結成佛像。須臾之間。作真金色。眉",
    "X78n1549_009:0311c02": "目若畫。一手下垂。若接引狀。篆烟甫消。而夫人寂矣",
    "X78n1549_009:0311c03": "(淨土節要)。",
    "X78n1549_009:0311c04": "薛氏",
    "X78n1549_009:0311c05": "薛氏。武塘世家女也。母夢長庚入懷而薛氏生。後歸",
    "X78n1549_009:0311c06": "周。生子五人而寡。專心淨業。好施不倦。室中供觀音",
    "X78n1549_009:0311c07": "大士。香烟吐蘂。結成蓮華。人皆見之。萬歷十五年五",
    "X78n1549_009:0311c08": "月。得疾。醫進乳糜。却之。遂斷食。至九月六日。延僧禮",
    "X78n1549_009:0311c09": "懺。曰。四日足。吾事畢矣。設西方佛像。晝夜繫念。令諸",
    "X78n1549_009:0311c10": "子同唱佛名。婦女毋得入。至第五日。晨起。索水盥手。",
    "X78n1549_009:0311c11": "誦甘露真言。著新淨衣。戴誌公帽。長跪佛前。唱然香",
    "X78n1549_009:0311c12": "讚佛偈。及三自皈依。禮三拜。誦佛名一百八聲。方午。",
    "X78n1549_009:0311c13": "趺跏結印而化。神氣熈然。家人聞蓮華香滿室中。遺",
    "X78n1549_009:0311c14": "令具龕。毋用棺槨。毋迎眚神。毋燒紙錢。毋殺牲以祭。",
    "X78n1549_009:0311c15": "諸子皆從之(徃生集)。",
    "X78n1549_009:0311c16": "方氏",
    "X78n1549_009:0311c17": "方氏。桐城諸生吳應賓妻也。年三十而寡。秉節自誓。",
    "X78n1549_009:0311c18": "專修淨土。一老嫗亦持戒。晨夕隨侍。萬歷十三年。方",
    "X78n1549_009:0311c19": "氏年五十矣。有小疾。呼老嫗相對唱佛名。晨夕無間。",
    "X78n1549_009:0311c20": "既而具浴更衣。晨起然香禮佛。還坐一榻。泊然而化",
    "X78n1549_009:0311c21": "(徃生集)。",
    "X78n1549_009:0311c22": "徐氏",
    "X78n1549_009:0311c23": "徐氏。嘉定陸生妻也。夫亡。篤志淨業。舊有千金貸人。",
    "X78n1549_009:0311c24": "焚劵不問。篋中服物。悉用布施。朝夕佛前禮誦。如是",
    "X78n1549_009:0312a01": "十年。一夕忽呼侍者曰。看東方光發否。吾往生時至",
    "X78n1549_009:0312a02": "矣。遂高聲唱佛。合掌而化(徃生集)。",
    "X78n1549_009:0312a03": "許氏婦",
    "X78n1549_009:0312a04": "許氏婦。杭州人。為人謹厚。日課佛名。久而彌篤。一日",
    "X78n1549_009:0312a05": "呼家人與訣曰。吾將去矣。著淨衣端坐。取天目白華",
    "X78n1549_009:0312a06": "簪之。安然而逝(徃生集)。",
    "X78n1549_009:0312a07": "于媼",
    "X78n1549_009:0312a08": "于媼。昌平于貴之母也。專修淨業。至老彌篤。一日取",
    "X78n1549_009:0312a09": "所著衣。浣濯甚潔。謂其子曰。將以某日往生淨土。子",
    "X78n1549_009:0312a10": "未之信。及期。置几庭中。坐几上化去。空中隱隱有天",
    "X78n1549_009:0312a11": "樂聲。鄉人皆聞之(徃生集)。",
    "X78n1549_009:0312a12": "潘氏",
    "X78n1549_009:0312a13": "潘氏。名廣潭。工部主事餘杭李陽春之妻也。陽春故",
    "X78n1549_009:0312a14": "好施。晚常誦西方佛名。既逝踰年。見神於潘氏。登樓",
    "X78n1549_009:0312a15": "啟窗。作洪語曰。要修行。要修行。潘氏通古今。初好排",
    "X78n1549_009:0312a16": "觝釋教。晚而皈禮雲棲。斷葷血。習禪定。夜常跏趺達",
    "X78n1549_009:0312a17": "旦。兼修諸功德。散錢票不訾。萬歷三十九年冬。得疾。",
    "X78n1549_009:0312a18": "明年正月。自知不起。遺囑家財。已而謂人曰。吾三世",
    "X78n1549_009:0312a19": "梵僧。今且偕大士而西矣。稱佛名不絕口。屈三指而",
    "X78n1549_009:0312a20": "化。及斂。支體輕軟。貌如生(虞德園集)。",
    "X78n1549_009:0312a21": "朱氏",
    "X78n1549_009:0312a22": "朱氏。仁和諸生孫標妻也。平生奉持齋戒。專修淨土。",
    "X78n1549_009:0312a23": "嘗然燈禮佛。燈光爛然。化成五彩。有佛跏趺其上。及",
    "X78n1549_009:0312a24": "將終。端坐合掌。稱佛名。不輟。及斂。貌如生(學佛考調)。",
    "X78n1549_009:0312b01": "祝氏",
    "X78n1549_009:0312b02": "祝氏。公安龔仲淳婦也。甥袁宏道兄弟。好談佛法。祝",
    "X78n1549_009:0312b03": "氏聞淨土法門。信之遂專持佛名。兼誦金剛經。一日",
    "X78n1549_009:0312b04": "語諸子曰。佛言三日後當來迎我。及期。沐浴坐堂上。",
    "X78n1549_009:0312b05": "諸眷屬拱列。良久。自言佛至。眉間放白毫光。長數丈。",
    "X78n1549_009:0312b06": "又言見一僧相好莊嚴。自稱須菩提。俄化為百餘僧。",
    "X78n1549_009:0312b07": "或從旁謂曰。經中凡一百三十八須菩提。即此是也。",
    "X78n1549_009:0312b08": "諸眷屬共焚香誦佛名。祝氏微笑而逝。閣中一九歲",
    "X78n1549_009:0312b09": "婢。方臥地。忽大呼起立。言見數金甲巨人。執旛幢為",
    "X78n1549_009:0312b10": "夫人導。其幢柄拂面過。不覺痛失聲。察之。傷痕宛然。",
    "X78n1549_009:0312b11": "既殮。棺中時發異香(袁中郎集)。",
    "X78n1549_009:0312b12": "張太宜人",
    "X78n1549_009:0312b13": "張太宜人金氏。緜州人。普安知府張懷麓妻也。家世",
    "X78n1549_009:0312b14": "貴盛而自奉甚薄。中年失偶。教諸子有法度。子正道",
    "X78n1549_009:0312b15": "正學。皆以科名顯。太宜人晚得淨土書讀之。遂注心",
    "X78n1549_009:0312b16": "極樂。晨夕禮誦。一夕戒諸孫曰。爾輩好讀祖父書。吾",
    "X78n1549_009:0312b17": "其去矣。呼侍女焚香。端坐而逝。數日後。見夢於孫曰。",
    "X78n1549_009:0312b18": "適從西方來。始知太宜人實生淨土云(白蘇齋集)。",
    "X78n1549_009:0312b19": "楊選一妻",
    "X78n1549_009:0312b20": "楊選一妻。南昌人。客居南京。年三十生子。即與夫別",
    "X78n1549_009:0312b21": "居。聽夫置妾。自是長齋念佛。閱十五年。其年八月。疽",
    "X78n1549_009:0312b22": "發於背。痛入骨。見一惡鬼持刀逼之。有大力神驅之",
    "X78n1549_009:0312b23": "去。其痛頓息。旋謂夫曰。吾將行矣。有童子四人相迎。",
    "X78n1549_009:0312b24": "可以清茶供之。問將何往。曰往西方。合掌唱佛名而",
    "X78n1549_009:0312c01": "逝(淨土晨鐘)。",
    "X78n1549_009:0312c02": "鍾氏",
    "X78n1549_009:0312c03": "鍾氏。仁和張後溪繼室也。年四十。喪夫。遂長齋。日誦",
    "X78n1549_009:0312c04": "西方佛名。歷四十餘載。居常每聞天樂鳴空。及唱佛",
    "X78n1549_009:0312c05": "聲。泰昌元年十二月。臥病。數日飲湯一盞。明年元旦",
    "X78n1549_009:0312c06": "為家人言。蓮華布地旛葢懸空。爾曹亦見之乎。口中",
    "X78n1549_009:0312c07": "唱佛名不輟。及暮。吉祥而化(淨土全書)。",
    "X78n1549_009:0312c08": "吳氏女",
    "X78n1549_009:0312c09": "吳氏女。太倉人。生時趺坐而下。稍長。皈心佛乘。事親",
    "X78n1549_009:0312c10": "孝。不願有家。人或勸之。輒指天為誓。初從昆弟析諸",
    "X78n1549_009:0312c11": "字義。已而誦佛經。悉通曉大意。朝夕禮拜甚虔。俄夢",
    "X78n1549_009:0312c12": "神授以梵書準提呪。有病瘧者。以梵字治之。立愈。嘗",
    "X78n1549_009:0312c13": "於夢中得通宿命。自言曾為宋高僧。此來專為父母。",
    "X78n1549_009:0312c14": "年二十三當成道果。崇禎四年。年二十三矣。閉關一",
    "X78n1549_009:0312c15": "室。專修淨土。仲冬之末。示微疾。作偈辭世。勉親堅修",
    "X78n1549_009:0312c16": "勿懈。日方午。索玉戒指佩之。右脅而逝。將殮。紅光溢",
    "X78n1549_009:0312c17": "於面。母為理髮。異香從頂中出。達於戶外。經夕不散。",
    "X78n1549_009:0312c18": "居四年。茶毗。骨瑩如玉。頂作黃金色。為起塔以奉之",
    "X78n1549_009:0312c19": "(續徃生集)。",
    "X78n1549_009:0312c20": "盧氏",
    "X78n1549_009:0312c21": "盧氏。名智福。徽州程李清妻也。晚遷湖州。季清奉佛",
    "X78n1549_009:0312c22": "甚虔。力營福業。盧氏竭資為助。長齋。日課佛名二三",
    "X78n1549_009:0312c23": "萬。約己惠下。未嘗詈人。崇禎五年。得危疾。請古德法",
    "X78n1549_009:0312c24": "師。授五戒。咨淨土法要。遂一意西歸。季清為誦華嚴",
    "X78n1549_009:0313a01": "經。至入法界品五十三門。為一一講說。盧氏悉領解。",
    "X78n1549_009:0313a02": "季清復策之曰。百劫千生。在此一舉。努力直往。毋猶",
    "X78n1549_009:0313a03": "豫也。遂高聲唱佛。夜以繼晝。如是半月。其母及女來",
    "X78n1549_009:0313a04": "問視。悉謝遣之。曰。毋亂人意。十一月八日。忽覩蓮華",
    "X78n1549_009:0313a05": "現前。化佛垂手。身心踊躍。急索香水沐浴。西向叉手。",
    "X78n1549_009:0313a06": "連稱佛名。右脅而逝。時方午。及暮捫其頂。熱可灼手。",
    "X78n1549_009:0313a07": "年三十九。藕益法師為之傳。系以贊曰。哀哉三界。愛",
    "X78n1549_009:0313a08": "欲為根。根株不拔。奚望西生。蓮華國土。永離塵情。此",
    "X78n1549_009:0313a09": "緣能斷。彼質斯成。勇矣智福。女中之英。一日一夜。淨",
    "X78n1549_009:0313a10": "念功殷。華臺接引。眼識分明。子母恩愛。枯木寒氷。吉",
    "X78n1549_009:0313a11": "祥善逝。長辭苦輪。我今隨喜。願共羣倫。頓除愛網。證",
    "X78n1549_009:0313a12": "入元門(靈峯宗論)。",
    "X78n1549_009:0313a13": "費氏",
    "X78n1549_009:0313a14": "費氏。湖州雙林鎮沈春郊妻也。少寡。織紡自饍。持齋",
    "X78n1549_009:0313a15": "數十年。供養三世佛畫像。及檀香大士。日誦金剛經",
    "X78n1549_009:0313a16": "一卷。佛名千聲。寒暑不輟。崇禎十一年。大疫。壻張世",
    "X78n1549_009:0313a17": "茂迎費氏往居其家。止攜大士以行。費氏居一樓。日",
    "X78n1549_009:0313a18": "課回向。祝願此香直達佛所。如是三載。忽空中有香",
    "X78n1549_009:0313a19": "繞樓數日。粉墻上湧現三世佛像。莊嚴精妙。遠邇詫",
    "X78n1549_009:0313a20": "傳。瞻禮日眾。或以淨巾擦之。色逾光明。又四年。一日",
    "X78n1549_009:0313a21": "告壻曰。吾欲返故居。入門。即灑掃焚香。參佛誦經。至",
    "X78n1549_009:0313a22": "第三日早。沐浴更衣。端坐念佛。午刻。大呼佛來也。我",
    "X78n1549_009:0313a23": "行矣。別眾而逝。年七十有三(巾馭乘續集)。",
    "X78n1549_009:0313a24": "李氏",
    "X78n1549_009:0313b01": "李氏。劉道隆之母也。年四十。長齋奉佛。除靜室一間。",
    "X78n1549_009:0313b02": "供奉觀音大士。朝夕禮拜。唱佛名千聲。雖大寒暑不",
    "X78n1549_009:0313b03": "輟。刻金剛經以施人。每遇誕日。誡子婦毋置酒。唯禮",
    "X78n1549_009:0313b04": "懺一日。或三日。如是二十五年。將終前一歲。延僧誦",
    "X78n1549_009:0313b05": "經七晝夜。夢所奉大士持數珠一串示之曰。以此授",
    "X78n1549_009:0313b06": "汝。珠數乃汝往生淨土之期。數之。得五十三。覺而識",
    "X78n1549_009:0313b07": "之。至明年五月十三日。忽告家人曰。吾今日往西方",
    "X78n1549_009:0313b08": "矣。可為我同聲唱佛名。助我西行。子婦輩坐榻前唱",
    "X78n1549_009:0313b09": "佛。李氏面西端坐而逝。道隆述其事為世勸焉(金剛",
    "X78n1549_009:0313b10": "持驗記)。",
    "X78n1549_009:0313b11": "李氏",
    "X78n1549_009:0313b12": "黃太宜人李氏者。南京儀制主事建昌黃端伯之母",
    "X78n1549_009:0313b13": "也。賢明仁慈。信樂佛法。晚歲誦金剛經地藏經日虔。",
    "X78n1549_009:0313b14": "一夕夢趺坐山巔。佛光照身。覺謂其子曰。西方之期",
    "X78n1549_009:0313b15": "至矣。無何。示微疾。端坐而逝(建昌志。縣榻編)。",
    "X78n1549_009:0313b16": "陳嫗",
    "X78n1549_009:0313b17": "陳嫗。常熟人。居於城南。以紡為業。篤信佛法。隨紡車",
    "X78n1549_009:0313b18": "聲唱阿彌陀佛。終日不絕口。如是三十年。一日忽呼",
    "X78n1549_009:0313b19": "其子謂曰。而不見空中寶葢幡幢乎。吾其逝矣。因拍",
    "X78n1549_009:0313b20": "手大笑。取湯沐浴竟。即合掌化去。事在順治十年。翁",
    "X78n1549_009:0313b21": "尚書叔元。方微時。聞其事。親往視之。見嫗凝然危坐。",
    "X78n1549_009:0313b22": "室中香氣襲人。晚著淨土約說。書其事以證焉(淨土",
    "X78n1549_009:0313b23": "約說書後)。",
    "X78n1549_009:0313b24": "張寡婦",
    "X78n1549_009:0313c01": "張寡婦。常熟人。居小東門外。安貧守節。專持佛號。不",
    "X78n1549_009:0313c02": "擇淨穢。未嘗少間。以下痢終。遺一破裙。臭不可近。棄",
    "X78n1549_009:0313c03": "之中流。忽見蓮華交發五色燦然。散布水面。見者驚",
    "X78n1549_009:0313c04": "異。乃取裙還送一庵。作佛座前案圍。事在順治間(果",
    "X78n1549_009:0313c05": "報聞見錄)。",
    "X78n1549_009:0313c06": "陸寡婦",
    "X78n1549_009:0313c07": "陸寡婦。常熟人。年二十。夫亡。持齋戒佛。與人無競。至",
    "X78n1549_009:0313c08": "六十七而終。焚其衫裙。火氣既絕。忽見金光迸出。灰",
    "X78n1549_009:0313c09": "中儼然有佛像在焉。共數十。閭里聚觀。皆焚香膜拜。",
    "X78n1549_009:0313c10": "事在康熈三年(果報聞見錄)。",
    "X78n1549_009:0313c11": "楊氏",
    "X78n1549_009:0313c12": "楊氏。張秩斯之妻也。父次弁。虞山嚴氏出。嚴家世學",
    "X78n1549_009:0313c13": "佛。故楊氏自幼即歸心大法。既適張。尋禮僧德真。受",
    "X78n1549_009:0313c14": "三皈五戒。斷除愛慾。年二十七。病劇。發願求生西方。",
    "X78n1549_009:0313c15": "室中供接引佛像。高唱佛名五日。室中聞栴檀香。至",
    "X78n1549_009:0313c16": "七日。瞑目頃之。見觀音大士謂曰。蓮華種子。已有半",
    "X78n1549_009:0313c17": "功。其半看汝手段。問從何處著力。答曰。撒手便行。即",
    "X78n1549_009:0313c18": "合掌唱佛趺坐而逝(續徃生集)。",
    "X78n1549_009:0313c19": "江氏",
    "X78n1549_009:0313c20": "江氏。餘杭嚴訒公繼室也。訒公故雲棲弟子。奉西方",
    "X78n1549_009:0313c21": "之教。江氏自歸嚴。奉教甚篤。鷄鳴起。跪佛前唱佛千",
    "X78n1549_009:0313c22": "聲。次及諸經呪。凡爇香炳燭盥飲之事。胥自為之。不",
    "X78n1549_009:0313c23": "以役侍婢。康熈七年三月六日。晨課畢。俄而體憊。復",
    "X78n1549_009:0313c24": "就寢。移時。忽大聲曰。觀世音菩薩來矣。趣具湯洗沐",
    "X78n1549_009:0314a01": "畢。就枕而逝。及殮。顏色紅潤。手足柔軟。若委蛻者然",
    "X78n1549_009:0314a02": "(淨土全書)。",
    "X78n1549_009:0314a03": "徐太宜人",
    "X78n1549_009:0314a04": "徐太宜人。錢塘徐浩軒之母也。平生奉佛甚謹。誦西",
    "X78n1549_009:0314a05": "方佛名。繪像為圖。旁累數千圈。記所誦數。每一圖畢。",
    "X78n1549_009:0314a06": "即納黃布囊中。如是數歲。康熈三十四年卒。卒之日。",
    "X78n1549_009:0314a07": "家人焚囊於盆。忽聞盆內爆然。視之。見五色光起。布",
    "X78n1549_009:0314a08": "成緇色。其上現樓閣欄楯。重疊周匝。中湧蓮華數十。",
    "X78n1549_009:0314a09": "華上各有一佛合掌趺坐。復現諸天女恭敬圍繞。一",
    "X78n1549_009:0314a10": "一皆如粉色畫本。見者莫不驚歎。明日掇灰。視囊背",
    "X78n1549_009:0314a11": "所現諸形象。與囊面無異。惟佛後又有一老母執拂",
    "X78n1549_009:0314a12": "隨行。浩軒為之記如此(信徵錄)。",
    "X78n1549_009:0314a13": "凌氏",
    "X78n1549_009:0314a14": "凌氏。法名善益。吳人張廷表之妻也。母葉氏。長齋四",
    "X78n1549_009:0314a15": "十年。禮古潭和尚為師。日拜華嚴經。周而復始者三。",
    "X78n1549_009:0314a16": "年八十一。夢羅漢現金色身。遂逝。凌氏年四十餘亦",
    "X78n1549_009:0314a17": "長齋。禮古潭為師。日夜六時。行大悲懺法。拜華嚴經。",
    "X78n1549_009:0314a18": "凡再周。常以五更起入佛堂。廷表為煑湯果餉之。晚",
    "X78n1549_009:0314a19": "而專誦大悲呪。阿彌陀佛號。求生西方。一日觀音大",
    "X78n1549_009:0314a20": "士現像。遂示疾。謂其女曰。佛光滿室。吾行矣。遂逝。年",
    "X78n1549_009:0314a21": "六十九。事在乾隆三十四年。女適朱氏。奉法亦虔。課",
    "X78n1549_009:0314a22": "法華經。持西方佛號。其家人。多從而化焉(善女人傳)。",
    "X78n1549_009:0314a23": "余媼",
    "X78n1549_009:0314a24": "余媼。徐州宗氏女。昭月和尚之母也。和尚既主揚州",
    "X78n1549_009:0314b01": "高旻寺。迎媼至寺。闢一室居之。媼初入室。思家頗切。",
    "X78n1549_009:0314b02": "與和尚言。輙道家事。和尚為說苦空無常無我之法。",
    "X78n1549_009:0314b03": "勸母一心念佛。求生西方。弗省。和尚遂匿弗見。媼召",
    "X78n1549_009:0314b04": "之。亦弗往。媼無可奈何。遂勉強持佛名。苦不能繼。居",
    "X78n1549_009:0314b05": "三年。稍益熟。遂發深信心。受菩薩戒。晨夕禮拜甚虔。",
    "X78n1549_009:0314b06": "和尚往見媼問頗思家否。媼曰。念佛好。不思家也。一",
    "X78n1549_009:0314b07": "日坐庭前。面塔唱佛名。忽光開。見金色世界。光耀無",
    "X78n1549_009:0314b08": "際。墻壁樹林。廓然摧滅。媼大喜。踴身即之。倐無所覩。",
    "X78n1549_009:0314b09": "自此六根悄然。動靜起居。不生一念。久之。夢至一人",
    "X78n1549_009:0314b10": "家。有婦坐草。媼驚曰。何為至此。吾方求生西方。入胎",
    "X78n1549_009:0314b11": "出胎。大可畏也。急走出。瞿然而覺。晨起以告和尚。曰。",
    "X78n1549_009:0314b12": "吾生緣殆盡矣。其為我集僧唱佛名。送我西行。從之。",
    "X78n1549_009:0314b13": "遂西向坐逝。事在乾隆二十七年(善女人傳)。",
    "X78n1549_009:0314b14": "楊媼",
    "X78n1549_009:0314b15": "楊媼。杭州人。居北門外石灰壩。年五十餘。得風疾。僵",
    "X78n1549_009:0314b16": "臥。呻吟徹晝夜。有旅亭師者。自京師還天目。過其居。",
    "X78n1549_009:0314b17": "其子為設齋。請入視母。媼頻顣曰。病甚。師莫有好方",
    "X78n1549_009:0314b18": "能愈我否。師曰。有之。恐汝不肯服耳。媼曰。誠有之。安",
    "X78n1549_009:0314b19": "肯不服。師曰。病從身起。身從假合。汝能捨身。病自去",
    "X78n1549_009:0314b20": "矣。媼曰。捨身奈何。師曰。汝但將身放下。一心西向。繫",
    "X78n1549_009:0314b21": "念阿彌陀佛。阿彌陀佛是大醫王。能除一切眾生之",
    "X78n1549_009:0314b22": "病。但能至誠念佛者。阿彌陀佛自來救汝。媼曰。佛果",
    "X78n1549_009:0314b23": "來乎。師曰來。但患汝念不切耳。既別去。媼遂持佛名。",
    "X78n1549_009:0314b24": "默觀西方。日益懇至。居五月。語其子曰。阿彌陀佛至",
    "X78n1549_009:0314c01": "矣。四日後吾當西歸。為我諸旅亭師作別。師時在天",
    "X78n1549_009:0314c02": "目。不至。及期。別請僧十人。共唱佛名。媼起坐向西而",
    "X78n1549_009:0314c03": "化。事在乾隆三十六年(善女人傳)。",
    "X78n1549_009:0314c04": "余氏",
    "X78n1549_009:0314c05": "余氏。法名真修。吳人朱穎符妻也。年三十二而寡。至",
    "X78n1549_009:0314c06": "三十六。長齋奉佛。晚年以家事付兒婦。專修淨業。年",
    "X78n1549_009:0314c07": "七十。夏秋之交。夢遊一池畔。池中有船。載比邱尼優",
    "X78n1549_009:0314c08": "婆夷十數人。中有一人招余氏云。西方去。余氏自念",
    "X78n1549_009:0314c09": "言。此時不去。待歲晚可耳。招者遽云。且待後船。至九",
    "X78n1549_009:0314c10": "月六日。夢阿彌陀佛現身接引。既覺。自知時至。請所",
    "X78n1549_009:0314c11": "事文岐師作別。師至。索蓮華不得。以蓮葉與之。余氏",
    "X78n1549_009:0314c12": "欣然。念佛彌切。內外俱聞異香。至十一日清晨。索水",
    "X78n1549_009:0314c13": "沐浴。更新衣。趺坐稱佛名。有頃。右脅而逝。事在乾隆",
    "X78n1549_009:0314c14": "三十六年(僧正琦述)",
    "X78n1549_009:0314c15": "論曰。十方嚴淨國土。純一化生。無有女人。而韋提希",
    "X78n1549_009:0314c16": "夫人。因子惡逆。起心厭離。即得見阿彌陀佛。受記往",
    "X78n1549_009:0314c17": "生。又蓮華經明受持之利。偏記女人往生極樂。故知",
    "X78n1549_009:0314c18": "娑婆女人。於西方淨土。有大因緣。自蓮宗盛行。閨閤",
    "X78n1549_009:0314c19": "諸賢。往往能專志勤業。一生取辦。彼具丈夫之形者。",
    "X78n1549_009:0314c20": "視此能無愧乎。",
    "X78n1549_009:0314c21": "往生物類第十",
    "X78n1549_009:0314c22": "鸚鵡",
    "X78n1549_009:0314c23": "唐河東裴氏家。有鸚鵡。以其名載梵經。常狎而敬之。",
    "X78n1549_009:0314c24": "告以六齋之禁。比及辰後。非時之食。終夕不視。或教",
    "X78n1549_009:0315a01": "以持佛名號者。當自有念以至無念。則仰首奮翼。若",
    "X78n1549_009:0315a02": "承若聽。其後或俾之念佛。則默然而不答。或謂之不",
    "X78n1549_009:0315a03": "念。即唱言阿彌陀佛。每虗室戒曙。發和雅音。穆如笙",
    "X78n1549_009:0315a04": "竽。念念相續。聞者莫不灑然。貞元十九年七月。悴而",
    "X78n1549_009:0315a05": "不懌。馴養者知其將盡。乃鳴磬告曰。將西歸乎。為爾",
    "X78n1549_009:0315a06": "擊磬。爾其存念。每一擊磬。一稱阿彌陀佛。暨十擊磬",
    "X78n1549_009:0315a07": "而十念成。斂羽委足。不震不仆。奄然而絕。闍維。得舍",
    "X78n1549_009:0315a08": "利十餘粒。節度使韋臯為之記(佛祖通載)。",
    "X78n1549_009:0315a09": "鸜鵒",
    "X78n1549_009:0315a10": "宋元祐間。長沙郡人。養一鸜鵒。俗呼為八八兒者也。",
    "X78n1549_009:0315a11": "偶聞一僧念阿彌陀佛。即隨口稱念。旦暮弗絕。其家",
    "X78n1549_009:0315a12": "因以與僧。久之鳥亡。僧具棺以葬之。俄口中生蓮華",
    "X78n1549_009:0315a13": "一枝。或為題曰。有一靈禽八八兒。解隨僧口念阿彌。",
    "X78n1549_009:0315a14": "死埋平地蓮華發。我輩為人豈不知。又天台黃巖正",
    "X78n1549_009:0315a15": "等寺觀師。畜一鸜鵒。常隨人念阿彌陀佛。一旦立死",
    "X78n1549_009:0315a16": "籠中。乃穴土而葬之。舌端生紫蓮華。大智律師為偈",
    "X78n1549_009:0315a17": "頌之(佛祖統紀)。",
    "X78n1549_009:0315a18": "白鸚鵡",
    "X78n1549_009:0315a19": "白鸚鵡。嶺南一士人所畜也。晨朝必誦觀音號。白衣",
    "X78n1549_009:0315a20": "呪。兼能誦歸去來辭。赤壁賦。及李白諸詩。或晨課未",
    "X78n1549_009:0315a21": "畢。導以詩文。不應也。一日謂士人曰。我從西方來。還",
    "X78n1549_009:0315a22": "從西方去。其夕奄然而化(見聞錄)",
    "X78n1549_009:0315a23": "論曰。一切眾生。具有如來藏性。乃至三惡道中。但有",
    "X78n1549_009:0315a24": "能繫念阿彌陀佛者。即得往生彼國。見佛聞法。觀鸚",
    "X78n1549_009:0315b01": "鵡鶴鵒事。豈不信然。經云。寧受地獄苦。得聞諸佛名。",
    "X78n1549_009:0315b02": "不受無量樂。而不聞佛名。幸得為人。六根完具。不知",
    "X78n1549_009:0315b03": "念佛。甚者誣且毀焉。亦可謂自暴之尤者矣。豈不惜",
    "X78n1549_009:0315b04": "哉。",
    "X78n1549_009:0315b06": "淨土聖賢錄卷九(終)"
}