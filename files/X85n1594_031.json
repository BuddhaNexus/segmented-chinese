{
    "X85n1594_031:0618a05": "佛祖綱目卷第三十一(調字號)",
    "X85n1594_031:0618a07": "甲子(唐玄宗開元十二年)壬午(改天寶)丙申(肅宗至德元年)戊戌(改乾元)",
    "X85n1594_031:0618a08": "庚子(改上元)壬寅(改寶應)癸卯(代宗廣德元年)乙巳(改永泰)丙午",
    "X85n1594_031:0618a09": "(改大曆)庚申(德宗建中元年)癸亥(唐德宗建中四年止)",
    "X85n1594_031:0618a10": "(乙丑)普寂禪師住唐興寺",
    "X85n1594_031:0618a11": "[0618a11] 普寂。受記於神秀。開元十三年。玄宗詔居都城唐興",
    "X85n1594_031:0618a12": "寺。王公士庶。爭來禮謁。",
    "X85n1594_031:0618a13": "(己巳)牛頭山智威禪師入寂",
    "X85n1594_031:0618a14": "[0618a14] 開元己巳。牛頭山智威將入滅。謂門弟子曰。將屍林",
    "X85n1594_031:0618a15": "中。施諸鳥獸○宣州安國寺玄挺。初參智威。侍立次。",
    "X85n1594_031:0618a16": "有講僧問威曰。真性緣起。其義云何。威良久。挺遽召",
    "X85n1594_031:0618a17": "曰。大德正興一念。問時是真性中緣起。其僧言下大",
    "X85n1594_031:0618a18": "悟○玄素。住鶴林。一日有屠者。禮謁。願就所居辦供。",
    "X85n1594_031:0618a19": "素欣然而往。眾皆訝之。素曰。佛性平等。賢愚一致。但",
    "X85n1594_031:0618a20": "可度者。吾即度之。復何差別之有○李通玄。日食一",
    "X85n1594_031:0618a21": "&#x6822;葉棗十顆。因呼棗&#x6822;大士。開元七年。大原高仙奴",
    "X85n1594_031:0618a22": "館之齋中造論。逾三年。遷馬氏古佛堂側。閱十年。負",
    "X85n1594_031:0618a23": "經書而去。山行三十里。偶一虎當途。玄撫之曰。吾著",
    "X85n1594_031:0618a24": "華嚴論。汝能為擇棲止處否。即以經囊。負其背。隨至",
    "X85n1594_031:0618b01": "神福山原下土龕前。蹲駐。玄取囊置龕。虎搖尾而去。",
    "X85n1594_031:0618b02": "龕廣六七肘。玄著論。每夕口出白光。以代燭。日有二",
    "X85n1594_031:0618b03": "女子布衣白巾。汲水炷香。食時輒具饌。齋畢。撤器而",
    "X85n1594_031:0618b04": "去。如是五載。著論畢。遂滅跡不見。",
    "X85n1594_031:0618b05": "(庚辰)普寂禪師入寂(北宗神秀法嗣)",
    "X85n1594_031:0618b06": "[0618b06] 普寂。住都城。遠近參學者輻輳。開元庚辰入滅○道",
    "X85n1594_031:0618b07": "樹。亦秀嗣。得法後。結茅壽州三&#x5CEF;山。&#x751E;有野人。服色",
    "X85n1594_031:0618b08": "素朴。言談詭異。時忽化作佛。及菩薩羅漢天仙等形。",
    "X85n1594_031:0618b09": "或放神光。或呈聲響。學徒皆不能測。十數年後。寂無",
    "X85n1594_031:0618b10": "影響。樹告眾曰。野人作多色伎倆。眩惑於人。只消老",
    "X85n1594_031:0618b11": "僧不見不聞。彼之伎倆有窮。吾之不見不聞無盡。",
    "X85n1594_031:0618b12": "○行思禪師傳法希遷",
    "X85n1594_031:0618b13": "[0618b13] 行思。一日令希遷。持書與懷。讓曰。汝達書了速回。吾",
    "X85n1594_031:0618b14": "有箇&#x922F;斧子。與汝住山。遷至彼。未呈書。便問。不慕諸",
    "X85n1594_031:0618b15": "聖。不重己靈時如何。曰子問太高生。何不向下問。曰",
    "X85n1594_031:0618b16": "寧可永劫受沉淪。不從諸聖求解脫。讓便休。遷回。思",
    "X85n1594_031:0618b17": "問。子返何速。書信達否。曰書亦不通。信亦不達。去日",
    "X85n1594_031:0618b18": "蒙和尚許箇&#x922F;斧子。只今便請。思垂一足。遷便禮拜",
    "X85n1594_031:0618b19": "○李通玄。美髭髯。朗眉目。丹唇紫腮。冠樺皮衣。麻衣",
    "X85n1594_031:0618b20": "長裙。博袖散腰。徒跣而行。放曠人天。靡所拘束。開元",
    "X85n1594_031:0618b21": "庚辰三月間。一日出山。遇里人高會燕樂。玄就語曰。",
    "X85n1594_031:0618b22": "汝等好住。吾將歸矣。眾驚其去。有送入山者。至龕而",
    "X85n1594_031:0618b23": "謝遣之。即於是夕。&#x70DF;雲凝布。巖谷震蕩。有二白鶴。翔",
    "X85n1594_031:0618b24": "空哀唳。其餘飛走。悲鳴滿山。翼日里人爭往候之。則",
    "X85n1594_031:0618c01": "已端坐示寂於龕中矣。奉九十五。著華嚴論四十卷。",
    "X85n1594_031:0618c02": "又著決疑論。會釋十門玄義。排科釋略。及緣生解迷",
    "X85n1594_031:0618c03": "十明等論。十玄六相。百門義海等書。&#x7ADD;傳於世。",
    "X85n1594_031:0618c04": "○青原行思禪師入寂(六祖法嗣)",
    "X85n1594_031:0618c05": "[0618c05] 行思。住青原。庚辰十二月日。示眾畢。跏趺而逝。",
    "X85n1594_031:0618c06": "(壬午)懷玉法師往生淨土",
    "X85n1594_031:0618c07": "[0618c07] 懷玉。台州人。布衣一食。常坐不臥。誦彌陀經三十萬",
    "X85n1594_031:0618c08": "遍。日課佛號五萬聲。天寶元年。見佛菩薩滿&#x8657;空中。",
    "X85n1594_031:0618c09": "一人持銀臺來迎。玉曰。吾一生念佛。誓取金臺。何為",
    "X85n1594_031:0618c10": "不然。聖眾遂隱。玉彌加精進。三七日後。向擎臺者來",
    "X85n1594_031:0618c11": "云。師以精進。得升上品。宜趺坐以俟。三日後。異光滿",
    "X85n1594_031:0618c12": "室。謂弟子曰。吾生淨土矣。含笑而逝○自覺。住真州。",
    "X85n1594_031:0618c13": "常發願。願因觀音。得見阿彌陀佛。於是鑄觀音像。高",
    "X85n1594_031:0618c14": "四十九尺。既成。祝願。夜三更。忽有金光二道。阿彌陀",
    "X85n1594_031:0618c15": "佛自光中而下。二大士左右隨之。佛垂手。摩覺頂曰。",
    "X85n1594_031:0618c16": "守願勿易。利物為先。寶池生處。孰不如願。後十一年。",
    "X85n1594_031:0618c17": "七月望夕。見一人形似天王。雲間現身。謂覺曰。安養",
    "X85n1594_031:0618c18": "之期。至矣。即於觀音像前。趺坐而化。",
    "X85n1594_031:0618c19": "○希遷禪師開法石頭",
    "X85n1594_031:0618c20": "[0618c20] 希遷。得法後。旋住南嶽。鬼神多顯跡聽法。天寶初。至",
    "X85n1594_031:0618c21": "衡山。結菴於石頭之上。時號石頭和尚。作草菴歌曰。",
    "X85n1594_031:0618c22": "吾結草菴無寶貝。晚來從容圖睡快。成時初見茅草",
    "X85n1594_031:0618c23": "新。破後還將茅草蓋。住菴人鎮常在。不屬中間與內",
    "X85n1594_031:0618c24": "外。世人住處我不住。世人愛處我不愛。菴雖小含法",
    "X85n1594_031:0619a01": "界。方丈老人相體解。上乘菩薩信無疑。中下聞之必",
    "X85n1594_031:0619a02": "生&#x6060;。問此菴壞不壞。壞與不壞主元在。不居南北與",
    "X85n1594_031:0619a03": "東西。基址堅牢以為最。青林下明&#x7A93;內。玉殿瓊樓未",
    "X85n1594_031:0619a04": "為對。衲被蒙頭萬事休。此時山僧都不會。住此菴休",
    "X85n1594_031:0619a05": "作解。誰誇舖席圖人買。回光返照便歸來。廓達靈根",
    "X85n1594_031:0619a06": "非向背。遇祖師親訓誨。結草為菴莫生退。百年拋&#x5374;",
    "X85n1594_031:0619a07": "任縱橫。擺手便行且無罪。千種言萬般解。只要教君",
    "X85n1594_031:0619a08": "長不昧。欲識菴中不死人。豈離而今這皮袋。",
    "X85n1594_031:0619a09": "(癸未)楊庭光參本淨禪師",
    "X85n1594_031:0619a10": "[0619a10] 本淨。絳州張氏子。幼歲披緇。曹溪受記。住司空山。癸",
    "X85n1594_031:0619a11": "未。玄宗遣中使楊庭光入山。採常春藤。光因參淨。問",
    "X85n1594_031:0619a12": "曰。弟子慕道斯久。願和尚慈悲。略垂開示。淨曰。天下",
    "X85n1594_031:0619a13": "禪宗碩學。咸會京城。天使足可咨決。貧道猥山傍水。",
    "X85n1594_031:0619a14": "無所用心。光再拜。淨曰。天使休禮貧道。天使為求佛",
    "X85n1594_031:0619a15": "耶問道耶。曰弟子昏昧。未審佛與道。其義云何。曰若",
    "X85n1594_031:0619a16": "欲求佛。即心是佛。若欲會道。無心是道。曰云何即心",
    "X85n1594_031:0619a17": "是佛。曰佛因心悟。心以佛彰。若悟無心。佛亦不有。曰",
    "X85n1594_031:0619a18": "云何無心是道。曰道本無心。無心名道。若了無心。無",
    "X85n1594_031:0619a19": "心即道。光拜受。回闕具奏。敕詔起淨。是冬到京。",
    "X85n1594_031:0619a20": "(甲申)本淨禪師說法內道場",
    "X85n1594_031:0619a21": "[0619a21] 天寶三載。正月上元日。玄宗詔兩街名僧碩學。赴內",
    "X85n1594_031:0619a22": "道場。共本淨闡揚佛理。有遠禪師。問曰。如禪師所見。",
    "X85n1594_031:0619a23": "以何為道。曰無心是道。曰道因心有。何得言無心是",
    "X85n1594_031:0619a24": "道。曰道本無名。因心名道。心名若有。道不&#x8657;然。窮心",
    "X85n1594_031:0619b01": "既無。道憑何立。二俱&#x8657;妄。總是假名。曰禪師見有身",
    "X85n1594_031:0619b02": "心。是道已否。曰山僧身心本來是道。曰適言無心是",
    "X85n1594_031:0619b03": "道。今又言身心本來是道。豈不相違。曰無心是道。心",
    "X85n1594_031:0619b04": "泯道無。心道一如。故言無心是道。身心本來是道。道",
    "X85n1594_031:0619b05": "亦本是身心。身心本既是空。道亦窮源無有。曰觀禪",
    "X85n1594_031:0619b06": "師形體甚小。&#x5374;會此理。曰大德只見山僧相。不見山",
    "X85n1594_031:0619b07": "僧無相。見相者是大德所見。經云。凡所有相。皆是&#x8657;",
    "X85n1594_031:0619b08": "妄。若見諸相非相。只見其道。若以相為實。窮劫不能",
    "X85n1594_031:0619b09": "見道。曰今請禪師於相上說於無相。曰淨名經云。四",
    "X85n1594_031:0619b10": "大無主。身亦無我。無我所見。與道相應。大德若以四",
    "X85n1594_031:0619b11": "大有主是我。若有我見。窮劫不可會道也。遠聞語失",
    "X85n1594_031:0619b12": "色。淨示偈曰。四大無主復如水。遇曲逢直無彼此。淨",
    "X85n1594_031:0619b13": "穢兩處不生心。壅決何曾有二意。觸境但似水無心。",
    "X85n1594_031:0619b14": "在世縱橫有何事。帝及四眾莫不稱善。",
    "X85n1594_031:0619b15": "○南嶽懷讓禪師示寂(六祖能法嗣)",
    "X85n1594_031:0619b16": "[0619b16] 懷讓。入室弟子。總有六人。各印可曰。汝等六人。同證",
    "X85n1594_031:0619b17": "吾身。各契一路。一人得吾眉。善威儀。(常浩)一人得吾眼。",
    "X85n1594_031:0619b18": "善顧盻。(智達)一人得吾耳。善聽理。(坦然)一人得吾鼻。善知",
    "X85n1594_031:0619b19": "氣。(神照)一人得吾舌。善譚說。(巖峻)一人得吾心。善古今。(道一)",
    "X85n1594_031:0619b20": "又曰。一切法皆從心生。心無所生。法無能住。若達心",
    "X85n1594_031:0619b21": "地。所作無礙。非遇上根。其慎辭哉。天寶三載。八月十",
    "X85n1594_031:0619b22": "一日。入滅。塔於衡嶽。敕諡大慧最勝輪之塔。",
    "X85n1594_031:0619b23": "(乙酉)神會禪師著顯宗記",
    "X85n1594_031:0619b24": "[0619b24] 六祖滅後二十年間。曹溪頓宗沉廢荊吳。嵩嶽漸門",
    "X85n1594_031:0619c01": "盛行秦洛。神會乃著顯宗記。以定兩宗。南能頓宗。北",
    "X85n1594_031:0619c02": "秀漸宗。河南尹李常。素仰祖風。深得玄旨。遇會問曰。",
    "X85n1594_031:0619c03": "三祖大師。&#x585F;在何處。或聞入羅浮不回。戒說終於山",
    "X85n1594_031:0619c04": "谷。未知孰是。曰璨大師自羅浮歸山谷。得月餘。方示",
    "X85n1594_031:0619c05": "滅。今舒州見有三祖墓。常未之信。後謫舒州別駕。果",
    "X85n1594_031:0619c06": "得三祖墓。遂與僚佐。同往瞻禮。又啟真儀闍維。得五",
    "X85n1594_031:0619c07": "色舍利三百粒。以百粒出己俸建塔。百粒寄會。百粒",
    "X85n1594_031:0619c08": "隨身。後於洛中私第。設齋慶之。時有西域三藏犍那",
    "X85n1594_031:0619c09": "等與會。常問。天竺禪門祖師多少。曰自迦葉至般若",
    "X85n1594_031:0619c10": "多羅。有二十七祖。若敘師子尊者傍出達磨達。四世",
    "X85n1594_031:0619c11": "二十二人。總有四十九祖。若從七佛。至此璨大師。不",
    "X85n1594_031:0619c12": "括橫枝。凡三十七世。常曰。&#x751E;見祖圖。或引五十餘祖。",
    "X85n1594_031:0619c13": "至於支派差殊宗族不定。或但有空名者。以何為驗。",
    "X85n1594_031:0619c14": "時有六祖門人智本。答曰。斯乃後魏初。佛法淪替。有",
    "X85n1594_031:0619c15": "沙門曇曜。紛紜中。以素絹單錄。得諸祖名字。或忘失",
    "X85n1594_031:0619c16": "次第。藏衣領中。隱於巖穴。經三十五載。至文成帝即",
    "X85n1594_031:0619c17": "位。法門中興。曜為僧統。乃集諸沙門。重議結集。目為",
    "X85n1594_031:0619c18": "付法藏傳。其間小有差互。即曜抄錄時。怖懼所致○",
    "X85n1594_031:0619c19": "法欽。自受玄素記後。抵臨安。行次。東北山下。問樵者",
    "X85n1594_031:0619c20": "曰。此何山。曰此徑山也。乃駐錫焉。有僧問。如何是道。",
    "X85n1594_031:0619c21": "欽曰。山上有鯉魚。水底有蓬塵。馬祖令人送書到。書",
    "X85n1594_031:0619c22": "中作一圓相。欽開緘。於圓相中作一畫。&#x5374;封回。又令",
    "X85n1594_031:0619c23": "智藏來問。十二時中。以何為境。曰待汝回去時有信。",
    "X85n1594_031:0619c24": "曰如今便回。曰傳語&#x5374;須問取曹溪○澄觀。山陰夏",
    "X85n1594_031:0620a01": "侯氏子。字大休。身長九尺四寸。垂手過膝。口四十齒。",
    "X85n1594_031:0620a02": "目光夜發。晝乃不眴。十一歲出家。十四歲得度。&#x751E;以",
    "X85n1594_031:0620a03": "十事自勵曰。體不捐沙門之表。心不違如來之制。坐",
    "X85n1594_031:0620a04": "不背法界之經。性不染情礙之境。足不履尼寺之塵。",
    "X85n1594_031:0620a05": "&#x8107;不觸居士之榻。目不視非儀之綵。舌不味過午之",
    "X85n1594_031:0620a06": "餚。手不什圓明之珠。宿不離衣&#x9262;之側。又&#x751E;從牛頭",
    "X85n1594_031:0620a07": "忠徑山欽。問西來宗旨。皆默受印記。",
    "X85n1594_031:0620a08": "(壬辰)鶴林玄素禪師入寂(智威法嗣牛頭宗第六世)",
    "X85n1594_031:0620a09": "[0620a09] 玄素。住鶴林。有僧問。如何是西來意。曰會即不會。疑",
    "X85n1594_031:0620a10": "即不疑。又曰。不會不疑底。不疑不會底。有僧扣門。素",
    "X85n1594_031:0620a11": "問。什麼人。曰是僧。曰非但是僧。佛來亦不著。曰佛來",
    "X85n1594_031:0620a12": "為什麼不著。曰無汝棲泊處。天寶壬辰十一月入寂。",
    "X85n1594_031:0620a13": "壽八十五。夏六十一。",
    "X85n1594_031:0620a14": "(甲午)左溪玄朗法師入寂(東陽威法嗣天台宗第七世)",
    "X85n1594_031:0620a15": "[0620a15] 玄朗。師事惠威。盡傳其道。獨處巖穴。凡三十年。宴坐",
    "X85n1594_031:0620a16": "左溪。因以為號。建立精舍。約而不陋。跪懺其間。心不",
    "X85n1594_031:0620a17": "離定。口不&#x751E;藥。或衣弊食絕。布紙而綻。掬泉而齋。或",
    "X85n1594_031:0620a18": "問。萬行俱空。云何苦行。曰本無苦樂。妄習為因。眾生",
    "X85n1594_031:0620a19": "妄除。我苦隨盡。天寶甲午。忽一日告門人曰。吾五印",
    "X85n1594_031:0620a20": "道成。萬行無得。戒為心本。爾等師之。言訖而逝○李",
    "X85n1594_031:0620a21": "泌。字長源。京兆人。七歲知為文。玄宗召見。呼為奇童。",
    "X85n1594_031:0620a22": "使與太子為布衣交。乾元中。辭入衡嶽。時明瓚隱居",
    "X85n1594_031:0620a23": "上封。人號懶殘。泌往謁之。聞其經聲。先悲愴而後悅",
    "X85n1594_031:0620a24": "豫。泌隱知音。因謂曰。將非避隱者。有雲霄意乎。瓚唾",
    "X85n1594_031:0620b01": "之曰。莫相賊。莫相賊。泌色不為動。候之良久。匍匍問",
    "X85n1594_031:0620b02": "道。瓚曰。碎&#x5374;筆硯。方可談此。遂撥火。出芋食之。泌至",
    "X85n1594_031:0620b03": "中夜。復請曰。終無一言見教乎。瓚撫其背曰。好做十",
    "X85n1594_031:0620b04": "年宰相。後德宗朝。進禮部尚書。同平章事。封鄴侯。",
    "X85n1594_031:0620b05": "[0620b05] 王維。字摩詰。官尚書右丞。與弟縉皆篤志奉佛。不茹",
    "X85n1594_031:0620b06": "葷血。不衣文綵。得輞口藍田別墅。彈琴嘯詠。留連終",
    "X85n1594_031:0620b07": "日。母喪。上表於朝。請以輞川地為佛寺。在京師日。飯",
    "X85n1594_031:0620b08": "十數名僧。以玄譚為樂。齋中無所有。惟茶鐺藥臼經",
    "X85n1594_031:0620b09": "案繩床而已。退朝焚香獨坐。一心禪誦。妻亡不再娶。",
    "X85n1594_031:0620b10": "三十年孤處一室。屏絕塵累。臨終索筆。作別弟縉書。",
    "X85n1594_031:0620b11": "又與親故數幅。多勸勉奉佛修心之旨。捨筆而絕。&#x751E;",
    "X85n1594_031:0620b12": "作能禪師&#x7891;云。無有可捨。是達有源。無空可住。是知",
    "X85n1594_031:0620b13": "空本。舉足下足。常在道場。是心是情。同歸性海。",
    "X85n1594_031:0620b14": "○崇慧住天柱山",
    "X85n1594_031:0620b15": "[0620b15] 崇慧。彭州陳氏子。得法智威。乾元元年。住舒州天柱",
    "X85n1594_031:0620b16": "山。僧問。達磨未來時。還有佛法也無。曰未來且置。即",
    "X85n1594_031:0620b17": "今事作麼生。曰某甲不會。乞師指示。曰萬古長空。一",
    "X85n1594_031:0620b18": "朝風月。良久曰。闍黎會麼。曰不會。曰自己分上作麼",
    "X85n1594_031:0620b19": "生。干他達磨來與未來作麼。他家來大似賣卜漢。見",
    "X85n1594_031:0620b20": "汝不會。為汝錐破卦文。纔生吉凶。盡在汝分上。一切",
    "X85n1594_031:0620b21": "自看。曰如何是解卜底人。曰汝纔出門時。便不中也。",
    "X85n1594_031:0620b22": "(庚子)荷澤神會禪師入寂(六祖旁出法嗣)",
    "X85n1594_031:0620b23": "[0620b23] 神會。住荷澤。一日鄉信至。報二親亡。會入堂白槌曰。",
    "X85n1594_031:0620b24": "父母俱喪。請大眾念摩訶般若。眾纔集。會便打槌曰。",
    "X85n1594_031:0620c01": "勞煩大眾。下座。弟子光寶問。眼耳緣聲色時。為復抗",
    "X85n1594_031:0620c02": "行。為有回互。曰抗互且置。汝指何法。為聲色之體。曰",
    "X85n1594_031:0620c03": "如師所說。即無有聲色可得。曰汝若了聲色體空。亦",
    "X85n1594_031:0620c04": "信眼耳諸根。及與凡與聖。平等如幻。抗行回互。其理",
    "X85n1594_031:0620c05": "昭然。寶頓領悟。上元元年五月日。中夜奄然而化。",
    "X85n1594_031:0620c06": "(辛丑)慧忠禪師說法千福寺",
    "X85n1594_031:0620c07": "[0620c07] 慧忠。住南陽白崖山黨子谷。四十餘年。不下山。上元",
    "X85n1594_031:0620c08": "二年。肅宗以師禮迎。居千福寺。一日帝問。如何是十",
    "X85n1594_031:0620c09": "身調御。忠曰。檀越踏毗盧頂上行。帝曰。寡人不會。忠",
    "X85n1594_031:0620c10": "曰。莫認自己清淨法身。帝益不曉。",
    "X85n1594_031:0620c11": "(甲辰)希遷禪師著參同契",
    "X85n1594_031:0620c12": "[0620c12] 希遷。因看肇論。至會萬物為己者其惟聖人乎。乃拊",
    "X85n1594_031:0620c13": "几曰。聖人無己。靡所不己。法身無象。誰云自他。圓鑑",
    "X85n1594_031:0620c14": "靈照於其間。萬象體玄而自現。境智非一。孰云去來。",
    "X85n1594_031:0620c15": "至哉斯語也。遂掩卷不覺寢。夢與六祖。同乘一龜。游",
    "X85n1594_031:0620c16": "泳深池之內。覺而念曰。靈龜者智也。深池者性海也。",
    "X85n1594_031:0620c17": "吾與祖師。同乘靈智。遊性海矣。遂著參同契。曰。竺土",
    "X85n1594_031:0620c18": "大仙心。東西密相付。人根有利鈍。道無南北祖。靈源",
    "X85n1594_031:0620c19": "明皎潔。枝派暗流注。執事原是迷。契理亦非悟。門門",
    "X85n1594_031:0620c20": "一切境。回互不回互。回而更相涉。不爾依位住。色本",
    "X85n1594_031:0620c21": "殊質象。聲元異樂苦。暗合上中言。明明清濁句。四大",
    "X85n1594_031:0620c22": "性自復。如子得其母。火熱風動搖。水濕地堅固。眼色",
    "X85n1594_031:0620c23": "耳音聲。鼻香舌&#x918E;醋。然依一一法。依根葉分布。本末",
    "X85n1594_031:0620c24": "須歸宗。尊卑用其語。當明中有暗。勿以暗相遇。當暗",
    "X85n1594_031:0621a01": "中有明。勿以明相&#x89A9;。明暗各相對。比如前後步。萬物",
    "X85n1594_031:0621a02": "自有功。當言及用處。事存函蓋合。理應箭鋒拄。承言",
    "X85n1594_031:0621a03": "須會宗。勿自立規矩。觸目不會道。運足焉知路。進步",
    "X85n1594_031:0621a04": "非遠近。迷隔山河固。謹白參玄人。光陰莫&#x8657;度。廣德",
    "X85n1594_031:0621a05": "二年。偶一日見負米登山者。遷問之。知為送供。因愍",
    "X85n1594_031:0621a06": "其勞苦。即移菴下梁端。",
    "X85n1594_031:0621a07": "○慧忠國師為代宗說法",
    "X85n1594_031:0621a08": "[0621a08] 慧忠。住京城。代宗&#x751E;問。師得何法。曰陛下還見空中",
    "X85n1594_031:0621a09": "一片雲麼。曰見。曰釘釘著懸掛著。又每問忠。忠都不",
    "X85n1594_031:0621a10": "視之。曰朕是大唐天子。師何以殊不顧視。曰還見&#x8657;",
    "X85n1594_031:0621a11": "空麼。曰見。曰他還眨眼視陛下否。帝益疑駭。於是齋",
    "X85n1594_031:0621a12": "沐。別致十問。一見性已後。用布施作福否。曰無相而",
    "X85n1594_031:0621a13": "施合見性。二日夕作何行業。合得此道。曰無功而修",
    "X85n1594_031:0621a14": "合此道。三或有病難。將何道理。修行抵擬。曰無功而",
    "X85n1594_031:0621a15": "修。了業本空。得不動轉。四臨終時作麼生得清&#x51C9;。自",
    "X85n1594_031:0621a16": "在無疑。忠以努力自信道為對。五煩惱起時。將何止",
    "X85n1594_031:0621a17": "息。忠對本心湛然煩惱回歸妙用。六見性後用持戒",
    "X85n1594_031:0621a18": "念佛。求生淨土否。忠對性即是佛性即是淨土。七捨",
    "X85n1594_031:0621a19": "此陰了。當生何處。忠以無捨無生自在生為對。八臨",
    "X85n1594_031:0621a20": "終時。有花臺寶座來迎。可赴否。忠以不取相為對。九",
    "X85n1594_031:0621a21": "作麼生得神通似佛。忠以見性如貧得寶。如民得王",
    "X85n1594_031:0621a22": "對。十只依此本性修。定得作佛否。忠對定得作佛。佛",
    "X85n1594_031:0621a23": "亦無相。無得乃為真得。",
    "X85n1594_031:0621a24": "(丙午)無住禪師為杜鴻漸說法",
    "X85n1594_031:0621b01": "[0621b01] 無住。法嗣無法。居白崖山。專務宴寂。經累歲。學者漸",
    "X85n1594_031:0621b02": "至。勤請不已。自此垂誨。宰相杜鴻漸。出撫巴蜀。至益",
    "X85n1594_031:0621b03": "州。遣使延請至。問曰。弟子聞和尚說無憶無念莫妄",
    "X85n1594_031:0621b04": "三句法門。未審此三句是一是三。曰無憶名戒。無念",
    "X85n1594_031:0621b05": "名定。莫妄名慧。一心不生。具戒定慧。非一非三也。時",
    "X85n1594_031:0621b06": "庭樹&#x9D76;鳴。漸問。師聞否。曰聞。&#x9D76;去已。又問。師聞否。曰",
    "X85n1594_031:0621b07": "聞。曰&#x9D76;去無聲。云何言聞。曰聞與不聞。非關聞性。有",
    "X85n1594_031:0621b08": "聲之時。聲塵自生。無聲之時。聲塵自滅。而此聞性不",
    "X85n1594_031:0621b09": "隨聲生。不隨聲滅。悟此聞性。則免聲塵流轉。當知聞",
    "X85n1594_031:0621b10": "無生滅。聞無去來。又問。弟子曾撰起信論疏兩卷。可",
    "X85n1594_031:0621b11": "稱佛法否。曰夫造章疏。皆用識心思量分別。據論文",
    "X85n1594_031:0621b12": "云。當知一切法。從本以來。離言說相。離名字相。離心",
    "X85n1594_031:0621b13": "緣相。畢竟平等。無有變異。惟有一心。故名真如。今相",
    "X85n1594_031:0621b14": "公既著種種相。云何是佛法。漸起作禮曰。弟子&#x751E;問",
    "X85n1594_031:0621b15": "諸大德。皆贊為不可思議。當知彼等但&#x72E5;人情。師獨",
    "X85n1594_031:0621b16": "從理解說。是真不可思議。然云何不生。云何不滅。云",
    "X85n1594_031:0621b17": "何得解脫。曰見境心不起。名不生。不生即不滅。既無",
    "X85n1594_031:0621b18": "生滅。即不被前塵所縛。當處解脫。舉要而言。識心即",
    "X85n1594_031:0621b19": "離念。見性即解脫。離識心見性外。更有法門。證無上",
    "X85n1594_031:0621b20": "菩提者。無有是處。何以故。真心者。念生亦不順生。念",
    "X85n1594_031:0621b21": "滅亦不依寂。不來不去。不定不亂。不取不捨。不沉不",
    "X85n1594_031:0621b22": "浮。無為無相。活活潑潑。平常自在。此心體畢竟不可",
    "X85n1594_031:0621b23": "得。觸目皆如。無非見性也。漸喜躍稱敬。自是棲心禪",
    "X85n1594_031:0621b24": "悅。臨終沐浴。儼朝服加僧伽黎。剃鬚髮而逝。",
    "X85n1594_031:0621c01": "○馬祖道一開法鍾陵",
    "X85n1594_031:0621c02": "[0621c02] 馬祖。隸名鍾陵開元寺。連帥路嗣恭。聆風景慕。親受",
    "X85n1594_031:0621c03": "宗旨。四方學者。雲集座下。示眾。汝等諸人。各信自心",
    "X85n1594_031:0621c04": "是佛。此心即是佛心。達磨大師。從南天竺國。來至中",
    "X85n1594_031:0621c05": "華。傳上乘一心之法。令汝等開悟。又引楞伽經文。以",
    "X85n1594_031:0621c06": "印眾生心地。恐汝顛倒。不自信此心之法各各有之。",
    "X85n1594_031:0621c07": "故楞伽經。以佛語心為宗。無門為法門。夫求法者。應",
    "X85n1594_031:0621c08": "無所求。心外無別佛。佛外無別心。不取善不捨惡。淨",
    "X85n1594_031:0621c09": "穢兩邊。俱不依怙。達罪性空。念念不可得。無自性故。",
    "X85n1594_031:0621c10": "故三界惟心。森羅萬象。一法之所印。凡所見色。皆是",
    "X85n1594_031:0621c11": "見心。心不自心。因色故有。汝但隨時言說。即事即理。",
    "X85n1594_031:0621c12": "都無所礙。菩提道果亦復如是。於心所生。即名為色。",
    "X85n1594_031:0621c13": "知色空故。生即不生。若了此心。乃可隨時著衣喫飯。",
    "X85n1594_031:0621c14": "長養聖胎。任運過時。更有何事。汝受吾教。聽吾偈曰。",
    "X85n1594_031:0621c15": "心地隨時說。菩提亦祇寧。事理俱無礙。當生即不生。",
    "X85n1594_031:0621c16": "僧問。如何修道。曰道不屬修。若言修得。修成還壞。即",
    "X85n1594_031:0621c17": "同聲聞。若言不修。即同凡夫。但盡三界心量。一念妄",
    "X85n1594_031:0621c18": "想。即是三界生死根本。但無一念。即除生死根本。即",
    "X85n1594_031:0621c19": "得法王無上珍寶○鄧隱峰辭。祖曰。甚處去。曰石頭",
    "X85n1594_031:0621c20": "去。曰石頭路滑。曰竿木隨身。逢場作戲。便去。纔到石",
    "X85n1594_031:0621c21": "頭。即繞禪床一匝。振錫一聲。問是何宗旨。頭曰。蒼天",
    "X85n1594_031:0621c22": "蒼天。&#x5CEF;無語。回舉似祖。祖曰。汝更去問。待他有答。汝",
    "X85n1594_031:0621c23": "便噓兩聲。&#x5CEF;又去。依前問。頭乃噓兩聲。&#x5CEF;又無語。回",
    "X85n1594_031:0621c24": "舉似祖。祖曰。向汝道。石頭路滑。&#x5CEF;屢參二大士法席。",
    "X85n1594_031:0622a01": "後於祖言下相契。一日峰推車次。祖展&#x811A;在路上坐。",
    "X85n1594_031:0622a02": "峰曰。請師收足。祖曰。已展不縮。&#x5CEF;曰。已進不退。乃推",
    "X85n1594_031:0622a03": "車。碾損祖&#x811A;。祖歸法堂。執斧子曰。適來碾損老僧&#x811A;",
    "X85n1594_031:0622a04": "底出來。峰便出於祖前引頸。祖乃置斧○慧藏。本以",
    "X85n1594_031:0622a05": "弋獵為務。惡見沙門。因逐鹿從祖菴前過。祖迎之。藏",
    "X85n1594_031:0622a06": "遂問。和尚還見鹿過否。曰汝是何人。曰獵者。曰汝解",
    "X85n1594_031:0622a07": "射否。曰解射。曰汝一箭射幾箇。曰一箭射一箇。曰汝",
    "X85n1594_031:0622a08": "不解射。曰和尚解射否。曰解射。曰和尚一箭射幾箇。",
    "X85n1594_031:0622a09": "曰一箭射一群。曰彼此是生命。何用射他一群。曰汝",
    "X85n1594_031:0622a10": "既知如是。何不自射。曰若教某甲自射。直是無下手",
    "X85n1594_031:0622a11": "處。曰這漢曠劫無明煩惱。今日頓息。藏擲下弓箭。投",
    "X85n1594_031:0622a12": "祖出家。一日在&#x53A8;作務次。祖問。汝作甚麼。曰牧牛。曰",
    "X85n1594_031:0622a13": "作麼生牧。曰一迴入草去。驀鼻拽將回。曰子真牧牛。",
    "X85n1594_031:0622a14": "藏&#x751E;問智藏。汝還解捉得&#x8657;空否。智藏曰捉得。曰作",
    "X85n1594_031:0622a15": "麼生捉。智藏以手撮&#x8657;空。藏曰。汝不解捉。智藏&#x5374;問。",
    "X85n1594_031:0622a16": "師兄作麼生捉。藏把智藏鼻孔拽。智藏作忍痛聲。曰",
    "X85n1594_031:0622a17": "太煞拽人鼻孔。直欲脫去。藏曰。直須恁麼捉。&#x8657;空始",
    "X85n1594_031:0622a18": "得。後住撫州石鞏山。常以弓箭接機○亮座主。本蜀",
    "X85n1594_031:0622a19": "人。頗講經論。因參祖。祖問。見說座主大講得經論。是",
    "X85n1594_031:0622a20": "否。曰不敢。曰將甚麼講。曰將心講。曰心如工伎兒。意",
    "X85n1594_031:0622a21": "如和伎者。爭解講得。亮抗聲曰。心既講不得。&#x8657;空莫",
    "X85n1594_031:0622a22": "講得麼。曰&#x5374;是&#x8657;空講得。亮不肯。便出。將下&#x5826;。祖召",
    "X85n1594_031:0622a23": "曰座主。亮回首。祖曰。是甚麼。亮豁然大悟。便禮拜。祖",
    "X85n1594_031:0622a24": "曰。這鈍根阿師。禮拜作麼。曰某甲所講經論。將謂無",
    "X85n1594_031:0622b01": "人及得。今日被大師一問。平生功業。一時&#x6C37;釋。禮謝",
    "X85n1594_031:0622b02": "而退。乃散徒眾。隱於西山○石臼。初參祖。祖問。甚處",
    "X85n1594_031:0622b03": "來。曰烏臼來。曰烏臼近日有何言句。曰幾人於此茫",
    "X85n1594_031:0622b04": "然。曰茫然且置。悄然一句作麼生。臼乃近前三步。祖",
    "X85n1594_031:0622b05": "曰。我有七棒寄打烏臼。你還甘否。曰和尚先喫。某甲",
    "X85n1594_031:0622b06": "後甘。一日僧問。臼如何是地藏手中珠。曰你手中還",
    "X85n1594_031:0622b07": "有麼。曰不會。曰莫謾大眾。復頌曰。不識自家寶。隨他",
    "X85n1594_031:0622b08": "認外塵。日中逃影質。鏡裏失頭人○水潦。初參祖。問",
    "X85n1594_031:0622b09": "如何是西來的的意。曰禮拜著。潦纔禮拜。祖便與一",
    "X85n1594_031:0622b10": "蹋蹋倒。潦大悟。起來拊掌呵呵大笑曰。也大奇也大",
    "X85n1594_031:0622b11": "奇。百千三昧無量妙義。只向一毛頭上。一時識得根",
    "X85n1594_031:0622b12": "源去。乃作禮而退。後告眾曰。自從一喫馬師踏。直至",
    "X85n1594_031:0622b13": "如今笑不休○自在。吳興李氏子。參祖發明心地。祖",
    "X85n1594_031:0622b14": "令送書與慧忠。忠曰。馬大師以何法示徒。曰即心即",
    "X85n1594_031:0622b15": "佛。忠曰。是甚麼語話。良久又問。此外更有甚麼言教。",
    "X85n1594_031:0622b16": "曰非心非佛。或云。不是心。不是佛。不是物。忠曰。猶較",
    "X85n1594_031:0622b17": "些子。曰馬大師即甚麼。未審和尚此間如何。忠曰。三",
    "X85n1594_031:0622b18": "點如流水。曲似刈禾鎌。在後隱伏牛山。示眾曰。即心",
    "X85n1594_031:0622b19": "即佛。是無病求藥句。非心非佛。是藥病對治句。僧問。",
    "X85n1594_031:0622b20": "如何是脫灑底句。在曰。伏牛山下古今傳。後入滅。壽",
    "X85n1594_031:0622b21": "八十一○大珠。建州朱氏子。名慧海。初至江西參祖。",
    "X85n1594_031:0622b22": "祖問。從何處來。曰越州大雲寺來。曰來此擬須何事。",
    "X85n1594_031:0622b23": "曰來求佛法。曰我這裏一物也無。求什麼佛法。自家",
    "X85n1594_031:0622b24": "寶藏不顧。拋家散走作麼。曰那箇是慧海寶藏。曰即",
    "X85n1594_031:0622c01": "今問我者。是汝寶藏。一切具足。更無欠少。使用自在。",
    "X85n1594_031:0622c02": "何假外求。海於言下。自識本心。不繇知覺。踊躍禮謝。",
    "X85n1594_031:0622c03": "師事六載。後以受業師老。遂歸奉養。晦&#x8FF9;藏用。人莫",
    "X85n1594_031:0622c04": "能識。潛著頓悟入道要門論一卷。法侄玄晏。竊呈祖。",
    "X85n1594_031:0622c05": "祖覽訖。示眾曰。越州有大珠。圓明光透自在。無遮障",
    "X85n1594_031:0622c06": "處也。眾知海姓朱。迭相尋訪。時號大珠和尚○普願。",
    "X85n1594_031:0622c07": "鄭州王氏子。幼慕空宗。出家受具。初習相部。及究毗",
    "X85n1594_031:0622c08": "尼。次游講肆。歷聽楞伽華嚴。入中百門觀。精練玄義。",
    "X85n1594_031:0622c09": "後參祖。頓然忘筌。得游戲三昧。一日為眾僧行粥次。",
    "X85n1594_031:0622c10": "祖問。桶裏是什麼。曰這老漢合取口。作恁麼語話。祖",
    "X85n1594_031:0622c11": "便休。自是同參。無敢詰問。",
    "X85n1594_031:0622c12": "(己酉)徑山法欽禪師至京",
    "X85n1594_031:0622c13": "[0622c13] 代宗留神空門。道眾憤嫉。大曆三年九月。道士史華",
    "X85n1594_031:0622c14": "奏。與釋氏觕法。遂於東明觀。架刀為梯。華登躡而上。",
    "X85n1594_031:0622c15": "如履磴道。緇侶相顧。無敢躡者。時章敬寺沙門崇慧。",
    "X85n1594_031:0622c16": "奉敕於本寺庭樹間。梯架鋒刃。銛白如霜。增東明觀",
    "X85n1594_031:0622c17": "之梯百尺。慧跣足而登。至絕梯而止。復躡而下。如行",
    "X85n1594_031:0622c18": "平地。以至蹈烈火。探沸油。餐鐵葉。嚼釘線。道眾見之。",
    "X85n1594_031:0622c19": "駭汗掩袂而走。四眾讚仰。聲若雷電。帝遣中貴。傳宣",
    "X85n1594_031:0622c20": "慰勞。嘉嘆再三。賜紫衣。號曰護國三藏。尋被召。對問。",
    "X85n1594_031:0622c21": "師承何人。曰徑山高道僧法欽。臣之師也。臣未具戒。",
    "X85n1594_031:0622c22": "不敢受紫衣之賜。帝特命開壇。方羯磨。慧隱身壇上。",
    "X85n1594_031:0622c23": "莫知所往。帝益駭異。遂禮欽為師。遣內侍。特詔敦請。",
    "X85n1594_031:0622c24": "既至。帝躬迎問法。同弟子之禮。欽一日在內庭。見帝",
    "X85n1594_031:0623a01": "起立。帝曰。師何以起。欽曰。檀越何得向四威儀中見",
    "X85n1594_031:0623a02": "貧道。帝悅。賜號國一。頃之欲辭歸。帝曰。此眾生有當",
    "X85n1594_031:0623a03": "度者。彼眾生豈有殊乎。欽曰。實無有法。以度眾生○",
    "X85n1594_031:0623a04": "初法照止衡州雲&#x5CEF;寺。&#x751E;於僧堂食&#x9262;內。&#x89A9;五色雲",
    "X85n1594_031:0623a05": "中一梵剎。當東北有山澗石門。復見一寺。金書其額",
    "X85n1594_031:0623a06": "曰。大聖竹林寺。他日復見雲中數寺。池臺樓觀。萬菩",
    "X85n1594_031:0623a07": "薩眾。雜處其中。大曆三年。起五會念佛道場。感祥雲",
    "X85n1594_031:0623a08": "彌覆。雲中復現樓閣。&#x89A9;阿彌陀佛。及二菩薩。身滿&#x8657;",
    "X85n1594_031:0623a09": "空。復見老人謂曰。汝先發願。於金色界。禮覲大僧。今",
    "X85n1594_031:0623a10": "何&#x8F19;止。遂與同志啟行。四年四月。到五臺佛光寺。一",
    "X85n1594_031:0623a11": "如&#x9262;中所見。夜四更見一道光。從北山下來射照。照",
    "X85n1594_031:0623a12": "急入堂內。問眾曰。此何祥光。有僧曰。此大聖不思議",
    "X85n1594_031:0623a13": "光。照即尋光至寺。東北五里。果有大山。山有澗。澗北",
    "X85n1594_031:0623a14": "有石門。二青衣立於門首。一稱善財。一稱難陀。引照",
    "X85n1594_031:0623a15": "入門。北行見金門樓觀。金榜題曰大聖竹林寺。寺方",
    "X85n1594_031:0623a16": "二十里。一百院。皆有金地寶塔華臺玉樹。入講堂。見",
    "X85n1594_031:0623a17": "文殊在西。普賢在東。踞師子座。為眾說法。照前作禮。",
    "X85n1594_031:0623a18": "問曰。末代凡夫。未審修何法門。文殊告曰。諸修行門。",
    "X85n1594_031:0623a19": "無如念佛。阿彌陀佛願力難思。汝當繫念。決取往生。",
    "X85n1594_031:0623a20": "時二大士同舒金臂。摩照頂授記曰。汝今以念佛力",
    "X85n1594_031:0623a21": "故。畢竟證無上覺。復命往詣諸菩薩院。巡禮竟。乃回。",
    "X85n1594_031:0623a22": "作禮辭退。向二青衣送至門外。照復作禮。舉頭俱失○",
    "X85n1594_031:0623a23": "慧忠。住牛頭。平生一衲不易。器用惟一鐺。縣令張遜",
    "X85n1594_031:0623a24": "謁忠問。弟子幾人。曰有三五人。曰可得見乎。忠敲禪",
    "X85n1594_031:0623b01": "床三下。有三虎哮吼而出。遜驚怖而退。後眾請入城。",
    "X85n1594_031:0623b02": "居莊嚴寺。於殿東。別創法堂。先有古木。群鵲巢其上。",
    "X85n1594_031:0623b03": "工人將伐之。忠曰。此地建堂。汝等何不速去。言訖。群",
    "X85n1594_031:0623b04": "鵲遷巢他樹。自是學徒雲集。得法者三十四人。有安",
    "X85n1594_031:0623b05": "心偈曰。人法雙淨。善惡兩忘。直心真實。菩提道場。大",
    "X85n1594_031:0623b06": "曆三年。石室前掛鐺樹。掛衣藤。方盛夏忽枯死。四年",
    "X85n1594_031:0623b07": "六月日。集僧布薩訖。命侍者淨髮浴身。至夜有瑞雲。",
    "X85n1594_031:0623b08": "覆其精舍。空中復聞天樂聲。詰旦怡然坐化。俄風雨",
    "X85n1594_031:0623b09": "暴作。震折林木。復有白虹貫巖壑。茶毗。舍利不可勝",
    "X85n1594_031:0623b10": "計。壽八十七○道林。富陽潘氏子。母夢吞日光而有",
    "X85n1594_031:0623b11": "娠。及誕異香滿室。遂名香光。九歲出家。二十一受戒。",
    "X85n1594_031:0623b12": "後詣長安復禮法師。學華嚴經起信論。禮示以真妄",
    "X85n1594_031:0623b13": "頌。俾修禪那。林問曰。初云何觀。云何用心。禮久而無",
    "X85n1594_031:0623b14": "言。林乃三禮而退。屬法欽至闕。林造謁。遂得正法。",
    "X85n1594_031:0623b15": "(庚戌)法欽禪師還徑山",
    "X85n1594_031:0623b16": "[0623b16] 法欽。在京居內。僅一年。代宗每賜繒綵。設御饌。皆不",
    "X85n1594_031:0623b17": "受。惟布衣蔬食。器用陶匏。如平時。相國楊綰。見而嘆",
    "X85n1594_031:0623b18": "曰。此方外之高士也。難得而名焉。崔趙公群。&#x751E;問欽。",
    "X85n1594_031:0623b19": "弟子出家得否。欽曰。出家是大丈夫事。豈將相之所",
    "X85n1594_031:0623b20": "能為。群嘆賞其言。已而力辭。南還舊山○西域大耳三",
    "X85n1594_031:0623b21": "藏。到京云。得他心通。代宗令與慧忠試驗。藏纔見忠。",
    "X85n1594_031:0623b22": "便禮拜。立於右邊。忠問。汝得他心通耶。曰不敢。曰汝",
    "X85n1594_031:0623b23": "道老僧即今在甚處。曰和尚是一國之師。何得&#x5374;去",
    "X85n1594_031:0623b24": "西川看競渡。良久再問。汝道老僧即今在甚處。曰和",
    "X85n1594_031:0623c01": "尚是一國之師。何得&#x5374;在天津橋上。看弄猢猻。良久",
    "X85n1594_031:0623c02": "復問。汝道老僧只今在甚處。藏罔測。忠叱曰。這野狐",
    "X85n1594_031:0623c03": "精。他心通在甚麼處。一日紫璘供奉來參。忠問。甚處",
    "X85n1594_031:0623c04": "來。曰城南來。曰城南草作何色。曰作黃色。忠乃問童",
    "X85n1594_031:0623c05": "子。城南草作何色。曰作黃色。曰只這童子。亦可簾前",
    "X85n1594_031:0623c06": "賜紫。對御談玄。又供奉註思益經。忠曰。凡註經須會",
    "X85n1594_031:0623c07": "佛意始得。曰不會佛意。爭解註經。忠令侍者盛一碗",
    "X85n1594_031:0623c08": "水。中著七粒米。碗面安一隻箸。問供奉。是甚麼義。供",
    "X85n1594_031:0623c09": "奉無語。忠曰。老僧意尚不會。何況佛意。",
    "X85n1594_031:0623c10": "○馬祖道一傳法道悟",
    "X85n1594_031:0623c11": "[0623c11] 道悟。渚宮崔氏子。年十五出家。二十三受戒。三十三",
    "X85n1594_031:0623c12": "參希遷。頻沐指示。曾未投機。次謁慧忠。年三十四。與",
    "X85n1594_031:0623c13": "忠侍者應真南還。謁道一。一曰。識取自心本來是佛。",
    "X85n1594_031:0623c14": "不屬漸次。不假修持。體自如如。萬德圓滿。悟於言下",
    "X85n1594_031:0623c15": "大徹。一囑曰。汝若住持。莫離舊處。悟蒙授記。便返荊",
    "X85n1594_031:0623c16": "州。去郭不遠。結草為廬。",
    "X85n1594_031:0623c17": "(辛亥)天然參馬祖道一",
    "X85n1594_031:0623c18": "[0623c18] 天然。本習儒業。將入長安應舉。宿於逆旅。忽夢白光",
    "X85n1594_031:0623c19": "滿室。占者曰。解空之祥。偶禪者曰。仁者何往。曰選官",
    "X85n1594_031:0623c20": "去。禪者曰。選官何如選佛。曰選佛當往何所。禪者曰。",
    "X85n1594_031:0623c21": "今江西馬大師出世。是選佛之場。仁者可往。遂抵江",
    "X85n1594_031:0623c22": "西。纔見馬祖。便以手托&#x5E5E;頭額。祖顧視。良久曰。南嶽",
    "X85n1594_031:0623c23": "石頭。是汝師也。復抵石頭。仍以手托額。頭曰。著槽廠",
    "X85n1594_031:0623c24": "去。然禮謝。入行者房。隨次執爨役。凡三年。忽一日頭",
    "X85n1594_031:0624a01": "告眾曰。來日&#x5257;佛殿前草。至來日。大眾各備鍬钁&#x5257;",
    "X85n1594_031:0624a02": "草。獨然以盆盛水。胡跪頭前。頭笑之。便與剃髮。又為",
    "X85n1594_031:0624a03": "說戒。然掩耳而出。再往江西。路逢一老人。與一童子。",
    "X85n1594_031:0624a04": "然問。公住何處。曰上是天。下是地。曰忽遇天崩地陷。",
    "X85n1594_031:0624a05": "又作麼生。曰蒼天蒼天。童子噓一聲。然曰。非父不生",
    "X85n1594_031:0624a06": "其子。老人便與童子。入山去。然到祖處。未參禮。便入",
    "X85n1594_031:0624a07": "僧堂內。騎聖僧頸而坐。時大眾驚愕。遽報祖。祖躬入",
    "X85n1594_031:0624a08": "堂。視之曰。我子天然。然即下地禮拜曰。謝師賜法號。",
    "X85n1594_031:0624a09": "因名天然。祖問。甚處來。曰石頭。曰石頭路滑。還躂倒",
    "X85n1594_031:0624a10": "汝麼。曰若躂倒即不來也。乃杖錫觀方。後居丹霞山",
    "X85n1594_031:0624a11": "○智藏。虔化廖氏子。出家受具戒。有相者。&#x89A9;其殊表。",
    "X85n1594_031:0624a12": "謂之曰。師骨氣非凡。當為法王輔佐。遂往佛&#x8FF9;巖。參",
    "X85n1594_031:0624a13": "禮馬祖。為入室弟子。一日祖謂藏曰。子何不看經。曰",
    "X85n1594_031:0624a14": "經豈異耶。曰然雖如此。汝向後為人也須得。曰智藏",
    "X85n1594_031:0624a15": "病思自養。敢言為人。曰子末年必興於世。藏便禮拜。",
    "X85n1594_031:0624a16": "屬路嗣恭。延祖開法時。藏請回郡。祖付以袈裟。後住",
    "X85n1594_031:0624a17": "虔州西堂○智堅。初與普願智常行&#x811A;時。路逢一虎",
    "X85n1594_031:0624a18": "各從虎邊過了。願問常。適來見虎。似箇甚麼。常曰。似",
    "X85n1594_031:0624a19": "箇&#x732B;兒。常&#x5374;問堅。堅曰。似箇狗子。又問願。願曰。我見",
    "X85n1594_031:0624a20": "是箇大蟲。一日堅喫飯次。願收生飯。乃曰生&#x807B;。堅曰",
    "X85n1594_031:0624a21": "無生。願曰。無生猶是末。願行數步。堅召曰長老。願回",
    "X85n1594_031:0624a22": "頭曰作麼。堅曰。莫道是末。堅後住杉山。",
    "X85n1594_031:0624a23": "(壬子)法照大師往生淨土",
    "X85n1594_031:0624a24": "[0624a24] 大曆五年。法照復與五十僧。往詣金剛窟。忽&#x89A9;眾寶",
    "X85n1594_031:0624b01": "宮殿。文殊普賢。及萬菩薩。照方作禮。舉頭皆失。後復",
    "X85n1594_031:0624b02": "於華嚴院。念二大士記我往生。乃一心念佛。忽見佛",
    "X85n1594_031:0624b03": "陀波利。謂曰。汝華臺已生。後三年華開矣。汝見竹林",
    "X85n1594_031:0624b04": "諸寺。何不使群生共知之。照因命匠。刻石為圖。於見",
    "X85n1594_031:0624b05": "處。建竹林寺。既畢。謂眾曰。吾事畢矣。數日別眾。坐逝",
    "X85n1594_031:0624b06": "○寶通。潮州楊氏子。號大顛。初參希遷。遷問。那箇是",
    "X85n1594_031:0624b07": "汝心。曰見言語者是。遷便喝出。經旬日。通&#x5374;問。前者",
    "X85n1594_031:0624b08": "既不是。除此外何者是心。曰除&#x5374;揚眉瞬目。將心來。",
    "X85n1594_031:0624b09": "曰無心可將來。曰元來有心。何言無心。無心盡同謗。",
    "X85n1594_031:0624b10": "通於言下大悟。異日侍立次。遷問。汝是參禪僧。是州",
    "X85n1594_031:0624b11": "縣白蹋僧。曰是參禪僧。曰何者是禪。曰揚眉瞬目。曰",
    "X85n1594_031:0624b12": "除&#x5374;揚眉瞬目外。將你本來面目呈看。曰請和尚除",
    "X85n1594_031:0624b13": "揚眉瞬目外。鑒某甲。曰我除竟。曰將呈和尚了也。曰",
    "X85n1594_031:0624b14": "汝既將呈我心如何。曰不異和尚。曰不關汝事。曰本",
    "X85n1594_031:0624b15": "無物。曰汝亦無物。曰既無物即真物。曰真物不可得。",
    "X85n1594_031:0624b16": "汝心見量如此。大須護持。一日通問。道有道無俱是",
    "X85n1594_031:0624b17": "謗。請師除。曰一物亦無。除箇甚麼。遷&#x5374;問。併&#x5374;咽喉",
    "X85n1594_031:0624b18": "唇吻道將來。曰無這箇。曰若恁麼。汝只得入門。",
    "X85n1594_031:0624b19": "(癸丑)惟儼參希遷禪師",
    "X85n1594_031:0624b20": "[0624b20] 惟儼。絳州韓氏子。自幼不與群兒伍。往往獨坐。如念",
    "X85n1594_031:0624b21": "如思。出家受具。博通經論。嚴持戒律。一日嘆曰。大丈",
    "X85n1594_031:0624b22": "夫當離法自淨。誰能屑屑事細行於巾布耶。首參石",
    "X85n1594_031:0624b23": "頭。問三乘十二分教。某甲麤知。&#x751E;聞南方直指人心",
    "X85n1594_031:0624b24": "見性成佛。實未明了。伏望和尚慈悲指示。頭曰。恁麼",
    "X85n1594_031:0624c01": "也不得。不恁麼也不得。恁麼不恁麼總不得。子作麼",
    "X85n1594_031:0624c02": "生。儼罔措。頭曰。子因緣不在此。且往馬大師處去。儼",
    "X85n1594_031:0624c03": "便往參祖。仍伸前問。祖曰。我有時教伊揚眉瞬目。有",
    "X85n1594_031:0624c04": "時不教伊揚目瞬目。有時揚眉瞬目者是。有時揚眉",
    "X85n1594_031:0624c05": "瞬目者不是。子作麼生。儼於言下契悟。便禮拜。祖曰。",
    "X85n1594_031:0624c06": "你見甚道理。便禮拜。曰某甲在石頭處。如蚊子上鐵",
    "X85n1594_031:0624c07": "牛。祖曰。汝既如是。善自護持○天然。辭馬祖。遊方。居",
    "X85n1594_031:0624c08": "天台華頂&#x5CEF;三年。往徑山。禮法欽。又至京謁慧忠。一",
    "X85n1594_031:0624c09": "見便展坐具。忠曰。不用不用。然退後。忠曰。如是如是。",
    "X85n1594_031:0624c10": "然&#x5374;進前。忠曰。不是不是。然乃遶忠一匝便出。忠曰。",
    "X85n1594_031:0624c11": "去聖時遙。人多懈怠。三十年後。&#x8994;此漢。也難得○",
    "X85n1594_031:0624c12": "普願寶雲智常智堅四人。離馬祖處。各謀住菴。於中",
    "X85n1594_031:0624c13": "路相別次。願插下拄杖曰。道得也被這箇礙。道不得",
    "X85n1594_031:0624c14": "也被這箇礙。常拽拄杖。打願一下曰。也只是這箇王",
    "X85n1594_031:0624c15": "老師。說甚礙不礙。雲曰。只此一句語。大播天下。常曰。",
    "X85n1594_031:0624c16": "還有不播者麼。雲曰有。常曰。作麼生是不播者。雲作",
    "X85n1594_031:0624c17": "掌勢。又四人同喫茶。雲提起茶盞曰。世界未成時。便",
    "X85n1594_031:0624c18": "有這箇。願曰。今人祇識這箇。未識世界。常曰是。願曰。",
    "X85n1594_031:0624c19": "師兄莫同此見麼。常&#x5374;拈起盞曰。向世界未成時。道",
    "X85n1594_031:0624c20": "得麼。願作掌勢。常以面作承掌勢。雲後住魯祖山。",
    "X85n1594_031:0624c21": "(乙卯)惟儼還石頭",
    "X85n1594_031:0624c22": "[0624c22] 惟儼。侍奉馬祖凡三年。一日祖問曰。子近日見處作",
    "X85n1594_031:0624c23": "麼生。曰皮膚脫略盡。惟有一真實。曰子之所得。可謂",
    "X85n1594_031:0624c24": "協於心體。布於四肢。既然如是。將三條篾。束取肚皮。",
    "X85n1594_031:0625a01": "隨處住山去。曰惟儼又是何人。敢言住山。曰不然。未",
    "X85n1594_031:0625a02": "有常行而不住。未有常住而不行。欲益無所益。欲為",
    "X85n1594_031:0625a03": "無所為。宜作舟航。無久住此。儼乃辭返石頭。一日在",
    "X85n1594_031:0625a04": "石上座。頭問。汝在這裏作麼。曰一物不為。曰恁麼即",
    "X85n1594_031:0625a05": "閑坐也。曰若閑坐即為也。曰汝道不為。不為箇甚麼。",
    "X85n1594_031:0625a06": "曰千聖亦不識。頭以偈讚曰。從來共住不知名。任運",
    "X85n1594_031:0625a07": "相將祇麼行。自古上賢猶不識。造次凡流豈可明。他",
    "X85n1594_031:0625a08": "日頭謂曰。言語動用沒交涉。曰非言語動用。亦沒交",
    "X85n1594_031:0625a09": "涉。曰我這裏鍼劄不入。曰我這裏如石上栽花○",
    "X85n1594_031:0625a10": "慧忠。將入滅。弟子應真問。百年後有人問極則事。作",
    "X85n1594_031:0625a11": "麼生。曰幸自可憐生。須要箇護身符子作麼。乃入辭",
    "X85n1594_031:0625a12": "代宗。帝曰。師滅度後。弟子將何所記。曰告檀越。造取",
    "X85n1594_031:0625a13": "一所無縫塔。曰就師請取塔樣。忠良久曰。會麼。曰不",
    "X85n1594_031:0625a14": "會。曰貧道去後。弟子應真&#x5374;知此事。乞詔問之。遂右",
    "X85n1594_031:0625a15": "&#x8107;而寂。忠既歿。帝召應真入內。問無塔縫話。真良久",
    "X85n1594_031:0625a16": "曰。聖上會麼。曰不會。真述偈曰。湘之南潭之北。中有",
    "X85n1594_031:0625a17": "黃金充一國。無影樹下合同船。&#x7460;璃殿上無知識。",
    "X85n1594_031:0625a18": "(戊午)馬祖道一傳法懷海",
    "X85n1594_031:0625a19": "[0625a19] 懷海。長樂王氏子。童稚隨母。入寺拜佛。指佛像。問母",
    "X85n1594_031:0625a20": "曰。此為誰。曰佛也。曰形容與人無異。我後亦當作佛。",
    "X85n1594_031:0625a21": "丱歲離塵。三學該練。值馬祖闡化江西。乃往參叩。祖",
    "X85n1594_031:0625a22": "命為侍者。檀越每送齋飯來。海纔揭開盤蓋。祖便拈",
    "X85n1594_031:0625a23": "起一片胡餅。示眾云。是甚麼。經三年。一日侍祖行次。",
    "X85n1594_031:0625a24": "見一群野鴨飛過。祖曰。是甚麼。曰野鴨子。曰甚麼去",
    "X85n1594_031:0625b01": "也。曰飛過去也。祖遂把海鼻。扭一扭。海不覺負痛失",
    "X85n1594_031:0625b02": "聲。祖曰。又道飛過去也。海於言下大悟。&#x5374;歸侍者寮。",
    "X85n1594_031:0625b03": "哀哀大哭。同事問曰。汝憶父母耶。曰無。曰被人罵耶。",
    "X85n1594_031:0625b04": "曰無。曰哭作甚麼。曰我鼻孔被大師扭。得痛不徹。曰",
    "X85n1594_031:0625b05": "有甚因緣不契。曰汝問取和尚去。同事問祖曰。海侍",
    "X85n1594_031:0625b06": "者有何因緣不契。在寮中哭。告和尚。為某甲說。曰是",
    "X85n1594_031:0625b07": "伊會也。汝自問取他。同事歸寮曰。和尚道。汝會也。教",
    "X85n1594_031:0625b08": "我自問汝。海乃呵呵大笑。同事曰。適來哭。如今為甚",
    "X85n1594_031:0625b09": "&#x5374;笑。曰適來哭如今笑。同事惘然。次日祖陞座。眾纔",
    "X85n1594_031:0625b10": "集。海出捲&#x5374;席。祖便下座。海隨至方丈。祖曰。我適來",
    "X85n1594_031:0625b11": "未曾說話。汝為甚便捲&#x5374;席。曰昨日被和尚扭得鼻",
    "X85n1594_031:0625b12": "頭痛。曰汝昨日向甚處留心。曰鼻頭今日又不痛也。",
    "X85n1594_031:0625b13": "曰汝深明昨日事。海作禮而退。他日再參。侍立次。祖",
    "X85n1594_031:0625b14": "取繩床角拂子&#x7AEA;起。海曰。即此用離此用。祖掛拂子",
    "X85n1594_031:0625b15": "於舊處。海良久。祖曰。你已後開兩片皮。將何為人。海",
    "X85n1594_031:0625b16": "遂取拂子&#x7AEA;起。祖曰。即此用離此用。海掛拂子於舊",
    "X85n1594_031:0625b17": "處。祖振威一喝。海直得三日耳聾○齊安。海門李氏",
    "X85n1594_031:0625b18": "子。唐皇宗枝生時。異光照室。後有異僧。謂曰。建無勝",
    "X85n1594_031:0625b19": "幢。使佛日回照者。豈非汝乎。落髮受具。後聞馬祖道",
    "X85n1594_031:0625b20": "化。乃振錫而造。祖一見。深器之。乃命入室。密示正法。",
    "X85n1594_031:0625b21": "後住鹽官○寶積。初參祖。作街坊。一日於市肆行。見",
    "X85n1594_031:0625b22": "一客人買&#x732A;肉。語屠家曰。精底割一斤來。屠家放下",
    "X85n1594_031:0625b23": "刀。叉手曰。長史。那箇不是精底。積於此有省。又一日",
    "X85n1594_031:0625b24": "出門。見人舁喪。歌郎振鈴云。紅輪決定沉西去。未審",
    "X85n1594_031:0625c01": "魂靈往那方。幕下孝子哭曰哀哀。積身心踊躍。歸舉",
    "X85n1594_031:0625c02": "似祖。祖印可之。後住盤山○崇慧。居天柱。演法凡二",
    "X85n1594_031:0625c03": "十二載。大曆十四年入滅。塔於本寺。肉身不壞○",
    "X85n1594_031:0625c04": "道悟。東陽張氏子。幼而生知。年十四。懇父母出家。不",
    "X85n1594_031:0625c05": "許。遂減飲食。父母不得已許之。二十五受戒。精修梵",
    "X85n1594_031:0625c06": "行。風雨昏夜。宴坐丘塚。離諸怖畏。初參法欽。服勤五",
    "X85n1594_031:0625c07": "載。隱於大梅山。建中元年。謁馬祖。二年謁石頭。問曰。",
    "X85n1594_031:0625c08": "離&#x5374;定慧。以何法示人。曰我這裏無奴婢。離箇甚麼。",
    "X85n1594_031:0625c09": "曰如何明得。曰汝還撮得&#x8657;空麼。曰恁麼則不從今",
    "X85n1594_031:0625c10": "日去也。曰未審汝早晚從那邊來。曰道悟不是那邊",
    "X85n1594_031:0625c11": "人。曰我早知汝來處也。曰師何以贓誣於人。曰汝身",
    "X85n1594_031:0625c12": "現在。曰雖然如是。畢竟如何示於後人。曰汝道誰是",
    "X85n1594_031:0625c13": "後人。一日悟問。曹溪意旨誰人得。曰會佛法人得。曰",
    "X85n1594_031:0625c14": "師還得否。曰不得。曰為甚麼不得。曰我不會佛法。又",
    "X85n1594_031:0625c15": "一日問。如何是佛法大意。曰不得不知。曰向上更有",
    "X85n1594_031:0625c16": "轉處也無。曰長空不礙白雲飛。悟從此頓徹。罄殫前",
    "X85n1594_031:0625c17": "二哲匠言下有所得心。遂隱當陽。",
    "X85n1594_031:0625c18": "(壬戌)馬祖道一傳法無業",
    "X85n1594_031:0625c19": "[0625c19] 無業。上洛杜氏子。初母聞空中言。願寄居。便覺有娠。",
    "X85n1594_031:0625c20": "誕生之夕。神光滿室。丱歲行必直視。坐即跏趺。九歲",
    "X85n1594_031:0625c21": "出家。受大乘經。五行俱下。一&#x89A7;無遺。落髮受具。每為",
    "X85n1594_031:0625c22": "眾僧講經。冬夏無廢。後聞馬祖禪門鼎盛。特往參叩。",
    "X85n1594_031:0625c23": "祖&#x89A9;其狀貌奇偉。語音如鐘。乃曰。巍巍堂堂。其中無",
    "X85n1594_031:0625c24": "佛。業禮跪。問曰。三乘文學。麤窮其旨。常聞禪門即心",
    "X85n1594_031:0626a01": "是佛。實未能了。曰祇未了底心即是。更無別物。不了",
    "X85n1594_031:0626a02": "時即是迷。若了即是悟。迷即眾生。悟即是佛。道不離",
    "X85n1594_031:0626a03": "眾生。豈更有別佛。亦猶手作拳。拳全手也。又問。如何",
    "X85n1594_031:0626a04": "是祖師西來密傳心印。曰大德正&#x9599;在。且去別時來。",
    "X85n1594_031:0626a05": "業纔出。祖召曰大德。業回首。祖曰。是甚麼。業豁然領",
    "X85n1594_031:0626a06": "悟。涕淚悲泣曰。本謂佛道長遠。勤苦曠劫。方始得成。",
    "X85n1594_031:0626a07": "今日始知。法身實相。本自具足。一切萬法。從心所生。",
    "X85n1594_031:0626a08": "但有名字。無有實者。祖曰。如是如是。一切法性。不生",
    "X85n1594_031:0626a09": "不滅。一切諸法。本自空寂。若如是知。舉足下足。不離",
    "X85n1594_031:0626a10": "道場。言下便了。更無漸次。所謂不動足而登涅槃山",
    "X85n1594_031:0626a11": "者也。業乃禮拜。祖曰。這鈍漢。禮拜作麼○澄觀。入內",
    "X85n1594_031:0626a12": "譯經。既而辭入五臺大華嚴寺。覃思華嚴。以五地聖",
    "X85n1594_031:0626a13": "人。棲身佛境。心體真如。猶於後得智。起世俗心。學世",
    "X85n1594_031:0626a14": "間解。繇是博&#x89A7;六藝圖史。九流異學。華夏訓詁。竺經",
    "X85n1594_031:0626a15": "梵字。及四圍五明。聖教世典等書。靡不該洽。至是下",
    "X85n1594_031:0626a16": "筆著疏。先求瑞應。屢徵異夢。乃以信解行證。分華嚴",
    "X85n1594_031:0626a17": "為四科。觀每慨。舊疏未盡經旨。惟賢首頗涉淵源。遂",
    "X85n1594_031:0626a18": "宗承之。歷四年而文成。"
}