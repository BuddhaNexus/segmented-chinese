{
    "X56n0937_002:0578a18": "金剛錍釋文卷中",
    "X56n0937_002:0578a20": "荊谿尊者湛然撰後學玄箸海眼會",
    "X56n0937_002:0578a21": "天台沙門時舉釋後學新伊大真校",
    "X56n0937_002:0578a22": "[0578a22] 今搜求現未建立圓融不弊性無但困理壅故於性",
    "X56n0937_002:0578a23": "中點示體遍傍遮偏指清淨真如尚失小真佛性安",
    "X56n0937_002:0578a24": "在他不見之空論無情性之有無不曉一家立義大",
    "X56n0937_002:0578b01": "旨故達唯心了體具者焉有異同若不立唯心一切",
    "X56n0937_002:0578b02": "大教全為無用若不許心具圓頓之理乃成徒施信",
    "X56n0937_002:0578b03": "唯心具復疑有無則疑己心之有無也故知一塵一",
    "X56n0937_002:0578b04": "心即一切生佛之心性何獨自心之有無耶以共造",
    "X56n0937_002:0578b05": "故以共變故同化境故同化事故。",
    "X56n0937_002:0578b06": "[0578b06] 今家依法華涅槃二經建立圓融佛性周遍唯心",
    "X56n0937_002:0578b07": "體具之旨而復示於立宗實意使歸乎一實以法",
    "X56n0937_002:0578b08": "華正為現世機緣開權顯實明常住之義涅槃為",
    "X56n0937_002:0578b09": "未來機緣談常住佛性二經相對而分故摩訶止",
    "X56n0937_002:0578b10": "觀依此二經建立圓融之行故義例云散引諸文",
    "X56n0937_002:0578b11": "該乎一代文體正意唯歸二經今荊谿亦效止觀",
    "X56n0937_002:0578b12": "建立圓融佛性之旨不同野客無情無佛性之弊",
    "X56n0937_002:0578b13": "故云不弊性無困者病也但病而不解佛性之理",
    "X56n0937_002:0578b14": "於此實理壅而不通正見唯局佛性於有情不遍",
    "X56n0937_002:0578b15": "無情故今於眾生煩惱妄染心體示其本有正因",
    "X56n0937_002:0578b16": "佛性非內外遍&#x8657;空能解是義任運不隔於無情",
    "X56n0937_002:0578b17": "則成無情有於佛性矣故云故於性中點示體遍",
    "X56n0937_002:0578b18": "正是眾生正因體遍也旁遮偏指清淨真如者旁",
    "X56n0937_002:0578b19": "者對正為言今之所以點示體&#x5FA7;者正為顯圓妄",
    "X56n0937_002:0578b20": "染即佛性義在此而不在彼也蓋他宗偏指眾生",
    "X56n0937_002:0578b21": "有清淨性但局有情不遍無情由失於唯心體具",
    "X56n0937_002:0578b22": "之旨故今建立圓融遮防其謬執也偏指之言含",
    "X56n0937_002:0578b23": "於二義一者惑果事而迷因理謂眾生因中但有",
    "X56n0937_002:0578b24": "其性而無其事不知果地依正融通蓋由眾生理",
    "X56n0937_002:0578c01": "本具足也二者佛性融通豈間無情而云有情有",
    "X56n0937_002:0578c02": "性無情無性耶不但其解如此及其立行亦直觀",
    "X56n0937_002:0578c03": "清淨真如為境若其然者小乘偏真亦滅苦集而",
    "X56n0937_002:0578c04": "復證真苟直觀真如豈但昧於大教心境尚乃失",
    "X56n0937_002:0578c05": "於小真佛性安在哉此以圓教對偏中三藏小乘",
    "X56n0937_002:0578c06": "而說他不見之者正指其不見佛性圓具融即心",
    "X56n0937_002:0578c07": "佛眾生三無差別之旨空論夫果事方融無情則",
    "X56n0937_002:0578c08": "有因理既隔無情則無若知果體遍由生性遍及",
    "X56n0937_002:0578c09": "一家立乎大旨在於唯心體具者則不致於空論",
    "X56n0937_002:0578c10": "矣故達唯心了體具者止之有無也點出不分情",
    "X56n0937_002:0578c11": "無情之圓旨唯心體具即&#x5FA7;具二義若了萬法唯",
    "X56n0937_002:0578c12": "心心外無境則知此心遍一切法不間情無情異",
    "X56n0937_002:0578c13": "此之唯心既遍一切即體量也若知此體具一切",
    "X56n0937_002:0578c14": "法豈分情無情異此具字即體德也故下文云示",
    "X56n0937_002:0578c15": "遍是(量示具是示體)德若達此二則法法皆唯法法皆具",
    "X56n0937_002:0578c16": "有何彼此同異之分耶若信唯心體具復疑有無",
    "X56n0937_002:0578c17": "是於自心疑有無耳則心佛眾生三無差別之旨",
    "X56n0937_002:0578c18": "全然不曉故結云故知止同化事故若知心佛眾",
    "X56n0937_002:0578c19": "生三無差別則無情至微之一塵眾生介爾之一",
    "X56n0937_002:0578c20": "心即一切生佛之依正汝既疑己心之有無豈非",
    "X56n0937_002:0578c21": "疑一切生佛之有無耶何獨疑於自心哉抑又何",
    "X56n0937_002:0578c22": "但因理不融不遍矣以由造則三法共造以體元",
    "X56n0937_002:0578c23": "妙故此是理造變則三法全體共變此是事變所",
    "X56n0937_002:0578c24": "化之境約機而言能化之事約應而言以由十界",
    "X56n0937_002:0579a01": "本同故皆云同所謂能應雖多不出十界物機無",
    "X56n0937_002:0579a02": "量不出三千如是則機應事理同一佛性佛性周",
    "X56n0937_002:0579a03": "&#x5FA7;圓具攝情無情義無不明豈復疑於有無耶。",
    "X56n0937_002:0579a04": "[0579a04] 故世不知教之權實以子不思佛性之名從何教立",
    "X56n0937_002:0579a05": "無情之稱局在何文已如前說余患世迷恒思點示",
    "X56n0937_002:0579a06": "是故寱言無情有性何謂點示一者示迷元從性變",
    "X56n0937_002:0579a07": "二者示性令其改迷是故且云無情有性若分大小",
    "X56n0937_002:0579a08": "則隨緣不變之說出自大教木石無心之語生於小",
    "X56n0937_002:0579a09": "宗子欲執小道而抗大逵者其猶螳螂乎何殊井蛙",
    "X56n0937_002:0579a10": "乎。",
    "X56n0937_002:0579a11": "[0579a11] 前來既以圓實大教唯心體具示其佛性周遍已",
    "X56n0937_002:0579a12": "畢今須欲明點示之意故重結責由世人不知教",
    "X56n0937_002:0579a13": "有權實故執權教緣了不遍無情以子不思正因",
    "X56n0937_002:0579a14": "體遍佛性之名從何教立無情之稱局在何文前",
    "X56n0937_002:0579a15": "文若云無情即不應云有性屬前三教若云有性",
    "X56n0937_002:0579a16": "即不合云無情局在圓教又云眾生佛性猶如&#x8657;",
    "X56n0937_002:0579a17": "空又云為非佛性說為佛性非佛性者謂墻壁瓦",
    "X56n0937_002:0579a18": "礫已如前說如上說者余患世人迷此佛性之旨",
    "X56n0937_002:0579a19": "所以常思點示不覺寱云無情有性點示有二一",
    "X56n0937_002:0579a20": "者示迷元從性變即從真起妄之義二者示性令",
    "X56n0937_002:0579a21": "其改迷即返妄歸真之義故且云無情有性然法",
    "X56n0937_002:0579a22": "法平等本來清淨何分有無但迷者不覺流而忘",
    "X56n0937_002:0579a23": "返故茲點示耳若以教分大小此約偏圓分大小",
    "X56n0937_002:0579a24": "已如前說不變是理隨緣是事事即是理理即是",
    "X56n0937_002:0579b01": "事如此則隨緣時誰情無情若然則不當別立無",
    "X56n0937_002:0579b02": "情之名若在小宗則容有木石無心之語隨緣該",
    "X56n0937_002:0579b03": "別非今所論亦屬小宗也子欲執小道而抗大逵",
    "X56n0937_002:0579b04": "等者他宗執墻壁非佛性之小道抗大教佛性之",
    "X56n0937_002:0579b05": "大逵其猶螳螂拒轍井蛙輕海語出莊子更不繁",
    "X56n0937_002:0579b06": "引。",
    "X56n0937_002:0579b07": "[0579b07] 故子應知萬法是真如由不變故真如是萬法由隨",
    "X56n0937_002:0579b08": "緣故子信無情無佛性者豈非萬法無真如耶故萬",
    "X56n0937_002:0579b09": "法之稱寧隔於纖塵真如之體何專於彼我是則無",
    "X56n0937_002:0579b10": "有無波之水未有不濕之波在濕詎間於混澄為波",
    "X56n0937_002:0579b11": "自分於清濁雖有清有濁而一性無殊縱造正造依",
    "X56n0937_002:0579b12": "依理終無異轍若許隨緣不變復云無情有無豈非",
    "X56n0937_002:0579b13": "自語相違耶故知果地依正融通並依眾生理本故",
    "X56n0937_002:0579b14": "也此乃事理相對以說若唯從理只可云水本無波",
    "X56n0937_002:0579b15": "必不得云波中無水如迷東為西只可云東處無西",
    "X56n0937_002:0579b16": "終不得云西處無東若唯從迷說則波無水名西失",
    "X56n0937_002:0579b17": "東稱情性合譬思之可知無情有無例之可見。",
    "X56n0937_002:0579b18": "[0579b18] 此文乃用彼所立而斥於彼也良由起信論於一",
    "X56n0937_002:0579b19": "心門中開真如生滅二門藏師於藏疏中&#x5374;以真",
    "X56n0937_002:0579b20": "如門明不變隨緣二義彼雖立隨緣之義但以一",
    "X56n0937_002:0579b21": "理隨緣而性具隨緣非彼所知四明所以立別理",
    "X56n0937_002:0579b22": "隨緣而格量之也故今以彼所立斥之萬乃諸法",
    "X56n0937_002:0579b23": "之總稱子乃指萬法是真如由於不變豈非真如",
    "X56n0937_002:0579b24": "隨緣為萬法時當體不變故萬法是真如也真如",
    "X56n0937_002:0579c01": "從理立稱既指真如是萬法由於隨緣豈非萬法",
    "X56n0937_002:0579c02": "不變處是真如全體隨緣故真如是萬法也子既",
    "X56n0937_002:0579c03": "知此矣復不信無情有佛性者豈非萬法無真如",
    "X56n0937_002:0579c04": "耶萬法之稱等者以一家圓教真如隨緣之義破",
    "X56n0937_002:0579c05": "之既全真如為萬法萬法豈隔纖塵又真如之體",
    "X56n0937_002:0579c06": "本來平等何局我之有情隔彼之無情既不專於",
    "X56n0937_002:0579c07": "彼我豈有情有無情無耶次以波水喻之波喻萬",
    "X56n0937_002:0579c08": "法水濕喻真如濕無混澄喻性不變波分清濁以",
    "X56n0937_002:0579c09": "喻依正波雖有清濁之殊而濕性無殊雖有依正",
    "X56n0937_002:0579c10": "之別而佛性無異轍依理之依字者依乃據也若",
    "X56n0937_002:0579c11": "許下以其所立而結責之謂藏疏既明真如隨緣",
    "X56n0937_002:0579c12": "是則隨緣為萬法處當體不變萬法既該依正依",
    "X56n0937_002:0579c13": "正無非佛性復云無情有無者豈非自語相違耶",
    "X56n0937_002:0579c14": "故知果地依正融通者果事也&#x7ADD;依眾生理本者",
    "X56n0937_002:0579c15": "因理也果事之所以融通自在者其由在於眾生",
    "X56n0937_002:0579c16": "性體元遍故也若不由眾生理本&#x5374;成本無今有",
    "X56n0937_002:0579c17": "是無常法也他不達佛現互融之由由在於此故",
    "X56n0937_002:0579c18": "惑果事而迷因理執無情無佛性之疑要知凡聖",
    "X56n0937_002:0579c19": "因果依正自他體同性遍無非眾生因心本具者",
    "X56n0937_002:0579c20": "也心佛眾生三無差別斯言有在此乃等者總結",
    "X56n0937_002:0579c21": "上文隨緣不變波水互論不出一往約事理相對",
    "X56n0937_002:0579c22": "論之云也若惟從理下全約喻顯不順迷情直約",
    "X56n0937_002:0579c23": "理說只可云理本無事何者法法即性何適而非",
    "X56n0937_002:0579c24": "理也世間相常住斯之謂歟必不當云事中無理",
    "X56n0937_002:0580a01": "東西亦然本是東也迷之謂西今直從東說只可",
    "X56n0937_002:0580a02": "云東處無西迷而為西西元是東終不當云西處",
    "X56n0937_002:0580a03": "無東也若惟迷說則情迷於理唯迷而已所謂波",
    "X56n0937_002:0580a04": "無水名西失東稱者但見情無情有差別則不復",
    "X56n0937_002:0580a05": "見於佛性矣情性合辯四句如前若從理說水喻",
    "X56n0937_002:0580a06": "理波喻事但可云佛性無迷情之事必不得云迷",
    "X56n0937_002:0580a07": "情無佛性之理東西亦然從迷而論但見有迷情",
    "X56n0937_002:0580a08": "之事不復見佛性之理如波無水名西失東稱此",
    "X56n0937_002:0580a09": "約情性合譬於從理從迷之說無情有無例之者",
    "X56n0937_002:0580a10": "若從理論誰情無情從迷而說情無情隔無情無",
    "X56n0937_002:0580a11": "佛性矣。",
    "X56n0937_002:0580a12": "[0580a12] 於是野客恭退昃跪而諮曰波水之譬其理實然僕",
    "X56n0937_002:0580a13": "曾聞人引大智度論云真如在無情中但名法性在",
    "X56n0937_002:0580a14": "有情內方名佛性仁何故立佛性之名餘曰親曾委",
    "X56n0937_002:0580a15": "讀細撿論文都無此說或恐謬引章疏之言世共傳",
    "X56n0937_002:0580a16": "之汎為通之此乃迷名而不知義法名不覺佛名為",
    "X56n0937_002:0580a17": "覺眾生雖本有不覺之理而未曾有覺不覺智故且",
    "X56n0937_002:0580a18": "分之令覺不覺豈覺不覺不覺猶不覺耶反謂所覺",
    "X56n0937_002:0580a19": "離能覺耶客曰若爾至佛方會凡離何乖余曰子為",
    "X56n0937_002:0580a20": "覺佛為覺凡耶理本無殊凡謂之離故示眾生令覺",
    "X56n0937_002:0580a21": "不覺故覺不覺自會一如故知覺無不覺不名佛性",
    "X56n0937_002:0580a22": "不覺無覺法性不成覺無不覺佛性寧立是則無佛",
    "X56n0937_002:0580a23": "性之法性容在小宗即法性之佛性方曰大教。",
    "X56n0937_002:0580a24": "[0580a24] 已上約波水之喻合於真如隨緣野客聞此不復",
    "X56n0937_002:0580b01": "如前麤獷而不退伏於是退跪而諮曰其理實然",
    "X56n0937_002:0580b02": "不敢疑而不信矣雖然其所宗真如分為兩派不",
    "X56n0937_002:0580b03": "能無礙此正據賢首清涼妄引大論在有情名佛",
    "X56n0937_002:0580b04": "性在無情名法性仁何於無情名佛性耶汎為通",
    "X56n0937_002:0580b05": "之此乃迷佛性法性之名而不知佛性法性之義",
    "X56n0937_002:0580b06": "故今汎通大經佛名為覺法名不覺之旨而復會",
    "X56n0937_002:0580b07": "乎佛性法性真如等名並是圓詮名異體一也可",
    "X56n0937_002:0580b08": "謂其迷名不知義歟法名不覺即本覺之理佛名",
    "X56n0937_002:0580b09": "為覺即始覺之智智為能覺理為所覺而此本覺",
    "X56n0937_002:0580b10": "誰人不具何法不然但由迷情流轉無真不俗失",
    "X56n0937_002:0580b11": "於圓聞一向不覺條然相乖由佛說故此性可修",
    "X56n0937_002:0580b12": "佛若不說眾生不知故一往分之令其以能覺之",
    "X56n0937_002:0580b13": "智覺所覺之理既能覺所覺能所相即修性一如",
    "X56n0937_002:0580b14": "豈已覺其不覺猶守迷而不覺也抑謂所覺與能",
    "X56n0937_002:0580b15": "覺離耶苟為不離不覺即覺覺即不覺佛性法性",
    "X56n0937_002:0580b16": "不可隔異也客曰下野客意謂若爾則佛翻為覺",
    "X56n0937_002:0580b17": "能覺不覺至佛方會今眾生在凡不覺離覺復何",
    "X56n0937_002:0580b18": "所乖余曰下以理折之子號弘通大乘今起是見",
    "X56n0937_002:0580b19": "者為學佛耶為學凡耶若學於凡則謂之離若學",
    "X56n0937_002:0580b20": "於佛則佛之知見開眾生之本有初心則能用佛",
    "X56n0937_002:0580b21": "眼智稱本覺理照一切法同一覺體生佛無差依",
    "X56n0937_002:0580b22": "正融泯如此則理本無殊凡謂之離爾故示眾生",
    "X56n0937_002:0580b23": "下複&#x758E;前來令覺不覺句只由眾生妄謂覺離不",
    "X56n0937_002:0580b24": "覺故令其以能覺之智覺其所覺之理既全所覺",
    "X56n0937_002:0580c01": "為能覺故覺不覺自會一如矣若非全不覺為覺",
    "X56n0937_002:0580c02": "全本為始全性成修則何足以名佛性者哉故曰",
    "X56n0937_002:0580c03": "故知覺無不覺不名佛性此句結上覺無不覺即",
    "X56n0937_002:0580c04": "佛性義不覺無覺下四句明佛性法性二義互即",
    "X56n0937_002:0580c05": "方是大教所詮之佛性法性也克體言之名義偏",
    "X56n0937_002:0580c06": "強法是所覺佛是能覺然則全修在性全始為本",
    "X56n0937_002:0580c07": "境外無智方名法性故曰不覺無覺法性不成全",
    "X56n0937_002:0580c08": "性成修全本為始智外無境方名佛性故曰覺無",
    "X56n0937_002:0580c09": "不覺佛性寧立也結云是則無佛性之法性容在",
    "X56n0937_002:0580c10": "小宗即三藏四含容有是義真諦法性滅苦集而",
    "X56n0937_002:0580c11": "後會真也今立無情有於佛性者蓋本大教所詮",
    "X56n0937_002:0580c12": "全不覺為覺即法性為佛性也故曰即法性之佛",
    "X56n0937_002:0580c13": "性方曰大教如是則法性佛性名異體一苟能了",
    "X56n0937_002:0580c14": "此覺不覺義則其謬托大論以行其兩派之說不",
    "X56n0937_002:0580c15": "攻而自壞矣。",
    "X56n0937_002:0580c16": "[0580c16] 故今問子諸經論中法界實際實相真性等為同法",
    "X56n0937_002:0580c17": "性在無情中為同真如分為兩派若同真如諸教不",
    "X56n0937_002:0580c18": "見無情法界及實際等若在無情但名法性非佛性",
    "X56n0937_002:0580c19": "者何故華嚴須彌山頂偈讚品云了知一切法自性",
    "X56n0937_002:0580c20": "無所有若能如是解則見盧舍那豈非諸法本有舍",
    "X56n0937_002:0580c21": "那之性耶又云法性本空寂無取亦無見性空即是",
    "X56n0937_002:0580c22": "佛不可得思量又精進慧云法性本清淨如空無有",
    "X56n0937_002:0580c23": "相此亦無所修能見大牟尼豈於無性又云無修能",
    "X56n0937_002:0580c24": "見牟尼又真實慧云一切法無相是則真佛體既真",
    "X56n0937_002:0581a01": "佛體在一切法請子思之當免迷教及迷佛性之進",
    "X56n0937_002:0581a02": "否也。",
    "X56n0937_002:0581a03": "[0581a03] 佛性法性名異體同無可疑者然經中圓詮之名",
    "X56n0937_002:0581a04": "所出非一法界實際等名今欲引而徵之使歸乎",
    "X56n0937_002:0581a05": "一揆汝執法性在無情中且法界等名還與法性",
    "X56n0937_002:0581a06": "同耶異耶若曰法界等與真如同分為兩派偏情",
    "X56n0937_002:0581a07": "無情而諸教中不見有無情法界實際等縱汝所",
    "X56n0937_002:0581a08": "執無情但有法性無有覺悟不得云佛性者汝之",
    "X56n0937_002:0581a09": "所弘乃自華嚴華嚴何嘗言法性局在無情故引",
    "X56n0937_002:0581a10": "舊經四偈云初偈一切之言&#x5FA7;收依正色心以本",
    "X56n0937_002:0581a11": "性空故故無所有能如是解即見舍那豈非諸法",
    "X56n0937_002:0581a12": "本有舍那之性何故執無情但有法性名為不覺",
    "X56n0937_002:0581a13": "不名佛性耶第二偈云法性本空寂即畢竟空離",
    "X56n0937_002:0581a14": "四性故不可以四句取即是性空離四句外不可",
    "X56n0937_002:0581a15": "以四句見即是相空如此法性本自二空故即是",
    "X56n0937_002:0581a16": "佛如此則豈非諸法本有覺佛之性名法性耶此",
    "X56n0937_002:0581a17": "與前偈結皆報身性故不再結三精進慧云法性",
    "X56n0937_002:0581a18": "本清淨謂法性之體本來清淨猶如&#x8657;空離一切",
    "X56n0937_002:0581a19": "相既本無相更何所修見牟尼即應身也汝執法",
    "X56n0937_002:0581a20": "性名為不覺專在無情與佛性異者何故今於法",
    "X56n0937_002:0581a21": "性本淨無相無修能見牟尼耶四真實慧云無相",
    "X56n0937_002:0581a22": "即法身離染礙之相故云無相真佛體即法身也",
    "X56n0937_002:0581a23": "法身遍處二身常在三一融即未始暫離若見法",
    "X56n0937_002:0581a24": "身豈容乖二前之二身亦復如是文從別說耳既",
    "X56n0937_002:0581b01": "了真佛之體在一切法不當分情無情佛性法性",
    "X56n0937_002:0581b02": "之異也請子思之仍以迷教進否而責之由野客",
    "X56n0937_002:0581b03": "迷無情專名法性不當立佛性之名故今從實以",
    "X56n0937_002:0581b04": "法性即佛性而申之即前來大經說實教佛性之",
    "X56n0937_002:0581b05": "進也若不許於無情上立佛性之名者此乃前來",
    "X56n0937_002:0581b06": "帶權而說佛性之否也意質野客必信無情有佛",
    "X56n0937_002:0581b07": "性矣。",
    "X56n0937_002:0581b08": "[0581b08] 故真如隨緣即佛性隨緣佛之一字即法佛也故法",
    "X56n0937_002:0581b09": "佛與真如體一名異故佛性論第一云佛性者即人",
    "X56n0937_002:0581b10": "法二空所顯真如當知真如即佛性異名華嚴又云",
    "X56n0937_002:0581b11": "眾生非眾生二俱無真實如是諸法性實義俱非有",
    "X56n0937_002:0581b12": "言眾生非眾生豈非情與無情二俱隨緣&#x7ADD;皆不變",
    "X56n0937_002:0581b13": "故俱非有所以法界實際一切皆然故知法性之名",
    "X56n0937_002:0581b14": "不專無情中之真如也以由世人共迷法相名異體",
    "X56n0937_002:0581b15": "一故也。",
    "X56n0937_002:0581b16": "[0581b16] 既示法性即是佛性則了佛性不專有情也不但",
    "X56n0937_002:0581b17": "法性即是佛性而隨緣之真如亦即佛性異名為",
    "X56n0937_002:0581b18": "破彼計真如隨緣遍情非情有佛性法性之異今",
    "X56n0937_002:0581b19": "通會之故云真如隨緣即佛性隨緣佛之一字即",
    "X56n0937_002:0581b20": "法佛也法即法身以法身是理會真如名便符上",
    "X56n0937_002:0581b21": "立宗正因體遍之義故也他宗但知法身遍不知",
    "X56n0937_002:0581b22": "真如隨緣即是法身體遍法身體遍即佛性體遍",
    "X56n0937_002:0581b23": "故記主以法佛之性會真如名令成一轍也佛性",
    "X56n0937_002:0581b24": "論文凡四卷天親所造言佛性即人法二空所顯",
    "X56n0937_002:0581c01": "真如故今引會名異體同人法二空即能顯之觀",
    "X56n0937_002:0581c02": "智也真如佛性所顯之理體也故結會云當知真",
    "X56n0937_002:0581c03": "如即佛性異名也次引華嚴法性隨緣會真如而",
    "X56n0937_002:0581c04": "顯體同眾生非眾生即情與無情二俱隨緣雖俱",
    "X56n0937_002:0581c05": "隨緣當處不變若了不變則隨緣之相自泯故曰",
    "X56n0937_002:0581c06": "並皆不變故俱非有所以下通例前來所列法界",
    "X56n0937_002:0581c07": "等名並與真如名異體同悉有隨緣不變等義皆",
    "X56n0937_002:0581c08": "不隔情與無情是知法性之名不專於無情中之",
    "X56n0937_002:0581c09": "真如此世人迷於法相體一名異故割真如為兩",
    "X56n0937_002:0581c10": "派使佛性法性之碩乖矣。",
    "X56n0937_002:0581c11": "[0581c11] 然雖體同不無小別凡有性名者多在凡在理如云",
    "X56n0937_002:0581c12": "佛性理性真性藏性實性等無性名者多通凡聖因",
    "X56n0937_002:0581c13": "果事理如云法界及實相等如三昧陀羅尼波羅蜜",
    "X56n0937_002:0581c14": "等則唯在於果所以因名佛性等者眾生實未成佛",
    "X56n0937_002:0581c15": "得理證真開藏以煩惱生死是佛等性示令修習名",
    "X56n0937_002:0581c16": "佛等性而諸教之中諸名互立。",
    "X56n0937_002:0581c17": "[0581c17] 上示諸經論中凡明所詮法界等名並是名異體",
    "X56n0937_002:0581c18": "同然於同中不無少別以由諸名有性名無性名",
    "X56n0937_002:0581c19": "如佛性五名多在凡在理多之為言乃從偏強而",
    "X56n0937_002:0581c20": "說多必對少亦有通義若法界等無性名者多通",
    "X56n0937_002:0581c21": "於凡聖因果事理蓋陀羅尼即果人所得總持祕",
    "X56n0937_002:0581c22": "要之法波羅蜜即果人所至究竟涅槃彼岸也如",
    "X56n0937_002:0581c23": "三昧等名惟局在果後別示因名佛性等由眾生",
    "X56n0937_002:0581c24": "實未成佛得理證真開藏以其煩惱生死是修惡",
    "X56n0937_002:0582a01": "故從無始來全性而起故今指此修惡性是性惡",
    "X56n0937_002:0582a02": "示令稱性修習故名佛性理性等諸教諸名互立",
    "X56n0937_002:0582a03": "者如前有性無性果德之名在諸教中諸名互立",
    "X56n0937_002:0582a04": "亦不一向也。",
    "X56n0937_002:0582a05": "[0582a05] 涅槃經中多云佛性者佛是果人言一切眾生皆有",
    "X56n0937_002:0582a06": "果人之性故偏言之世人迷故而不從果云眾生有",
    "X56n0937_002:0582a07": "故失體&#x5FA7;又云&#x5FA7;者以由煩惱心性體&#x5FA7;云佛性&#x5FA7;",
    "X56n0937_002:0582a08": "故知不識佛性&#x5FA7;者良由不知煩惱性&#x5FA7;故唯心之",
    "X56n0937_002:0582a09": "言豈唯真心子尚不知煩惱心&#x5FA7;安能了知生死色",
    "X56n0937_002:0582a10": "&#x5FA7;色何以&#x5FA7;色即心故。",
    "X56n0937_002:0582a11": "[0582a11] 然大總相法門之體本無高下而涅槃經中偏於",
    "X56n0937_002:0582a12": "性字之上加一佛字者由眾生背覺合塵是以特",
    "X56n0937_002:0582a13": "唱此名寄果立因言一切眾生皆有果人之性無",
    "X56n0937_002:0582a14": "二無別欲其改迷向悟從因至果同佛受用故偏",
    "X56n0937_002:0582a15": "言之此果上依正融通並由眾生理本具足世人",
    "X56n0937_002:0582a16": "迷此而不從果上依正融通之義但云有情眾生",
    "X56n0937_002:0582a17": "有佛性無情無佛性若知果上依正融通因心本",
    "X56n0937_002:0582a18": "具豈分情無情之別而失體遍之旨耶又云遍者",
    "X56n0937_002:0582a19": "下約經遍義以斥其疑所以遍者良由眾生煩惱",
    "X56n0937_002:0582a20": "心性體遍云佛性遍故上云眾生佛性猶如&#x8657;空",
    "X56n0937_002:0582a21": "由無始以來全性起修名為煩惱之儔即生時此",
    "X56n0937_002:0582a22": "種純變為修者也是故今來指修即性一切眾生",
    "X56n0937_002:0582a23": "有此性故此是如來種性元遍名佛性遍也故知",
    "X56n0937_002:0582a24": "不識佛性遍者良由偏指清淨真如不知煩惱性",
    "X56n0937_002:0582b01": "遍即佛性遍也所謂唯心者正唯煩惱心也非但",
    "X56n0937_002:0582b02": "不識佛性體遍亦失惟心之義故使用觀亦直觀",
    "X56n0937_002:0582b03": "真心子尚不知煩惱心遍安知生死色遍由色即",
    "X56n0937_002:0582b04": "心故依正一如同居一念所以眾生正因體遍也",
    "X56n0937_002:0582b05": "四明得之則曰若信諸色即心則成無情有於佛",
    "X56n0937_002:0582b06": "性義也生死色者即分段變易之色故云生死若",
    "X56n0937_002:0582b07": "約十界則屬九界之色由無明未盡故曰生死故",
    "X56n0937_002:0582b08": "吾祖云寂五住滅二死也。",
    "X56n0937_002:0582b09": "[0582b09] 何者依報共造正報別造豈信共&#x5FA7;不信別&#x5FA7;耶能",
    "X56n0937_002:0582b10": "造所造既是唯心心體不可局方所故所以十方佛",
    "X56n0937_002:0582b11": "土皆有眾生理性心種以性喻空具如涅槃一十復",
    "X56n0937_002:0582b12": "次故知不曉大小教門名體同異此是學釋教者之",
    "X56n0937_002:0582b13": "大患也故身子云我等同入法性及亦得解脫等。",
    "X56n0937_002:0582b14": "[0582b14] 至此徵起以釋上文色遍融於即心之義色何以",
    "X56n0937_002:0582b15": "遍良由依之與正&#x7ADD;是隨緣變造之事如山河國",
    "X56n0937_002:0582b16": "土依報也五陰色質正報也同業所感砂礫荊棘",
    "X56n0937_002:0582b17": "共造也異業所感巨細殊形別造也造雖共別既",
    "X56n0937_002:0582b18": "同出一源二則俱二一則俱一此二相即心遍故",
    "X56n0937_002:0582b19": "色亦遍豈信共遍不信別遍者非斥野客之辭意",
    "X56n0937_002:0582b20": "謂有情別造之正報無情共造之依報並是全體",
    "X56n0937_002:0582b21": "隨緣變造而有於隨緣中造分能所心色異耳今",
    "X56n0937_002:0582b22": "明色遍正論平等法體色心不二顯妙境遍若信",
    "X56n0937_002:0582b23": "隨緣之色體性元遍豈有不信隨緣之心體者耶",
    "X56n0937_002:0582b24": "此述者之意此依之與正雖隨緣邊造分能所既",
    "X56n0937_002:0582c01": "皆惟心心體遍故橫&#x4E98;&#x7AEA;窮詎可以方所局之分",
    "X56n0937_002:0582c02": "有無耶世人局遮那於陰質內則有於方所矣所",
    "X56n0937_002:0582c03": "以十方佛土皆有眾生理性心種者此也所謂理",
    "X56n0937_002:0582c04": "性心種者本有三道指修即性即三佛性由未曾",
    "X56n0937_002:0582c05": "發心加行名理性也種者能生為義煩惱之儔是",
    "X56n0937_002:0582c06": "如來種即本有三種三理元遍是今心體能生一",
    "X56n0937_002:0582c07": "切依正故經云眾生佛性非內非外猶如&#x8657;空無",
    "X56n0937_002:0582c08": "有罣礙以性喻空具如涅槃一十復次者歸元佛",
    "X56n0937_002:0582c09": "性斥邪顯正亦所以寄斥世人及野客者也故知",
    "X56n0937_002:0582c10": "下以名體同異而結責之大小教門名同體異名",
    "X56n0937_002:0582c11": "異體同如法性解脫等大小名同其體永異如大",
    "X56n0937_002:0582c12": "教佛性真如等其名雖異其體乃同學釋教者苟",
    "X56n0937_002:0582c13": "不達此是大患也故引法華等證我等同入法性",
    "X56n0937_002:0582c14": "乃真諦法性其名雖同其義則異解脫亦然。",
    "X56n0937_002:0582c15": "[0582c15] 子初不達余之義旨故聞之驚駭為子申己理合釋",
    "X56n0937_002:0582c16": "然故知世人局我遮那唯陰質內而直云諸法是無",
    "X56n0937_002:0582c17": "情者則有二種不如外道外道尚云我大色小我&#x5FA7;",
    "X56n0937_002:0582c18": "&#x8657;空又外道猶計眾塵所成亦不直云無情而已又",
    "X56n0937_002:0582c19": "有二種不如小乘小乘尚云猶業力造造遍三界又",
    "X56n0937_002:0582c20": "小乘猶知諸法無常亦不直云無情而已又有二種",
    "X56n0937_002:0582c21": "不如共乘共乘尚知造心幻化幻&#x5FA7;三界又知諸法",
    "X56n0937_002:0582c22": "體性即真若次第乘故非所擬子聞是已亦合薄知",
    "X56n0937_002:0582c23": "教法權實佛性進否。",
    "X56n0937_002:0582c24": "[0582c24] 子初聞無情有性惑耳驚心者以不達余所立之",
    "X56n0937_002:0583a01": "義旨故也今既為子始自大經進否權實終於名",
    "X56n0937_002:0583a02": "體同異委曲而詳申之已合渙然冰釋世人局遮",
    "X56n0937_002:0583a03": "那佛性於有情陰質內直云諸法是無情者不但",
    "X56n0937_002:0583a04": "迷於大教體遍之旨如邪外偏小亦皆不及矣如",
    "X56n0937_002:0583a05": "外道二種一計神我之我我大色小者及我遍&#x8657;",
    "X56n0937_002:0583a06": "空一切無非我者又有計我身微塵所成者雖所",
    "X56n0937_002:0583a07": "計不同皆於無情等色有我遍之義不直云無情",
    "X56n0937_002:0583a08": "而已又如小乘二種一者詮業力搆造三界業由",
    "X56n0937_002:0583a09": "於心義當心造即實有俗也又知法性無常即真",
    "X56n0937_002:0583a10": "諦也此以小乘二諦言之亦不直云無情也如共",
    "X56n0937_002:0583a11": "乘即通教二種一者詮能造心如幻如化幻&#x5FA7;三",
    "X56n0937_002:0583a12": "界何所不該即幻有俗也又知諸法體性當體即",
    "X56n0937_002:0583a13": "空真諦也此以共乘二諦而言豈直云無情耶若",
    "X56n0937_002:0583a14": "次第乘之別教詮一真&#x5FA7;造諸法心生理&#x5FA7;故非",
    "X56n0937_002:0583a15": "所擬又聞是已者擬上多番往復開導亦合薄知",
    "X56n0937_002:0583a16": "教法權實佛性進否之義此再擊之欲其開解耳。",
    "X56n0937_002:0583a17": "[0583a17] 客曰仁善分別實壞重疑信一切法皆正因性而云",
    "X56n0937_002:0583a18": "正中三因種&#x5FA7;修&#x5FA7;果&#x5FA7;又云一塵一心即一切生",
    "X56n0937_002:0583a19": "佛之心性情猶未決余曰良由自昔不善&#x5FA7;攬因果",
    "X56n0937_002:0583a20": "自他依正觀於己心心佛眾生亦由不閑諸教大旨",
    "X56n0937_002:0583a21": "不曉佛說果德之意不達佛現互融之由余欲開導",
    "X56n0937_002:0583a22": "子之情懷更以四十六問而問於子子若能曉余之",
    "X56n0937_002:0583a23": "一問則眾滯自消法界融通釋然大觀洞見法界生",
    "X56n0937_002:0583a24": "佛依正一念具足一塵不虧。",
    "X56n0937_002:0583b01": "[0583b01] 自野客以大經無情非性執難以來述者為判涅",
    "X56n0937_002:0583b02": "槃權實之文佛性進否之義兼示唯心唯色之旨",
    "X56n0937_002:0583b03": "示煩惱性遍修遍等義節節復&#x758E;至此方解瓦石",
    "X56n0937_002:0583b04": "無性是權&#x8657;空體遍是實故曰仁善分別實壞重",
    "X56n0937_002:0583b05": "疑偏權疑碎理實然也雖解此意解而未解如上",
    "X56n0937_002:0583b06": "文有種遍修遍果遍一塵一心即一切生佛之心",
    "X56n0937_002:0583b07": "性等若不具以一家不思議境圓具之旨而廣示",
    "X56n0937_002:0583b08": "之終未能盡圓解之妙故又以情猶未決為辭而",
    "X56n0937_002:0583b09": "生起下文也只一具字彌顯今宗抗折百家超過",
    "X56n0937_002:0583b10": "諸說述者於觀心中明凡聖一如色香泯淨乃至",
    "X56n0937_002:0583b11": "不逾下凡之一念者由具故也無情遍者此也昔",
    "X56n0937_002:0583b12": "計佛性唯局有情今蒙開示知正因性遍情與無",
    "X56n0937_002:0583b13": "情故云信一切法皆正因性猶疑緣了性遍修遍",
    "X56n0937_002:0583b14": "果遍此指前文若頓教實說本有三種三理元遍",
    "X56n0937_002:0583b15": "達性成修修三亦遍雖不云果既曰修遍則必訂",
    "X56n0937_002:0583b16": "果果在其中矣所以前云十方佛土皆有眾生理",
    "X56n0937_002:0583b17": "性心種也言三因種者即性三也修遍者則修二",
    "X56n0937_002:0583b18": "亦各具三也果&#x5FA7;者即一佛成道法界無非此佛",
    "X56n0937_002:0583b19": "之依正也故云三千果成咸稱常樂前云正因遍",
    "X56n0937_002:0583b20": "雖已粗曉但云三因俱遍等疑猶未決余曰下謂",
    "X56n0937_002:0583b21": "以由不達教觀圓具之旨故今以觀言之由自昔",
    "X56n0937_002:0583b22": "不善&#x5FA7;攬因果自他依正觀於己心心佛眾生三",
    "X56n0937_002:0583b23": "無差別之旨是故昧於種遍等義此由不善觀心",
    "X56n0937_002:0583b24": "具之失也文云因果自他依正三雙通而言之即",
    "X56n0937_002:0583c01": "一念三千之旨別而言之不善&#x5FA7;攬因果觀於己",
    "X56n0937_002:0583c02": "心所以不解種&#x5FA7;修遍果遍不善&#x5FA7;攬自他依正",
    "X56n0937_002:0583c03": "所以不解一塵一心即一切生佛之心性也以教",
    "X56n0937_002:0583c04": "言之一代顯頓諸教大旨示眾生本有性種合依",
    "X56n0937_002:0583c05": "解立行全性成修既不閑此所以不解種遍修遍",
    "X56n0937_002:0583c06": "說佛果德意在因心本具既不曉此所以不解果",
    "X56n0937_002:0583c07": "遍佛現融通全由理本故云佛說果上依正融通",
    "X56n0937_002:0583c08": "並由眾生理本既不達此所以不解一塵一心即",
    "X56n0937_002:0583c09": "生佛心性雖有此四不出教觀二義教則為下四",
    "X56n0937_002:0583c10": "十問張本觀則為下觀心六問張本是以更設四",
    "X56n0937_002:0583c11": "十六問而徵之於一一問無不顯三千圓具之旨",
    "X56n0937_002:0583c12": "以見無情有佛性義於諸問中若解一問無滯不",
    "X56n0937_002:0583c13": "銷則了諸法皆是法界法界圓融故不見有一法",
    "X56n0937_002:0583c14": "之隔法界&#x8657;通故不見有一法之礙豈非大覺是",
    "X56n0937_002:0583c15": "以洞見法界生佛依正一色一心無非法界所以",
    "X56n0937_002:0583c16": "前云一念具足一塵不虧一念具足即唯心三千",
    "X56n0937_002:0583c17": "也一塵不虧即唯色三千也色法不二依正體一",
    "X56n0937_002:0583c18": "文雖不明言三千三千之旨在其中矣此四十六",
    "X56n0937_002:0583c19": "問不無生起次第佛性是所立之宗故先徵之無",
    "X56n0937_002:0583c20": "情是所破之執故居其次已上情性既皆唯心故",
    "X56n0937_002:0583c21": "次示心法心法屬自生佛屬他故次心問生心生",
    "X56n0937_002:0583c22": "在因佛法在果故次生問佛佛是正報佛既屬悟",
    "X56n0937_002:0583c23": "依正兼明故次問土成道之別心佛眾生不出變",
    "X56n0937_002:0583c24": "造十界諸法並屬所隨之緣而能隨者全是真如",
    "X56n0937_002:0584a01": "故次之真如之問上之七義皆屬法說利根雖解",
    "X56n0937_002:0584a02": "鈍根未明故更以譬問前四十問乃約教開解為",
    "X56n0937_002:0584a03": "問對前不了教旨之失後之六問約依解立行為",
    "X56n0937_002:0584a04": "問對前不觀心具之失若約總別言之前四十五",
    "X56n0937_002:0584a05": "問是別後之一問是總如下文云豈非曉最後問",
    "X56n0937_002:0584a06": "三無差別文。",
    "X56n0937_002:0584a07": "[0584a07] 問佛性之名從因從果從因非佛果不名性問佛性",
    "X56n0937_002:0584a08": "之名常無常耶無常非性常不應變問佛性之名共",
    "X56n0937_002:0584a09": "耶別耶別不名性共不可分問佛性之名大小教耶",
    "X56n0937_002:0584a10": "小無性名大無無情問佛性之名有權實耶對體辯",
    "X56n0937_002:0584a11": "異其相何耶。",
    "X56n0937_002:0584a12": "[0584a12] 初問因果當知佛唯在果性多在因因具果性故",
    "X56n0937_002:0584a13": "名佛性果上依正融通並由眾生因中本具因果",
    "X56n0937_002:0584a14": "不二佛性寧偏何執情與無情有性無性故大經",
    "X56n0937_002:0584a15": "云是果非因名為涅槃是因非果名為佛性一切",
    "X56n0937_002:0584a16": "眾生即大涅槃是約因從果佛性名因是約果從",
    "X56n0937_002:0584a17": "因二問常無常佛性不變應是他宗執在無情偏",
    "X56n0937_002:0584a18": "名法性者&#x5374;見佛性是無常耶三問共別佛性平",
    "X56n0937_002:0584a19": "等一切眾生同共有之遍一切處非內非外大小",
    "X56n0937_002:0584a20": "內外其理一如何得分情無情有性無性耶四問",
    "X56n0937_002:0584a21": "大小小教乃存無情之說無佛性之名大教唯有",
    "X56n0937_002:0584a22": "佛性之談無無情之說今佛性既屬大教所詮豈",
    "X56n0937_002:0584a23": "復存無情無佛性之稱耶五問權實者此問因涅",
    "X56n0937_002:0584a24": "槃經中云瓦石非性故以權實為徵涅槃瓦石非",
    "X56n0937_002:0584b01": "性之文則有帶權說實故有緣了難正之文實則",
    "X56n0937_002:0584b02": "正因體遍權則緣了不遍若一向實如三點二鳥",
    "X56n0937_002:0584b03": "等若一向權如恒河中七種眾生等如是則權實",
    "X56n0937_002:0584b04": "各有所歸。",
    "X56n0937_002:0584b05": "[0584b05] 問無情之名大小教耶大教大部有權實耶問無情",
    "X56n0937_002:0584b06": "無者無情為色為非色耶為二俱耶問無情色等佛",
    "X56n0937_002:0584b07": "見爾耶為生見耶為共見耶問無情敗壞故無性者",
    "X56n0937_002:0584b08": "陰亦敗壞性亦然耶問無情是色法界處色為亦無",
    "X56n0937_002:0584b09": "耶為復有耶。",
    "X56n0937_002:0584b10": "[0584b10] 問大小教部者前約佛性問大小今約無情分大",
    "X56n0937_002:0584b11": "小乃就經部中用權實分大小耳無情之名局在",
    "X56n0937_002:0584b12": "小宗亦遍大部由大部中有於權實權有無情之",
    "X56n0937_002:0584b13": "名實教不分情無情異二問非色即心此以今家",
    "X56n0937_002:0584b14": "色心一體而詰之子執無情無性若云無情是色",
    "X56n0937_002:0584b15": "無佛性若云無情即心與俱遍色心色心相即豈",
    "X56n0937_002:0584b16": "非佛性耶三問無情色等即等於色非色異為佛",
    "X56n0937_002:0584b17": "見耶佛眼佛智真空冥寂不應有二為生見耶生",
    "X56n0937_002:0584b18": "既迷妄所見故二子為順迷為順悟耶若生佛共",
    "X56n0937_002:0584b19": "見者佛見既其不二生見豈定異耶四問若以生",
    "X56n0937_002:0584b20": "滅色法有敗壞故無佛性者有情陰質亦有敗壞",
    "X56n0937_002:0584b21": "身內亦應爾耶五問以無情是色者約根塵相對",
    "X56n0937_002:0584b22": "十八界中色聲等雖屬外五塵於法界法塵中少",
    "X56n0937_002:0584b23": "分轉入意地緣慮之色為當有耶無耶若有佛性",
    "X56n0937_002:0584b24": "內色既有草木之色何無耶若云此色無者且此",
    "X56n0937_002:0584c01": "無色一分屬心心若無者&#x5374;見有情亦無耶。",
    "X56n0937_002:0584c02": "[0584c02] 問唯心之言子曾聞耶唯只是心異不名唯問唯心",
    "X56n0937_002:0584c03": "之言凡聖心耶若聖若凡二俱有過問唯心名心造",
    "X56n0937_002:0584c04": "無心耶唯造心耶二俱有過問唯心唯心亦唯色耶",
    "X56n0937_002:0584c05": "若不唯色色非心耶問唯名心造無心耶唯造心耶",
    "X56n0937_002:0584c06": "二俱有過問唯心所造唯依與正依正能所同耶異",
    "X56n0937_002:0584c07": "耶。",
    "X56n0937_002:0584c08": "[0584c08] 初問一切唯心文出華嚴豈不聞乎既曰唯心則",
    "X56n0937_002:0584c09": "心外無法只一心而已謂情無情苟曰有異唯義",
    "X56n0937_002:0584c10": "不成二問唯心只是法界依正一體聖凡一致若",
    "X56n0937_002:0584c11": "執凡心聖在凡外若執聖心凡與聖隔故曰若聖",
    "X56n0937_002:0584c12": "若凡二俱有過只緣他執眾生唯有清淨真如正",
    "X56n0937_002:0584c13": "是棄凡唯聖即唯聖心之過若如今家了一念三",
    "X56n0937_002:0584c14": "千之旨則無是過也三問造有能所心為能造色",
    "X56n0937_002:0584c15": "為所造唯者無外之稱既曰唯心即能造所造全",
    "X56n0937_002:0584c16": "色是心心外無色色心不二今唯心之言唯造於",
    "X56n0937_002:0584c17": "色(無心是色)為只造心(造心是心)若執一邊則色心隔異非",
    "X56n0937_002:0584c18": "唯心也四問既名唯心為復只是唯心為亦唯色",
    "X56n0937_002:0584c19": "色非心者大教唯心心色不二色即是心心即是",
    "X56n0937_002:0584c20": "色一體不二何得心外有色耶五問唯心所造不",
    "X56n0937_002:0584c21": "出依正正是能依依是所依若云同者豈可佛性",
    "X56n0937_002:0584c22": "一無一有若云異者能造既唯一心所造豈應有",
    "X56n0937_002:0584c23": "異。",
    "X56n0937_002:0584c24": "[0584c24] 問眾生量異性隨異耶不爾非內爾不名性問眾生",
    "X56n0937_002:0585a01": "惑心性&#x5FA7;不&#x5FA7;神我句四為同異耶問眾生有性唯",
    "X56n0937_002:0585a02": "應身性亦法性耶亦報性耶問眾生本迷迷佛悟耶",
    "X56n0937_002:0585a03": "佛既悟已悟生迷耶問眾生一身幾佛性耶一佛身",
    "X56n0937_002:0585a04": "中幾生性耶。",
    "X56n0937_002:0585a05": "[0585a05] 初問眾生量異謂眾生形量巨細長短異狀若佛",
    "X56n0937_002:0585a06": "性隨異異不名性若佛性不隨量異者&#x5374;不局眾",
    "X56n0937_002:0585a07": "生身內故曰不爾非內爾不名性者若謂佛性隨",
    "X56n0937_002:0585a08": "眾生量者佛性是一豈有變遷量異不同二問眾",
    "X56n0937_002:0585a09": "生惑心等者謂無明惑心之性為&#x5FA7;不&#x5FA7;惑性若",
    "X56n0937_002:0585a10": "&#x5FA7;佛性安得不&#x5FA7;無情若云不&#x5FA7;與外道四句為",
    "X56n0937_002:0585a11": "同為異若謂是同外道自云我大色小我遍&#x8657;空",
    "X56n0937_002:0585a12": "今云不&#x5FA7;那得與同若云異者尚不及外況圓頓",
    "X56n0937_002:0585a13": "教耶三問眾生有性佛性有三今問他云眾生有",
    "X56n0937_002:0585a14": "性必竟有何性耶若云法身性者法身體遍法身",
    "X56n0937_002:0585a15": "遍在一切處何隔無情若云有報應性三身相即",
    "X56n0937_002:0585a16": "無暫離時如妙樂云法身&#x5FA7;處二身常在故云性",
    "X56n0937_002:0585a17": "具三不可遍一義解云此難眾生有情性邊故自",
    "X56n0937_002:0585a18": "應身遍乎法報也四問眾生本迷者生佛迷悟眾",
    "X56n0937_002:0585a19": "生無始背覺合塵濁成本有迷成不覺諸佛究竟",
    "X56n0937_002:0585a20": "背塵合覺返本還源迷名永失是則生惟迷佛之",
    "X56n0937_002:0585a21": "悟佛乃悟生之迷迷悟雖殊事理體一佛既依正",
    "X56n0937_002:0585a22": "融通生豈情無情異五問眾生佛身者三千妙性",
    "X56n0937_002:0585a23": "圓融遍入生佛互具悟之成佛迷之成生一一生",
    "X56n0937_002:0585a24": "佛即具一切生佛之性豈可計於一生幾佛一佛",
    "X56n0937_002:0585b01": "幾生耶。",
    "X56n0937_002:0585b02": "[0585b02] 問佛國土身為始本耶始本同耶為復異耶問佛土",
    "X56n0937_002:0585b03": "佛身為一異耶一無能所異則同凡問佛土界分生",
    "X56n0937_002:0585b04": "亦居耶為各所居佛無土耶問佛土所攝為遠近耶",
    "X56n0937_002:0585b05": "何土與生一異共別問佛佛土體為同異耶娑婆之",
    "X56n0937_002:0585b06": "處為共別耶。",
    "X56n0937_002:0585b07": "[0585b07] 初問國土者乃他宗所弘華嚴之經現十身舍那",
    "X56n0937_002:0585b08": "之一也由其執國土無情無性故難云此國土身",
    "X56n0937_002:0585b09": "為在果上始有為因中本有若果上始有者乃本",
    "X56n0937_002:0585b10": "無今有是無常法若云眾生身中本具國土身即",
    "X56n0937_002:0585b11": "見有情有國土之色何云國土無性乎始本同者",
    "X56n0937_002:0585b12": "因果不二因果既其不二果既依正融通因亦不",
    "X56n0937_002:0585b13": "當分情無情之別若言異者非圓頓所詮二問佛",
    "X56n0937_002:0585b14": "依正者如來所依之土能依之身為一為異一則",
    "X56n0937_002:0585b15": "無能依所正之別異則同於凡夫身土差別子為",
    "X56n0937_002:0585b16": "學佛為學凡耶三問佛土界分等者其意有三佛",
    "X56n0937_002:0585b17": "土界分生亦居耶者此問為是佛土許生同居耶",
    "X56n0937_002:0585b18": "為各所居者此問生佛還各有土而自居耶佛無",
    "X56n0937_002:0585b19": "土者此問生所居土為佛與居佛身無土耶問雖",
    "X56n0937_002:0585b20": "有三正顯生佛共居佛既依正相即生豈不然以",
    "X56n0937_002:0585b21": "佛驗生無情性顯四問佛既三身土必攝四言遠",
    "X56n0937_002:0585b22": "近者若分別為言方便在同居外乃至寂光在實",
    "X56n0937_002:0585b23": "報外故名為遠若即事而真即此娑婆或見方便",
    "X56n0937_002:0585b24": "或見實報豈離伽耶別求常寂非寂光外別有娑",
    "X56n0937_002:0585c01": "婆故知橫&#x7AEA;只在一處故名為近一既攝四何土",
    "X56n0937_002:0585c02": "與生一異共別一異約土共別約人土既非一非",
    "X56n0937_002:0585c03": "異人誰共居別居以佛互融顯生不二也豈可若",
    "X56n0937_002:0585c04": "共若別理固不可若一若異佛性寧分五問佛佛",
    "X56n0937_002:0585c05": "土體者前以生佛對論同異今以佛自問所謂若",
    "X56n0937_002:0585c06": "兼體同一切皆四則同實未嘗同又知橫&#x7AEA;只在",
    "X56n0937_002:0585c07": "一處則異實未嘗異如是則法界終日常同終日",
    "X56n0937_002:0585c08": "常異何同何異究竟而言求其身土了不可得何",
    "X56n0937_002:0585c09": "情無情之有耶此通約四土論同異也第二別約",
    "X56n0937_002:0585c10": "釋迦同居與諸土論同異為別是釋迦之土為復",
    "X56n0937_002:0585c11": "即同諸佛之土然土體既一一必成同同則無異",
    "X56n0937_002:0585c12": "何得分情無情耶。",
    "X56n0937_002:0585c13": "[0585c13] 問佛成道時土亦成耶成廣狹耶不成有過問佛成",
    "X56n0937_002:0585c14": "見性與生見處為同異耶離二不可問佛成土成與",
    "X56n0937_002:0585c15": "彼彼成彼彼不成為一異耶問佛成三身與彼彼果",
    "X56n0937_002:0585c16": "及彼彼生為一異耶問佛成身土成何眼智見自他",
    "X56n0937_002:0585c17": "境初後如何。",
    "X56n0937_002:0585c18": "[0585c18] 初問佛成土成凡佛成道三惑究盡四德圓明法",
    "X56n0937_002:0585c19": "界之體究竟極證得法界之大用依隨正轉山河",
    "X56n0937_002:0585c20": "國土靡不成矣所謂一成一切成法界無非此佛",
    "X56n0937_002:0585c21": "之依正尚可成否廣狹之問耶若計不成過莫大",
    "X56n0937_002:0585c22": "矣二問佛成見性者佛成道時佛眼所見皆毗盧",
    "X56n0937_002:0585c23": "體眾生肉眼所見自成差別今是佛成道所見有",
    "X56n0937_002:0585c24": "何情無情異然依正色心之境雖同而能見自有",
    "X56n0937_002:0586a01": "迷悟之異同異二義不可離也三問佛成土成即",
    "X56n0937_002:0586a02": "依正也彼彼十方諸佛果成即理事一也彼彼不",
    "X56n0937_002:0586a03": "成即是眾生有異圓宗所詮三無差別豈應異耶",
    "X56n0937_002:0586a04": "四問生佛三身者前第三問通就身土今別就三",
    "X56n0937_002:0586a05": "身為問佛成三身遍其依正與彼十方果成三身",
    "X56n0937_002:0586a06": "事理一也與彼彼眾生理一事異也既理是一豈",
    "X56n0937_002:0586a07": "分情無情異五問身土既成畢竟成何眼智身既",
    "X56n0937_002:0586a08": "遮那土既寂光非四眼二智森羅即佛眼種智真",
    "X56n0937_002:0586a09": "空冥寂豈復境有自他初後之殊既自他初後不",
    "X56n0937_002:0586a10": "二豈分情無情耶。",
    "X56n0937_002:0586a11": "[0586a11] 問真如所造互相攝耶不相攝耶二俱如何問真如",
    "X56n0937_002:0586a12": "之體通於修性修性身土等不等耶問真如隨緣變",
    "X56n0937_002:0586a13": "為無情為永無耶何當有耶問真如隨緣隨已與真",
    "X56n0937_002:0586a14": "為同異耶為永隨耶問真如本有為本無耶與惑共",
    "X56n0937_002:0586a15": "住同異如何。",
    "X56n0937_002:0586a16": "[0586a16] 初問真如所造相攝不相攝者真如隨緣造於萬",
    "X56n0937_002:0586a17": "法若互相攝則依正不二若不相攝能隨既一所",
    "X56n0937_002:0586a18": "隨豈異二俱如何者豈攝不攝義兩立耶二問真",
    "X56n0937_002:0586a19": "如通修性者此問正同妙樂修德四德為能依性",
    "X56n0937_002:0586a20": "德四德為所依能所&#x7ADD;有能依之身依於所依之",
    "X56n0937_002:0586a21": "土二義齊等方是毗盧遮那身土之相今所問意",
    "X56n0937_002:0586a22": "既是毗盧遮那身土之相何云無情依報無性矣",
    "X56n0937_002:0586a23": "三問情無情&#x7ADD;是真如全體不變而變變為有情",
    "X56n0937_002:0586a24": "而有性變為無情則無性者為永無耳既從性變",
    "X56n0937_002:0586b01": "那得永無若也永無那得將來佛果當成依正融",
    "X56n0937_002:0586b02": "攝果既融攝因驗不無四問真如隨緣同異者蓋",
    "X56n0937_002:0586b03": "問能隨之真如為所隨之真如為同為異故云隨",
    "X56n0937_002:0586b04": "己與真為同異耶為復永隨不與真如同耶謂異",
    "X56n0937_002:0586b05": "則非圓頓大教所詮謂同則不當分情無情之別",
    "X56n0937_002:0586b06": "五問以真如有無為問當知真如佛性本自有之",
    "X56n0937_002:0586b07": "非適今也故曰本有若謂本無則因不稱果若也",
    "X56n0937_002:0586b08": "共住為同為異真妄同源惑性體即惟同非異誰",
    "X56n0937_002:0586b09": "情無情未發心前無真不俗唯異非同固非所論",
    "X56n0937_002:0586b10": "耳。",
    "X56n0937_002:0586b11": "[0586b11] 問波水同異前後得失真妄同異法譬如何問病眼",
    "X56n0937_002:0586b12": "見華華處空處同異存沒法譬如何問鏡像明體本",
    "X56n0937_002:0586b13": "始同異前後存沒法譬如何問帝網之譬唯譬果耶",
    "X56n0937_002:0586b14": "亦譬因耶果無因耶問如意珠身身有土耶唯在果",
    "X56n0937_002:0586b15": "耶通因如何。",
    "X56n0937_002:0586b16": "[0586b16] 初問波水之喻在濕詎間於混澄水同也為波自",
    "X56n0937_002:0586b17": "分於清濁波異也前後得失者若論波濕同時未",
    "X56n0937_002:0586b18": "始前後一往言之全水為波為前全波為水為後",
    "X56n0937_002:0586b19": "水本無波得也波無水名失也合法言之從真起",
    "X56n0937_002:0586b20": "妄名前返妄歸真名後若從悟理名得若從迷事",
    "X56n0937_002:0586b21": "名失問意在於真本無妄豈隔無情二問空本無",
    "X56n0937_002:0586b22": "華由眼病故華存空泯眼病若除空存華沒於空",
    "X56n0937_002:0586b23": "同處見華成異由眼病故即華異處見空元同由",
    "X56n0937_002:0586b24": "眼病除故是則空同空異若並存沒合法言之病",
    "X56n0937_002:0586c01": "喻妄情空喻佛性華喻依正真如境上依正元融",
    "X56n0937_002:0586c02": "由無明妄情於融成隔但見差別不見無差如華",
    "X56n0937_002:0586c03": "存空沒妄情若除隔即融泯故所見處差即無差",
    "X56n0937_002:0586c04": "如空存華沒唯一佛性而已何間無情三問鏡像",
    "X56n0937_002:0586c05": "明體者謂鏡像之體鏡明之體本始同異者鏡明",
    "X56n0937_002:0586c06": "性十界本也像生修十界始也明體則同像分妍",
    "X56n0937_002:0586c07": "醜前後存沒者本前始後明存則像沒明沒則像",
    "X56n0937_002:0586c08": "存以法言之若論佛性不存依正依正佛性寧存",
    "X56n0937_002:0586c09": "四問帝網之珠帝網喻依正互融舉一全收彼彼",
    "X56n0937_002:0586c10": "無礙若唯譬果成果異因若亦譬因因必攝果故",
    "X56n0937_002:0586c11": "依正融通豈唯果上身土耶五問如意珠身者此",
    "X56n0937_002:0586c12": "珠狀如芥粟七寶琳琅非內畜非外入稱意豐儉",
    "X56n0937_002:0586c13": "降雨穰穰今以之喻隨所應度現十界身譬如意",
    "X56n0937_002:0586c14": "珠王隨意雨寶說法利生故名如意珠身身必有",
    "X56n0937_002:0586c15": "土故云身有土耶若謂如意珠身唯在果者&#x5374;見",
    "X56n0937_002:0586c16": "此果無因若通因者請示其旨故曰通因如何若",
    "X56n0937_002:0586c17": "知果既身土不二因何依正差別。",
    "X56n0937_002:0586c18": "[0586c18] 問行者觀心心即境耶能所得名同異如何問行者",
    "X56n0937_002:0586c19": "觀心一耶多耶一多心境同異如何問行者觀心為",
    "X56n0937_002:0586c20": "唯觀心亦觀身耶亦觀土耶問行者觀心在惑業苦",
    "X56n0937_002:0586c21": "內耶外耶同耶異耶問行者觀心心內佛性為本淨",
    "X56n0937_002:0586c22": "耶為始淨耶問行者觀心心佛眾生因果身土法相",
    "X56n0937_002:0586c23": "融攝一切同耶。",
    "X56n0937_002:0586c24": "[0586c24] 良由世人不閑諸教大旨故前以四十問為其開",
    "X56n0937_002:0587a01": "解亦由世人不善遍攬因果自他依正觀於己心",
    "X56n0937_002:0587a02": "今更以六問問於觀心意謂既能妙解須立妙行",
    "X56n0937_002:0587a03": "解行相資&#x51C9;池可到矣當用觀時以此心為所觀",
    "X56n0937_002:0587a04": "復即此心為能觀能所俱心境智互照俱三千故",
    "X56n0937_002:0587a05": "各攝一切境之與觀不分而分得名有異二而非",
    "X56n0937_002:0587a06": "二其體復同故義例云以心為境心亦能照若能",
    "X56n0937_002:0587a07": "所不二境觀一如豈分情無情之異耶二問心境",
    "X56n0937_002:0587a08": "一多者行者唯於萬境觀一心豈非一心遍於萬",
    "X56n0937_002:0587a09": "境故不以一多求之蓋由行者即於當念觀具三",
    "X56n0937_002:0587a10": "千故一念即三千三千即一念妙不決定不可以",
    "X56n0937_002:0587a11": "一求之故不同也不可以多求之故不異也三問",
    "X56n0937_002:0587a12": "行者觀心了自他依正之法無非心具若只觀心",
    "X56n0937_002:0587a13": "不觀身土則成差別不得名為不思議境觀不二",
    "X56n0937_002:0587a14": "門云依正既居一心一心豈分能所雖無能所依",
    "X56n0937_002:0587a15": "正宛然豈分情無情耶四問苦惑業三圓人了達",
    "X56n0937_002:0587a16": "三道即是三德不可於三道外別求三德若離三",
    "X56n0937_002:0587a17": "道別求清淨真如如何名為圓具一體不二五問",
    "X56n0937_002:0587a18": "心內佛性為本淨始淨者由眾生本理清淨依正",
    "X56n0937_002:0587a19": "一如是故始覺果成身土融通自在六問此以心",
    "X56n0937_002:0587a20": "佛眾生因果身土融攝為問者若了心佛眾生同",
    "X56n0937_002:0587a21": "一三千三無差別則因之與果身之與土一切法",
    "X56n0937_002:0587a22": "相互相融攝未始有一法之不同苟能如是解而",
    "X56n0937_002:0587a23": "觀之則凡聖一如色香泯淨阿鼻依正全處極聖",
    "X56n0937_002:0587a24": "之自心毗盧身土不逾下凡之一念如此則豈計",
    "X56n0937_002:0587b01": "無情無佛性耶是知此一問總前諸問若了無差",
    "X56n0937_002:0587b02": "之旨則一問中可消眾滯一答之中則為遍答眾",
    "X56n0937_002:0587b03": "問故下文云豈非曉最後問三無差別即知我心",
    "X56n0937_002:0587b04": "彼彼眾生一一剎那無不與彼遮那果德身心依",
    "X56n0937_002:0587b05": "正自他互融互入齊等。",
    "X56n0937_002:0587b06": "[0587b06] 如是記問不可窮盡為斷子疑且至爾許客曰何以",
    "X56n0937_002:0587b07": "不多不少唯四十六余曰攻惑攻疑攻行攻理通教",
    "X56n0937_002:0587b08": "通義通自通他一問亦足為對鈍根故四十六及對",
    "X56n0937_002:0587b09": "六即分證離為四十一位兼前及後故四十六應知",
    "X56n0937_002:0587b10": "一問亦皆能攻餘四十五餘一一位仍須皆具四十",
    "X56n0937_002:0587b11": "六問乃至無量亦復如是。",
    "X56n0937_002:0587b12": "[0587b12] 不可窮盡者以略例廣謂若也搜括一家教觀深",
    "X56n0937_002:0587b13": "旨設於問端不可窮盡客擬止爾故且至爾許客",
    "X56n0937_002:0587b14": "所擬者以教言之由其不閑教旨因果互融遂不",
    "X56n0937_002:0587b15": "了無情佛性三法無差真如變造如全水為波等",
    "X56n0937_002:0587b16": "故有前四十問以觀言之由其不善&#x5FA7;攬因果自",
    "X56n0937_002:0587b17": "他依正觀於己心心佛眾生但觀清淨真如故有",
    "X56n0937_002:0587b18": "後之六問耳設復客問以不多不少為辭生下答",
    "X56n0937_002:0587b19": "文若利根者則若惑疑行理一問亦足眾滯自消",
    "X56n0937_002:0587b20": "何待四十六問所謂攻者即攻破也通者即通達",
    "X56n0937_002:0587b21": "也他所惑者由惑果事而迷因理不了因心本具",
    "X56n0937_002:0587b22": "至果方融此惑當攻既疑無情無性此疑當攻不",
    "X56n0937_002:0587b23": "但其解如此及其立行用觀亦直觀於清淨真如",
    "X56n0937_002:0587b24": "此行當攻其將真如變造依正分為兩派此理當",
    "X56n0937_002:0587c01": "攻若攻此四則通權實之教通佛性進否之義若",
    "X56n0937_002:0587c02": "能妙解一念三千依之立行無復直觀清淨真如",
    "X56n0937_002:0587c03": "則自行無壅而通矣自行既立無復踵於真如兩",
    "X56n0937_002:0587c04": "派之說而障後學佛之知見故曰通他此對利者",
    "X56n0937_002:0587c05": "而言次對鈍根故四十六及對六即也為對鈍根",
    "X56n0937_002:0587c06": "等者當知利根之人於一問中即能袪滯釋然大",
    "X56n0937_002:0587c07": "觀解行俱通若鈍根者以四十六問備該圓頓因",
    "X56n0937_002:0587c08": "果及以經論所明身土觀境互融之義方能解了",
    "X56n0937_002:0587c09": "依正一如始終理一及對六即者謂非但唯對鈍",
    "X56n0937_002:0587c10": "根而已仍兼乎六即之位故也理同故即事異故",
    "X56n0937_002:0587c11": "六如指要分證離為四十一位者初住至等覺兼",
    "X56n0937_002:0587c12": "前理即名字觀行相似及後究竟共為四十六也",
    "X56n0937_002:0587c13": "以問對位其數雖同非謂直以一問對一位在問",
    "X56n0937_002:0587c14": "則無不遍攻在位則無不具攝亦理然也又復應",
    "X56n0937_002:0587c15": "知諸問自佛性至觀心就其所攻義異故曰一能",
    "X56n0937_002:0587c16": "攻餘攻者斷其疑也若論能攻之問只是一念三",
    "X56n0937_002:0587c17": "千教則解此三千行則觀此三千豈復更自相攻",
    "X56n0937_002:0587c18": "耶乃至無量亦復如是此結上不可窮盡之意。"
}