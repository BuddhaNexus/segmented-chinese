{
    "T38n1770_002:0260b06": "本願藥師經古&#x8FF9;下",
    "T38n1770_002:0260b08": "[0260b08] 藥師&#x7460;璃光如來本願功德經。",
    "T38n1770_002:0260b09": "[0260b09] 爾時曼殊室利童子白佛言。世尊。我當誓於像",
    "T38n1770_002:0260b10": "法轉時以種種方便令諸淨信善男子善女人",
    "T38n1770_002:0260b11": "等得聞世尊藥師&#x7460;璃光如來名號。乃至睡中",
    "T38n1770_002:0260b12": "亦以佛名覺悟其耳。世尊。若於此經受持讀誦",
    "T38n1770_002:0260b13": "或復為他演說開示。若自書。若教人書。恭敬尊",
    "T38n1770_002:0260b14": "重以種種華香塗抹香燒香華鬘瓔珞幡蓋伎",
    "T38n1770_002:0260b15": "樂而為供養。以五色綵作囊盛之掃灑淨處敷",
    "T38n1770_002:0260b16": "設高座而用安處。爾時四大天王與其眷屬及",
    "T38n1770_002:0260b17": "餘無量百千天眾皆詣其所供養守護。世尊。若",
    "T38n1770_002:0260b18": "此經寶流行之處有能受持以彼世尊藥師&#x7460;",
    "T38n1770_002:0260b19": "璃光如來本願功德及聞名號。當知是處無復",
    "T38n1770_002:0260b20": "橫死。亦復不為諸惡鬼神奪其精氣。設已奪者",
    "T38n1770_002:0260b21": "還得如故身心安樂。[0260b21] 述曰。大段第二勸物",
    "T38n1770_002:0260b22": "利益門。此有五門。一誓願警覺門。如經我當",
    "T38n1770_002:0260b23": "誓於像法轉時方便令聞如來名號由於此經",
    "T38n1770_002:0260b24": "受持供養天眾守護無災橫故。",
    "T38n1770_002:0260b25": "[0260b25] 佛告曼殊室利。如是如是。如汝所說。曼殊室利。",
    "T38n1770_002:0260b26": "若有淨信善男子善女人等欲供養彼世尊藥",
    "T38n1770_002:0260b27": "師&#x7460;璃光如來者。應先造立彼佛形像。敷清淨",
    "T38n1770_002:0260b28": "座而安處之。散種種華燒種種香以種種幢幡",
    "T38n1770_002:0260b29": "莊嚴其處。七日七夜受八分齋戒。食清淨食。澡",
    "T38n1770_002:0260c01": "浴香潔著新淨衣。應生無垢濁心無怒害心。於",
    "T38n1770_002:0260c02": "一切有情起利益安樂慈悲喜捨平等之心。鼓",
    "T38n1770_002:0260c03": "樂歌讚右遶佛像。復應念彼如來本願功德讀",
    "T38n1770_002:0260c04": "誦此經思惟其義演說開示。隨所樂願一切皆",
    "T38n1770_002:0260c05": "遂。求長壽得長壽。求富饒得富饒。求官位得官",
    "T38n1770_002:0260c06": "位。求男女得男女。若復有人忽得惡夢見諸惡",
    "T38n1770_002:0260c07": "相。或怪鳥來集。或於住處百怪出現。此人若以",
    "T38n1770_002:0260c08": "眾妙資具恭敬供養彼世尊藥師&#x7460;璃光如來",
    "T38n1770_002:0260c09": "者。惡夢惡相諸不吉祥皆悉隱沒不能為患。或",
    "T38n1770_002:0260c10": "有水火刀毒懸嶮惡象師子虎狼熊羆毒蛇惡",
    "T38n1770_002:0260c11": "蠍蜈蚣蚰蜒蚊虻等怖。若能至心憶念彼佛恭",
    "T38n1770_002:0260c12": "敬供養。一切怖畏皆得解脫。若他國侵擾盜賊",
    "T38n1770_002:0260c13": "反亂。憶念恭敬彼如來者亦皆解脫。復次曼殊",
    "T38n1770_002:0260c14": "室利。若有淨信善男子善女人等乃至盡形不",
    "T38n1770_002:0260c15": "事餘天。唯當一心歸佛法僧受持禁戒。若五戒",
    "T38n1770_002:0260c16": "十戒菩薩四百戒苾芻二百五十戒苾芻尼五",
    "T38n1770_002:0260c17": "百戒。於所受中或有毀犯怖墮惡趣。若能專念",
    "T38n1770_002:0260c18": "彼佛名號恭敬供養者。必定不受三惡趣生。或",
    "T38n1770_002:0260c19": "有女人臨當產時受於極苦。若能至心稱名禮",
    "T38n1770_002:0260c20": "讚恭敬供養彼如來者眾苦皆除。所生之子身",
    "T38n1770_002:0260c21": "分具足形色端正見者歡喜利根聰明安穩少",
    "T38n1770_002:0260c22": "病。無有非人奪其精氣。[0260c22] 述曰。此即第二如",
    "T38n1770_002:0260c23": "來述成門。於中有二。初明供養後說獲益。供",
    "T38n1770_002:0260c24": "養有三。一財物供養。如經造立形像乃至莊",
    "T38n1770_002:0260c25": "嚴其處故。二正行供養。如經七日受戒乃至",
    "T38n1770_002:0260c26": "平等之心故。三三業供養。如經鼓樂歌讚乃",
    "T38n1770_002:0260c27": "至演說開示故。獲益有三。一所求稱遂門。如",
    "T38n1770_002:0260c28": "經隨所樂願乃至得男女故。二所厭消滅門。",
    "T38n1770_002:0260c29": "如經若復有人乃至亦皆解脫故。三毀戒離",
    "T38n1770_002:0261a01": "苦門。於中有二。一現身毀戒。畏當苦故。如經",
    "T38n1770_002:0261a02": "復次曼殊乃至不受三惡趣生故。此中菩薩",
    "T38n1770_002:0261a03": "四百戒者。良由如來隨物宜聞廣略說故開",
    "T38n1770_002:0261a04": "合不同。方等經說四重二十八輕。瑜伽論說",
    "T38n1770_002:0261a05": "四重四十五輕。梵網經說十重四十八輕。有",
    "T38n1770_002:0261a06": "不同故。然此一本宋譯云二十四戒。隋譯云",
    "T38n1770_002:0261a07": "一百四戒。諸梵本者有不同故。二前身毀戒。",
    "T38n1770_002:0261a08": "受女產苦故。如經或有女人乃至奪其精氣",
    "T38n1770_002:0261a09": "故。",
    "T38n1770_002:0261a10": "[0261a10] 爾時世尊告阿難言。如我稱揚彼佛世尊藥師",
    "T38n1770_002:0261a11": "&#x7460;璃光如來所有功德。此是諸佛甚深行處難",
    "T38n1770_002:0261a12": "可解了。汝為信不。阿難白言。大德世尊。我於如",
    "T38n1770_002:0261a13": "來所說契經不生疑惑。所以者何。一切如來身",
    "T38n1770_002:0261a14": "語意業無不清淨。世尊。此日月輪可令墮落。妙",
    "T38n1770_002:0261a15": "高山王可使傾動。諸佛所言無有異也。世尊。有",
    "T38n1770_002:0261a16": "諸眾生信根不具聞說諸佛甚深行處作是思",
    "T38n1770_002:0261a17": "惟。云何但念藥師&#x7460;璃光如來一佛名號便獲",
    "T38n1770_002:0261a18": "爾所功德勝利。由此不信返生誹謗。彼於長夜",
    "T38n1770_002:0261a19": "失大利樂墮諸惡趣流轉無窮。佛告阿難。是諸",
    "T38n1770_002:0261a20": "有情若聞世尊藥師&#x7460;璃光如來名號。至心受",
    "T38n1770_002:0261a21": "持不生疑惑。墮惡趣者無有是處。阿難。此是諸",
    "T38n1770_002:0261a22": "佛甚深所行難可信解。汝今能受當知皆是如",
    "T38n1770_002:0261a23": "來威力。阿難。一切聲聞獨覺及未登地諸菩薩",
    "T38n1770_002:0261a24": "等皆悉不能如實信解。唯除一生所繫菩薩。阿",
    "T38n1770_002:0261a25": "難。人身難得。於三寶中信敬尊重亦難可得。得",
    "T38n1770_002:0261a26": "聞世尊藥師&#x7460;璃光如來名號復難於是。阿難。",
    "T38n1770_002:0261a27": "彼藥師&#x7460;璃光如來無量菩薩行。無量巧方便。",
    "T38n1770_002:0261a28": "無量廣大願。我若一劫若一劫餘而廣說者。劫",
    "T38n1770_002:0261a29": "可速盡。彼佛行願善巧方便無有盡也。[0261a29] 述",
    "T38n1770_002:0261b01": "曰。此第三毀信損益門。此有四門。一佛語決",
    "T38n1770_002:0261b02": "定門。如經如我稱揚乃至諸佛所言無有異",
    "T38n1770_002:0261b03": "也故。二毀謗衰損門。如經有諸眾生乃至流",
    "T38n1770_002:0261b04": "轉無窮故。三敬信獲益門。如經佛告阿難乃",
    "T38n1770_002:0261b05": "至墮惡趣者無有是處故。四勸物信受門。如",
    "T38n1770_002:0261b06": "經阿難乃至無有盡也故。",
    "T38n1770_002:0261b07": "[0261b07] 爾時眾中有一菩薩摩訶薩名曰救脫。即從",
    "T38n1770_002:0261b08": "座起偏袒一肩右膝著地曲躬合掌而白佛",
    "T38n1770_002:0261b09": "言。大德世尊。像法轉時有諸眾生為種種患",
    "T38n1770_002:0261b10": "之所困厄長病羸瘦不能飲食喉脣乾燥見諸",
    "T38n1770_002:0261b11": "方暗死相現前。父母親屬朋友知識啼泣圍遶",
    "T38n1770_002:0261b12": "然彼自身臥在本處見琰魔使引其神識至于",
    "T38n1770_002:0261b13": "琰魔法王之前。然諸有情有俱生神隨其所作",
    "T38n1770_002:0261b14": "若罪若福皆具書之盡持授與琰魔法王。爾時",
    "T38n1770_002:0261b15": "彼王推問其人算計所作隨其罪福而處斷之。",
    "T38n1770_002:0261b16": "時彼病人親屬知識若能為彼歸依世尊藥師",
    "T38n1770_002:0261b17": "&#x7460;璃光如來。請諸眾僧轉讀此經。燃七層之燈",
    "T38n1770_002:0261b18": "懸著五色續命神幡。或有是處彼識得還如在",
    "T38n1770_002:0261b19": "夢中明了自見。或經七日。或二十一日。或三十",
    "T38n1770_002:0261b20": "五日。或四十九日。彼識還時如從夢覺。皆自憶",
    "T38n1770_002:0261b21": "知善不善業所得果報。由自證見業果報故乃",
    "T38n1770_002:0261b22": "至命難亦不造作諸惡之業。是故淨信善男子",
    "T38n1770_002:0261b23": "善女人等皆應受持藥師&#x7460;璃光如來名號。隨",
    "T38n1770_002:0261b24": "力所能恭敬供養。[0261b24] 述曰。此是第四開像資",
    "T38n1770_002:0261b25": "助門。此有二門。一資助所為門。二資助勝利",
    "T38n1770_002:0261b26": "門。初所為者。如經像法轉時乃至而處斷之",
    "T38n1770_002:0261b27": "故。言琰魔者唐云靜息。曉悟罪人止眾惡故。",
    "T38n1770_002:0261b28": "即由此義雖鬼界攝亦名法王。謂由業力病",
    "T38n1770_002:0261b29": "人意識現四相分。一琰魔使。二已神識。三琰",
    "T38n1770_002:0261c01": "魔王。四俱生神。傳說本識與身故名俱生神。",
    "T38n1770_002:0261c02": "能熏習言具書持。表於法王故言授與。由業",
    "T38n1770_002:0261c03": "威力似神相現。如淨土三昧經云。同生同名",
    "T38n1770_002:0261c04": "一神俱生。二資助勝利門者。如經時彼病人",
    "T38n1770_002:0261c05": "乃至諸惡之業故。此中資緣有五。歸佛請僧",
    "T38n1770_002:0261c06": "轉法燃燈及懸幡故。燈者明也。幡者將也。救",
    "T38n1770_002:0261c07": "闇沈故須幡燈也。七層五色者無說所以。若",
    "T38n1770_002:0261c08": "以義推。伏七支罪。調五方故。或有是處彼識",
    "T38n1770_002:0261c09": "得還者。為簡定業故言或有。言或經七日乃",
    "T38n1770_002:0261c10": "至四十九日者。擬中有命。七日住故。然其後",
    "T38n1770_002:0261c11": "三隔二七說。為顯據實不離身故。傳者皆言",
    "T38n1770_002:0261c12": "其實神識未曾離身。",
    "T38n1770_002:0261c13": "[0261c13] 爾時阿難問救脫菩薩曰。善男子。應云何恭敬",
    "T38n1770_002:0261c14": "供養彼世尊藥師&#x7460;璃光如來。續命幡燈復云",
    "T38n1770_002:0261c15": "何造。救脫菩薩言。大德。若有病人欲脫病苦。當",
    "T38n1770_002:0261c16": "為其人七日七夜受持八分齋戒。應以飲食及",
    "T38n1770_002:0261c17": "餘資具隨力所辯供養苾芻僧。晝夜六時禮拜",
    "T38n1770_002:0261c18": "供養彼世尊藥師&#x7460;璃光如來。讀誦此經四十",
    "T38n1770_002:0261c19": "九遍。燃四十九燈。造彼如來形像七軀。一一像",
    "T38n1770_002:0261c20": "前各置七燈。一一燈量大如車輪。乃至四十九",
    "T38n1770_002:0261c21": "日光明不絕。造五色綵幡長四十九&#x6429;手。應放",
    "T38n1770_002:0261c22": "雜類眾生至四十九可得過度危厄之難不為",
    "T38n1770_002:0261c23": "諸橫惡鬼所持。復次阿難。若剎帝利灌頂王等。",
    "T38n1770_002:0261c24": "災難起時。所謂人眾疾疫難。他國侵逼難。自界",
    "T38n1770_002:0261c25": "叛逆難。星宿變怪難。日月薄蝕難。非時風雨難。",
    "T38n1770_002:0261c26": "過時不雨難。彼剎帝利灌頂王等。爾時應於一",
    "T38n1770_002:0261c27": "切有情起慈悲心。赦諸繫閉。依前所說供養之",
    "T38n1770_002:0261c28": "法供養彼世尊藥師&#x7460;璃光如來。由此善根及",
    "T38n1770_002:0261c29": "彼如來本願力故。令其國界即得安穩。風雨順",
    "T38n1770_002:0262a01": "時穀稼成熟。一切有情無病歡樂。於其國中無",
    "T38n1770_002:0262a02": "有暴惡藥叉等神惱有情者。一切惡相皆即隱",
    "T38n1770_002:0262a03": "沒。而剎帝利灌頂王等壽命色力無病自在皆",
    "T38n1770_002:0262a04": "得增益。阿難。若帝后妃主儲君王子大臣輔相",
    "T38n1770_002:0262a05": "中宮婇女百官梨庶為病所苦及餘厄難。亦應",
    "T38n1770_002:0262a06": "造立五色神幡燃燈續明放諸生命散雜色華",
    "T38n1770_002:0262a07": "燒眾名香。病得除愈眾難解脫。[0262a07] 述曰。自下",
    "T38n1770_002:0262a08": "第五問答釋難門。於中有二。一問答故。二釋",
    "T38n1770_002:0262a09": "難故。此初也。答中有二。初約病難答。如經救",
    "T38n1770_002:0262a10": "脫菩薩言乃至廣說故。此中所說就其邊際",
    "T38n1770_002:0262a11": "設不具足非無勝利。如前經言隨力所能而",
    "T38n1770_002:0262a12": "供養故。法社經云。貧者一燈亦得成故。各置",
    "T38n1770_002:0262a13": "七燈者。邁師云。像前一座造七輪燈形如車",
    "T38n1770_002:0262a14": "輪。一一像座前各置一輪燈。一一輪上各安",
    "T38n1770_002:0262a15": "七盞燈。後約國難答。此復有二。國界難故。眷",
    "T38n1770_002:0262a16": "屬難故。如經復次阿難乃至眾難解脫故。非",
    "T38n1770_002:0262a17": "但病人亦濟王難。此中意也。國有七難。如文",
    "T38n1770_002:0262a18": "可解。灌頂王者。最大國主上位之時諸小國",
    "T38n1770_002:0262a19": "王及諸群臣各取四大海水灌其頂故。言國",
    "T38n1770_002:0262a20": "界安穩者。第二三難除故。風雨穀順者。第六",
    "T38n1770_002:0262a21": "七難除故。無病無神者。初難除故。惡相隱沒",
    "T38n1770_002:0262a22": "者。第四五難除故。王眷屬難如文可解。",
    "T38n1770_002:0262a23": "[0262a23] 爾時阿難問救脫菩薩言。善男子。云何已盡之",
    "T38n1770_002:0262a24": "命而可增益。救脫菩薩言。大德。汝豈不聞如來",
    "T38n1770_002:0262a25": "說有九橫死邪。是故勸造續命幡燈修諸福德。",
    "T38n1770_002:0262a26": "以修福故盡其壽命不經苦患。阿難問言。九橫",
    "T38n1770_002:0262a27": "云何。救脫菩薩言。有諸有情得病雖輕。然無醫",
    "T38n1770_002:0262a28": "藥及看病者。設復遇醫授以非藥。實不應死而",
    "T38n1770_002:0262a29": "便橫死。又信世間邪魔外道妖孽之師妄說禍",
    "T38n1770_002:0262b01": "福便生恐動。心不自正卜問覓禍。殺種種眾生",
    "T38n1770_002:0262b02": "解奏神明呼諸魍魎請乞福祐。欲冀延年終不",
    "T38n1770_002:0262b03": "能得。愚癡迷惑信邪倒見。遂令橫死入於地獄",
    "T38n1770_002:0262b04": "無有出期。是名初橫。二者橫被王法之所誅戮。",
    "T38n1770_002:0262b05": "三者畋獵嬉戲耽婬嗜酒放逸無度橫為非人",
    "T38n1770_002:0262b06": "奪其精氣。四者橫為火焚。五者橫為水溺。六者",
    "T38n1770_002:0262b07": "橫為種種惡獸所噉。七者橫墮山崖。八者橫為",
    "T38n1770_002:0262b08": "毒藥厭禱&#x546A;咀起屍鬼等之所中害。九者飢渴",
    "T38n1770_002:0262b09": "所困不得飲食而便橫死。是為如來略說橫死",
    "T38n1770_002:0262b10": "有此九種。其餘復有無量諸橫難可具說。復次",
    "T38n1770_002:0262b11": "阿難。彼琰魔王主領世間名藉之記。若諸有情",
    "T38n1770_002:0262b12": "不孝五逆破辱三寶壞君臣法毀於信戒。琰魔",
    "T38n1770_002:0262b13": "法王隨罪輕重考而罰之。是故我今勸諸有情",
    "T38n1770_002:0262b14": "燃燈造幡放生修福。令度苦厄不遭眾難。[0262b14] 述",
    "T38n1770_002:0262b15": "曰。此即釋難門。於中有五。一難二決三徵四",
    "T38n1770_002:0262b16": "解五結。決意者九種橫死皆不定業宿業相",
    "T38n1770_002:0262b17": "似等流果故。若有助福得延長故。言終不能",
    "T38n1770_002:0262b18": "得者。夫殺生短命食肉病多。而斷他命延已",
    "T38n1770_002:0262b19": "壽乎。得病雖輕損滅壽業橫死入獄。此中意",
    "T38n1770_002:0262b20": "也。結意者。若不延命屬琰魔故。文相可知。",
    "T38n1770_002:0262b21": "[0262b21] 爾時眾中有十二藥叉大將俱在會坐。所謂宮",
    "T38n1770_002:0262b22": "毘羅大將。伐折羅大將。迷企羅大將。安底羅大",
    "T38n1770_002:0262b23": "將。頞爾羅大將。珊底羅大將。因達羅大將。波夷",
    "T38n1770_002:0262b24": "羅大將。摩虎羅大將。真達羅大將。招杜羅大將。",
    "T38n1770_002:0262b25": "毘羯羅大將。此十二藥叉大將一一各有七千",
    "T38n1770_002:0262b26": "藥叉以為眷屬。同時舉聲白佛言。世尊。我等今",
    "T38n1770_002:0262b27": "者蒙佛威力得聞世尊藥師&#x7460;璃光如來名號。",
    "T38n1770_002:0262b28": "不復更有惡趣之怖。我等相率皆同一心乃至",
    "T38n1770_002:0262b29": "盡形歸佛法僧。誓當荷負一切有情為作義利",
    "T38n1770_002:0262c01": "饒益安樂。隨於何等村城國邑空閑林中。若有",
    "T38n1770_002:0262c02": "流布此經或復受持藥師&#x7460;璃光如來名號恭",
    "T38n1770_002:0262c03": "敬供養者。我等眷屬衛護是人。皆使解脫一切",
    "T38n1770_002:0262c04": "苦難。諸有願求悉令滿足。或有疾厄求度脫者。",
    "T38n1770_002:0262c05": "亦應讀誦此經。以五色縷結我名字。得如願已",
    "T38n1770_002:0262c06": "然後解結。爾時世尊讚諸藥叉大將言。善哉善",
    "T38n1770_002:0262c07": "哉。大藥叉將。汝等念報世尊藥師&#x7460;璃光如來",
    "T38n1770_002:0262c08": "恩德者。常應如是利益安樂一切有情。[0262c08] 述",
    "T38n1770_002:0262c09": "曰。此下第五藥叉大將獲益報恩成就。此中",
    "T38n1770_002:0262c10": "有三。初經家列名。次藥叉誓願。後如來讚許。",
    "T38n1770_002:0262c11": "文相可知。",
    "T38n1770_002:0262c12": "[0262c12] 爾時阿難白佛言。世尊。當何名此法門。我等云",
    "T38n1770_002:0262c13": "何奉持。佛告阿難。此法門名說藥師&#x7460;璃光如",
    "T38n1770_002:0262c14": "來本願功德。亦名說十二神將饒益有情結願",
    "T38n1770_002:0262c15": "神&#x546A;。亦名拔除一切業障。應如是持。時薄伽梵",
    "T38n1770_002:0262c16": "說是語已。諸菩薩摩訶薩及大聲聞國王大臣",
    "T38n1770_002:0262c17": "婆羅門居士天龍藥叉健達縛阿素洛揭路羅",
    "T38n1770_002:0262c18": "緊[木*柰]洛莫呼洛伽人非人等一切大眾。聞佛所",
    "T38n1770_002:0262c19": "說皆大歡喜信受奉行。[0262c19] 述曰。此下第三聞",
    "T38n1770_002:0262c20": "名喜行分。言應如是持者答第二問。應如三",
    "T38n1770_002:0262c21": "名所詮之法而受持故。",
    "T38n1770_002:0262c22": "[0262c22] 藥師&#x7460;璃光如來本願功德經"
}