{
    "T52n2115_010:0697b02": "鐔津文集卷第十",
    "T52n2115_010:0697b04": "藤州鐔津東山沙門契嵩撰",
    "T52n2115_010:0697b05": "書啟狀",
    "T52n2115_010:0697b06": "與關彥長祕書書",
    "T52n2115_010:0697b07": "月日沙門某。謹奉書于彥長祕校。前辱彥長",
    "T52n2115_010:0697b08": "關侯。得潛子輔教之說喜與已合。遺書論大",
    "T52n2115_010:0697b09": "公之道百餘言。迺相稱太多。而潛子因彥長",
    "T52n2115_010:0697b10": "西行。方致書丞相。盛推此道。惟恐書不盡其",
    "T52n2115_010:0697b11": "意。復敘彥長見丞相。為益言之。夫大公之道",
    "T52n2115_010:0697b12": "者聖人之道之至者也。大公之道行則不以",
    "T52n2115_010:0697b13": "天下苟親疎。不以忠孝要勢利。蓋臣合忠子",
    "T52n2115_010:0697b14": "合孝。可親者親之。可疎者疎之。是皆堯舜嘗",
    "T52n2115_010:0697b15": "之者也。然故大公之道其本在乎誠與明也。",
    "T52n2115_010:0697b16": "聖人存誠所以與天地通。聖人發明所以與",
    "T52n2115_010:0697b17": "皇極合。猶中庸曰。喜怒哀樂未發謂之中。發",
    "T52n2115_010:0697b18": "而皆中節謂之和。中也者天下之大本也。和",
    "T52n2115_010:0697b19": "也者天下之達道也。堯舜所以至其道者。蓋",
    "T52n2115_010:0697b20": "能誠明而持其本也。夫誠明之道而聖人猶",
    "T52n2115_010:0697b21": "難之。孔子曰。大道之行也。丘未之逮也。而有",
    "T52n2115_010:0697b22": "志焉。後世忠孝以勸慕致則以忠孝矜之逞",
    "T52n2115_010:0697b23": "之。而勢利忠孝者競作紛綸漫漶交於天下。",
    "T52n2115_010:0697b24": "誠忠誠孝不苟不黨者。柰何與其混淆一世。",
    "T52n2115_010:0697b25": "又豈能自白。彼矜者逞者亦以自謂人之為",
    "T52n2115_010:0697b26": "心而與己相類。不復信有誠之之謂也。故誠",
    "T52n2115_010:0697b27": "明之道蕩然不復見矣。大公之道之本。亦不",
    "T52n2115_010:0697b28": "復知之矣。況復能守而持之者也。彥長當是",
    "T52n2115_010:0697b29": "獨能毅然推誠與明而持論大公之道。豈天",
    "T52n2115_010:0697c01": "資自得其高遠。非習之炙之而然乎。始潛子",
    "T52n2115_010:0697c02": "之書既出。而縉紳先生之徒第稱之其文善。",
    "T52n2115_010:0697c03": "吾粗能讀百氏之書耳。獨彥長謂我存心於",
    "T52n2115_010:0697c04": "大公。其書勤且至矣。非篤好其道相知之深。",
    "T52n2115_010:0697c05": "安能若此耶。方今大聖大賢相會於朝。適以",
    "T52n2115_010:0697c06": "至公之道而治天下。宜彥長振其本原。力以",
    "T52n2115_010:0697c07": "誠明之道駕說。資其所以為教化。則功德勝",
    "T52n2115_010:0697c08": "業效白益又大矣。勉之哉勉之哉。不宣。某謹",
    "T52n2115_010:0697c09": "白。",
    "T52n2115_010:0697c10": "答茹祕校書",
    "T52n2115_010:0697c11": "月日沙門某。謹奉書祕校茹君足下。近辱示",
    "T52n2115_010:0697c12": "手筆。稱美甚盛。謙謙以未相識為恨。愚何人",
    "T52n2115_010:0697c13": "也。當此大惠幸甚幸甚。愚本庸陋自度無以",
    "T52n2115_010:0697c14": "處心。因求聖人之說以之為善。既治吾道復",
    "T52n2115_010:0697c15": "探儒術。兩有所得則竊用文詞發之。而當世",
    "T52n2115_010:0697c16": "賢豪不以其僭竊狂斐相拒。尚以為可語引",
    "T52n2115_010:0697c17": "之與游。雖然接其游處綢繆至如朋友者。而",
    "T52n2115_010:0697c18": "未嘗軒豁以盡乎心。蓋以人黨於教罕不齟",
    "T52n2115_010:0697c19": "齬。雖欲道之自顧。其言豈能必信於世。故",
    "T52n2115_010:0697c20": "常嗟咨悒怏。頗不自得。及觀祕校送瑩上人",
    "T52n2115_010:0697c21": "序。亦謂佛教教人為善有益於世。不隨時輩",
    "T52n2115_010:0697c22": "訩訩以相詆訶。此非疎達知遠窺見聖人之",
    "T52n2115_010:0697c23": "深心。則何能如是之至論耶。不待相識固信",
    "T52n2115_010:0697c24": "祕校識度卓卓遠出時輩。而宜吾傾懷盡心",
    "T52n2115_010:0697c25": "相與語之。況又辱書。惟道與文屈節肯相愛",
    "T52n2115_010:0697c26": "慕。雖盛有道德如古高世之僧。亦宜大進其",
    "T52n2115_010:0697c27": "說以廣祕書之志。況吾區區當此。寧可默默",
    "T52n2115_010:0697c28": "自祕耶。夫佛道大至。推而行之無所不可。以",
    "T52n2115_010:0697c29": "之窮理盡性。則能使人全神乎死生變化之",
    "T52n2115_010:0698a01": "外。雖三皇五帝之道。未始及之。此誠非經營",
    "T52n2115_010:0698a02": "世間者所可擬議也。以之治世導俗。則能使",
    "T52n2115_010:0698a03": "人慈心潔身遷善遠罪止諍不殺平國家天",
    "T52n2115_010:0698a04": "下。其五戒十善之教與夫五常仁義者。一體",
    "T52n2115_010:0698a05": "而異名。此又有為者之所宜守也。古今之儒",
    "T52n2115_010:0698a06": "辯之者多矣。皆不揣其本以齊其末。徒以佛",
    "T52n2115_010:0698a07": "為者謂過與不及。而因之云云其相訾百端。",
    "T52n2115_010:0698a08": "嗟乎舜樂取於人以為善。禹聞善言則拜。孔",
    "T52n2115_010:0698a09": "子擇其善者而從之。顏子得一善言則拳拳",
    "T52n2115_010:0698a10": "服膺而不敢失之。古聖賢人如此以帥于後",
    "T52n2115_010:0698a11": "世。而後之人尚不能從之。至有悖亂喪性滅",
    "T52n2115_010:0698a12": "身破家亡國者也。況復妄斥善道沮人。為之",
    "T52n2115_010:0698a13": "如此。則何以勸于後世邪。嗚呼使後世之人",
    "T52n2115_010:0698a14": "不盡為善。亦妄辯者之罪也。祕校方為國家",
    "T52n2115_010:0698a15": "為政。果能推之以廣堯舜之道。則為之政為",
    "T52n2115_010:0698a16": "之治。不亦愈大愈遠乎。臨風且布所懷為答。",
    "T52n2115_010:0698a17": "以謝厚意。不宣。某謹白。",
    "T52n2115_010:0698a18": "與章表民祕書書",
    "T52n2115_010:0698a19": "月日沙門某。謹奉書于祕校表民足下。某讀",
    "T52n2115_010:0698a20": "所示書究其意義所歸。凡三數日。方窺見其",
    "T52n2115_010:0698a21": "徼浩乎若瞰河海而莫知其源。邈乎如望星",
    "T52n2115_010:0698a22": "辰而未得其故。猶弸彪而令人驚愕疑今世",
    "T52n2115_010:0698a23": "之無有也。始未相識。表民來吾廬問文。以取",
    "T52n2115_010:0698a24": "不肖忘其家勢貴盛。肯與枯槁沈潛者。用道",
    "T52n2115_010:0698a25": "義而相往來。適見其識度智見遠矣。及他日",
    "T52n2115_010:0698a26": "從之游觀。其行己誠。與人信。卓卓與時流不",
    "T52n2115_010:0698a27": "同。益見表民之賢也。今得其文。又見其所以",
    "T52n2115_010:0698a28": "用心。以聖賢事業為己任。詞理淵而淳。意義",
    "T52n2115_010:0698a29": "約以正。誠可信而可行也。雖古之人能文者。",
    "T52n2115_010:0698b01": "宜無以異於此也。將拳拳服膺之不暇。曷止",
    "T52n2115_010:0698b02": "賢其賢乎哉。某山林者也。固宜默默自守。安",
    "T52n2115_010:0698b03": "可論是與非。而可言而不言。亦有志者之不",
    "T52n2115_010:0698b04": "忍也。吾聞君子之學欲深探其道。深探欲其",
    "T52n2115_010:0698b05": "自得之也。於道苟自得之。則其所發無不至",
    "T52n2115_010:0698b06": "也。所謂道者仁義之謂也。仁義出乎性者也。",
    "T52n2115_010:0698b07": "人生紛然莫不有性。其所不至於仁義者不",
    "T52n2115_010:0698b08": "學故也。學之而不自得者。其學淺而習不正",
    "T52n2115_010:0698b09": "故也。夫聖之與賢其推稱雖殊。而其所以為",
    "T52n2115_010:0698b10": "聖賢者豈異乎哉。其聖者得之於誠明。而賢",
    "T52n2115_010:0698b11": "者得之於明誠。誠也者生而知之也。明也者",
    "T52n2115_010:0698b12": "學而知之也。及其至於仁義一也。表民其學",
    "T52n2115_010:0698b13": "切深於道有所自得。故其文詞之發也懋焉。",
    "T52n2115_010:0698b14": "韓子所謂仁義之人其言藹如也。十篇之文。",
    "T52n2115_010:0698b15": "皆善而議禹辯命解。尤善視乎世之謂為文",
    "T52n2115_010:0698b16": "者蔑如也。苟發之未已。將大發之掀天地揭",
    "T52n2115_010:0698b17": "日月。則韓也孟也不謂無其徒矣。且謬進狂",
    "T52n2115_010:0698b18": "言以回盛編。不宣。某謹白。",
    "T52n2115_010:0698b19": "與章潘二祕書書",
    "T52n2115_010:0698b20": "具位某。致書于二名儒足下。近辱以詩見招。",
    "T52n2115_010:0698b21": "而叔治繼之。其風調相高。皆宜其服人矣。某",
    "T52n2115_010:0698b22": "雖欲為之報。若視喬木而高不可攀。且書此",
    "T52n2115_010:0698b23": "以張其相感之意也。然表民謂余以文。而叔",
    "T52n2115_010:0698b24": "治謂余以才。而相與云爾。夫文與才皆聖賢",
    "T52n2115_010:0698b25": "之事。而野人豈宜與焉。如貧道始之甚愚。因",
    "T52n2115_010:0698b26": "以佛之聖道治之。而其識慮僅正。逮探儒之",
    "T52n2115_010:0698b27": "所以為。蓋務通二教聖人之心。亦欲以文輔",
    "T52n2115_010:0698b28": "之。吾道以從乎世俗之宜。非苟虛名於世而",
    "T52n2115_010:0698b29": "然也。大凡恩於人而有誠者。雖窮達不敢忘",
    "T52n2115_010:0698c01": "其始。今得聖人之道而誠之至其可忘乎。貧",
    "T52n2115_010:0698c02": "道常病夫庸僧輩寡識。吾道不修迨乎名作",
    "T52n2115_010:0698c03": "德空紛然。以其末事求儒文字。欲為其飾。及",
    "T52n2115_010:0698c04": "其致譏也。并教道而辱之。不能曉了。然復刊",
    "T52n2115_010:0698c05": "之石刻之板誇於世俗。終日洋洋然以為其",
    "T52n2115_010:0698c06": "德。若此輩尤宜擯於吾佛。貧道也益不得於",
    "T52n2115_010:0698c07": "人。此豈宜舍吾道而自欲以區區之文之才",
    "T52n2115_010:0698c08": "而竊譽於賢者。雖死不敢也。故受所惠時。幾",
    "T52n2115_010:0698c09": "捐書而泣曰。方今天子大明疎通知遠。適閱",
    "T52n2115_010:0698c10": "意於南宗正法。某固而自棄於草莽。終不能",
    "T52n2115_010:0698c11": "以其道稍進。以上資於吾君之明聖。烏可又",
    "T52n2115_010:0698c12": "以其不肖而累於教道乎。諸君亦嘗視我以",
    "T52n2115_010:0698c13": "佛教修之。其為誠不欺於天地不怍於神明。",
    "T52n2115_010:0698c14": "苟謂其未至也。宜以僧德勉之。不然則已。若",
    "T52n2115_010:0698c15": "謂之寄迹。專以文字見教。則不敢聞命。弊名",
    "T52n2115_010:0698c16": "恐污盛集。幸為削之。其嘉章一一奉納。不",
    "T52n2115_010:0698c17": "宣。",
    "T52n2115_010:0698c18": "與馬著作書",
    "T52n2115_010:0698c19": "具位某。奉書于著作馬侯執事。辱貺獨秀石",
    "T52n2115_010:0698c20": "銘敘。詞甚俊放意義高簡。若不勞思慮一舉",
    "T52n2115_010:0698c21": "筆以成其文。然此宜發揮聖人之盛德大業。",
    "T52n2115_010:0698c22": "豈山石游物可當其美也。執翫終日愛慕而",
    "T52n2115_010:0698c23": "顧。無所能之人。何以醻酢降服。降服始此。石",
    "T52n2115_010:0698c24": "與山俱溺於莽蒼中。不知其幾千百年。近世",
    "T52n2115_010:0698c25": "會好事者出之。然南屏巖石大都皆奇。而此",
    "T52n2115_010:0698c26": "石尤奇。其山見於世。數十年矣。獨秀石混然",
    "T52n2115_010:0698c27": "與眾石不分。豈其怪特古秀非俗輩之所識",
    "T52n2115_010:0698c28": "疑待其真賞精鑒以辨乎。一旦執事果以其",
    "T52n2115_010:0698c29": "文發之。傳聞於人。未數日游觀者求其石而",
    "T52n2115_010:0699a01": "來往往有之。此獨秀石遭遇執事不隱而顯",
    "T52n2115_010:0699a02": "也。某由此乃感慨古今人有懷奇挾異終沈",
    "T52n2115_010:0699a03": "棄草莽不如其石者何限。其人雖抱希世之",
    "T52n2115_010:0699a04": "才識。而無知己。止與庸俗相上下。假如一遇",
    "T52n2115_010:0699a05": "學者蒙其不妬且謗。亦其幸矣。況敢望其以",
    "T52n2115_010:0699a06": "重語相推耶。嗟乎世不樂道人之善者眾矣。",
    "T52n2115_010:0699a07": "若執事視一物不棄其美。尚以文詞稱揚於",
    "T52n2115_010:0699a08": "世。信執事心量倜儻過於人百千輩。使執事",
    "T52n2115_010:0699a09": "得位於朝廷。推此心於人。則天下沈淪混俗",
    "T52n2115_010:0699a10": "之士。孰不得奮其才業。而執事之為德又盛",
    "T52n2115_010:0699a11": "於今也。聞古者有舜與顏子。最能與人之善。",
    "T52n2115_010:0699a12": "故後代歌頌其聖賢。雖萬世不休。執事果如",
    "T52n2115_010:0699a13": "是決進不已。吾將見其世歌頌執事之賢之",
    "T52n2115_010:0699a14": "德。洋洋乎盈四海而不已也。仍裁獨秀石古",
    "T52n2115_010:0699a15": "詩一首。塵奉高意。詞句凡下極負慚靦。不宣。",
    "T52n2115_010:0699a16": "某謹白。",
    "T52n2115_010:0699a17": "與周感之員外書",
    "T52n2115_010:0699a18": "具位某。謹奉書于感之員外足下。前日欲過",
    "T52n2115_010:0699a19": "所居語其新園其地甚佳。將置先父墳於其",
    "T52n2115_010:0699a20": "間。既與天休公論之。其人亦喜。當時倉卒",
    "T52n2115_010:0699a21": "而未悉所談。伺晚復見也。會事偶不暇接見。",
    "T52n2115_010:0699a22": "先時雖聞此言。而疑感之等閒語耳。既聞於",
    "T52n2115_010:0699a23": "尊官始信感之果然為之驚怪。數日來不能",
    "T52n2115_010:0699a24": "自處。嗟乎感之忠孝之有稱者也。何故忽然",
    "T52n2115_010:0699a25": "離其所守之如此也。始感之與吾說其先父",
    "T52n2115_010:0699a26": "漸時教以骸骨歸故里與賢妣並葬。初時感",
    "T52n2115_010:0699a27": "之拳拳然造次懼違遺訓。謂感之奉父之道。",
    "T52n2115_010:0699a28": "雖終身不改也。然賢考意。豈不以其身長於",
    "T52n2115_010:0699a29": "封。又生感之輩為南人。質直可愛。其於封為",
    "T52n2115_010:0699b01": "故地亦其志耳。歸葬之志。是欲子孫懷故舊",
    "T52n2115_010:0699b02": "而不忘本也。嗚呼賢父之志。亦其遠矣。苟如",
    "T52n2115_010:0699b03": "他邦之地神靈清淑。能使人今日葬之明日",
    "T52n2115_010:0699b04": "子孫便乃將相。若孝子孫豈肯違父母之訓",
    "T52n2115_010:0699b05": "而為子孫計邪。況萬萬無此效也。感之讀書",
    "T52n2115_010:0699b06": "不忘道義。寧不思易之謂葬者止取其過厚",
    "T52n2115_010:0699b07": "之義也。孟子謂。孝子掩其親。但不忍視其形",
    "T52n2115_010:0699b08": "之暴露也。至于三代惟恐貴賤僭偪奢儉失",
    "T52n2115_010:0699b09": "所。故為禮經。欲人喪葬有節。不聞求山川土",
    "T52n2115_010:0699b10": "地葬其親以為富貴之資。為此說者。蓋陰陽",
    "T52n2115_010:0699b11": "家妄張禍福以鼓動世俗。而世俗汲汲於富",
    "T52n2115_010:0699b12": "貴。不顧修德。紛紛然樂從其說望如其志。不",
    "T52n2115_010:0699b13": "亦惑乎。若感之賢而有識。宜亦出拔追古之",
    "T52n2115_010:0699b14": "聖賢為法。惡得與俗浮沈。此吾為感之之不",
    "T52n2115_010:0699b15": "取也。聞古有周公者。其為人子孫也。有聖",
    "T52n2115_010:0699b16": "德大業。相天下萬世無比。實由其祖宗累代",
    "T52n2115_010:0699b17": "積德而致之。今感之為子孫計者。當念忠孝",
    "T52n2115_010:0699b18": "仁義。苟有所未至則勉力至之。彼陰陽家區",
    "T52n2115_010:0699b19": "區之說。奚足留意。某心素奇感之好節操慷",
    "T52n2115_010:0699b20": "慨有古人之風。及此大懼有所虧損。故不敢",
    "T52n2115_010:0699b21": "默默可否。益宜更酌之。若自謂有異見。我",
    "T52n2115_010:0699b22": "果行其志。非蒙所敢知也。餘俟相見更論。不",
    "T52n2115_010:0699b23": "宣。",
    "T52n2115_010:0699b24": "答王正仲祕書書",
    "T52n2115_010:0699b25": "具位某。奉書祕校正仲足下。近有客自藥肆",
    "T52n2115_010:0699b26": "中傳到七月所惠書一通。發讀若與正仲風",
    "T52n2115_010:0699b27": "度相接。甚慰所懷也。然以我常為往來者之",
    "T52n2115_010:0699b28": "稱道所以特相推高。此似未嘗有也。吾佛氏",
    "T52n2115_010:0699b29": "者又其德不足聞達。默於山林而時所不齒。",
    "T52n2115_010:0699c01": "固其宜矣。何足云云。而正仲之賢。足以大自",
    "T52n2115_010:0699c02": "樹立。而尚孜孜以不得志劘切為憂。如此。則",
    "T52n2115_010:0699c03": "何慮其道德不至耶。昔樂正子為政。而孟子",
    "T52n2115_010:0699c04": "喜之。謂其人好善。將有輕千里而以其善來",
    "T52n2115_010:0699c05": "告之者也。正仲好善之意比於樂正子。豈直",
    "T52n2115_010:0699c06": "千里來告乎。宜資於天下善人可矣。此雖屈",
    "T52n2115_010:0699c07": "彼邑幸且勉之。其道將有所張之也。所謂文",
    "T52n2115_010:0699c08": "集。此雖近成一書僅五千言。蓋發明吾道。以",
    "T52n2115_010:0699c09": "正仲方專儒。恐未遑于此。不敢輒通。秋杪如",
    "T52n2115_010:0699c10": "成嘉祐集。當首請於下執事者。未相見間幸",
    "T52n2115_010:0699c11": "倍保衛。不宣。",
    "T52n2115_010:0699c12": "受佛日山請先狀上蔡君謨侍郎",
    "T52n2115_010:0699c13": "右某。今者伏蒙知府端明侍郎。台造特差衙",
    "T52n2115_010:0699c14": "前徐新等遠賚牋疏并帖四道就潤州。請召",
    "T52n2115_010:0699c15": "某往淨惠禪院住持。今月二十日於登雲禪",
    "T52n2115_010:0699c16": "寺已恭受鈞命訖。伏念某道德虛薄器識浮",
    "T52n2115_010:0699c17": "淺。當預大賜實為忝竊。然而教法衰弊緇仵",
    "T52n2115_010:0699c18": "墮怠。斯蓋侍郎念西聖付託之意。特欲振起",
    "T52n2115_010:0699c19": "頹風。曲采庸聲授以師位。詞疏婉雅弘獎勤",
    "T52n2115_010:0699c20": "重。惟恐不勝所舉塵累高明。且愧且幸。卑情",
    "T52n2115_010:0699c21": "無任皇恐感激之至。謹具狀上謝。",
    "T52n2115_010:0699c22": "與通判而下眾官",
    "T52n2115_010:0699c23": "某近者伏蒙特自大府遠貺移文召蒞名山授",
    "T52n2115_010:0699c24": "以師位。既省己之虛薄。及聞命以驚惶。顧遜",
    "T52n2115_010:0699c25": "讓之靡遑。愧忝竊而無狀。伏惟某官。道極一",
    "T52n2115_010:0699c26": "貫識該九流總群言以為公。咨眾善而致治。",
    "T52n2115_010:0699c27": "樂從西聖之教。廣其勝緣。榮貳東侯之藩。重",
    "T52n2115_010:0699c28": "其明命。辭意斯美惠愛亦深。既被德而有由。",
    "T52n2115_010:0699c29": "卜趨風而匪邈。謹先差僧馳狀上聞。兼伸咨",
    "T52n2115_010:0700a01": "謝。伏惟尊慈。俯賜照察。",
    "T52n2115_010:0700a02": "與諸山尊宿僧官",
    "T52n2115_010:0700a03": "右某。茲者偶以虛聲謬當盛命。預侯府之弘",
    "T52n2115_010:0700a04": "獎。冠禪肆之上游。循省愚冥誠謂忝竊。此蓋",
    "T52n2115_010:0700a05": "某人念聖法之既替。推風義以相先。曲采微",
    "T52n2115_010:0700a06": "才容參大職。擇善德之彌在。為道力之斯充。",
    "T52n2115_010:0700a07": "雖汲引以有由。愧陞陟而無狀。趨覲非遠敘",
    "T52n2115_010:0700a08": "贊罔周。謹先差僧馳狀。披露下懇。仍伸上",
    "T52n2115_010:0700a09": "謝。",
    "T52n2115_010:0700a10": "與諸檀越書",
    "T52n2115_010:0700a11": "某啟。茲者輒以虛聲謬當嘉命。預府侯之獎",
    "T52n2115_010:0700a12": "譽。冠叢室之茂遷。循審愚衷誠為忝冐。此蓋",
    "T52n2115_010:0700a13": "某人曲雅道義俯贊佛乘。奉外護之清規。廣",
    "T52n2115_010:0700a14": "難思之勝事。將趨推會以卜良辰。感載乃懷。",
    "T52n2115_010:0700a15": "諸容面敘不宣。",
    "T52n2115_010:0700a16": "赴佛日山請起程申狀",
    "T52n2115_010:0700a17": "右某。今者伏蒙知府端明侍郎台命。俾就淨",
    "T52n2115_010:0700a18": "慧禪院住持。祗荷恩輝豈任感愧。以今月初",
    "T52n2115_010:0700a19": "五日。已起離潤州參見在即。謹具狀申聞。",
    "T52n2115_010:0700a20": "接杭州知府觀文胡侍郎先狀",
    "T52n2115_010:0700a21": "某此者伏審。得請北闕拜命東藩。重雨露之",
    "T52n2115_010:0700a22": "殊恩。輟樞機之密任。來蘇之頌已作。坐鎮之",
    "T52n2115_010:0700a23": "風聿揚。伏惟知府觀文侍郎。藝苑碩儒生靈",
    "T52n2115_010:0700a24": "上哲。蹈聖人之閫奧。擅文章之師宗。灑麗藻",
    "T52n2115_010:0700a25": "於詞林。發揮帝詔。儲鴻勳於樞府。增大聖功。",
    "T52n2115_010:0700a26": "倚注方農請陳逾恪。惠全吳之美俗。聳故國",
    "T52n2115_010:0700a27": "之榮觀。民望傾城待瞻父母。壺迎滿道願覩",
    "T52n2115_010:0700a28": "旌幢。某忝主祇園濫當師仵。願惟昔日幸接",
    "T52n2115_010:0700a29": "清塵。豈謂暮年獲栖貴部。念衰憊之斯甚。愧",
    "T52n2115_010:0700b01": "參迓之未前。伏惟台慈俯賜念察。卑情無任",
    "T52n2115_010:0700b02": "瞻望欽頌之至。",
    "T52n2115_010:0700b03": "接錢唐知縣先狀",
    "T52n2115_010:0700b04": "某啟。伏審。榮奉詔命。光臨縣封。數百里父母",
    "T52n2115_010:0700b05": "之仁。副一時雲霓之望。人樂利見。頌起來蘇。",
    "T52n2115_010:0700b06": "伏惟知縣司門。才識高明器量遠大。襲奕世",
    "T52n2115_010:0700b07": "之軒冕。揭名家之規模。美聲溢於盛朝。東侯",
    "T52n2115_010:0700b08": "企慕。高迹著於惠政。西浙欽風。鄉原預不敢",
    "T52n2115_010:0700b09": "欺。壺漿已爭先接。某濫綱禪席。塵與華疆。共",
    "T52n2115_010:0700b10": "白日以傾心。仰青雲而垂蔭。謹先狀迎。伏惟",
    "T52n2115_010:0700b11": "鑒念。云云。",
    "T52n2115_010:0700b12": "接大覺禪師先書",
    "T52n2115_010:0700b13": "某啟。近者竊聆。俯從眾命臨鎮弊山。祖席增",
    "T52n2115_010:0700b14": "光吾道復振。即辰伏惟法候休粹。某僑寓龍",
    "T52n2115_010:0700b15": "山。北趨尤為不便。不及遠迎舟御甚愧畏也。",
    "T52n2115_010:0700b16": "謹先奉啟咨聞。不宣。",
    "T52n2115_010:0700b17": "謝王侍讀侍郎",
    "T52n2115_010:0700b18": "某再啟。切以。知府侍讀侍郎偉器淳誠。實乃",
    "T52n2115_010:0700b19": "聖世名臣。荐陞顯位奕葉貴重。而又博通知",
    "T52n2115_010:0700b20": "遠弘獎佛乘。天下緇流仰為城塹。某昨者愚",
    "T52n2115_010:0700b21": "不自度。輒奉私書詣闕以扶至教。侍郎念其",
    "T52n2115_010:0700b22": "微效。特與薦諭。天子允從。遂成就其素志。是",
    "T52n2115_010:0700b23": "蓋侍郎全成其美。鉅力贊護乃致若斯。當與",
    "T52n2115_010:0700b24": "天下緇徒勵力行道。以振其大恩盛惠而不",
    "T52n2115_010:0700b25": "敢忘也。卑情無任懷風詠德祝頌知歸之至。",
    "T52n2115_010:0700b26": "謝沈司封提刑",
    "T52n2115_010:0700b27": "某啟。昨日伏蒙降重獲揖風素。殊慰久違之",
    "T52n2115_010:0700b28": "思。然而幸聞鐔津風俗之差美。是乃太守仁",
    "T52n2115_010:0700b29": "賢風化致然。蓋斯民之大幸也。某嘗慨彼遠",
    "T52n2115_010:0700c01": "方異俗佛乘不備。雖甚衰老尚欲以能仁氏",
    "T52n2115_010:0700c02": "之遺眾勸導邑子以為上善。猶賴公儀遺愛",
    "T52n2115_010:0700c03": "資助。使其一二載得遂鄙志。又猛陵人俗之",
    "T52n2115_010:0700c04": "幸甚。而勝緣有在也。仙舟首程顧不能出關",
    "T52n2115_010:0700c05": "相送。徒益黯悒乍遠千萬乞惟善視尊履。謹",
    "T52n2115_010:0700c06": "令僧馳啟參謝。",
    "T52n2115_010:0700c07": "謝王密諫知府惠詩",
    "T52n2115_010:0700c08": "某啟。今月十四日杭州送到所賜佳什一封。",
    "T52n2115_010:0700c09": "開發披讀。且驚且喜。仰戴恩輝無任感愧。伏",
    "T52n2115_010:0700c10": "惟知府密諫。位尊望重。聖宋名臣。才識高遠。",
    "T52n2115_010:0700c11": "臺閣師範。乃特俯念物外幽陋之人。以其荒",
    "T52n2115_010:0700c12": "蕪鄙俚之言和而發之。格律雅重風韻高邁。",
    "T52n2115_010:0700c13": "是謂假日月餘輝於爝火。借韶頀大音於土",
    "T52n2115_010:0700c14": "鼓賁其微善勸爾小學。忝此大賜實為甚幸。",
    "T52n2115_010:0700c15": "方屬居山訓領少眾。不遑躬趨下執事者。謹",
    "T52n2115_010:0700c16": "先附啟上謝。伏乞台慈俯賜念察。",
    "T52n2115_010:0700c17": "與瀛州李給事",
    "T52n2115_010:0700c18": "某惶恐啟。去歲因使者北還。嘗得上狀。諒必",
    "T52n2115_010:0700c19": "已呈高明。即辰伏惟台候嘉勝。高陽政治簡",
    "T52n2115_010:0700c20": "靜安衛。道氣必益得妙理。某山栖幽陋。且此",
    "T52n2115_010:0700c21": "潛密。第愧違遠風儀。茲為眷然。祕校告往榮",
    "T52n2115_010:0700c22": "侍輒此少申卑素之萬一。惟冀鑒念。不宣。",
    "T52n2115_010:0700c23": "與廣西王提刑",
    "T52n2115_010:0700c24": "某啟。無狀之人輒蒙其黨相嫉且訩訩不已。",
    "T52n2115_010:0700c25": "以此故不敢往來。實為彰於鄉邑之棄。昨日",
    "T52n2115_010:0700c26": "幸光臨慰沃多矣。此得預大賢按部弊屬。將",
    "T52n2115_010:0700c27": "製贄於路隅。先沐賜教豈深感愧。某獨立無",
    "T52n2115_010:0700c28": "繫。言多忤物(或云以言忤物)將遠匿羅浮。藤守沈公",
    "T52n2115_010:0700c29": "儀賢儒相與有期。冬杪春初決浩然南還。當",
    "T52n2115_010:0701a01": "首候使車違遠尊明。萬乞為國重愛。謹上啟",
    "T52n2115_010:0701a02": "少布區區。不宣。",
    "T52n2115_010:0701a03": "與陳令舉賢良",
    "T52n2115_010:0701a04": "某啟。自湖旁冒雪相適已數月矣。別後但眷",
    "T52n2115_010:0701a05": "眷然。仲秋時接所示書。乃知令舉至官甚善。",
    "T52n2115_010:0701a06": "不以遷謫介意。公餘揭窓對雲而坐。道情清",
    "T52n2115_010:0701a07": "勝。乃下視塵俗。超然自樂。雖白樂天九江",
    "T52n2115_010:0701a08": "之時。何以過之。風聞人但景服不暇。令舉當",
    "T52n2115_010:0701a09": "世賢豪更以外物自如此。其清規素德益絕",
    "T52n2115_010:0701a10": "人遠矣。老弊浮雲落葉飄泊。尚若不定。雖有",
    "T52n2115_010:0701a11": "陪三峽五老之興。安得遂之。猶遠高論。萬乞",
    "T52n2115_010:0701a12": "善保尊履。不宣。",
    "T52n2115_010:0701a13": "與潤州王給事",
    "T52n2115_010:0701a14": "某惶恐啟上知府給事几下。某山棲荒僻不",
    "T52n2115_010:0701a15": "便。行李久闕馳狀。不勝瞻系。伏審旌珮已鎮",
    "T52n2115_010:0701a16": "南徐。況彼比比數萬之家。不亦復荷大賜乎。",
    "T52n2115_010:0701a17": "無任欽頌景服之至。大熱。伏乞上為國朝自",
    "T52n2115_010:0701a18": "重。虔祝謹附啟上覆。不宣。",
    "T52n2115_010:0701a19": "與王提刑學士",
    "T52n2115_010:0701a20": "某啟。伏自京師罷奉貴遊還山。雖聞廣按江",
    "T52n2115_010:0701a21": "外終無以奉書。適知軒從已屆此郡。伏惟尊",
    "T52n2115_010:0701a22": "履休美。某近自蘇挈書欲圖奏納。以疾未暇",
    "T52n2115_010:0701a23": "前趨容稍平復。當以微意上扣。謹此先布區",
    "T52n2115_010:0701a24": "區。伏惟念察。不宣。",
    "T52n2115_010:0701a25": "與陸推官",
    "T52n2115_010:0701a26": "某啟。自曠清談驟更良節。林木幽隱圜堵寂",
    "T52n2115_010:0701a27": "寥。了亡世紛足以自得。其餘追復舊好睇想",
    "T52n2115_010:0701a28": "清才。懸搖之心狀貌難盡。猶聆蒞事明敏越",
    "T52n2115_010:0701a29": "於時輩。萬舌一詞所共稱賞。況在顧盻之預。",
    "T52n2115_010:0701b01": "寧不欣愉。暑中萬希善保。不宣。",
    "T52n2115_010:0701b02": "與張國博知縣",
    "T52n2115_010:0701b03": "某啟。孟夏漸熱。伏惟知縣國博尊候起居萬",
    "T52n2115_010:0701b04": "福。某即日蒙廕如宜。比者伏審榮奉明命臨",
    "T52n2115_010:0701b05": "鎮縣封。敦惠斯民雅副物望。某未遑參賀。卑",
    "T52n2115_010:0701b06": "情無任忻慶瞻依激切之至。謹奉啟。不宣。",
    "T52n2115_010:0701b07": "謝錢唐方少府",
    "T52n2115_010:0701b08": "具衘。右某此者伏蒙仙尉祕校特枉軒蓋臨",
    "T52n2115_010:0701b09": "賞岩扃。衡宇增輝緇屬稱慶。限以夏制尚緩",
    "T52n2115_010:0701b10": "趨風。愧畏良深景服徒切。謹上狀咨謝。伏惟",
    "T52n2115_010:0701b11": "尊慈俯賜念察。不宣。",
    "T52n2115_010:0701b12": "與仁和趙少府",
    "T52n2115_010:0701b13": "某啟。前日伏承臨訪山舍。無以為待不勝愧",
    "T52n2115_010:0701b14": "畏。繼以佳什見寵稠重風調高雅。豈幽陋之",
    "T52n2115_010:0701b15": "可攀續。不揆荒唐勉強和之。但以取笑大手",
    "T52n2115_010:0701b16": "名匠。暑濕惟自重。不宣。",
    "T52n2115_010:0701b17": "與沈少卿見訪",
    "T52n2115_010:0701b18": "某惶恐啟。昨日奉蒙降訪客舍。仰荷尊賜不",
    "T52n2115_010:0701b19": "任感愧。但以老弊弗堪人事。未果即趨几下。",
    "T52n2115_010:0701b20": "謹令弟子馳啟上謝。伏惟少垂鑒念。不宣。",
    "T52n2115_010:0701b21": "與祖龍圖罷任杭州",
    "T52n2115_010:0701b22": "某啟。此者伏審知府龍圖罷鎮名藩。即日趨",
    "T52n2115_010:0701b23": "詔歸闕行舟首路。某山林逋病不能遠郊馳",
    "T52n2115_010:0701b24": "送。徒增黯戀。仁德慺慺奉此咨露。伏惟台慈",
    "T52n2115_010:0701b25": "念察。",
    "T52n2115_010:0701b26": "送詩與楊公濟",
    "T52n2115_010:0701b27": "某啟。不披伍來。倐越旬日春氣尚淺景色猶",
    "T52n2115_010:0701b28": "寒。惟體中無恙否。近緣禪關不固習氣寧忘",
    "T52n2115_010:0701b29": "因得斯謬妄。蓋適性而已。豈敢風雅可與哉。",
    "T52n2115_010:0701c01": "然拙人用鎪不若智人揮钁。況足下才力有",
    "T52n2115_010:0701c02": "餘。可能為我一鋤。勿使傍觀揜口胡盧而笑。",
    "T52n2115_010:0701c03": "還章監簿門狀",
    "T52n2115_010:0701c04": "某咨。昔日伏蒙特墜清雅素賁旅寄不任感",
    "T52n2115_010:0701c05": "荷。容宿恙稍痊。當走左右以承盛刺。謹具狀",
    "T52n2115_010:0701c06": "上納。伏惟垂察。不宣。",
    "T52n2115_010:0701c07": "與石門月禪師",
    "T52n2115_010:0701c08": "某啟。昨三月得公晦書并所制悲風謠後序。",
    "T52n2115_010:0701c09": "慰諭勤至。非深交至友。何肯如此。於感佩萬",
    "T52n2115_010:0701c10": "一也。然序文殊佳。但其德薄不任稱獎也。此",
    "T52n2115_010:0701c11": "為忝耳。公晦久別所諭何老而益賢如是。喜",
    "T52n2115_010:0701c12": "且非常。我但白首偃蹇不能自振。況暇於教",
    "T52n2115_010:0701c13": "道也。視此得不愧乎。栖居石壁殆二年矣。雖",
    "T52n2115_010:0701c14": "然自適頗樂。顧人生如夢。何足堪恃。紙衾瓦",
    "T52n2115_010:0701c15": "鉢外。惟圖書雜然於室中耳。流俗所尚一無",
    "T52n2115_010:0701c16": "留也。近著孝論十二章。擬儒孝經發明佛意。",
    "T52n2115_010:0701c17": "亦似可觀。吾雖不賢其為僧為人。亦可謂志",
    "T52n2115_010:0701c18": "在原教而行在孝論也。今以相寄。蓋以公晦",
    "T52n2115_010:0701c19": "善於親也所栖雖牢落。於佛法其意亦不敢",
    "T52n2115_010:0701c20": "怠。徐當為教門著一大典。但慮其功浩大。若",
    "T52n2115_010:0701c21": "果就先當相聞。公晦道已振一方。吾復何云。",
    "T52n2115_010:0701c22": "但善將身世此為至祝。專人還特此上聞。",
    "T52n2115_010:0701c23": "與黃龍南禪師(別副)",
    "T52n2115_010:0701c24": "某再啟。和尚有大勝緣。所止則學者雲從景",
    "T52n2115_010:0701c25": "附。實末代之盛事。萬幸。益勉尊用。某濫主禪",
    "T52n2115_010:0701c26": "席。德薄言微不為時之所信。徒勞耳目。自近",
    "T52n2115_010:0701c27": "有匿羅浮之意。果行必道出江南。當拜求高",
    "T52n2115_010:0701c28": "會。公晦和尚平生心交。今老在一涯二年。化",
    "T52n2115_010:0701c29": "僧不至不聞其音。或因遣書乞為呼名。黃龍",
    "T52n2115_010:0702a01": "古之名寺。應稱清棲。法澄每談及積翠風景。",
    "T52n2115_010:0702a02": "聽之使人神動心飛。今何人得其居也。愚甥",
    "T52n2115_010:0702a03": "孫早辱教誨。亦僅似人。顧小子何以報重恩。",
    "T52n2115_010:0702a04": "路遠不及以麁物輒陳左右。惟拳拳欽詠耳。",
    "T52n2115_010:0702a05": "答黃龍山南禪師(次副)",
    "T52n2115_010:0702a06": "某稽首。雖聞祖圖宗記已辱采覽。而未奉評",
    "T52n2115_010:0702a07": "品。鄙心得無慊然。辱賜教墨乃過形獎飾。豈",
    "T52n2115_010:0702a08": "大善知識為法欲有所激勸爾。且感且愧。某",
    "T52n2115_010:0702a09": "平生雖猥懦無大樹立。然亦勇聞清遠高識",
    "T52n2115_010:0702a10": "之士。三十餘載徒景服道素。不得一與勝會。",
    "T52n2115_010:0702a11": "此為眷眷。知復領大眾于龍山。其欽尚好善",
    "T52n2115_010:0702a12": "之誠何書可盡。春煦幸千萬為法自重。僧還",
    "T52n2115_010:0702a13": "謹布區區。",
    "T52n2115_010:0702a14": "與圓通禪師",
    "T52n2115_010:0702a15": "某啟。去年夏首聞移錫崇勝。喜慰喜慰。廬阜",
    "T52n2115_010:0702a16": "天下勝壤宗教所出。得大知識鎮嚴。乃學者",
    "T52n2115_010:0702a17": "之大幸也。珠上人至。果聆清規益舉。又喜之",
    "T52n2115_010:0702a18": "也。惟久之可矣。乞罔起他方之念尤佳。某衰",
    "T52n2115_010:0702a19": "老翛然客寄。弘法無力。徒欽羨於能迹耳。逾",
    "T52n2115_010:0702a20": "遠風論。千萬善保。因介謹此咨露。不宣。",
    "T52n2115_010:0702a21": "又與圓通禪師",
    "T52n2115_010:0702a22": "某啟。東林莊僕至辱手筆。知退法席專育高",
    "T52n2115_010:0702a23": "趣。欽羨欽羨。但廬阜不得鎮嚴。亦禪林之不",
    "T52n2115_010:0702a24": "幸。見邀虎溪之居。足仞風義盛重。但某濡滯",
    "T52n2115_010:0702a25": "不能即拜雅會。殊為慊然。餘且別副未披覲",
    "T52n2115_010:0702a26": "間。千萬善愛。",
    "T52n2115_010:0702a27": "答圓通禪師讓院",
    "T52n2115_010:0702a28": "某啟。前日專人傳到華緘承已得美罷潛道",
    "T52n2115_010:0702a29": "於此緣德方盛年臘相。然何遽爾驚眾耳目。",
    "T52n2115_010:0702b01": "又聆黑白復請留此千萬且從輿論。某老弊",
    "T52n2115_010:0702b02": "德薄。不能為之綱紀。天下共知潛道。何誤。以",
    "T52n2115_010:0702b03": "此人為代。在潛道推讓之情。雖自高冠而鄙",
    "T52n2115_010:0702b04": "劣之人。終何以當克。萬萬須自忘雅意為眾",
    "T52n2115_010:0702b05": "少留。老弊東西南北人也。固無定迹。奉見未",
    "T52n2115_010:0702b06": "期。千萬留意。",
    "T52n2115_010:0702b07": "答萬壽長老",
    "T52n2115_010:0702b08": "某啟。專人至辱手教慰諭足仞久要之不忘",
    "T52n2115_010:0702b09": "也萬感萬感。法印和尚不可救療。遂至如此。",
    "T52n2115_010:0702b10": "愴感無已。索文志其塔。雖腆忝相知至於厚",
    "T52n2115_010:0702b11": "善當此豈可飾讓耶。且以拙直之筆聊奉佳",
    "T52n2115_010:0702b12": "命。亦表生平交契之誠耳。用舍更在裁之益",
    "T52n2115_010:0702b13": "熱千萬為法自重謹此咨答。不宣。",
    "T52n2115_010:0702b14": "與萬壽長老",
    "T52n2115_010:0702b15": "某啟。音信雖不相通。而欽服道素徒此勤切",
    "T52n2115_010:0702b16": "(或云勤勤)某無狀老更彌篤。春季間罷去佛日深",
    "T52n2115_010:0702b17": "匿龍山。蕭然人不堪其憂而余之未嘗自厭。",
    "T52n2115_010:0702b18": "比欲致奉問聆道。蓋淮南未還。故不果。然適",
    "T52n2115_010:0702b19": "會曹君。乃知起居清勝。善慰孤迹。不肖見謀",
    "T52n2115_010:0702b20": "往廬山治行。當首拜道場。冬寒未見間。萬乞",
    "T52n2115_010:0702b21": "善愛謹此布區區不宣。",
    "T52n2115_010:0702b22": "謝杭州寶月僧正",
    "T52n2115_010:0702b23": "某啟。比老以衰恙告免住持。特蒙垂訪。過形",
    "T52n2115_010:0702b24": "存恤。仰荷道眷。豈勝感愧。尚以夏制未遑前",
    "T52n2115_010:0702b25": "禮。謹奉啟上謝。",
    "T52n2115_010:0702b26": "退金山荼筵(回答)",
    "T52n2115_010:0702b27": "某啟。適早監寺至辱牋命。就所栖以預精饌。",
    "T52n2115_010:0702b28": "意愛之勤。豈可言諭乃盡誠素。某雖不善與",
    "T52n2115_010:0702b29": "人交。豈敢以今日之事自虧節義無煩相外",
    "T52n2115_010:0702c01": "清集方當大暑告且為罷之書。謹令人回納。",
    "T52n2115_010:0702c02": "伏冀慈照。",
    "T52n2115_010:0702c03": "與東林知事",
    "T52n2115_010:0702c04": "某啟。今者伏承遠馳价使特贈書問以昔賢",
    "T52n2115_010:0702c05": "勝集之所假無狀自匿之便嘉命遠至光賁殊",
    "T52n2115_010:0702c06": "多。某人曲采虛聲更推高誼。循省其愚何以",
    "T52n2115_010:0702c07": "當克愧以老憊。復牽事緣趨赴未皇。但深愧",
    "T52n2115_010:0702c08": "忸久滯來人。益憎慊悚。价還奉狀布謝伏惟",
    "T52n2115_010:0702c09": "慈念。",
    "T52n2115_010:0702c10": "與楚上人",
    "T52n2115_010:0702c11": "今月十六日。人來獲贈筆語所喜道意清淨",
    "T52n2115_010:0702c12": "不事他緣。人生世間閑為第一。此事勿使俗",
    "T52n2115_010:0702c13": "眼見之。一二年來甚不喜聞也。思慮消盡無",
    "T52n2115_010:0702c14": "事可堪。古云。千里同風斯之謂矣所問賢弟",
    "T52n2115_010:0702c15": "不獨愚迷兼亦倒置。予為劇言。來諭如風過",
    "T52n2115_010:0702c16": "樹。秖益嘈嘈耳。病在膜內無由除之。足下雖",
    "T52n2115_010:0702c17": "有弟兄之情。柰何柰何。",
    "T52n2115_010:0702c18": "發供養主與檀那",
    "T52n2115_010:0702c19": "某啟。萃茲勝侶允賴檀賢。雖素欽於令猷。尚",
    "T52n2115_010:0702c20": "未披於粹表。企慕徒切揖晤未期。秋氣稍清",
    "T52n2115_010:0702c21": "珍育是禱。化人行專此奉啟。不宣。",
    "T52n2115_010:0702c22": "鐔津文集卷第十"
}