{
    "X73n1452_016:0281a20": "紫栢老人集卷之十六",
    "X73n1452_016:0281a22": "明　憨山德清　閱",
    "X73n1452_016:0281a23": "拈古",
    "X73n1452_016:0281a24": "凡佛經首。有此。然此字之義。一切人天魔外。皆",
    "X73n1452_016:0281b01": "不能知。唯洞悟自心。於一切佛經通達無礙者。乃知",
    "X73n1452_016:0281b02": "此義也。由此觀之。則此字是一切諸佛綱宗也。苟非",
    "X73n1452_016:0281b03": "佛之真子。決不識此字義。如汾陽黃犢偈。雲岩寶鏡",
    "X73n1452_016:0281b04": "三昧。臨濟三玄三要。與夫四賓主句。皆此字之訓詁",
    "X73n1452_016:0281b05": "也。邇來大人不出。典刑誰舉。此所以佛祖之綱宗。本",
    "X73n1452_016:0281b06": "具在而不知耳。其不知者。果不能知耶。特其不畏生",
    "X73n1452_016:0281b07": "死之苦耳。如其果知生死可畏。唯佛祖典刑是究。則",
    "X73n1452_016:0281b08": "知見漸開。信力漸充。疑情漸破。而佛祖之綱宗。舉著",
    "X73n1452_016:0281b09": "便知矣。既知之。則於一切古德防閑魔外之具。即能",
    "X73n1452_016:0281b10": "舉而行之矣。豈唯知之而已哉。",
    "X73n1452_016:0281b11": "夫眾生所以不得道者。別無他障。不過未悟現前日",
    "X73n1452_016:0281b12": "用。能分別好惡之心。是前塵影子。認為本來人。此認",
    "X73n1452_016:0281b13": "一錯。則千錯萬錯。淪墜長劫。皆自此起也。故長沙岑",
    "X73n1452_016:0281b14": "曰。學道之人不識真。只為從前認識神。無量劫來生",
    "X73n1452_016:0281b15": "死本。癡人喚作本來人。如快性丈夫。窮此識神。為緣",
    "X73n1452_016:0281b16": "境而有耶。為不緣境而有耶。緣境而有。則此識神本",
    "X73n1452_016:0281b17": "自無體。不緣境而有。則此識神境未觸時。本無窠臼。",
    "X73n1452_016:0281b18": "而棱嚴會上佛曰。一切眾生。不知常住真心。性淨明",
    "X73n1452_016:0281b19": "體。用諸妄想。此想不真。故有輪轉。棱嚴常住真心。即",
    "X73n1452_016:0281b20": "此本無窠臼者是。棱嚴用字。即此認字。是然棱嚴即",
    "X73n1452_016:0281b21": "龍樹四性。開而為七處。徵窮阿難。而阿難雖經七處",
    "X73n1452_016:0281b22": "窮討其攀緣之心。必無所在。而阿難猶認能推窮者",
    "X73n1452_016:0281b23": "為心。故如來咄曰。此非汝心。前塵相想。佛可謂老婆",
    "X73n1452_016:0281b24": "心徹底矣。然阿難執恡相想。尚不肯舍。至於如來飛",
    "X73n1452_016:0281c01": "光左右。輪掌開合。種種方便。開曉阿難。以為手有開",
    "X73n1452_016:0281c02": "合。見無開合。頭有動靜。見無動靜。此非即客而辨主",
    "X73n1452_016:0281c03": "乎。客譬開合動靜。見譬亭主。燦如黑白。而阿難猶未",
    "X73n1452_016:0281c04": "敢認亭主為主人。確計過客是主翁。是以如來假匿",
    "X73n1452_016:0281c05": "王觀河之見。本無童髦。旁啟阿難。既而阿難至於認",
    "X73n1452_016:0281c06": "見為物。如來以為阿難見精既同於物。則如來見精",
    "X73n1452_016:0281c07": "亦物矣。如來見精既同於物。則阿難可見如來之見",
    "X73n1452_016:0281c08": "矣。故曰。若同見者。名為見吾。吾不見時。何不見吾不",
    "X73n1452_016:0281c09": "見之處。此如來以離物獨立之見。示阿難悟入。而阿",
    "X73n1452_016:0281c10": "難似未承當。故如來又曰。若見不見。自然非彼不見",
    "X73n1452_016:0281c11": "之相。蓋不見之相。無待而獨立者也。縱如來五眼。且",
    "X73n1452_016:0281c12": "不能窺覿。況阿難乎。故曰。吾見既非是物。汝見亦非",
    "X73n1452_016:0281c13": "是物。此離物之見。非汝而誰。又見若同物。汝既見物。",
    "X73n1452_016:0281c14": "物亦應見汝。果如是。則物我襍亂。并諸世閒不成安",
    "X73n1452_016:0281c15": "立。此如來宛轉。預塞阿難轉計之路。使其情枯智訖。",
    "X73n1452_016:0281c16": "攀緣心歇。則即物無累之見。逈然現前矣。豈阿難果",
    "X73n1452_016:0281c17": "有如許轉計者哉。偈曰。攀緣心歇。見精現前。一肩擔",
    "X73n1452_016:0281c18": "荷。豈有中邊。用處本空。何須離根。根雖不離。用合本",
    "X73n1452_016:0281c19": "源。寄根明發。如來自說。寄非常住。即根解脫。根脫塵",
    "X73n1452_016:0281c20": "離。圓明了知。舉心動念。照鏡頭迷。",
    "X73n1452_016:0281c21": "娑婆。此言堪忍。蓋此界眾生。於八萬四千煩惱。一一",
    "X73n1452_016:0281c22": "堪忍於心。吝而不肯洗除故也。若大心凡夫。頓了八",
    "X73n1452_016:0281c23": "萬四千煩惱。皆無自性。則八萬四千煩惱。不名煩惱。",
    "X73n1452_016:0281c24": "而名八萬四千三昧矣。於諸三昧。亦能堪忍於心。則",
    "X73n1452_016:0282a01": "名菩薩。不名眾生。如但堪忍煩惱。不能堪忍三昧。則",
    "X73n1452_016:0282a02": "名眾生。不名菩薩也。即此觀之。菩薩眾生。初無常位。",
    "X73n1452_016:0282a03": "苟達煩惱無性。則眾生不異菩薩。於無性中橫起無",
    "X73n1452_016:0282a04": "明。則菩薩不異眾生。古德有言。菩薩眾生。本唯一心。",
    "X73n1452_016:0282a05": "心迷則法法皆迷。心了則法法皆了。了則物我無差。",
    "X73n1452_016:0282a06": "迷則是非橫起。且道如何是了的樣子。於逆境中能",
    "X73n1452_016:0282a07": "作歡喜想。於順境中能作煩惱想。此想成熟。則逆順",
    "X73n1452_016:0282a08": "死生之機。在我而不在造物矣。",
    "X73n1452_016:0282a09": "夫瑜伽之秘密。與西天初祖教外別傳之秘密。大有",
    "X73n1452_016:0282a10": "不同。而瑜伽之秘密。惟佛與佛乃能知之。若教外別",
    "X73n1452_016:0282a11": "傳之秘密。無論凡小。或因拈花而領悟。或因棒喝而",
    "X73n1452_016:0282a12": "明心。而悟入境界。斷非未悟之人所能測知。故名秘",
    "X73n1452_016:0282a13": "密。予以是知瑜伽之秘密。在佛則顯。在凡則密。惟教",
    "X73n1452_016:0282a14": "外別傳之秘密。在凡則顯。在佛則密。何以故。蓋教外",
    "X73n1452_016:0282a15": "別傳之宗。不惟不拘凡小。即販夫竈婦。一悟其宗。便",
    "X73n1452_016:0282a16": "解橫拈竪弄。大震鼻祖之風。若江陵賣米餅漢。及凌",
    "X73n1452_016:0282a17": "行婆等。所謂教外別傳之秘密。在此等人分上。謂之",
    "X73n1452_016:0282a18": "直顯則可。謂之秘密。則不免惹他鼻笑有分在。故曰。",
    "X73n1452_016:0282a19": "如來禪許師兄會。祖師禪則恐未夢見在。予故曰。瑜",
    "X73n1452_016:0282a20": "伽秘密。在佛則顯。禪宗秘密。在佛則密。此兩種秘密。",
    "X73n1452_016:0282a21": "苟非宗教精深者。決不可鹵莽舉似。有招罪咎。",
    "X73n1452_016:0282a22": "肇論總有四篇。本無則直示無生之體。不遷。即示物",
    "X73n1452_016:0282a23": "外無真。般若無知。則無所不知。無所不知。所以知無",
    "X73n1452_016:0282a24": "知也。不真空。則無物不真。無物不真。物果真有哉。涅",
    "X73n1452_016:0282b01": "槃無名。所以即名本無名也。然四論分門。交相發光。",
    "X73n1452_016:0282b02": "照我日用逆順之衝。愛憎之口。可意則心竅發悅。不",
    "X73n1452_016:0282b03": "可意則毛孔生烟。故曰。一念瞋心起。百萬障門開。然",
    "X73n1452_016:0282b04": "此障。謂從境生耶。謂從心生耶。若從境生。境本無知。",
    "X73n1452_016:0282b05": "安能生障。若從心生。境若不觸。心非有障。推之於境。",
    "X73n1452_016:0282b06": "境生無理。推之於心。心生無理。心境既皆無理。凡謂",
    "X73n1452_016:0282b07": "從境生障。從心生障。從非心非境生障。此皆情之橫",
    "X73n1452_016:0282b08": "計。非達理之見也。故讀此論者。由讀而誦。由誦而持。",
    "X73n1452_016:0282b09": "持則精。精則入神。入神。則根境若片雪之投紅爐。我",
    "X73n1452_016:0282b10": "欲不化。安可得哉。果能至此。方不負立言之心。授言",
    "X73n1452_016:0282b11": "之慈也。然後本無即不遷。不遷即般若無知。般若無",
    "X73n1452_016:0282b12": "知即不真空。不真空即涅般無名。涅槃無名。即不真",
    "X73n1452_016:0282b13": "空。不真空。即般若無知。般若無知。即物不遷。物不遷。",
    "X73n1452_016:0282b14": "即本無。頭而尾之。尾而頭之。縱亦可。橫亦可。交錯亦",
    "X73n1452_016:0282b15": "可。分條亦可。可不可。不可無不可。夜光在盤。宛轉橫",
    "X73n1452_016:0282b16": "斜。衝突之際。豈可以方隅測哉。但不出盤。我則不疑",
    "X73n1452_016:0282b17": "也。洞微如知此。則異日作吾道金湯。舍子而誰歟。洞",
    "X73n1452_016:0282b18": "微勉之。",
    "X73n1452_016:0282b19": "恰恰用心時。恰恰無心用。無心恰恰用。常用恰恰無。",
    "X73n1452_016:0282b20": "此四句。乃是大師悟心之後。消融習氣實效也。前兩",
    "X73n1452_016:0282b21": "句。謂調心之功。貴在血脉不斷。後兩句圓續本脉。有",
    "X73n1452_016:0282b22": "恰恰用心無。恰恰無心用。則不免粘帶故也。蓋妙性",
    "X73n1452_016:0282b23": "獨立。坐斷兩頭。血脉綿然。廓爾虗融。習氣任運而消。",
    "X73n1452_016:0282b24": "真體無心而契。任運而消。習忘而本無功。無心而契。",
    "X73n1452_016:0282c01": "體證而本無得。無功則無修。無得則無寄。無修無寄。",
    "X73n1452_016:0282c02": "口挂東壁。且道說甚麼法。細聽年年三月裏。鷓鴣啼",
    "X73n1452_016:0282c03": "處百花香。此皆大師親曾踐履過來的光景。故其吐",
    "X73n1452_016:0282c04": "辭渾璞。不辭圭角。模寫自受用境界。何其切哉。且道",
    "X73n1452_016:0282c05": "如何是血脉。瞥起。便是傷他。無念。佛即受殺。傷殺之",
    "X73n1452_016:0282c06": "際。血脉斷矣。此箇竅子。須是見地潔淨。保任不虗。觸",
    "X73n1452_016:0282c07": "著自知痛癢(讀永嘉集示眾)。",
    "X73n1452_016:0282c08": "信心銘曰。境由能境。能由境能。欲知兩段。原是一空。",
    "X73n1452_016:0282c09": "此四句只是一句。一句了徹。大事了畢。若人果能了",
    "X73n1452_016:0282c10": "知。能外境而不有我。日月熾然分別之心。即大智也。",
    "X73n1452_016:0282c11": "果能了知。境外能而本無。則目前千差萬別之境。一",
    "X73n1452_016:0282c12": "真獨露也。夫兩段無常。雖真不有。一真隱顯。兩段舒",
    "X73n1452_016:0282c13": "卷。諦了無疑。何貴何賤。用處昭然。生殺萬變。殺則黃",
    "X73n1452_016:0282c14": "金失色。生則瓦礫生光。明暗相參。權屬主張。即言而",
    "X73n1452_016:0282c15": "了。假名曰教。即了通言。假名為宗。宗教如花。春在何",
    "X73n1452_016:0282c16": "處。待汝思量。殘紅滿地。",
    "X73n1452_016:0282c17": "有人喪妻者。夢其妻求破地獄偈。覺而求之。無有也。",
    "X73n1452_016:0282c18": "問薦福古老云。若人欲了知。三世一切佛。應觀法界",
    "X73n1452_016:0282c19": "性。一切唯心造。此偈是也。遂舉家持誦。後見亡者。寶",
    "X73n1452_016:0282c20": "衣天冠。縹緲空中。稱謝而去。軾聞之佛印禪師。佛印",
    "X73n1452_016:0282c21": "聞之范堯夫。予讀東坡書破地獄偈語。恨其舌相不",
    "X73n1452_016:0282c22": "甚廣長。吐偈意未盡。嗚呼。此偈豈特破地獄哉。自地",
    "X73n1452_016:0282c23": "獄至餓鬼。餓鬼至畜生。畜生至人。人至修羅。修羅至",
    "X73n1452_016:0282c24": "天。天至聲聞。聲聞至緣覺。緣覺至菩薩。菩薩至佛。是",
    "X73n1452_016:0283a01": "凡是聖。一破無遺矣。或謂地獄餓鬼畜生。破則不疑。",
    "X73n1452_016:0283a02": "至破人天。及界外四聖。恐不當理。對曰。四聖六凡。雖",
    "X73n1452_016:0283a03": "染淨不同。然皆念後事耳。如曹溪問惠明不思善。不",
    "X73n1452_016:0283a04": "思惡。是阿那箇面目。明言下大悟。遂嗣曹溪。能於曹",
    "X73n1452_016:0283a05": "溪句中有箇入頭。方知破地獄偈是斬佛劒。且道劒",
    "X73n1452_016:0283a06": "柄。只今在誰手裏。一念不生沈死水。六根纔動犯波",
    "X73n1452_016:0283a07": "濤。聖凡路斷翻身處。生殺那知在斗稍。",
    "X73n1452_016:0283a08": "大智發於心。於心何處尋。成就一切義。無古亦無今。",
    "X73n1452_016:0283a09": "此四句偈。事理不成就。即是文殊根本智。普賢差別",
    "X73n1452_016:0283a10": "智。一部華嚴經盡具其中。誦之者。多能生慧。何以故。",
    "X73n1452_016:0283a11": "大智。根本智也。大智發於心。理成就矣。然智既發於",
    "X73n1452_016:0283a12": "心。則心已化而為智。更從何處覓心。若心有可覓。則",
    "X73n1452_016:0283a13": "是心能見心。無有是理。故曰。於心何處尋也。無處尋。",
    "X73n1452_016:0283a14": "即所謂無依也。大智無依。則橫無外。橫無外。則橫無",
    "X73n1452_016:0283a15": "待矣。無待之智。非理不成就乎。理不成就。則不礙事。",
    "X73n1452_016:0283a16": "而事成就。故曰。成就一切義。雖能成就一切義。而無",
    "X73n1452_016:0283a17": "古無今。則事又不成就矣。無古今無所住也。無住故",
    "X73n1452_016:0283a18": "竪無外。竪無外。則竪無待矣。此偈是南安巖嚴尊者。",
    "X73n1452_016:0283a19": "為侍者而作。侍者前生為牛。以馱磚造寺功德。獲報",
    "X73n1452_016:0283a20": "為僧。苦無聞性。誦此偈久。聞性豁然而開。一切經書",
    "X73n1452_016:0283a21": "遂能記憶。故名此偈為智慧偈。以誦之者。多能發慧",
    "X73n1452_016:0283a22": "故也。",
    "X73n1452_016:0283a23": "魏府元禪師曰。佛法在日用處。行住坐臥處。吃茶吃",
    "X73n1452_016:0283a24": "飯處。言語相問處。所作所為處。舉心動念。又却不是",
    "X73n1452_016:0283b01": "也。芙蓉毓老行食。龐居士擬接。芙蓉却縮手曰。生心",
    "X73n1452_016:0283b02": "受施。淨名早訶。去此一機還甘否。老龐曰。當時善現",
    "X73n1452_016:0283b03": "豈不作家。芙蓉曰。非關他事。老龐曰。食到口邊。被他",
    "X73n1452_016:0283b04": "奪却。芙蓉乃下食。老龐曰。不消一句。達觀只今問諸",
    "X73n1452_016:0283b05": "善知識。且道芙蓉老龐。雙鏡交光之際。機鋒捷出。又",
    "X73n1452_016:0283b06": "如夜光之珠。橫斜衝突於金盤之中。卒難捉摸。謂其",
    "X73n1452_016:0283b07": "東突。忽復北突。謂其中轉。忽向西行。是舉心動念耶。",
    "X73n1452_016:0283b08": "不舉心動念耶。若謂舉心動念。魏老又道不是佛法。",
    "X73n1452_016:0283b09": "若謂不舉心動念。芙蓉老龐又非土木偶人。有人直",
    "X73n1452_016:0283b10": "下揀別得出。達觀當身為床座供養。伊若揀別不出。",
    "X73n1452_016:0283b11": "饒你芙蓉老龐復生雪屈。也須捺下雲頭。聽達觀處",
    "X73n1452_016:0283b12": "分始得。古人一機一境。有縱有奪。有生有殺。故曰。我",
    "X73n1452_016:0283b13": "與汝同條生。不與汝同條死。且道同死同生作麼生",
    "X73n1452_016:0283b14": "會。咄。雙鏡交光休擬議。法輪大轉食輪中。",
    "X73n1452_016:0283b15": "東坡贊法偈。以意為根。四句云。法塵是五塵落謝影",
    "X73n1452_016:0283b16": "子。意根所取。非有實境。何以故。蓋明了意識。有初中",
    "X73n1452_016:0283b17": "後三分。初分近前五識。猶屬現量。中分是六識正位。",
    "X73n1452_016:0283b18": "屬比量。後分近七識。屬非量。唯五識所取。為現量。為",
    "X73n1452_016:0283b19": "真境。若六識既非現量。不過五塵之影耳。故曰。法塵",
    "X73n1452_016:0283b20": "以佛為體。佛是覺義。現量所得。在境為真境。故曰法",
    "X73n1452_016:0283b21": "身。永明云。初居圓成現量之中。浮塵未起。此即法身",
    "X73n1452_016:0283b22": "也。後落明了意根之地。外狀潛形。外狀即浮塵。所謂",
    "X73n1452_016:0283b23": "法塵也。昔龐居士見馬祖。頓融前境。前境既融。非法",
    "X73n1452_016:0283b24": "身而何。故偈云風止浪靜也。然法身。離法塵無別有",
    "X73n1452_016:0283c01": "故。又曰。水無別水也。放為江河。用則兼善也。是大乘",
    "X73n1452_016:0283c02": "菩薩之作用。非止自利。兼亦利他。且流通不滯也。滙",
    "X73n1452_016:0283c03": "為沼沚。不用則獨善也。是聲聞小乘之法。止於自利",
    "X73n1452_016:0283c04": "而已。豈有及物之功用乎。風止浪靜。浪即前七箇識",
    "X73n1452_016:0283c05": "也。八識規矩云。淵深七浪境為風是也。",
    "X73n1452_016:0283c06": "一喚回頭識我不。依稀蘿月又成鈎。千金之子纔流",
    "X73n1452_016:0283c07": "落。漠漠窮途有許愁。天童此頌。凡留心玄學者。或喜",
    "X73n1452_016:0283c08": "其明白現成。本無奇險。或鄙其粘皮帶骨。流墮識情。",
    "X73n1452_016:0283c09": "殊不知劒無利鈍。藥無貴賤聶政專諸用之。立斷君",
    "X73n1452_016:0283c10": "相之命。扁鵲華陀用之。談笑中可以起死回生。苟非",
    "X73n1452_016:0283c11": "其人。雖莫耶善劒。不若鋤钁之利。腐草之効也。於是",
    "X73n1452_016:0283c12": "感而重頌之。頌曰。牛頭南。馬頭北。覿面相逢還不識。",
    "X73n1452_016:0283c13": "鄰寺金剛哭甚哀。東村大姐呌冤屈。若道予此頌。與",
    "X73n1452_016:0283c14": "天童本無差別。然領會天童頌子。則不難領會予頌。",
    "X73n1452_016:0283c15": "吾知趙州復起。妙喜再生。恐亦摸不著在。況其下者",
    "X73n1452_016:0283c16": "乎。若道予之頌子。與天童大別。然天童亦頌此則因",
    "X73n1452_016:0283c17": "緣。予亦頌此則因緣。豈一則因緣。而有兩意耶。諸兄",
    "X73n1452_016:0283c18": "弟。這兩箇頌子。若揀點不知好惡。且謾道會禪也。",
    "X73n1452_016:0283c19": "自佛教東來。方外高賓。方內勝士。簧鼓其道者。代不",
    "X73n1452_016:0283c20": "乏人。惟東晉潯陽廬山東林遠祖。憂深而慮遠。所見",
    "X73n1452_016:0283c21": "卓然。以為僧而不知其宗。俗而不知其化。則宗化混",
    "X73n1452_016:0283c22": "淆。俱無所主。乃撰在家出家。宗化之所以然。垂諸萬",
    "X73n1452_016:0283c23": "世。使奉法之徒。各知方向。若揭日月於中天。震雷霆",
    "X73n1452_016:0283c24": "於大夢。有目者孰不覩焉。有耳者孰不聞焉。然而近",
    "X73n1452_016:0284a01": "世在家出家者。有至死而不聞其篇目。況其義乎。嗚",
    "X73n1452_016:0284a02": "呼。去佛既久。魔強法弱。邪說橫行。正言蕪沒。予每思",
    "X73n1452_016:0284a03": "至此。不知淚之所從也。姑命奇郎。先錄在家出家論",
    "X73n1452_016:0284a04": "傳。示有志於吾道者究心焉。",
    "X73n1452_016:0284a05": "老氏曰。天地不仁。以萬物為芻狗。聖人不仁。以百姓",
    "X73n1452_016:0284a06": "為芻狗。夫芻狗之為物也。其未陳也。錦繡以飾之。音",
    "X73n1452_016:0284a07": "樂以獻之。及其已陳也。或棄之道塗。或充之釜竈而",
    "X73n1452_016:0284a08": "已矣。金剛般若經曰。若有我相人相眾生相壽者相。",
    "X73n1452_016:0284a09": "則非菩薩。又曰。若見眾生有可度者即是我相人相",
    "X73n1452_016:0284a10": "眾生相壽者相。以此觀之。則天地以萬物為芻狗。聖",
    "X73n1452_016:0284a11": "人以百姓為芻狗。非不仁也。不仁也者。特無我之異",
    "X73n1452_016:0284a12": "稱耳。聖人豈不知芻狗。束薪為之哉。復以錦繡文之",
    "X73n1452_016:0284a13": "者。以驗其無用而用也。夫無用而用。物無而用不無。",
    "X73n1452_016:0284a14": "物無而用不無。雖天地之大。萬物之眾。未始有物也。",
    "X73n1452_016:0284a15": "知其未始有物。而天地之用不無。萬物之用競足。此",
    "X73n1452_016:0284a16": "非無我相無人相無眾生相無壽者相。而度生之用",
    "X73n1452_016:0284a17": "常然者。安知不仁之仁。仁大而無外者乎。",
    "X73n1452_016:0284a18": "皖山。永嘉。並得教外別傳之妙。貴在坐斷語言文字。",
    "X73n1452_016:0284a19": "直悟自心。而信心銘。證道歌。則千紅萬紫。如方春之",
    "X73n1452_016:0284a20": "花。果語言文字耶。非語言文字耶。有旁不禁者試道",
    "X73n1452_016:0284a21": "看。雖然花果礙春乎。花如礙春。春則不花可也。知礙",
    "X73n1452_016:0284a22": "而春必花之。則春之癡矣。春而不癡。花果礙春哉。如",
    "X73n1452_016:0284a23": "此則語言文字。與教外別傳。相去幾許。",
    "X73n1452_016:0284a24": "無從而來。蓬蓬如雷。藉虗能遊。觸物生號。鼓萬物而",
    "X73n1452_016:0284b01": "有聲無形。去來了無其踪。號之曰風。然不免生滅。故",
    "X73n1452_016:0284b02": "非真風也。夫真風者。不藉空而能遊。不觸物而能鳴。",
    "X73n1452_016:0284b03": "本無去來。豈有生滅。靈山拈之頭陀微笑。迦葉呼之",
    "X73n1452_016:0284b04": "阿難應諾。當面蹉過。剎竿倒却。以至鼻祖西來。神光",
    "X73n1452_016:0284b05": "立雪。少室風生。玉樓起粟。欲求安心。心不可得。斷臂",
    "X73n1452_016:0284b06": "胡為。鮮血狼籍。流入曹溪。曹溪為碧。天童頌而無聲。",
    "X73n1452_016:0284b07": "三祖言而無語。信心銘作。虗空蟲蛀。自是真風大扇。",
    "X73n1452_016:0284b08": "智火熾然。無論有心無心。是凡是聖。觸之則燒却面",
    "X73n1452_016:0284b09": "門。背之則凍殺法身。使能言者卷舌。有智者成愚。儒",
    "X73n1452_016:0284b10": "失所以為儒。老失所以為老。何其禍及自家。念一聲",
    "X73n1452_016:0284b11": "佛者。直須漱口三日。此皆真風鼓舞所致也。天童頌",
    "X73n1452_016:0284b12": "曰。一段真風見也麼。綿綿化母理機梭。織成古錦含",
    "X73n1452_016:0284b13": "春象。無奈東君漏泄何。此頌翻騰。家聲有損有益。有",
    "X73n1452_016:0284b14": "雌有雄。化真風而成古錦。騾糞拈來。換人眼珠。好心",
    "X73n1452_016:0284b15": "不得好報。雪裡送炭。反道增寒。達觀道人忍酸不禁。",
    "X73n1452_016:0284b16": "口占一偈。一段真風見也麼。綿綿化母理機梭。織成",
    "X73n1452_016:0284b17": "古錦含春象。無奈東君漏泄何。又有旁不禁者進曰。",
    "X73n1452_016:0284b18": "此是天童頌。老和尚何故白日青天之下。驅耕夫之",
    "X73n1452_016:0284b19": "牛。奪饑人之食。和尚曰。我也不管他天童不天童。且",
    "X73n1452_016:0284b20": "道老漢鼻孔在甚麼處。道不出。且禮拜吃茶去。再來",
    "X73n1452_016:0284b21": "真風中。雌黃別白未晚。",
    "X73n1452_016:0284b22": "知三合而有鳴。五合而有聞。則根塵之搆。不待盪洗",
    "X73n1452_016:0284b23": "而後除也。故曰。知之一字。眾妙之門。古之至人。有以",
    "X73n1452_016:0284b24": "眼觀音聲。耳視色相。即遠示近。即塞示通。山壁可以",
    "X73n1452_016:0284c01": "直度。虗空可以遊行。無他道也。其始不過知有待。迷",
    "X73n1452_016:0284c02": "無待而成耳。有待即無待也。既知之矣。復能行之。故",
    "X73n1452_016:0284c03": "有待漸生。無待漸熟。熟則化。化則同。所以能於遠中",
    "X73n1452_016:0284c04": "示近。塞中示通也(拈東坡鐘銘)。",
    "X73n1452_016:0284c05": "迷性而為情。則油水莫辨。即情而悟性。始知油水不",
    "X73n1452_016:0284c06": "可以同住。同住。水見火則起。油見火則湛然。湛然者。",
    "X73n1452_016:0284c07": "可與火一。一則無敵。所以油不知火。火不知油。油火",
    "X73n1452_016:0284c08": "不相知。而始能相為用。水則與火不一矣。所以見火",
    "X73n1452_016:0284c09": "則起耳。火喻誘情之境。水喻染境之情。油喻了境之",
    "X73n1452_016:0284c10": "智。然外境則情不生。外情則智無地。夫情與智初非",
    "X73n1452_016:0284c11": "兩物。以其被境所轉。名之為情。了境非有。名之為智。",
    "X73n1452_016:0284c12": "是以智情同住。如油共水。情觸境則奔流莫返。智了",
    "X73n1452_016:0284c13": "境則能所無生。故智恒與理一。情恒與理乖。如油恒",
    "X73n1452_016:0284c14": "與火一。水恒與火乖。乖則成敵。敵必有勝負。如水不",
    "X73n1452_016:0284c15": "勝火。則終必負敗而起矣。即此而觀。外境則無理。外",
    "X73n1452_016:0284c16": "情亦無智。學者知此。便會老龐日用事無別。頭頭自",
    "X73n1452_016:0284c17": "偶諧也。老龐初發身於火宅。沈家財於湘水。妻子團",
    "X73n1452_016:0284c18": "圞。共鍛無生。根塵蕭然。轉識成智。生死大事。一生了",
    "X73n1452_016:0284c19": "拔。推其所由。亦不過了達前境無性。根識蒂脫。乘理",
    "X73n1452_016:0284c20": "治情。逆順無閒。動止一如。知得徹。行得到。自然臨臘",
    "X73n1452_016:0284c21": "月三十日。一家大小並應念而化。宜其然矣。如東坡",
    "X73n1452_016:0284c22": "作油水偈。勝妙精絕。非聞道而勇於行者不能也。故",
    "X73n1452_016:0284c23": "有志於了辦生死者。長公之偈。不可不留意焉(拈東坡油",
    "X73n1452_016:0284c24": "水頌)。",
    "X73n1452_016:0285a01": "洞山曰。貪瞋癡。太無知。果賴今朝捉得伊。行即打。空",
    "X73n1452_016:0285a02": "即槌。分付心王仔細推。無量劫來不解脫。問汝三人",
    "X73n1452_016:0285a03": "知不知。神鼎曰。貪瞋癡。實無知。十二時中任從伊。行",
    "X73n1452_016:0285a04": "即往。坐即隨。分付心王無可為。無量劫來元解脫。何",
    "X73n1452_016:0285a05": "須更問知不知。這兩頌。有人愛洞山日用之閒。境緣",
    "X73n1452_016:0285a06": "逆順。鍛鍊自心。鉗鎚猛密。有人愛神鼎真到大休歇",
    "X73n1452_016:0285a07": "處。咳唾掉臂。戲笑譏訶。無非解脫三昧。達觀老漢。現",
    "X73n1452_016:0285a08": "前問汝大眾。汝道洞山鼻孔。神鼎脚根。在甚麼處。汝",
    "X73n1452_016:0285a09": "敢胡亂揣摩。殊不知神鼎不打洞山爐鞴中陶鑄來。",
    "X73n1452_016:0285a10": "安得便恁麼自在。洞山不打神鼎見地上得箇消息。",
    "X73n1452_016:0285a11": "從汝朝即打。暮即槌。敢保貪瞋癡。直待驢年也未調",
    "X73n1452_016:0285a12": "伏在。汝等若揀別得出。許汝會如來禪。若祖師禪猶",
    "X73n1452_016:0285a13": "鄉關萬里。若要會祖師禪。須把洞山神鼎置向腦後。",
    "X73n1452_016:0285a14": "自家面前尋一條轉身路頭始得。故曰。只是舊時行",
    "X73n1452_016:0285a15": "履處。相逢舉著便淆訛。奇男子家。本來鼻孔撩天。脚",
    "X73n1452_016:0285a16": "跟點地。為甚麼如作賊人。常自心虗。偶被人按著。便",
    "X73n1452_016:0285a17": "愁贓物無地藏去。若是良人家男女。從他千搖萬撼。",
    "X73n1452_016:0285a18": "自然不生虗驚。心安如海。為甚麼得如此穩當。葢渠",
    "X73n1452_016:0285a19": "從來不竊他人物故。比來去古轉遠。大人不出。法道",
    "X73n1452_016:0285a20": "凌遲。大可怖畏。無論黑白。或於經論上覔得些知見。",
    "X73n1452_016:0285a21": "葛藤內惹得些臊氣。自謂我已見徹佛祖源底。便乃",
    "X73n1452_016:0285a22": "向無佛處稱尊。有一等瞎公鷄。隨聲晝夜。忽然撞箇",
    "X73n1452_016:0285a23": "本色人。輕輕一拶。便七荒八亂。理會不下。又不能直",
    "X73n1452_016:0285a24": "下生大慚愧。悲泣自訟。反於本色人分上。生大我慢。",
    "X73n1452_016:0285b01": "結死冤讐。只今之世。如此等流。十人之中。到有五雙。",
    "X73n1452_016:0285b02": "老漢所謂作賊人心虗。殊不知此等事。如來謂之一",
    "X73n1452_016:0285b03": "大事因緣。祖師謂之向上事。苟非夙具靈骨。有段英",
    "X73n1452_016:0285b04": "雄氣宇。豈易荷擔。近有一等杜撰禿奴。拍盲居士。以",
    "X73n1452_016:0285b05": "昭昭靈靈日用現成者。領會得。即謂之徹了。何不自",
    "X73n1452_016:0285b06": "家向冷靜處。細細檢點。一上我之貪瞋癡種子。果拔",
    "X73n1452_016:0285b07": "耶。未耶。果貪瞋癡即戒定慧耶。老漢雖不與他共住。",
    "X73n1452_016:0285b08": "然其果肯檢點。決知他心上亦有不安處在。只是被",
    "X73n1452_016:0285b09": "眼前虗名浮利籠罩了。故甘昧心。不肯向人露布醜",
    "X73n1452_016:0285b10": "處。我且問汝一千七百則葛藤。雖是古人殘羮餿飯。",
    "X73n1452_016:0285b11": "如果能則則無疑。還有則把未徹耶。若有則把未徹。",
    "X73n1452_016:0285b12": "且向洞山神鼎頌子裏。尋箇轉身去。為甚麼如此。只",
    "X73n1452_016:0285b13": "為自家面前不解得箇轉身路頭。少不得教汝依門",
    "X73n1452_016:0285b14": "傍戶去。雖然如是。殘羮餿飯。饑者亦可點心。大眾珍",
    "X73n1452_016:0285b15": "重。",
    "X73n1452_016:0285b16": "華嚴經曰。如是自性。如幻如夢。如影如像。悉不成就。",
    "X73n1452_016:0285b17": "直言諸法如幻。學者皆知之。惟言自性如幻。雖久醉",
    "X73n1452_016:0285b18": "於義海者。未始弗疑也。又不知痛癢而不疑者。則疑",
    "X73n1452_016:0285b19": "之者。必非不疑者所能知焉。而洞了自性。已到不疑",
    "X73n1452_016:0285b20": "之地者。此真不疑者也。真不疑者。佛祖尚畏之。況其",
    "X73n1452_016:0285b21": "餘乎。",
    "X73n1452_016:0285b22": "圓成匪幻。依他無地。依他匪幻。徧計無從。徧計匪幻。",
    "X73n1452_016:0285b23": "依他匪伏。依他匪幻。圓成曷契。余以是知理不成就。",
    "X73n1452_016:0285b24": "則隨緣之用不廢。事不成就。則眾生復性不難也。",
    "X73n1452_016:0285c01": "予讀端師子。戒壇示沙彌偈。不覺長歎久之。大都土",
    "X73n1452_016:0285c02": "無肥瘦。水無清濁。農人勤勞。真實做去。瘦地亦自有",
    "X73n1452_016:0285c03": "收。漁人耐煩守去。清水亦自得魚。因想海東曉公。來",
    "X73n1452_016:0285c04": "中國求法。夜宿渴甚。顧傍有一泓。掬而飲之。甘涼異",
    "X73n1452_016:0285c05": "常。明日視之。乃髑髏坑也。正噦閒。忽自悟曰。一心不",
    "X73n1452_016:0285c06": "生。萬法無咎。遂還日本。疏華嚴圓覺等經。大行於世。",
    "X73n1452_016:0285c07": "又鳩摩羅什五六歲時。隨母舉佛鉢。竊念曰。我身甚",
    "X73n1452_016:0285c08": "小。佛鉢甚大。不覺失聲下鉢。母問其故。對曰。適我生",
    "X73n1452_016:0285c09": "心。鉢有輕重。一法既爾。萬法皆然。夫復何疑。今之學",
    "X73n1452_016:0285c10": "者。未見知識法師。先自疑曰。此善知識。果能開悟我",
    "X73n1452_016:0285c11": "否。此法師果能教我否。此戒師。果自己持戒清淨否。",
    "X73n1452_016:0285c12": "嗚呼。君子吹毛求善。小人吹毛求疵。而求善之心不",
    "X73n1452_016:0285c13": "若求疵之工。此等器量。做世閒好人尚做不得。況為",
    "X73n1452_016:0285c14": "如來子乎。端師子偈曰。登壇受具戒。第一莫疑師。摘",
    "X73n1452_016:0285c15": "取菓子喫。莫管樹橫枝(拈讀端師子偈)。",
    "X73n1452_016:0285c16": "吾讀法華經。知得六根清淨者。則眼見三千大千之",
    "X73n1452_016:0285c17": "色。耳聞三千大千之聲。鼻嗅三千大千之香。舌嘗三",
    "X73n1452_016:0285c18": "千大千之味。身覺三千大千之觸。意洞三千大千之",
    "X73n1452_016:0285c19": "法。若掌中見果也。雖然。吾知而未得用者。六根未清",
    "X73n1452_016:0285c20": "淨耳。如一清淨。則現前矣。何疑哉。於戲。此用人誰不",
    "X73n1452_016:0285c21": "有。以見思覆之。塵沙蔽之。故不現前。如見思斷。而塵",
    "X73n1452_016:0285c22": "沙空。心如軒轅之鏡。十方通徹自證之矣。豈待人言",
    "X73n1452_016:0285c23": "之乎。",
    "X73n1452_016:0285c24": "東坡觀世音贊曰。眾生墮八難。身心俱喪失。惟有一",
    "X73n1452_016:0286a01": "念在。能呼觀世音。火坑與刀山。猛獸諸毒藥。眾苦萃",
    "X73n1452_016:0286a02": "於身。呼者常不痛。呼者若自痛。則必不能呼。若其了",
    "X73n1452_016:0286a03": "不痛。安用呼菩薩。眾生以二故。一身受眾苦。若能真",
    "X73n1452_016:0286a04": "不二。即是觀世音。八萬四千人。同時俱赴救。解曰。夫",
    "X73n1452_016:0286a05": "一身之微。八難頓集則難存。而身心俱喪可知矣。然",
    "X73n1452_016:0286a06": "身心俱喪。而能呼觀音者。身耶心耶。是身是心。則難",
    "X73n1452_016:0286a07": "存而身心已喪久矣。非身非心。則知痛而能呼觀世",
    "X73n1452_016:0286a08": "音者。果有痛乎。果無痛乎。有痛則身與心未嘗喪也。",
    "X73n1452_016:0286a09": "無痛則身與心未嘗不喪也。難者當即身心而推其",
    "X73n1452_016:0286a10": "痛。復離身心而推其痛。於即離離即之閒。往返觀察",
    "X73n1452_016:0286a11": "推究。一旦察著痛處。則果有痛果無痛自知。不煩求",
    "X73n1452_016:0286a12": "觀音覔痛所在耳。東坡此贊。妙密超詣。豈魯直少游",
    "X73n1452_016:0286a13": "輩。所能彷彿哉。予觀天童頌洞山病中機緣頌雖妙。",
    "X73n1452_016:0286a14": "然不若此贊。四稜蹋地也。頌曰。放下臭皮袋。拈轉赤",
    "X73n1452_016:0286a15": "肉團。當頭鼻孔正。直下髑髏乾。予曰。髑髏不乾。則鼻",
    "X73n1452_016:0286a16": "孔不正。鼻孔不正。則箭鋒相值之機。自然鈍置不少",
    "X73n1452_016:0286a17": "矣。又解云。自難字至種種觀察。皆比量也。東坡此贊。",
    "X73n1452_016:0286a18": "但於盎生註中。頭一難字。若不忽略。著力觀察。則東",
    "X73n1452_016:0286a19": "坡贊自然有入。直下髑髏乾。即智訖情枯之謂也。活",
    "X73n1452_016:0286a20": "人髑髏。與死人髑髏。初無有異。但活人髑髏。情識未",
    "X73n1452_016:0286a21": "枯。智趣未忘。謂之臭髑髏。死人髑髏。以其情智俱枯。",
    "X73n1452_016:0286a22": "古人謂之金剛髑髏。即法身之謂也。蓋情智既枯。則",
    "X73n1452_016:0286a23": "我忘。我忘則無物非道。故曰。道遠乎哉。觸事而真。聖",
    "X73n1452_016:0286a24": "遠乎哉。體之即神者。體字即比量也。神字即現量也。",
    "X73n1452_016:0286b01": "痛咀嚼之。",
    "X73n1452_016:0286b02": "韓大伯點雪竇偈曰。一兔橫身當古路。蒼鷹纔見便",
    "X73n1452_016:0286b03": "生擒。後來獵犬無靈性。空向枯樁舊處尋。香巖曰。動",
    "X73n1452_016:0286b04": "容揚古路。不墮悄然機。今有人以一念不生為佛。喜",
    "X73n1452_016:0286b05": "怒未發為中。此所謂枯樁舊處尋者也。能舉一而反",
    "X73n1452_016:0286b06": "諸。則明暗動靜通塞恬變合離生滅。俱未形時。若不",
    "X73n1452_016:0286b07": "是佛是中。則一精明。分成六和合。翻成外說矣。故有",
    "X73n1452_016:0286b08": "隔壁聞釵釧聲者。曾亦得入。即此言之。則六塵皆韓",
    "X73n1452_016:0286b09": "大伯之古路也。即六塵而不粘六塵者。即韓大伯之",
    "X73n1452_016:0286b10": "兔也。臨濟用其機。而變其名。則曰。諸人赤肉團上。各",
    "X73n1452_016:0286b11": "各有一無位真人。於六根門頭。放大光明。照天照地。",
    "X73n1452_016:0286b12": "自汝諸人不能薦得。如上諸語。皆古德禪老。抖擻屎",
    "X73n1452_016:0286b13": "腸。為黃口禪雛。說老婆禪也。如其本分為人。露一些",
    "X73n1452_016:0286b14": "子不得。何以故。佛祖命根斷故。況熱腦眾生耶。故曰",
    "X73n1452_016:0286b15": "法堂前草深一丈。良不我欺(拈韓大伯點雪竇公案)。",
    "X73n1452_016:0286b16": "永嘉證道歌有曰。但自懷中解垢衣。誰能向外誇精",
    "X73n1452_016:0286b17": "進。此兩句歌。賺殺天下人不少。非永嘉之咎也。人自",
    "X73n1452_016:0286b18": "咎耳。故看教與參禪。雖皆是勝事。脫打頭不逢作家。",
    "X73n1452_016:0286b19": "教眼却被義理塞殺。禪心即被野狐涎塗抹了。殊不",
    "X73n1452_016:0286b20": "知。凡尚義理。古人謂之所知愚。凡染野狐涎。古人謂",
    "X73n1452_016:0286b21": "之識解依通。葢尚義理。情終不枯。一不枯。一不涉文",
    "X73n1452_016:0286b22": "字義理問答處。便茫然不知雌黃。如陳摻問雲門曰。",
    "X73n1452_016:0286b23": "教意則不問。如何是教外別傳意。門曰。教外別傳則",
    "X73n1452_016:0286b24": "且置。如何是教意。摻曰。黃卷赤軸。門曰。此是能詮之",
    "X73n1452_016:0286c01": "文。如何是教意。摻曰。口欲談而辭喪。心將緣而慮忘。",
    "X73n1452_016:0286c02": "門曰。口欲談而辭喪。為對有言。心將緣而慮忘。為對",
    "X73n1452_016:0286c03": "妄想。如何是教意。摻茫然不知答。門曰。聞尚書善解",
    "X73n1452_016:0286c04": "法華經是否。摻曰不敢。門曰。經云治生產業。皆順正",
    "X73n1452_016:0286c05": "法。且道今非非想天。幾人退位。摻愈茫然。門訶斥而",
    "X73n1452_016:0286c06": "去。以是摻重發心參禪。請以雲門作用觀之。則永嘉",
    "X73n1452_016:0286c07": "但自懷中解垢衣。誰能向外誇精進。豈陳尚書獨不",
    "X73n1452_016:0286c08": "解此兩句耶。如果解了。如何見雲門如木偶人相似。",
    "X73n1452_016:0286c09": "葢此公義理窠臼不先踢翻。却被跛足阿師踢翻了。",
    "X73n1452_016:0286c10": "直得無坐地處。此所謂貪觀江上月。失却手中橈。即",
    "X73n1452_016:0286c11": "識解依通。雖稍活潑。初非義理窠臼。可以埋沒得渠。",
    "X73n1452_016:0286c12": "然謂之識解。此是依通之信。非道通之信也。依通之",
    "X73n1452_016:0286c13": "信。說時似悟。觸境必迷。譬如汞銀。觸火不得。一觸火",
    "X73n1452_016:0286c14": "便飛去矣。道通之信則不然。如迦那提婆。以舌辯困",
    "X73n1452_016:0286c15": "外道。外道弟子恨婆困其師。一日婆經行林閒。外弟",
    "X73n1452_016:0286c16": "子以利刃決提婆腹曰。汝以舌困吾師。我以刀困汝。",
    "X73n1452_016:0286c17": "汝復能神乎。提婆春然受之。而且種種安慰教誨之。",
    "X73n1452_016:0286c18": "提婆腸胃委地。弟子驚號而至。提婆誨曰。彼自壞善",
    "X73n1452_016:0286c19": "根耳。與我何預。但悲其忿毒所燒。終必墮苦。我心果",
    "X73n1452_016:0286c20": "不瞋其所害。則其墮苦之苦。終當代受之。更以甘露",
    "X73n1452_016:0286c21": "洗其腸胃。我心方安。噫。婆之照用。豈尚義理之講師。",
    "X73n1452_016:0286c22": "野狐涎之宗。所能較其雌雄者哉。又有所謂講道學",
    "X73n1452_016:0286c23": "者。更不若講師與野狐禪矣。故曰。一盲引眾盲。引得",
    "X73n1452_016:0286c24": "眾盲入火坑。予故曰。永嘉此兩句歌。賺殺天下人不",
    "X73n1452_016:0287a01": "少。雖然。若是作家。此兩句歌。亦是殺人劍。活人劍耳。",
    "X73n1452_016:0287a02": "夫華嚴之小根。法華之退席。一者以為華嚴攝機未",
    "X73n1452_016:0287a03": "盡。則謂之未暢本懷。一者以為法華之退席。即華嚴",
    "X73n1452_016:0287a04": "之小根也。惡得獨以華嚴為不圓。而法華獨圓乎哉。",
    "X73n1452_016:0287a05": "於是兩家之徒。宗清涼者。遂以法華為未圓。宗天台",
    "X73n1452_016:0287a06": "者。又以華嚴為未圓。吾則紿之曰。果以華嚴為攝機",
    "X73n1452_016:0287a07": "未盡。爾時佛說大經。除諸大菩薩之外。猶有八部等",
    "X73n1452_016:0287a08": "眾。以宿世曾植圓因。故亦得聞毗盧之音。敢問復除",
    "X73n1452_016:0287a09": "異類聞經之外。更有餘眾生不聞華嚴乎。如有之。何",
    "X73n1452_016:0287a10": "獨小根不聞經。遂謂之攝機不盡耶。又以法華之退",
    "X73n1452_016:0287a11": "席為不圓者。敢問除退席之下。尚有餘眾生不聞法",
    "X73n1452_016:0287a12": "華耶。如有之。則華嚴之小根。未必非圓也。聞者無以",
    "X73n1452_016:0287a13": "應。吾復諭之曰。若知之乎。華嚴無小根。則圓能縛矣。",
    "X73n1452_016:0287a14": "法華無退席。則妙能滯矣。惟圓而帶小。妙而帶愚。始",
    "X73n1452_016:0287a15": "見華嚴之圓非圓也。法華之妙非妙也。故曰。證圓覺",
    "X73n1452_016:0287a16": "而住持圓覺者。凡夫也。欲證圓覺。而未及圓覺者。如",
    "X73n1452_016:0287a17": "來也。知此則知天台清涼矣。聞者罔措而退。",
    "X73n1452_016:0287a18": "華嚴曰。如是自性。如幻如化。如影如像。悉不成就。真",
    "X73n1452_016:0287a19": "如之性本自圓成。不覺而動。隨緣流轉。故理不成就。",
    "X73n1452_016:0287a20": "依他徧計即無自性。故事不成就。事理俱不成就。所",
    "X73n1452_016:0287a21": "以理障事障。皆不煩化而並消。事理障消。聖凡莫測。",
    "X73n1452_016:0287a22": "故本色人拈頭作尾。以尾作頭。而頭尾端整。生殺自",
    "X73n1452_016:0287a23": "在也。",
    "X73n1452_016:0287a24": "我讀法華經囑累品。不覺涕泗橫流也。何故。法華之",
    "X73n1452_016:0287b01": "妙至妙也。眾生之麤至麤也。以至妙之法。欲至麤之",
    "X73n1452_016:0287b02": "眾生。各各領解。在大菩薩猶難焉。故如來囑其弘法",
    "X73n1452_016:0287b03": "曰。累之者。誠然也。",
    "X73n1452_016:0287b04": "法華云。開佛知見。其旨本自明白。初無玄妙。若以玄",
    "X73n1452_016:0287b05": "妙求之。則佛知見便不明白了。蓋佛意即眾生日用",
    "X73n1452_016:0287b06": "不知之知。開佛知見。知見既開。則眼見色。耳聞聲。鼻",
    "X73n1452_016:0287b07": "嗅香。舌嘗味。身覺觸。意攀援。無往而非佛知見也。予",
    "X73n1452_016:0287b08": "以是知。眾生於佛知見中。開眾生知見。諸佛於眾生",
    "X73n1452_016:0287b09": "知見中。開佛知見耳。以此觀之。諸佛眾生。元無定體。",
    "X73n1452_016:0287b10": "顧其所開知見何如耳。",
    "X73n1452_016:0287b11": "無盡意疑音聲可以耳聞。而此菩薩。於一切音聲。以",
    "X73n1452_016:0287b12": "何因緣獨用眼觀耶。佛答無盡意。但言一切眾生。受",
    "X73n1452_016:0287b13": "諸苦惱時。一心稱呼觀世音。觀世音即時觀一切稱",
    "X73n1452_016:0287b14": "呼之音聲。而眾生皆得解脫。無盡意即曉然領解不",
    "X73n1452_016:0287b15": "疑。眾生以耳聞音聲。則物我亢然。故八難交臨。眾苦",
    "X73n1452_016:0287b16": "齊劫。劫我者謂之能。我受其劫謂之所。所以根境搖",
    "X73n1452_016:0287b17": "蕩。業火焚燒。究其所自。以耳為聞聲之地。音聲為耳",
    "X73n1452_016:0287b18": "識之牽引。故曰。境有牽心之業用。苟能以眼觀聲。則",
    "X73n1452_016:0287b19": "根無所待。而境無能待。作是觀時。不惟眾生菩薩窩",
    "X73n1452_016:0287b20": "白盡翻。實乃凡聖路窮。苦樂根拔。然此等作用。非知",
    "X73n1452_016:0287b21": "解邊事。所以遇緣觸境。無分逆順。皆我入路之楷梯",
    "X73n1452_016:0287b22": "也。",
    "X73n1452_016:0287b23": "阿難以無著名心。有四重過。當因成假時。已說不得。",
    "X73n1452_016:0287b24": "無著。剎那而相續。剎那而相待。至於相待假時。已離",
    "X73n1452_016:0287c01": "不著三重矣。於熾然有待之后。而曰無著。豈非四重",
    "X73n1452_016:0287c02": "過乎。",
    "X73n1452_016:0287c03": "夫待三合而執有鳴。五合而執有聞。此眾人也。廢三",
    "X73n1452_016:0287c04": "而執無鳴。廢五而執無聞。亦眾人也。惟三五合而不",
    "X73n1452_016:0287c05": "執有。三五廢而不執無者。此非眾人之所知也。予讀",
    "X73n1452_016:0287c06": "東坡法雲寺鐘銘。大悟語言三昧陀羅尼。蓋一切文",
    "X73n1452_016:0287c07": "字語言。皆自心之變也。知其自心之變。則合三而有",
    "X73n1452_016:0287c08": "鳴。合五而有聞。廢三而無鳴。廢五而無聞。譬如畫水",
    "X73n1452_016:0287c09": "成文。成文水也。不成文亦水也。合心也。廢亦心也。既",
    "X73n1452_016:0287c10": "皆是心。豈有心取心乎。心舍心乎。知其如此。可以為",
    "X73n1452_016:0287c11": "詩。可以為歌。可以為賦。可以悲鳴。可以歡呼。文字如",
    "X73n1452_016:0287c12": "花。自心如春。春若礙花。不名為春。花若礙春。不名為",
    "X73n1452_016:0287c13": "花。惟相資而無礙。故即花是春也。花可以即春。塵亦",
    "X73n1452_016:0287c14": "可以即根矣。豈根獨不可以即塵耶。根既可相即。又",
    "X73n1452_016:0287c15": "獨不可以互用之耶。銘曰。耳視目可聽。鳴寂寂時鳴。",
    "X73n1452_016:0287c16": "大圓空中師。獨處高廣座。臥士無所著。人引非引人。",
    "X73n1452_016:0287c17": "二俱無所說。而說無說法。法法雖無盡。問則應曰三。",
    "X73n1452_016:0287c18": "汝應如是聞。不應如是聽。又此數句。共六十字。字若",
    "X73n1452_016:0287c19": "譬花。句即春也。句若譬花。義即春也。義若譬花。理即",
    "X73n1452_016:0287c20": "春也。理若譬花。心即春也。然坡公此作。文嚴義精。苟",
    "X73n1452_016:0287c21": "非識妙者。直以為紙花耳。何春之有。蓋坡翁以為吾",
    "X73n1452_016:0287c22": "所以得悟六根互用之義。六塵皆道之妙。苟微三合",
    "X73n1452_016:0287c23": "之鳴。五合之聞。推至於三五合而無鳴無聞者。終不",
    "X73n1452_016:0287c24": "可得也。故鐘以師名。酬其德也。有師而無座。有座而",
    "X73n1452_016:0288a01": "不高廣何以大。稱大則無外。無外則臥士不可得矣。",
    "X73n1452_016:0288a02": "此舉鐘而略撞。非略之也。實攝之也。故撞有士之名。",
    "X73n1452_016:0288a03": "而無士之實也。如奪情不盡。則至理終不精徹。以人",
    "X73n1452_016:0288a04": "奪師士矣。師士奪而人不奪。猶未臻妙。又繼而奪其",
    "X73n1452_016:0288a05": "人矣。三者互奪。則用存而功忘矣。夫用存則情見自",
    "X73n1452_016:0288a06": "枯。功忘則義路自斷。義路斷而情見枯。得全我性命",
    "X73n1452_016:0288a07": "之微。豈昧三五。而執鳴執聞者之所能也。予初曰。讀",
    "X73n1452_016:0288a08": "東坡鐘銘。而大悟語言三昧陀羅尼者。非綺語也。非",
    "X73n1452_016:0288a09": "妄語也。有能讀予文。而知東坡作銘之意。則予又大",
    "X73n1452_016:0288a10": "圓師之仲弟也(拈東坡鐘銘)。",
    "X73n1452_016:0288a12": "紫栢老人集卷之十六"
}