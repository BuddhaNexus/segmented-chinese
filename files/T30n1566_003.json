{
    "T30n1566_003:0059c02": "般若燈論釋卷第三",
    "T30n1566_003:0059c04": "偈本龍樹菩薩 釋論分別明菩薩",
    "T30n1566_003:0059c05": "大唐中印度三藏波羅頗蜜多羅譯",
    "T30n1566_003:0059c06": "觀去來品第二",
    "T30n1566_003:0059c07": "[0059c07] 復次初品已說一切法體無起對治。令人信",
    "T30n1566_003:0059c08": "解。今復次明不來不去緣起差別。使物識知。",
    "T30n1566_003:0059c09": "遮彼義故。第二品起。此義云何。世間法中。言",
    "T30n1566_003:0059c10": "說自在。於所作事。深起愛染。今欲拔彼執著",
    "T30n1566_003:0059c11": "箭故。遮一行相。此外施為。即易可破。彼所",
    "T30n1566_003:0059c12": "謂者。外人言。應有如是內入體起。何以故。彼",
    "T30n1566_003:0059c13": "境界差別可言說故。若無此起彼境界差別。",
    "T30n1566_003:0059c14": "則不可言說。如石女兒不可說。彼有來有去。",
    "T30n1566_003:0059c15": "若提婆達多耶若達多則不如是。由此譬喻。",
    "T30n1566_003:0059c16": "自他諸法起義得成。論者言。若施戒禪等。多",
    "T30n1566_003:0059c17": "修習故。自性起成。或行及住。世間所解此成。",
    "T30n1566_003:0059c18": "已復成過。如在定者。以慧眼觀。彼施戒等。行",
    "T30n1566_003:0059c19": "及不行。第一義中。體不可得。彼境界差別可",
    "T30n1566_003:0059c20": "言說。因義不成故。如遮行起行亦同破。復次",
    "T30n1566_003:0059c21": "若謂我立因種共汝同解分別俱成者。此義",
    "T30n1566_003:0059c22": "不然。何以故。彼俱成因。驗無體故。如是異執",
    "T30n1566_003:0059c23": "有驗。違彼因義故。復次若第一義中。謂有去",
    "T30n1566_003:0059c24": "者。彼已去未去去處三應可得。如偈曰。",
    "T30n1566_003:0059c25": " 已去不應受",
    "T30n1566_003:0059c26": "[0059c26] 釋曰。謂去法已謝故。此義自他俱解。不須成",
    "T30n1566_003:0059c27": "立。偈曰。",
    "T30n1566_003:0059c28": " 未去亦不受",
    "T30n1566_003:0059c29": "[0059c29] 釋曰。由去者故。如已去者。義意如此。復次云",
    "T30n1566_003:0060a01": "何未去。謂彼去者。未有起作。以彼法未去",
    "T30n1566_003:0060a02": "故。能成所成法自在俱得成。以法體法相欲",
    "T30n1566_003:0060a03": "去者。譬喻驗故。此復云何。以未去亦不受。此",
    "T30n1566_003:0060a04": "義成立。何以故。以未去故。譬如餘欲去者。復",
    "T30n1566_003:0060a05": "次優樓佉弟子言。何等未去。為如提婆達多",
    "T30n1566_003:0060a06": "未去為去如是不受耶。為如提婆達多去作",
    "T30n1566_003:0060a07": "不去令他解耶。論者言。何因緣故。作如此",
    "T30n1566_003:0060a08": "問。外人言。若汝意欲受先分別則成我義。若",
    "T30n1566_003:0060a09": "汝意欲受後分別則違汝因義。是故非先因",
    "T30n1566_003:0060a10": "義不成。復次我立實外別有去法。汝言非者。",
    "T30n1566_003:0060a11": "是語不然。實外有去。云何成立。謂自體外",
    "T30n1566_003:0060a12": "句義和合調達境界有去。調達我意如是以",
    "T30n1566_003:0060a13": "緣隨轉故如和合調達應如是知。論者言。若",
    "T30n1566_003:0060a14": "世諦中有去和合。提婆達多顯自體外有句",
    "T30n1566_003:0060a15": "義和合。彼境界故生其去覺。令他解者。於世",
    "T30n1566_003:0060a16": "諦中成已復成過。何以故。但有處邊剎那剎",
    "T30n1566_003:0060a17": "那前後差別。名為和合。調達名者。唯是行聚。",
    "T30n1566_003:0060a18": "自既無體。何有別去。與彼合耶。如是慧者。我",
    "T30n1566_003:0060a19": "意所欲。復次去名句義與調達合。第一義中。",
    "T30n1566_003:0060a20": "無譬喻故。體不可得。如是彼世諦中。亦違道",
    "T30n1566_003:0060a21": "理。何況第一義諦中耶。此等過失。汝不得離。",
    "T30n1566_003:0060a22": "復次經部師言。因欲起動生彼風界及四大",
    "T30n1566_003:0060a23": "造。名為身聚。處邊無間。前後起滅。說名為",
    "T30n1566_003:0060a24": "去。若謂別有外去法者。是義不然。何以故。隨",
    "T30n1566_003:0060a25": "所起處起者即滅故。譬如火焰惑者謂去。其",
    "T30n1566_003:0060a26": "實非也。第一義中。亦無去時。汝於第一義中。",
    "T30n1566_003:0060a27": "遮彼去者。成所成過。論者言。以遮起故。汝說",
    "T30n1566_003:0060a28": "方便。此義不成。何以故。焰等去迷智同迷",
    "T30n1566_003:0060a29": "故彼去者去異亦欲遮故。又世間智人。於汝",
    "T30n1566_003:0060b01": "所執。不歡喜故。復次僧佉人言。如我法中。動",
    "T30n1566_003:0060b02": "塵偏增。果則轉了。彼未去者說為去故。論者",
    "T30n1566_003:0060b03": "言彼執了等。先已遮故。去義不成。此唯分別。",
    "T30n1566_003:0060b04": "復次諸說去者。聞前過失。心生怖畏。共立",
    "T30n1566_003:0060b05": "義言。去時去故。無前過失。此義決定。論者",
    "T30n1566_003:0060b06": "偈曰。",
    "T30n1566_003:0060b07": " 離已去未去  去時亦不受",
    "T30n1566_003:0060b08": "[0060b08] 釋曰。此義云何。彼去時不可得故。若有去時。",
    "T30n1566_003:0060b09": "為已去耶。為未去耶。若半去半未去。二俱",
    "T30n1566_003:0060b10": "有過。外人言。汝言去時亦不受者。是義不然。",
    "T30n1566_003:0060b11": "何以故。此應受故。云何知耶。彼處舉足下足",
    "T30n1566_003:0060b12": "相貌。名為去時。如偈曰。",
    "T30n1566_003:0060b13": " 非已去未去  彼處去時去",
    "T30n1566_003:0060b14": "[0060b14] 釋曰。我所欲者。去時有故。去義得成。復次有",
    "T30n1566_003:0060b15": "人言。若有去處。彼可說有去。如是言說。音聲",
    "T30n1566_003:0060b16": "有體。以作與依止。不相離故。已去未去者。不",
    "T30n1566_003:0060b17": "說遮去。此不相應。汝說去時不受。義既不成。",
    "T30n1566_003:0060b18": "已去未去。此亦不破。論者偈曰。",
    "T30n1566_003:0060b19": " 若去時去者  云何有是義",
    "T30n1566_003:0060b20": "[0060b20] 釋曰。如汝所欲。去時去者。此義不成。何以",
    "T30n1566_003:0060b21": "故。以去者故。如已去者。先已破故。復次若定",
    "T30n1566_003:0060b22": "分別去時去者。為已去中有去。為未去中有",
    "T30n1566_003:0060b23": "去。為異此二有去處耶。如先說過。復次第一",
    "T30n1566_003:0060b24": "義中。去時去者驗無體故。此義云何。偈曰。",
    "T30n1566_003:0060b25": " 去時去空故  去時去不然",
    "T30n1566_003:0060b26": "[0060b26] 釋曰。如問馬櫪。是誰馬櫪。答彼有馬者。又問",
    "T30n1566_003:0060b27": "誰馬。答彼有櫪者。如是問何等為去時。答彼",
    "T30n1566_003:0060b28": "處去。問何處去。答彼去時。俱不明了。或謂無",
    "T30n1566_003:0060b29": "始世諦所解去時。於彼第一義中。欲成立去。",
    "T30n1566_003:0060c01": "是義不然。何以故。此一去業屬彼去時此外",
    "T30n1566_003:0060c02": "何處更別有去而言於彼去時去耶。是故汝",
    "T30n1566_003:0060c03": "說第一義中諸內入起及彼境界差別言說。",
    "T30n1566_003:0060c04": "又引提婆達等為喻。立義因譬三皆不成。第",
    "T30n1566_003:0060c05": "一義中以無體故。或謂如是去業。不屬去時。",
    "T30n1566_003:0060c06": "以不屬故。安置去名。彼有體故。非因不成者。",
    "T30n1566_003:0060c07": "如偈曰。",
    "T30n1566_003:0060c08": " 說去時去者",
    "T30n1566_003:0060c09": "[0060c09] 釋曰。去時兼去。此義應爾。而言無去者。此執",
    "T30n1566_003:0060c10": "有過。是故偈曰。",
    "T30n1566_003:0060c11": " 去時中無去",
    "T30n1566_003:0060c12": "[0060c12] 釋曰。於去時中。若無去者。則不可說。以為去",
    "T30n1566_003:0060c13": "時。去時無去者。世間不信受。是故去業攝屬",
    "T30n1566_003:0060c14": "去時。與時和合義必定爾。汝言無去有異去",
    "T30n1566_003:0060c15": "者。是義不然。有過失故。若汝欲避如前過咎。",
    "T30n1566_003:0060c16": "執言去與去時。和合復如是行去者。此義不",
    "T30n1566_003:0060c17": "然。如偈曰。",
    "T30n1566_003:0060c18": " 去和合去時  去者唯分別",
    "T30n1566_003:0060c19": "[0060c19] 釋曰。第一義中。去和合等。皆不可得。但憶想",
    "T30n1566_003:0060c20": "分別故。若定如此。得何等過。偈曰。",
    "T30n1566_003:0060c21": " 若去時中去  復及此行去",
    "T30n1566_003:0060c22": " 則墮二去過  此義則不然",
    "T30n1566_003:0060c23": "[0060c23] 釋曰。此謂於世諦中。義不然故。復次偈曰。",
    "T30n1566_003:0060c24": " 若有二去法  則有二去者",
    "T30n1566_003:0060c25": "[0060c25] 釋曰。何因緣故。作如此遮。若有二法。則有二",
    "T30n1566_003:0060c26": "者。偈曰。",
    "T30n1566_003:0060c27": " 離去者有去  是義則不然",
    "T30n1566_003:0060c28": "[0060c28] 釋曰。為是義故。此不應爾。如前過咎。應清淨",
    "T30n1566_003:0060c29": "故。此復云何。如是一去。於世諦中。觀彼去",
    "T30n1566_003:0061a01": "者。去時得成。第一義中。與此相違。如是彼境",
    "T30n1566_003:0061a02": "界差別言說。及譬喻等。驗無體故。內入不起。",
    "T30n1566_003:0061a03": "無來無去。緣起得成。復次毘伽羅論者言。我",
    "T30n1566_003:0061a04": "所立義。無前過失。何以故。唯有一行。自體去",
    "T30n1566_003:0061a05": "故。彼處行時。即名為去。彼行作者。名為去",
    "T30n1566_003:0061a06": "者。是故汝言。有二去者。及二去法。此過不",
    "T30n1566_003:0061a07": "然。論者言。第一義中。遮彼去故。時則無體。",
    "T30n1566_003:0061a08": "時無體故。去亦不成。於世諦中。處邊無間。行",
    "T30n1566_003:0061a09": "聚續起。名為去者。觀察去時。實無自體。此不",
    "T30n1566_003:0061a10": "相應。復有人言。決定有去。如是應知。此義云",
    "T30n1566_003:0061a11": "何。彼依止有故。若此依止無。彼則不有。如石",
    "T30n1566_003:0061a12": "女兒。倒行等事。去依去者。相貌云何。謂提婆",
    "T30n1566_003:0061a13": "達多。是故若依止有。彼去則有。以因得成故。",
    "T30n1566_003:0061a14": "如是諸內入起。及去未去等。亦皆得成。論者",
    "T30n1566_003:0061a15": "偈曰。",
    "T30n1566_003:0061a16": " 離去者無去",
    "T30n1566_003:0061a17": "[0061a17] 釋曰。汝言去者。為去依止。以此依止有故。",
    "T30n1566_003:0061a18": "為去因者。是義不然。何以故。若未說因時。去",
    "T30n1566_003:0061a19": "則不成。此之過失。汝不得離。如偈曰。",
    "T30n1566_003:0061a20": " 離去者有去  是義則不然",
    "T30n1566_003:0061a21": "[0061a21] 釋曰。若離去者。去則不成。如此句義。先已分",
    "T30n1566_003:0061a22": "別。是故偈曰。",
    "T30n1566_003:0061a23": " 若其無彼去  何處有去者",
    "T30n1566_003:0061a24": "[0061a24] 釋曰。彼去者因。驗無體故。此意如是。何處聲",
    "T30n1566_003:0061a25": "者。謂不信去者。語義得成。先已廣說。去者無",
    "T30n1566_003:0061a26": "體故。如是依止因不成過。及與彼義相違過",
    "T30n1566_003:0061a27": "故。復有人言。去有驗故。無前執咎。汝應諦",
    "T30n1566_003:0061a28": "聽。我決定立有如是去。此義云何。此若有合。",
    "T30n1566_003:0061a29": "彼則可指示故。此若無合。彼則不可指示。如",
    "T30n1566_003:0061b01": "兔無角。不可指示言有角也。今有去與合可",
    "T30n1566_003:0061b02": "指示言彼調達去以去有故。我立義成。論者",
    "T30n1566_003:0061b03": "言。汝若定謂有調達去可指示者。為欲令於",
    "T30n1566_003:0061b04": "第一義中。有去者耶。無去者耶。如偈曰。",
    "T30n1566_003:0061b05": " 彼去者不去",
    "T30n1566_003:0061b06": "[0061b06] 釋曰。今當安立此義。以方便說。所謂第一義",
    "T30n1566_003:0061b07": "中。彼去者不去。何以故。以作有故。譬如住",
    "T30n1566_003:0061b08": "者。是故應知。去者不去。復有人言。我今成立",
    "T30n1566_003:0061b09": "未去者去。以此方便。不能破我。論者言。如與",
    "T30n1566_003:0061b10": "去合。於世諦中。說去者。去義已不成。今云何",
    "T30n1566_003:0061b11": "言未去者去。如偈曰。",
    "T30n1566_003:0061b12": " 未去者不去",
    "T30n1566_003:0061b13": "[0061b13] 釋曰。彼未去者。以無去故。義意如此。復次若",
    "T30n1566_003:0061b14": "未去者。云何是去。若或時去。云何名未去者。",
    "T30n1566_003:0061b15": "此自相違。復次方便說者。第一義中。彼",
    "T30n1566_003:0061b16": "未去者。不名為去。何以故。以去空故。如彼異",
    "T30n1566_003:0061b17": "者。前來遮句。應為自部諸師。及食糠外道等。",
    "T30n1566_003:0061b18": "作如是說。復次僧佉人言。如汝所說。彼未去",
    "T30n1566_003:0061b19": "者。名為不去。汝立此義。成我所成。論者言。",
    "T30n1566_003:0061b20": "云何名未去者。外人言。去未了故。名未去者。",
    "T30n1566_003:0061b21": "若去已了。名為去者。論者言。汝所說了。有過",
    "T30n1566_003:0061b22": "失故。如先已遮。復次若汝言先未作去。名未",
    "T30n1566_003:0061b23": "去者。是義不然。何以故。汝自破故。謂彼去",
    "T30n1566_003:0061b24": "者。先未去時。去有自體。汝義如是。復次汝謂",
    "T30n1566_003:0061b25": "住等。為未去者故。去者無體。如是意欲者。是",
    "T30n1566_003:0061b26": "義不然。何以故。汝自立義。還自破故。謂未作",
    "T30n1566_003:0061b27": "去聲。彼去者。體不可得故。復有人言。有異門",
    "T30n1566_003:0061b28": "故。名為去者。有異門故。名未去者。由此義",
    "T30n1566_003:0061b29": "成。無如上過。論者言。汝謂去者。未去者。外",
    "T30n1566_003:0061c01": "別有異者。與彼去合。是義不然。何以故。如偈",
    "T30n1566_003:0061c02": "曰。",
    "T30n1566_003:0061c03": " 異去及未去  無第三去者",
    "T30n1566_003:0061c04": "[0061c04] 釋曰。此明何義。謂離去者。及未去者。無彼第",
    "T30n1566_003:0061c05": "三。此是去者。未去者故。有如此人難令他解。",
    "T30n1566_003:0061c06": "復次去未去者。先已破故。汝言有異門故。名",
    "T30n1566_003:0061c07": "為去者。有異門故。名未去者。此義不成。若謂",
    "T30n1566_003:0061c08": "去者有作故。此作不遍。汝立因義不成。以彼",
    "T30n1566_003:0061c09": "無作故者。是義不然。何以故。汝言去者。與去",
    "T30n1566_003:0061c10": "作合。如是去作。是我所遮。譬如功用作聲。是",
    "T30n1566_003:0061c11": "其無常。作雖不遍。而作故無常。因義得成。如",
    "T30n1566_003:0061c12": "是去者。與去作合。我遮此故。非因不成。若有",
    "T30n1566_003:0061c13": "成立。未去義者。亦應以此未去因。答若謂有",
    "T30n1566_003:0061c14": "去者。無去者住者。住者立義。譬喻無體。以",
    "T30n1566_003:0061c15": "所成之法一分不具者。是義不然。何以故。所",
    "T30n1566_003:0061c16": "成分者。彼此俱解。我引住者。為譬喻故。竟有",
    "T30n1566_003:0061c17": "何咎。如是一人。說為去者。此義不然。如先說",
    "T30n1566_003:0061c18": "因有去合故。彼可指示以此為因者。因義不",
    "T30n1566_003:0061c19": "成。亦譬喻無體。以所成之法具故。違於因義",
    "T30n1566_003:0061c20": "故。外人言。世間眼見彼去者去。見已起說。雖",
    "T30n1566_003:0061c21": "有聞等。不勝眼見。以是義故。非因等不成。",
    "T30n1566_003:0061c22": "[0061c22] 論者言。彼如是見世諦中慧。以此為實。第一",
    "T30n1566_003:0061c23": "義中。如理諦觀。何等名見。若以世諦所見。為",
    "T30n1566_003:0061c24": "第一義者。彼不可信。此云何知。如偈曰。",
    "T30n1566_003:0061c25": " 若謂去者去  此義云何成",
    "T30n1566_003:0061c26": "[0061c26] 釋曰。彼去者去。去義不成。譬如有人自言勇",
    "T30n1566_003:0061c27": "健。將臨戰陣。望風退走。此勇若成。汝義則",
    "T30n1566_003:0061c28": "立。云何不成。如偈曰。",
    "T30n1566_003:0061c29": " 去者無去故  不成義如是",
    "T30n1566_003:0062a01": "[0062a01] 釋曰。如去無體。我先已說。令他解故。何處令",
    "T30n1566_003:0062a02": "解。如上偈言。已去者不去故。及彼去起亦",
    "T30n1566_003:0062a03": "先已遮。已去不去者。此是立義。令他得解。云",
    "T30n1566_003:0062a04": "何令解。如上偈言。若謂去者去。此義云何。成",
    "T30n1566_003:0062a05": "等如先分別。如是第一義中。無去無去者。以",
    "T30n1566_003:0062a06": "去不實故。但彼妄置去者。名去彼諍論者。如",
    "T30n1566_003:0062a07": "是立義得此過失。云何過失。偈曰。",
    "T30n1566_003:0062a08": " 去者去既空  何有去者去",
    "T30n1566_003:0062a09": "[0062a09] 釋曰。若謂去成去者。與彼去合。是義不然。何",
    "T30n1566_003:0062a10": "以故。若汝欲避如前過失。第一義中。成立一",
    "T30n1566_003:0062a11": "去與去者。合彼名為去。此執則墮二去過中。",
    "T30n1566_003:0062a12": "如偈曰。",
    "T30n1566_003:0062a13": " 去者與去合  則墮二去咎",
    "T30n1566_003:0062a14": "[0062a14] 云何如此。偈曰。",
    "T30n1566_003:0062a15": " 一去了去者  二謂去者去",
    "T30n1566_003:0062a16": "[0062a16] 釋曰。以是義故。別有過失。謂墮二去者。此復",
    "T30n1566_003:0062a17": "云何。偈曰。",
    "T30n1566_003:0062a18": " 離去者有去  是義則不然",
    "T30n1566_003:0062a19": "[0062a19] 釋曰。所依若無。能依不有。義意如此。必欲無",
    "T30n1566_003:0062a20": "去。有去者故。及有二去。二去者故。理應有",
    "T30n1566_003:0062a21": "去。名為去者。又欲去與去者一故。世諦成立。",
    "T30n1566_003:0062a22": "非第一義。以第一義中譬喻無體。如彼所說。",
    "T30n1566_003:0062a23": "驗不成故。外人言。定有去。何以故。彼初發足",
    "T30n1566_003:0062a24": "有故。若世間無物。則無初起。如虛空花。由世",
    "T30n1566_003:0062a25": "間有物。彼處轉離。即名初發。說為行相。是故",
    "T30n1566_003:0062a26": "有去。論者言。譬如染&#x9DC4;。後色雖異。&#x9DC4;體是",
    "T30n1566_003:0062a27": "一。汝亦如此。語雖異前。義更無別。如先所",
    "T30n1566_003:0062a28": "問。今還問汝。為已行名初發。為未行名初",
    "T30n1566_003:0062a29": "發。為行時名初發耶。三皆不然。如偈曰。",
    "T30n1566_003:0062b01": " 已去中無發  未去亦無發",
    "T30n1566_003:0062b02": " 去時中無發  何處當有發",
    "T30n1566_003:0062b03": "[0062b03] 釋曰。已去中無發者。謂去作用。於彼已謝故。",
    "T30n1566_003:0062b04": "未去亦無發者。謂未行無去。去則不然。去",
    "T30n1566_003:0062b05": "時中無發者。謂已去未去等。皆無去義。云何",
    "T30n1566_003:0062b06": "可說去時有去。如是三種。俱無初發。是故偈",
    "T30n1566_003:0062b07": "言。何處當有發。以是義故。汝因不成。立義亦",
    "T30n1566_003:0062b08": "壞。如是已去未去去時。初發不成。令人信解。",
    "T30n1566_003:0062b09": "語義如此。云何驗耶。所謂已去無初發。以去",
    "T30n1566_003:0062b10": "者故。譬如去者。去已未去亦無發。以未去故。",
    "T30n1566_003:0062b11": "譬如欲去者。未去去時中無發。以去者故。譬",
    "T30n1566_003:0062b12": "如已去未去者。如是初發無體。因義不成。自",
    "T30n1566_003:0062b13": "謂為因有過失故。外人言。我有異義。所謂",
    "T30n1566_003:0062b14": "有彼去言說故。以此方便。去有自體。自位",
    "T30n1566_003:0062b15": "別故。又和合句義起別語言因故。此若無者。",
    "T30n1566_003:0062b16": "彼自位差別和合句義起別語因則不得有如",
    "T30n1566_003:0062b17": "生盲人。眼識畢竟無和合故。不可說言彼生",
    "T30n1566_003:0062b18": "盲者。已見現見及以當見。今有去法及自位",
    "T30n1566_003:0062b19": "等。和合句義起別語因。故得說言。彼行止息",
    "T30n1566_003:0062b20": "名為已去。行法正起名為去時。行作未發名",
    "T30n1566_003:0062b21": "為未去。是故我說。因有力故。去法不空。所欲",
    "T30n1566_003:0062b22": "義成。無前過失。論者言。若有去法可說去時。",
    "T30n1566_003:0062b23": "已去未去是義應爾。彼去無體先已廣說。汝",
    "T30n1566_003:0062b24": "復執有。今當更破。如偈曰。",
    "T30n1566_003:0062b25": " 未發無去時  亦復無已去",
    "T30n1566_003:0062b26": " 彼初起去空  未去何處發",
    "T30n1566_003:0062b27": "[0062b27] 釋曰。前無去合彼去不起故。偈意如此。先說",
    "T30n1566_003:0062b28": "去空。令他得解。驗破外人所立義故。復次",
    "T30n1566_003:0062b29": "未去何處發者。此明去無故。如是第一義中。",
    "T30n1566_003:0062c01": "分別不起。此義云何。偈曰。",
    "T30n1566_003:0062c02": " 無已去未去  亦無彼去時",
    "T30n1566_003:0062c03": " 於無去法中  何故妄分別",
    "T30n1566_003:0062c04": "[0062c04] 釋曰。妄分別者。如&#x7796;目人。於虛空中。或見",
    "T30n1566_003:0062c05": "毛髮蚊蚋蠅等。皆無體故。如偈曰。",
    "T30n1566_003:0062c06": " 如是一切時  未曾見初發",
    "T30n1566_003:0062c07": " 而言有去等  過失則甚多",
    "T30n1566_003:0062c08": "[0062c08] 釋曰。譬如那羅延[矛*(替-曰+貝)]逐彼竭株嗢羯遮阿修",
    "T30n1566_003:0062c09": "羅王。彼亦如是。去等過失。常隨逐汝。復次有",
    "T30n1566_003:0062c10": "人言。第一義中。去法是有。何以故。以相違",
    "T30n1566_003:0062c11": "故。謂處處相違。相待可得。譬如明暗如是與",
    "T30n1566_003:0062c12": "住相違有去可得而言無去者。是義不然。論",
    "T30n1566_003:0062c13": "者言。立此義者。是亦應問。汝意為欲令誰住",
    "T30n1566_003:0062c14": "耶。為是去者。為未去者。若去者住。義不應",
    "T30n1566_003:0062c15": "然。如偈曰。",
    "T30n1566_003:0062c16": " 去者則不住",
    "T30n1566_003:0062c17": "[0062c17] 釋曰。此謂第一義中。立去者住。驗不可得。何",
    "T30n1566_003:0062c18": "以故。以去者動作故。譬如調達。正行未息。若",
    "T30n1566_003:0062c19": "謂未去者住。是亦不然。如偈曰。",
    "T30n1566_003:0062c20": " 未去者不住",
    "T30n1566_003:0062c21": "[0062c21] 釋曰。彼未去者。以無去故。於世諦中。彼去息",
    "T30n1566_003:0062c22": "故。名之為住。此義不成。以去無體故。復次惡",
    "T30n1566_003:0062c23": "見所持。邪執自在。作如是說。欲得異住。如",
    "T30n1566_003:0062c24": "偈曰。",
    "T30n1566_003:0062c25": " 異去未去者  誰為第三住",
    "T30n1566_003:0062c26": "[0062c26] 釋曰。無一住者。說之為住。此義可得。偈意如",
    "T30n1566_003:0062c27": "是。復次偈曰。",
    "T30n1566_003:0062c28": " 去者若當住  此義云何成",
    "T30n1566_003:0062c29": " 去者去空故  去住不可得",
    "T30n1566_003:0063a01": "[0063a01] 釋曰。去住相違。於一時中。不得並故。偈意如",
    "T30n1566_003:0063a02": "此。彼去空者。令人得解。以去者住。無體可示",
    "T30n1566_003:0063a03": "故。外人言。譬如窯師。於三時中。能作不失",
    "T30n1566_003:0063a04": "故。如是去者。雖復不去。亦名去者。此義成故",
    "T30n1566_003:0063a05": "無過。論者言。汝受假法。先所成立。第一義",
    "T30n1566_003:0063a06": "者。今並失壞。由如此義。前所出因。及譬喻",
    "T30n1566_003:0063a07": "者。有過失故。復次有別道理。顯彼過失。汝立",
    "T30n1566_003:0063a08": "此住。其義云何。為當去者已去止息名為住",
    "T30n1566_003:0063a09": "耶。為彼去者未去若去時息名為住耶。三皆",
    "T30n1566_003:0063a10": "不然。何以故。偈曰。",
    "T30n1566_003:0063a11": " 去時則無住",
    "T30n1566_003:0063a12": "[0063a12] 釋曰。若去與去者合。名此為住。義則不然。外",
    "T30n1566_003:0063a13": "人言。我先所說。已去名住。此義得成。可信驗",
    "T30n1566_003:0063a14": "故。論者偈曰。",
    "T30n1566_003:0063a15": " 無彼已去故",
    "T30n1566_003:0063a16": "[0063a16] 釋曰。已去住者。是義不然。何以故。彼已去",
    "T30n1566_003:0063a17": "者。去已謝故。言其住者。無所除故。若汝意",
    "T30n1566_003:0063a18": "謂。彼未去時。名之為住。是亦不然。何以故。",
    "T30n1566_003:0063a19": "未去而息。義不然故。以是因緣。彼未去者。亦",
    "T30n1566_003:0063a20": "不名住。如是因義不成。驗亦無體。此義云何。",
    "T30n1566_003:0063a21": "彼明暗等。第一義中。不可成立。以相違故。亦",
    "T30n1566_003:0063a22": "乖汝立義故。復有人言。我立住義。以相違故。",
    "T30n1566_003:0063a23": "有初發故。又彼可除。體有起故。是義不然。彼",
    "T30n1566_003:0063a24": "有過失。如偈曰。",
    "T30n1566_003:0063a25": " 去起作及息  其過同去說",
    "T30n1566_003:0063a26": "[0063a26] 釋曰。如去者去。未去者去。異彼二去。義皆不",
    "T30n1566_003:0063a27": "然。及已去未去去時去初發者。是亦不然。如",
    "T30n1566_003:0063a28": "是已去未去去時。及彼去息。皆不成故。如是",
    "T30n1566_003:0063a29": "住者未住者。及異彼二住皆不然。住不然故。",
    "T30n1566_003:0063b01": "已住未住住時。及住初發。亦不可得。初發",
    "T30n1566_003:0063b02": "無故。已住未住住時住息。義皆不成。如上廣",
    "T30n1566_003:0063b03": "說。以文煩故。今略顯示。此義云何。彼住者不",
    "T30n1566_003:0063b04": "住。何以故。以去空故。如彼已住。住未謝者。",
    "T30n1566_003:0063b05": "久已住者。無住初發。何以故。彼已住故。譬如",
    "T30n1566_003:0063b06": "已久住者。又已住者。無住可除。何以故。去無",
    "T30n1566_003:0063b07": "體故。譬如住未謝者。如已住中。三句顯示。未",
    "T30n1566_003:0063b08": "住住時。亦復如是。以前方便。應當驗破。如是",
    "T30n1566_003:0063b09": "住義不成。有過失故。外人言。汝言無去。及無",
    "T30n1566_003:0063b10": "去者。是義不然。何以故。破壞世法故。世人咸",
    "T30n1566_003:0063b11": "謂。彼提婆達多去。或耶若達多去。汝言不爾。",
    "T30n1566_003:0063b12": "與世相違。如世皆知彼月是月。復有人云。是",
    "T30n1566_003:0063b13": "兔非月。汝亦如是。論者言。汝立此因。復有何",
    "T30n1566_003:0063b14": "義。為與世間所解相違。為與自論所解相違。",
    "T30n1566_003:0063b15": "若爾有何過。若世間所解相違者。因義不成。",
    "T30n1566_003:0063b16": "何以故。彼去去者。第一義中。不可得故。如是",
    "T30n1566_003:0063b17": "世間所解有去去者。於世諦中。我不遮故。若",
    "T30n1566_003:0063b18": "言與自論所解相違者。即所解破如是意耶。",
    "T30n1566_003:0063b19": "汝作此說。不解義理。應如是說。汝所受破。得",
    "T30n1566_003:0063b20": "此過失。是義不然。何以故。自論所解。我亦不",
    "T30n1566_003:0063b21": "著。以第一義中。去及去者。此二自體皆不受",
    "T30n1566_003:0063b22": "故。如先已遮。復次若第一義中。去及去者。此",
    "T30n1566_003:0063b23": "二定有。或一或異。求應可得。如是觀察。二俱",
    "T30n1566_003:0063b24": "不然。如偈曰。",
    "T30n1566_003:0063b25": " 去法即去者  如是則不然",
    "T30n1566_003:0063b26": " 去法異去者  是義亦不然",
    "T30n1566_003:0063b27": "[0063b27] 此二種義。云何不然。偈曰。",
    "T30n1566_003:0063b28": " 若謂彼去法  即是於去者",
    "T30n1566_003:0063b29": " 作者及作業  則為一體過",
    "T30n1566_003:0063c01": "[0063c01] 釋曰。如是語義。顛倒過咎。如聲是常。瓶亦是",
    "T30n1566_003:0063c02": "常。以其作故。此義不成。何以故。若瓶是作。",
    "T30n1566_003:0063c03": "則不名常。以是義故。聲是無常。以其作故。譬",
    "T30n1566_003:0063c04": "如彼瓶。此言可信。如是第一義中。去及去者。",
    "T30n1566_003:0063c05": "此二不一。何以故。以作者作業故。如能斫所",
    "T30n1566_003:0063c06": "斫。此二顯現。亦不得異。何以故。以去去者。",
    "T30n1566_003:0063c07": "更互俱空故。譬如餘物。或有難言。若去及",
    "T30n1566_003:0063c08": "去者。更互俱空。空無異相。體不可得。汝引能",
    "T30n1566_003:0063c09": "斫所斫。為譬喻者。此義不成。論者言。汝不善",
    "T30n1566_003:0063c10": "說。唯遮一故。彼二相差別。世間悉解。如是能",
    "T30n1566_003:0063c11": "斫所斫。更互俱空。此義成立。如能覺所覺。二",
    "T30n1566_003:0063c12": "更互空。於世諦中。二相異故。引為譬喻非喻",
    "T30n1566_003:0063c13": "不成。若謂能斫所斫。第一義中。二體無異。何",
    "T30n1566_003:0063c14": "以故。以其量故。譬如所斫自體。彼立一者。是",
    "T30n1566_003:0063c15": "義不然。何以故。所斫自體不異者不成故。何",
    "T30n1566_003:0063c16": "故不成。以第一義中。一異二邊。不取受故。於",
    "T30n1566_003:0063c17": "世諦中。能所各異。而言一者。破世間解。復次",
    "T30n1566_003:0063c18": "若汝意謂。我遮去者。及去不一故。而受異",
    "T30n1566_003:0063c19": "邊者。是亦不然。如先已說。第一義中。一異二",
    "T30n1566_003:0063c20": "邊。我皆不取故。無受異過。復有人言。如我立",
    "T30n1566_003:0063c21": "義。無前過失。謂無始已來。名言戲論。熏習種",
    "T30n1566_003:0063c22": "子。以為因故。決定因緣。各各果起。虛妄分",
    "T30n1566_003:0063c23": "別。自在力故。此執欲令去及去者。決定有異。",
    "T30n1566_003:0063c24": "為遮彼故。如偈曰。",
    "T30n1566_003:0063c25": " 若謂彼去法  定異於去者",
    "T30n1566_003:0063c26": "[0063c26] 釋曰。世俗分別。無有遮者。如實觀察。義則不",
    "T30n1566_003:0063c27": "然。云何不然。如偈曰。",
    "T30n1566_003:0063c28": " 離去有去者  離去者有去",
    "T30n1566_003:0063c29": "[0063c29] 釋曰。此二云何相離而有。以其異故。如瓶衣",
    "T30n1566_003:0064a01": "等。彼說異者。亦不欲令離去有去者。離去者",
    "T30n1566_003:0064a02": "有去。以能依所依相觀有故。方便說者。第一",
    "T30n1566_003:0064a03": "義中。不欲令彼去及去者。有差別故。以差別",
    "T30n1566_003:0064a04": "語起有待對故。如去自體。如是第一義中。不",
    "T30n1566_003:0064a05": "欲分別離去者外。別有去法。何以故。以差",
    "T30n1566_003:0064a06": "別語起有待對故。譬如去者自體。外人言。異",
    "T30n1566_003:0064a07": "部迴轉。不令他解。汝得此過。論者言。彼異部",
    "T30n1566_003:0064a08": "無體。迴轉義成。外人言。世間自有能依所依。",
    "T30n1566_003:0064a09": "未必和合。汝言有待對者。此因義不成。何以",
    "T30n1566_003:0064a10": "故。於所驗中。一分不遍故。論者言。彼諸物",
    "T30n1566_003:0064a11": "等。亦有此彼。相觀異故。待對無過。非因不",
    "T30n1566_003:0064a12": "成。汝說驗者。終是立異。異先遮故。不異得",
    "T30n1566_003:0064a13": "成。異部無體。亦非二邊。世間所解。亦不破",
    "T30n1566_003:0064a14": "壞。云何不破。今此論中。真實觀察。能依所",
    "T30n1566_003:0064a15": "依。相應和合者。非無漏慧。所觀境界。如先所",
    "T30n1566_003:0064a16": "說。復次或有人言。我異於去有彼去者。可指",
    "T30n1566_003:0064a17": "示故。譬如提婆達多。及彼馬等。能依所依",
    "T30n1566_003:0064a18": "二相異故。論者言。汝不善說去者。自體義不",
    "T30n1566_003:0064a19": "成故。提婆達多馬等異故。此義不成。以第一",
    "T30n1566_003:0064a20": "義中。譬喻無體故。若有邪慧。分別諸因差別",
    "T30n1566_003:0064a21": "等相。亦以此義答。復次鞞世師言。聰明智人。",
    "T30n1566_003:0064a22": "作如是解。謂去者之聲。此自體外有去。句義",
    "T30n1566_003:0064a23": "相應和合。如提婆達多。為所知境界。轉不轉",
    "T30n1566_003:0064a24": "故。如言青衣。餘則非分。若不如是。彼去者",
    "T30n1566_003:0064a25": "聲。應無轉不轉異。譬如大有。論者言。汝立此",
    "T30n1566_003:0064a26": "異。以為驗者。是義不然。何以故。所依能依。",
    "T30n1566_003:0064a27": "相應無體。去與去者。此二和合。先已遮故。驗",
    "T30n1566_003:0064a28": "亦不成。云何知耶。謂多同名人。彼自體外。句",
    "T30n1566_003:0064a29": "義不合。謂若二若三。乃至無量調達等也。以",
    "T30n1566_003:0064b01": "此驗知轉不轉聲。因非一向故。外人言。有簡",
    "T30n1566_003:0064b02": "別故。雖同一名。而彼黑長調達者。去聲於此",
    "T30n1566_003:0064b03": "轉。餘則不轉。以是義故。我因得成。非非一向。",
    "T30n1566_003:0064b04": "論者言。如汝所言。黑長調達。第一義中。以無",
    "T30n1566_003:0064b05": "體故。因義不成。如青衣喻。及境界者。第一義",
    "T30n1566_003:0064b06": "中。皆不可得。若有說言。去異去者。覺差別",
    "T30n1566_003:0064b07": "故。如此立驗者。同前因喻破。復次若汝謂。我",
    "T30n1566_003:0064b08": "立一遮異。立異遮一。終不離異故。遮異不成",
    "T30n1566_003:0064b09": "者。是義不然。何以故。一異俱遮。先已說故。",
    "T30n1566_003:0064b10": "以此驗力。破著二邊。彼境界覺。何因得起。智",
    "T30n1566_003:0064b11": "人已解。故我無過。是故汝言我遮去者。與去",
    "T30n1566_003:0064b12": "不異。立義分別。受不異者。我無此過。復次汝",
    "T30n1566_003:0064b13": "若細心觀察。取我上言。譬如去者。自體不異",
    "T30n1566_003:0064b14": "故。立義不成。以譬喻無體。與我過失者。是說",
    "T30n1566_003:0064b15": "不然。何以故。去者體外。更無異法。無異法",
    "T30n1566_003:0064b16": "故。去者體成。以體成故。譬喻無過。如是鞞世",
    "T30n1566_003:0064b17": "師人。諸食糠等。覆藏己過。欲壞正理。如先所",
    "T30n1566_003:0064b18": "說。驗皆不成。復有人云。汝先遮去。今則棄",
    "T30n1566_003:0064b19": "捨。乃更論餘。若一若異。去及去者。二皆不",
    "T30n1566_003:0064b20": "成。此非善說者不然。如偈曰。",
    "T30n1566_003:0064b21": " 去者及去二  為一異故成",
    "T30n1566_003:0064b22": "[0064b22] 釋曰。去者去二。為一為異。有彼二故。可領受",
    "T30n1566_003:0064b23": "耶。若方便說。或一或異者。如偈曰。",
    "T30n1566_003:0064b24": " 彼二無有成  云何當有去",
    "T30n1566_003:0064b25": "[0064b25] 釋曰。彼去已遮。非欲捨故。由如此義。一等分",
    "T30n1566_003:0064b26": "別。亦如是遮。於世諦中。彼二有故。應知如汝",
    "T30n1566_003:0064b27": "意謂。第一義中。若一若異。去者去成。無如此",
    "T30n1566_003:0064b28": "義。一異體無。而執為有。令人解者。是義不",
    "T30n1566_003:0064b29": "然。或有聰明慢人。作如是說。汝言第一義中。",
    "T30n1566_003:0064c01": "無去者去。以作動故。如彼餘物。如是住者無",
    "T30n1566_003:0064c02": "住。以作動故。如彼調達。去未謝者。此前二",
    "T30n1566_003:0064c03": "驗。為何所顯。作動作者。為當外動作者。此",
    "T30n1566_003:0064c04": "作不作耶。為當身動作者。此作不作耶。若言",
    "T30n1566_003:0064c05": "外作不作者。則譬喻不成。以彼異作作故。若",
    "T30n1566_003:0064c06": "言身作不作者。則與義相違。以語者語故。斫",
    "T30n1566_003:0064c07": "者斫故。彼去亦然。身既動作。何名不作。如是",
    "T30n1566_003:0064c08": "先所說驗。此義不成。有過失故。論者言。彼異",
    "T30n1566_003:0064c09": "作者不作去作。以是義故。彼作者等。譬喻",
    "T30n1566_003:0064c10": "得成。如所說過。今還在汝。譬喻既成。亦不違",
    "T30n1566_003:0064c11": "義。云何不違。如偈曰。",
    "T30n1566_003:0064c12": " 因去了去者  彼去則不去",
    "T30n1566_003:0064c13": "[0064c13] 釋曰。彼去不去者。謂第一義中。不作彼去。何",
    "T30n1566_003:0064c14": "以故。以無異故。如去自體。此謂說無異者。自",
    "T30n1566_003:0064c15": "驗破故。亦破世間所共解故。何以故。如偈",
    "T30n1566_003:0064c16": "曰。",
    "T30n1566_003:0064c17": " 如見有是人  往村等去故",
    "T30n1566_003:0064c18": "[0064c18] 釋曰。彼人體外。別有村等。世間悉解。復次因",
    "T30n1566_003:0064c19": "去了去者。彼去則不去。此義云何為此故。如",
    "T30n1566_003:0064c20": "偈曰。",
    "T30n1566_003:0064c21": " 先無有去法  故無去者去",
    "T30n1566_003:0064c22": "[0064c22] 釋曰。如住者自體得為去因而作於去。無此",
    "T30n1566_003:0064c23": "去者故。雖無去者。而世諦中。意欲為因。次生",
    "T30n1566_003:0064c24": "功用。風界自在。處邊無間。諸行聚起。時節差",
    "T30n1566_003:0064c25": "別。剎那剎那。前後相異。此等起故。名為去",
    "T30n1566_003:0064c26": "者。於世諦中。實不欲令如是作者。為作者因。",
    "T30n1566_003:0064c27": "是故偈言。如見有是人往村等去故。非以自",
    "T30n1566_003:0064c28": "體為自體因。如是諸自部輩因去了去者。彼",
    "T30n1566_003:0064c29": "去則不去。此義應知。復次僧佉人言。由地等",
    "T30n1566_003:0065a01": "聚集別名身種。彼塵增長故稱為去。如是去",
    "T30n1566_003:0065a02": "果依止聚因。去和合人。名為去者。此執不然。",
    "T30n1566_003:0065a03": "何以故。彼未去時無去者故。若未去時。名為",
    "T30n1566_003:0065a04": "去者。如是住者。亦應名去。而實不然。若謂",
    "T30n1566_003:0065a05": "彼已去者。為彼去因。是亦不然。何以故。如先",
    "T30n1566_003:0065a06": "偈言。如見有是人往彼村等故。此義云何。如",
    "T30n1566_003:0065a07": "是彼去不能作去應如此知有。外人言。有生",
    "T30n1566_003:0065a08": "作故。說為芽生。猶如智人自生智慧。此執",
    "T30n1566_003:0065a09": "不然。但妄分別。以芽未生時。生無所作。而",
    "T30n1566_003:0065a10": "言生作。此義不然。如是去者自體去。說者自",
    "T30n1566_003:0065a11": "言說。斫者自斫作。此皆不然。何以故。自體自",
    "T30n1566_003:0065a12": "作。義不然故。由彼意欲為因。次起功用處作",
    "T30n1566_003:0065a13": "等因。生彼字句音聲行聚。名為語者。而執有",
    "T30n1566_003:0065a14": "別語。言自體者。此則不然。如是語先名為語",
    "T30n1566_003:0065a15": "者。無如此義。復次。鞞世師言。如先所說。因",
    "T30n1566_003:0065a16": "去知去者。彼去則不去。汝雖已破。義又不然。",
    "T30n1566_003:0065a17": "何以故。彼去者外。別有去法。以是義故無前",
    "T30n1566_003:0065a18": "過失。別義云何。謂實覺業覺。此二不同。境界",
    "T30n1566_003:0065a19": "別故。譬如牛與水牛。二覺相異。若不異者。",
    "T30n1566_003:0065a20": "彼二境界。則無差別。譬如牛覺自體。論者",
    "T30n1566_003:0065a21": "言。因去了去者。彼去則不去。此過如前說。今",
    "T30n1566_003:0065a22": "遮彼異。如偈曰。",
    "T30n1566_003:0065a23": " 因去了去者  異去亦不去",
    "T30n1566_003:0065a24": "[0065a24] 釋曰。彼立異者。令他得解。驗無體故。如偈曰。",
    "T30n1566_003:0065a25": " 此物與彼物  有異者不成",
    "T30n1566_003:0065a26": "[0065a26] 釋曰。第一義中。法性如是故。我譬喻得成。復",
    "T30n1566_003:0065a27": "次因去了去者。異去亦不去。此義云何。偈曰。",
    "T30n1566_003:0065a28": " 去者是一故  去有二不然",
    "T30n1566_003:0065a29": "[0065a29] 釋曰。何故不然。立驗知故。以第一義中去者。",
    "T30n1566_003:0065b01": "體外無異去去。何以故。以不合二去故。譬如",
    "T30n1566_003:0065b02": "住者。復次食糠者言。如我立義。唯有一去。去",
    "T30n1566_003:0065b03": "與者合。名為去者。由此異故。能為去因。以作",
    "T30n1566_003:0065b04": "彼去故。如有人言。彼調達去。又如彼燈與",
    "T30n1566_003:0065b05": "明為因。名曰燈明。如汝先說。去者一故。去二",
    "T30n1566_003:0065b06": "不然。義不應爾。論者言。汝非善說。如前所",
    "T30n1566_003:0065b07": "說。諸因力等。第一義中。去及未起。皆已遮",
    "T30n1566_003:0065b08": "故。復次去者。不為去和合因。以起聲覺別因",
    "T30n1566_003:0065b09": "故。譬如彼業。以此驗知。汝言去與去者和合。",
    "T30n1566_003:0065b10": "虛妄說耳。何以故。若人未與去和合時。則非",
    "T30n1566_003:0065b11": "去者。譬如住者。而言與彼去者和合。是義不",
    "T30n1566_003:0065b12": "然。復次如理諦觀。去及去者。不可得故。如偈",
    "T30n1566_003:0065b13": "曰。",
    "T30n1566_003:0065b14": " 有實無有實  亦有實無實",
    "T30n1566_003:0065b15": " 如是三去者  各不用三去",
    "T30n1566_003:0065b16": "[0065b16] 釋曰。有實去者。謂與去和合故。名為有去。此",
    "T30n1566_003:0065b17": "義云何。若有實去者。不用三去。謂有實去不",
    "T30n1566_003:0065b18": "去。無實去不去。亦俱去不去。以作動故。譬",
    "T30n1566_003:0065b19": "如餘物。若無實去者。亦無三去。以去空故。譬",
    "T30n1566_003:0065b20": "如住者。彼俱去去者。同前驗破。如破去者。去",
    "T30n1566_003:0065b21": "法亦然。立義出因。引譬方便。應如此知。由依",
    "T30n1566_003:0065b22": "道理阿含二種觀察。於一切時。三去不成故。",
    "T30n1566_003:0065b23": "如偈曰。",
    "T30n1566_003:0065b24": " 是故去無性  去者亦復然",
    "T30n1566_003:0065b25": " 去時及諸法  一切無所有",
    "T30n1566_003:0065b26": "[0065b26] 釋曰。如先立驗。破去去者。諸餘作法。亦應例",
    "T30n1566_003:0065b27": "遮。此品中明去無自性者。欲令信解無來無",
    "T30n1566_003:0065b28": "去別緣起義。是故得成。如無盡慧經中說。無",
    "T30n1566_003:0065b29": "去無來者。名為聖去來。又如金剛般若經說。",
    "T30n1566_003:0065c01": "善男子。如來者。無所從來。亦無所去。故名如",
    "T30n1566_003:0065c02": "來。又如無言說經曰。來去無有實。諸法如虛",
    "T30n1566_003:0065c03": "空。又如般若波羅蜜經說。彼微塵等。亦無所",
    "T30n1566_003:0065c04": "從來。亦無所去。以彼去來不可見故。又如佛",
    "T30n1566_003:0065c05": "告極勇猛菩薩言。善男子。色法去來不可見",
    "T30n1566_003:0065c06": "故。受想行識亦復如是。五陰去來不可見者。",
    "T30n1566_003:0065c07": "是名般若波羅蜜。如是等諸修多羅。此中應",
    "T30n1566_003:0065c08": "廣說。",
    "T30n1566_003:0065c09": "[0065c09] 釋觀去來品竟。"
}