{
    "X37n0662_014:0538c16": "涅槃經疏三德指歸卷第十四",
    "X37n0662_014:0538c18": "錢塘沙門釋　智圓　述",
    "X37n0662_014:0538c19": "德王品",
    "X37n0662_014:0538c20": "瑤亮謂小山瑤靈味亮也。",
    "X37n0662_014:0538c21": "乃至九十等者餘三從省故云乃至具明應云三四",
    "X37n0662_014:0538c22": "廣梵行五六廣天行七八廣嬰兒行也。",
    "X37n0662_014:0538c23": "太昌下僧宗判前二家。",
    "X37n0662_014:0538c24": "後四廣後兩等者第七功德始發心至第十功德修",
    "X37n0662_014:0539a01": "三十七品見佛性此皆自行而病兒兩行俱是化他",
    "X37n0662_014:0539a02": "故云全不相應。",
    "X37n0662_014:0539a03": "光宅釋中文有二段初雙標次同是下雙釋初釋體",
    "X37n0662_014:0539a04": "一謂五行十德同是因善非是極果外凡十信窮學",
    "X37n0662_014:0539a05": "等覺感後下釋義異若望妙覺報果則十地已還同",
    "X37n0662_014:0539a06": "名為因而此因中自有習果。",
    "X37n0662_014:0539a07": "感後習果者地前習因感地上習果也故名能感之",
    "X37n0662_014:0539a08": "因為五行。",
    "X37n0662_014:0539a09": "醻前習因者地上習果醻五行習因也故名能醻之",
    "X37n0662_014:0539a10": "果為功德是則五行是地前之習因十德是地上之",
    "X37n0662_014:0539a11": "習果此即義異也若望妙覺二俱是因向云體一良",
    "X37n0662_014:0539a12": "在於此斯乃別教始終教道之說如何消釋圓經若",
    "X37n0662_014:0539a13": "謂不然豈初地已上而無八得報果耶故下破云乃",
    "X37n0662_014:0539a14": "菩薩之位也。",
    "X37n0662_014:0539a15": "以金剛心為體者彼見第六功德有入金剛三時之",
    "X37n0662_014:0539a16": "言便謂用等覺金心為體也兩家即瑤亮。",
    "X37n0662_014:0539a17": "如其所說者如太昌破也。",
    "X37n0662_014:0539a18": "開善下初敘彼義文云下引文竝破。",
    "X37n0662_014:0539a19": "何處不勸者五行文後皆有勸修何待德王方明獎",
    "X37n0662_014:0539a20": "勸。",
    "X37n0662_014:0539a21": "研其遺文者謂研覈諸師所遺疏義如向所破皆不",
    "X37n0662_014:0539a22": "與經旨契會故引而駮之。",
    "X37n0662_014:0539a23": "今依下明今釋先依文定義五行云修在因明矣此",
    "X37n0662_014:0539a24": "語地前十事云得得即是證在果明也此語登地。",
    "X37n0662_014:0539b01": "前三下釋疑顯意。",
    "X37n0662_014:0539b02": "其文則少者所明行果其文不多。",
    "X37n0662_014:0539b03": "非不明修者如向引第九功德初發五事即是修也",
    "X37n0662_014:0539b04": "乃是捨少從多去傍取正故以修證判其行德。",
    "X37n0662_014:0539b05": "釋德王名中初以自行化他釋次約三德釋顯上自",
    "X37n0662_014:0539b06": "他不出三德故有次釋初云外化廣者遍照十界故",
    "X37n0662_014:0539b07": "內行深者位居等覺故是則位隣妙覺故稱高貴證",
    "X37n0662_014:0539b08": "過十地故號德王德即所證三德也又光下次約三",
    "X37n0662_014:0539b09": "德釋名如文。",
    "X37n0662_014:0539b10": "法性尊極者應云法身。",
    "X37n0662_014:0539b11": "從人題品者若從所證應云十功德品今約能證之",
    "X37n0662_014:0539b12": "人者意明人已證法顯法不虗。",
    "X37n0662_014:0539b13": "經修行如是至功德者修行即是依經修前五行而",
    "X37n0662_014:0539b14": "證此十德也問天行是果病兒是用何云修前五行",
    "X37n0662_014:0539b15": "耶答五行俱通因果而有傍正之殊今約通因以說",
    "X37n0662_014:0539b16": "況復三諦圓觀五行具足義如前記。",
    "X37n0662_014:0539b17": "分別智所不知等者通別菩薩出假分別智難生兩",
    "X37n0662_014:0539b18": "教二乘入空泥洹智易得中道佛性非此二智能知",
    "X37n0662_014:0539b19": "故云非難非易。",
    "X37n0662_014:0539b20": "無邊無中者即邊而中故無邊即中而邊故無中中",
    "X37n0662_014:0539b21": "邊互無孰為相貌。",
    "X37n0662_014:0539b22": "三慧似道者即小乘四善根位在通即性地也。",
    "X37n0662_014:0539b23": "尚不下別教初地證道同圓由地前次第今尚不用",
    "X37n0662_014:0539b24": "古人何得用通教共乘三慧似道而釋此耶故去圓",
    "X37n0662_014:0539c01": "文其義逾遠。",
    "X37n0662_014:0539c02": "文明下結前三家共成十失。",
    "X37n0662_014:0539c03": "文明不聞等者初事顯云不聞而翻作聞慧釋義故",
    "X37n0662_014:0539c04": "成失也。",
    "X37n0662_014:0539c05": "作思議解者小乘三慧可思議故。",
    "X37n0662_014:0539c06": "作顯露解者今文十德正是圓乘祕藏而他作小乘",
    "X37n0662_014:0539c07": "顯露釋之。",
    "X37n0662_014:0539c08": "作偏缺解者小乘偏真三慧非圓備三德也。",
    "X37n0662_014:0539c09": "尋常解者小教三慧昔日已明是尋常法如何今聞",
    "X37n0662_014:0539c10": "翻更驚恠。",
    "X37n0662_014:0539c11": "作差別解者五法圓證無差豈得相由差別。",
    "X37n0662_014:0539c12": "邊窮者小乘偏真是空邊非三德無窮之法也。",
    "X37n0662_014:0539c13": "佛經下云云者拒抗之[億音+(天*天)]即前十失。",
    "X37n0662_014:0539c14": "猶參因相者以而聞之言雖是約證一往似從他聞",
    "X37n0662_014:0539c15": "故云猶參因相也參雜也。",
    "X37n0662_014:0539c16": "亦是證中之行者如初地復起二地之行此則真因",
    "X37n0662_014:0539c17": "已是分果故知十德唯約證得。",
    "X37n0662_014:0539c18": "若尋文取義者如今師尋此品聞已等文知是證相。",
    "X37n0662_014:0539c19": "依義判文者如前五行既正約修因則知此十德必",
    "X37n0662_014:0539c20": "明證得故依此義以判其文。",
    "X37n0662_014:0539c21": "不然下斥古人也[网(ㄨ*ㄨ)+又]像亦可云仿像未實貌也。",
    "X37n0662_014:0539c22": "非他邊領者即華嚴云所有慧身不由他悟剎說塵",
    "X37n0662_014:0539c23": "說無有窮盡即其相也此亦是斥古人約聞慧解也。",
    "X37n0662_014:0539c24": "即是聞聞者既從他聞則有能聞所聞故曰聞聞。",
    "X37n0662_014:0540a01": "何得下不聞是理聞則是智從理發智故云不聞聞",
    "X37n0662_014:0540a02": "也。",
    "X37n0662_014:0540a03": "略舉三種者具說無量不出三諦故此略舉已收具",
    "X37n0662_014:0540a04": "說三諦皆云不聞聞者即是依三諦理發三種智也。",
    "X37n0662_014:0540a05": "此之下顯前說雖前後證必同時故云三法在一心",
    "X37n0662_014:0540a06": "也不同別教前空次假後中及二觀淺中道深也尚",
    "X37n0662_014:0540a07": "不同別豈與兩教二乘共耶。",
    "X37n0662_014:0540a08": "其雖下但證偏真不達真空本具諸法而當體即中",
    "X37n0662_014:0540a09": "故云不知祕密。",
    "X37n0662_014:0540a10": "經三寶性相者相別故三性同故一是故名為一體",
    "X37n0662_014:0540a11": "三寶。",
    "X37n0662_014:0540a12": "經一切諸佛(至)無變者舉深顯淺良由菩薩同諸佛",
    "X37n0662_014:0540a13": "證故舉諸佛以顯菩薩。",
    "X37n0662_014:0540a14": "經如來涅槃者乘如實道來成正覺即是不來而來",
    "X37n0662_014:0540a15": "義當於始涅槃謂所證所入即是不去而去義當於",
    "X37n0662_014:0540a16": "終此以始終合一句也。",
    "X37n0662_014:0540a17": "一一事無非中道者謂五事既皆中道異名故能各",
    "X37n0662_014:0540a18": "具二十句義經中二十句欲略消其名者初非有非",
    "X37n0662_014:0540a19": "無中道非二諦也非有為非無為者非於四諦有為",
    "X37n0662_014:0540a20": "苦集也無為道滅也非有漏無漏者非於證真不證",
    "X37n0662_014:0540a21": "真也非色非不色者非於色心也非名者非四陰非",
    "X37n0662_014:0540a22": "不名者非色陰非相者非於生住異滅四相非不相",
    "X37n0662_014:0540a23": "者非真也非有非不有者非二十五有之有非二十",
    "X37n0662_014:0540a24": "五也空非物者非六根所覩隱顯情塵非不物者非",
    "X37n0662_014:0540b01": "真諦也非因非果者非分段變易二處因果非待者",
    "X37n0662_014:0540b02": "非二邊相待以顯絕待非不待者此絕亦絕方名絕",
    "X37n0662_014:0540b03": "待非明非闇者非佛果智明非凡夫闇惑非出者非",
    "X37n0662_014:0540b04": "二乘運出三界非不出者非人天不出生死非常者",
    "X37n0662_014:0540b05": "非出假菩薩及外計邪常非不常者非二乘滯空之",
    "X37n0662_014:0540b06": "無常非斷者非於斷惑位非不斷者非於不斷惑位",
    "X37n0662_014:0540b07": "非始非終者非於外計冥初之始八萬劫已滅沒之",
    "X37n0662_014:0540b08": "終此即非斷常二計也又非發心之始究竟之終非",
    "X37n0662_014:0540b09": "過去等可解。",
    "X37n0662_014:0540b10": "餘亦如是者下九功德亦爾。",
    "X37n0662_014:0540b11": "經所謂一切外道經書者而此經書元是涅槃不思",
    "X37n0662_014:0540b12": "議俗諦之法故前文字品云是佛所說非外道說法",
    "X37n0662_014:0540b13": "華云治世語言皆順正法即此意也但外道不知執",
    "X37n0662_014:0540b14": "為己法二乘不達謂是邪書菩薩悟之無非俗諦故",
    "X37n0662_014:0540b15": "下經云祕密之義今得知之。",
    "X37n0662_014:0540b16": "經四毗陀論澤州疏云外國有四大論師一婆耶婆",
    "X37n0662_014:0540b17": "造四毗陀論亦名韋陀此云智論一億力毗陀明事",
    "X37n0662_014:0540b18": "火懺悔法二耶爰毗陀明布施祠祀法三阿他毗陀",
    "X37n0662_014:0540b19": "明一切鬪戰法四三摩毗陀明知異國鬪戰法知此",
    "X37n0662_014:0540b20": "生智故名智論第二論師名婆尼尼造毗伽羅論此",
    "X37n0662_014:0540b21": "名記論明一切音聲名字音句等法第三論師名伽",
    "X37n0662_014:0540b22": "毗羅是黃頭仙造僧佉經此云數是所造論名論中",
    "X37n0662_014:0540b23": "辨二十五法用通大地中慧數為體二十五諦如前",
    "X37n0662_014:0540b24": "記及下陳如品第四論師名優樓佉是青目仙彼造",
    "X37n0662_014:0540c01": "衛世師經此名最勝明六諦義。",
    "X37n0662_014:0540c02": "疏云根本有三外道者然一切外人所計不過二天",
    "X37n0662_014:0540c03": "三仙二天者謂摩醯首羅天毗紐天此云遍淨俱舍",
    "X37n0662_014:0540c04": "云是第三禪頂天大論云遍淨天者四臂捉貝持輪",
    "X37n0662_014:0540c05": "騎金翅鳥有大神力而多恚害時人畏威遂加尊事",
    "X37n0662_014:0540c06": "摩醯首羅天者此云大自在色界頂天三目八臂騎",
    "X37n0662_014:0540c07": "白牛執白拂有大威力能傾覆世界舉世尊之以為",
    "X37n0662_014:0540c08": "化本廣如止觀第十記三仙者一迦毗羅此翻黃頭",
    "X37n0662_014:0540c09": "頭如金色說經有十萬偈曰僧佉論此云數術用二",
    "X37n0662_014:0540c10": "十五諦明因中有果計一為宗二優樓僧佉此云鵂",
    "X37n0662_014:0540c11": "鶹仙其人晝藏山谷以造經書夜則遊行說法教化",
    "X37n0662_014:0540c12": "猶如彼鳥故得此名說論亦有十萬偈名衛世師此",
    "X37n0662_014:0540c13": "云無勝計因中無果以六諦為宗三勒沙婆此云苦",
    "X37n0662_014:0540c14": "行以算數為聖法造經亦有十萬偈名尼乾子此人",
    "X37n0662_014:0540c15": "斷結用六障四濁為法計因中亦有果亦無果亦一",
    "X37n0662_014:0540c16": "亦異為宗六障四濁及六諦名義竝如前第十一記",
    "X37n0662_014:0540c17": "疏云但列迦毗羅優樓佉者衛世師即婁佉所造論",
    "X37n0662_014:0540c18": "也今疏據三宗外道消經則經中但見二仙而無勒",
    "X37n0662_014:0540c19": "沙婆者但是從略。",
    "X37n0662_014:0540c20": "又迦下此據勒沙所計不出向二故經不明若約四",
    "X37n0662_014:0540c21": "大論師則經文已足如向引澤州所釋。",
    "X37n0662_014:0540c22": "經初未曾聞者即不聞今於此經得而得知之即聞",
    "X37n0662_014:0540c23": "此謂不聞聞也。",
    "X37n0662_014:0540c24": "不聞聞真諦法者小乘十一部但詮偏真故經云十",
    "X37n0662_014:0541a01": "一部知是真諦。",
    "X37n0662_014:0541a02": "即是圓證者了二乘真空即具三德汝等所行是菩",
    "X37n0662_014:0541a03": "薩道悟小即大故云圓證是知若曉十界一心則三",
    "X37n0662_014:0541a04": "諦俱融何所致惑不聞聞義豁若披雲經深密之義",
    "X37n0662_014:0541a05": "不聞也今因此經聞也。",
    "X37n0662_014:0541a06": "非是思慧之益者重破他解也。",
    "X37n0662_014:0541a07": "文云下引下廣釋經文以證古非。",
    "X37n0662_014:0541a08": "言近菩提者乃是分真十地近於究竟菩提也。",
    "X37n0662_014:0541a09": "先提緣由者謂聽受是經即是獲分真利益之緣由",
    "X37n0662_014:0541a10": "緣起因由故曰緣由。",
    "X37n0662_014:0541a11": "假智照事者問假智了達性具三千正是照理何名",
    "X37n0662_014:0541a12": "照事答由達性具遂知諸法咸自我心故觀外事唯",
    "X37n0662_014:0541a13": "見性具故云假智照事耳夫尋言教必識根源不可",
    "X37n0662_014:0541a14": "逐名而迷其旨故知三觀體雖融即較甚功用不無",
    "X37n0662_014:0541a15": "差殊是則遍攝諸法以歸心境則莫盛乎假遣蕩計",
    "X37n0662_014:0541a16": "著入於無生不越空中三觀圓觀佛道可復。",
    "X37n0662_014:0541a17": "經遠見佛道者即小見大何名為遠耶此言見深遠",
    "X37n0662_014:0541a18": "之佛道非二乘之淺近耳。",
    "X37n0662_014:0541a19": "歷四法者謂一書寫二讀誦通利三為他說四思惟",
    "X37n0662_014:0541a20": "其義初是身業二三口業四是意業又三是自行為",
    "X37n0662_014:0541a21": "說化他經凡舉四雙八隻校量四法超於聽受須知",
    "X37n0662_014:0541a22": "聽受之言竝約賢位書寫等四俱在聖位他師不曉",
    "X37n0662_014:0541a23": "謂是思慧者謬矣經中四雙者初義理一雙次善男",
    "X37n0662_014:0541a24": "子下名義一雙三復次下解行一雙四善男子下法",
    "X37n0662_014:0541b01": "義一雙。",
    "X37n0662_014:0541b02": "經得見檀者無明分破見檀法界也。",
    "X37n0662_014:0541b03": "斷疑是外論者由內證利益故於外境斷離疑心故",
    "X37n0662_014:0541b04": "云是外論也。",
    "X37n0662_014:0541b05": "亦稱智斷者前章內證利益是智德此斷疑是斷德",
    "X37n0662_014:0541b06": "明生下喻智斷同時。",
    "X37n0662_014:0541b07": "前後互明者前明智德必具此斷此明斷德必具前",
    "X37n0662_014:0541b08": "智明暗之喻思之易知。",
    "X37n0662_014:0541b09": "未見佛性者以別圓聞思修位在地住之前故而今",
    "X37n0662_014:0541b10": "文云了知一切悉有佛性向利益中云則得見之況",
    "X37n0662_014:0541b11": "利益斷疑其義互現故知今云了知即前見性須約",
    "X37n0662_014:0541b12": "地住方順經文聞思之釋一何謬也。",
    "X37n0662_014:0541b13": "今作下正示今義。",
    "X37n0662_014:0541b14": "疑佛涅槃是無常倒者謂佛定滅故屬無常。",
    "X37n0662_014:0541b15": "三單對一雙者三單即樂我淨一雙即涅槃與常。",
    "X37n0662_014:0541b16": "注云云者應云疑佛是真樂疑佛是苦等則義當有",
    "X37n0662_014:0541b17": "八然此疏主所釋自是一途若依荊溪文義甚便即",
    "X37n0662_014:0541b18": "私謂下是也但總別分其五句既知涅槃是總名四",
    "X37n0662_014:0541b19": "德是別號於總起疑則成倒也問若依荊溪消文則",
    "X37n0662_014:0541b20": "八倒不足答今助釋之初疑定涅槃否即是總疑四",
    "X37n0662_014:0541b21": "枯下之四疑即是別疑四榮總別消文八倒宛足。",
    "X37n0662_014:0541b22": "須具例佛性者於三乘文下盡合云為有佛性為無",
    "X37n0662_014:0541b23": "佛性前疑從略但云為有為無至解實理方言佛性",
    "X37n0662_014:0541b24": "故云互現。",
    "X37n0662_014:0541c01": "經了知一切眾生者即前三乘人。",
    "X37n0662_014:0541c02": "即離實法上疑者以無常即是四念觀謂觀色不淨",
    "X37n0662_014:0541c03": "等既約五陰故屬實法而經言眾生非眾生者以眾",
    "X37n0662_014:0541c04": "生是攬陰而成是知雖有眾生之語而正在除五陰",
    "X37n0662_014:0541c05": "實法上疑也命非命亦爾。",
    "X37n0662_014:0541c06": "離假名上疑者以計五陰起我見故。",
    "X37n0662_014:0541c07": "經圓讖者說文讖驗也謂占後有效驗也。",
    "X37n0662_014:0541c08": "經見老人等者即是東門見老南門見病西門見死",
    "X37n0662_014:0541c09": "北見沙門事載瑞應經上卷略如前記。",
    "X37n0662_014:0541c10": "寄有無而言非有非無等者示經深意也文寄有無",
    "X37n0662_014:0541c11": "意在雙非文意兩全則三諦義顯文意無滯故竝云",
    "X37n0662_014:0541c12": "寄。",
    "X37n0662_014:0541c13": "不可下結嘆三諦上兩不可思議是嘆真俗復不可",
    "X37n0662_014:0541c14": "思議即嘆中道三一互融故俱不思議。",
    "X37n0662_014:0541c15": "玄而下有無相即已是於玄又即中道故云復玄。",
    "X37n0662_014:0541c16": "經聞不聞義者只是不聞聞此乃德王謬領之非德",
    "X37n0662_014:0541c17": "王意謂若云不聞不應言聞若聞不應言不聞故成",
    "X37n0662_014:0541c18": "謬領。",
    "X37n0662_014:0541c19": "分使成兩者奪聞成有法奪不聞成無法有無性別",
    "X37n0662_014:0541c20": "故須成兩如來向者何故以不聞聞為一義也故次",
    "X37n0662_014:0541c21": "文以生滅遮之。",
    "X37n0662_014:0541c22": "生滅不得作一者不聞是無聞即是有有無碩乖定",
    "X37n0662_014:0541c23": "是二法是故不聞不得有聞故經云無不應生此乃",
    "X37n0662_014:0541c24": "舉不聞遮聞也言聞不得有不聞故經云有不應滅",
    "X37n0662_014:0542a01": "此乃舉聞遮不聞也。",
    "X37n0662_014:0542a02": "正就不聞聞奪者前通約有無者意在以聞屬有不",
    "X37n0662_014:0542a03": "聞屬無有無相奪其義既立故今正舉佛說奪之。",
    "X37n0662_014:0542a04": "經定成兩者聞與不聞異故成兩。",
    "X37n0662_014:0542a05": "定不應一者現見不聞與聞異如何而言不聞而聞",
    "X37n0662_014:0542a06": "是一義耶。",
    "X37n0662_014:0542a07": "凡累三譬者謂一去二生三得以此三事共顯聞不",
    "X37n0662_014:0542a08": "聞義亦可去至喻聞涅槃生不生喻顯佛性得不得",
    "X37n0662_014:0542a09": "喻顯菩提觀下縱門義勢應爾然此三喻疏文略釋",
    "X37n0662_014:0542a10": "若欲委消者初喻中以去喻聞至喻不聞經譬如去",
    "X37n0662_014:0542a11": "者喻能聞人經至則不去者類顯初句如彼世人已",
    "X37n0662_014:0542a12": "得至者不可言去合法者諸佛菩薩已得涅槃不聞",
    "X37n0662_014:0542a13": "法竟不得言聞經去則不至類顯後向如彼世人在",
    "X37n0662_014:0542a14": "路去時不得名至合法者已得聞者則更不得聞於",
    "X37n0662_014:0542a15": "不聞次喻中以生喻聞不聞經生已不生類顯後句",
    "X37n0662_014:0542a16": "如彼生相生諸法時不得說言生於不生合法者已",
    "X37n0662_014:0542a17": "得聞時不得宣說聞於不聞經不生不生類向前句",
    "X37n0662_014:0542a18": "如世虗空不可生故正名不生不得言生合法者不",
    "X37n0662_014:0542a19": "可聞法正名不聞不得言聞。第三喻中以得喻聞不",
    "X37n0662_014:0542a20": "得喻不聞經得已不得類向後句如彼十四不相應",
    "X37n0662_014:0542a21": "行中有非色非心之得能得諸法今取為喻如彼諸",
    "X37n0662_014:0542a22": "得得諸法時不得名為得於不得合法者已得聞時",
    "X37n0662_014:0542a23": "不得說為聞於不聞不得不得類顯前句是兔角等",
    "X37n0662_014:0542a24": "不可得法正名不得不可說之為不得得合法者不",
    "X37n0662_014:0542b01": "可聞法正名不聞不得說之為不聞聞舉此三喻以",
    "X37n0662_014:0542b02": "顯不聞與聞二義宛別如何世尊言聞所不聞是一",
    "X37n0662_014:0542b03": "義耶故疏云皆定奪為兩也。",
    "X37n0662_014:0542b04": "疏云即不生不生者謂終不生於不生之法也。",
    "X37n0662_014:0542b05": "合譬不得為一者前法中有二初結定成兩次結定",
    "X37n0662_014:0542b06": "不應一譬中但譬定成兩故云至則不去等今合但",
    "X37n0662_014:0542b07": "以定不應一合之故云聞所不聞等。",
    "X37n0662_014:0542b08": "譬中下點示譬文所闕。但是下和會兩文。",
    "X37n0662_014:0542b09": "開合互現者開譬則明定兩合譬但合不一此名互",
    "X37n0662_014:0542b10": "現若依法文必須雙具若於譬中立不應一譬者如",
    "X37n0662_014:0542b11": "初譬下應云云何而言至而去乃至第三譬下應云",
    "X37n0662_014:0542b12": "云何而言得不得合中若據世行經本正是合前定",
    "X37n0662_014:0542b13": "兩譬疏主云是合不一者恐今時經本訛錯若依疏",
    "X37n0662_014:0542b14": "作不一合者經但應云聞所不聞亦復如是智者詳",
    "X37n0662_014:0542b15": "之。",
    "X37n0662_014:0542b16": "縱難者許其不聞聞是一也。",
    "X37n0662_014:0542b17": "經十住菩薩者反徵也若言凡夫未有菩提未得涅",
    "X37n0662_014:0542b18": "槃未見佛性是有是得是見者則凡夫與佛事無差",
    "X37n0662_014:0542b19": "別何故如來向言十住見性未了了耶十住尚爾何",
    "X37n0662_014:0542b20": "況凡夫驗知不聞聞二云何言一。",
    "X37n0662_014:0542b21": "經如來往昔等者若從他聞即是於聞此縱也。",
    "X37n0662_014:0542b22": "復言無師者反徵也既言無師則不從他聞是則從",
    "X37n0662_014:0542b23": "他則聞不從他則不聞故知二法本異何故說言不",
    "X37n0662_014:0542b24": "聞聞是一義耶。",
    "X37n0662_014:0542c01": "結兩縱者既生佛不同是則定成兩法故知聞則得",
    "X37n0662_014:0542c02": "道見性不聞則不得不見經皆竝難如文色聲況者",
    "X37n0662_014:0542c03": "色聲是可見可聞之法尚有不可見聞況涅槃妙理",
    "X37n0662_014:0542c04": "豈有見聞而云不聞聞耶。",
    "X37n0662_014:0542c05": "初文下釋色聲義但取色在障內復是麤顯則可見",
    "X37n0662_014:0542c06": "聲在近處則可聞反此不可或引色法有三謂可見",
    "X37n0662_014:0542c07": "有對等全非文意障謂山壁等故文中舉柱以明之",
    "X37n0662_014:0542c08": "質應作秖。",
    "X37n0662_014:0542c09": "第二歎答下先片古。",
    "X37n0662_014:0542c10": "今明下兼取下文共成三答謂一歎答二瑞答三兼",
    "X37n0662_014:0542c11": "答也初一是當文復二在流光論中。",
    "X37n0662_014:0542c12": "定相難者謂聞與不聞其義兩別以難如來不聞聞",
    "X37n0662_014:0542c13": "義故云定相也。",
    "X37n0662_014:0542c14": "佛明幻等者佛以幻空幻假幻中答之故云一切諸",
    "X37n0662_014:0542c15": "法皆如幻化是則三諦互攝互無故皆如幻汝何定",
    "X37n0662_014:0542c16": "執聞不聞義異耶應云假即空中聞即不聞空中即",
    "X37n0662_014:0542c17": "假不聞即聞所以但明如幻定執自除眾疑皆息以",
    "X37n0662_014:0542c18": "歎為答良在於茲。",
    "X37n0662_014:0542c19": "琉璃下明瑞答。",
    "X37n0662_014:0542c20": "非青等不聞也見青等聞也故云豈非不聞而聞也。",
    "X37n0662_014:0542c21": "後琉下明兼答應云後答琉璃光之問文逸答字。",
    "X37n0662_014:0542c22": "即兼答者謂正答放光兼答不聞聞之問也下答放",
    "X37n0662_014:0542c23": "光其有二段初明本即不聞義次明迹即是聞義即",
    "X37n0662_014:0542c24": "本而迹不聞即聞即迹而本聞即不聞兼答之旨坦",
    "X37n0662_014:0543a01": "然明白。",
    "X37n0662_014:0543a02": "德王下明問意德王等覺實無所疑為彼三根發起",
    "X37n0662_014:0543a03": "斯問俾佛三答各令悟解文義鈎鎻其若是乎。",
    "X37n0662_014:0543a04": "三根釋然者上根聞嘆答即悟中根見瑞答乃解下",
    "X37n0662_014:0543a05": "根聞兼答則了群疑須消喻以氷釋故曰釋然。",
    "X37n0662_014:0543a06": "下別答者即指向瑞答兼答為別也。",
    "X37n0662_014:0543a07": "皆破定相者即兼破德王定執之疑此光不屬因緣",
    "X37n0662_014:0543a08": "故無定相。",
    "X37n0662_014:0543a09": "經念佛者念法身也六段經皆說光體所以一一悉",
    "X37n0662_014:0543a10": "云常住。",
    "X37n0662_014:0543a11": "私謂下釋後一番明因緣義也疏有二段初治者述",
    "X37n0662_014:0543a12": "文旨次疏主立問答。",
    "X37n0662_014:0543a13": "自行破立者四菩薩自破無明自立菩提燈此既內",
    "X37n0662_014:0543a14": "證所以皆嘿。",
    "X37n0662_014:0543a15": "豈是常住者若論分常菩薩已得今約究竟則金心",
    "X37n0662_014:0543a16": "菩薩尚是無常。",
    "X37n0662_014:0543a17": "一云下答有二義一約受加則智光同果二約本高",
    "X37n0662_014:0543a18": "則常住何疑。",
    "X37n0662_014:0543a19": "應以世諦者甚深是本體即不聞世諦是迹用即聞",
    "X37n0662_014:0543a20": "應約迹用以逗物宜不須冥本故云莫入古經及疏",
    "X37n0662_014:0543a21": "琉璃光字皆單作流離古字通用義如前記。",
    "X37n0662_014:0543a22": "經興師相伐者白虎通曰五人為伍五伍為兩四兩",
    "X37n0662_014:0543a23": "為卒五卒為旅五旅為師師二千五百人左傳有鐘",
    "X37n0662_014:0543a24": "鼓曰伐。",
    "X37n0662_014:0543b01": "經年糓不登周禮以歲時登鄭玄曰登成也。",
    "X37n0662_014:0543b02": "經是名因緣等者從本垂迹事光宛然故云是名即",
    "X37n0662_014:0543b03": "迹而本於事達理故云亦非故此二句總前本迹是",
    "X37n0662_014:0543b04": "名結迹亦非結本。",
    "X37n0662_014:0543b05": "不能答下文具四悉可見。",
    "X37n0662_014:0543b06": "此佛舉彼菩薩者即經云佛告文殊何故有此光明",
    "X37n0662_014:0543b07": "即是釋迦舉彼菩薩也。",
    "X37n0662_014:0543b08": "任理而說者直談大理不斥小乘。",
    "X37n0662_014:0543b09": "彼土雖無下是則穢土具四淨土但三據三益同則",
    "X37n0662_014:0543b10": "淨穢俱說。",
    "X37n0662_014:0543b11": "隨緣不定者夫問答之法是下問於上而佛問於流",
    "X37n0662_014:0543b12": "光則上問於下葢隨順物機故無定式。",
    "X37n0662_014:0543b13": "即是人傍者上純陀對佛論常而文殊橫來難之故",
    "X37n0662_014:0543b14": "云人傍而所論之法還是常法故云法不傍。",
    "X37n0662_014:0543b15": "即是法傍者正論不聞聞法而且問去來所以成傍",
    "X37n0662_014:0543b16": "此據語異故云法傍若約義同此傍即正以去來之",
    "X37n0662_014:0543b17": "法即不聞聞故。",
    "X37n0662_014:0543b18": "人不傍者初佛問流光答次流光問佛答更無他人",
    "X37n0662_014:0543b19": "橫難故云人不傍也。",
    "X37n0662_014:0543b20": "汝見諸法有去來故來者此解經汝為至來也至謂",
    "X37n0662_014:0543b21": "去彼至此有去來相即是約俗諦為問。",
    "X37n0662_014:0543b22": "無去來故來者此解經為不至來也不至謂不從彼",
    "X37n0662_014:0543b23": "至此即是約真諦為問下流光初二番答中乃約二",
    "X37n0662_014:0543b24": "諦俱冥中道俱無去來。",
    "X37n0662_014:0543c01": "就前境者以從彼來此正是前境直約此說名就前",
    "X37n0662_014:0543c02": "境。",
    "X37n0662_014:0543c03": "而迹有去來者迹謂事用是故流光至此是事迹故",
    "X37n0662_014:0543c04": "有去來今流光答佛直談理本故此兩番之義俱無",
    "X37n0662_014:0543c05": "去來。",
    "X37n0662_014:0543c06": "經至亦不來者此明來即不來。",
    "X37n0662_014:0543c07": "不至亦不來者此明不來亦不可得以俱冥中道故",
    "X37n0662_014:0543c08": "經諸行若常等者常即是俗無常即真真俗即中故",
    "X37n0662_014:0543c09": "竝不來。",
    "X37n0662_014:0543c10": "迷悟亦爾者據後八番通約迷悟而義亦小異初云",
    "X37n0662_014:0543c11": "有眾生性等是約果次憍慢下約因三有取行下約",
    "X37n0662_014:0543c12": "有取著無取著未見大涅槃理皆名取行四若見如",
    "X37n0662_014:0543c13": "來下約二乘見去來五不聞佛性下約能破明去來",
    "X37n0662_014:0543c14": "六若見聲聞下重約二乘明去來七若見聲聞支佛",
    "X37n0662_014:0543c15": "下約名明去來以二乘真諦亦有四德之名而體不",
    "X37n0662_014:0543c16": "同故須簡遣八若見如來下約雙非明去來而此八",
    "X37n0662_014:0543c17": "番文義雖殊不出迷悟迷有去來悟無去來。",
    "X37n0662_014:0543c18": "兼答高貴不聞聞者理本不聞事迹有聞悟故不聞",
    "X37n0662_014:0543c19": "迷則有聞應知本迹俱在於聖迷悟則凡聖對論又",
    "X37n0662_014:0543c20": "凡夫執迹迷本則本迹俱迷。",
    "X37n0662_014:0543c21": "經且置斯事者且置去來之事我今正欲問不聞聞",
    "X37n0662_014:0543c22": "義也此乃置傍明正。",
    "X37n0662_014:0543c23": "琉光在本下謂在本國問滿月佛亦同德王作奪縱",
    "X37n0662_014:0543c24": "況三雙之問也。",
    "X37n0662_014:0544a01": "證是內悟者證理名不聞發智名聞故云不由外聞",
    "X37n0662_014:0544a02": "也。",
    "X37n0662_014:0544a03": "證中之修者謂真修也故此真修即是分證當位名",
    "X37n0662_014:0544a04": "證望上起行名修。",
    "X37n0662_014:0544a05": "念念增明者進入名聞常契理性名不聞。",
    "X37n0662_014:0544a06": "似如六度者佛意多含未敢定判故曰似如。",
    "X37n0662_014:0544a07": "而不次第者若依次第應初施二戒三忍四進五禪",
    "X37n0662_014:0544a08": "六智而今文初進乃至六施故云不次第應是如來",
    "X37n0662_014:0544a09": "明圓六度展轉相攝故以不次而現其旨。",
    "X37n0662_014:0544a10": "此約精進許者若非精進安能善說無怠。",
    "X37n0662_014:0544a11": "約戒度許者若無畢竟戒安能拔除二邊毒箭戒以",
    "X37n0662_014:0544a12": "止惡為義拔毒即止惡也。",
    "X37n0662_014:0544a13": "上文云下即卷初經云何等不聞而能得聞乃至云",
    "X37n0662_014:0544a14": "三實性相常樂我淨等也既明四德即是佛性異名",
    "X37n0662_014:0544a15": "此證不聞聞是廣明佛性義故云復是其義。",
    "X37n0662_014:0544a16": "高貴亦然者謂佛今既許流光得了因智慧乃云我",
    "X37n0662_014:0544a17": "有慧炬能為照明故知高貴亦得了因以所問既同",
    "X37n0662_014:0544a18": "佛許亦等。",
    "X37n0662_014:0544a19": "下文云下引證得了因也。",
    "X37n0662_014:0544a20": "若不聞下以總名佛性而總中含別故有三性之別",
    "X37n0662_014:0544a21": "故今舉總以徵其別。",
    "X37n0662_014:0544a22": "不聞下正約四句以對三性乃五性也言五性者於",
    "X37n0662_014:0544a23": "三性上更加二種而諸說不同或云如境界性及果",
    "X37n0662_014:0544a24": "性故云加果性及果果性或云加因性及因因性若",
    "X37n0662_014:0544b01": "釋義者般若空慧名了因性無量功德低頭舉手之",
    "X37n0662_014:0544b02": "善名緣因性一切諸法中悉有安樂性名正因性善",
    "X37n0662_014:0544b03": "惡事異名境界性單論智德菩提名果性兼論斷德",
    "X37n0662_014:0544b04": "涅槃名果果性單約十二因緣事境為因性兼取觀",
    "X37n0662_014:0544b05": "因緣智名因因性諸說不同數必至五若作境界性",
    "X37n0662_014:0544b06": "即沒果果為果性所攝若開果果性即沒境界性為",
    "X37n0662_014:0544b07": "緣因所攝若沒因性及因因性者因性為正因所攝",
    "X37n0662_014:0544b08": "因因性為了因所攝其義可知今文對五性且泛據",
    "X37n0662_014:0544b09": "一說。",
    "X37n0662_014:0544b10": "不聞聞是了因者以聞屬智故即諸法不聞而般若",
    "X37n0662_014:0544b11": "聞也。",
    "X37n0662_014:0544b12": "聞不聞是緣因者以緣是福德體非智照故曰不聞",
    "X37n0662_014:0544b13": "正因可見。",
    "X37n0662_014:0544b14": "是境界者善惡事境不相濫故故曰聞聞若將境界",
    "X37n0662_014:0544b15": "望正因以辨同異者正因在理境界屬事一切諸法",
    "X37n0662_014:0544b16": "即境界也安樂性即正因也然理既即事而理事乃",
    "X37n0662_014:0544b17": "即理而事故知三性五性若開若合或性或修大有",
    "X37n0662_014:0544b18": "所開安可卒具下注云云意亦在此若解修性不二",
    "X37n0662_014:0544b19": "門意義則易知。",
    "X37n0662_014:0544b20": "又是下以聞聞及聞不聞二句義兼通故故更對之",
    "X37n0662_014:0544b21": "是因因性者十二因緣屬事故是聞復起觀智體達",
    "X37n0662_014:0544b22": "三道本無故是不聞以聞不聞對者義在此矣。",
    "X37n0662_014:0544b23": "亦復如是者謂以來不來等三種四句例對五性也。",
    "X37n0662_014:0544b24": "此約忍度者若不安忍二死豈能為他種智舡師。",
    "X37n0662_014:0544c01": "約禪度許者若非住如來禪以四無量心普覆法界",
    "X37n0662_014:0544c02": "安能等視眾生同於赤子。",
    "X37n0662_014:0544c03": "約檀度許者三檀中即法施也此之六度皆約一心",
    "X37n0662_014:0544c04": "實相隨義立名故有六別文不次者由互融故。",
    "X37n0662_014:0544c05": "莫求其過者執偏毀圓也。",
    "X37n0662_014:0544c06": "釋覆已者起三毒則不進已道其猶覆器。",
    "X37n0662_014:0544c07": "不觀種姓者以西土有四姓剎利淨志是好姓毗舍",
    "X37n0662_014:0544c08": "首陀是惡姓無以貴姓見重賤姓見輕但取其法唯",
    "X37n0662_014:0544c09": "德是與故野干說法帝釋修敬也亦猶文王生於西",
    "X37n0662_014:0544c10": "羗大禹生於東夷太公本於屠釣傅說始乎坂築甯",
    "X37n0662_014:0544c11": "戚飯牛初平牧羊豈以種類卑賤而棄其聖賢之德",
    "X37n0662_014:0544c12": "哉在儒尚然何況於釋故佛誡之莫觀種姓。",
    "X37n0662_014:0544c13": "勿漏生死者以憍慢等是凡夫心故不起此心則真",
    "X37n0662_014:0544c14": "空發明故不漏落生死也。",
    "X37n0662_014:0544c15": "勿漏涅槃者以自度等是二乘心故不起此心則弘",
    "X37n0662_014:0544c16": "誓滿足故不漏落涅槃也經云自度乃至自涅槃對",
    "X37n0662_014:0544c17": "四弘誓可知。",
    "X37n0662_014:0544c18": "勿污大乘者先人後己乃是大乘自調自度名之為",
    "X37n0662_014:0544c19": "污。",
    "X37n0662_014:0544c20": "若作別體者見三寶差別無常即污一體。",
    "X37n0662_014:0544c21": "不能尊法者大涅槃是所稟之法也。",
    "X37n0662_014:0544c22": "若起小乘下明後三污同在自己故云即不能尊自。",
    "X37n0662_014:0544c23": "凡行十法者初誡覆有三次誡漏有二聞敬師一事",
    "X37n0662_014:0544c24": "義開應三今且從文故但二法并誡污中五故合成",
    "X37n0662_014:0545a01": "十法又一一法皆先遮次行專取行為十法也。",
    "X37n0662_014:0545a02": "結是至心者即經云汝能如是至心聽法是總結文",
    "X37n0662_014:0545a03": "也。南方謂江南也。",
    "X37n0662_014:0545a04": "後兩四句是譬說者古人見有如字即名為譬而不",
    "X37n0662_014:0545a05": "知不生生等是轉釋不聞聞故。",
    "X37n0662_014:0545a06": "初四是教相者彼謂既云不聞聞等必聞聲教也。",
    "X37n0662_014:0545a07": "次二是證相者彼謂生生等是能證之行至至等是",
    "X37n0662_014:0545a08": "所證之理。",
    "X37n0662_014:0545a09": "法身起應者法身是不聞起應是聞。",
    "X37n0662_014:0545a10": "法身嶷然者謂不起應時也。",
    "X37n0662_014:0545a11": "生死紛糺下生死是聞修道斷生死是不聞。",
    "X37n0662_014:0545a12": "非是正意者謂聞聞四句但為生生四句作哢引故",
    "X37n0662_014:0545a13": "所以但釋生生自曉前義。",
    "X37n0662_014:0545a14": "不聞不聞是涅槃等者合云不生不生古師欲顯前",
    "X37n0662_014:0545a15": "句故且牒之下之三句直約生等。",
    "X37n0662_014:0545a16": "無始無終者以涅槃理體不當始終是則一不聞為",
    "X37n0662_014:0545a17": "無始一不聞為無終。",
    "X37n0662_014:0545a18": "無始而始者理雖無始而有初地證得之始故不生",
    "X37n0662_014:0545a19": "即無始生即而始。",
    "X37n0662_014:0545a20": "無終而終者理雖無終而有妙覺證得之終故生不",
    "X37n0662_014:0545a21": "生即種智已圓無智可生故云不生也。",
    "X37n0662_014:0545a22": "生死亦然者謂生死亦約始終等說須知彼約生死",
    "X37n0662_014:0545a23": "涅槃各有三句不生不生定屬涅槃生生定屬生死",
    "X37n0662_014:0545a24": "餘二句其義互通。",
    "X37n0662_014:0545b01": "是生死無始無終者輪迴無際故無始終。",
    "X37n0662_014:0545b02": "不生生下迷真理之不生起妄惑之生故生死有始",
    "X37n0662_014:0545b03": "生不生下謂生死之生初地分破妙覺究盡故曰不",
    "X37n0662_014:0545b04": "生故生死有終。",
    "X37n0662_014:0545b05": "今謂下今破初句總斥諸家。何者下歷破多解。",
    "X37n0662_014:0545b06": "方不會圓者諸師偏解欲釋圓經何殊方抦而入圓",
    "X37n0662_014:0545b07": "鑿故云不會。",
    "X37n0662_014:0545b08": "屠割傷體者三番四句法理圓通諸師以分限釋之",
    "X37n0662_014:0545b09": "何殊屠割四支傷割身體。",
    "X37n0662_014:0545b10": "依於一諦以釋四句等者彼謂皆由證一實諦而能",
    "X37n0662_014:0545b11": "不聞而聞乃至聞聞前釋古中不出此解今破諸師",
    "X37n0662_014:0545b12": "因便而引故云又一師也。",
    "X37n0662_014:0545b13": "雖言親密者比望諸師此無屠割之咎故云親密以",
    "X37n0662_014:0545b14": "專執一諦不知諸法互融故云彌益疎遺此解最勝",
    "X37n0662_014:0545b15": "尚有疎遺況二諦等釋屠割傷體耶。",
    "X37n0662_014:0545b16": "況作互無者即第四師約終始釋也謂涅槃無生死",
    "X37n0662_014:0545b17": "中三句生死無涅槃中三句故云互無此乃理事體",
    "X37n0662_014:0545b18": "殊但得小乘析法之意尚無體法小乘之意故云少",
    "X37n0662_014:0545b19": "分意耳。",
    "X37n0662_014:0545b20": "又此十事者即十德也。",
    "X37n0662_014:0545b21": "千途萬轍者如今師約四法五行五性三涅槃大小",
    "X37n0662_014:0545b22": "律論等釋猶慮不契當內證圓通普該諸法之旨而",
    "X37n0662_014:0545b23": "況諸師偏執一義耶。",
    "X37n0662_014:0545b24": "蓬飛等者此喻諸師偏執事相於圓融理全無依託",
    "X37n0662_014:0545c01": "只似蓬飛大野之外萍流滄海之表耳文選班叔皮",
    "X37n0662_014:0545c02": "北征賦云飄萍浮而蓬轉注云如浮萍轉蓬無所依",
    "X37n0662_014:0545c03": "託。",
    "X37n0662_014:0545c04": "觸處皆通者如下約五行等釋是也。",
    "X37n0662_014:0545c05": "應扶佛語者經中佛自解釋故今更伸明佛語使義",
    "X37n0662_014:0545c06": "顯然故無別途故云應扶佛語。",
    "X37n0662_014:0545c07": "意在通修者以由住前緣修得入初地真證故不聞",
    "X37n0662_014:0545c08": "聞等須對修論。",
    "X37n0662_014:0545c09": "修道忽謝者住前智行名為修道智三即名字位行",
    "X37n0662_014:0545c10": "三即觀行相似位今轉似解登住真證故云忽謝。",
    "X37n0662_014:0545c11": "故名不聞不聞者涅槃無能聞所聞相故。",
    "X37n0662_014:0545c12": "名聞不聞者聞即是惑證起斷惑名聞不聞。",
    "X37n0662_014:0545c13": "隨扣則應者隨機現應說法無盡故曰聞聞此之四",
    "X37n0662_014:0545c14": "句前三約自行後一約化他又前三中初句是智次",
    "X37n0662_014:0545c15": "句是理後句是斷智即般若理即法身斷即解脫。",
    "X37n0662_014:0545c16": "明證智等者謂證家之智乃至證家之應也。",
    "X37n0662_014:0545c17": "若事下事即是應理等對句可解。",
    "X37n0662_014:0545c18": "自他者理智斷是自行應是化他。",
    "X37n0662_014:0545c19": "釋二人疑者二人即德王及流光也。",
    "X37n0662_014:0545c20": "復次下約五行釋。",
    "X37n0662_014:0545c21": "是證聖行者聖行是智慧莊嚴即不聞聞也。",
    "X37n0662_014:0545c22": "是證梵行者梵行是福德莊嚴即聞不聞也此皆一",
    "X37n0662_014:0545c23": "往以分福慧。",
    "X37n0662_014:0545c24": "證天行者天行是理理非福慧故是不聞不聞嬰兒",
    "X37n0662_014:0546a01": "同善病行同惡隨機現應故是聞聞。",
    "X37n0662_014:0546a02": "復次下約五佛性釋。",
    "X37n0662_014:0546a03": "不聞聞對了因等者只由了因是慧緣因是福正因",
    "X37n0662_014:0546a04": "是理故此對之然此五性至初住時一時分顯即一",
    "X37n0662_014:0546a05": "即五非一非五思之可曉。",
    "X37n0662_014:0546a06": "復次下約三涅槃釋以性淨等三皆不生不滅故名",
    "X37n0662_014:0546a07": "涅槃諸法實相不生不滅不染不淨名性淨涅槃修",
    "X37n0662_014:0546a08": "因契理惑畢竟不生智畢竟不滅名圓淨涅槃寂而",
    "X37n0662_014:0546a09": "常照機感即生此生非生緣謝即滅此滅非滅名方",
    "X37n0662_014:0546a10": "便淨涅槃對句其義易見。",
    "X37n0662_014:0546a11": "云何名如者是問起。是不異義者即答釋。",
    "X37n0662_014:0546a12": "雪山割肉等偈者諸行無常等是雪山偈如來證涅",
    "X37n0662_014:0546a13": "槃是割肉偈。",
    "X37n0662_014:0546a14": "生不生是諸行無常者生即諸行不生即無常。",
    "X37n0662_014:0546a15": "不生生是是生滅法者不生即滅也。",
    "X37n0662_014:0546a16": "即是生滅滅已者生生是所滅故。",
    "X37n0662_014:0546a17": "是如來證涅槃者此約能證之智故對不生生即諸",
    "X37n0662_014:0546a18": "法不生而般若生也。",
    "X37n0662_014:0546a19": "生不生下生是生死永斷即不生。",
    "X37n0662_014:0546a20": "即是生生者生死即上所斷也生而復死死已還生",
    "X37n0662_014:0546a21": "故曰生生。",
    "X37n0662_014:0546a22": "若能下無量樂是所得之理故是不生不生。",
    "X37n0662_014:0546a23": "自淨其意下云云者此偈於小乘則是防止三業上",
    "X37n0662_014:0546a24": "二句是身口七支淨意是意地三支若演小歸大則",
    "X37n0662_014:0546b01": "成十界諸惡是三惡法界諸善是三善法界淨意是",
    "X37n0662_014:0546b02": "四聖法界謂析空淨意即空淨意即假淨意即中淨",
    "X37n0662_014:0546b03": "意也。",
    "X37n0662_014:0546b04": "大小經律者如上所引大經小律也。",
    "X37n0662_014:0546b05": "道義下注云云亦應與地論四句同謂空有不二不",
    "X37n0662_014:0546b06": "異不盡又云云者諸文或以生生四句及中論四句",
    "X37n0662_014:0546b07": "對教自是別途非此中意此中正明分真內證則四",
    "X37n0662_014:0546b08": "竝在圓又若約內證圓通則對教無爽以四聖法界",
    "X37n0662_014:0546b09": "性本具故小律但在人天向文尚對四句而況四教",
    "X37n0662_014:0546b10": "耶。",
    "X37n0662_014:0546b11": "有二義者謂外法內法也外法約凡夫生死內法約",
    "X37n0662_014:0546b12": "聖人理觀或云外法約聖人現應初念託胎即託摩",
    "X37n0662_014:0546b13": "耶胎也此釋不可如下約外法釋世諦死時乃云福",
    "X37n0662_014:0546b14": "命俱盡此豈是聖應滅耶當知但是約凡夫生死為",
    "X37n0662_014:0546b15": "外法耳。",
    "X37n0662_014:0546b16": "修習方便等者以修習解安住義也。",
    "X37n0662_014:0546b17": "世諦者無明共法性出生一切隔歷分別故名世諦",
    "X37n0662_014:0546b18": "今云修習方便乃是以止觀安於世諦令成不思議",
    "X37n0662_014:0546b19": "境觀行位成故名安住以安住故名託聖胎。",
    "X37n0662_014:0546b20": "從修發證者即是初住開佛知見得無生忍名出聖",
    "X37n0662_014:0546b21": "胎不見無明世諦故言不生獲佛知見故名為生故",
    "X37n0662_014:0546b22": "云無明豁破等此不生生句位在初住即自行因也。",
    "X37n0662_014:0546b23": "經無有生相者斷德已圓無明不生智德已圓般若",
    "X37n0662_014:0546b24": "不生故言不生不生位在妙覺此說自行果也。",
    "X37n0662_014:0546c01": "經世諦死時等者無明是其根本既破無明故言世",
    "X37n0662_014:0546c02": "死世死故名生不生此釋初句也上緣於理智德成",
    "X37n0662_014:0546c03": "故言不生生此句下破於惑斷德成故言生不生不",
    "X37n0662_014:0546c04": "生名雖同事理大異初句詺智慧開發為生此句詺",
    "X37n0662_014:0546c05": "結業起動名生生名雖同而縛脫大異此同初句是",
    "X37n0662_014:0546c06": "自行因耳。",
    "X37n0662_014:0546c07": "經釋生生云一切有漏念念生故者此明化他之所",
    "X37n0662_014:0546c08": "菩薩何意不生而生良由一切有漏眾生相續不斷",
    "X37n0662_014:0546c09": "是故菩薩而起大悲示自在生而度脫之。",
    "X37n0662_014:0546c10": "經重釋第三句云四住菩薩(至)生自在者前解說自",
    "X37n0662_014:0546c11": "行之惑滅今重釋明化道之興何者菩薩斷四住時",
    "X37n0662_014:0546c12": "破結業生即能自在生況斷五住耶以劣顯勝彌彰",
    "X37n0662_014:0546c13": "化道二乘斷惑沉空不能如此故標菩薩也此即化",
    "X37n0662_014:0546c14": "他能也故此四句總攝自行因果化他能所皆悉具",
    "X37n0662_014:0546c15": "足疏解四住菩薩先引古釋次明今解如文。",
    "X37n0662_014:0546c16": "地經六住者還是別義向佛尚以通劣而顯圓勝豈",
    "X37n0662_014:0546c17": "無以別顯於圓耶故地經云從初發心住至十地束",
    "X37n0662_014:0546c18": "為六住一種性住二解行住三淨心住四行道迹住",
    "X37n0662_014:0546c19": "五決定住六究竟住種性住者若人無有種性雖生",
    "X37n0662_014:0546c20": "善道數退數進不得在菩薩六人數中若種性處成",
    "X37n0662_014:0546c21": "就無有退失數數增進得是一人也解行人是初地",
    "X37n0662_014:0546c22": "方便淨心住是入初地得出世間心離凡夫我相障",
    "X37n0662_014:0546c23": "故名淨心住行道迹住者從二地至七地住修道也",
    "X37n0662_014:0546c24": "決定住者八地九地也已得報行不還不退故名決",
    "X37n0662_014:0547a01": "定究竟住者第十地學行窮滿故言究竟。",
    "X37n0662_014:0547a02": "第四(至)相應者經稱四住正是行道迹住從二地已",
    "X37n0662_014:0547a03": "上正是入假化他之位處處現生而非實生將別顯",
    "X37n0662_014:0547a04": "圓初出胎時即能利他化生自在於圓義雅合故云",
    "X37n0662_014:0547a05": "與此義相應。",
    "X37n0662_014:0547a06": "具如下即破法遍初文也。",
    "X37n0662_014:0547a07": "欲因生生廣解諸句者諸句即生不生等三句及不",
    "X37n0662_014:0547a08": "聞聞不至至等各四句也。",
    "X37n0662_014:0547a09": "有漏之法應無此生者有漏是所生法故且以有漏",
    "X37n0662_014:0547a10": "之法定是無常今能生既是於常則所生有漏定無",
    "X37n0662_014:0547a11": "此生也故經云則無有生此約四相遷物以難四相",
    "X37n0662_014:0547a12": "中生相居初易起常計故先云常也。",
    "X37n0662_014:0547a13": "若無(至)常者牒下句經也。生自下釋出經義。",
    "X37n0662_014:0547a14": "不能自固者能生之相既是無常敗滅尚不能自固",
    "X37n0662_014:0547a15": "其體豈能生於有漏耶。",
    "X37n0662_014:0547a16": "不為生之所生者此顯有漏自然獨立既非因緣生",
    "X37n0662_014:0547a17": "法非常如何。",
    "X37n0662_014:0547a18": "言生既自是所生者釋經生若自生句也此是牒計",
    "X37n0662_014:0547a19": "謂此生相自是所生法更別有能生也。",
    "X37n0662_014:0547a20": "非復下釋經無生自性句此是正難。",
    "X37n0662_014:0547a21": "非復能生等者謂既自是所生豈能更為能生既非",
    "X37n0662_014:0547a22": "能生是不見有能生自性也。",
    "X37n0662_014:0547a23": "二云下釋經若能生他下文也。",
    "X37n0662_014:0547a24": "望自俱他者望能生是自故所生俱他。",
    "X37n0662_014:0547b01": "非六問者即非前常無常等三雙也。",
    "X37n0662_014:0547b02": "六非一是者前六句皆云不可說故曰六非第七乃",
    "X37n0662_014:0547b03": "云有因緣故亦可得說名為一是。",
    "X37n0662_014:0547b04": "第四生他之難等者下不生二字即是無漏不生無",
    "X37n0662_014:0547b05": "漏故云不生不生。",
    "X37n0662_014:0547b06": "云何不生生下疏釋六非有二段初隨文正釋二約",
    "X37n0662_014:0547b07": "義廣示然此六句總而言之不出界內外通別解惑",
    "X37n0662_014:0547b08": "也觀乎佛答其義幽遠方顯流光所難玄深。",
    "X37n0662_014:0547b09": "兩事相乖者不生是常此指法性真理生即無常此",
    "X37n0662_014:0547b10": "指無明妄惑真妄義別故曰相乖此乃二乘已證界",
    "X37n0662_014:0547b11": "內不生無明既在猶受變易之生故云不生名為生",
    "X37n0662_014:0547b12": "此語界外附體之惑不生而名為生生即顛倒顛倒",
    "X37n0662_014:0547b13": "即不顛倒心行處滅言語道斷故不可說以酬琉光",
    "X37n0662_014:0547b14": "定常之難也。",
    "X37n0662_014:0547b15": "為生所生者即是大生生小生八相所遷有漏之法",
    "X37n0662_014:0547b16": "故是無常此即界內見思惑也惑即是事全理成事",
    "X37n0662_014:0547b17": "故云舉體是生故經云生生故生也。",
    "X37n0662_014:0547b18": "復為滅所滅等者此滅即寂滅常住之理也以因緣",
    "X37n0662_014:0547b19": "生法即空即中無常即常全事是理故云舉體皆滅",
    "X37n0662_014:0547b20": "即經云生生故不生也既即惑是理無常即常故不",
    "X37n0662_014:0547b21": "可說以醻流光定無常難也。",
    "X37n0662_014:0547b22": "本取生死者此指經中生字是生死之生非般若生",
    "X37n0662_014:0547b23": "也疏主意謂諸法不生故云生不自生是則生死本",
    "X37n0662_014:0547b24": "無不從四句生略舉不自生一句既生死不生則真",
    "X37n0662_014:0547c01": "空理顯即界內解也界內之解止遣分段故言生不",
    "X37n0662_014:0547c02": "生既不見從四句生故不可說以酬流光定作自生",
    "X37n0662_014:0547c03": "之難若止觀釋生不自生乃約般若生與疏主意小",
    "X37n0662_014:0547c04": "異以二義並通故彼此互現豈章安尊者反破大師",
    "X37n0662_014:0547c05": "耶。",
    "X37n0662_014:0547c06": "而是修道得故者此由緣修真修之因而得極果所",
    "X37n0662_014:0547c07": "證此即界外之解酬流光意疏文明矣。",
    "X37n0662_014:0547c08": "釋第五下此是總結破內外之惑界內生生亦是生",
    "X37n0662_014:0547c09": "界外不生生亦是生只是無明生生必假緣生緣生",
    "X37n0662_014:0547c10": "即空即中故經云以生無故也緣生是有此有即無",
    "X37n0662_014:0547c11": "此酬流光定有之難。",
    "X37n0662_014:0547c12": "釋第六此是總結破內外之解界內之解亦是修道",
    "X37n0662_014:0547c13": "得故界外之解亦是修道得故故云有於可得之事",
    "X37n0662_014:0547c14": "也得即詣理理絕心口故不可說以酬流光定無之",
    "X37n0662_014:0547c15": "難也。",
    "X37n0662_014:0547c16": "第七可說下明一是也前六非即破此一是即立破",
    "X37n0662_014:0547c17": "故非不生生乃至非不生立故隨彼機緣說四教解",
    "X37n0662_014:0547c18": "惑則是不生生乃至不生。",
    "X37n0662_014:0547c19": "除後兩支者除生老死也以未來未至故。",
    "X37n0662_014:0547c20": "為生作因緣者過去於無明心中造作析法等行於",
    "X37n0662_014:0547c21": "行業心中已具四教機緣復由無明潤業成今識名",
    "X37n0662_014:0547c22": "色乃至取有於愛取心中善根將發由昔善緣成機",
    "X37n0662_014:0547c23": "感佛為說四教之法則是十因緣法為生作因故云",
    "X37n0662_014:0547c24": "亦可得說。",
    "X37n0662_014:0548a01": "無生之觀等者彼破法遍是依今經無生教門修無",
    "X37n0662_014:0548a02": "生觀行則彼觀此教展轉契會故義例明止觀指的",
    "X37n0662_014:0548a03": "唯依二經一依法華顯實二依涅槃顯常旨在斯也",
    "X37n0662_014:0548a04": "然經文下約義廣示也。",
    "X37n0662_014:0548a05": "一句具四者如生生是藏教當教復有四門有門即",
    "X37n0662_014:0548a06": "生生空門即生不生兩亦門即不生生雙非門即不",
    "X37n0662_014:0548a07": "生不生乃至以不生不生是圓圓教四門即是不生",
    "X37n0662_014:0548a08": "不生句中具四句也況復圓中四門門門互融復各",
    "X37n0662_014:0548a09": "四句況復即權而實三教即圓一一融通安可偏說",
    "X37n0662_014:0548a10": "明其內證妙盡於斯若得此意下明事理皎在目前",
    "X37n0662_014:0548a11": "即事而理者四句即是智斷因果化他能所故名為",
    "X37n0662_014:0548a12": "事。",
    "X37n0662_014:0548a13": "若知(至)即是說者無說是理若解理者方名真說故",
    "X37n0662_014:0548a14": "妙玄云口無言聲遍誦眾典也。",
    "X37n0662_014:0548a15": "約教行證者謂不聞聞等約教不生生等約行不至",
    "X37n0662_014:0548a16": "至等約理。",
    "X37n0662_014:0548a17": "非無此義者一往許之而復不用。",
    "X37n0662_014:0548a18": "初兩下先標。通別惑者通惑謂界內見思枝末別",
    "X37n0662_014:0548a19": "惑謂界外無明根本。",
    "X37n0662_014:0548a20": "通別解者通解謂偏真智別解謂中道智。",
    "X37n0662_014:0548a21": "不生生下次釋。別惑單者理體不生而惑是生故",
    "X37n0662_014:0548a22": "云不生生此惑則單約無明也。",
    "X37n0662_014:0548a23": "通惑複生者界外之惑已是於生從生惑上復生於",
    "X37n0662_014:0548a24": "惑故云生生即是根本枝末二惑重論故云複也。",
    "X37n0662_014:0548b01": "通解單者界內止遣分段故言生不生此則單有空",
    "X37n0662_014:0548b02": "解也。",
    "X37n0662_014:0548b03": "別解複者界外雙遣分段變易故言不生不生是則",
    "X37n0662_014:0548b04": "空解之上復有中解故言複也。",
    "X37n0662_014:0548b05": "次生句下後之二句只是結前若准止觀文大師以",
    "X37n0662_014:0548b06": "前四句是思議解惑後二句是不思議解惑與今疏",
    "X37n0662_014:0548b07": "不同以二說俱通彼此互現意如前示。",
    "X37n0662_014:0548b08": "當其分部(至)是常者只是四相當體部類各自一性",
    "X37n0662_014:0548b09": "未為餘相所變之時以常有故而得常名。",
    "X37n0662_014:0548b10": "經云生亦是常者正指未為住相所變時也。",
    "X37n0662_014:0548b11": "言無下釋無常義可見。",
    "X37n0662_014:0548b12": "亦有常無常義者還是當其部分是常變易生住故",
    "X37n0662_014:0548b13": "為無常故經云以法無常異亦無常也。",
    "X37n0662_014:0548b14": "已生來生壞者謂生相已生壞相則改故云壞不得",
    "X37n0662_014:0548b15": "是常也壞即本無今已生故即是今有。",
    "X37n0662_014:0548b16": "本有今無等者若約本有壞相今已生故今無壞相",
    "X37n0662_014:0548b17": "亦是無常經文雖舉本無今有準義合具本有今無",
    "X37n0662_014:0548b18": "故疏明之。",
    "X37n0662_014:0548b19": "涅槃所斷者四相是妄涅槃是真達生死即涅槃不",
    "X37n0662_014:0548b20": "見四相唯一涅槃名為所斷斯則不斷而斷也後四",
    "X37n0662_014:0548b21": "難即自生他生本有本無也。",
    "X37n0662_014:0548b22": "正答第五者即本有難第六即本無難三四可知。",
    "X37n0662_014:0548b23": "此中言有下解妨也初立妨應問云既四相俱無何",
    "X37n0662_014:0548b24": "故向經自云有生性第耶若然者豈非定性之執乎",
    "X37n0662_014:0548c01": "即是下釋妨也以定執已遣隨機說有能生之性則",
    "X37n0662_014:0548c02": "無所失。",
    "X37n0662_014:0548c03": "如前下舉前經為例。",
    "X37n0662_014:0548c04": "非性執竟即四句俱不可說例今四相俱無。",
    "X37n0662_014:0548c05": "後方下例今後說有能生性也。",
    "X37n0662_014:0548c06": "經家敘相者已聞法竟增道損生寂光分顯故以踊",
    "X37n0662_014:0548c07": "空表其內解。",
    "X37n0662_014:0548c08": "陳其得解之門者琉光上根於聞不聞悟大眾中根",
    "X37n0662_014:0548c09": "於不生生得下根尚未解不至至義況前二四故假",
    "X37n0662_014:0548c10": "無畏發起然方悟入是知三種四句雖一一互攝而",
    "X37n0662_014:0548c11": "其領悟三根自殊。",
    "X37n0662_014:0548c12": "此兩相成者初問此生彼即是問修因二問彼利根",
    "X37n0662_014:0548c13": "即是問得果修因必得果得果由修因二義同歸其",
    "X37n0662_014:0548c14": "猶一身無殊因轉側故乃分彼此。",
    "X37n0662_014:0548c15": "若入實淨土勝者如淨名經說香積土菩薩坐香樹",
    "X37n0662_014:0548c16": "下即獲德藏三昧今無動國例爾是故自行入實則",
    "X37n0662_014:0548c17": "淨土為勝經云利智捷疾則此義也。",
    "X37n0662_014:0548c18": "穢土則勝者若化他入權備諳藥病則穢土為勝如",
    "X37n0662_014:0548c19": "備歷文武方入將相如淨名中香積國中菩薩而來",
    "X37n0662_014:0548c20": "此土學雙流行。",
    "X37n0662_014:0548c21": "經不動世界者即琉光本國也清淨莊嚴之相如上",
    "X37n0662_014:0548c22": "經文由琉光自彼至此論不至至等義故今無畏舉",
    "X37n0662_014:0548c23": "以問佛即是為下根廣明不至至義之弄引也。",
    "X37n0662_014:0548c24": "兼遣後問者兼遣第二彼利根問也。",
    "X37n0662_014:0549a01": "是止善下止謂止惡如不殺等行謂行善如放生等",
    "X37n0662_014:0549a02": "而經中前段亦有行後段亦有止但約多少旁正分",
    "X37n0662_014:0549a03": "之各從一善。",
    "X37n0662_014:0549a04": "總別不異者四弘是總十善是別總別相濟淨業斯",
    "X37n0662_014:0549a05": "成止善中十行經文即是十善每一行明一善次第",
    "X37n0662_014:0549a06": "在文。",
    "X37n0662_014:0549a07": "經招提者訛略梵語也正云招闌提奢此翻四方謂",
    "X37n0662_014:0549a08": "處所為四方僧所住也或云招引提携此乃謬說。",
    "X37n0662_014:0549a09": "經不惱眾生者思益云此土眾生從旦至中無嗔礙",
    "X37n0662_014:0549a10": "心勝於淨土百千萬年修行六度等此由穢土境惡",
    "X37n0662_014:0549a11": "嗔心難防故也。",
    "X37n0662_014:0549a12": "經僧鬘者梵語也此云對面施。",
    "X37n0662_014:0549a13": "三種六種者即前德王凡作三雙難謂一奪二縱三",
    "X37n0662_014:0549a14": "況也。",
    "X37n0662_014:0549a15": "佛說六喻即如幻如炎等。",
    "X37n0662_014:0549a16": "若爾下問意者既不至與不生同名涅槃何故前則",
    "X37n0662_014:0549a17": "重言不生不生今則單言夫不至耶答意者前複此",
    "X37n0662_014:0549a18": "單機緣宜爾。",
    "X37n0662_014:0549a19": "不至者即凡夫下正釋經中未至義未還是不故云",
    "X37n0662_014:0549a20": "不至或恐字誤應牒云未至者當知經云未至不至",
    "X37n0662_014:0549a21": "者不至直約涅槃之理未至乃云凡夫未至涅槃故",
    "X37n0662_014:0549a22": "知未至二字即約凡夫不修圓因以說前複云不生",
    "X37n0662_014:0549a23": "不生而俱名涅槃智斷兩不生也向云單複義在此",
    "X37n0662_014:0549a24": "矣。",
    "X37n0662_014:0549b01": "於生死互舉一邊者前云不生生是諸法不生而般",
    "X37n0662_014:0549b02": "若生此以智德釋生字今云不至至則是不至生死",
    "X37n0662_014:0549b03": "至於涅槃涅槃是斷德此以斷德釋至字故知前約",
    "X37n0662_014:0549b04": "般若生此明世諦死然智生必惑死惑死必智生故",
    "X37n0662_014:0549b05": "云互舉一邊也。",
    "X37n0662_014:0549b06": "亦是互舉者前解生不生有二意初云世諦死時名",
    "X37n0662_014:0549b07": "生不生次云四住菩薩名生不生初明自行惑滅次",
    "X37n0662_014:0549b08": "顯化他道成今釋至義但約化他道成故經云為欲",
    "X37n0662_014:0549b09": "化度故示現在中等也既能化他道成必由自行惑",
    "X37n0662_014:0549b10": "滅故云亦是互舉此約釋至字義與前釋生字義辨",
    "X37n0662_014:0549b11": "同異也若釋不至與前釋不生義同以俱約世諦死",
    "X37n0662_014:0549b12": "故即經云三乘已得永離故名不至也。",
    "X37n0662_014:0549b13": "經阿那含者以三果上界惑在猶居分段故名至至",
    "X37n0662_014:0549b14": "初文中下凡兩番分文初分三段次分七段欲應答",
    "X37n0662_014:0549b15": "文依三為正。",
    "X37n0662_014:0549b16": "於第三問復有四章別者謂於第三問下子分五章",
    "X37n0662_014:0549b17": "初章正明是有與大科名同餘四別有異名謂二是",
    "X37n0662_014:0549b18": "可見故常等即分七段中後四文也合論應云五章",
    "X37n0662_014:0549b19": "今據名別者故曰四章別耳。",
    "X37n0662_014:0549b20": "初問又三者經從爾時不可得聞是領旨。云何下是",
    "X37n0662_014:0549b21": "略問何以故下是廣問法譬合可尋。",
    "X37n0662_014:0549b22": "第五有兩重譬合者初虗空譬二害冤譬各有合如",
    "X37n0662_014:0549b23": "文。",
    "X37n0662_014:0549b24": "第六有譬有合引昔者譬合可知。",
    "X37n0662_014:0549c01": "如佛昔於下是引昔也。",
    "X37n0662_014:0549c02": "經凡因莊嚴等者既假外嚴則非本具故屬無常。",
    "X37n0662_014:0549c03": "經阿那波那此云遣來遣去謂出入息也此即數息",
    "X37n0662_014:0549c04": "觀。",
    "X37n0662_014:0549c05": "經破析六大者維摩經云是身無主為如地是身無",
    "X37n0662_014:0549c06": "我為如火是身無壽為如風是身無人為如水是身",
    "X37n0662_014:0549c07": "如空離我我所觀空大也是身無知如艸木瓦礫觀",
    "X37n0662_014:0549c08": "識也六大觀破我執此皆據小教修因以難也。",
    "X37n0662_014:0549c09": "經譬如虗空者虗空則平等皆得不擇賢愚涅槃有",
    "X37n0662_014:0549c10": "得不得分於迷悟故不同空。",
    "X37n0662_014:0549c11": "經一人得時應多人得等者此由德王不達性體不",
    "X37n0662_014:0549c12": "同而同彼彼互遍故一佛成道法界無非此佛之依",
    "X37n0662_014:0549c13": "正同而不同彼迷此悟宛爾差殊一室千燈喻意可",
    "X37n0662_014:0549c14": "識。",
    "X37n0662_014:0549c15": "地人下釋經本自有之也。",
    "X37n0662_014:0549c16": "真修謂登地顯理緣修謂地前修行三論謂中論百",
    "X37n0662_014:0549c17": "論十二門論古人盛弘三論名三論師。",
    "X37n0662_014:0549c18": "經非生非出者非凡夫生死故非生非二乘涅槃故",
    "X37n0662_014:0549c19": "非出。",
    "X37n0662_014:0549c20": "非墮非死者非墮謂不墮三無為坑非死謂非二種",
    "X37n0662_014:0549c21": "生死。",
    "X37n0662_014:0549c22": "非圓非方者非別故非方非通故非圓非空故非尖",
    "X37n0662_014:0549c23": "非有故非邪。",
    "X37n0662_014:0549c24": "經久乃得出(至)父母者雖經久方出父母等終不謂",
    "X37n0662_014:0550a01": "其子是今始有也。",
    "X37n0662_014:0550a02": "即兼餘四者謂可見故無常等四問也。",
    "X37n0662_014:0550a03": "似四緣三因者意云今經五因似成論中四緣三因",
    "X37n0662_014:0550a04": "彼論四緣者一因緣具足三因故二次第緣謂心心",
    "X37n0662_014:0550a05": "數法次第而生三緣緣如識生眼識四增上緣謂諸",
    "X37n0662_014:0550a06": "餘緣也三因者成論以所作因即是增上緣故不別",
    "X37n0662_014:0550a07": "立但立報因即今生因也自分因即今習因也共因",
    "X37n0662_014:0550a08": "即今依因也所以今五似彼四緣三因也。",
    "X37n0662_014:0550a09": "疏云但無次第緣者以因緣具足三因故前三因已",
    "X37n0662_014:0550a10": "是因緣故於四緣但闕次第若俱舍論云能作及俱",
    "X37n0662_014:0550a11": "有同類與相應遍行并異熟許因唯六種又大論三",
    "X37n0662_014:0550a12": "十二云言六因者所作因相應因共因自種因遍因",
    "X37n0662_014:0550a13": "報因釋曰所作因者不礙於他相應因者心心數法",
    "X37n0662_014:0550a14": "同時相緣以心心法共相應故名相應因如親友知",
    "X37n0662_014:0550a15": "識和合成事共因者一切有為法各共生故更相佐",
    "X37n0662_014:0550a16": "助如兄弟同生互相成濟自種因者過去善法與現",
    "X37n0662_014:0550a17": "在善法為因現在善法與未來善法為因惡無記法",
    "X37n0662_014:0550a18": "亦復如是遍因者苦集諦下十一遍使名為遍因謂",
    "X37n0662_014:0550a19": "苦下五見及無明疑為七集下四耶見見取及無明",
    "X37n0662_014:0550a20": "疑此十一使是生死根本能遍為五部作因名為遍",
    "X37n0662_014:0550a21": "使報因者行善惡因得無記報名為報因新名異熟",
    "X37n0662_014:0550a22": "因謂異類而熟名異熟因四緣者如上五因名為因",
    "X37n0662_014:0550a23": "緣心心數法託緣生故名為緣緣新名所緣緣諸法",
    "X37n0662_014:0550a24": "生時不生障礙名增上緣今五復與大論等六因四",
    "X37n0662_014:0550b01": "緣似同也。",
    "X37n0662_014:0550b02": "即是習因者謂自種因也新名同類因。",
    "X37n0662_014:0550b03": "初雙答因果者經明六度是因明涅槃是果因果雜",
    "X37n0662_014:0550b04": "明故云雙答。",
    "X37n0662_014:0550b05": "經中三段初明修習二從大涅槃下明觀成三爾時",
    "X37n0662_014:0550b06": "得如是相下明入證即初住也。",
    "X37n0662_014:0550b07": "前五者初約有乞無乞二約時施常施三約生悔不",
    "X37n0662_014:0550b08": "悔四約生怖不怖五約望報不報第四文中但言生",
    "X37n0662_014:0550b09": "四怖是波羅蜜者例知不生怖者則非度義。",
    "X37n0662_014:0550b10": "少分涅槃者未能於一一施體達無相無得是故但",
    "X37n0662_014:0550b11": "為涅槃少分之因。",
    "X37n0662_014:0550b12": "後一正是判度者經從若為恐怖名聞去也應有三",
    "X37n0662_014:0550b13": "段謂先舉非二從修行如是下顯是三譬如有人下",
    "X37n0662_014:0550b14": "舉譬舉非中云為恐怖者問前說生怖行施是波羅",
    "X37n0662_014:0550b15": "蜜此亦生怖何故非耶答前約少分故得度名既存",
    "X37n0662_014:0550b16": "相著故今云非也故疏云有相有得則非度義亦是",
    "X37n0662_014:0550b17": "即有不有等顯前生生等四是三諦義生生是因緣",
    "X37n0662_014:0550b18": "生法達此生法即不思議空故云即有不有即生不",
    "X37n0662_014:0550b19": "生句也點空即有百界宛然故云即空不空即生不",
    "X37n0662_014:0550b20": "生句也心性不動雙非二邊故云非空非不空即不",
    "X37n0662_014:0550b21": "生不生句也三諦圓融四句具足深而復邃義在斯",
    "X37n0662_014:0550b22": "焉。",
    "X37n0662_014:0550b23": "德王品之二",
    "X37n0662_014:0550b24": "四罪者謂一犯二謗三逆四闡提。",
    "X37n0662_014:0550c01": "佛性不持者既有佛性應任持此人令不墮獄。",
    "X37n0662_014:0550c02": "前難令涅槃無常者指前卷末德王重論文也。",
    "X37n0662_014:0550c03": "悉令皆轉者既轉凡作聖應轉聖作凡既轉小成大",
    "X37n0662_014:0550c04": "應轉大成小故云難一切人等尋經可曉。",
    "X37n0662_014:0550c05": "本取斷已名一闡提者謂斷已得之善方名闡提事",
    "X37n0662_014:0550c06": "善斷已復應還得佛性常理不當已還故云性非己",
    "X37n0662_014:0550c07": "得。",
    "X37n0662_014:0550c08": "又斷已得下消經中若斷已得。",
    "X37n0662_014:0550c09": "惡人不定等者以若惡若善悉由心變心性隨緣善",
    "X37n0662_014:0550c10": "惡何定。",
    "X37n0662_014:0550c11": "如來不定者亦由如來證得心性故能隨機權變無",
    "X37n0662_014:0550c12": "定。",
    "X37n0662_014:0550c13": "經色與色相者青黃等是色方圓等是相。",
    "X37n0662_014:0550c14": "無定之中亦有定相者生死不定涅槃則定如礦可",
    "X37n0662_014:0550c15": "成金金不為礦。",
    "X37n0662_014:0550c16": "方便道中如來不定者方便謂應迹權巧示生示滅",
    "X37n0662_014:0550c17": "所以不定。",
    "X37n0662_014:0550c18": "是故不燒者又涉公解內則護身外障塵坌亦表如",
    "X37n0662_014:0550c19": "來內心堅淨外相臧美中間壞者萬累俱消舊師及",
    "X37n0662_014:0550c20": "興皇解鬼非鬼義非不一途但不互融及聞遮照故",
    "X37n0662_014:0550c21": "今不用。",
    "X37n0662_014:0550c22": "今明鬼即非鬼下於鬼上具足三諦。",
    "X37n0662_014:0550c23": "非鬼下於非鬼上亦具三諦。",
    "X37n0662_014:0550c24": "非鬼非非鬼下於雙非上亦具三諦鬼是俗非鬼是",
    "X37n0662_014:0551a01": "真雙非是中既一一互融故各論三諦所以俗不定",
    "X37n0662_014:0551a02": "俗真不定真中不定中不定之義如指諸掌豈與舊",
    "X37n0662_014:0551a03": "解興皇為同年耶。",
    "X37n0662_014:0551a04": "是一下結顯互融也問既三諦互融何故經中止作",
    "X37n0662_014:0551a05": "雙照以釋耶答良由三諦互融故能雙照。",
    "X37n0662_014:0551a06": "而最在後者章安明在後之意。",
    "X37n0662_014:0551a07": "私謂下荊溪明廣釋所以。",
    "X37n0662_014:0551a08": "轉三漏為四流者謂欲流有流見流無明流。",
    "X37n0662_014:0551a09": "明七漏者文中所列全依成論。",
    "X37n0662_014:0551a10": "開邊為斷常者於五見中開邊見為斷常二見故有",
    "X37n0662_014:0551a11": "六也莊嚴意云經文但標六種但是廣明身邊見相",
    "X37n0662_014:0551a12": "我即身見有無即邊見以執此劣解自謂勝智復是",
    "X37n0662_014:0551a13": "邪見開善所解則謂經文標釋具足先標六數我見",
    "X37n0662_014:0551a14": "下次釋六種故其所立全異莊嚴然六種雖足要其",
    "X37n0662_014:0551a15": "所歸只身邊耳。",
    "X37n0662_014:0551a16": "假我者覽五陰以立主宰名為假我。",
    "X37n0662_014:0551a17": "真我者只是神我耳。",
    "X37n0662_014:0551a18": "行苦者者即經云或在地獄畜生餓鬼所受行苦也",
    "X37n0662_014:0551a19": "此苦最通者三界皆有故俱舍云譬如以睫毛置掌",
    "X37n0662_014:0551a20": "而不覺若置眼睛上為損極不安凡夫如手掌不覺",
    "X37n0662_014:0551a21": "行苦睫。",
    "X37n0662_014:0551a22": "不得為一者以無常遷謝身為苦聚二事合論故云",
    "X37n0662_014:0551a23": "行苦此非三苦中行苦也。",
    "X37n0662_014:0551a24": "煩惱等四者等取陰死天子也。",
    "X37n0662_014:0551b01": "所該甚廣也該謂該通。",
    "X37n0662_014:0551b02": "只是助語者以證涅槃必斷生死故與上句義一故",
    "X37n0662_014:0551b03": "云助語下云助句例此可知。",
    "X37n0662_014:0551b04": "至期何處者凡云至心即至到心源源即三德妙理",
    "X37n0662_014:0551b05": "期於極果究竟開發極果是所期之處故云至期何",
    "X37n0662_014:0551b06": "處。",
    "X37n0662_014:0551b07": "今生死亦是煩惱等者以業惑是生死因故。",
    "X37n0662_014:0551b08": "今不復釋下云云者指前疏文。",
    "X37n0662_014:0551b09": "直合等者以下兩句只是一義故向云不可分張也",
    "X37n0662_014:0551b10": "只證此法下以證常故故無三世然此但以今偈上",
    "X37n0662_014:0551b11": "半對前四句其義已周故知言至心聽等只是明聽",
    "X37n0662_014:0551b12": "受今偈云句前偈四句所詮之法耳。",
    "X37n0662_014:0551b13": "亦應四悉者大論第一云有四悉檀一者世界悉檀",
    "X37n0662_014:0551b14": "二者各各為人悉檀三者對治悉檀四者第一義悉",
    "X37n0662_014:0551b15": "檀四悉檀總攝一切十二部經八萬四千法藏皆是",
    "X37n0662_014:0551b16": "實無違背。",
    "X37n0662_014:0551b17": "三觀治三漏者慈心不淨因緣三觀也瞋恚貪欲愚",
    "X37n0662_014:0551b18": "癡三漏也廣如大論明對治悉檀中說。",
    "X37n0662_014:0551b19": "或言有我等者大論明世界悉檀云人等世界故有",
    "X37n0662_014:0551b20": "第一義故無法性實際世界故無第一義故有。",
    "X37n0662_014:0551b21": "即各各為人者得樂是生善義故。",
    "X37n0662_014:0551b22": "涅槃只是因緣法者如經云四法是涅槃近因緣也",
    "X37n0662_014:0551b23": "謂近善知識等。",
    "X37n0662_014:0551b24": "即成性義者即同外道計自然性也。",
    "X37n0662_014:0551c01": "四種佛性下言除正因等者准下配釋即是一果果",
    "X37n0662_014:0551c02": "二因因三了因四果性今云除正因至四緣佛性者",
    "X37n0662_014:0551c03": "恐文誤以偈明證得故無正因義正因在迷故。",
    "X37n0662_014:0551c04": "亦斷十二等者亦纔也纔猶僅得惑僅盡故屬因究",
    "X37n0662_014:0551c05": "竟盡屬果也。",
    "X37n0662_014:0551c06": "只是淺深者前品猶是淺位菩薩今不痛即深位菩薩。",
    "X37n0662_014:0551c07": "警柝他各反周易重門擊柝以待暴客左傳魯擊柝",
    "X37n0662_014:0551c08": "聞於邾鄭玄曰手持兩木以相敵是為擊柝守備警",
    "X37n0662_014:0551c09": "戒漢書中宮衛城門擊刁斗傳五更衛士周廬擊柳",
    "X37n0662_014:0551c10": "皆談論語巧言令色鮮矣仁。",
    "X37n0662_014:0551c11": "經若須依(至)受取者佛言施時不取後頓難得仲尼",
    "X37n0662_014:0551c12": "曰義然後取人不猒其取。",
    "X37n0662_014:0551c13": "經為四毒發者四大不調能害身命故名毒也。",
    "X37n0662_014:0551c14": "因三受起三煩惱者即依苦受起嗔樂受起貪不苦",
    "X37n0662_014:0551c15": "不樂起癡北遠疏云一是欲覺思求一切可意之事",
    "X37n0662_014:0551c16": "二是嗔覺亦名恚覺念他違己思欲嗔彼三者惱覺",
    "X37n0662_014:0551c17": "亦名害覺念欲加害。",
    "X37n0662_014:0551c18": "經連綴張衛反說文綴合著也。",
    "X37n0662_014:0551c19": "經云何恃怙恃負也怙賴也。",
    "X37n0662_014:0551c21": "涅槃經疏三德指歸卷第十四"
}