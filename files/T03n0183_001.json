{
    "T03n0183_001:0457c15": "一切智光明仙人慈心因緣不食",
    "T03n0183_001:0457c16": "肉經",
    "T03n0183_001:0457c18": "失譯人名今附秦錄",
    "T03n0183_001:0457c19": "如是我聞：一時佛住摩伽提國，寂滅道場，彌",
    "T03n0183_001:0457c20": "加女村，自在天祠精舍。時有迦波利婆羅門",
    "T03n0183_001:0457c21": "子，名彌勒，軀體金色，三十二相，八十種好，放",
    "T03n0183_001:0457c22": "銀光明，黃金校飾，如白銀山，威光無量，來至",
    "T03n0183_001:0457c23": "佛所。爾時世尊，與千二百五十比丘，經行林",
    "T03n0183_001:0457c24": "中；又有結髮梵志五百人等，遙見彌勒，威儀",
    "T03n0183_001:0457c25": "庠序、相好清淨，五體投地如銀山崩，成金花",
    "T03n0183_001:0457c26": "聚眾寶間廁。金花金臺，七寶為果，於臺閣中，有",
    "T03n0183_001:0457c27": "妙音聲，而說偈言：",
    "T03n0183_001:0457c28": "「我見牟尼尊，　　面貌常清淨，",
    "T03n0183_001:0457c29": "　百福相奇特，　　世間無倫匹；",
    "T03n0183_001:0458a01": "　煩惱垢永盡，　　智慧悉成滿，",
    "T03n0183_001:0458a02": "　一向常歸命，　　身心無疲倦。",
    "T03n0183_001:0458a03": "　故我以五體，　　欲得勝安樂，",
    "T03n0183_001:0458a04": "　脫苦無所畏，　　敬禮釋迦文。」",
    "T03n0183_001:0458a05": "時諸梵志，見聞此事，白佛言：「世尊！如此童子，",
    "T03n0183_001:0458a06": "威儀庠序，光明無量，與佛無異；於何佛所，初",
    "T03n0183_001:0458a07": "發道心，受持誰經？唯願天尊！為我解說。」",
    "T03n0183_001:0458a08": "佛告式乾梵志：「汝今諦聽！善思念之！吾當為",
    "T03n0183_001:0458a09": "汝，分別解說，令汝歡喜！「乃往過去，無量無邊，",
    "T03n0183_001:0458a10": "阿僧祇劫時，有世界名勝花敷，佛號彌勒！恒",
    "T03n0183_001:0458a11": "以慈心，四無量法，教化一切。「彼佛說經，名『慈",
    "T03n0183_001:0458a12": "三昧光大悲海雲』，若有聞者，即得超越，百億",
    "T03n0183_001:0458a13": "萬劫，生死之罪，必得成佛，無有疑慮。「時彼國",
    "T03n0183_001:0458a14": "中，有大婆羅門，名一切智光明，聰慧多智，廣",
    "T03n0183_001:0458a15": "博眾經；世間技藝，六十四能，無不綜練。「聞",
    "T03n0183_001:0458a16": "佛出世，說《慈三昧光大悲海雲經》，即以世間",
    "T03n0183_001:0458a17": "一切義論，難詰彼佛，盡其辭辯，而不能屈。",
    "T03n0183_001:0458a18": "「即便信伏為佛弟子，尋發阿耨多羅三藐三",
    "T03n0183_001:0458a19": "菩提心，而作是言：『我今於佛法中，誦持《大慈",
    "T03n0183_001:0458a20": "三昧光大悲海雲經》，以此功德，願於未來過",
    "T03n0183_001:0458a21": "算數劫，必得成佛而號彌勒。』「於是捨家即入",
    "T03n0183_001:0458a22": "深山，長髮為相，修行梵行；八千歲中，少欲無",
    "T03n0183_001:0458a23": "事，乞食自活，誦持是經，一心除亂。「彼時世間，",
    "T03n0183_001:0458a24": "有雨星現，國王婬荒，彗星橫流，連雨不止；",
    "T03n0183_001:0458a25": "洪水暴漲，仙人端坐，不得乞食，經歷七日。「時",
    "T03n0183_001:0458a26": "彼林中，有五百白兔，有一兔王母子二獸；見",
    "T03n0183_001:0458a27": "於仙人，七日不食，而作是言：『今此仙人，為佛",
    "T03n0183_001:0458a28": "道故，不食多日，命不云遠；法幢將崩，法海將",
    "T03n0183_001:0458a29": "竭，我今當為無上大法，令得久住，不惜身命。』",
    "T03n0183_001:0458b01": "「即告諸兔：『一切諸行，皆悉無常，眾生愛身，空",
    "T03n0183_001:0458b02": "生空死，未曾為法；我今欲為一切眾生，作大",
    "T03n0183_001:0458b03": "橋梁，令法久住，供養法師。』「爾時，兔王即為群",
    "T03n0183_001:0458b04": "兔，而說偈言：",
    "T03n0183_001:0458b05": "「『若有畜生類，　　得聞諸佛名，",
    "T03n0183_001:0458b06": "　　永離三惡道，　　不生八難處。",
    "T03n0183_001:0458b07": "　　若聞法奉行，　　生處常值佛，",
    "T03n0183_001:0458b08": "　　信法無疑惑，　　歸依賢聖僧。",
    "T03n0183_001:0458b09": "　　隨順諸戒行，　　如是疾得佛，",
    "T03n0183_001:0458b10": "　　必至大涅槃，　　常受無上樂。』",
    "T03n0183_001:0458b11": "「爾時，兔王說此偈已，告諸兔言：『我今以身欲",
    "T03n0183_001:0458b12": "供養法，汝等宜當各各隨喜。所以者何？我",
    "T03n0183_001:0458b13": "從多劫喪身無數，三毒所使為鳥獸形，唐生",
    "T03n0183_001:0458b14": "唐死未曾為法；吾今欲為無上法故，棄捨身",
    "T03n0183_001:0458b15": "命供養法師。』「時，山樹神即積香薪以火然之，",
    "T03n0183_001:0458b16": "兔王母子，圍遶仙人足滿七匝，白言：『大師！",
    "T03n0183_001:0458b17": "我今為法供養尊者。』仙人告言：『汝是畜生，",
    "T03n0183_001:0458b18": "雖有慈心何緣能辦？』兔白仙人：『我自以身供",
    "T03n0183_001:0458b19": "養仁者，為法久住，令諸眾生得饒益故。』作此",
    "T03n0183_001:0458b20": "語已，即語其子：『汝可隨意求覓水草，繫心思",
    "T03n0183_001:0458b21": "惟正念三寶。』「爾時，兔子聞母所說，跪白母言：",
    "T03n0183_001:0458b22": "『如尊所說，無上大法，欲供養者，我亦願樂。』作",
    "T03n0183_001:0458b23": "此語已，自投火中，母隨後入。「當於菩薩捨身",
    "T03n0183_001:0458b24": "之時，天地大動，乃至色界及以諸天，皆雨天",
    "T03n0183_001:0458b25": "華持用供養。「肉熟之後，時山樹神白仙人言：",
    "T03n0183_001:0458b26": "『兔王母子，為供養故，投身火中，今肉已熟，汝",
    "T03n0183_001:0458b27": "可食之。』「時彼仙人，聞樹神語，悲不能言，以",
    "T03n0183_001:0458b28": "所誦經書置樹葉，又說偈曰：",
    "T03n0183_001:0458b29": "「『寧當然身破眼目，　　不忍行殺食眾生。",
    "T03n0183_001:0458c01": "　　諸佛所說慈悲經，　　彼經中說行慈者，",
    "T03n0183_001:0458c02": "　　寧破骨髓出頭腦，　　不忍噉肉食眾生。",
    "T03n0183_001:0458c03": "　　如佛所說食肉者，　　此人行慈不滿足，",
    "T03n0183_001:0458c04": "　　常受短命多病身，　　迷沒生死不成佛。』",
    "T03n0183_001:0458c05": "「時彼仙人，說此偈已，因發誓言：『願我世世不",
    "T03n0183_001:0458c06": "起殺想，恒不噉肉，入白光明慈三昧，乃至成",
    "T03n0183_001:0458c07": "佛制斷肉戒。』作此語已，自投火坑與兔併命。",
    "T03n0183_001:0458c08": "「是時，天地六種震動，天神力故，樹放光明，金",
    "T03n0183_001:0458c09": "色晃曜照千國土。「時彼國中諸人民等，見",
    "T03n0183_001:0458c10": "金色光從山樹出，尋光來至，既見仙人及以",
    "T03n0183_001:0458c11": "二兔死在火中，見所說偈并得佛經，持還上",
    "T03n0183_001:0458c12": "王。「王聞此法傳告共宣，令聞此者皆發無上",
    "T03n0183_001:0458c13": "正真道心。」",
    "T03n0183_001:0458c14": "佛告式乾：「汝今當知，爾時白兔王者，今現",
    "T03n0183_001:0458c15": "我身釋迦文尼佛是；時兔兒者，今羅睺羅是；",
    "T03n0183_001:0458c16": "時誦經仙人者，今此眾中，婆羅門子，彌勒菩",
    "T03n0183_001:0458c17": "薩摩訶薩是。我涅槃後五十六億萬歲，當於",
    "T03n0183_001:0458c18": "穰佉轉輪聖王國土，華林園中金剛座處，龍",
    "T03n0183_001:0458c19": "華菩提樹下，得成佛道，轉妙法輪。「時五百",
    "T03n0183_001:0458c20": "群兔者，今摩訶迦葉等五百比丘是；時二百",
    "T03n0183_001:0458c21": "五十山樹神者，舍利弗、目犍連等二百五十",
    "T03n0183_001:0458c22": "比丘是；時千國王，跋陀婆羅等千菩薩是。",
    "T03n0183_001:0458c23": "彼王國土諸人民等得聞經者，從我出世乃",
    "T03n0183_001:0458c24": "至樓至，於其中間受法弟子得道者是。」",
    "T03n0183_001:0458c25": "佛告式乾：「菩薩求法，勤苦歷劫，不惜身命；雖",
    "T03n0183_001:0458c26": "復從報，受畜生身，常能為法，不惜軀命，投於",
    "T03n0183_001:0458c27": "火坑，以身供養；便得超越，九百萬億劫，生死",
    "T03n0183_001:0458c28": "之罪；於是得在恒河沙等無量諸佛先，先",
    "T03n0183_001:0458c29": "彌勒前得成佛道。汝等云何不勤為法？」佛說",
    "T03n0183_001:0459a01": "是語時，式乾等五百梵志求佛出家。佛言：「善",
    "T03n0183_001:0459a02": "來！」鬚髮自落，即成沙門。佛為說法，豁然意解",
    "T03n0183_001:0459a03": "成阿羅漢；八萬諸天亦發阿耨多羅三藐三",
    "T03n0183_001:0459a04": "菩提心。時會大眾，聞佛所說，各各稱讚，菩薩",
    "T03n0183_001:0459a05": "所行。舍利弗白佛言：「時彼仙人，投火坑已，為",
    "T03n0183_001:0459a06": "生何處？」佛告舍利弗：「時彼仙人，投火坑已，生",
    "T03n0183_001:0459a07": "於梵世，普為一切說大梵法，乃至成佛轉大",
    "T03n0183_001:0459a08": "梵輪，所說經典亦名『慈三昧光大悲海雲』。「所",
    "T03n0183_001:0459a09": "制波羅提木叉，不行慈者名犯禁人；其食肉",
    "T03n0183_001:0459a10": "者犯於重禁，後身生處常飲熱銅，至彼仙人",
    "T03n0183_001:0459a11": "得作佛時，如《彌勒菩薩下生經》說。」尊者阿難，",
    "T03n0183_001:0459a12": "聞佛所說，即從坐起，偏袒右肩，右膝著地，",
    "T03n0183_001:0459a13": "合掌向佛，叉手長跪，而白佛言：「世尊！彌勒",
    "T03n0183_001:0459a14": "成佛所說戒法，乃以慈心制不食肉，為犯重",
    "T03n0183_001:0459a15": "禁，甚奇甚特！」時，會大眾，異口同音，皆共稱讚，",
    "T03n0183_001:0459a16": "彼國眾生不食肉戒：「願生彼國！」世尊悉記，當",
    "T03n0183_001:0459a17": "得往生。尊者阿難，復白佛言：「當何名此經？",
    "T03n0183_001:0459a18": "云何受持之？」佛告阿難：「此法之要，名『白兔",
    "T03n0183_001:0459a19": "王菩薩不惜身命為無上道』，亦名『一切智光",
    "T03n0183_001:0459a20": "明仙人慈心因緣不食肉經』，如是受持。」尊者",
    "T03n0183_001:0459a21": "阿難及諸比丘，聞佛所說歡喜奉行。",
    "T03n0183_001:0459a22": "一切智光明仙人慈心因緣不食肉經"
}