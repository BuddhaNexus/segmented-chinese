{
    "X08n0240_018:0612b18": "大方廣佛華嚴經綱要卷第十八",
    "X08n0240_018:0612b19": "于闐國三藏沙門實叉難陀 譯經",
    "X08n0240_018:0612b20": "清涼山大華嚴寺沙門澄觀 疏義",
    "X08n0240_018:0612b21": "明匡山法雲寺憨山沙門德清提挈",
    "X08n0240_018:0612b22": "明法品第十八",
    "X08n0240_018:0612b23": "[0612b23] 此品來意者。前明當位所成之德。今明趣後勝進",
    "X08n0240_018:0612b24": "之行。又前明發心之勝德。今辨所具之行相。故次",
    "X08n0240_018:0612c01": "來也。釋名者。準梵具翻應云法光明品。統有四義。",
    "X08n0240_018:0612c02": "一法慧智慧。於能所詮進趣行法。分明照了故。即",
    "X08n0240_018:0612c03": "明所知法。二明能詮。以能顯行故。法是所詮。可軌",
    "X08n0240_018:0612c04": "則故。此則詮旨全目。明有法故。法之明故。通持業",
    "X08n0240_018:0612c05": "依主二釋。三明是智用。法是理行及果。境智合說",
    "X08n0240_018:0612c06": "俱是所詮。法之明明之法。依主釋也。四所修行法",
    "X08n0240_018:0612c07": "體離無明。亦唯所詮有明之法。法即是明。通有財",
    "X08n0240_018:0612c08": "持業二釋也。宗趣者。明法不同。略有四種。謂教理",
    "X08n0240_018:0612c09": "行果。尋教悟理。觀理起行。行成得果。皆初宗後趣。",
    "X08n0240_018:0612c10": "又此四皆宗。為成後位及成勝德為趣。",
    "X08n0240_018:0612c11": "[0612c11] 爾時精進慧菩薩。白法慧菩薩言。",
    "X08n0240_018:0612c12": "[0612c12] 釋文中大分為三分。一請說分。二正說分。三結說。",
    "X08n0240_018:0612c13": "今初。先長行。後祗夜。前中亦二。初敘問答之人。勝",
    "X08n0240_018:0612c14": "進趨後非勤不能。故精進慧問。",
    "X08n0240_018:0612c15": "[0612c15] 佛子。菩薩摩訶薩初發求一切智心。成就如是無量",
    "X08n0240_018:0612c16": "功德。具大莊嚴。升一切智乘。入菩薩正位。捨諸世間",
    "X08n0240_018:0612c17": "法。得佛出世法。去來現在諸佛攝受。決定至於無上",
    "X08n0240_018:0612c18": "菩提究竟之處。",
    "X08n0240_018:0612c19": "[0612c19] 此下第二正申所問。亦分為二。初領前自分勝德。",
    "X08n0240_018:0612c20": "後請說勝進之行。前中先總。後具大下有七句。一",
    "X08n0240_018:0612c21": "領德。即前莊嚴佛不共法。二領乘。即已住究竟一",
    "X08n0240_018:0612c22": "乘。三領位。位不退故。四領道。住離生因故。五領法。",
    "X08n0240_018:0612c23": "得出世法故。六得勝緣。即佛護讚等。七領當果。至",
    "X08n0240_018:0612c24": "菩提故。德雖無量。不出此七。",
    "X08n0240_018:0613a01": "[0613a01] 彼諸菩薩於佛教中云何修習。令諸如來皆生歡喜。",
    "X08n0240_018:0613a02": "入諸菩薩所住之處。一切大行皆得清淨。所有大願",
    "X08n0240_018:0613a03": "悉使滿足。獲諸菩薩廣大之藏。隨所應化常為說法。",
    "X08n0240_018:0613a04": "而恒不捨波羅蜜行。所念眾生咸令得度。紹三寶種",
    "X08n0240_018:0613a05": "使不斷絕。善根方便皆悉不&#x8657;。佛子。彼諸菩薩以何",
    "X08n0240_018:0613a06": "方便能令此法當得圓滿。願垂哀愍。為我宣說。此諸",
    "X08n0240_018:0613a07": "大會靡不樂聞。",
    "X08n0240_018:0613a08": "[0613a08] 此請說勝進行有二。先問所成行體。後問行成德",
    "X08n0240_018:0613a09": "用。以破癡等為德用故。此先問行體也。問有十句。",
    "X08n0240_018:0613a10": "初五自利兼他。次四利他兼自。末結不&#x8657;。後彼諸",
    "X08n0240_018:0613a11": "下結請。",
    "X08n0240_018:0613a12": "[0613a12] 復次如諸菩薩摩訶薩。常勤修習滅除一切無明黑",
    "X08n0240_018:0613a13": "闇。降伏魔怨制諸外道。永滌一切煩惱心垢。悉能成",
    "X08n0240_018:0613a14": "就一切善根。永出一切惡趣諸難。淨治一切大智境",
    "X08n0240_018:0613a15": "界。成就一切菩薩諸地。諸波羅蜜。總持三昧。六通三",
    "X08n0240_018:0613a16": "明。四無所畏清淨功德。莊嚴一切諸佛國土。及諸相",
    "X08n0240_018:0613a17": "好身語心行。成就滿足。善知一切諸佛如來力無所",
    "X08n0240_018:0613a18": "畏不共佛法。一切智智所行境界。為欲成熟一切眾",
    "X08n0240_018:0613a19": "生。隨其心樂而取佛土。隨根隨時如應說法。種種無",
    "X08n0240_018:0613a20": "量廣大佛事。及餘無量諸功德法。諸行諸道及諸境",
    "X08n0240_018:0613a21": "界皆悉圓滿。疾與如來功德平等。",
    "X08n0240_018:0613a22": "[0613a22] 第二問行成德用。有二。先問因行。次問成果德。此",
    "X08n0240_018:0613a23": "問因也。有十二事。一問云何滅無明。二問降魔。三",
    "X08n0240_018:0613a24": "問制外道。四問斷煩惱。五問善根以何而成。六問",
    "X08n0240_018:0613b01": "三惡八難云何可出。七問淨治境。八問地等功德",
    "X08n0240_018:0613b02": "云何成就。九問三業功德云何莊嚴滿足。十以何",
    "X08n0240_018:0613b03": "觀力知佛功德。十一一切境智復云何知。十二何",
    "X08n0240_018:0613b04": "法能成就眾生。乃至作大佛事。後及餘無量下。結",
    "X08n0240_018:0613b05": "因成果德也。",
    "X08n0240_018:0613b06": "[0613b06] 於諸如來應正等覺百千阿僧祇劫修菩薩行時所",
    "X08n0240_018:0613b07": "集法藏。悉能守護開示演說。諸魔外道無能沮壞。攝",
    "X08n0240_018:0613b08": "持正法無有窮盡。於一切世界演說法時天王。龍王。",
    "X08n0240_018:0613b09": "夜叉王。乾闥婆王。阿修羅王。迦樓羅王。緊那羅王。摩",
    "X08n0240_018:0613b10": "&#x777A;羅伽王。人王。梵王。如來法王。皆悉守護。一切世間",
    "X08n0240_018:0613b11": "恭敬供養同灌其頂。常為諸佛之所護念。一切菩薩",
    "X08n0240_018:0613b12": "亦皆愛敬。得善根力。增長白法。開演如來甚深法藏。",
    "X08n0240_018:0613b13": "攝持正法以自莊嚴。一切菩薩所行次第願皆演說。",
    "X08n0240_018:0613b14": "[0613b14] 第二於諸如來下顯等佛之用。護持正法便等佛",
    "X08n0240_018:0613b15": "故。文有十句。初句為總。謂開示演說皆正法也。下",
    "X08n0240_018:0613b16": "九句知明。一魔不能侵。二攝持修行。三十王外護。",
    "X08n0240_018:0613b17": "四舉世同欽。五諸佛灌頂。六菩薩愛敬。七得眾善",
    "X08n0240_018:0613b18": "根。八能演深法。九攝德自嚴。若得此九方名護法。",
    "X08n0240_018:0613b19": "後一切下結請。",
    "X08n0240_018:0613b20": "[0613b20] 爾時精進慧菩薩欲重宣其義。而說頌言。",
    "X08n0240_018:0613b21": " 大名稱者善能演  菩薩所成功德法",
    "X08n0240_018:0613b22": " 深入無邊廣大行  具足清淨無師智",
    "X08n0240_018:0613b23": " 若有菩薩初發心  成就福德智慧乘",
    "X08n0240_018:0613b24": " 入離生位超世間  普獲正等菩提法",
    "X08n0240_018:0613c01": " 彼復云何佛教中  堅固勤修轉增勝",
    "X08n0240_018:0613c02": " 令諸如來悉歡喜  佛所住地速當入",
    "X08n0240_018:0613c03": " 所行清淨願皆滿  及得廣大智慧藏",
    "X08n0240_018:0613c04": " 常能說法度眾生  而心無依無所著",
    "X08n0240_018:0613c05": " 菩薩一切波羅蜜  悉善修行無缺減",
    "X08n0240_018:0613c06": " 所念眾生咸救度  常持佛種使不絕",
    "X08n0240_018:0613c07": " 所作堅固不唐捐  一切功成得出離",
    "X08n0240_018:0613c08": " 如諸勝者所修行  彼清淨道願宣說",
    "X08n0240_018:0613c09": " 永破一切無明闇  降伏眾魔及外道",
    "X08n0240_018:0613c10": " 所有垢穢悉滌除  得近如來大智慧",
    "X08n0240_018:0613c11": " 永離一切諸險難  淨治大智殊勝境",
    "X08n0240_018:0613c12": " 獲妙道力&#x96A3;上尊  一切功德皆成就",
    "X08n0240_018:0613c13": " 證得如來最勝智  住於無量諸國土",
    "X08n0240_018:0613c14": " 隨眾生心而說法  及作廣大諸佛事",
    "X08n0240_018:0613c15": " 云何而得諸妙道  開演如來正法藏",
    "X08n0240_018:0613c16": " 常能受持諸佛法  無能超勝無與等",
    "X08n0240_018:0613c17": " 云何無畏如師子  所行清淨如滿月",
    "X08n0240_018:0613c18": " 云何修習佛功德  猶如蓮華不著水",
    "X08n0240_018:0613c19": "[0613c19] 第二偈文重頌。有十一偈。初一偈讚能說。次一偈",
    "X08n0240_018:0613c20": "頌前。次四偈頌所修行體。後五偈頌行所成德。分",
    "X08n0240_018:0613c21": "二。前三頌所成因德。後二結因成果德。",
    "X08n0240_018:0613c22": "[0613c22] 爾時法慧菩薩告精進慧菩薩言。善哉佛子。汝今為",
    "X08n0240_018:0613c23": "欲多所饒益。多所安樂。多所惠利。哀愍世間諸天及",
    "X08n0240_018:0613c24": "人。問於如是菩薩所修清淨之行。佛子。汝住實法。發",
    "X08n0240_018:0614a01": "人精進。增長不退。已得解脫。能作是問同於如來。諦",
    "X08n0240_018:0614a02": "聽諦聽。善思念之。我今承佛威神之力。為汝於中說",
    "X08n0240_018:0614a03": "其少分。",
    "X08n0240_018:0614a04": "[0614a04] 第二正答文中。先讚問利益。能問具德誡聽許說。",
    "X08n0240_018:0614a05": "[0614a05] 佛子。菩薩摩訶薩已發一切智心。應離癡闇。精勤守",
    "X08n0240_018:0614a06": "護。無令放逸。",
    "X08n0240_018:0614a07": "[0614a07] 此下正答文中。先答所成行體。後答行成德用。初",
    "X08n0240_018:0614a08": "中答前十問即為十段。今初段中有五十句。前二",
    "X08n0240_018:0614a09": "十句答前修習。後三十句答令佛歡喜。今總標。不",
    "X08n0240_018:0614a10": "放逸&#x5FA7;下十段。皆由不放逸成。是修習相。不守根",
    "X08n0240_018:0614a11": "門是名放逸。",
    "X08n0240_018:0614a12": "[0614a12] 佛子。菩薩摩訶薩住十種法名不放逸。何者為十。一",
    "X08n0240_018:0614a13": "者護持眾戒。二者遠離愚癡淨菩提心。三者心樂質",
    "X08n0240_018:0614a14": "直離諸諂誑。四者勤修善根無有退轉。五者恒善思",
    "X08n0240_018:0614a15": "惟自所發心。六者不樂親近在家出家一切凡夫。七",
    "X08n0240_018:0614a16": "者修諸善業而不願求世間果報。八者永離二乘行",
    "X08n0240_018:0614a17": "菩薩道。九者樂修眾善令不斷絕。十者恒善觀察自",
    "X08n0240_018:0614a18": "相續力。佛子。若諸菩薩行此十法。是則名為住不放",
    "X08n0240_018:0614a19": "逸。",
    "X08n0240_018:0614a20": "[0614a20] 初答第一段修習有二十句。前十句始修。後十句",
    "X08n0240_018:0614a21": "終成。今初始修。文有標徵列結四節。後皆倣。此。",
    "X08n0240_018:0614a22": "[0614a22] 佛子。菩薩摩訶薩住不放逸。得十種清淨。何者為十。",
    "X08n0240_018:0614a23": "一者如說而行。二者念智成就。三者住於深定不沉",
    "X08n0240_018:0614a24": "不舉。四者樂求佛法無有懈息。五者隨所聞法如理",
    "X08n0240_018:0614b01": "觀察。具足出生巧妙智慧。六者入深禪定得佛神通。",
    "X08n0240_018:0614b02": "七者其心平等無有高下。八者於諸眾生上中下類",
    "X08n0240_018:0614b03": "心無障礙。猶如大地等作利益。九者若見眾生乃至",
    "X08n0240_018:0614b04": "一發菩提之心。尊重承事猶如和尚。十者於授戒和",
    "X08n0240_018:0614b05": "尚及阿闍梨一切菩薩諸善知識法師之所。常生尊",
    "X08n0240_018:0614b06": "重承事供養。佛子。是名菩薩住不放逸十種清淨。",
    "X08n0240_018:0614b07": "[0614b07] 三答修習終成。謂此十種清淨。皆由不放逸成。",
    "X08n0240_018:0614b08": "[0614b08] 佛子。菩薩摩訶薩住不放逸。發大精進。起於正念。生",
    "X08n0240_018:0614b09": "勝欲樂。所行不息。於一切法心無依處。於甚深法能",
    "X08n0240_018:0614b10": "勤修習。入無諍門增廣大心。佛法無邊。能順了知。令",
    "X08n0240_018:0614b11": "諸如來皆悉歡喜。",
    "X08n0240_018:0614b12": "[0614b12] 次答令佛歡喜。有三十句。初十句結前生後。即牒",
    "X08n0240_018:0614b13": "前十種清淨。",
    "X08n0240_018:0614b14": "[0614b14] 佛子。菩薩摩訶薩復有十法。能令一切諸佛歡喜。何",
    "X08n0240_018:0614b15": "者為十。一者精進不退。二者不惜身命。三者於諸利",
    "X08n0240_018:0614b16": "養無所希求。四者知一切法皆如&#x8657;空。五者善能觀",
    "X08n0240_018:0614b17": "察普入法界。六者知諸法印心無倚著。七者常發大",
    "X08n0240_018:0614b18": "願。八者成就清淨忍智光明。九者觀自善法心無增",
    "X08n0240_018:0614b19": "減。十者依無作門修諸淨行。佛子。是為菩薩住十種",
    "X08n0240_018:0614b20": "法能令一切如來歡喜。",
    "X08n0240_018:0614b21": "[0614b21] 此十句答正成行相。前明即前修習。故令佛歡喜。",
    "X08n0240_018:0614b22": "今更別明修相。於中法印。疏有多釋。",
    "X08n0240_018:0614b23": "[0614b23] 佛子。復有十法。能令一切諸佛歡喜。何者為十。所謂",
    "X08n0240_018:0614b24": "安住不放逸。安住無生忍。安住大慈。安住大悲。安住",
    "X08n0240_018:0614c01": "滿足諸波羅蜜。安住諸行。安住大願。安住巧方便。安",
    "X08n0240_018:0614c02": "住勇猛力。安住智慧。觀一切法皆無所住猶如&#x8657;空。",
    "X08n0240_018:0614c03": "佛子。若諸菩薩住此十法。能令一切諸佛歡喜。",
    "X08n0240_018:0614c04": "[0614c04] 後有十句顯純熟究竟行。修行成熟故云安住。亦",
    "X08n0240_018:0614c05": "由前十成此十種。但生熟異耳。[0614c05] 上答初問五十",
    "X08n0240_018:0614c06": "句竟。",
    "X08n0240_018:0614c07": "[0614c07] 佛子。有十種法。令諸菩薩速入諸地。何等為十。一者",
    "X08n0240_018:0614c08": "善巧圓滿福智二行。二者能大莊嚴波羅蜜道。三者",
    "X08n0240_018:0614c09": "智慧明達不隨他語。四者承事善友恒不捨離。五者",
    "X08n0240_018:0614c10": "常行精進無有懈怠。六者善能安住如來神力。七者",
    "X08n0240_018:0614c11": "修諸善根不生疲倦。八者深心利智。以大乘法而自",
    "X08n0240_018:0614c12": "莊嚴。九者於地地法門心無所住。十者與三世佛善",
    "X08n0240_018:0614c13": "根方便同一體性。佛子。此十種法。令諸菩薩速入諸",
    "X08n0240_018:0614c14": "地。",
    "X08n0240_018:0614c15": "[0614c15] 此答第二入菩薩所住處問。文有三段。初有十法",
    "X08n0240_018:0614c16": "起入地行。次有十一句明住地觀修。後九句明地",
    "X08n0240_018:0614c17": "要勝。今初。",
    "X08n0240_018:0614c18": "[0614c18] 復次佛子。諸菩薩初住地時應善觀察。隨其所有一",
    "X08n0240_018:0614c19": "切法門。隨其所有甚深智慧。隨所修因。隨所得果。隨",
    "X08n0240_018:0614c20": "其境界。隨其力用。隨其示現。隨其分別。隨其所得悉",
    "X08n0240_018:0614c21": "善觀察。知一切法皆是自心而無所著。如是知已。入",
    "X08n0240_018:0614c22": "菩薩地能善安住。",
    "X08n0240_018:0614c23": "[0614c23] 二復次下。明住地觀修。言住地觀修者。梁論云地",
    "X08n0240_018:0614c24": "者對治我。皆言隨其者。諸地非一故。皆自心者。智",
    "X08n0240_018:0615a01": "與心相應故。",
    "X08n0240_018:0615a02": "[0615a02] 佛子。彼諸菩薩作是思惟。我等宜應速入諸地。何以",
    "X08n0240_018:0615a03": "故。我等若於地地中住。成就如是廣大功德。具功德",
    "X08n0240_018:0615a04": "已漸入佛地。住佛地已能作無邊廣大佛事。是故宜",
    "X08n0240_018:0615a05": "應常勤修習。無有休息。無有疲厭。以大功德而自莊",
    "X08n0240_018:0615a06": "嚴。入菩薩地。",
    "X08n0240_018:0615a07": "[0615a07] 三佛子下。顯地要勝。",
    "X08n0240_018:0615a08": "[0615a08] 佛子。有十種法。令諸菩薩所行清淨。何等為十。一者",
    "X08n0240_018:0615a09": "悉捨資財滿眾生意。二者持戒清淨無所毀犯。三者",
    "X08n0240_018:0615a10": "柔如忍辱無有窮盡。四者勤修諸行永不退轉。五者",
    "X08n0240_018:0615a11": "以正念力心無迷亂。六者分別了知無量諸法。七者",
    "X08n0240_018:0615a12": "修一切行而無所著。八者其心不動猶如山王。九者",
    "X08n0240_018:0615a13": "廣度眾生猶如橋梁。十者知一切眾生與諸如來同",
    "X08n0240_018:0615a14": "一體性。佛子。是為十法。令諸菩薩所行清淨。",
    "X08n0240_018:0615a15": "[0615a15] 第三答大行清淨問。有二十句。初十句是因。後十",
    "X08n0240_018:0615a16": "句是果。今初行成出障。故云清淨。",
    "X08n0240_018:0615a17": "[0615a17] 菩薩既得行清淨已。復得十種增勝法。何等為十。一",
    "X08n0240_018:0615a18": "者他方諸佛皆悉護念。二者善根增勝超諸等列。三",
    "X08n0240_018:0615a19": "者善能領受佛加持力。四者常得善人為所依怙。五",
    "X08n0240_018:0615a20": "者安住精進恒不放逸。六者知一切法平等無異。七",
    "X08n0240_018:0615a21": "者心恒安住無上大悲。八者如實觀法出生妙慧。九",
    "X08n0240_018:0615a22": "者能善修行巧妙方便。十者能知如來方便之力。佛",
    "X08n0240_018:0615a23": "子。是為菩薩十增勝法。",
    "X08n0240_018:0615a24": "[0615a24] 第二菩薩既得下。由行淨因得勝法果。十皆增勝",
    "X08n0240_018:0615b01": "法。",
    "X08n0240_018:0615b02": "[0615b02] 佛子。菩薩有十種清淨願。何等為十。一願成熟眾生",
    "X08n0240_018:0615b03": "無有疲倦。二願具行眾善淨諸世界。三願承事如來",
    "X08n0240_018:0615b04": "常生尊重。四願護持正法不惜軀命。五願以智觀察",
    "X08n0240_018:0615b05": "入諸佛土。六願與諸菩薩同一體性。七願入如來門",
    "X08n0240_018:0615b06": "了一切法。八願見者生信無不獲益。九願神力住世",
    "X08n0240_018:0615b07": "盡未來劫。十願具普賢行淨治一切種智之門。佛子。",
    "X08n0240_018:0615b08": "是為菩薩十種清淨願。",
    "X08n0240_018:0615b09": "[0615b09] 第四答大願問。有二十句。初十起勝淨願。後十勵",
    "X08n0240_018:0615b10": "志令滿。今初。全同初地十願。",
    "X08n0240_018:0615b11": "[0615b11] 佛子。菩薩住十種法。令諸大願皆得圓滿。何等為十。",
    "X08n0240_018:0615b12": "一者心無疲厭。二者具大莊嚴。三者念諸菩薩殊勝",
    "X08n0240_018:0615b13": "願力。四者聞諸佛土悉願往生。五者深心長久盡未",
    "X08n0240_018:0615b14": "來劫。六者願悉成就一切眾生。七者住一切劫不以",
    "X08n0240_018:0615b15": "為勞。八者受一切苦不生厭離。九者於一切樂心無",
    "X08n0240_018:0615b16": "貪著。十者常勤守護無上法門。",
    "X08n0240_018:0615b17": "[0615b17] 二令願成滿者。由斯十句。能滿前十及餘多願。於",
    "X08n0240_018:0615b18": "中五深心則可久。六悉成則可大。可久則菩薩之",
    "X08n0240_018:0615b19": "德。可大則菩薩之業。",
    "X08n0240_018:0615b20": "[0615b20] 佛子。菩薩滿足如是願時即得十種無盡藏。何等為",
    "X08n0240_018:0615b21": "十。所謂普見諸佛無盡藏。總持不忘無盡藏。決了諸",
    "X08n0240_018:0615b22": "法無盡藏。大悲救護無盡藏。種種三昧無盡藏。滿眾",
    "X08n0240_018:0615b23": "生心廣大福德無盡藏。演一切法甚深智慧無盡藏。",
    "X08n0240_018:0615b24": "報得神通無盡藏。住無量劫無盡藏。入無邊世界無",
    "X08n0240_018:0615c01": "盡藏。佛子。是為菩薩十無盡藏。",
    "X08n0240_018:0615c02": "[0615c02] 第五答獲菩薩藏問。謂由前行願蘊集成藏故。文",
    "X08n0240_018:0615c03": "有十句。",
    "X08n0240_018:0615c04": "[0615c04] 菩薩得是十種藏已。福德具足。智慧清淨。於諸眾生",
    "X08n0240_018:0615c05": "隨其所應而為說法。佛子。菩薩云何於諸眾生隨其",
    "X08n0240_018:0615c06": "所應而為說法。所謂知其所作。知其因緣。知其心行。",
    "X08n0240_018:0615c07": "知其欲樂。貪欲多者為說不淨。瞋恚多者為說大慈。",
    "X08n0240_018:0615c08": "愚癡多者教勤觀察。三毒等者為說成就勝智法門。",
    "X08n0240_018:0615c09": "樂生死者為說三苦。若著處所說處空寂。心懈怠者",
    "X08n0240_018:0615c10": "說大精進。懷我慢者說法平等。多諂誑者為說菩薩",
    "X08n0240_018:0615c11": "其心質直。樂寂靜者廣為說法令其成就。菩薩如是",
    "X08n0240_018:0615c12": "隨其所應而為說法。為說法時文相連屬。義無舛謬。",
    "X08n0240_018:0615c13": "觀法先後以智分別。是非審定不違法印。次第建立",
    "X08n0240_018:0615c14": "無邊行門。令諸眾生斷一切疑。善知諸根。入如來教。",
    "X08n0240_018:0615c15": "證真實際知法平等。斷諸法愛除一切執。常念諸佛",
    "X08n0240_018:0615c16": "心無暫捨。了知音聲體性平等。於諸言說心無所著。",
    "X08n0240_018:0615c17": "巧說譬喻無相違反。悉令得悟一切諸佛隨應普現",
    "X08n0240_018:0615c18": "平等智身。",
    "X08n0240_018:0615c19": "[0615c19] 第六答隨所應化常為說法問。文分三。初菩薩得",
    "X08n0240_018:0615c20": "是下四句。結前生後。次云何下徵以標起。三所謂",
    "X08n0240_018:0615c21": "下正解其義。於中初所謂下知器。次貪欲多者下",
    "X08n0240_018:0615c22": "授法。次為說法時下具德成益。",
    "X08n0240_018:0615c23": "[0615c23] 菩薩如是為諸眾生而演說法。則自修習增長義利。",
    "X08n0240_018:0615c24": "不捨諸度具足莊嚴波羅蜜道。是時菩薩為令眾生",
    "X08n0240_018:0616a01": "心滿足故。內外悉捨而無所著。是則能淨檀波羅蜜。",
    "X08n0240_018:0616a02": "具持眾戒而無所著永離我慢。是則能淨尸波羅蜜。",
    "X08n0240_018:0616a03": "悉能忍受一切諸惡。於諸眾生其心平等無有動搖。",
    "X08n0240_018:0616a04": "譬如大地能持一切。是則能淨忍波羅蜜。普發眾業",
    "X08n0240_018:0616a05": "常修靡懈。諸有所作恒不退轉。勇猛勢力無能制伏。",
    "X08n0240_018:0616a06": "於諸功德不取不捨。而能滿足一切智門。是則能淨",
    "X08n0240_018:0616a07": "精進波羅蜜。於五欲境無所貪著。諸次第定悉能成",
    "X08n0240_018:0616a08": "就。常正思惟不住不出。而能銷滅一切煩惱。出生無",
    "X08n0240_018:0616a09": "量諸三昧門。成就無邊大神通力。逆順次第入諸三",
    "X08n0240_018:0616a10": "昧。於一三昧門入無邊三昧門。悉知一切三昧境界。",
    "X08n0240_018:0616a11": "與一切三昧三摩&#x9262;底。智印不相違背。能速入於一",
    "X08n0240_018:0616a12": "切智地。是則能淨禪波羅蜜。於諸佛所聞法受持。近",
    "X08n0240_018:0616a13": "善知識承事不倦。常樂聞法心無厭足。隨所聽受如",
    "X08n0240_018:0616a14": "理思惟。入真三昧離諸僻見。善觀諸法得實相印。了",
    "X08n0240_018:0616a15": "知如來無功用道。乘普門慧入於一切智智之門。永",
    "X08n0240_018:0616a16": "得休息。是則能淨般若波羅蜜。示現一切世間作業。",
    "X08n0240_018:0616a17": "教化眾生而不厭倦。隨其心樂而為現身。一切所行",
    "X08n0240_018:0616a18": "皆無染著。或現凡夫或現聖人所行之行。或現生死",
    "X08n0240_018:0616a19": "或現涅槃。善能觀察一切所作。示現一切諸莊嚴事",
    "X08n0240_018:0616a20": "而不貪著。&#x5FA7;入諸趣度脫眾生。是則能淨方便波羅",
    "X08n0240_018:0616a21": "蜜。盡成就一切眾生。盡莊嚴一切世界。盡供養一切",
    "X08n0240_018:0616a22": "諸佛。盡通達無障礙法。盡修行&#x5FA7;法界行。身恒住盡",
    "X08n0240_018:0616a23": "未來劫。智盡知一切心念。盡覺悟流轉還滅。盡示現",
    "X08n0240_018:0616a24": "一切國土。盡證得如來智慧。是則能淨願波羅蜜。具",
    "X08n0240_018:0616b01": "深心力。無有雜染故。具深信力。無能摧伏故。具大悲",
    "X08n0240_018:0616b02": "力。不生疲厭故。具大慈力。所行平等故。具總持力。能",
    "X08n0240_018:0616b03": "以方便持一切義故。具辯才力。令一切眾生歡喜滿",
    "X08n0240_018:0616b04": "足故。具波羅蜜力。莊嚴大乘故。具大願力。永不斷絕",
    "X08n0240_018:0616b05": "故。具神通力。出生無量故。具加持力。令信解領受故。",
    "X08n0240_018:0616b06": "是則能淨力波羅蜜。知貪欲行者。知瞋恚行者。知愚",
    "X08n0240_018:0616b07": "癡行者。知等分行者。知修學地行者。一念中知無邊",
    "X08n0240_018:0616b08": "眾生行。知無邊眾生心。知一切法真實。知一切如來",
    "X08n0240_018:0616b09": "力。普覺悟法界門。是則能淨智波羅蜜。",
    "X08n0240_018:0616b10": "[0616b10] 第七菩薩如是下。答恒不捨離諸波羅蜜問。於中",
    "X08n0240_018:0616b11": "二。先結前生後。則前正說法時便具十度。謂自修",
    "X08n0240_018:0616b12": "此亦為利他。一向大悲了平等故。通至佛果故皆",
    "X08n0240_018:0616b13": "名道。次是時菩薩下正是不捨度相。十度即為十",
    "X08n0240_018:0616b14": "段。皆先辨相。後是則下結名。於中禪波羅蜜。疏有",
    "X08n0240_018:0616b15": "廣釋。",
    "X08n0240_018:0616b16": "[0616b16] 佛子。菩薩如是清淨諸波羅蜜時。圓滿諸波羅蜜時。",
    "X08n0240_018:0616b17": "不捨諸波羅蜜時。住大莊嚴菩薩乘中。隨其所念一",
    "X08n0240_018:0616b18": "切眾生皆為說法。令增淨業而得度脫。墮惡道者教",
    "X08n0240_018:0616b19": "使發心。在難中者令勤精進。多貪眾生示無貪法。多",
    "X08n0240_018:0616b20": "瞋眾生令行平等。著見眾生為說緣起。欲界眾生教",
    "X08n0240_018:0616b21": "離欲恚惡不善法。色界眾生為其宣說毗&#x9262;舍那。無",
    "X08n0240_018:0616b22": "色界眾生為其宣說微妙智慧。二乘之人教寂靜行。",
    "X08n0240_018:0616b23": "樂大乘者為說十力廣大莊嚴。如其往昔初發心時",
    "X08n0240_018:0616b24": "見無量眾生墮諸惡道。大師子吼作如是言。我當以",
    "X08n0240_018:0616c01": "種種法門隨其所應而度脫之。菩薩具足如是智慧。",
    "X08n0240_018:0616c02": "廣能度脫一切眾生。",
    "X08n0240_018:0616c03": "[0616c03] 第八佛子下。答前所念眾生咸令得度問。於中初",
    "X08n0240_018:0616c04": "結前生後。次墮惡道者下正明化度。後如其往昔",
    "X08n0240_018:0616c05": "下結如本誓故能真度。師子吼者決定度故。",
    "X08n0240_018:0616c06": "[0616c06] 佛子。菩薩具足如是智慧。令三寶種永不斷絕。所以",
    "X08n0240_018:0616c07": "者何。菩薩摩訶薩教諸眾生發菩提心。是故能令佛",
    "X08n0240_018:0616c08": "種不斷。常為眾生開闡法藏。是故能令法種不斷。善",
    "X08n0240_018:0616c09": "持教法無所乖違。是故能令僧種不斷。復次悉能稱",
    "X08n0240_018:0616c10": "讚一切大願。是故能令佛種不斷。分別演說因緣之",
    "X08n0240_018:0616c11": "門。是故能令法種不斷。常勤修習六和敬法。是故能",
    "X08n0240_018:0616c12": "令僧種不斷。復次於眾生田中下佛種子。是故能令",
    "X08n0240_018:0616c13": "佛種不斷。護持正法不惜身命。是故能令法種不斷。",
    "X08n0240_018:0616c14": "統理大眾無有疲倦。是故能令僧種不斷。復次於去",
    "X08n0240_018:0616c15": "來今佛所說之法所制之戒。皆悉奉持心不捨離。是",
    "X08n0240_018:0616c16": "故能令佛法僧種永不斷絕。",
    "X08n0240_018:0616c17": "[0616c17] 第九佛子下。答前紹三寶種使不斷絕問。文分三。",
    "X08n0240_018:0616c18": "初仍前總標。次所以下徵釋所由。由化眾生入三",
    "X08n0240_018:0616c19": "寶海。故能紹前令不斷也。文有四番。為成十句。前",
    "X08n0240_018:0616c20": "九別明。後一總結。謂弘法奉戒。三學兼修。則不斷",
    "X08n0240_018:0616c21": "三寶。化化不絕。",
    "X08n0240_018:0616c22": "[0616c22] 菩薩如是紹隆三寶。一切所行無有過失。隨有所作",
    "X08n0240_018:0616c23": "皆以迴向一切智門。是故三業皆無瑕玷。無瑕玷故",
    "X08n0240_018:0616c24": "所作眾善所行諸行教化眾生隨應說法。乃至一念",
    "X08n0240_018:0617a01": "無有錯謬。皆與方便智慧相應。悉以向於一切智智。",
    "X08n0240_018:0617a02": "無空過者。",
    "X08n0240_018:0617a03": "[0617a03] 第十菩薩如是下。答前善根方便皆悉不空問。先",
    "X08n0240_018:0617a04": "略後廣。略中分三。初結前生後。次隨有所作下三",
    "X08n0240_018:0617a05": "業無瑕。後無瑕玷故下明不所作。言瑕玷者。玉之",
    "X08n0240_018:0617a06": "內病曰瑕。瑕謂體破。外病曰玷。玷謂色汗。以顯三",
    "X08n0240_018:0617a07": "業內外無失。[0617a07] 上略明。",
    "X08n0240_018:0617a08": "[0617a08] 菩薩如是修習善法。念念具足十種莊嚴。何者為十。",
    "X08n0240_018:0617a09": "所謂身莊嚴。隨諸眾生所應調伏而為示現故。語莊",
    "X08n0240_018:0617a10": "嚴。斷一切疑皆令歡喜故。心莊嚴。於一念中入諸三",
    "X08n0240_018:0617a11": "昧故。佛剎莊嚴。一切清淨離諸煩惱故。光明莊嚴。放",
    "X08n0240_018:0617a12": "無邊光普照眾生故。眾會莊嚴。普攝眾會皆令歡喜",
    "X08n0240_018:0617a13": "故。神通莊嚴。隨眾生心自在示現故。正教莊嚴。能攝",
    "X08n0240_018:0617a14": "一切聰慧人故。涅槃地莊嚴。於一處成道周&#x5FA7;十方",
    "X08n0240_018:0617a15": "悉無餘故。巧說莊嚴。隨處隨時隨其根器為說法故。",
    "X08n0240_018:0617a16": "菩薩成就如是莊嚴。於念念中身語意業皆無空過。",
    "X08n0240_018:0617a17": "悉以迴向一切智門。",
    "X08n0240_018:0617a18": "[0617a18] 第二菩薩如是下廣明不空。文有二段。初明自業",
    "X08n0240_018:0617a19": "不空。次若有眾生下明利他不空。初中雖明不空。",
    "X08n0240_018:0617a20": "義兼無失。以一切清淨離煩惱故。又此無失即自",
    "X08n0240_018:0617a21": "業不空。順止寂故。又有標徵釋結。次菩薩成就下",
    "X08n0240_018:0617a22": "結也。",
    "X08n0240_018:0617a23": "[0617a23] 若有眾生見此菩薩。當知亦復無空過者。以必當成",
    "X08n0240_018:0617a24": "阿耨多羅三藐三菩提故。若聞名。若供養。若同住。若",
    "X08n0240_018:0617b01": "憶念。若隨出家。若聞說法。若隨喜善根。若遙生欽敬。",
    "X08n0240_018:0617b02": "乃至稱揚讚歎名字。皆當得阿耨多羅三藐三菩提。",
    "X08n0240_018:0617b03": "佛子。譬如有藥名為善見。眾生見者眾毒悉除。菩薩",
    "X08n0240_018:0617b04": "如是成就此法。眾生若見。諸煩惱毒皆得除滅。善法",
    "X08n0240_018:0617b05": "增長。",
    "X08n0240_018:0617b06": "[0617b06] 二明利他不空。於中有法喻合。佛與菩薩俱益不",
    "X08n0240_018:0617b07": "空。今不見者。不宜見故。見不益者。無行力故。亦遠",
    "X08n0240_018:0617b08": "益故。上來並答初所成行問竟。[0617b08] 下答行所成德",
    "X08n0240_018:0617b09": "問。",
    "X08n0240_018:0617b10": "[0617b10] 佛子。菩薩摩訶薩住此法中勤加修習。以智慧明滅",
    "X08n0240_018:0617b11": "諸癡闇。以慈悲力摧伏魔軍。以大智慧及福德力制",
    "X08n0240_018:0617b12": "諸外道。以金剛定滅除一切心垢煩惱。以精進力集",
    "X08n0240_018:0617b13": "諸善根。以淨佛土諸善根力遠離一切惡道諸難。以",
    "X08n0240_018:0617b14": "無所著力淨智境界。以方便智慧力出生一切菩薩",
    "X08n0240_018:0617b15": "諸地諸波羅蜜。及諸三昧。六通三明。四無所畏悉令",
    "X08n0240_018:0617b16": "清淨。以一切善法力成滿一切諸佛淨土。無邊相好",
    "X08n0240_018:0617b17": "身語及心具足莊嚴。以智自在觀察力知一切如來",
    "X08n0240_018:0617b18": "力無所畏不共佛法悉皆平等。以廣大智慧力了知",
    "X08n0240_018:0617b19": "一切智智境界。以往昔誓願力隨所應化現佛國土。",
    "X08n0240_018:0617b20": "轉大法輪。度脫無量無邊眾生。",
    "X08n0240_018:0617b21": "[0617b21] 大文第二答行所成德問。前問文有二。今答亦二",
    "X08n0240_018:0617b22": "段。第一答以行成因德。二答以因成果德。今初具",
    "X08n0240_018:0617b23": "答十二問。各有二句。皆上句答下句。上云修何滅",
    "X08n0240_018:0617b24": "癡。今答云以智慧明。他皆倣此。",
    "X08n0240_018:0617c01": "[0617c01] 佛子。菩薩摩訶薩勤修此法。次第成就諸菩薩行。乃",
    "X08n0240_018:0617c02": "至得與諸佛平等。",
    "X08n0240_018:0617c03": "[0617c03] 第二佛子下。答以因成果德。以前問中有因德。有",
    "X08n0240_018:0617c04": "果德。上答因德。今此下答所成果德。初勤修此法。",
    "X08n0240_018:0617c05": "至諸佛平等。先結因成果。謂但能勤修上來諸行。",
    "X08n0240_018:0617c06": "則能次第從因得果。",
    "X08n0240_018:0617c07": "[0617c07] 於無邊世界中為大法師。護持正法。",
    "X08n0240_018:0617c08": "[0617c08] 二正答所成之德。謂護持正法。謂但當勤修上來",
    "X08n0240_018:0617c09": "以行成因之德。自當成後護持法等諸德。故乘前",
    "X08n0240_018:0617c10": "結因成德明之。答上十句。文分九段。第一答初總",
    "X08n0240_018:0617c11": "句。如來法藏守護開演。",
    "X08n0240_018:0617c12": "[0617c12] 一切諸佛之所護念。",
    "X08n0240_018:0617c13": "[0617c13] 二答眾魔外道無能沮壞。以佛護故。",
    "X08n0240_018:0617c14": "[0617c14] 守護受持廣大法藏。獲無礙辯深入法門。",
    "X08n0240_018:0617c15": "[0617c15] 三答攝持正法無有窮盡。",
    "X08n0240_018:0617c16": "[0617c16] 於無邊世界大眾之中。隨類不同普現其身。色相具",
    "X08n0240_018:0617c17": "足最勝無比。以無礙辯巧說深法。其音圓滿善巧分",
    "X08n0240_018:0617c18": "布故。能令聞者入於無盡智慧之門。",
    "X08n0240_018:0617c19": "[0617c19] 四答於一切世界中演說法時十王敬護。謂聲勝",
    "X08n0240_018:0617c20": "音巧。令聞者入智故。",
    "X08n0240_018:0617c21": "[0617c21] 知諸眾生心行煩惱而為說法。所出言音具足清淨",
    "X08n0240_018:0617c22": "故。一音演暢。能令一切皆生歡喜。",
    "X08n0240_018:0617c23": "[0617c23] 五答舉世同欽。稱機令喜故。",
    "X08n0240_018:0617c24": "[0617c24] 其身端正有大威力故。處於眾會無能過者。",
    "X08n0240_018:0618a01": "[0618a01] 六答菩薩愛敬。端正有德故。其佛灌頂在前佛護",
    "X08n0240_018:0618a02": "念中。",
    "X08n0240_018:0618a03": "[0618a03] 善知眾心故能普現身。善巧說法故音聲無礙。得心",
    "X08n0240_018:0618a04": "自在故巧說大法無能沮壞。得無所畏故心無怯弱。",
    "X08n0240_018:0618a05": "於法自在故無能過者。於智自在故無能勝者。般若",
    "X08n0240_018:0618a06": "波羅蜜自在故所說法相不相違背。辯才自在故隨",
    "X08n0240_018:0618a07": "樂說法相續不斷。陀羅尼自在故決定開示諸法實",
    "X08n0240_018:0618a08": "相。辯才自在故隨所演說能開種種譬喻之門。大悲",
    "X08n0240_018:0618a09": "自在故勤誨眾生心無懈息。大慈自在故放光明網",
    "X08n0240_018:0618a10": "悅可眾心。",
    "X08n0240_018:0618a11": "[0618a11] 七答得善根力增長白法。於中先總明三業。後得",
    "X08n0240_018:0618a12": "心下。別顯十種自在。皆是善根。其十自在之能。並",
    "X08n0240_018:0618a13": "是增長白法。",
    "X08n0240_018:0618a14": "[0618a14] 菩薩如是處於高廣師子之座。演說大法。唯除如來",
    "X08n0240_018:0618a15": "及勝願智諸大菩薩。其餘眾生無能勝者。無見頂者。",
    "X08n0240_018:0618a16": "無&#x668E;奪者。欲以難問令其退屈無有是處。",
    "X08n0240_018:0618a17": "[0618a17] 八答開演如來甚深法藏。",
    "X08n0240_018:0618a18": "[0618a18] 佛子。菩薩摩訶薩得如是自在力已。假使有不可說",
    "X08n0240_018:0618a19": "世界量廣大道場。滿中眾生一一眾生威德色相。皆",
    "X08n0240_018:0618a20": "如三千大千世界主。菩薩於此纔現其身。悉能&#x668E;蔽",
    "X08n0240_018:0618a21": "如是大眾。以大慈悲安其怯弱。以深智慧察其欲樂。",
    "X08n0240_018:0618a22": "以無畏辯為其說法。能令一切皆生歡喜。",
    "X08n0240_018:0618a23": "[0618a23] 九答攝持正法以自莊嚴。於中初明自嚴。",
    "X08n0240_018:0618a24": "[0618a24] 何以故。佛子。菩薩摩訶薩成就無量智慧輪故。成就",
    "X08n0240_018:0618b01": "無量巧分別故。成就廣大正念力故。成就無盡善巧",
    "X08n0240_018:0618b02": "慧故。成就決了諸法實相陀羅尼故。成就無邊際菩",
    "X08n0240_018:0618b03": "提心故。成就無錯謬妙辯才故。成就得一切佛加持",
    "X08n0240_018:0618b04": "深信解故。成就普入三世諸佛眾會道場智慧力故。",
    "X08n0240_018:0618b05": "成就知三世諸佛同一體性清淨心故。成就三世一",
    "X08n0240_018:0618b06": "切如來智一切菩薩大願智。能作大法師。開闡諸佛",
    "X08n0240_018:0618b07": "正法藏及護持故。",
    "X08n0240_018:0618b08": "[0618b08] 次徵。後釋以攝正法。故有十句德。亦即是前所成",
    "X08n0240_018:0618b09": "之德。可思。",
    "X08n0240_018:0618b10": "[0618b10] 爾時法慧菩薩欲重宣其義。承佛神力。而說頌言。",
    "X08n0240_018:0618b11": " 心住菩提集眾福  常不放逸植堅慧",
    "X08n0240_018:0618b12": " 正念其意恒不忘  十方諸佛皆歡喜",
    "X08n0240_018:0618b13": " 念欲堅固自勤勵  於世無依無退怯",
    "X08n0240_018:0618b14": " 以無諍行入深法  十方諸佛皆歡喜",
    "X08n0240_018:0618b15": " 佛歡喜已堅精進  修行福智助道法",
    "X08n0240_018:0618b16": " 入於諸地淨眾行  滿足如來所說願",
    "X08n0240_018:0618b17": " 如是而修獲妙法  既得法已施&#x7FA3;生",
    "X08n0240_018:0618b18": " 隨其心樂及根性  悉順其宜為開演",
    "X08n0240_018:0618b19": " 菩薩為他演說法  不捨自己諸度行",
    "X08n0240_018:0618b20": " 波羅蜜道既已成  常於有海濟&#x7FA3;生",
    "X08n0240_018:0618b21": " 晝夜勤修無懈倦  令三寶種不斷絕",
    "X08n0240_018:0618b22": " 所行一切白淨法  悉以迴向如來地",
    "X08n0240_018:0618b23": " 菩薩所修眾善行  普為成就諸&#x7FA3;生",
    "X08n0240_018:0618b24": " 令其破闇滅煩惱  降伏魔軍成正覺",
    "X08n0240_018:0618c01": " 如是修行得佛智  深入如來正法藏",
    "X08n0240_018:0618c02": " 為大法師演妙法  譬如甘露悉霑灑",
    "X08n0240_018:0618c03": " 慈悲哀愍&#x5FA7;一切  眾生心行靡不知",
    "X08n0240_018:0618c04": " 如其所樂為開闡  無量無邊諸佛法",
    "X08n0240_018:0618c05": " 進止安徐如象王  勇猛無畏猶師子",
    "X08n0240_018:0618c06": " 不動如山智如海  亦如大雨除眾熱",
    "X08n0240_018:0618c07": "[0618c07] 時法慧菩薩說此頌已。如來歡喜大眾奉行。",
    "X08n0240_018:0618c08": "[0618c08] 第二重頌有十偈。初六偈頌前十種所成行體。後",
    "X08n0240_018:0618c09": "四偈頌所成德。前中初二偈頌佛喜。二有一偈頌",
    "X08n0240_018:0618c10": "入地行願。三有一偈頌菩薩說法。四有一偈頌不",
    "X08n0240_018:0618c11": "捨自行。五半偈頌不斷三寶。六有半偈頌善根攝",
    "X08n0240_018:0618c12": "授。後四偈頌行所成德。分二。前一偈頌以行成因",
    "X08n0240_018:0618c13": "德。次三偈頌因成果德。[0618c13] 上第三會竟。"
}