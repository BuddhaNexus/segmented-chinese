{
    "T21n1217_003:0089a22": "佛說妙吉祥最勝根本大教經卷",
    "T21n1217_003:0089a23": "下",
    "T21n1217_003:0089a25": "西天譯經三藏朝散大夫試光祿卿",
    "T21n1217_003:0089a26": "明教大師臣法賢奉　詔譯",
    "T21n1217_003:0089a27": "焰鬘得迦明王本法儀軌分第八",
    "T21n1217_003:0089a28": "復說造像供養儀軌。持明者先於寂靜之處。",
    "T21n1217_003:0089a29": "一心正意觀想功德已。用好香華如法供養。",
    "T21n1217_003:0089b01": "於此像前求為囉惹。復用白檀沈香塗功德",
    "T21n1217_003:0089b02": "身。以奔拏哩迦華烏怛鉢羅華。昝波迦華摩",
    "T21n1217_003:0089b03": "利迦花。安悉香酥隨力作供養。及誦大明至",
    "T21n1217_003:0089b04": "六箇月。決定成就囉惹之位。設未成就亦為",
    "T21n1217_003:0089b05": "地主。復得金錢一洛叉永世受用。",
    "T21n1217_003:0089b06": "復次求富貴成就法。用白檀香沈香恭俱摩",
    "T21n1217_003:0089b07": "香。塗前功德像。復用華鬘白色華乳香安悉",
    "T21n1217_003:0089b08": "香。如是香華日日供養。別獻妙解脫華一洛",
    "T21n1217_003:0089b09": "叉。誦大明一洛叉。加持彼華。如是依法得大",
    "T21n1217_003:0089b10": "富貴。",
    "T21n1217_003:0089b11": "復次除病法。用赤檀香塗前功德像。燒松木",
    "T21n1217_003:0089b12": "香。以上妙華種種飲食。如法供養及誦大明。",
    "T21n1217_003:0089b13": "所為自身病苦。或為他人悉得消除。若持明",
    "T21n1217_003:0089b14": "者各用本法。如前供養持誦大明。滿六箇",
    "T21n1217_003:0089b15": "月能施一切願。所有息災增長敬愛句召調",
    "T21n1217_003:0089b16": "伏發遣殺冤等。及求財寶種種之物悉皆成",
    "T21n1217_003:0089b17": "就。",
    "T21n1217_003:0089b18": "復次忿怒明王三叉成就法。持明者依法。用",
    "T21n1217_003:0089b19": "華鐵作三叉長三十指。修製如法鋒刃明利。",
    "T21n1217_003:0089b20": "持明者往山頂上。展前幀像。用屍灰作必隷",
    "T21n1217_003:0089b21": "覩得迦吒曼拏羅已。如法供養。復用摩蹉滿",
    "T21n1217_003:0089b22": "娑。為諸護世出生。至黑月八日以赤檀塗彼",
    "T21n1217_003:0089b23": "三叉。安置曼拏羅內。復用上妙香華種種供",
    "T21n1217_003:0089b24": "養已。持明者手執三叉。面向幀像而坐。即誦",
    "T21n1217_003:0089b25": "三叉甘露大明一百八遍已。復於淨處燃燈",
    "T21n1217_003:0089b26": "持誦。隨力作護摩一千遍已。手執三叉作無",
    "T21n1217_003:0089b27": "畏堅固相。端身而坐。復誦大明加持三叉。至",
    "T21n1217_003:0089b28": "三叉竪立出大光明如日黑曜。現此祥瑞時。",
    "T21n1217_003:0089b29": "一切持明天恭敬供養。所執三叉隨行人意",
    "T21n1217_003:0089c01": "皆得成就。若三叉暖熱得隱身法。若出煙",
    "T21n1217_003:0089c02": "焰天人阿蘇囉等。如見劫火悉皆驚怖。",
    "T21n1217_003:0089c03": "復次成就法。持明者用花鐵作劍長三十二",
    "T21n1217_003:0089c04": "指。巧妙利刃。持明者執此劍往山頂上。如前",
    "T21n1217_003:0089c05": "依法作大供養。及隨力作護摩。以手執劍持",
    "T21n1217_003:0089c06": "誦大明。至劍出光明。行人得持明天。劍有煙",
    "T21n1217_003:0089c07": "焰得隱身法。劍若煖熱得降龍法。壽命一百",
    "T21n1217_003:0089c08": "歲。若法得成能殺魔冤。能破軍陣能殺千人。",
    "T21n1217_003:0089c09": "於法生疑定不成就。",
    "T21n1217_003:0089c10": "復次寶杖成就法。用俱尾捺囉木或佉禰囕",
    "T21n1217_003:0089c11": "木作一杖。如焰鬘天長四十二指。持明者執",
    "T21n1217_003:0089c12": "此杖往屍陀林。以香花飲食等如法供養。及",
    "T21n1217_003:0089c13": "隨力作護摩。研赤檀塗於杖。用花鬘纏於杖",
    "T21n1217_003:0089c14": "身。即誦大明加持。至杖動搖。現明王忿怒",
    "T21n1217_003:0089c15": "相。乘水牛髮青如螺相。身作青雲色富貴圓",
    "T21n1217_003:0089c16": "滿。有大神通威德無畏。出大惡聲。若有天人",
    "T21n1217_003:0089c17": "等不依明王教者杖自殺之。",
    "T21n1217_003:0089c18": "復次鉞斧成就法。用花鐵作鉞斧。長六指柄",
    "T21n1217_003:0089c19": "長十六指。如前作法必得成就。",
    "T21n1217_003:0089c20": "復次鉤成就法。用花鐵作鉤。長四指柄長一",
    "T21n1217_003:0089c21": "十八指。於黑月十四日夜。以香花飲食如法",
    "T21n1217_003:0089c22": "供養已。往山頂上以黃芥子。隨力作護摩。以",
    "T21n1217_003:0089c23": "手執鉤持誦大明。至鉤出光明乃至起立。能",
    "T21n1217_003:0089c24": "降伏諸天如為僕從。或鉤出煙焰。持明者有",
    "T21n1217_003:0089c25": "大威力。壽命三俱胝歲。隨意變化一切自在。",
    "T21n1217_003:0089c26": "諸持明天及夜叉等俱來供養。具足一切快",
    "T21n1217_003:0089c27": "樂。鉤若暖熱即誦大明獲大吉祥。能召帝釋",
    "T21n1217_003:0089c28": "天龍夜叉緊那囉必隷多吠多拏天女巘達",
    "T21n1217_003:0089c29": "哩嚩女。及諸鬼神種種聖藥等。悉來現前。",
    "T21n1217_003:0090a01": "依佛教勅隨行人意。乃至普遍世間。天人宮",
    "T21n1217_003:0090a02": "殿園林池沼。一切富樂之事無不成就。",
    "T21n1217_003:0090a03": "若持明者於寂靜處。持誦大明加持於鉤。設",
    "T21n1217_003:0090a04": "不成就亦能句召船車花果樹木。乃至八百",
    "T21n1217_003:0090a05": "由旬外所有童女。剎那之間句召現前。",
    "T21n1217_003:0090a06": "復次髑髏成就法。前說三叉鉤劍鉞斧杖等",
    "T21n1217_003:0090a07": "並用。右手執捉持誦。今說髑髏。須用左手",
    "T21n1217_003:0090a08": "執捉加持。持明者用木作一髑髏。廣闊二十",
    "T21n1217_003:0090a09": "指修事圓滿。以香花飲食等如法供養。及隨",
    "T21n1217_003:0090a10": "力作護摩已。然後以左手執於髑髏。以右手",
    "T21n1217_003:0090a11": "覆之。即誦大明。至髑髏出現光明。得上品成",
    "T21n1217_003:0090a12": "就為三界主。若出煙焰得隱身法。若髑髏暖",
    "T21n1217_003:0090a13": "熱所求隨意。若法不成以此髑髏安木床上。",
    "T21n1217_003:0090a14": "用以帛蓋覆已。觀想種種上味飲食滿彼髑",
    "T21n1217_003:0090a15": "髏。復誦大明八千遍已。日日以上妙飲食貯",
    "T21n1217_003:0090a16": "滿髑髏。經宿加持已。取彼飲食此名甘露食。",
    "T21n1217_003:0090a17": "若人食者除諸病苦獲大安樂。若行人自食。",
    "T21n1217_003:0090a18": "身心適悅永無病苦。",
    "T21n1217_003:0090a19": "復次槍成就法。用花鐵作一槍長三十二指。",
    "T21n1217_003:0090a20": "於儞摩曩誐河岸清淨之處。依前三等儀軌",
    "T21n1217_003:0090a21": "作法必得成就。",
    "T21n1217_003:0090a22": "復次作覩摩囉成就法。用花鐵作一覩摩囉。",
    "T21n1217_003:0090a23": "鋒刃快利。持明者隨力作護摩已。用赤檀塗",
    "T21n1217_003:0090a24": "之。往山頂上。夜分中如前作法。必得成就。",
    "T21n1217_003:0090a25": "復次期剋印成就法。持明者至月蝕夜。安定",
    "T21n1217_003:0090a26": "端坐。左手作期剋印。右手作祕密持誦。至印",
    "T21n1217_003:0090a27": "出光明。得為持明天。印出煙焰得隱身法。印",
    "T21n1217_003:0090a28": "若暖熱得為地主。設印法未成。亦能作種種",
    "T21n1217_003:0090a29": "成就之事。",
    "T21n1217_003:0090b01": "復次降伏設咄嚕法。持明者結前期剋印。作",
    "T21n1217_003:0090b02": "忿怒顧視之間。即彼迷悶倒地。若欲救彼。即",
    "T21n1217_003:0090b03": "以右手摩觸彼身速得如常如是此印能止他",
    "T21n1217_003:0090b04": "軍。能降毒龍能摧山嶽。能破大石及樹木等。",
    "T21n1217_003:0090b05": "能隨行人施一切願。",
    "T21n1217_003:0090b06": "復次羂索成就法。用自死人頭髮合作一索。",
    "T21n1217_003:0090b07": "如前依法必得成就。",
    "T21n1217_003:0090b08": "復次寶棒成就法。用吉祥木作一棒長二十",
    "T21n1217_003:0090b09": "六指。修事華妙。以金裹棒。頭身陷鉢捺摩",
    "T21n1217_003:0090b10": "囉誐摩泥。持明者往深山上隨力作護摩。於",
    "T21n1217_003:0090b11": "夜分依法持誦。至棒出光明得上品成就。法",
    "T21n1217_003:0090b12": "若有煙焰及暖熱所獲成就。如前無異。",
    "T21n1217_003:0090b13": "復次聖劍成就法。用卒亡者人屍一箇。洗浴",
    "T21n1217_003:0090b14": "令淨。以香花飲食如法供養已。持明者於尸",
    "T21n1217_003:0090b15": "陀林中。作必隷覩得羯吒曼拏羅。於南門外",
    "T21n1217_003:0090b16": "復散香花。於其花上以屍頭南而臥。持明者",
    "T21n1217_003:0090b17": "手持摩賀嚩娑油。用蘇嚕嚩盛油。灌於屍口",
    "T21n1217_003:0090b18": "依法作護摩一百遍。即誦大明。至屍口出舌。",
    "T21n1217_003:0090b19": "持明者以刀截舌。舌離屍口即自變為三十",
    "T21n1217_003:0090b20": "二口聖劍。剎那之間得持明天。延壽七劫。於",
    "T21n1217_003:0090b21": "持明天中最為第一。或持明者如前。作必隷",
    "T21n1217_003:0090b22": "覩得羯吒曼拏羅。如法供養已。以卒亡屍洗",
    "T21n1217_003:0090b23": "浴令淨。如前臥於曼拏羅南門外。持明者坐",
    "T21n1217_003:0090b24": "於亡屍心上。誦大明七字至十字一千八百",
    "T21n1217_003:0090b25": "遍已。屍自起立。即獻閼伽。用左手摩娑屍",
    "T21n1217_003:0090b26": "頂。口有藥出如雄黃色。或如火色。時持明者",
    "T21n1217_003:0090b27": "速收彼藥用塗屍身。屍自變化為黃金身。成",
    "T21n1217_003:0090b28": "為聖藥。以此聖藥給與同伴人。經剎那間得",
    "T21n1217_003:0090b29": "持明天。神通自在而為第一。持明者所得聖",
    "T21n1217_003:0090c01": "藥。分為三分。一分供養三寶。一分施同伴。一",
    "T21n1217_003:0090c02": "分自己受用。得如意通所求皆得。",
    "T21n1217_003:0090c03": "復次眼藥成就法。持明者受持齋戒滿三晝",
    "T21n1217_003:0090c04": "夜。然後往尸陀林中。如前儀軌作曼拏羅。用",
    "T21n1217_003:0090c05": "香花飲食如法供養。作自擁護已。用屍灰塗",
    "T21n1217_003:0090c06": "自身。與同伴知法人以眼藥。安於必隷多頭",
    "T21n1217_003:0090c07": "上。以亡人衣覆之。用左手按於藥上。即誦大",
    "T21n1217_003:0090c08": "明。至藥出光明。持明者得持明天。若出煙焰",
    "T21n1217_003:0090c09": "得隱身法。若暖熱能殺一切魔。亦能還命。設",
    "T21n1217_003:0090c10": "不成就亦能降伏一切世間令生敬愛之事。",
    "T21n1217_003:0090c11": "復次眼藥成就法。當用牛黃黃丹雌黃雄黃。",
    "T21n1217_003:0090c12": "如是等物。依前眼藥儀軌志心作法。皆得成",
    "T21n1217_003:0090c13": "就。",
    "T21n1217_003:0090c14": "復次屍衣成就法。持明者於尸陀林。作曼拏",
    "T21n1217_003:0090c15": "羅已。用香花飲食如法供養。於夜分中持明",
    "T21n1217_003:0090c16": "者身著屍衣。持誦大明。至衣出光明得大神",
    "T21n1217_003:0090c17": "通。如彼明王隨意變現。若出煙焰得隱身法。",
    "T21n1217_003:0090c18": "衣若暖熱得世間神通。有大威勢主一天下。",
    "T21n1217_003:0090c19": "壽命百歲無病安樂。設不成就亦能降伏世",
    "T21n1217_003:0090c20": "間。見者承事如彼僕從。",
    "T21n1217_003:0090c21": "復次降伏夜叉女成就法。持明者於尼俱陀",
    "T21n1217_003:0090c22": "樹下。作曼拏羅已。裸形被髮。於黑月八日。用",
    "T21n1217_003:0090c23": "上味飲食充滿一鉢。復以鉢食先作七摶。每",
    "T21n1217_003:0090c24": "摶各誦大明七遍加持彼食。及稱蘇囉遜捺",
    "T21n1217_003:0090c25": "哩夜叉女名。持明者以彼摶食。獻夜叉女已。",
    "T21n1217_003:0090c26": "鉢內餘食復作七摶。如前加持七遍。持明人",
    "T21n1217_003:0090c27": "自食。彼夜叉女速來現前。即獻花座閼伽水。",
    "T21n1217_003:0090c28": "及香花飲食如法供養。夜叉女言善哉善哉",
    "T21n1217_003:0090c29": "呼我何作。如有所為我即隨意。若要為母給",
    "T21n1217_003:0091a01": "與雄黃聖藥等。欲為姊妹供給花果甘露飲",
    "T21n1217_003:0091a02": "食及聖藥等。欲為同伴即現宮殿樓閣等。欲",
    "T21n1217_003:0091a03": "為妻子即現端正之相。乃至百由旬外所有",
    "T21n1217_003:0091a04": "女人。剎那之間速得現前。受於快樂。",
    "T21n1217_003:0091a05": "復次必捨左女成就法。持明者於大樹下作",
    "T21n1217_003:0091a06": "曼拏羅。以香花飲食如法供養已。時持明者",
    "T21n1217_003:0091a07": "裸形被髮。用尸陀林木柴。於曼拏羅外作護",
    "T21n1217_003:0091a08": "摩八千遍。誦大明八千遍已。迦囕枳禰必捨",
    "T21n1217_003:0091a09": "左女。即來現前作大惡相。不得怖畏即獻閼",
    "T21n1217_003:0091a10": "伽。彼女復現端嚴之相具大威力。能與行人",
    "T21n1217_003:0091a11": "作一切事。彼女所欲行人依之。若違彼意即",
    "T21n1217_003:0091a12": "被殺。",
    "T21n1217_003:0091a13": "復次龍女成就法。持明者往蓮花池側。如前",
    "T21n1217_003:0091a14": "作必隷覩得羯吒曼拏羅。以香花飲食獻大",
    "T21n1217_003:0091a15": "供養已。用烏曇摩木柴。燃火。及龍花為粖。於",
    "T21n1217_003:0091a16": "夜分作護摩八千遍。龍女即來現怖畏相。行",
    "T21n1217_003:0091a17": "人所求皆得成就。",
    "T21n1217_003:0091a18": "復次阿蘇囉女成就法。持明者往阿蘇囉窟",
    "T21n1217_003:0091a19": "門前。如前作曼拏羅。以香花飲食如法供養。",
    "T21n1217_003:0091a20": "用必隷虞木燃火。以恭俱摩香搵白芥子。即",
    "T21n1217_003:0091a21": "誦大明作護摩八千遍已。時阿蘇囉女眾出",
    "T21n1217_003:0091a22": "於窟門。引彼行人入於窟內。施大富貴得大",
    "T21n1217_003:0091a23": "快樂。",
    "T21n1217_003:0091a24": "復次尸陀林夜叉等成就法。持明者先收自",
    "T21n1217_003:0091a25": "死人肉。如前作法為自擁護已。以左手執刀",
    "T21n1217_003:0091a26": "右手執肉。於夜分往尸陀林中。作無畏相高",
    "T21n1217_003:0091a27": "聲唱言。我今賣肉。心念焰鬘得迦大明。時彼",
    "T21n1217_003:0091a28": "林中所有大惡夜叉羅剎鬼神等。聞高聲賣",
    "T21n1217_003:0091a29": "肉悉皆出現。具大威力作種種大惡相。彼持",
    "T21n1217_003:0091b01": "明者不得怖畏。即告彼言汝等善來。止息惡",
    "T21n1217_003:0091b02": "相而化善相。夜叉言曰高聲賣肉欲求何事。",
    "T21n1217_003:0091b03": "行人言曰我有所願。欲求眼藥及聖藥等。如",
    "T21n1217_003:0091b04": "是言時心須猛利勿生疑惑。彼夜叉等即收",
    "T21n1217_003:0091b05": "其肉已。一切所求皆得成就。",
    "T21n1217_003:0091b06": "復次禁止兵亂成就法。用死人衣一事染為",
    "T21n1217_003:0091b07": "青色。長十六指。用竹為柄長一肘。作一吠惹",
    "T21n1217_003:0091b08": "衍帝。於尸陀林中依法作曼拏羅已。持明者",
    "T21n1217_003:0091b09": "於夜分時安定而坐。即誦吠惹衍帝至明旦。",
    "T21n1217_003:0091b10": "行人執吠惹衍帝往冤軍處。彼軍亦見悉皆",
    "T21n1217_003:0091b11": "禁止如彼癡人。槍劍器仗全不能用。乃至象",
    "T21n1217_003:0091b12": "馬四兵禁止亦然。",
    "T21n1217_003:0091b13": "復次禁兵法。持明者於夜分往尸陀林中燒",
    "T21n1217_003:0091b14": "人處。裸形被髮右繞燒屍。用左手收屍灰一",
    "T21n1217_003:0091b15": "合。手內拳之還歸本舍。不得左右迴顧。或別",
    "T21n1217_003:0091b16": "空舍亦得。即誦大明至明旦。復用新器盛於",
    "T21n1217_003:0091b17": "屍灰。專心護持不得放於地上。以此屍灰隨",
    "T21n1217_003:0091b18": "風颺起。彼諸軍馬吹灰至身。悉皆禁止如彼",
    "T21n1217_003:0091b19": "癡人。刀槍弓箭皆不能用。",
    "T21n1217_003:0091b20": "復次敬愛成就法。持明者於尸陀林中作曼",
    "T21n1217_003:0091b21": "拏羅。以香花飲食如法供養。用摩賀嚩舍為",
    "T21n1217_003:0091b22": "油燃燈。以髑髏覆燈。收烟安別器內。夜誦大",
    "T21n1217_003:0091b23": "明至明旦時。用此燈煙點眼已。一切諸人見",
    "T21n1217_003:0091b24": "者歡喜。供給承事如僕從等。",
    "T21n1217_003:0091b25": "復次皚哩迦成就法。持誦者用皚哩迦。安於",
    "T21n1217_003:0091b26": "死人口內。將往空舍中。即誦大明加持皚哩",
    "T21n1217_003:0091b27": "迦。至明旦時現種種魔惡之相。行人勿得怖",
    "T21n1217_003:0091b28": "畏。以紅色衣裹皚哩迦藥。以香花供養。如欲",
    "T21n1217_003:0091b29": "降伏。以皚哩迦藥書前人名。即得速來。侍從",
    "T21n1217_003:0091c01": "供給一切隨順。",
    "T21n1217_003:0091c02": "復次金丸成就法。持明者作一金丸。或見舁",
    "T21n1217_003:0091c03": "出死人以丸安彼口中。至尸陀林內。獨自加",
    "T21n1217_003:0091c04": "持已用火焚屍。然後以左手執金丸。加持至",
    "T21n1217_003:0091c05": "明旦得法成就。若欲用時。以左手拳執金丸。",
    "T21n1217_003:0091c06": "舒其頭指用指觸者。皆自降伏如為僕從隨",
    "T21n1217_003:0091c07": "行人意。",
    "T21n1217_003:0091c08": "復次芥子成就法。持明者用吉祥木作一器",
    "T21n1217_003:0091c09": "物。盛白芥子日日持誦。加持芥子至太陰直",
    "T21n1217_003:0091c10": "日。依法作曼拏羅。以香花飲食作廣大供養",
    "T21n1217_003:0091c11": "已。依前加持。至芥子作聲及破裂法方成就。",
    "T21n1217_003:0091c12": "持明者所欲。破裂大地震動大地。摧倒山嶽",
    "T21n1217_003:0091c13": "枯竭江河。涌沸大海忙亂龍宮。禁止天火乃",
    "T21n1217_003:0091c14": "至求雨止雨。及一切所為之事。但擲芥子皆",
    "T21n1217_003:0091c15": "得成就。如是之法能施一切願。唯自了知。如",
    "T21n1217_003:0091c16": "前所說二心印法。設不修行亦得成就。此焰",
    "T21n1217_003:0091c17": "鬘得迦明王儀軌。真實不虛威力廣大。但依",
    "T21n1217_003:0091c18": "法供養日日持誦。不在修前無為行。但發菩",
    "T21n1217_003:0091c19": "提心一切所求無不成就。",
    "T21n1217_003:0091c20": "焰鬘得迦明王最上儀軌分第九",
    "T21n1217_003:0091c21": "復次成就最上儀軌明王自說。不修眾行依",
    "T21n1217_003:0091c22": "法持誦皆得成就。持明者受持七字至十字",
    "T21n1217_003:0091c23": "大明。如前依法畫於幀像如法供養。即誦",
    "T21n1217_003:0091c24": "大明八洛叉畢。以香花飲食供養三寶及彼",
    "T21n1217_003:0091c25": "明王定獲成就。持明者乃至思念部多宿曜",
    "T21n1217_003:0091c26": "及諸毒惡鬼神等。所求所欲皆得成就。行人",
    "T21n1217_003:0091c27": "不得以此法教害同學。持明者及吉善之人。",
    "T21n1217_003:0091c28": "作意中間速得自害。若有毀謗三寶十惡五",
    "T21n1217_003:0091c29": "逆。如是之人可用此法降伏彼等。乃至龍蛇",
    "T21n1217_003:0092a01": "所蠚及水火等一切諸難。思念明王所作悉",
    "T21n1217_003:0092a02": "皆能除。",
    "T21n1217_003:0092a03": "復次童子入悟成就法。持明者揀一諸相具",
    "T21n1217_003:0092a04": "足端嚴童子。令洗浴清淨莊束嚴飾。飲五淨",
    "T21n1217_003:0092a05": "水經宿受持齋戒。至明旦時復令洗浴。以妙",
    "T21n1217_003:0092a06": "香塗身著衣嚴飾已。令童子面東坐吉祥草。",
    "T21n1217_003:0092a07": "而作供養。然後以花搵白檀香。令童子二手",
    "T21n1217_003:0092a08": "捧花。即燒沈香。持明者速誦大明。依法令童",
    "T21n1217_003:0092a09": "子入悟。童子應時入悟。行叉問曰知見何",
    "T21n1217_003:0092a10": "事。童子即說過去未來現在之事真實不虛。",
    "T21n1217_003:0092a11": "或說世間之事可作不可作。及持誦法功力",
    "T21n1217_003:0092a12": "未成。令復誦大明速得增長。如是說已。持明",
    "T21n1217_003:0092a13": "者於焰鬘得迦明王前。獻閼伽及以香花。即",
    "T21n1217_003:0092a14": "誦佛三昧。童子聞此三昧忽然倒地。法得成",
    "T21n1217_003:0092a15": "就。持明者喚起童子。復令洗浴已。與其飲食",
    "T21n1217_003:0092a16": "及種種財物等還送本處。然後持明者。依此",
    "T21n1217_003:0092a17": "儀軌所作成就。",
    "T21n1217_003:0092a18": "復次求囉惹敬愛成就法。如前所作幀像前。",
    "T21n1217_003:0092a19": "用屍灰畫彼囉惹形像。持明者坐彼形像。一",
    "T21n1217_003:0092a20": "心持誦大明一阿庾多。當稱彼名某甲生於",
    "T21n1217_003:0092a21": "敬愛。復誦莎賀字。如是常誦大明稱彼名字。",
    "T21n1217_003:0092a22": "即得敬愛如僕從等。供給所須及財物等。如",
    "T21n1217_003:0092a23": "前誦一阿庾多。令婆羅門亦生敬愛。若誦六",
    "T21n1217_003:0092a24": "洛叉得叉怛哩及吠舍等而生敬愛。如前誦",
    "T21n1217_003:0092a25": "一阿庾多。及童女等生於敬愛。",
    "T21n1217_003:0092a26": "復次令設咄嚕愛別離成就法。持明者畫彼",
    "T21n1217_003:0092a27": "二設咄嚕形相並。行人以二足蹋坐二設咄",
    "T21n1217_003:0092a28": "嚕像心上。即誦焰鬘得迦大明。稱彼二名",
    "T21n1217_003:0092a29": "某甲某甲速作別離。如是依法即得別離。",
    "T21n1217_003:0092b01": "復次調伏成就法。所有五逆十惡損害他人。",
    "T21n1217_003:0092b02": "及謗三寶者。持明者誦發吒字一千遍已。復",
    "T21n1217_003:0092b03": "誦忿怒大明。即用屍灰畫彼惡人形像。及書",
    "T21n1217_003:0092b04": "彼名。以佉儞囉木為橛。加持八百遍。用橛釘",
    "T21n1217_003:0092b05": "於畫像心中。即稱彼名。持誦大明一阿庾多。",
    "T21n1217_003:0092b06": "後句誦吽發吒字。彼等惡人速得除滅。復",
    "T21n1217_003:0092b07": "取木橛還復如故。彼持明者作於此法。不得",
    "T21n1217_003:0092b08": "以己私讐損害他人。須發菩提心利樂有情。",
    "T21n1217_003:0092b09": "興隆三寶守護正法。若有造業惡人即作此",
    "T21n1217_003:0092b10": "法。若不依法損惱好人。反過及己速得惡報。",
    "T21n1217_003:0092b11": "如是妙吉祥所化焰鬘得迦大明王言。若彼",
    "T21n1217_003:0092b12": "行人作此儀軌。發菩提心守護三寶。救濟有",
    "T21n1217_003:0092b13": "情宣通法教。必得增長智慧。斷諸障染超越",
    "T21n1217_003:0092b14": "輪迴獲大無畏。於無上道不久成就。時持明",
    "T21n1217_003:0092b15": "者如實了知依法修行。利樂世間斷除煩惱。",
    "T21n1217_003:0092b16": "作此儀軌必得成就。",
    "T21n1217_003:0092b17": "復次發遣設咄嚕成就法。持明者用屍灰畫",
    "T21n1217_003:0092b18": "彼設咄嚕形像已。行人坐於蓮花對彼像前。",
    "T21n1217_003:0092b19": "持誦大明一阿庾多。稱彼名字即誦吽發吒",
    "T21n1217_003:0092b20": "字發遣於彼。",
    "T21n1217_003:0092b21": "復次調伏設咄嚕成就法。亦用屍灰畫彼設",
    "T21n1217_003:0092b22": "咄嚕形。行人以左足蹋彼像心面。向日持誦",
    "T21n1217_003:0092b23": "大明。剎那之間彼得熱病。持明者復為作息",
    "T21n1217_003:0092b24": "災法。速令如故。不為作息災經七日內。受大",
    "T21n1217_003:0092b25": "苦惱即得命終。如是等法。彼諸惡人如降伏",
    "T21n1217_003:0092b26": "已。起慈愍心復為息災除彼煩惱。行人所作",
    "T21n1217_003:0092b27": "必得成就。",
    "T21n1217_003:0092b28": "復次息災增益法。持明者先於佛像及塔廟",
    "T21n1217_003:0092b29": "前。作曼拏羅。如法供養恭敬禮拜。依法持誦",
    "T21n1217_003:0092c01": "發菩提心。普令一切眾生。恭敬信受歸命三",
    "T21n1217_003:0092c02": "寶。乃至自所作善焚修禮誦。傳通法教行眾",
    "T21n1217_003:0092c03": "三昧。香花供養最上功德。迴施一切苦惱有",
    "T21n1217_003:0092c04": "情令得安樂。如是堅固身心決定。深入所緣",
    "T21n1217_003:0092c05": "一切法藏。廣為眾生息災除患增益福壽。是",
    "T21n1217_003:0092c06": "人不久成無上覺。於焰鬘得迦明王大明儀",
    "T21n1217_003:0092c07": "軌必得成就。",
    "T21n1217_003:0092c08": "持明者作此法時。對尊像等前恭敬作禮安",
    "T21n1217_003:0092c09": "定而坐。即誦大明稱自名。我某甲為他某甲",
    "T21n1217_003:0092c10": "等。作息災增益法所求成就。如是復誦大明",
    "T21n1217_003:0092c11": "一千遍。即得息災增善福業。若為國王城隍",
    "T21n1217_003:0092c12": "聚落息災。誦大明二千遍。若為象馬牛羊等",
    "T21n1217_003:0092c13": "息災。誦大明一千遍。若為一切眾情息災。誦",
    "T21n1217_003:0092c14": "大明一阿庾多皆得成就。",
    "T21n1217_003:0092c15": "復次增益成就法。持明者依法於明王前。安",
    "T21n1217_003:0092c16": "一淨器滿盛好乳。用殊妙花搵白檀香。加持",
    "T21n1217_003:0092c17": "一千遍。擲花乳器內。持明者稱名。我某甲為",
    "T21n1217_003:0092c18": "他某甲。求增益事所願成就。",
    "T21n1217_003:0092c19": "復次求富貴成就法。持明者先以慈心行利",
    "T21n1217_003:0092c20": "他行。如前儀軌作大供養。燒沈香用好花搵",
    "T21n1217_003:0092c21": "白檀香。日日供養持誦即得大富。或持明者",
    "T21n1217_003:0092c22": "依前儀軌。誦曩莫莎賀字一阿庾多已。往海",
    "T21n1217_003:0092c23": "岸或入殑伽河中。水至臍輪。用白蓮花搵白",
    "T21n1217_003:0092c24": "檀香。誦大明加持彼花。擲於河內滿一洛叉",
    "T21n1217_003:0092c25": "得大富貴。或用紅蓮華搵赤檀香。如前作法",
    "T21n1217_003:0092c26": "擲於河內得無盡寶藏。",
    "T21n1217_003:0092c27": "或持明者用阿底目羯多迦花。如前作法擲",
    "T21n1217_003:0092c28": "於河內。滿一洛叉即得金錢一洛叉。或如前",
    "T21n1217_003:0092c29": "依法擲花三洛叉。亦能降伏諸夜叉女。隨",
    "T21n1217_003:0093a01": "行人意作一切成就。",
    "T21n1217_003:0093a02": "或持明者如前依法。用上好惹帝迦花搵白",
    "T21n1217_003:0093a03": "檀香。擲於河內滿一洛叉。於大地之內所求",
    "T21n1217_003:0093a04": "皆得。",
    "T21n1217_003:0093a05": "復次成就。用三種蜜搵白蓮華。依法作護摩",
    "T21n1217_003:0093a06": "已。得彼福天來現本身。施一切願。",
    "T21n1217_003:0093a07": "復次成就法。用酥蜜燃火作護摩七晝夜。獲",
    "T21n1217_003:0093a08": "七大聚落。",
    "T21n1217_003:0093a09": "復次成就法。用五穀及酥作護摩一洛叉。得",
    "T21n1217_003:0093a10": "無盡財寶能作一切事。",
    "T21n1217_003:0093a11": "復次成就法。用吉祥果子作護摩一洛叉。於",
    "T21n1217_003:0093a12": "天上人間得大利養。",
    "T21n1217_003:0093a13": "復次成就法。用努哩嚩青草搵牛乳。即誦大",
    "T21n1217_003:0093a14": "明及誦莎賀字。得壽命延長。",
    "T21n1217_003:0093a15": "復次成就法。用鉢攞捨木燃火。以酥作護摩。",
    "T21n1217_003:0093a16": "如是日日作法。能增壽命及增智慧。明記不",
    "T21n1217_003:0093a17": "忘有大勢力眾所稱讚若用一切飲食作於",
    "T21n1217_003:0093a18": "護摩亦得有大勢力名譽流布眾人稱讚一切",
    "T21n1217_003:0093a19": "所欲皆得成就。",
    "T21n1217_003:0093a20": "妙吉祥化身焰鬘得迦明王儀軌略出分",
    "T21n1217_003:0093a21": "第十",
    "T21n1217_003:0093a22": "爾時焰鬘得迦明王。所說大明七字至十字。",
    "T21n1217_003:0093a23": "令持明者於寂靜處。依法持誦作無畏行。所",
    "T21n1217_003:0093a24": "欲之事皆得成就。今說一吽字大明。持明者",
    "T21n1217_003:0093a25": "依法持誦作無畏行。所求之法必得成就。今",
    "T21n1217_003:0093a26": "此吽字是焰鬘得迦明王微妙心。具大威勢",
    "T21n1217_003:0093a27": "功德難思。能與行人為吉祥事若先持十洛",
    "T21n1217_003:0093a28": "叉。一一如前七字依法持誦。一切所求皆得",
    "T21n1217_003:0093a29": "成就。",
    "T21n1217_003:0093b01": "復次唵字。於明王幀像前依法持誦。必得成",
    "T21n1217_003:0093b02": "就。",
    "T21n1217_003:0093b03": "復次幀像。當用匹帛可長一肘。以水洗淨已。",
    "T21n1217_003:0093b04": "塗上妙香。用上好顏色畫焰鬘得迦明王。身",
    "T21n1217_003:0093b05": "作青雲色面作大惡忿怒相。面有三目作赤",
    "T21n1217_003:0093b06": "黃色。頭髮竪立亦赤黃色。髑髏莊嚴虎皮為",
    "T21n1217_003:0093b07": "衣。遍身熾焰一切圓滿。乘水牛二手二足。右",
    "T21n1217_003:0093b08": "手執杖左手作期剋印。前畫種種供養。如是",
    "T21n1217_003:0093b09": "畫已。持明者先以香華飲食一心供養。然後",
    "T21n1217_003:0093b10": "往一石巖之內展彼幀像。頭面作禮。於彼像",
    "T21n1217_003:0093b11": "前安定端坐志心持誦。至幀像動搖或作笑",
    "T21n1217_003:0093b12": "容或出光明。現此祥瑞之時獲真實成就。時",
    "T21n1217_003:0093b13": "持明者具大吉祥能作一切事。破壞山嶽枯",
    "T21n1217_003:0093b14": "竭江河大海。發遣冤魔句召龍天。如是一",
    "T21n1217_003:0093b15": "切所為皆得隨意。彼持明者雖得成就最上",
    "T21n1217_003:0093b16": "勝法。常為眾生作大利益。廣度群生傳流",
    "T21n1217_003:0093b17": "法教。其心平等遠離愛憎。精進修行所獲功",
    "T21n1217_003:0093b18": "德。普施有情俱令解脫。如是行人不久當成",
    "T21n1217_003:0093b19": "無上佛道。如是妙吉祥化身焰鬘得迦明王",
    "T21n1217_003:0093b20": "所說儀軌。一切如來同共宣說。是故行人及",
    "T21n1217_003:0093b21": "諸眾生。聞此儀軌無復疑惑。依法受持一切",
    "T21n1217_003:0093b22": "所求皆得成就。",
    "T21n1217_003:0093b23": "佛說妙吉祥最勝根本大教經卷下"
}