{
    "T23n1435_002:0007b17": "十誦律卷第二(初誦之二)",
    "T23n1435_002:0007b19": "後秦北印度三藏弗若多羅譯",
    "T23n1435_002:0007b20": "明四波羅夷法之二",
    "T23n1435_002:0007b21": "[0007b21] 佛在跋耆國跋求摩河上，是時佛語諸比丘：",
    "T23n1435_002:0007b22": "「修習不淨觀得大果大利。」諸比丘作是念：「世",
    "T23n1435_002:0007b23": "尊教我等修習不淨觀得大果大利，我等當",
    "T23n1435_002:0007b24": "勤修習。」諸比丘作是念已，勤修習不淨觀，深",
    "T23n1435_002:0007b25": "懷厭惡慚愧是身，譬如年少自喜嚴飾、洗浴",
    "T23n1435_002:0007b26": "身體、剪爪治鬚髮、著好衣服、以香塗身，若以",
    "T23n1435_002:0007b27": "死蛇、若以死狗、或以死人臭爛青瘀、鳥獸所",
    "T23n1435_002:0007b28": "食膿血蟲出以繫其頸，厭惡臭屍深懷慚愧。",
    "T23n1435_002:0007b29": "是諸比丘深修不淨觀故，慚愧厭惡亦復如",
    "T23n1435_002:0007c01": "是。爾時或有比丘發心欲死、歎死、求刀自殺、",
    "T23n1435_002:0007c02": "或服毒藥、或有自繫、或投高崖、或有比丘",
    "T23n1435_002:0007c03": "轉相害命。有一比丘勤修不淨觀，深得厭惡",
    "T23n1435_002:0007c04": "慚愧臭身，便往鹿杖梵志所讚言：「善人！汝能",
    "T23n1435_002:0007c05": "殺我，與汝衣&#x9262;。」時彼梵志即以利刀而斷其",
    "T23n1435_002:0007c06": "命。有血污刀，持至跋求摩河上洗之。有魔",
    "T23n1435_002:0007c07": "天神從水中出，住水上讚梵志言：「善人！汝得",
    "T23n1435_002:0007c08": "大福德，是沙門釋子未度者度、未脫者脫，兼",
    "T23n1435_002:0007c09": "得衣&#x9262;。」時彼梵志生惡邪見自謂：「審爾。」便挾",
    "T23n1435_002:0007c10": "刀去，從房至房、從經行處至經行處，唱言：「誰",
    "T23n1435_002:0007c11": "未度者，我當度之。誰未脫者，我當脫之。」時諸",
    "T23n1435_002:0007c12": "比丘勤修不淨觀故厭惡臭身，從住處出至",
    "T23n1435_002:0007c13": "梵志所讚言：「善人！可斷我命。」時彼梵志尋斷",
    "T23n1435_002:0007c14": "其命，如是二三乃至六十，以是因緣僧遂減",
    "T23n1435_002:0007c15": "少。月十五日說戒時至眾僧減少，佛知故問",
    "T23n1435_002:0007c16": "阿難言：「今說戒日眾僧都集，何故減少？」阿難",
    "T23n1435_002:0007c17": "白言：「世尊一時教諸比丘深修習不淨觀得",
    "T23n1435_002:0007c18": "大果大利，是諸比丘即勤修不淨觀，厭惡臭",
    "T23n1435_002:0007c19": "身，譬如年少自喜嚴飾、洗浴身體剪爪、治",
    "T23n1435_002:0007c20": "鬚髮、著好衣服、以香塗身，若以死蛇、若以死",
    "T23n1435_002:0007c21": "狗、或以死人臭爛青瘀、鳥獸所食、膿血蟲",
    "T23n1435_002:0007c22": "出以繫其頸，是人厭惡深懷慚愧。是諸比丘",
    "T23n1435_002:0007c23": "修不淨觀，厭惡慚愧亦復如是。爾時或有發",
    "T23n1435_002:0007c24": "心欲死、歎死、求刀自殺、或服毒藥、或有自繫、",
    "T23n1435_002:0007c25": "或投高崖、或有比丘轉相害命。有一比丘，勤",
    "T23n1435_002:0007c26": "修不淨觀故，深得厭惡慚愧臭身，便往鹿杖",
    "T23n1435_002:0007c27": "梵志所讚言：『善人！汝能殺我，與汝衣&#x9262;。』時彼",
    "T23n1435_002:0007c28": "梵志尋以利刀斷是比丘命。有血污刀，持至",
    "T23n1435_002:0007c29": "跋求摩河上洗之。有魔天神從水中出，住水",
    "T23n1435_002:0008a01": "上讚梵志言：『汝得大福德！是持戒沙門釋子",
    "T23n1435_002:0008a02": "未度者度、未脫者脫，兼得衣&#x9262;。』時彼梵志即",
    "T23n1435_002:0008a03": "生惡邪見自謂：『審爾。』便挾刀去從房至房、從",
    "T23n1435_002:0008a04": "經行處至經行處，即大唱言：『誰未度者？我當",
    "T23n1435_002:0008a05": "度之。誰未脫者？我當脫之。』時諸比丘勤修不",
    "T23n1435_002:0008a06": "淨觀故，深得厭惡慚愧臭身，從住處出至梵",
    "T23n1435_002:0008a07": "志所讚言：『善人！可斷我命。』時彼梵志尋斷其",
    "T23n1435_002:0008a08": "命，如是二、三乃至六十，故僧減少。唯願世",
    "T23n1435_002:0008a09": "尊為諸比丘說餘善道，安樂住法無有厭",
    "T23n1435_002:0008a10": "惡，諸惡法生即能除滅。」[0008a10] 佛語阿難：「更有善道，",
    "T23n1435_002:0008a11": "安樂行法無有厭惡，諸惡法生即能除滅。」「世",
    "T23n1435_002:0008a12": "尊！云何善道，安樂住法無有厭惡，諸惡法",
    "T23n1435_002:0008a13": "生即能滅除？」佛告阿難：「有阿那般那念，名",
    "T23n1435_002:0008a14": "為善道，安樂住法。所以者何？諸惡法生即能",
    "T23n1435_002:0008a15": "除滅，無厭惡故。」「世尊！云何修習阿那般那念，",
    "T23n1435_002:0008a16": "名為善道，安樂住法，諸惡法生即能除滅，無",
    "T23n1435_002:0008a17": "有厭惡？」佛語阿難：「若有比丘隨其所依城邑",
    "T23n1435_002:0008a18": "聚落止住，晨朝時到著衣持&#x9262;，攝身諸根繫",
    "T23n1435_002:0008a19": "念一心入村乞食。食已若在空處、若在樹下、",
    "T23n1435_002:0008a20": "若在空舍，敷尼師壇正坐端身繫念在前，除",
    "T23n1435_002:0008a21": "世貪嫉，於他財物遠離貪著，如是行者則能",
    "T23n1435_002:0008a22": "捨離瞋恚、睡眠、調戲、疑悔，是諸陰蓋能煩惱",
    "T23n1435_002:0008a23": "心、使慧力羸、不至涅槃，是故當除。若息入時",
    "T23n1435_002:0008a24": "當一心知入，若息出時當一心知出，若長、若",
    "T23n1435_002:0008a25": "短、若息入遍身，當一心知從一切身入，若息",
    "T23n1435_002:0008a26": "出遍身，當一心知從一切身出。除身行時，當",
    "T23n1435_002:0008a27": "一其心念出入息。受喜時、受樂時、受心行時、",
    "T23n1435_002:0008a28": "除心行時，當一其心念出入息。覺心時、令心",
    "T23n1435_002:0008a29": "喜時、令心攝時、令心解脫時，當一其心念出入",
    "T23n1435_002:0008b01": "息。觀無常、觀變壞、觀離欲、觀滅盡、觀捨離，當",
    "T23n1435_002:0008b02": "一其心念出入息。阿難！是名善道安樂行法，",
    "T23n1435_002:0008b03": "諸惡法生即能除滅，無有厭惡。」爾時佛語諸",
    "T23n1435_002:0008b04": "比丘：「當勤修習阿那般那念得大果大利。」時",
    "T23n1435_002:0008b05": "諸比丘各作是念：「世尊為我等讚歎修習阿",
    "T23n1435_002:0008b06": "那般那念得大果大利，我等當勤修習。」作是",
    "T23n1435_002:0008b07": "念已，即勤修習阿那般那念，便得無量種種",
    "T23n1435_002:0008b08": "知見作證。佛知多有比丘得漏盡道成阿羅",
    "T23n1435_002:0008b09": "漢，以是因緣集比丘僧種種呵責：「云何名比",
    "T23n1435_002:0008b10": "丘，求刀自殺、歎死、教死？」種種呵已語諸比丘：",
    "T23n1435_002:0008b11": "「以十利故與諸比丘結戒。從今是戒應如是",
    "T23n1435_002:0008b12": "說：若比丘，若人、若人類，故自奪命、若持刀與、",
    "T23n1435_002:0008b13": "教死、歎死，作如是言：『人用惡活為？寧死勝",
    "T23n1435_002:0008b14": "生。』隨彼心樂死，種種因緣教死、歎死，死者，",
    "T23n1435_002:0008b15": "是比丘波羅夷不應共住。」[0008b15] 奪命者，自奪、若教",
    "T23n1435_002:0008b16": "他奪。是中云何犯罪？比丘有三種奪人命，波",
    "T23n1435_002:0008b17": "羅夷：一者自，二者教，三者遣使。自者，自身",
    "T23n1435_002:0008b18": "作、自身奪他命。教者，教語他言：「捉是人，繫",
    "T23n1435_002:0008b19": "縛奪命。」遣使者，語他人言：「汝識某甲不？汝",
    "T23n1435_002:0008b20": "捉是人，繫縛奪命。」是使隨語奪彼命時，比丘",
    "T23n1435_002:0008b21": "得波羅夷。[0008b21] 復有三種奪人命：一者用內色，二",
    "T23n1435_002:0008b22": "者用非內色，三者用內非內色。內色者，比",
    "T23n1435_002:0008b23": "丘用手打他，若足、若頭、若餘身分，作如是念：",
    "T23n1435_002:0008b24": "「令彼因死。」彼因死者，是比丘波羅夷。若不即",
    "T23n1435_002:0008b25": "死，後因是死，亦波羅夷。若不即死，後不因死，",
    "T23n1435_002:0008b26": "得偷蘭遮。用不內色者，若比丘以木、瓦、石、",
    "T23n1435_002:0008b27": "刀槊、弓箭，若木段、白鑞段、鉛錫段遙擲彼",
    "T23n1435_002:0008b28": "人，作如是念：「令彼因死。」彼因死者，波羅夷。",
    "T23n1435_002:0008b29": "若不即死，後因是死，亦波羅夷。若不即死，後",
    "T23n1435_002:0008c01": "不因死，偷蘭遮。用內非內色者，若比丘以手",
    "T23n1435_002:0008c02": "捉木、瓦、石、刀槊、弓箭。若木段、白鑞段、鉛錫段",
    "T23n1435_002:0008c03": "打他，作如是念：「令彼因死。」彼因死者，波羅",
    "T23n1435_002:0008c04": "夷。若不即死，後因是死，亦波羅夷。若不即死，",
    "T23n1435_002:0008c05": "後不因死，偷蘭遮。復有比丘，不以內色、不以",
    "T23n1435_002:0008c06": "非內色、亦不以內非內色，為殺人故合諸",
    "T23n1435_002:0008c07": "毒藥，若著眼中、耳中、鼻中、口中；若著男女",
    "T23n1435_002:0008c08": "根中、身上、若著瘡中、若著餅肉中、羹飯粥中、",
    "T23n1435_002:0008c09": "若被褥中、大車、小車、臥具、輦輿、步挽車中，作",
    "T23n1435_002:0008c10": "如是念：「令彼因死。」彼因死者，波羅夷。若不",
    "T23n1435_002:0008c11": "即死，後因是死，亦波羅夷。若不即死，後不因",
    "T23n1435_002:0008c12": "是死，偷蘭遮。[0008c12] 復有比丘，不以內色、不以非",
    "T23n1435_002:0008c13": "內色、亦不以內非內色、亦不以毒藥，為殺",
    "T23n1435_002:0008c14": "人故，作憂多殺、頭多殺、作弶、作&#x7F82;、作撥、",
    "T23n1435_002:0008c15": "作毘陀羅殺、半毘陀羅殺、斷命殺、墮胎殺、",
    "T23n1435_002:0008c16": "按腹殺、推著火中、推著水中、推著坑中，若",
    "T23n1435_002:0008c17": "遣令去就道中死，乃至胎中初受二根、身根、",
    "T23n1435_002:0008c18": "命根，於中起方便殺。[0008c18] 憂多者，有比丘知是",
    "T23n1435_002:0008c19": "人從此道來，於中先作無煙火坑，以沙土",
    "T23n1435_002:0008c20": "覆上。若心念若口說：「以是人從此道來故，我",
    "T23n1435_002:0008c21": "作是坑。」是名成憂多。若是人因是死者，比丘",
    "T23n1435_002:0008c22": "得波羅夷。若不即死，後因是死，亦波羅夷。若",
    "T23n1435_002:0008c23": "不即死，後不因死，偷蘭遮。若比丘為人作坑，",
    "T23n1435_002:0008c24": "人死者，波羅夷。非人死者，偷蘭遮。畜生死者",
    "T23n1435_002:0008c25": "亦偷蘭遮。若為非人作坑，非人死者，偷蘭遮。",
    "T23n1435_002:0008c26": "人死者，突吉羅。畜生墮死，亦突吉羅。若比",
    "T23n1435_002:0008c27": "丘為畜生作坑，畜生墮死，波夜提。若人墮",
    "T23n1435_002:0008c28": "死，突吉羅。非人墮死，亦突吉羅。若比丘不定",
    "T23n1435_002:0008c29": "為一事作，諸有來者皆令墮死。人死者，波羅",
    "T23n1435_002:0009a01": "夷。非人死者，偷蘭遮。畜生死者，波夜提。都",
    "T23n1435_002:0009a02": "無死者，偷蘭遮突吉羅。是名憂多。[0009a02] 頭多者有",
    "T23n1435_002:0009a03": "二種：一者地，二者木。地頭多者，若比丘作",
    "T23n1435_002:0009a04": "坑，埋人&#x811A;踝、若埋膝、若腰、若臍、若腋至頸，",
    "T23n1435_002:0009a05": "如是埋已，令象蹴蹋、令馬駱駝牛驢蹴蹋、",
    "T23n1435_002:0009a06": "若令毒蛇蜈蚣往嚙，作如是念：「令彼因死。」彼",
    "T23n1435_002:0009a07": "因死者，比丘得波羅夷。若不即死，後因是死，",
    "T23n1435_002:0009a08": "亦波羅夷。若不即死，後不因是死，偷蘭遮。是",
    "T23n1435_002:0009a09": "名地頭多。木頭多者，有比丘穿木作孔，若",
    "T23n1435_002:0009a10": "桁人&#x811A;杻手枷頸，如是繫已，令象馬、駱駝、牛",
    "T23n1435_002:0009a11": "驢蹴蹋，若令毒蛇蜈蚣往嚙，作如是念：「令",
    "T23n1435_002:0009a12": "彼因死。」彼因死者，波羅夷。若不即死，後因是",
    "T23n1435_002:0009a13": "死，亦波羅夷。若不即死，後不因死，偷蘭遮。是",
    "T23n1435_002:0009a14": "名木頭多。[0009a14] 弶者，有比丘知是人從此道來，於",
    "T23n1435_002:0009a15": "中依樹、依柱、依石、依壁、若依木段、白臘段、鉛",
    "T23n1435_002:0009a16": "錫段，是中施弶，若心念、若口說：「為是人從此",
    "T23n1435_002:0009a17": "道來故作弶。」令彼因死者，比丘得波羅夷。若",
    "T23n1435_002:0009a18": "不即死，後因是死，亦波羅夷。若不即死，後不因",
    "T23n1435_002:0009a19": "死，偷蘭遮。若為人作弶，人死者，波羅夷。非人",
    "T23n1435_002:0009a20": "及畜生死者，偷蘭遮。若為非人作弶，非人死",
    "T23n1435_002:0009a21": "者，偷蘭遮。人及畜生死者，突吉羅。若為畜生",
    "T23n1435_002:0009a22": "作弶，畜生死者，波逸提。人及非人死者，突吉",
    "T23n1435_002:0009a23": "羅。若不定為一事作，諸有來者皆令墮死，若",
    "T23n1435_002:0009a24": "人死者，波羅夷。非人死者，偷蘭遮。畜生死者，",
    "T23n1435_002:0009a25": "波夜提。都不死者，偷蘭遮突吉羅，是名為",
    "T23n1435_002:0009a26": "弶。[0009a26] &#x7F82;者，有比丘知是人從此道來，若依樹、",
    "T23n1435_002:0009a27": "依柱、依石、依撅、依壁、依木段、白鑞段、鉛錫段，",
    "T23n1435_002:0009a28": "是中施&#x7F82;，若心念若口說：「為是人從此道來",
    "T23n1435_002:0009a29": "故作&#x7F82;。」是&#x7F82;事成，彼因死者，比丘得波羅夷。",
    "T23n1435_002:0009b01": "若不即死，後因是死，亦波羅夷。若不即死，後",
    "T23n1435_002:0009b02": "不因死，偷蘭遮。若比丘為人故作&#x7F82;，人死者，",
    "T23n1435_002:0009b03": "波羅夷。非人死者，偷蘭遮。畜生死者亦偷蘭",
    "T23n1435_002:0009b04": "遮。為非人作&#x7F82;，非人死者，偷蘭遮。人及畜",
    "T23n1435_002:0009b05": "生死者，突吉羅。為畜生作&#x7F82;，畜生墮死，波夜",
    "T23n1435_002:0009b06": "提。人及非人死者，突吉羅。若比丘不定為一",
    "T23n1435_002:0009b07": "事作&#x7F82;，諸有來者皆令墮死者，若人死者，波",
    "T23n1435_002:0009b08": "羅夷。非人死者，偷蘭遮。畜生死者，波夜提。都",
    "T23n1435_002:0009b09": "無死者，偷蘭遮突吉羅。是名為&#x7F82;殺。[0009b09] 撥者，",
    "T23n1435_002:0009b10": "若比丘知是人從此道來，若依樹、依柱、依橛、",
    "T23n1435_002:0009b11": "依石、依壁、依木段、白鑞段、鉛錫段，是中施機",
    "T23n1435_002:0009b12": "撥。若心念若口說：「為是人從此道來故作撥。」",
    "T23n1435_002:0009b13": "是撥事成，彼因死者，比丘得波羅夷。若不即",
    "T23n1435_002:0009b14": "死，後因是死，亦波羅夷。若不即死，後不因死，",
    "T23n1435_002:0009b15": "偷蘭遮。若比丘為人故作撥，人死者，波羅夷。",
    "T23n1435_002:0009b16": "非人及畜生死者皆偷蘭遮。為非人作撥，非",
    "T23n1435_002:0009b17": "人死者，偷蘭遮。人及畜生死者，突吉羅。為畜",
    "T23n1435_002:0009b18": "生作撥，畜生死者，波夜提。人及非人死者，突",
    "T23n1435_002:0009b19": "吉羅。若比丘不定為一事作撥，諸有來者皆",
    "T23n1435_002:0009b20": "令墮死，若人死者，波羅夷。非人死者，偷蘭遮。",
    "T23n1435_002:0009b21": "畜生死者，波夜提。都無死者，偷蘭遮突吉羅。",
    "T23n1435_002:0009b22": "是名為撥。[0009b22] 毘陀羅者，有比丘以二十九日，",
    "T23n1435_002:0009b23": "求全身死人召鬼&#x546A;尸令起，水洗著衣著刀",
    "T23n1435_002:0009b24": "手中。若心念若口說：「我為某故作毘陀羅。」即",
    "T23n1435_002:0009b25": "讀&#x546A;術，是名毘陀羅成。若所欲殺人，或入",
    "T23n1435_002:0009b26": "禪定、或入滅盡定、或入慈心三昧，若有大力",
    "T23n1435_002:0009b27": "&#x546A;師護念救解，若有大力天神守護，則不能",
    "T23n1435_002:0009b28": "害。是作&#x546A;比丘，先辦一羊、若得芭蕉樹，若",
    "T23n1435_002:0009b29": "不得殺前人者，當殺是羊、若殺是樹，如是作",
    "T23n1435_002:0009c01": "者善；若不爾者還殺。是比丘是名毘陀羅。[0009c01] 半",
    "T23n1435_002:0009c02": "毘陀羅者，有比丘二十九日作鐵車，作鐵車",
    "T23n1435_002:0009c03": "已作鐵人，作鐵人已召鬼，&#x546A;鐵人令起，水",
    "T23n1435_002:0009c04": "洗著衣繫刀著鐵人手中。若心念若口說：「我",
    "T23n1435_002:0009c05": "為某故作是半毘陀羅。」讀是&#x546A;術，是名半",
    "T23n1435_002:0009c06": "毘陀羅成。若所欲殺人，入禪定、入滅盡定、入",
    "T23n1435_002:0009c07": "慈心三昧，若有大力&#x546A;師護念救解，若有大",
    "T23n1435_002:0009c08": "力天神守護，則不能害。是作&#x546A;比丘先辦",
    "T23n1435_002:0009c09": "一羊、若得芭蕉樹，若不得殺前人者，當殺",
    "T23n1435_002:0009c10": "是羊、若殺是樹，如是作者善；若不爾者還殺。",
    "T23n1435_002:0009c11": "是比丘是名半毘陀羅。[0009c11] 斷命者，若比丘以",
    "T23n1435_002:0009c12": "其二十九日，牛屎塗地酒食著中，然火已",
    "T23n1435_002:0009c13": "尋著水中。心念、口說讀&#x546A;術言：「如火水中",
    "T23n1435_002:0009c14": "滅，某甲人命亦如是滅。」若火滅時彼命隨滅。",
    "T23n1435_002:0009c15": "又如比丘二十九日，牛屎塗地酒食著中，畫",
    "T23n1435_002:0009c16": "作所欲殺人形像，作是像已尋還撥滅，心念",
    "T23n1435_002:0009c17": "口說讀&#x546A;術言：「如是像滅，彼命亦滅。」若像滅",
    "T23n1435_002:0009c18": "時彼命隨滅。有如比丘二十九日，牛屎塗",
    "T23n1435_002:0009c19": "地酒食著中，以針刺衣角頭尋還拔出，心念",
    "T23n1435_002:0009c20": "口說讀&#x546A;術言：「如是針出，彼命隨出。」是針",
    "T23n1435_002:0009c21": "出時彼命隨出。是名斷命。[0009c21] 墮胎者，有比丘",
    "T23n1435_002:0009c22": "與有胎女人吐下藥、灌鼻藥、灌大小便處藥、",
    "T23n1435_002:0009c23": "若針血脈、若出眼淚、若消血藥，作是念：「以",
    "T23n1435_002:0009c24": "是因緣令女人死。」死者，波羅夷。若不即死，後",
    "T23n1435_002:0009c25": "因是死，亦波羅夷。若不即死，後不因是死，偷",
    "T23n1435_002:0009c26": "蘭遮。若是比丘為殺彼母故令墮胎，若母",
    "T23n1435_002:0009c27": "死者，波羅夷。若胎死者，偷蘭遮。若俱死者，波",
    "T23n1435_002:0009c28": "羅夷。俱不死者，偷蘭遮。若比丘為殺胎故作",
    "T23n1435_002:0009c29": "墮胎法，若胎死者，波羅夷。母死者，偷蘭遮。俱",
    "T23n1435_002:0010a01": "死者，波羅夷。俱不死者，偷蘭遮。是名墮胎。[0010a01] 按",
    "T23n1435_002:0010a02": "腹者，有比丘使懷妊女人重作、或擔重物、教",
    "T23n1435_002:0010a03": "使在車前走、若令上峻岸，作是念：「以此因緣",
    "T23n1435_002:0010a04": "令女人死。」死者，波羅夷。若不即死，後因是死，",
    "T23n1435_002:0010a05": "亦波羅夷。若不即死，後不因是死，偷蘭遮。若",
    "T23n1435_002:0010a06": "比丘為母故按腹，母死者，波羅夷。胎死者，偷",
    "T23n1435_002:0010a07": "蘭遮。俱死者，波羅夷。俱不死者，偷蘭遮。若為",
    "T23n1435_002:0010a08": "胎故按腹，胎死者，波羅夷。母死者，偷蘭遮。",
    "T23n1435_002:0010a09": "俱死者，波羅夷。俱不死者，偷蘭遮。是名按腹。",
    "T23n1435_002:0010a10": "[0010a10] 推墮火中者，推木火中、草火中、牛屎火中、麩",
    "T23n1435_002:0010a11": "糠火中，作如是心念：「令彼因是死。」彼因是",
    "T23n1435_002:0010a12": "死者，波羅夷。若不即死，後因是死者，波羅",
    "T23n1435_002:0010a13": "夷。若不即死，後不因死，偷蘭遮。是名墮火。[0010a13] 推",
    "T23n1435_002:0010a14": "墮水中者，推大池中、大海中、深泉中、陂水",
    "T23n1435_002:0010a15": "中、大深井中、深河渠中，乃至面沒水中，作如",
    "T23n1435_002:0010a16": "是念：「令彼因是死。」死者，波羅夷。若不即死，",
    "T23n1435_002:0010a17": "後因是死，波羅夷。若不即死，後不因死，偷蘭",
    "T23n1435_002:0010a18": "遮。是名墮水。[0010a18] 高上推墮下者，高山、高岸、",
    "T23n1435_002:0010a19": "殿舍、牆壁、深坑，作如是念：「令彼因是死。」死",
    "T23n1435_002:0010a20": "者，波羅夷。若不即死，後因是死，波羅夷。若不",
    "T23n1435_002:0010a21": "即死，後不因死，偷蘭遮。[0010a21] 遣令道中死者，有比",
    "T23n1435_002:0010a22": "丘知是道中有惡賊、惡獸、飢餓，遣令往至此",
    "T23n1435_002:0010a23": "惡道中，作如是念：「令彼惡道中死。」死者，波羅",
    "T23n1435_002:0010a24": "夷。若不即死，後因是死，波羅夷。若不即死，",
    "T23n1435_002:0010a25": "後不因死，偷蘭遮。是名遣令道中死。[0010a25] 乃至胎",
    "T23n1435_002:0010a26": "中初得二根者，謂身根、命根。迦羅羅時，以殺",
    "T23n1435_002:0010a27": "心起方便欲令死，死者，波羅夷。若不即死，後",
    "T23n1435_002:0010a28": "因是死，波羅夷。若不即死，後不因死，偷蘭遮。",
    "T23n1435_002:0010a29": "[0010a29] 佛語諸比丘：「求刀有二種：一者自求，二者教",
    "T23n1435_002:0010b01": "人求。讚歎有三種：一者惡戒人，二者善戒人，",
    "T23n1435_002:0010b02": "三者病人。」[0010b02] 惡戒人者，殺牛、殺羊、養雞、養&#x732A;、放",
    "T23n1435_002:0010b03": "鷹、捕魚、獵師圍兔、偷賊、魁膾、&#x546A;龍、守獄，有比丘",
    "T23n1435_002:0010b04": "到惡戒人所，作如是言：「汝等惡戒人，何以久",
    "T23n1435_002:0010b05": "作罪？不如早死。」是人因是死者，比丘得波羅",
    "T23n1435_002:0010b06": "夷。若不即死者，偷蘭遮。若惡戒人作如是言：",
    "T23n1435_002:0010b07": "「我不用是比丘語。」不因死者，比丘得偷蘭遮。",
    "T23n1435_002:0010b08": "若比丘讚歎是人令死，便心悔作是念言：",
    "T23n1435_002:0010b09": "「我何以教是人死。」還到語言：「汝等惡人，或以",
    "T23n1435_002:0010b10": "善知識因緣故，親近善人得聽善法，能正思",
    "T23n1435_002:0010b11": "惟得離惡罪，汝勿自殺。」若是人受比丘語，不",
    "T23n1435_002:0010b12": "因死者，比丘得偷蘭遮。[0010b12] 善戒者，比丘、比丘尼、",
    "T23n1435_002:0010b13": "優婆塞、優婆夷。有比丘到諸善人所，作如是",
    "T23n1435_002:0010b14": "言：「汝持善戒有福德人，若死便受天福。汝等",
    "T23n1435_002:0010b15": "何不自奪命？」是人因是自奪命者，比丘得波",
    "T23n1435_002:0010b16": "羅夷。若不自奪命，偷蘭遮。若善戒人作是念：",
    "T23n1435_002:0010b17": "「我何以受是比丘語自奪命？」不因死者，偷蘭",
    "T23n1435_002:0010b18": "遮。若比丘教他死已，心生悔言：「我不是！何以",
    "T23n1435_002:0010b19": "教此善人死。」還往語言：「汝善戒人隨壽命住",
    "T23n1435_002:0010b20": "福德益多，福德多故受福亦多，莫自奪命。」不",
    "T23n1435_002:0010b21": "因死者，偷蘭遮。[0010b21] 病者，四大增減受諸苦惱，比",
    "T23n1435_002:0010b22": "丘語是人言：「汝云何能久忍是苦惱？何不自",
    "T23n1435_002:0010b23": "奪命？」因是死者比丘，得波羅夷。若不死者，偷",
    "T23n1435_002:0010b24": "蘭遮。若是病人作是念：「我何緣受是比丘語",
    "T23n1435_002:0010b25": "自奪命？」不因死者，偷蘭遮。若比丘心悔：「我不",
    "T23n1435_002:0010b26": "是！何以教此病人自殺？」還往語言：「汝等病",
    "T23n1435_002:0010b27": "人，或得良藥、善看病人、隨病飲食，病可得差，",
    "T23n1435_002:0010b28": "莫自奪命。」病人不因死者，偷蘭遮。是名三種",
    "T23n1435_002:0010b29": "讚死。[0010b29] 迦留陀夷恒出入一居士舍，晨朝時到",
    "T23n1435_002:0010c01": "著衣持&#x9262;往至其舍。是家婦有未斷乳兒，持",
    "T23n1435_002:0010c02": "著床上以疊覆之捨去。迦留陀夷門下彈指，",
    "T23n1435_002:0010c03": "婦人出看言：「大德！入坐此床上。」迦留陀夷不",
    "T23n1435_002:0010c04": "看，便坐兒上，腸出大喚。婦言：「此有小兒。」比",
    "T23n1435_002:0010c05": "丘身重小兒即死。作是事已還到寺中，語",
    "T23n1435_002:0010c06": "諸比丘：「我今日作如是事。」諸比丘以是事白",
    "T23n1435_002:0010c07": "佛，佛知而故問：「汝以何心作？」答言：「我不先",
    "T23n1435_002:0010c08": "看床上便坐。」佛言：「無犯。從今當先看床榻坐",
    "T23n1435_002:0010c09": "處，然後可坐。若不先看者，得突吉羅罪。」[0010c09] 又",
    "T23n1435_002:0010c10": "父子比丘共行憍薩羅國向舍衛城，至嶮道",
    "T23n1435_002:0010c11": "中，兒語父言：「疾行過此。」父隨兒語疾走乏死，",
    "T23n1435_002:0010c12": "兒即生疑：「我將無犯波羅夷得逆罪耶？」是事",
    "T23n1435_002:0010c13": "白佛，佛知故問：「汝以何心語？」兒比丘言：「我見",
    "T23n1435_002:0010c14": "日暮恐不過嶮道，以愛重心語令疾行，遂使",
    "T23n1435_002:0010c15": "乏死。」佛言：「無犯。」[0010c15] 復有父子比丘共行憍薩羅",
    "T23n1435_002:0010c16": "國向舍衛城，至一聚落無有僧坊，兒問父言：",
    "T23n1435_002:0010c17": "「今何處宿？」父言：「聚落中宿。」兒言：「聚落中宿，白",
    "T23n1435_002:0010c18": "衣何異？」父即語兒：「當何處宿？」兒言：「空地宿。」",
    "T23n1435_002:0010c19": "父言：「此有虎狼可畏，我眠汝覺。」兒言：「爾。」即",
    "T23n1435_002:0010c20": "便臥，父便鼾眠。虎聞鼾聲，便來嚙父，頭破大",
    "T23n1435_002:0010c21": "喚，兒即起看頭破尋死。兒即生疑：「我將無犯",
    "T23n1435_002:0010c22": "波羅夷得逆罪耶？」是事白佛，佛言：「不犯。應大",
    "T23n1435_002:0010c23": "喚、燃火怖之。」[0010c23] 有一比丘，日暮入嶮道值賊，賊",
    "T23n1435_002:0010c24": "欲取比丘。比丘捨走，墮岸下織衣師上，織師",
    "T23n1435_002:0010c25": "即死。比丘心疑：「我將無犯波羅夷？」是事白佛，",
    "T23n1435_002:0010c26": "佛言：「不犯波羅夷，從今日莫作如是身行。」",
    "T23n1435_002:0010c27": "[0010c27] 阿羅毘國僧坊中壞故，房舍比丘在屋上作，",
    "T23n1435_002:0010c28": "手中失墼墮木師上，木師即死。比丘心疑：「我",
    "T23n1435_002:0010c29": "將無犯波羅夷？」是事白佛，佛言：「不犯。從今",
    "T23n1435_002:0011a01": "日當一心執作。」[0011a01] 復次阿羅毘國比丘僧房",
    "T23n1435_002:0011a02": "中壞故，房舍比丘作時，見墼中有蠍，怖畏",
    "T23n1435_002:0011a03": "跳下墮木師上，木師即死。比丘心疑：「我將",
    "T23n1435_002:0011a04": "無犯波羅夷？」是事白佛，佛言：「不犯。從今莫",
    "T23n1435_002:0011a05": "起如是身行。」(殺事竟)。",
    "T23n1435_002:0011a06": "[0011a06] 佛在維耶離國，夏安居時，與大比丘眾俱。",
    "T23n1435_002:0011a07": "時世飢饉乞食難得，諸人妻子尚乏飲食，何",
    "T23n1435_002:0011a08": "況與乞人？佛以是因緣故集諸比丘，而告",
    "T23n1435_002:0011a09": "之曰：「汝等當知，此間飢餓乞食難得，諸人",
    "T23n1435_002:0011a10": "妻子尚乏飲食遭諸苦惱，何況與人！汝等比",
    "T23n1435_002:0011a11": "丘，隨所知識、隨諸親里、隨所信人，往彼安居，",
    "T23n1435_002:0011a12": "莫在此間以飲食故受諸苦惱。」時諸比丘隨",
    "T23n1435_002:0011a13": "所知識各往安居。有諸比丘往憍薩羅國一",
    "T23n1435_002:0011a14": "處安居；復有比丘到婆求摩河邊聚落安居，",
    "T23n1435_002:0011a15": "是聚落中多諸貴人、奴婢、財寶、穀米豐饒種",
    "T23n1435_002:0011a16": "種成就。時河上安居比丘作是念：「今世飢",
    "T23n1435_002:0011a17": "餓乞食難得，諸人妻子尚乏飲食，況與乞",
    "T23n1435_002:0011a18": "人！是聚落中多富貴家，穀米豐饒、種種成就，",
    "T23n1435_002:0011a19": "我等當到是諸家共相讚歎，作是言：『居士當",
    "T23n1435_002:0011a20": "知！汝等得大善利，諸大比丘僧依汝聚落中",
    "T23n1435_002:0011a21": "安居故。今此眾中某是阿羅漢、某是向阿",
    "T23n1435_002:0011a22": "羅漢、某是阿那含、某是向阿那含、某是斯",
    "T23n1435_002:0011a23": "陀含、某是向斯陀含、某是須陀洹、某是",
    "T23n1435_002:0011a24": "向須陀洹，某得初禪、二禪、三禪、四禪，某得無",
    "T23n1435_002:0011a25": "量慈心、無量悲心、無量喜心、無量捨心，某",
    "T23n1435_002:0011a26": "得無量空處、識處、無所有處、非有想非無想",
    "T23n1435_002:0011a27": "處，某得不淨觀，某得阿那般那念。』」諸比",
    "T23n1435_002:0011a28": "丘作是念已，即入聚落到富貴家共相讚歎：",
    "T23n1435_002:0011a29": "「汝等當知得大善利！福田眾僧依汝聚落安",
    "T23n1435_002:0011b01": "居。今此眾中，某是阿羅漢、我亦是阿羅漢，",
    "T23n1435_002:0011b02": "某向阿羅漢、我亦向阿羅漢，某是阿那含、我",
    "T23n1435_002:0011b03": "亦是阿那含，某向阿那含、我亦向阿那含，某",
    "T23n1435_002:0011b04": "得斯陀含、我亦得斯陀含，某向斯陀含、我亦",
    "T23n1435_002:0011b05": "向斯陀含，某得須陀洹、我亦得須陀洹，某向",
    "T23n1435_002:0011b06": "須陀洹、我亦向須陀洹，某得初禪、二禪、三禪、",
    "T23n1435_002:0011b07": "四禪、無量慈心、悲心、喜心、捨心、空處、識處、無所",
    "T23n1435_002:0011b08": "有處、非有想非無想處、不淨觀、阿那般那念，",
    "T23n1435_002:0011b09": "我亦得初禪乃至阿那般那念。」彼諸居士即",
    "T23n1435_002:0011b10": "生清淨信心，作如是念：「我等得大善利！有大",
    "T23n1435_002:0011b11": "福田眾僧依我等聚落安居。某得阿羅漢、",
    "T23n1435_002:0011b12": "某向阿羅漢、某得阿那含、某向阿那含、某得",
    "T23n1435_002:0011b13": "斯陀含、某向斯陀含、某得須陀洹、某向須",
    "T23n1435_002:0011b14": "陀洹、某得初禪、二禪、三禪、四禪、無量慈心、悲",
    "T23n1435_002:0011b15": "喜捨心、空處、識處、無所有處、非有想非無想處、",
    "T23n1435_002:0011b16": "不淨觀、阿那般那念。」是居士得是信心已，",
    "T23n1435_002:0011b17": "今飢儉時乞食難得，乃能如先豐樂易得",
    "T23n1435_002:0011b18": "時與眾僧作前食後食怛&#x9262;那。時婆求摩",
    "T23n1435_002:0011b19": "河邊安居比丘，噉是飲食身體充滿，得色",
    "T23n1435_002:0011b20": "得力肥盛潤澤。諸佛在世法，歲二時大會，",
    "T23n1435_002:0011b21": "春末後月、夏末後月。春末月者，諸方國土",
    "T23n1435_002:0011b22": "處處諸比丘來作是念：「佛所說法，我等當安",
    "T23n1435_002:0011b23": "居時修習，得安樂住。」是名初大會。夏末月者，",
    "T23n1435_002:0011b24": "諸比丘處處夏三月安居竟，作衣畢，持衣&#x9262;",
    "T23n1435_002:0011b25": "詣佛所作是念：「我等久不見佛，久不見世尊。」",
    "T23n1435_002:0011b26": "是第二大會。",
    "T23n1435_002:0011b27": "[0011b27] 爾時憍薩羅國安居比丘，過夏三月作衣畢，",
    "T23n1435_002:0011b28": "持衣&#x9262;遊行到維耶離國。諸佛常法，有共佛",
    "T23n1435_002:0011b29": "安居比丘，有客比丘來，當共往迎一心問訊，",
    "T23n1435_002:0011c01": "與擔衣&#x9262;開房舍示臥具處，作是言：「此是汝",
    "T23n1435_002:0011c02": "等房舍，&#x9E81;陛繩床、細陛繩床、被褥、枕席，隨上",
    "T23n1435_002:0011c03": "座次第住。」爾時維耶離比丘，遙見憍薩羅比",
    "T23n1435_002:0011c04": "丘來，便共出迎一心問訊，與擔衣&#x9262;開房舍示",
    "T23n1435_002:0011c05": "臥具處，作如是言：「此是汝等房舍，&#x9E81;陛繩床、",
    "T23n1435_002:0011c06": "細陛繩床、被褥、枕席，隨上座次第住。」問訊言：",
    "T23n1435_002:0011c07": "「汝等忍足安樂住，乞食不乏、道路不疲耶？」憍",
    "T23n1435_002:0011c08": "薩羅比丘答言：「我等忍足安樂住道路不疲，",
    "T23n1435_002:0011c09": "但乞食難得。」維耶離比丘言：「汝實忍足安樂",
    "T23n1435_002:0011c10": "住，道路不疲，乞食難得故，汝等羸瘦顏色憔",
    "T23n1435_002:0011c11": "悴。」爾時婆求摩河上比丘安居竟，作衣畢，遊",
    "T23n1435_002:0011c12": "行到維耶離。時維耶離比丘，遙見婆求摩河",
    "T23n1435_002:0011c13": "比丘來，皆共出迎一心問訊，與擔衣&#x9262;開房",
    "T23n1435_002:0011c14": "舍示臥具處，作如是言：「此是汝等房舍，&#x9E81;陛",
    "T23n1435_002:0011c15": "繩床、細陛繩床、被褥、枕席，隨上座次第住。」問",
    "T23n1435_002:0011c16": "訊言：「汝等忍足安樂住，乞食不乏、道路不疲",
    "T23n1435_002:0011c17": "耶？」婆求摩河上比丘答言：「我等忍足安樂住，",
    "T23n1435_002:0011c18": "乞食不乏，但道路疲極。」維耶離比丘言：「汝實",
    "T23n1435_002:0011c19": "忍足安樂住，道路疲極、乞食不乏。何以故汝",
    "T23n1435_002:0011c20": "等肥盛顏色和悅？」時維耶離比丘漸漸急問：",
    "T23n1435_002:0011c21": "「汝等長老！今世飢儉乞食難得，諸人妻子尚",
    "T23n1435_002:0011c22": "乏飲食，況能與人！汝等何因緣故，安居時氣",
    "T23n1435_002:0011c23": "力肥盛、顏色和悅、乞食不難？」時婆求摩河比",
    "T23n1435_002:0011c24": "丘廣說如上因緣。維耶離比丘問：「諸長老！",
    "T23n1435_002:0011c25": "汝等所可讚歎，實有是功德不？」答言：「實無。」維",
    "T23n1435_002:0011c26": "耶離比丘，以種種因緣呵責婆求摩河比丘：",
    "T23n1435_002:0011c27": "「汝所作事非沙門法，不隨順道無欲樂心作",
    "T23n1435_002:0011c28": "不淨行，出家之人所不應作。汝不知佛世尊",
    "T23n1435_002:0011c29": "以種種因緣呵責妄語，種種因緣讚歎不妄",
    "T23n1435_002:0012a01": "語，佛常說法教人離妄語。汝等尚不應生心",
    "T23n1435_002:0012a02": "作妄語想，何況為飲食故，空無過人聖法，自",
    "T23n1435_002:0012a03": "說言得。」如是種種因緣呵已，向佛廣說。佛以",
    "T23n1435_002:0012a04": "是事集比丘僧，知而故問婆求摩河比丘：「汝",
    "T23n1435_002:0012a05": "等實作是事不？」答言：「實作。世尊！」佛以種種因",
    "T23n1435_002:0012a06": "緣呵責婆求摩河比丘：「汝等所作事非沙門",
    "T23n1435_002:0012a07": "法，不隨順道無欲樂心作不淨行，出家之人",
    "T23n1435_002:0012a08": "所不應作。汝癡人！不知我以種種因緣呵責",
    "T23n1435_002:0012a09": "妄語，種種因緣讚歎不妄語。我常說法教人",
    "T23n1435_002:0012a10": "離妄語，汝尚不應生心作妄語想，何況為飲",
    "T23n1435_002:0012a11": "食故，空無過人法，自說言得。」佛如是種種因",
    "T23n1435_002:0012a12": "緣呵已，語諸比丘：「世間有三種大賊：一者作",
    "T23n1435_002:0012a13": "百人主，故在百人前，百人恭敬圍遶。二百、三",
    "T23n1435_002:0012a14": "百、四百、五百人主，故在五百人前，五百人恭敬",
    "T23n1435_002:0012a15": "圍繞，入城、聚落、穿踰牆壁、斷道偷奪、破城殺",
    "T23n1435_002:0012a16": "人，是名初世間大賊。二者有比丘用四方眾",
    "T23n1435_002:0012a17": "僧園林中竹木根、莖、枝、葉、花、果、財物飲食，賣",
    "T23n1435_002:0012a18": "以自活、若與知識白衣，是名第二世間大賊。",
    "T23n1435_002:0012a19": "三者有比丘為飲食供養故，空無過人聖",
    "T23n1435_002:0012a20": "法，故作妄語自說言得。若與百人恭敬圍繞，",
    "T23n1435_002:0012a21": "至五百人恭敬圍繞，入城聚落受他供養前",
    "T23n1435_002:0012a22": "食、後食怛&#x9262;那，是名第三世間大賊。是中百",
    "T23n1435_002:0012a23": "人賊主，在百人前恭敬圍繞，二百、三百、四百、",
    "T23n1435_002:0012a24": "五百人主，在五百人前恭敬圍繞，入城、聚",
    "T23n1435_002:0012a25": "落、穿踰牆壁、斷道偷奪、破城殺人，此名小賊。",
    "T23n1435_002:0012a26": "若有比丘用四方眾僧園林中竹木根、莖、枝、",
    "T23n1435_002:0012a27": "葉、花、果、財物飲食，賣以自活、若與知識白衣，",
    "T23n1435_002:0012a28": "是亦小賊。」佛言：「是第三賊，於天人、世間、魔界、",
    "T23n1435_002:0012a29": "梵世、沙門、婆羅門、天人眾中，最是大賊。謂為",
    "T23n1435_002:0012b01": "飲食故，空無過人法，故作妄語自說言得。若",
    "T23n1435_002:0012b02": "與百人至五百人恭敬圍繞，入城聚落受他",
    "T23n1435_002:0012b03": "供養前食、後食怛&#x9262;那，是名大賊。」佛說偈言：",
    "T23n1435_002:0012b04": "「比丘未得道，  自說言得道，",
    "T23n1435_002:0012b05": " 天人中大賊，  極惡破戒人，",
    "T23n1435_002:0012b06": " 是癡人身壞，  當墮地獄中。」",
    "T23n1435_002:0012b07": "[0012b07] 佛種種因緣呵責已，語諸比丘：「以十利故與",
    "T23n1435_002:0012b08": "諸比丘結戒。從今是戒應如是說：若比丘不",
    "T23n1435_002:0012b09": "知不見空無過人法，自言我得如是知、如是",
    "T23n1435_002:0012b10": "見，是比丘後時若問、若不問，貪著利養故，不",
    "T23n1435_002:0012b11": "知言知不見言見，空誑妄語，是比丘波羅夷",
    "T23n1435_002:0012b12": "不共住。」",
    "T23n1435_002:0012b13": "[0012b13] 佛在舍衛國，時憍薩羅國有空閑處，諸比丘",
    "T23n1435_002:0012b14": "住其中。諸比丘因別相觀得定故，貪欲瞋恚",
    "T23n1435_002:0012b15": "不起，便作是念：「我已得道所作已辦。」是諸比",
    "T23n1435_002:0012b16": "丘到佛所自言：「我是阿羅漢，生分已盡更不",
    "T23n1435_002:0012b17": "受身。」作是語已，後近聚落僧坊中住，數見女",
    "T23n1435_002:0012b18": "人故，貪欲瞋恚便起，是諸比丘作是言：「我曹",
    "T23n1435_002:0012b19": "辛苦痛惱，本在空閑處時，因別相觀得定故，",
    "T23n1435_002:0012b20": "貪欲瞋恚不起，便作是念：『我已得道所作已",
    "T23n1435_002:0012b21": "辦。』即到佛所自言：『我是阿羅漢，我生已盡",
    "T23n1435_002:0012b22": "更不受身。』今近聚落住，數見女人故貪欲瞋",
    "T23n1435_002:0012b23": "恚便生。我曹失比丘法、燒比丘法，我曹空無",
    "T23n1435_002:0012b24": "過人法自說言得。」是諸比丘語餘比丘，餘比",
    "T23n1435_002:0012b25": "丘聞已向佛廣說。佛以是事因緣故集比丘",
    "T23n1435_002:0012b26": "僧，以種種因緣讚戒、讚持戒。讚戒、讚持戒已，",
    "T23n1435_002:0012b27": "語諸比丘：「從今是戒應如是說：若比丘不知",
    "T23n1435_002:0012b28": "不見空無過人法，自言我得如是知、如是見。",
    "T23n1435_002:0012b29": "後時或問、或不問，欲出罪故便言：『我不知言",
    "T23n1435_002:0012c01": "知、不見言見，空誑妄語。』除增上慢，是比丘波",
    "T23n1435_002:0012c02": "羅夷不共住。」[0012c02] 不知者，過人法不知、不得、不見、",
    "T23n1435_002:0012c03": "不觸、不證。不見者，不見苦諦、不見集諦、滅諦、",
    "T23n1435_002:0012c04": "道諦。是中犯者，若比丘說我阿羅漢，若不",
    "T23n1435_002:0012c05": "實，犯波羅夷。向阿羅漢不實，犯波羅夷。若阿",
    "T23n1435_002:0012c06": "那含不實，犯波羅夷。向阿那含不實，犯波羅",
    "T23n1435_002:0012c07": "夷。若斯陀含不實，犯波羅夷。若向斯陀含不",
    "T23n1435_002:0012c08": "實，犯波羅夷。若須陀洹不實，犯波羅夷。若向",
    "T23n1435_002:0012c09": "須陀洹不實，犯波羅夷。若比丘言：「我得初禪、",
    "T23n1435_002:0012c10": "二禪、三禪、四禪，得無量慈心、悲心、喜心、捨心、空",
    "T23n1435_002:0012c11": "處、識處、無所有處、非有想非無想處、不淨觀、得",
    "T23n1435_002:0012c12": "阿那般那念。」不實，犯波羅夷。乃至說：「我善持",
    "T23n1435_002:0012c13": "戒人，婬欲不起。」若不實者，偷蘭遮。若比丘作",
    "T23n1435_002:0012c14": "是言：「諸天來至我所，龍、夜叉、毘陀羅鬼、餓鬼、",
    "T23n1435_002:0012c15": "鳩槃茶鬼、毘舍遮鬼、羅剎鬼來至我所，彼問",
    "T23n1435_002:0012c16": "我答、我問彼答。」若是事不實者，比丘犯波羅",
    "T23n1435_002:0012c17": "夷。乃至：「旋風土鬼來至我所。」若不實者，偷",
    "T23n1435_002:0012c18": "蘭遮。[0012c18] 一時長老大目揵連，在耆闍崛山入",
    "T23n1435_002:0012c19": "無所有空定，善取入定相，不善取出定相。",
    "T23n1435_002:0012c20": "從三昧起，聞阿修羅城中伎樂音聲已，還",
    "T23n1435_002:0012c21": "疾入定，作如是念：「我在定中聞阿修羅城中",
    "T23n1435_002:0012c22": "伎樂音聲。」從三昧起語諸比丘：「我在耆闍崛",
    "T23n1435_002:0012c23": "山入無所有處無色定，聞阿修羅城中伎樂",
    "T23n1435_002:0012c24": "音聲。」諸比丘語目連：「何有是處入無色定",
    "T23n1435_002:0012c25": "當見色聞聲。何以故？若入無色定，破壞色相",
    "T23n1435_002:0012c26": "捨離聲相。汝空無過人法故作妄語，汝目連",
    "T23n1435_002:0012c27": "應擯治驅遣。」是事白佛，佛語諸比丘：「汝等莫",
    "T23n1435_002:0012c28": "說目連犯罪。何以故？目連但見前事、不見後",
    "T23n1435_002:0012c29": "事。如來亦見前、亦見後，是目連在耆闍崛",
    "T23n1435_002:0013a01": "山，入無所有處無色定，善取入定相，不善取",
    "T23n1435_002:0013a02": "出定相。從定起聞阿修羅城中伎樂音聲，聞",
    "T23n1435_002:0013a03": "已還疾入定，便自謂：『我入定聞聲。』若入無色",
    "T23n1435_002:0013a04": "定，若見色、若聞聲無有是處。何以故？是人",
    "T23n1435_002:0013a05": "破壞色相捨離聲相故。若目連空無過人",
    "T23n1435_002:0013a06": "法故妄語者亦無是處，是目連隨心想說，無",
    "T23n1435_002:0013a07": "罪。」[0013a07] 有一時諸比丘問長老目連：「多浮陀河水",
    "T23n1435_002:0013a08": "從何處來？」目連答言：「此水從阿耨達池中來。」",
    "T23n1435_002:0013a09": "諸比丘言：「阿耨達池其水甘美有八功德。此",
    "T23n1435_002:0013a10": "水沸熱&#x918E;苦，何有此事？汝目連！汝空無過人",
    "T23n1435_002:0013a11": "法故作妄語，汝目連應擯治驅遣。」是事白佛，",
    "T23n1435_002:0013a12": "佛語諸比丘：「汝等莫說目連是事犯罪。何以",
    "T23n1435_002:0013a13": "故？阿耨達池去此極遠，是水本有八功德甘",
    "T23n1435_002:0013a14": "美，經歷五百小地獄上來，是故&#x918E;熱。汝等若",
    "T23n1435_002:0013a15": "問目連：『是水何故&#x918E;熱？』能隨想答。目連實語，",
    "T23n1435_002:0013a16": "無犯。」[0013a16] 有一時大目揵連入定，見跋耆諸夜叉",
    "T23n1435_002:0013a17": "與摩竭陀夜叉共&#x9B2A;，破摩竭陀夜叉。從定起",
    "T23n1435_002:0013a18": "已語諸比丘：「跋耆人當破摩竭陀人。」後阿闍",
    "T23n1435_002:0013a19": "世王善將兵眾破跋耆人。諸比丘語大目",
    "T23n1435_002:0013a20": "揵連：「汝先言：『跋耆人當破摩竭陀人。』今摩竭",
    "T23n1435_002:0013a21": "陀人破跋耆人。汝空無過人法故作妄語，汝",
    "T23n1435_002:0013a22": "目連應擯治驅遣。」是事白佛，佛語諸比丘：「莫",
    "T23n1435_002:0013a23": "說目連是事犯罪。何以故？目連見前不見後，",
    "T23n1435_002:0013a24": "如來見前亦見後。是跋耆夜叉與摩竭陀夜",
    "T23n1435_002:0013a25": "叉共&#x9B2A;得勝，時跋耆人亦破摩竭陀人，後阿",
    "T23n1435_002:0013a26": "闍世王更集兵眾共戰得勝。是目連隨心想",
    "T23n1435_002:0013a27": "說，無犯。」[0013a27] 目連又後入定，見摩竭陀夜叉與跋",
    "T23n1435_002:0013a28": "耆夜叉共&#x9B2A;得勝。目連從三昧起，語諸比丘：",
    "T23n1435_002:0013a29": "「摩竭陀人當破跋耆人。」後共&#x9B2A;時跋耆人得",
    "T23n1435_002:0013b01": "勝。諸比丘語目連：「汝先言：『摩竭陀人當破跋",
    "T23n1435_002:0013b02": "耆人。』今跋耆人更破摩竭陀人。汝空無過人",
    "T23n1435_002:0013b03": "法故作妄語，汝目連應擯治驅遣。」是事問佛，",
    "T23n1435_002:0013b04": "佛語諸比丘：「莫說目連是事犯罪。何以故？目",
    "T23n1435_002:0013b05": "連見前不見後，如來見前亦見後。是摩竭陀",
    "T23n1435_002:0013b06": "夜叉與跋耆夜叉共&#x9B2A;得勝，時摩竭陀人亦",
    "T23n1435_002:0013b07": "勝跋耆人，後跋耆人更集兵眾共&#x9B2A;得勝。目",
    "T23n1435_002:0013b08": "連隨心想說，無犯。」[0013b08] 有一時目連晨朝時到著",
    "T23n1435_002:0013b09": "衣持&#x9262;入居士舍，與敷座處共相問訊，居士",
    "T23n1435_002:0013b10": "言：「大德目連！是妊身婦人為生男女？」目連答",
    "T23n1435_002:0013b11": "言：「生男。」語已便去。復有一梵志來入舍，居士",
    "T23n1435_002:0013b12": "問言：「此妊身婦人為生男女？」答言：「生女。」後",
    "T23n1435_002:0013b13": "實生女。諸比丘語目連：「汝先說居士婦生男，",
    "T23n1435_002:0013b14": "今乃生女。汝空無過人法故作妄語，汝目連",
    "T23n1435_002:0013b15": "應擯治驅遣。」是事白佛，佛語諸比丘：「莫說目",
    "T23n1435_002:0013b16": "連是事犯罪。何以故？目連見前不見後，如來",
    "T23n1435_002:0013b17": "見前亦見後。是時此女是男，後轉為女。目",
    "T23n1435_002:0013b18": "連隨心想說，無犯。」後復相他生女亦如是。[0013b18] 爾",
    "T23n1435_002:0013b19": "時大旱，目連入定見&#x5374;後七日天當大雨溝",
    "T23n1435_002:0013b20": "坑滿溢。諸城邑人皆聞是語，咸大歡喜。國中",
    "T23n1435_002:0013b21": "人民皆捨眾務覆屋蓋藏，各各屈指捉籌數",
    "T23n1435_002:0013b22": "日。到第七日尚無雨氣，何況大雨！諸比丘語",
    "T23n1435_002:0013b23": "目連：「汝言七日大雨溝坑滿溢，今無雨氣何",
    "T23n1435_002:0013b24": "況有雨。汝空無過人法故作妄語，汝目連應",
    "T23n1435_002:0013b25": "擯治驅遣。」是事白佛，佛語諸比丘：「莫說目連",
    "T23n1435_002:0013b26": "是事犯罪。何以故？目連見前不見後，如來亦",
    "T23n1435_002:0013b27": "見前亦見後。是七日時實有大雨，有羅&#x777A;阿",
    "T23n1435_002:0013b28": "修羅王，以手接去置大海中。目連隨心想說，",
    "T23n1435_002:0013b29": "無犯。」[0013b29] 又一時長老莎伽陀語諸比丘：「我入禪",
    "T23n1435_002:0013c01": "定，能令阿鼻地獄上至阿迦膩吒天滿其中",
    "T23n1435_002:0013c02": "火。」諸比丘言：「何有是處？聲聞弟子能作大火",
    "T23n1435_002:0013c03": "從阿鼻地獄極至梵世。汝空無過人法故作",
    "T23n1435_002:0013c04": "妄語，汝莎伽陀應擯治驅遣。」是事白佛，佛語",
    "T23n1435_002:0013c05": "諸比丘：「莫說莎伽陀是事犯罪。何以故？若比",
    "T23n1435_002:0013c06": "丘依初禪修如意足得神通力，從阿鼻地獄",
    "T23n1435_002:0013c07": "上至阿迦膩吒天自在能滿中火。若依初禪、",
    "T23n1435_002:0013c08": "二禪、三禪、四禪亦如是。是莎伽陀依止四禪，",
    "T23n1435_002:0013c09": "善修如意足得大神通，若念從阿鼻地獄上",
    "T23n1435_002:0013c10": "至阿迦膩吒天，自在隨意能滿中火。是莎伽",
    "T23n1435_002:0013c11": "陀實語，無犯。」[0013c11] 又一時長老輸毘陀語諸比丘：",
    "T23n1435_002:0013c12": "「我一念中能識宿命五百劫事。」諸比丘言：「何",
    "T23n1435_002:0013c13": "有是處？聲聞弟子在一念中極多能知一世，汝",
    "T23n1435_002:0013c14": "空無過人法故作妄語，汝輸毘陀應擯治驅",
    "T23n1435_002:0013c15": "遣。」是事白佛，佛語諸比丘：「莫說輸毘陀是事",
    "T23n1435_002:0013c16": "犯罪。何以故？是人前身從無想天命終來生",
    "T23n1435_002:0013c17": "此間，無想天上受五百劫，是故自說：『我一",
    "T23n1435_002:0013c18": "念中能知五百劫事。』是輸毘陀隨心想說，無",
    "T23n1435_002:0013c19": "犯。」(四波羅夷竟)"
}