{
    "T07n0220_590:1049c20": "大般若經第十四會勤波羅蜜",
    "T07n0220_590:1049c21": "多分序",
    "T07n0220_590:1049c23": "西明寺沙門玄則撰",
    "T07n0220_590:1049c24": "觀夫至運無動，妙警伊寂，梵輪冥退轉之規、",
    "T07n0220_590:1049c25": "慈航虛下濟之影，斯進德所以為貴、勤音所",
    "T07n0220_590:1049c26": "由而作也。其有揭情區而遠荷、指覺地以高",
    "T07n0220_590:1049c27": "驤，比擐甲之精堅、同策駟之遄夙，則必任善",
    "T07n0220_590:1049c28": "以為軛，引之無窮之路；委身而作隸，驅之",
    "T07n0220_590:1049c29": "罔極之期。微五欲之宴安，乃三塗之酖毒；",
    "T07n0220_590:1050a01": "從四修之勞悴，寔萬德之光敷。惟夫淺溜穿",
    "T07n0220_590:1050a02": "石、小滴盈器，鑽燧之勤、斷幹之漸，皆積微不",
    "T07n0220_590:1050a03": "已，故在著可觀。蚓弱質而飲泉，蟹壯容而寄",
    "T07n0220_590:1050a04": "穴，驊鑣怠矣，駑駕先之。矧乎摩訶衍心、波羅",
    "T07n0220_590:1050a05": "蜜行，其於勉刻，豈忘動靜。故能千界如燬，詢",
    "T07n0220_590:1050a06": "一句以投之；萬流方割，拯一命而游之。假",
    "T07n0220_590:1050a07": "使駐補處以三祇，終競勇於初發；雖復澹即",
    "T07n0220_590:1050a08": "空於萬行，乃均熾於昔耽。不端倪其所欲行，",
    "T07n0220_590:1050a09": "不翹佇其所當證，撫塵劫之修如瞬，仍加渴",
    "T07n0220_590:1050a10": "日；視砂界之赴若鄰，猶殷夙夜。故精進之於",
    "T07n0220_590:1050a11": "諸度也，若銜捶之在群馭焉；正勤之於道品",
    "T07n0220_590:1050a12": "也，若鹽梅之資列鼎焉。正法源底由之而至，",
    "T07n0220_590:1050a13": "聖人能事於茲而畢。然後聞舍利之談覺支",
    "T07n0220_590:1050a14": "則輟賞無地，憶底沙之流讚頌則勃興斯在，",
    "T07n0220_590:1050a15": "三練之業允該、六意之修奚極，緬惟景躅，豈",
    "T07n0220_590:1050a16": "遑寧處；載詠玄章，益荷昭趣。文乃單卷，事非",
    "T07n0220_590:1050a17": "重譯。庶將貿寸陰以尺璧，甘夕死於朝聞",
    "T07n0220_590:1050a18": "矣。",
    "T07n0220_590:1050a21": "大般若波羅蜜多經卷第五百九",
    "T07n0220_590:1050a22": "十",
    "T07n0220_590:1050a24": "三藏法師玄奘奉　詔譯",
    "T07n0220_590:1050a25": "第十四精進波羅蜜多分",
    "T07n0220_590:1050a26": "如是我聞：一時薄伽梵在室羅筏住誓多林",
    "T07n0220_590:1050a27": "給孤獨園，與大苾芻眾千二百五十人俱。爾",
    "T07n0220_590:1050a28": "時，具壽滿慈子白佛言：「世尊！若菩薩摩訶薩",
    "T07n0220_590:1050a29": "欲證無上正等菩提，云何方便安住精進波",
    "T07n0220_590:1050b01": "羅蜜多？」爾時，世尊告滿慈子：「若菩薩摩訶薩",
    "T07n0220_590:1050b02": "欲證無上正等菩提，初發心時應作是念：『我",
    "T07n0220_590:1050b03": "諸所有若身若心，先應為他作饒益事，當令",
    "T07n0220_590:1050b04": "一切所願滿足。』譬如僮僕應作是念：『行住坐",
    "T07n0220_590:1050b05": "臥皆當任主，不應自在而有所作；欲從其舍",
    "T07n0220_590:1050b06": "往市鄽等，先諮問主然後方出；所須飲食許",
    "T07n0220_590:1050b07": "乃受用，諸有所為皆隨主欲。』如是菩薩摩訶",
    "T07n0220_590:1050b08": "薩眾欲證無上正等菩提，最初發心應作是",
    "T07n0220_590:1050b09": "念：『我之所有若身若心，皆不應令自在而轉，",
    "T07n0220_590:1050b10": "隨他所有饒益事業，一切皆當為其成辦。』如",
    "T07n0220_590:1050b11": "是菩薩摩訶薩眾依止精進波羅蜜多，不離精",
    "T07n0220_590:1050b12": "進波羅蜜多，誓為有情作所應作，諸菩薩摩",
    "T07n0220_590:1050b13": "訶薩皆於精進波羅蜜多應如是住。譬如馬寶",
    "T07n0220_590:1050b14": "若人乘御便作是念：『我今不應令乘御人身",
    "T07n0220_590:1050b15": "支搖動、疲倦勞苦、或損嚴具，盤迴去住遲速",
    "T07n0220_590:1050b16": "任人，將護其人，不令緣我起瞋忿等種種過",
    "T07n0220_590:1050b17": "失。』如是菩薩摩訶薩眾，欲行精進波羅蜜多，",
    "T07n0220_590:1050b18": "不隨己心而有所作，隨他意樂為作饒益，",
    "T07n0220_590:1050b19": "仍將護彼，令於我身不起一切煩惱惡業。彼",
    "T07n0220_590:1050b20": "於菩薩摩訶薩眾雖先無恩，而諸菩薩摩訶",
    "T07n0220_590:1050b21": "薩眾作報恩想，為彼成辦種種事業。如是菩",
    "T07n0220_590:1050b22": "薩摩訶薩眾為成精進波羅蜜多，將護他心",
    "T07n0220_590:1050b23": "隨他意轉，為作種種利益安樂。如是菩薩摩",
    "T07n0220_590:1050b24": "訶薩眾攝受精進波羅蜜多，作諸有情利益",
    "T07n0220_590:1050b25": "安樂，如己事業常無厭倦，是為菩薩摩訶薩",
    "T07n0220_590:1050b26": "眾安住精進波羅蜜多。「又，滿慈子！若菩薩摩",
    "T07n0220_590:1050b27": "訶薩為疾證得一切智智，與諸有情作大饒",
    "T07n0220_590:1050b28": "益，常勤修學布施、淨戒、安忍、精進、靜慮、般若",
    "T07n0220_590:1050b29": "波羅蜜多，心無退轉，是菩薩摩訶薩安住精",
    "T07n0220_590:1050c01": "進波羅蜜多。「若菩薩摩訶薩為疾證得一切",
    "T07n0220_590:1050c02": "智智，與諸有情作大饒益，常勤修學內空、外",
    "T07n0220_590:1050c03": "空、內外空、空空、大空、勝義空、有為空、無為空、畢",
    "T07n0220_590:1050c04": "竟空、無際空、散空、無變異空、本性空、自相空、共",
    "T07n0220_590:1050c05": "相空、一切法空、不可得空、無性空、自性空、無性",
    "T07n0220_590:1050c06": "自性空觀，心無退轉，是菩薩摩訶薩安住",
    "T07n0220_590:1050c07": "精進波羅蜜多。「若菩薩摩訶薩為疾證得一",
    "T07n0220_590:1050c08": "切智智，與諸有情作大饒益，常勤修學諸法",
    "T07n0220_590:1050c09": "真如、法界、法性、不虛妄性、不變異性、平等性、離",
    "T07n0220_590:1050c10": "生性、法定、法住、實際、虛空界、不思議界觀，心無",
    "T07n0220_590:1050c11": "退轉，是菩薩摩訶薩安住精進波羅蜜多。",
    "T07n0220_590:1050c12": "「若菩薩摩訶薩為疾證得一切智智，與諸有",
    "T07n0220_590:1050c13": "情作大饒益，常勤修學無明緣行，行緣識，識",
    "T07n0220_590:1050c14": "緣名色，名色緣六處，六處緣觸，觸緣受，受緣",
    "T07n0220_590:1050c15": "愛，愛緣取，取緣有，有緣生，生緣老死愁歎苦",
    "T07n0220_590:1050c16": "憂惱觀，心無退轉，是菩薩摩訶薩安住精進",
    "T07n0220_590:1050c17": "波羅蜜多。「若菩薩摩訶薩為疾證得一切智",
    "T07n0220_590:1050c18": "智，與諸有情作大饒益，常勤修學無明滅故",
    "T07n0220_590:1050c19": "行滅，行滅故識滅，識滅故名色滅，名色滅故",
    "T07n0220_590:1050c20": "六處滅，六處滅故觸滅，觸滅故受滅，受滅故",
    "T07n0220_590:1050c21": "愛滅，愛滅故取滅，取滅故有滅，有滅故生滅，",
    "T07n0220_590:1050c22": "生滅故老死愁歎苦憂惱滅觀，心無退轉，是",
    "T07n0220_590:1050c23": "菩薩摩訶薩安住精進波羅蜜多。「若菩薩摩",
    "T07n0220_590:1050c24": "訶薩為疾證得一切智智，與諸有情作大饒",
    "T07n0220_590:1050c25": "益，常勤修學若苦、若無常、若空、若無我，苦聖",
    "T07n0220_590:1050c26": "諦觀，若因、若集、若生、若緣，集聖諦觀，若",
    "T07n0220_590:1050c27": "滅、若靜、若妙、若離，滅聖諦觀，若道、若如、",
    "T07n0220_590:1050c28": "若行、若出，道聖諦觀，心無退轉，是菩薩摩",
    "T07n0220_590:1050c29": "訶薩安住精進波羅蜜多。「若菩薩摩訶薩為",
    "T07n0220_590:1051a01": "疾證得一切智智，與諸有情作大饒益，常勤",
    "T07n0220_590:1051a02": "修學四靜慮、四無量、四無色定，心無退轉，是",
    "T07n0220_590:1051a03": "菩薩摩訶薩安住精進波羅蜜多。「若菩薩摩",
    "T07n0220_590:1051a04": "訶薩為疾證得一切智智，與諸有情作大饒",
    "T07n0220_590:1051a05": "益，常勤修學四念住、四正斷、四神足、五根、五",
    "T07n0220_590:1051a06": "力、七等覺支、八聖道支，心無退轉，是菩薩摩",
    "T07n0220_590:1051a07": "訶薩安住精進波羅蜜多。「若菩薩摩訶薩為疾",
    "T07n0220_590:1051a08": "證得一切智智，與諸有情作大饒益，常勤修",
    "T07n0220_590:1051a09": "學空、無相、無願解脫門，心無退轉，是菩薩摩",
    "T07n0220_590:1051a10": "訶薩安住精進波羅蜜多。「若菩薩摩訶薩為疾",
    "T07n0220_590:1051a11": "證得一切智智，與諸有情作大饒益，常勤修",
    "T07n0220_590:1051a12": "學八解脫、八勝處、九次第定、十遍處心無退轉，",
    "T07n0220_590:1051a13": "是菩薩摩訶薩安住精進波羅蜜多。「若菩薩",
    "T07n0220_590:1051a14": "摩訶薩為疾證得一切智智，與諸有情作大",
    "T07n0220_590:1051a15": "饒益，常勤修學一切陀羅尼門、一切三摩地",
    "T07n0220_590:1051a16": "門，心無退轉，是菩薩摩訶薩安住精進波羅",
    "T07n0220_590:1051a17": "蜜多。「若菩薩摩訶薩為疾證得一切智智，與",
    "T07n0220_590:1051a18": "諸有情作大饒益，常勤修學淨觀地、種姓",
    "T07n0220_590:1051a19": "地、第八地、具見地、薄地、離欲地、已辦地、獨覺地、",
    "T07n0220_590:1051a20": "菩薩地、如來地智，心無退轉，是菩薩摩訶薩",
    "T07n0220_590:1051a21": "安住精進波羅蜜多。「若菩薩摩訶薩為疾證",
    "T07n0220_590:1051a22": "得一切智智，與諸有情作大饒益，常勤修",
    "T07n0220_590:1051a23": "學若勝解行地、若極喜地、若離垢地、若發光地、",
    "T07n0220_590:1051a24": "若焰慧地、若極難勝地、若現前地、若遠行地、若",
    "T07n0220_590:1051a25": "不動地、若善慧地、若法雲地、若等覺地，心無退",
    "T07n0220_590:1051a26": "轉，是菩薩摩訶薩安住精進波羅蜜多。「若",
    "T07n0220_590:1051a27": "菩薩摩訶薩為疾證得一切智智，與諸有情",
    "T07n0220_590:1051a28": "作大饒益，常勤修學清淨五眼、六勝神通，心",
    "T07n0220_590:1051a29": "無退轉，是菩薩摩訶薩安住精進波羅蜜多。",
    "T07n0220_590:1051a30": "「若菩薩摩訶薩為疾證得一切智智，與諸有",
    "T07n0220_590:1051b01": "情作大饒益，常勤修學如來十力、四無所畏、",
    "T07n0220_590:1051b02": "四無礙解、大慈、大悲、大喜、大捨及十八佛不共",
    "T07n0220_590:1051b03": "法等無邊佛法，心無退轉，是菩薩摩訶薩安",
    "T07n0220_590:1051b04": "住精進波羅蜜多。",
    "T07n0220_590:1051b05": "「又，滿慈子！若菩薩摩訶薩為令佛土最極嚴",
    "T07n0220_590:1051b06": "淨，久處生死修諸功德，心無退轉，是菩薩摩",
    "T07n0220_590:1051b07": "訶薩安住精進波羅蜜多。「若菩薩摩訶薩為多",
    "T07n0220_590:1051b08": "成熟諸有情類，久處生死修諸功德，心無退",
    "T07n0220_590:1051b09": "轉，是菩薩摩訶薩安住精進波羅蜜多。「若菩",
    "T07n0220_590:1051b10": "薩摩訶薩初發無上正等覺心，假使三千大",
    "T07n0220_590:1051b11": "千世界諸有情類，皆成菩薩或一生所繫，或",
    "T07n0220_590:1051b12": "二生所繫，或三生所繫，或四生所繫當得成",
    "T07n0220_590:1051b13": "佛，作如是言：『汝應精勤修菩薩行，先證無",
    "T07n0220_590:1051b14": "上正等菩提，然後我當證無上覺。』爾時，菩薩",
    "T07n0220_590:1051b15": "隨彼所言，精勤勇猛心無怯懼，是菩薩摩訶",
    "T07n0220_590:1051b16": "薩安住精進波羅蜜多。「若菩薩摩訶薩或一",
    "T07n0220_590:1051b17": "生所繫，或二生所繫，或三生所繫，或四生所繫",
    "T07n0220_590:1051b18": "當得成佛，假使三千大千世界諸有情類，初",
    "T07n0220_590:1051b19": "發無上正等覺心，作如是言：『汝當待我先證",
    "T07n0220_590:1051b20": "無上正等菩提，然後乃應證無上覺。』爾時，菩",
    "T07n0220_590:1051b21": "薩隨彼所言，久住生死心無退屈，是菩薩摩",
    "T07n0220_590:1051b22": "訶薩安住精進波羅蜜多。「若菩薩摩訶薩見",
    "T07n0220_590:1051b23": "乞者來有所求索，面不頻蹙、眼無瞋相，但",
    "T07n0220_590:1051b24": "作是念：『如是有情順我所求一切智智，速作",
    "T07n0220_590:1051b25": "方便勤求施與。』是菩薩摩訶薩安住精進波",
    "T07n0220_590:1051b26": "羅蜜多。「若菩薩摩訶薩為一有情得安樂故，",
    "T07n0220_590:1051b27": "或經一劫或一劫餘，大地獄中受諸劇苦，身",
    "T07n0220_590:1051b28": "無動轉心不退屈，是菩薩摩訶薩安住精進",
    "T07n0220_590:1051b29": "波羅蜜多。「若菩薩摩訶薩假使晝夜量同大",
    "T07n0220_590:1051b30": "劫，積此晝夜復成大劫，設經如是殑伽沙數",
    "T07n0220_590:1051c01": "大劫時分，處大地獄受諸劇苦，由受斯苦令",
    "T07n0220_590:1051c02": "一有情得出地獄生於善趣，菩薩爾時歡喜",
    "T07n0220_590:1051c03": "為受，是菩薩摩訶薩安住精進波羅蜜多。",
    "T07n0220_590:1051c04": "「若菩薩摩訶薩聞說是事踊躍歡喜，誓能為",
    "T07n0220_590:1051c05": "受心無退屈，當知名為精進菩薩安住精進",
    "T07n0220_590:1051c06": "波羅蜜多。「若菩薩摩訶薩聞如是事其心怯",
    "T07n0220_590:1051c07": "弱，不生歡喜欲受行心，當知名為懈怠菩",
    "T07n0220_590:1051c08": "薩。「若菩薩摩訶薩聞諸善事，心心相續愛樂",
    "T07n0220_590:1051c09": "受行，當知名為精進菩薩安住精進波羅蜜",
    "T07n0220_590:1051c10": "多。「若菩薩摩訶薩聞諸善事，不能繫念相續",
    "T07n0220_590:1051c11": "受行，當知名為懈怠菩薩。",
    "T07n0220_590:1051c12": "「又，滿慈子！若菩薩摩訶薩假使於此贍部洲",
    "T07n0220_590:1051c13": "地，從一處掃漸至餘方，周匝掃已還至本",
    "T07n0220_590:1051c14": "處，若生是念：『我久離此。』當知名為懈怠菩薩。",
    "T07n0220_590:1051c15": "若菩薩摩訶薩為此事已，作是念言：『我極速",
    "T07n0220_590:1051c16": "疾還來至此。』當知名為精進菩薩安住精進",
    "T07n0220_590:1051c17": "波羅蜜多。「若菩薩摩訶薩於窣堵波營搆修",
    "T07n0220_590:1051c18": "理經一日已，作是念言：『云何此日時極長久？』",
    "T07n0220_590:1051c19": "當知名為懈怠菩薩。若菩薩摩訶薩為此事",
    "T07n0220_590:1051c20": "已，作是念言：『云何此日如彈指頃？』當知名為",
    "T07n0220_590:1051c21": "精進菩薩安住精進波羅蜜多。「若菩薩摩訶",
    "T07n0220_590:1051c22": "薩於僧伽藍營搆修理經一日已，作是念言：",
    "T07n0220_590:1051c23": "『云何此日時極長久？』當知名為懈怠菩薩。若",
    "T07n0220_590:1051c24": "菩薩摩訶薩為此事已，作是念言：『云何此日",
    "T07n0220_590:1051c25": "如彈指頃？』當知名為精進菩薩安住精進波",
    "T07n0220_590:1051c26": "羅蜜多。「若菩薩摩訶薩觀經半年所作事業",
    "T07n0220_590:1051c27": "生長久想，當知名為懈怠菩薩。若菩薩摩",
    "T07n0220_590:1051c28": "訶薩觀經半年所作事業，謂如一日所作事",
    "T07n0220_590:1051c29": "業，當知名為精進菩薩安住精進波羅蜜多。",
    "T07n0220_590:1051c30": "「若菩薩摩訶薩觀經一年所作事業生長久",
    "T07n0220_590:1052a01": "想，當知名為懈怠菩薩。若菩薩摩訶薩觀",
    "T07n0220_590:1052a02": "經一年所作事業，謂如一日所作事業，當知",
    "T07n0220_590:1052a03": "名為精進菩薩安住精進波羅蜜多。「若菩薩",
    "T07n0220_590:1052a04": "摩訶薩觀經半劫所作事業生長久想，當知",
    "T07n0220_590:1052a05": "名為懈怠菩薩。若菩薩摩訶薩觀經半劫所",
    "T07n0220_590:1052a06": "作事業，謂如一日所作事業，當知名為精進",
    "T07n0220_590:1052a07": "菩薩安住精進波羅蜜多。「若菩薩摩訶薩觀",
    "T07n0220_590:1052a08": "經一劫所作事業生長久想，當知名為懈怠",
    "T07n0220_590:1052a09": "菩薩。若菩薩摩訶薩觀經一劫所作事業，謂",
    "T07n0220_590:1052a10": "如一日所作事業，當知名為精進菩薩安住",
    "T07n0220_590:1052a11": "精進波羅蜜多。",
    "T07n0220_590:1052a12": "「又，滿慈子！諸菩薩摩訶薩修菩提行，不應思",
    "T07n0220_590:1052a13": "惟劫數多少，謂我經於爾所劫數，當證無上",
    "T07n0220_590:1052a14": "正等菩提。「若菩薩摩訶薩思惟劫數而作分",
    "T07n0220_590:1052a15": "限，精勤勇猛修菩提行，求證無上正等菩",
    "T07n0220_590:1052a16": "提，當知名為懈怠菩薩。若菩薩摩訶薩作",
    "T07n0220_590:1052a17": "是思惟：『設經無量無邊大劫，精進勇猛修菩",
    "T07n0220_590:1052a18": "提行，方證無上正等菩提，我定不應心生退",
    "T07n0220_590:1052a19": "屈，勤求無上正等菩提。』當知名為精進菩",
    "T07n0220_590:1052a20": "薩安住精進波羅蜜多，修行精進波羅蜜多，",
    "T07n0220_590:1052a21": "令速圓滿遠離生死，疾能證得一切智智，與",
    "T07n0220_590:1052a22": "諸有情作大饒益。「若菩薩摩訶薩思惟劫數",
    "T07n0220_590:1052a23": "而作分限，雖極勇猛，常勤修學布施、淨戒、安",
    "T07n0220_590:1052a24": "忍、精進、靜慮、般若波羅蜜多，而亦名為懈怠",
    "T07n0220_590:1052a25": "菩薩。若菩薩摩訶薩作是思惟：『設經無量無",
    "T07n0220_590:1052a26": "邊大劫，最極勇猛，常勤修學布施、淨戒、安忍、",
    "T07n0220_590:1052a27": "精進、靜慮、般若波羅蜜多乃得圓滿，方證無",
    "T07n0220_590:1052a28": "上正等菩提，我定不應心生退屈。』當知名為",
    "T07n0220_590:1052a29": "精進菩薩安住精進波羅蜜多，疾能證得一切",
    "T07n0220_590:1052a30": "智智。「若菩薩摩訶薩思惟劫數而作分限，雖",
    "T07n0220_590:1052b01": "極勇猛，常勤修學內空、外空、內外空、空空、大空、",
    "T07n0220_590:1052b02": "勝義空、有為空、無為空、畢竟空、無際空、散空、無",
    "T07n0220_590:1052b03": "變異空、本性空、自相空、共相空、一切法空、不可",
    "T07n0220_590:1052b04": "得空、無性空、自性空、無性自性空智，而亦名",
    "T07n0220_590:1052b05": "為懈怠菩薩。若菩薩摩訶薩作是思惟：『設",
    "T07n0220_590:1052b06": "經無量無邊大劫，最極勇猛，常勤修學內空",
    "T07n0220_590:1052b07": "乃至無性自性空智乃得圓滿，方證無上正",
    "T07n0220_590:1052b08": "等菩提，我定不應心生退屈。』當知名為精進",
    "T07n0220_590:1052b09": "菩薩安住精進波羅蜜多，疾能證得一切智",
    "T07n0220_590:1052b10": "智。「若菩薩摩訶薩思惟劫數而作分限，雖極",
    "T07n0220_590:1052b11": "勇猛，常勤修學諸法真如、法界、法性、不虛妄性、",
    "T07n0220_590:1052b12": "不變異性、平等性、離生性、法定、法住、實際、虛空",
    "T07n0220_590:1052b13": "界、不思議界智，而亦名為懈怠菩薩。若菩",
    "T07n0220_590:1052b14": "薩摩訶薩作是思惟：『設經無量無邊大劫，",
    "T07n0220_590:1052b15": "最極勇猛，常勤修學諸法真如乃至不思議界",
    "T07n0220_590:1052b16": "智乃得圓滿，方證無上正等菩提，我定不",
    "T07n0220_590:1052b17": "應心生退屈。』當知名為精進菩薩安住精進",
    "T07n0220_590:1052b18": "波羅蜜多，疾能證得一切智智。「若菩薩摩訶",
    "T07n0220_590:1052b19": "薩思惟劫數而作分限，雖極勇猛，常勤修學",
    "T07n0220_590:1052b20": "無明緣行，行緣識，識緣名色，名色緣六",
    "T07n0220_590:1052b21": "處，六處緣觸，觸緣受，受緣愛，愛緣取，取",
    "T07n0220_590:1052b22": "緣有，有緣生，生緣老死智，而亦名為懈怠菩",
    "T07n0220_590:1052b23": "薩。若菩薩摩訶薩作是思惟：『設經無量無",
    "T07n0220_590:1052b24": "邊大劫，最極勇猛，常勤修學無明緣行乃",
    "T07n0220_590:1052b25": "至生緣老死智乃得圓滿，方證無上正等",
    "T07n0220_590:1052b26": "菩提，我定不應心生退屈。』當知名為精進",
    "T07n0220_590:1052b27": "菩薩安住精進波羅蜜多，疾能證得一切智",
    "T07n0220_590:1052b28": "智。「若菩薩摩訶薩思惟劫數而作分限，雖極",
    "T07n0220_590:1052b29": "勇猛，常勤修學無明滅故行滅，行滅故識滅，",
    "T07n0220_590:1052c01": "識滅故名色滅，名色滅故六處滅，六處滅",
    "T07n0220_590:1052c02": "故觸滅，觸滅故受滅，受滅故愛滅，愛滅故",
    "T07n0220_590:1052c03": "取滅，取滅故有滅，有滅故生滅，生滅故老",
    "T07n0220_590:1052c04": "死滅智，而亦名為懈怠菩薩。若菩薩摩訶薩",
    "T07n0220_590:1052c05": "作是思惟：『設經無量無邊大劫，最極勇猛，常",
    "T07n0220_590:1052c06": "勤修學無明滅故行滅乃至生滅故老死滅智",
    "T07n0220_590:1052c07": "乃得圓滿，方證無上正等菩提，我定不應",
    "T07n0220_590:1052c08": "心生退屈。』當知名為精進菩薩安住精進波",
    "T07n0220_590:1052c09": "羅蜜多，疾能證得一切智智。「若菩薩摩訶薩",
    "T07n0220_590:1052c10": "思惟劫數而作分限，雖極勇猛，常勤修學若",
    "T07n0220_590:1052c11": "苦、若無常、若空、若無我苦聖諦智，若因、若集、",
    "T07n0220_590:1052c12": "若生、若緣集聖諦智，若滅、若靜、若妙、若離滅",
    "T07n0220_590:1052c13": "聖諦智，若道、若如、若行、若出道聖諦智，而",
    "T07n0220_590:1052c14": "亦名為懈怠菩薩。若菩薩摩訶薩作是思惟：",
    "T07n0220_590:1052c15": "『設經無量無邊大劫，最極勇猛，常勤修學若",
    "T07n0220_590:1052c16": "苦、若無常、若空、若無我苦聖諦智，乃至若道、若",
    "T07n0220_590:1052c17": "如、若行、若出道聖諦智乃得圓滿，方證無上",
    "T07n0220_590:1052c18": "正等菩提，我定不應心生退屈。』當知名為",
    "T07n0220_590:1052c19": "精進菩薩安住精進波羅蜜多，疾能證得一切",
    "T07n0220_590:1052c20": "智智。「若菩薩摩訶薩思惟劫數而作分限，",
    "T07n0220_590:1052c21": "雖極勇猛，常勤修學四靜慮、四無量、四無色定，",
    "T07n0220_590:1052c22": "而亦名為懈怠菩薩。若菩薩摩訶薩作是思",
    "T07n0220_590:1052c23": "惟：『設經無量無邊大劫，最極勇猛，常勤修",
    "T07n0220_590:1052c24": "學四靜慮、四無量、四無色定乃得圓滿，方",
    "T07n0220_590:1052c25": "證無上正等菩提，我定不應心生退屈。』當知",
    "T07n0220_590:1052c26": "名為精進菩薩安住精進波羅蜜多，疾能證得",
    "T07n0220_590:1052c27": "一切智智。「若菩薩摩訶薩思惟劫數而作分",
    "T07n0220_590:1052c28": "限，雖極勇猛，常勤修學四念住、四正斷、四神",
    "T07n0220_590:1052c29": "足、五根、五力、七等覺支、八聖道支，而亦名為",
    "T07n0220_590:1053a01": "懈怠菩薩。若菩薩摩訶薩作是思惟：『設經",
    "T07n0220_590:1053a02": "無量無邊大劫，最極勇猛，常勤修學四念住",
    "T07n0220_590:1053a03": "乃至八聖道支乃得圓滿，方證無上正等菩",
    "T07n0220_590:1053a04": "提，我定不應心生退屈。』當知名為精進菩",
    "T07n0220_590:1053a05": "薩安住精進波羅蜜多，疾能證得一切智智。",
    "T07n0220_590:1053a06": "「若菩薩摩訶薩思惟劫數而作分限，雖極勇",
    "T07n0220_590:1053a07": "猛，常勤修學三解脫門，而亦名為懈怠菩薩。",
    "T07n0220_590:1053a08": "若菩薩摩訶薩作是思惟：『設經無量無邊大",
    "T07n0220_590:1053a09": "劫，最極勇猛，常勤修學三解脫門乃得圓滿，",
    "T07n0220_590:1053a10": "方證無上正等菩提，我定不應心生退屈。』",
    "T07n0220_590:1053a11": "當知名為精進菩薩安住精進波羅蜜多，疾能",
    "T07n0220_590:1053a12": "證得一切智智。「若菩薩摩訶薩思惟劫數而",
    "T07n0220_590:1053a13": "作分限，雖極勇猛，常勤修學八解脫、八勝處、",
    "T07n0220_590:1053a14": "九次第定、十遍處，而亦名為懈怠菩薩。若",
    "T07n0220_590:1053a15": "菩薩摩訶薩作是思惟：『設經無量無邊大劫，",
    "T07n0220_590:1053a16": "最極勇猛，常勤修學八解脫乃至十遍處乃得",
    "T07n0220_590:1053a17": "圓滿，方證無上正等菩提，我定不應心生退",
    "T07n0220_590:1053a18": "屈。』當知名為精進菩薩安住精進波羅蜜多，",
    "T07n0220_590:1053a19": "疾能證得一切智智。「若菩薩摩訶薩思惟劫",
    "T07n0220_590:1053a20": "數而作分限，雖極勇猛，常勤修學陀羅尼門、",
    "T07n0220_590:1053a21": "三摩地門，而亦名為懈怠菩薩。若菩薩摩",
    "T07n0220_590:1053a22": "訶薩作是思惟：『設經無量無邊大劫，最極勇",
    "T07n0220_590:1053a23": "猛，常勤修學陀羅尼門、三摩地門乃得圓滿，",
    "T07n0220_590:1053a24": "方證無上正等菩提，我定不應心生退屈。』",
    "T07n0220_590:1053a25": "當知名為精進菩薩安住精進波羅蜜多，疾能",
    "T07n0220_590:1053a26": "證得一切智智。「若菩薩摩訶薩思惟劫數而",
    "T07n0220_590:1053a27": "作分限，雖極勇猛，常勤修學諸菩薩地及諸",
    "T07n0220_590:1053a28": "地智，而亦名為懈怠菩薩。若菩薩摩訶薩",
    "T07n0220_590:1053a29": "作是思惟：『設經無量無邊大劫，最極勇猛，常",
    "T07n0220_590:1053b01": "勤修學諸菩薩地及諸地智乃得圓滿，方證",
    "T07n0220_590:1053b02": "無上正等菩提，我定不應心生退屈。』當知",
    "T07n0220_590:1053b03": "名為精進菩薩安住精進波羅蜜多，疾能證得",
    "T07n0220_590:1053b04": "一切智智。「若菩薩摩訶薩思惟劫數而作分",
    "T07n0220_590:1053b05": "限，雖極勇猛，常勤修學清淨五眼、六勝神通，",
    "T07n0220_590:1053b06": "而亦名為懈怠菩薩。若菩薩摩訶薩作是思",
    "T07n0220_590:1053b07": "惟：『設經無量無邊大劫，最極精進，常勤修學",
    "T07n0220_590:1053b08": "清淨五眼、六勝神通乃得圓滿，方證無上正",
    "T07n0220_590:1053b09": "等菩提，我定不應心生退屈。』當知名為精",
    "T07n0220_590:1053b10": "進菩薩安住精進波羅蜜多，疾能證得一切智",
    "T07n0220_590:1053b11": "智。「若菩薩摩訶薩思惟劫數而作分限，雖極",
    "T07n0220_590:1053b12": "勇猛，常勤修學如來十力、四無所畏、四無礙",
    "T07n0220_590:1053b13": "解，而亦名為懈怠菩薩。若菩薩摩訶薩作",
    "T07n0220_590:1053b14": "是思惟：『設經無量無邊大劫，最極勇猛，常勤",
    "T07n0220_590:1053b15": "修學如來十力、四無所畏、四無礙解乃得圓",
    "T07n0220_590:1053b16": "滿，方證無上正等菩提，我定不應心生退屈。』",
    "T07n0220_590:1053b17": "當知名為精進菩薩安住精進波羅蜜多，疾",
    "T07n0220_590:1053b18": "能證得一切智智。「若菩薩摩訶薩思惟劫數",
    "T07n0220_590:1053b19": "而作分限，雖極勇猛，常勤修學大慈、大悲、大",
    "T07n0220_590:1053b20": "喜、大捨、十八佛不共法，而亦名為懈怠菩薩。",
    "T07n0220_590:1053b21": "若菩薩摩訶薩作是思惟：『設經無量無邊大",
    "T07n0220_590:1053b22": "劫，最極勇猛，常勤修學大慈、大悲、大喜、大捨、",
    "T07n0220_590:1053b23": "十八佛不共法乃得圓滿，方證無上正等菩",
    "T07n0220_590:1053b24": "提，我定不應心生退屈。』當知名為精進菩",
    "T07n0220_590:1053b25": "薩安住精進波羅蜜多，疾能證得一切智智。",
    "T07n0220_590:1053b26": "「若菩薩摩訶薩思惟劫數而作分限，雖極勇",
    "T07n0220_590:1053b27": "猛，常勤修學無忘失法、恒住捨性，而亦名為",
    "T07n0220_590:1053b28": "懈怠菩薩。若菩薩摩訶薩作是思惟：『設經",
    "T07n0220_590:1053b29": "無量無邊大劫，最極勇猛，常勤修學無忘失",
    "T07n0220_590:1053c01": "法、恒住捨性乃得圓滿，方證無上正等菩提，",
    "T07n0220_590:1053c02": "我定不應心生退屈。』當知名為精進菩薩安",
    "T07n0220_590:1053c03": "住精進波羅蜜多，疾能證得一切智智。「若菩",
    "T07n0220_590:1053c04": "薩摩訶薩思惟劫數而作分限，雖極勇猛，常",
    "T07n0220_590:1053c05": "勤修學一切智、道相智、一切相智，而亦名為",
    "T07n0220_590:1053c06": "懈怠菩薩。若菩薩摩訶薩作是思惟：『設經無",
    "T07n0220_590:1053c07": "量無邊大劫，最極勇猛，常勤修學一切智、道",
    "T07n0220_590:1053c08": "相智、一切相智乃得圓滿，方證無上正等菩",
    "T07n0220_590:1053c09": "提，我定不應心生退屈。』當知名為精進菩",
    "T07n0220_590:1053c10": "薩安住精進波羅蜜多，疾能證得一切智智。",
    "T07n0220_590:1053c11": "「若菩薩摩訶薩思惟劫數而作分限，雖極勇",
    "T07n0220_590:1053c12": "猛，常勤修學一切菩薩摩訶薩行，而亦名為",
    "T07n0220_590:1053c13": "懈怠菩薩。若菩薩摩訶薩作是思惟：『設經",
    "T07n0220_590:1053c14": "無量無邊大劫，最極勇猛，常勤修學一切菩",
    "T07n0220_590:1053c15": "薩摩訶薩行乃得圓滿，方證無上正等菩提，",
    "T07n0220_590:1053c16": "我亦不應心生退屈。』當知名為精進菩薩安",
    "T07n0220_590:1053c17": "住精進波羅蜜多，疾能證得一切智智。「又，滿",
    "T07n0220_590:1053c18": "慈子！若菩薩摩訶薩有勸請言：『汝當為我一",
    "T07n0220_590:1053c19": "日析破妙高山王。』若反問言：『山王何量？汝遣",
    "T07n0220_590:1053c20": "我析為幾分耶？』當知名為懈怠菩薩。若作是",
    "T07n0220_590:1053c21": "念：『妙高山王隨量大小，我能一日為汝析破，",
    "T07n0220_590:1053c22": "量同芥子或如極微。』雖經多時乃能析破，而",
    "T07n0220_590:1053c23": "彼意謂如彈指頃，當知名為精進菩薩。「若菩",
    "T07n0220_590:1053c24": "薩摩訶薩作是思惟：『假使殑伽沙數大劫為",
    "T07n0220_590:1053c25": "一晝夜，積此晝夜復成大劫，設經如是無量",
    "T07n0220_590:1053c26": "大劫修菩薩行，乃證無上正等菩提。我於此",
    "T07n0220_590:1053c27": "中心尚無退，況無是事而不勤求！』當知名為",
    "T07n0220_590:1053c28": "精進菩薩。「若菩薩摩訶薩聞說如是精進相",
    "T07n0220_590:1053c29": "時，歡喜踊躍心無怯懼，當知名為精進菩",
    "T07n0220_590:1054a01": "薩。若菩薩摩訶薩聞說如是精進相時，其",
    "T07n0220_590:1054a02": "心退沒深生恐怖，當知名為懈怠菩薩，不",
    "T07n0220_590:1054a03": "能疾得一切智智。「若菩薩摩訶薩聞說精進",
    "T07n0220_590:1054a04": "波羅蜜多，作是思惟：『何時成就如是難證殊",
    "T07n0220_590:1054a05": "勝功德？』當知名為懈怠菩薩。若菩薩摩訶薩",
    "T07n0220_590:1054a06": "聞說精進波羅蜜多，作是思惟：『如是功德我",
    "T07n0220_590:1054a07": "皆具有，我定應修令至彼岸。』當知名為精進",
    "T07n0220_590:1054a08": "菩薩。「若菩薩摩訶薩有來乞手、或足、或頭，便",
    "T07n0220_590:1054a09": "作是念：『我若施彼，便為無手、無足、無頭。』當",
    "T07n0220_590:1054a10": "知名為懈怠菩薩。若菩薩摩訶薩有來乞手、",
    "T07n0220_590:1054a11": "或足、或頭，便作是念：『我捨與彼，當得天、人、",
    "T07n0220_590:1054a12": "阿素洛等無上微妙手、足及頭。』當知名為精",
    "T07n0220_590:1054a13": "進菩薩。「若菩薩摩訶薩有乞眼、耳，便作是念：",
    "T07n0220_590:1054a14": "『我施與之便無眼、耳。』當知名為懈怠菩薩。",
    "T07n0220_590:1054a15": "若菩薩摩訶薩有乞眼、耳，便作是念：『我施",
    "T07n0220_590:1054a16": "與彼，當得天、人、阿素洛等無上眼、耳猶如勝",
    "T07n0220_590:1054a17": "智。』當知名為精進菩薩，遠離二乘近一切智。",
    "T07n0220_590:1054a18": "「若菩薩摩訶薩有乞身分種種支節，便作是",
    "T07n0220_590:1054a19": "念：『我若施彼，便闕身分種種支節。』當知名",
    "T07n0220_590:1054a20": "為懈怠菩薩。若菩薩摩訶薩有乞身分種種",
    "T07n0220_590:1054a21": "支節，便作是念：『我若施彼，當得天、人、阿素",
    "T07n0220_590:1054a22": "洛等無上佛法、一切智法身分支節。』當知名",
    "T07n0220_590:1054a23": "為精進菩薩。「若菩薩摩訶薩諸乞者來種種",
    "T07n0220_590:1054a24": "求索，便作是念：『乞者甚多，如何皆令意願",
    "T07n0220_590:1054a25": "滿足。』當知名為懈怠菩薩。若菩薩摩訶薩諸",
    "T07n0220_590:1054a26": "乞者來種種求索，便作是念：『此未為多，假",
    "T07n0220_590:1054a27": "使殑伽沙數世界諸有情類，於一日中俱至",
    "T07n0220_590:1054a28": "我所種種求索，我當方便求覔珍財，普施與",
    "T07n0220_590:1054a29": "之皆令滿足，況今爾許而不能施！』當知名",
    "T07n0220_590:1054b01": "為精進菩薩。「所以者何？諸菩薩摩訶薩為欲",
    "T07n0220_590:1054b02": "引顯無量佛法、一切智法，非以有量精進布",
    "T07n0220_590:1054b03": "施可能引顯無量佛法、一切智法，要被無量",
    "T07n0220_590:1054b04": "精進布施廣大甲冑，乃能引顯無量佛法、一",
    "T07n0220_590:1054b05": "切智法。譬如有人欲度大海，要先備辦多踰",
    "T07n0220_590:1054b06": "繕那、多百踰繕那、多千踰繕那、多百千踰繕那",
    "T07n0220_590:1054b07": "種種資糧，然後能度。如是菩薩摩訶薩眾，",
    "T07n0220_590:1054b08": "欲證無上正等菩提，要經無量百千俱胝那",
    "T07n0220_590:1054b09": "庾多劫修集資糧，然後乃證。若菩薩摩訶薩",
    "T07n0220_590:1054b10": "作是思惟：『我當有量有邊大劫求證無上正",
    "T07n0220_590:1054b11": "等菩提。』當知名為懈怠菩薩。若菩薩摩訶薩",
    "T07n0220_590:1054b12": "作是思惟：『我當無量無邊大劫求證無上正",
    "T07n0220_590:1054b13": "等菩提。』當知名為精進菩薩。」",
    "T07n0220_590:1054b14": "爾時，滿慈子白佛言：「世尊！諸菩薩摩訶薩如",
    "T07n0220_590:1054b15": "是精進豈名為難？」世尊告言：「汝謂菩薩摩",
    "T07n0220_590:1054b16": "訶薩眾如是精進非為難耶？」滿慈子言：「諸",
    "T07n0220_590:1054b17": "菩薩摩訶薩如是精進我謂非難。所以者何？",
    "T07n0220_590:1054b18": "佛說諸法皆如幻事，樂受、苦受及助受法既",
    "T07n0220_590:1054b19": "如幻事，菩薩已能通達如是諸法實性，精",
    "T07n0220_590:1054b20": "進何難？」爾時，世尊告滿慈子：「當知菩薩摩",
    "T07n0220_590:1054b21": "訶薩眾雖知諸法皆如幻事，而能發起身心",
    "T07n0220_590:1054b22": "精進，安住精進波羅蜜多，求大菩提常無萎",
    "T07n0220_590:1054b23": "歇，由此菩薩摩訶薩眾如是精進最極為",
    "T07n0220_590:1054b24": "難。」時，滿慈子便白佛言：「甚奇！世尊！希有！善逝！",
    "T07n0220_590:1054b25": "善說菩薩摩訶薩眾精進甚難。當知菩薩摩",
    "T07n0220_590:1054b26": "訶薩眾能為難事，雖知諸法都無所有，而",
    "T07n0220_590:1054b27": "求無上正等菩提，欲為無邊諸有情類說能",
    "T07n0220_590:1054b28": "永斷無智正法。然諸無智實無所有，亦無實",
    "T07n0220_590:1054b29": "法能令無智取之為我及為我所，亦無有情",
    "T07n0220_590:1054c01": "能作是念：『此是真實我及我所。』如是無智緣",
    "T07n0220_590:1054c02": "合故生而實無生，緣離故滅而實無滅。「若菩",
    "T07n0220_590:1054c03": "薩摩訶薩雖如是知而心無退，是菩薩摩訶",
    "T07n0220_590:1054c04": "薩安住精進波羅蜜多，當知名為精進菩薩。",
    "T07n0220_590:1054c05": "若菩薩摩訶薩作如是念：『諸法皆空，我今何",
    "T07n0220_590:1054c06": "為發起精進波羅蜜多？』當知名為懈怠菩薩。",
    "T07n0220_590:1054c07": "若菩薩摩訶薩作如是念：『以一切法畢竟空",
    "T07n0220_590:1054c08": "故，我求無上正等菩提，覺諸法空為有情",
    "T07n0220_590:1054c09": "說，令脫五趣生死眾苦。』當知名為精進菩薩。",
    "T07n0220_590:1054c10": "「若菩薩摩訶薩作如是念：『生死無際，我豈能",
    "T07n0220_590:1054c11": "令皆得滅度？』當知名為懈怠菩薩。若菩薩摩",
    "T07n0220_590:1054c12": "訶薩作如是念：『生死無始而容有終，我寧不",
    "T07n0220_590:1054c13": "能皆令滅度。假使精進求大菩提，如無始來",
    "T07n0220_590:1054c14": "所經劫數，然後乃證，我尚應求，況當不經爾",
    "T07n0220_590:1054c15": "所劫數！』復作是念：『若諸菩薩愛樂修習一切",
    "T07n0220_590:1054c16": "智智相應作意，如發心頃，已度晝夜、半月、一",
    "T07n0220_590:1054c17": "月、時、年、雙等不覺不知；若諸菩薩愛樂修習",
    "T07n0220_590:1054c18": "布施、淨戒、安忍、精進、靜慮、般若波羅蜜多，令",
    "T07n0220_590:1054c19": "心清淨都不作意，覺爾所時已度晝夜、半月、",
    "T07n0220_590:1054c20": "一月、時、年、雙等，是故菩提求甚易得，不應",
    "T07n0220_590:1054c21": "怖畏精進長時。』當知名為精進菩薩。「譬如",
    "T07n0220_590:1054c22": "長者求多珍財，晝夜精勤思惟方便，常作是",
    "T07n0220_590:1054c23": "念：『我於何時多獲珍財遂本所願。』由斯無暇",
    "T07n0220_590:1054c24": "求諸飲食。如是菩薩摩訶薩眾，欲令六種波",
    "T07n0220_590:1054c25": "羅蜜多心得清淨，精勤修習一切智智相應",
    "T07n0220_590:1054c26": "作意，如發心頃，已度晝夜、半月、一月、時、年、雙",
    "T07n0220_590:1054c27": "等，常作是念：『何時當得一切智寶饒益有",
    "T07n0220_590:1054c28": "情？』」",
    "T07n0220_590:1054c29": "時，滿慈子便白佛言：「諸菩薩眾能被如是大",
    "T07n0220_590:1055a01": "精進甲，勤求無上佛功德寶饒益有情，實如",
    "T07n0220_590:1055a02": "世尊常所宣說，一切菩薩能為難事。」爾時，佛",
    "T07n0220_590:1055a03": "告滿慈子言：「我觀世間天、人等眾，無有成就",
    "T07n0220_590:1055a04": "希有功德如諸菩薩摩訶薩眾，唯除如來、應、",
    "T07n0220_590:1055a05": "正等覺。」時，滿慈子便從座起，偏覆左肩，右膝",
    "T07n0220_590:1055a06": "著地，合掌恭敬作如是言：「東南西北四維上",
    "T07n0220_590:1055a07": "下無邊世界，住菩薩乘諸有情類，未發無上",
    "T07n0220_590:1055a08": "菩提心者，願速發心；已發無上菩提心者，願",
    "T07n0220_590:1055a09": "永不退；若於無上正等菩提已不退者，願速",
    "T07n0220_590:1055a10": "圓滿一切智智。」爾時，佛告滿慈子言：「汝觀何",
    "T07n0220_590:1055a11": "義，願諸菩薩速當圓滿一切智智？」滿慈子言：",
    "T07n0220_590:1055a12": "「若無菩薩則無諸佛出現世間，若無諸佛出",
    "T07n0220_590:1055a13": "現世間則無菩薩及聲聞眾。要有菩薩修菩",
    "T07n0220_590:1055a14": "薩行，乃有諸佛出現世間；以有諸佛出現",
    "T07n0220_590:1055a15": "世間，便有菩薩及聲聞眾。譬如大樹由有",
    "T07n0220_590:1055a16": "根莖便有枝葉，由有枝葉便有花果，由有花",
    "T07n0220_590:1055a17": "果復生大樹。如是世間由有菩薩，便有諸佛",
    "T07n0220_590:1055a18": "出現世間；由有諸佛出現世間，便有菩薩及",
    "T07n0220_590:1055a19": "聲聞眾；由有菩薩修菩薩行，復有如來、應、正",
    "T07n0220_590:1055a20": "等覺出現世間作大饒益。」爾時，佛讚滿慈子",
    "T07n0220_590:1055a21": "言：「善哉！善哉！如汝所說。」爾時，佛告阿難陀",
    "T07n0220_590:1055a22": "言：「汝應受持諸菩薩眾被精進甲所修精進",
    "T07n0220_590:1055a23": "波羅蜜多，勿令忘失！」阿難陀曰：「唯然！世尊！",
    "T07n0220_590:1055a24": "我已受持諸菩薩眾被精進甲所修精進波羅",
    "T07n0220_590:1055a25": "蜜多，必不忘失！」時，薄伽梵說是經已，具壽滿",
    "T07n0220_590:1055a26": "慈子、具壽舍利子、具壽阿難陀，及餘聲聞、諸菩",
    "T07n0220_590:1055a27": "薩眾，并餘一切天、龍、藥叉、阿素洛等，聞佛所",
    "T07n0220_590:1055a28": "說皆大歡喜、信受奉行。",
    "T07n0220_590:1055a29": "大般若波羅蜜多經卷第五百九十"
}