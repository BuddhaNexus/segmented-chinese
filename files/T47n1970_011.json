{
    "T47n1970_011:0283b21": "龍舒增廣淨土文卷第十一",
    "T47n1970_011:0283b23": "天台智者大師勸修行人專修淨土",
    "T47n1970_011:0283b24": "[0283b24] 設文曰。諸佛菩薩以大悲為業。若欲救度眾",
    "T47n1970_011:0283b25": "生秖應願生三界。於五濁三塗中。救苦眾生。",
    "T47n1970_011:0283b26": "因何求生淨土。自安其身捨離眾生。則是無",
    "T47n1970_011:0283b27": "大慈悲。專為自利障菩提道。智者答。菩薩有",
    "T47n1970_011:0283b28": "二種。一者久修行菩薩道得無生忍者。實當",
    "T47n1970_011:0283b29": "斯責。二者未得已還及初發心凡夫菩薩者。",
    "T47n1970_011:0283c01": "要須常不離佛。忍力成就方堪處三界內。於",
    "T47n1970_011:0283c02": "惡世中救苦眾生。故智度論云。具縛凡夫有",
    "T47n1970_011:0283c03": "大悲心。願生惡世救苦眾生者。無有是處。何",
    "T47n1970_011:0283c04": "以故。惡世界煩惱強。自無忍力。心隨境轉。聲",
    "T47n1970_011:0283c05": "色所縛。自墮三塗。焉能救眾生。假令得生人",
    "T47n1970_011:0283c06": "中。聖道難得。或因持戒修福得生人中。得",
    "T47n1970_011:0283c07": "作國王大臣。富貴自在縱遇善知識不肯信",
    "T47n1970_011:0283c08": "用。貪迷放逸廣造眾罪。乘此惡業一入三塗",
    "T47n1970_011:0283c09": "經無量劫。從地獄出受貧賤身。若不逢善知",
    "T47n1970_011:0283c10": "識。還墮地獄。如此輪迴至於今日。人人皆如",
    "T47n1970_011:0283c11": "是。此名難行道也。故維摩經云。自疾不能救",
    "T47n1970_011:0283c12": "而能救諸疾人。又智度論云。譬如二人各有",
    "T47n1970_011:0283c13": "親眷為水所溺。一人情急直入水救。為無方",
    "T47n1970_011:0283c14": "便力故彼此俱沒。一人有方便。往取船筏乘",
    "T47n1970_011:0283c15": "之救接。悉皆得脫水溺之難。新發意菩薩亦",
    "T47n1970_011:0283c16": "復如是。未得忍力不能救眾生。為此常須近",
    "T47n1970_011:0283c17": "佛得無生忍已方能救眾生。如得船者。又論",
    "T47n1970_011:0283c18": "云。譬如嬰兒不得離父母。或墮坑井。渴乳而",
    "T47n1970_011:0283c19": "死。又如鳥子翅羽未成。祇得依樹附枝。不能",
    "T47n1970_011:0283c20": "遠去。翅翮成就方能飛空自在無礙。凡夫無",
    "T47n1970_011:0283c21": "力。唯得專念阿彌陀佛。使成三昧。以業成故",
    "T47n1970_011:0283c22": "臨終斂念得生。決定不疑。見彌陀佛。證無生",
    "T47n1970_011:0283c23": "忍。已還來三界。乘無生忍船。救苦眾生。廣施",
    "T47n1970_011:0283c24": "佛事任意自在。故論云。遊戲地獄。行者生彼",
    "T47n1970_011:0283c25": "國。得無生忍已還入生死國。教化地獄救苦",
    "T47n1970_011:0283c26": "眾生。以是因緣求生淨土。願識其教。故十住",
    "T47n1970_011:0283c27": "婆沙論名易行道也。",
    "T47n1970_011:0283c28": "真州長蘆賾禪師勸參禪人兼修淨土",
    "T47n1970_011:0283c29": "[0283c29] 夫以念為念以生為生者。常見之所失也。以",
    "T47n1970_011:0284a01": "無念為無念以無生為無生者。邪見之所惑",
    "T47n1970_011:0284a02": "也。念而無念生而無生者。第一義諦也。是以",
    "T47n1970_011:0284a03": "實際理地不受一塵。則上無諸佛之可念。下",
    "T47n1970_011:0284a04": "無淨土之可生。佛事門中不捨一法。則總攝",
    "T47n1970_011:0284a05": "諸根。蓋有念佛三昧。還源要術示開往生一",
    "T47n1970_011:0284a06": "門。所以終日念佛而不乖於無念。熾然往生",
    "T47n1970_011:0284a07": "而不乖於無生。故能凡聖各住於自位而感",
    "T47n1970_011:0284a08": "應道交。東西不相往來而神遷淨域。此不可",
    "T47n1970_011:0284a09": "得而致詰也。故經云。若人聞說阿彌陀佛。執",
    "T47n1970_011:0284a10": "持名號。乃至是人終時心不顛倒。即得往生",
    "T47n1970_011:0284a11": "阿彌陀佛極樂國土。夫如來世尊雖分折攝",
    "T47n1970_011:0284a12": "二門現居淨穢兩土。然大聖之意非以娑婆",
    "T47n1970_011:0284a13": "國土丘陵坑坎五趣雜居土石諸山穢惡充滿",
    "T47n1970_011:0284a14": "直為可厭。又非以極樂世界黃金為地行樹",
    "T47n1970_011:0284a15": "參空樓聳七珍華敷四色直為可忻。蓋以初",
    "T47n1970_011:0284a16": "心入道忍力未淳。須託淨緣以為增上。何則",
    "T47n1970_011:0284a17": "娑婆國土釋迦已滅彌勒未生。極樂世界阿",
    "T47n1970_011:0284a18": "彌陀佛現在說法。娑婆國土觀音勢至徒仰",
    "T47n1970_011:0284a19": "嘉名。極樂世界彼二上人親為勝友。娑婆國",
    "T47n1970_011:0284a20": "土諸魔競作惱亂行人。極樂世界大光明中",
    "T47n1970_011:0284a21": "決無魔事。娑婆國土邪聲雜亂女色妖媱。極",
    "T47n1970_011:0284a22": "樂世界水鳥樹林咸宣妙法。正報清淨實無",
    "T47n1970_011:0284a23": "女人。然則修行緣具無若西方。淺信之人橫",
    "T47n1970_011:0284a24": "生疑謗。切嘗論之。此方之人無不厭俗舍之",
    "T47n1970_011:0284a25": "煩喧慕蘭若之寂靜。故有捨家出家。則慇勤",
    "T47n1970_011:0284a26": "讚歎。而娑婆眾苦何止俗舍之煩喧。極樂優",
    "T47n1970_011:0284a27": "游豈止蘭若之寂靜。知出家為美而不願往",
    "T47n1970_011:0284a28": "生。其惑一也。萬里辛勤遠求知識者。蓋以發",
    "T47n1970_011:0284a29": "明大事決擇生死。而彌陀世尊色心業勝。願",
    "T47n1970_011:0284b01": "力弘深。一演圓音無不明契。願參知識而不",
    "T47n1970_011:0284b02": "欲見佛。其惑二也。叢林廣眾皆樂&#x637F;遲。少眾",
    "T47n1970_011:0284b03": "道場不欲依附。而極樂世界一生補處。其數",
    "T47n1970_011:0284b04": "甚多。諸上善人俱會一處。既欲親近叢林。而",
    "T47n1970_011:0284b05": "不慕清淨海眾。其惑三也。此方之人上壽不",
    "T47n1970_011:0284b06": "過百歲。而童癡老耄疾病相仍。昏沈睡眠常",
    "T47n1970_011:0284b07": "居太半。菩薩猶昏隔陰。聲聞尚昧出胎。則尺",
    "T47n1970_011:0284b08": "璧寸陰十喪其九。而未登不退。可謂寒心。西",
    "T47n1970_011:0284b09": "方之人壽命無量。一托蓮苞更無死苦。相續",
    "T47n1970_011:0284b10": "無間直至菩提。所以便獲阿惟越致。佛階決",
    "T47n1970_011:0284b11": "定可期。流轉娑婆促景。而不知淨土長年。其",
    "T47n1970_011:0284b12": "惑四也。若乃位居不退。果證無生。在欲無",
    "T47n1970_011:0284b13": "欲。居塵不塵。方能興無緣慈。運同體悲。迴入",
    "T47n1970_011:0284b14": "塵勞。和光五濁。其有淺聞單慧。或與少善相",
    "T47n1970_011:0284b15": "應。便謂永出四流。高超十地。詆訶淨土耽戀",
    "T47n1970_011:0284b16": "娑婆。掩目空歸。宛然流浪。並肩牛馬。接武泥",
    "T47n1970_011:0284b17": "犁。不知自是何人。擬此大權菩薩。其惑五也。",
    "T47n1970_011:0284b18": "故經應當發願生彼國。則不信諸佛誠言。不",
    "T47n1970_011:0284b19": "願往生淨土。豈不甚迷哉。若夫信佛言而生",
    "T47n1970_011:0284b20": "淨土則累繫之所不能拘。劫波之所不能害。",
    "T47n1970_011:0284b21": "謝人間之八苦。無天上之五衰。尚無惡道之",
    "T47n1970_011:0284b22": "名。何況有實。唯顯一乘之法決定無三。歸依",
    "T47n1970_011:0284b23": "一體三寶。奉事十方如來。佛光照體萬惑潛",
    "T47n1970_011:0284b24": "消。法味資神六通具足。三十七品助道法應",
    "T47n1970_011:0284b25": "念圓成。三十二應隨類身遍周塵剎。周旋五",
    "T47n1970_011:0284b26": "趣普被諸根。不動一心遍行三昧。灑定水於",
    "T47n1970_011:0284b27": "三千。出眾生於火宅。自利利他皆悉圓滿。然",
    "T47n1970_011:0284b28": "則唯心淨土自性阿彌。蓋解脫之要門。修行",
    "T47n1970_011:0284b29": "之捷徑。是以了義大乘無不指歸淨土。前賢",
    "T47n1970_011:0284c01": "後聖自他皆願往生。凡以欲得度人。先須自",
    "T47n1970_011:0284c02": "度故也。嗚呼人無遠慮。心有近憂。一失其身。",
    "T47n1970_011:0284c03": "萬劫深悔。故率大海眾。各念彌陀佛。百聲千",
    "T47n1970_011:0284c04": "聲乃至萬聲。回向同緣願生彼國。切冀蓮池",
    "T47n1970_011:0284c05": "勝會。金地法明綺互相資。必諧斯願。操舟",
    "T47n1970_011:0284c06": "順水。更加櫓棹之功。則十萬遙程不勞而至",
    "T47n1970_011:0284c07": "矣。",
    "T47n1970_011:0284c08": "[0284c08] 元祐四年冬。宗賾夜夢。一男子烏巾白衣。",
    "T47n1970_011:0284c09": "可三十許。風貌清美舉措閑雅。揖謂宗賾",
    "T47n1970_011:0284c10": "曰。欲入公彌陀會。告書一名。宗賾乃取蓮",
    "T47n1970_011:0284c11": "華勝會錄。秉筆問曰。公何名。曰普慧。(宗賾)",
    "T47n1970_011:0284c12": "書已。白衣者又云。家兄亦告上名。(宗賾)問",
    "T47n1970_011:0284c13": "曰。令兄何名。云普賢。言訖遂隱。(宗賾)覺而",
    "T47n1970_011:0284c14": "詢諸耆宿。皆云。華嚴離世間品有二大菩",
    "T47n1970_011:0284c15": "薩名。(宗賾)以為佛子行佛事助佛揚化。必有",
    "T47n1970_011:0284c16": "賢聖幽贊。然則預此會者豈小緣哉。今乃",
    "T47n1970_011:0284c17": "以二大菩薩為此會首云。",
    "T47n1970_011:0284c18": "杭州永明壽禪師戒無證悟人勿輕淨土",
    "T47n1970_011:0284c19": "[0284c19] 設問曰。但見性悟道便超生死。何用繫念彼",
    "T47n1970_011:0284c20": "佛求生他方。答曰。真修行人應自審察。如人",
    "T47n1970_011:0284c21": "飲水冷暖自知。今存龜鑑以破多惑。諸仁者",
    "T47n1970_011:0284c22": "當觀自己行解見性悟道。受如來記紹祖師",
    "T47n1970_011:0284c23": "位。能如馬鳴龍樹否。得無礙辯才證法華三",
    "T47n1970_011:0284c24": "昧。能知天台智者否。宗說皆通行解兼修。能",
    "T47n1970_011:0284c25": "如忠國師否。此諸大士皆明垂言教深勸往",
    "T47n1970_011:0284c26": "生。蓋是自利利他。豈肯誤人自誤。況大雄讚",
    "T47n1970_011:0284c27": "歎。金口丁寧。希從昔賢恭稟佛&#x52C5;。定不謬誤",
    "T47n1970_011:0284c28": "也。仍往生傳所載古今高士事跡顯著非一。",
    "T47n1970_011:0284c29": "宜勤觀覽以自照知。又當自度臨命終時。生",
    "T47n1970_011:0285a01": "死去住定得自在否。自無始來惡業重障定",
    "T47n1970_011:0285a02": "不現前。此一報身定脫輪迴否。三塗惡道異",
    "T47n1970_011:0285a03": "類中行出沒自由定無苦惱否。天上人間十",
    "T47n1970_011:0285a04": "方世界隨意寄託定無滯礙否。若也了了自",
    "T47n1970_011:0285a05": "信得及。何善如之。若其未也。莫以一時貢高",
    "T47n1970_011:0285a06": "&#x5374;致永劫沈淪。自失善利。將復尤誰。嗚呼哀",
    "T47n1970_011:0285a07": "哉。何嗟及矣。",
    "T47n1970_011:0285a08": "[0285a08] 右賾禪師語見禪師勸化集中。智者大師",
    "T47n1970_011:0285a09": "及壽禪師語見宋朝王敏仲侍郎直指淨土",
    "T47n1970_011:0285a10": "決疑集中。侍郎名古在搢紳間。為神仙所",
    "T47n1970_011:0285a11": "知。鍾離真人嘗與諸云。風燈泡沫兩相",
    "T47n1970_011:0285a12": "悲。未肯遺榮自保持。頷下藏珠當猛取。身",
    "T47n1970_011:0285a13": "中有道更求誰。才高雅稱神仙骨。智照靈",
    "T47n1970_011:0285a14": "如大寶龜。一半青山無賣處。約君&#x643A;手話",
    "T47n1970_011:0285a15": "希夷。由此觀之。可見侍郎為非凡。且益知",
    "T47n1970_011:0285a16": "西方淨土所宜歸心也。",
    "T47n1970_011:0285a17": "承相鄭清之勸修淨土文",
    "T47n1970_011:0285a18": "[0285a18] 人皆謂。修淨土不如禪教律。余獨謂。禪教律",
    "T47n1970_011:0285a19": "法門莫如修淨土。夫真淨明妙虛徹靈通。凡",
    "T47n1970_011:0285a20": "在智愚皆具此性。根塵幻境相與淪胥。生死",
    "T47n1970_011:0285a21": "輪迴窮劫不斷。故釋氏以禪教律假設方便。",
    "T47n1970_011:0285a22": "使之從門而入俱得超悟。惟無量壽佛獨出",
    "T47n1970_011:0285a23": "一門曰。修行淨土如單方治病。簡要直截。一",
    "T47n1970_011:0285a24": "念之專即到彼岸。不問緇白皆可奉行。但知",
    "T47n1970_011:0285a25": "為化愚俗淺近之說。其實則成佛道捷徑之",
    "T47n1970_011:0285a26": "途。今之學者不過禪教律。究竟圓頓莫如禪。",
    "T47n1970_011:0285a27": "非利根上器神領意解者。則未免墮頑空之",
    "T47n1970_011:0285a28": "失。研究三乘莫如教。非得魚忘筌因指見月",
    "T47n1970_011:0285a29": "者。未免鑽故紙之病。護善遮惡莫如律。非身",
    "T47n1970_011:0285b01": "心清淨表裡一如。則未免自纏縛之苦。總以",
    "T47n1970_011:0285b02": "觀之。論其所入則禪教律。要其所歸則戒定",
    "T47n1970_011:0285b03": "慧。不由禪教律而得戒定慧者。其唯淨土之",
    "T47n1970_011:0285b04": "一門乎。方念佛時。口誦心惟。諸惡莫作。豈非",
    "T47n1970_011:0285b05": "戒。繫念淨境。幻塵俱滅。豈非定。念實無念。",
    "T47n1970_011:0285b06": "心華湛然。豈非慧。人能屏除萬慮一意西方。",
    "T47n1970_011:0285b07": "則不施棒喝而悟圓頓機。不閱大藏經而得",
    "T47n1970_011:0285b08": "正法眼。不持四威儀中而得大自在。不垢不",
    "T47n1970_011:0285b09": "淨無纏無脫。當是時也。孰為戒定慧。孰為禪",
    "T47n1970_011:0285b10": "教律。我心佛心一無差別。此修淨土之極致",
    "T47n1970_011:0285b11": "也。八功德水金蓮華臺又何必疑哉。淨土樞",
    "T47n1970_011:0285b12": "要之作勤矣。",
    "T47n1970_011:0285b13": "廬陵李氏夢記",
    "T47n1970_011:0285b14": "[0285b14] 彥弼乾道癸巳家染疫疾。四月五日彥弼亦",
    "T47n1970_011:0285b15": "病。粥藥不進。至十九日早夢。一人褐衣神貌",
    "T47n1970_011:0285b16": "清&#x766F;。以手撫摩彥弼肢體。而呼彥弼令速起。",
    "T47n1970_011:0285b17": "彥弼惕然問曰。公何人耶。答曰。予即龍舒也。",
    "T47n1970_011:0285b18": "彥弼因告以疾病。雖欲支持莫能。將何以愈",
    "T47n1970_011:0285b19": "其疾乎。公曰。記省闕中雅教汝捷徑否。彥弼",
    "T47n1970_011:0285b20": "曰。然。每日持誦阿彌陀佛不輟。公曰。汝起食",
    "T47n1970_011:0285b21": "白粥。即可既悟。索粥食之。病果隨愈。後見龍",
    "T47n1970_011:0285b22": "舒畫像。儼然如夢見者。彥弼稔聞。居士潛通",
    "T47n1970_011:0285b23": "六藝。尤精於易。誨人不倦。所至學者輻湊。謝",
    "T47n1970_011:0285b24": "君以靜逸堂待之。戶外之屨常滿。正月十一",
    "T47n1970_011:0285b25": "日令子姪往承其教。不久回云。居士夜來講",
    "T47n1970_011:0285b26": "書罷如常。持誦禮佛至三鼓。忽厲聲念阿彌",
    "T47n1970_011:0285b27": "陀佛數聲云。佛來接我。言訖立化。是夕邦人",
    "T47n1970_011:0285b28": "有夢。二青衣引公向西而行。傳為勝異。識與",
    "T47n1970_011:0285b29": "不識咸來瞻敬。恨不&#x6B35;奉談塵而重惜焉。居",
    "T47n1970_011:0285c01": "士未示寂滅前三日。遍囑諸人勉進道業。有",
    "T47n1970_011:0285c02": "此後不復再見之語。初十日訪趙公省幹。借",
    "T47n1970_011:0285c03": "淨室云。道業辨去。時好。乃書曰。課積計九百",
    "T47n1970_011:0285c04": "二十萬五百貼于壁。噫自非根性融明達乎",
    "T47n1970_011:0285c05": "生死之理。未易臻此。彥弼一病垂死。棺槨衣",
    "T47n1970_011:0285c06": "衾已陳于前。荷居士陰賜。極接遂獲平愈。可",
    "T47n1970_011:0285c07": "謂生死骨肉者矣。或曰。夢因想成。然食白粥",
    "T47n1970_011:0285c08": "之效安可誣也。抑知居士悲願甚深切欲及",
    "T47n1970_011:0285c09": "人。雖在常寂光中。不妄念力。其勸修淨土成",
    "T47n1970_011:0285c10": "佛之緣。可不勉勵而進哉。謹刻公像。并著感",
    "T47n1970_011:0285c11": "應事跡。用廣其傳。非敢飾辭以惑耳目。故此",
    "T47n1970_011:0285c12": "直述而具載之。伏冀見聞敬信同霑利益。王",
    "T47n1970_011:0285c13": "神昭著寔證斯言。公姓王。名日休。字虛中。號",
    "T47n1970_011:0285c14": "龍舒居士云。是歲下元廬陵李彥弼謹記。",
    "T47n1970_011:0285c15": "旴江聶允迪跋",
    "T47n1970_011:0285c16": "[0285c16] 居士平昔以淨土之說懇切勸人。嘗盤桓於",
    "T47n1970_011:0285c17": "鄉里。允迪於是時年方二十餘。適預計偕。東",
    "T47n1970_011:0285c18": "上且未知有佛法。弗獲識公。面迨犬馬之齒。",
    "T47n1970_011:0285c19": "至三十連嬰災患。殊覺人生沈淪於煩惱大",
    "T47n1970_011:0285c20": "苦海中渺無邊岸。遂一意祖襲居士之說。為",
    "T47n1970_011:0285c21": "超脫計。如是者纔三數年。居士遂立化於廬",
    "T47n1970_011:0285c22": "陵郡。郡之人皆繪像以事之。蓋乾道癸巳之",
    "T47n1970_011:0285c23": "正月也。後五年丁酉歲。先兄知府兵部被檄",
    "T47n1970_011:0285c24": "較試廬陵。得所刻本以歸(允迪)恐此一段奇",
    "T47n1970_011:0285c25": "事久之湮沒。無以傳遠。遂刻諸石。寘城北報",
    "T47n1970_011:0285c26": "恩寺之阿彌殿。今此願施居士所著淨土文",
    "T47n1970_011:0285c27": "一萬帙。輒復以居士慈相及丞相周益公而",
    "T47n1970_011:0285c28": "下贊述。附于卷首。皆襲廬陵刻本也。庶幾見",
    "T47n1970_011:0285c29": "者聞者增益信心勉強精進。則西方淨土誠",
    "T47n1970_011:0286a01": "不難到。嘉泰癸亥文林即新監湖廣總領所",
    "T47n1970_011:0286a02": "襄陽府戶部大軍倉旴江聶允迪合十指爪稽",
    "T47n1970_011:0286a03": "首謹跋。",
    "T47n1970_011:0286a04": "[0286a04] 允迪舊常見初機參禪人。但知歸敬禪宗。至",
    "T47n1970_011:0286a05": "言西方淨土。則指為著相。力肆排斥。殊不知。",
    "T47n1970_011:0286a06": "釋迦如來為一大事因緣出現於世。是欲令",
    "T47n1970_011:0286a07": "眾生了悟生死脫離輪迴苦趣耳。參禪一法",
    "T47n1970_011:0286a08": "固為了悟生死而設。修淨土一法亦是令眾",
    "T47n1970_011:0286a09": "生了悟生死也。參禪有省。則現世了悟生死。",
    "T47n1970_011:0286a10": "得生淨土。則見阿彌陀佛。而後了悟生死。況",
    "T47n1970_011:0286a11": "便證無生忍。居不退轉地。直至成佛而後已。",
    "T47n1970_011:0286a12": "初機參學人何苦獨取禪宗一法。而力排淨",
    "T47n1970_011:0286a13": "土之說耶。大善知識未嘗不以此勸人。今",
    "T47n1970_011:0286a14": "略採二三說。附于龍舒淨土文之末。以辨明",
    "T47n1970_011:0286a15": "之。",
    "T47n1970_011:0286a16": "四明斷佛種人跋",
    "T47n1970_011:0286a17": "[0286a17] 龍舒居士作淨土文一十卷。其間始從淨土",
    "T47n1970_011:0286a18": "起信。終至我說。可謂條布有序。或事或理。坦",
    "T47n1970_011:0286a19": "然歷歷明白者矣。而又更何言哉。此十卷文",
    "T47n1970_011:0286a20": "乃是居士存日親自刻梓。欲其流布天下使",
    "T47n1970_011:0286a21": "人人皆同念佛生于樂國。其用心亦豈易及。",
    "T47n1970_011:0286a22": "惟於第十一續添一卷。有人疑非居士本志。",
    "T47n1970_011:0286a23": "此必是第四卷文初。&#x524F;屬[葶-丁+呆]所棄者耳。想後",
    "T47n1970_011:0286a24": "人尊居士故。不忍棄之。乃為十一卷名而續",
    "T47n1970_011:0286a25": "添之。況其修持法門意趣。悉與第四卷同。但",
    "T47n1970_011:0286a26": "其文意嚴紋有異耳。予乃執卷而熟翫之。亦",
    "T47n1970_011:0286a27": "謂此言頗當正。議擬間忽有人得居士親筆",
    "T47n1970_011:0286a28": "墨本者。若合符契。如失還得。今雖刻板已",
    "T47n1970_011:0286a29": "畢。亦乃銳意去之。復將法門中諸師原先附",
    "T47n1970_011:0286b01": "本。勸發之語如次整正足之。以完部帙。諒無",
    "T47n1970_011:0286b02": "差失。如後人見此。慎毋以此編為不足云。",
    "T47n1970_011:0286b03": "[0286b03]  &#x65F9;洪武癸酉仲夏吉日 四明斷佛種人跋"
}