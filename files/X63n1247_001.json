{
    "X63n1247_001:0559a04": "入眾須知",
    "X63n1247_001:0559a06": "坐禪入室",
    "X63n1247_001:0559a07": "請益因緣告香",
    "X63n1247_001:0559a08": "朔望巡堂巡寮",
    "X63n1247_001:0559a09": "茶榜式朔望上堂",
    "X63n1247_001:0559a10": "小參及五日升堂秉拂",
    "X63n1247_001:0559a11": "入旦過見知客求掛答見侍者",
    "X63n1247_001:0559a12": "進退請頭首進退請知事",
    "X63n1247_001:0559a13": "請侍者",
    "X63n1247_001:0559a14": "夏前特為新到茶單狀式",
    "X63n1247_001:0559a15": "首座夏前請新到茶狀式",
    "X63n1247_001:0559a16": "夏前特為新到茶行札解結人事",
    "X63n1247_001:0559a17": "大特為茶",
    "X63n1247_001:0559a18": "監寺特為首座首座特為下手",
    "X63n1247_001:0559a19": "茶湯榜式首座請茶狀式",
    "X63n1247_001:0559a20": "庫司藥石榜式方丈免人事榜式",
    "X63n1247_001:0559a21": "諸山相見請升座狀式",
    "X63n1247_001:0559a22": "鍾鼓法則專使請住持",
    "X63n1247_001:0559a23": "專使齋住持入院",
    "X63n1247_001:0559a24": "納印呈度牒(在內)遺書到",
    "X63n1247_001:0559b01": "住持迁化報訃狀式",
    "X63n1247_001:0559b02": "遺書式介石遺書",
    "X63n1247_001:0559b03": "維那須知出班拈香",
    "X63n1247_001:0559b04": "啟建滿散浴佛成道涅盤",
    "X63n1247_001:0559b05": "結夏念誦解制聖節除夜",
    "X63n1247_001:0559b06": "供帳式祖忌念誦",
    "X63n1247_001:0559b07": "病僧念誦尊宿大夜",
    "X63n1247_001:0559b08": "唱衣念誦平常唱衣念誦等事",
    "X63n1247_001:0559b09": "朝旨不許搔擾亡僧(出金湯集)(碑在淨□東禪秀峯眾承天)",
    "X63n1247_001:0559b10": "沙彌戒文訓童行",
    "X63n1247_001:0559b11": "勸檀信",
    "X63n1247_001:0559b12": "送亡續附受大戒回參堂",
    "X63n1247_001:0559b19": "入眾須知",
    "X63n1247_001:0559b21": "入眾之法。睡不在前。起不在後。二更一點開枕。三更",
    "X63n1247_001:0559b22": "五點起。將枕安脚尾未摺。恐響。若坐倦。却推被脚下。",
    "X63n1247_001:0559b23": "將手巾搭手下床。念偈云。",
    "X63n1247_001:0559b24": "　我離三尺地　　想你在其前　　或悞踏殺你",
    "X63n1247_001:0559c01": "　願你早生天",
    "X63n1247_001:0559c02": "古云。揭簾輕垂手。出堂忌拖鞋。少取湯水。少使牙藥。",
    "X63n1247_001:0559c03": "不可再取。恐後人惹牙風。或吐水。須低頭。不得盥漱",
    "X63n1247_001:0559c04": "作聲。不可洗頭。污巾。污桶。枯髮。損眼。四不利也。歸堂。",
    "X63n1247_001:0559c05": "上間左脚先入。下間右脚先入。歸披位。將。眠單收一",
    "X63n1247_001:0559c06": "半。坐定。若換直裰。先盖頂身上改換。不可露白扇風。",
    "X63n1247_001:0559c07": "鍾未鳴。或去私下禮佛。只探袈裟出堂。不得披出門。",
    "X63n1247_001:0559c08": "披搭。合掌頂戴。偈云。",
    "X63n1247_001:0559c09": "　善哉解脫服　　無相福田衣　　我今頂戴受",
    "X63n1247_001:0559c10": "　世世常得披　　唵悉陀耶娑訶",
    "X63n1247_001:0559c11": "摺袈裟。不得口衘頷勾。摺了問訊。如堂殿燒香。不可",
    "X63n1247_001:0559c12": "居中禮拜。此乃住持人位。行道。不得從人禮拜前過。",
    "X63n1247_001:0559c13": "鐘鳴。堂前門未可出入。鍾靜摺被。小淨板響。方可出",
    "X63n1247_001:0559c14": "入。鍾靜摺被。小淨板響拗枕。先尋兩角。安向被內抝。",
    "X63n1247_001:0559c15": "恐響。摺被。須直起身尋兩角摺。不可橫展摺。扇風有",
    "X63n1247_001:0559c16": "妨連單。大靜鳴。火鈴過。歸鉢位坐。堂前門客邊入。須",
    "X63n1247_001:0559c17": "先左脚。不可行中央。乃尊住持人也。木魚響。不得入",
    "X63n1247_001:0559c18": "堂。入堂宜緩步徐行。到鉢位。隨袈裟轉身。不可背轉。",
    "X63n1247_001:0559c19": "上床趺坐。不可露白。勿與連鉢說話。聞長板鳴下鉢。",
    "X63n1247_001:0559c20": "一手托鉢。一手解勾。蹲身放下。堂前鍾鳴。下床問訊。",
    "X63n1247_001:0559c21": "此乃接住持也。槌響。展鉢偈云。",
    "X63n1247_001:0559c22": "　如來應供器　　我今得敷展　　願共諸眾生",
    "X63n1247_001:0559c23": "　等三輪空寂",
    "X63n1247_001:0559c24": "然後解服。展巾覆膝。複摺三角。鉢拭摺安身邊單上。",
    "X63n1247_001:0560a01": "匙安筯上。入則先匙。出則後筯。維那打槌訖。首座施",
    "X63n1247_001:0560a02": "食。粥有十利。饒益行人果。報無邊。究竟常樂。齋時。三",
    "X63n1247_001:0560a03": "德六味。施佛及僧。法界有情。普同供養。十利者。(一攝眾。二",
    "X63n1247_001:0560a04": "歡喜。三信心。四精進。五消渴。六慚愧。七生善。八好聲。九有色。十資身)三德。(一輕軟。二淨潔。三如法)",
    "X63n1247_001:0560a05": "六味。(甘辛苦鹹酸淡)如或朔望。維那打遍食槌訖。却去首座",
    "X63n1247_001:0560a06": "對面。遙一問訊。又回本所。打槌一下。請施財。首座施",
    "X63n1247_001:0560a07": "財云。財法二施。等無差別。檀波羅蜜。具足圓滿。知事",
    "X63n1247_001:0560a08": "燒香。同行者俵襯。行者先問訊。維那後行襯。僧眾受",
    "X63n1247_001:0560a09": "食偈云。",
    "X63n1247_001:0560a10": "　若受食時　　當願眾生　　禪悅為食　　法喜充溢",
    "X63n1247_001:0560a11": "次作五觀。一計功多少。量彼來處。二忖己德行全缺",
    "X63n1247_001:0560a12": "應供難消。三防心離過。貪等為宗。四正似良藥。為療",
    "X63n1247_001:0560a13": "形枯。五為成道業。方受此食。出生偈云。",
    "X63n1247_001:0560a14": "　汝等鬼神眾　　吾今施汝供　　此食遍十方",
    "X63n1247_001:0560a15": "　一切鬼神共",
    "X63n1247_001:0560a16": "喫食之法。將食就口。不得將口就食。取鉢放鉢。不得",
    "X63n1247_001:0560a17": "作聲。不可咳嗽。隨量受食。免請折。未再請。不可刷鉢。",
    "X63n1247_001:0560a18": "不可以熟水洗鉢。折水。不可以餘水瀝地。未折水。不",
    "X63n1247_001:0560a19": "可收蓋膝巾。折水偈云。",
    "X63n1247_001:0560a20": "　我此折鉢水　　如天甘露味　　普施諸鬼神",
    "X63n1247_001:0560a21": "　咸令得飽滿　　唵摩休羅細娑訶",
    "X63n1247_001:0560a22": "赴堂起諷經畢。寮板鳴。歸寮。赴眾問訊。看經不得出",
    "X63n1247_001:0560a23": "聲。未打禪板。預先抽解。莫待臨時倉卒。可以淨巾搭",
    "X63n1247_001:0560a24": "左手。繫笐于上。縛直整。令齊整。右手提桶入廁。鞋安",
    "X63n1247_001:0560b01": "平正。放淨桶訖。鳴指三下。驚噉糞鬼。蹲身須正。不可",
    "X63n1247_001:0560b02": "涕唾。戶扄只合輕彈指人擁那堪亂作聲。入處用籌。",
    "X63n1247_001:0560b03": "須觸淨。出時須忌水蹤橫。左手洗淨。護大指第二指。",
    "X63n1247_001:0560b04": "不得多用籌。古云。浴湯少使。籌子少沾。是惜福一端。",
    "X63n1247_001:0560b05": "右手挑灰後挑土。次用皂角洗手。須念入廁洗淨等",
    "X63n1247_001:0560b06": "真言。古云。洗淨若不誦真言。縱使大海水。洗到金剛",
    "X63n1247_001:0560b07": "際。亦不能淨。如不洗淨。不得披袈裟看經。",
    "X63n1247_001:0560b08": "入廁真言唵恨魯陀耶娑訶。",
    "X63n1247_001:0560b09": "洗淨唵賀曩阿密栗帝娑訶。",
    "X63n1247_001:0560b10": "洗手唵主伽囉耶娑訶。",
    "X63n1247_001:0560b11": "淨身唵室哩夷摩醯娑訶。",
    "X63n1247_001:0560b12": "去穢唵跋斫囉那伽吒娑訶。",
    "X63n1247_001:0560b13": "須用水盥漱。齋前參後。不許開函櫃。如急務。則白寮",
    "X63n1247_001:0560b14": "主。堂中白聖僧侍者。床前三尺為淨。一展鉢。二袈裟。",
    "X63n1247_001:0560b15": "三頭向。齋罷。須帶掛子。不可赤脚著鞋。古云。行須緩",
    "X63n1247_001:0560b16": "步。習馬勝之威儀。語要低聲。學波離之軌範。不可傾",
    "X63n1247_001:0560b17": "湯瓶泡衣。家私文字。用畢須安元處。莫妨人用。晚坐",
    "X63n1247_001:0560b18": "小參。鍾鳴放參。大眾和南。以眠單出半。若坐大參。當",
    "X63n1247_001:0560b19": "預覆首座。眾寮掛牌。今晚坐堂。眾寮鳴板。次方丈首",
    "X63n1247_001:0560b20": "座入堂坐。方鳴首座寮前板。大眾齊轉身。首座却下",
    "X63n1247_001:0560b21": "地。燒一炷香。再歸本位。坐定。行者覆放參帳。後轉喝",
    "X63n1247_001:0560b22": "食行者。先於參椅邊立。喝放參。欠堂前鳴鐘三下。各",
    "X63n1247_001:0560b23": "和南出半單。與小參同。晚間及時歸堂。莫待打寮前",
    "X63n1247_001:0560b24": "板出寮。昏鍾鳴。合掌念偈云。",
    "X63n1247_001:0560c01": "　聞此鐘聲超法界　　鐵圍幽暗悉皆明",
    "X63n1247_001:0560c02": "　三塗八難悉停酸　　一切眾生成正覺",
    "X63n1247_001:0560c03": "却歸位坐禪。未定鍾。不許先起。火鈴響。方可出外。或",
    "X63n1247_001:0560c04": "行道。或密禮佛。睡須右脇。不可仰臥。為尸睡。定鍾後。",
    "X63n1247_001:0560c05": "抽袈裟。將帔褁。安函櫃上。次入浴之法。左手搭手巾。",
    "X63n1247_001:0560c06": "右手搭浴具。下間入門問訊。長上居上間。後生居下",
    "X63n1247_001:0560c07": "間。却展複。將脚布圍身。著浴裙。把身下觸衣。先安複",
    "X63n1247_001:0560c08": "裏。却將直掇。繫笐上。未解下衣。不可便卸直裰。不得",
    "X63n1247_001:0560c09": "跣脚入浴。不可占首座位。可以輕輕取湯水。莫濺人",
    "X63n1247_001:0560c10": "身。若起身取湯水。須脚布襴身。出浴。先著上衣了。問",
    "X63n1247_001:0560c11": "訊出。作念云。願與諸眾生。悉皆得清淨。誦心經答施",
    "X63n1247_001:0560c12": "主。凡示眾牌香匙火筯等物。不可拈弄。拾得物。可掛",
    "X63n1247_001:0560c13": "拾遺牌上。出小標示。亦得淨髮。須守次回。火讓老成。",
    "X63n1247_001:0560c14": "行住坐臥。宜看上流。一切謙恭。自然無失。古本清規。",
    "X63n1247_001:0560c15": "諸祖偈頌。新學總要。禪門寶訓。皆可徧覧。行學自照",
    "X63n1247_001:0560c16": "骨□(出無量須知)。",
    "X63n1247_001:0560c17": "坐禪",
    "X63n1247_001:0560c18": "每日坐禪。堂司行者。覆方丈首座。鳴眾寮前板三下。",
    "X63n1247_001:0560c19": "鳴寢堂前板。僧眾入堂。坐定。鳴首座寮前板各三下。",
    "X63n1247_001:0560c20": "首座入堂燒香。巡堂一匝。纔火板響。首座先起。眾人",
    "X63n1247_001:0560c21": "自便。齋後辦道。隨意坐禪。四更坐禪。見入眾篇。昏鍾",
    "X63n1247_001:0560c22": "入堂。定鍾起抽解。至二更二點。開枕偃息。昏鍾鳴。眾",
    "X63n1247_001:0560c23": "人入堂。第一段鍾。首坐入堂。第三段鍾。住持入堂。鍾",
    "X63n1247_001:0560c24": "絕方巡堂。住持未至。或不在。即首座巡堂。四更先首",
    "X63n1247_001:0561a01": "座巡。後住持至巡堂。枯禪不打坐禪板。宜常究竟。晝",
    "X63n1247_001:0561a02": "三夜三。收攝身心。了徹大事。",
    "X63n1247_001:0561a03": "入室",
    "X63n1247_001:0561a04": "三八入室。叢林定則。或不拘時節。鳴皷三下。住持室",
    "X63n1247_001:0561a05": "內坐。侍者問訊。立班室外主邊。在門限外。安拜蓆。大",
    "X63n1247_001:0561a06": "眾各帶小香匣炷香。就大香爐。大展三拜。莫居中央。",
    "X63n1247_001:0561a07": "次鴈行而立。迤邐西邊而進。不問戒﨟。先到為是。或",
    "X63n1247_001:0561a08": "後至知事頭首。排前行不妨。入門先舉左足。對住持",
    "X63n1247_001:0561a09": "人問訊。轉身禪椅西南角。叉手而立。俟住持舉話。或",
    "X63n1247_001:0561a10": "下語不下語。復還中央問訊。轉身叉手。彼東畔出。先",
    "X63n1247_001:0561a11": "舉左足出門外。觸禮一拜。歸堂參究。",
    "X63n1247_001:0561a12": "請益因緣",
    "X63n1247_001:0561a13": "今夜欲上方丈請益。晚預覆侍者。通方丈允。定鍾後。",
    "X63n1247_001:0561a14": "到侍司。同至方丈請益。炷香九拜云。生死事大。望和",
    "X63n1247_001:0561a15": "上開示法要。側立諦聽。示畢。又炷香。觸禮三拜而退。",
    "X63n1247_001:0561a16": "告香",
    "X63n1247_001:0561a17": "夏前掛搭新人。欲求入室請益因緣。預先同寮元。商",
    "X63n1247_001:0561a18": "議。和會參頭。一日詣侍司云。新歸堂兄弟欲告香。煩",
    "X63n1247_001:0561a19": "侍者通報。見住持咨稟。允即報眾。拉香資三片。預先",
    "X63n1247_001:0561a20": "出圖習儀。就法堂安排。備香爐三隻。作一列中。設拜",
    "X63n1247_001:0561a21": "蓆掛普說。牌用小紙。寫告香二字。貼在上眾寮。打板",
    "X63n1247_001:0561a22": "三下。集眾看多少人。排作幾行。分東西立。定參頭立",
    "X63n1247_001:0561a23": "中央拜蓆上。却暫離位。同侍者詣上方。請住持人。出",
    "X63n1247_001:0561a24": "就座訖。參頭歸位問訊。獨燒一炷香歸位。大展三拜。",
    "X63n1247_001:0561b01": "收座具起。參頭往住持人前問訊。轉身側立西南角",
    "X63n1247_001:0561b02": "云。生死事大。無常迅速。伏望和尚。開示因緣。住持舉",
    "X63n1247_001:0561b03": "話。參頭答三轉語歸位。再燒大香。依舊還位而立。次",
    "X63n1247_001:0561b04": "第東西大眾。兩邊迤邐出燒香。各依圖來往。叉手從",
    "X63n1247_001:0561b05": "前出。合掌從後回。三人作一上。兩邊六人。分作三爐",
    "X63n1247_001:0561b06": "燒香。一爐二人。上香並從中。出香爐前。燒香罷。二人",
    "X63n1247_001:0561b07": "於爐後。一人於中。香爐兩邊亦如是。齊燒香訖。各大",
    "X63n1247_001:0561b08": "展三拜。起身不收坐具。參頭鞠躬問訊。叉手云。伏望",
    "X63n1247_001:0561b09": "和尚慈悲。特垂開示。下情不勝感佩之至。復退身禮",
    "X63n1247_001:0561b10": "三拜。侍者指揮行者。打皷五聲。大眾分東西。相向而",
    "X63n1247_001:0561b11": "立。次知事頭首方出立班。住持人普說。普說竟。知事",
    "X63n1247_001:0561b12": "頭首退。大眾依位立。參頭歸中央。再燒香一片。歸元",
    "X63n1247_001:0561b13": "同眾。又大展三拜。不收坐具。進云。(某)等夙生慶幸。已",
    "X63n1247_001:0561b14": "蒙和尚慈悲。開示法要。下情不勝欣躍。退身又禮三",
    "X63n1247_001:0561b15": "拜云。即日伏惟。尊候萬福。又退身三拜。收坐具起。問",
    "X63n1247_001:0561b16": "訊退。大眾到法堂。謝侍者一拜。次謝參頭一拜。齋罷。",
    "X63n1247_001:0561b17": "方丈特為眾茶。請首座相伴。或新入院告香。或處請",
    "X63n1247_001:0561b18": "立僧陞堂說了。下座。同眾拜請。次請益告香普說。或",
    "X63n1247_001:0561b19": "就照堂。有處坐大參。就堂扣板。參頭普說結座。然後",
    "X63n1247_001:0561b20": "照堂開室。其禮數與前入室同。或是名德西堂首座",
    "X63n1247_001:0561b21": "尊宿住持人。當預令侍者傳語。莫勞降尊。有處喝免",
    "X63n1247_001:0561b22": "非也。告香之禮。在人主行。或觸禮謝。亦可告香畢後",
    "X63n1247_001:0561b23": "隨意打鼓入室。過三日後。方丈當請大眾藥石襯資",
    "X63n1247_001:0561b24": "隨宜也。",
    "X63n1247_001:0561c01": "朔望巡堂",
    "X63n1247_001:0561c02": "朔望上堂。就座云。下座巡堂喫茶。首座領眾。依圖巡",
    "X63n1247_001:0561c03": "堂一匝。至元位立。住持入堂。燒香歸位。知事作一班。",
    "X63n1247_001:0561c04": "面聖僧問訊。住持巡堂一匝。若暫到。先隨眾。後同侍",
    "X63n1247_001:0561c05": "者。在帳後立。知事巡將出堂。却隨後出。侍者歸堂。平",
    "X63n1247_001:0561c06": "常燒香喫茶畢。收盞。鳴退堂鐘三下。如不巡堂。即粥",
    "X63n1247_001:0561c07": "罷。就座喫茶。其三人巡堂。見前不再錄。",
    "X63n1247_001:0561c08": "巡寮(從東起)",
    "X63n1247_001:0561c09": "堂上掛巡寮牌。諸寮掛小牌。各安排香卓燭等。務要",
    "X63n1247_001:0561c10": "整齊。若住持人到立主邊。與寮主人事。送出本寮。眾",
    "X63n1247_001:0561c11": "排寮前立。俟住持人行。隨後合掌。隨過別寮。諸寮並",
    "X63n1247_001:0561c12": "訖。住持法堂前立。大眾過三人。作一上轉身。問訊。住",
    "X63n1247_001:0561c13": "持到諸寮人事。詞云。伏蒙和尚法駕訪臨。下情不勝",
    "X63n1247_001:0561c14": "感激。不敘時暄。巡寮罷。次侍者令行者。討綉複茶榜",
    "X63n1247_001:0561c15": "壞香。詣首座寮。炷香請齋時。特為茶榜貼堂前上間。",
    "X63n1247_001:0561c16": "茶榜式",
    "X63n1247_001:0561c17": "堂頭和尚。今晨齋退。就雲堂點茶一中。特為首座。暨",
    "X63n1247_001:0561c18": "大眾聊旌(結制　解制　至節　献歲　或云陳賀",
    "X63n1247_001:0561c19": "名德人甲)之儀。仍請諸知事。同垂光伴。幸甚。",
    "X63n1247_001:0561c20": "今月　　日　侍司　某　　敬白。",
    "X63n1247_001:0561c21": "朔望上堂",
    "X63n1247_001:0561c22": "上堂第一日晚。侍者覆住持人。次早掛牌。令行者報",
    "X63n1247_001:0561c23": "諸寮。鳴第一皷。首座領眾坐堂。二鼓出堂。三皷侍者",
    "X63n1247_001:0561c24": "候大眾集。打一問訊。回身接和尚。同上法座侍立。捧",
    "X63n1247_001:0562a01": "香匣。住持拈香祝聖。祝聖訖。侍者接香。排爐中下座。",
    "X63n1247_001:0562a02": "俟住持坐定。侍者出班。先問訊。次兩班。西班先從首",
    "X63n1247_001:0562a03": "座位。拆歸中央問訊。東班從小位拆問訊。侍者依元",
    "X63n1247_001:0562a04": "上法座。左手拈香。回身問訊。住持請說法。如聖節佛",
    "X63n1247_001:0562a05": "生日成道涅槃。不應閑敘謝說閑事。如解結敘謝普",
    "X63n1247_001:0562a06": "說。其大略下座講叢林禮。",
    "X63n1247_001:0562a07": "小參及五日升堂",
    "X63n1247_001:0562a08": "小參者。家訓也。五日升堂者。警悟參學。究竟生死事",
    "X63n1247_001:0562a09": "大。兼提點寺中事務。只要簡略。結夏。解夏。冬至。除夜。",
    "X63n1247_001:0562a10": "四小參。兩班有褒詞敘謝。餘時不必講。如新入院日",
    "X63n1247_001:0562a11": "上堂。只略敘謝官員諸山施主家中人。只夜小參。方",
    "X63n1247_001:0562a12": "子細敘謝。知事頭首專使遠來。或留兩班。參罷。當具",
    "X63n1247_001:0562a13": "湯菓。如或參行者。即分付參頭。行堂掛牌。昏鐘鳴。集",
    "X63n1247_001:0562a14": "眾立定。請住持出座。參頭燒香。喝參九拜。或住持普",
    "X63n1247_001:0562a15": "說。有訓童行道者。結座罷。行者又三拜。珍重。",
    "X63n1247_001:0562a16": "秉拂",
    "X63n1247_001:0562a17": "結解冬年。四小參。住持請秉拂。就座宣過。次日都寺",
    "X63n1247_001:0562a18": "維那侍者送拂及牌。至寮。傳方丈旨。請受畢。掛牌公",
    "X63n1247_001:0562a19": "界。安排法座。晚下藥石。鍾鳴炤道。引出佛事下座。方",
    "X63n1247_001:0562a20": "丈請湯菓。次日茶湯草飯藥石陸續。特為其禪客。侍",
    "X63n1247_001:0562a21": "者私管待。",
    "X63n1247_001:0562a22": "入旦過見知客",
    "X63n1247_001:0562a23": "解卸洗脚畢。次客司人事。有榜且止。若相見敘時暄",
    "X63n1247_001:0562a24": "云。欽服道譽日久。茲獲參承。不勝欣抃。(相識改此)知",
    "X63n1247_001:0562b01": "客云。州途岐涉。到來不易。主人燒香喫茶。客起云。重",
    "X63n1247_001:0562b02": "承煎點。不勝感激。主云茶粗惶恐。送出次。回禮客頭。",
    "X63n1247_001:0562b03": "先行開門。捲簾報之。參首一人左邊出。接入人事。送",
    "X63n1247_001:0562b04": "亦如之。主賓相照。自然安樂。",
    "X63n1247_001:0562b05": "求掛搭見侍司",
    "X63n1247_001:0562b06": "時暄(云云)。欽服雅譽。無階詹敬。此者喜獲參覲。不勝",
    "X63n1247_001:0562b07": "欣躍。揖坐起身。稟云。新到(某)等。欲得禮拜和尚。敢煩",
    "X63n1247_001:0562b08": "侍者通報。見住持。參頭云。請和尚。趺座乞容。(某)等炷",
    "X63n1247_001:0562b09": "香禮拜。住持辭。再云。請和尚尊重。(某)等新戒。合當炷",
    "X63n1247_001:0562b10": "香展拜。幸望慈悲。住持堅辭。既蒙和尚尊旨。即問訊",
    "X63n1247_001:0562b11": "排香。左手拈香。右手擘紙。安左袖中。兩展三拜。一展",
    "X63n1247_001:0562b12": "云。久聞高德崇名。無由參拜。此來多幸。得奉和尚尊",
    "X63n1247_001:0562b13": "顏。下情無任感激之至。一展云。即日謹時。恭惟堂頭",
    "X63n1247_001:0562b14": "老師大和尚。尊候起居萬福。觸禮三拜。或處分賓主",
    "X63n1247_001:0562b15": "相看。或處據師位相看。住持人立參椅前。參頭橫一",
    "X63n1247_001:0562b16": "列。參頭立於左相看。禮數一同就坐。喫茶相問答。隨",
    "X63n1247_001:0562b17": "意起身。謝茶云。此日禮當詣函丈禮拜。重蒙煎點。下",
    "X63n1247_001:0562b18": "情不勝感激。住持或隨即回禮。或等。成項回禮。住持",
    "X63n1247_001:0562b19": "立主邊。參頭立客邊。入旦過內。敘時暄云云。萬福。適",
    "X63n1247_001:0562b20": "問禮。當詣函丈禮拜。重蒙降尊。下情不勝喜躍。住持",
    "X63n1247_001:0562b21": "回禮。眾人齊送。晚間藥石。即刻伏惟萬福。今日重蒙",
    "X63n1247_001:0562b22": "寵召。下情(云云)。就座喫茶。侍者燒香湯畢。起身謝湯",
    "X63n1247_001:0562b23": "云。重蒙煎點(云云)。抽絛藥石。次早請茶。暄時如前。禮",
    "X63n1247_001:0562b24": "茶罷。謝退。隨討掛搭云。生死事大。無常迅速。久聞和",
    "X63n1247_001:0562c01": "尚道風。此者特來依棲。求一單位。幸望慈悲允諾。如",
    "X63n1247_001:0562c02": "第二次討。不拘時候。隨機變機。或下語。或上頌。若住",
    "X63n1247_001:0562c03": "持人稍有允意。便觸禮一拜。求飛頭。或送侍司。附名",
    "X63n1247_001:0562c04": "發飛下。堂司飛云。奉方丈慈旨掛搭。(某)上座今月日",
    "X63n1247_001:0562c05": "侍司(某)報堂司(某)上座(某)州人事(某)戒在此發飛頭",
    "X63n1247_001:0562c06": "首庫司曰。報上方丈曰。申堂司客頭行者。就旦過請。",
    "X63n1247_001:0562c07": "(某)上座等歸堂。人少小掛搭。維那簾外主邊揖入觸",
    "X63n1247_001:0562c08": "禮一拜。敘時暄(云云)萬福。(某)欽服道譽。此者特來依",
    "X63n1247_001:0562c09": "棲左右(云云)。揖坐喫茶。茶罷起身稟云。適奉方丈慈",
    "X63n1247_001:0562c10": "旨。掛搭。(某)等各人備本名。度牒附名。維那領命。付度",
    "X63n1247_001:0562c11": "牒。一拜。上堂曆訖。還度牒。一拜。維那送歸眾寮。客頭",
    "X63n1247_001:0562c12": "報寮首座。或大所在有寮主。報寮主。出引掛搭。行禮",
    "X63n1247_001:0562c13": "寮前。鳴板三聲。維那主邊揖入寮內。觸禮一拜。相送",
    "X63n1247_001:0562c14": "出門外。參頭又反過客邊立候寮。首座出簾外相接",
    "X63n1247_001:0562c15": "入。觸禮一拜。敘時暄(云云)萬福。稔聞道譽。無階參拜。",
    "X63n1247_001:0562c16": "此來幸得依棲。凡百更仗尊庇。喫茶起身。參頭稟云。",
    "X63n1247_001:0562c17": "適蒙維那送歸。上寮幸慈允。答云。領尊命。參頭列一",
    "X63n1247_001:0562c18": "行。觸禮一拜。翻轉主邊。一拜。首座過客邊。一拜。寮首",
    "X63n1247_001:0562c19": "座占主邊。對觀音立定。參頭依下列一行。問訊。從主",
    "X63n1247_001:0562c20": "邊拆訊。迤邐巡觀音帳一匝。首座依元舊處立定。一",
    "X63n1247_001:0562c21": "問訊。又回身客邊。一小問訊。或處寮主行人事。至此",
    "X63n1247_001:0562c22": "寮首座出人事。觸禮一拜。敘時暄。伏惟寮元禪師尊",
    "X63n1247_001:0562c23": "候萬福。(某)見前云。參頭領眾。巡四案訖。客頭執飛諸",
    "X63n1247_001:0562c24": "寮人事。頭首寮相見。各有一拜。敘時暄。伏惟(某)人萬",
    "X63n1247_001:0563a01": "福。(敘別)或相識尖相識。見前諸寮人事畢。到方丈謝。",
    "X63n1247_001:0563a02": "掛搭。或住持人。受兩展。敘時暄。伏惟萬福。其茲者天",
    "X63n1247_001:0563a03": "幸。重荷収錄。得依龍象之末。下情。(云云)。知事侍者。處",
    "X63n1247_001:0563a04": "人事。無拜。即敘時暄。常禮問訊。若大掛搭。堂司相看。",
    "X63n1247_001:0563a05": "付度牒訖。客頭引至僧堂。參頭面聖僧。燒一炷香。大",
    "X63n1247_001:0563a06": "展三拜。回身一小問訊。從首座位。巡堂一匝。仍舊列",
    "X63n1247_001:0563a07": "聖僧前問訊。即就侍者床。第三位少坐片時。行者報",
    "X63n1247_001:0563a08": "維那。至參頭。領眾起身。與維那分賓主問訊。還度牒",
    "X63n1247_001:0563a09": "一拜。參頭番。轉主邊。又一拜。或維那出門前或後門。",
    "X63n1247_001:0563a10": "只參頭一人送不出外。次客頭行者。引至眾寮。鳴板",
    "X63n1247_001:0563a11": "人事。與前小掛搭項。禮數通同。歸堂訖。晚方丈藥石。",
    "X63n1247_001:0563a12": "少敘平常禮。見前。次日方丈請茶。庫司有茶藥石。或",
    "X63n1247_001:0563a13": "處隨即回禮。或夏前一併回禮。知事頭首有回禮。三",
    "X63n1247_001:0563a14": "日不得散游。祇候茶湯。新到歸寮。寮首座有特為湯",
    "X63n1247_001:0563a15": "堂司。有特為湯。",
    "X63n1247_001:0563a16": "進退請頭首",
    "X63n1247_001:0563a17": "四更鐘鳴。首座領同班。到方丈。一拜告退。喫粥時。令",
    "X63n1247_001:0563a18": "行者請(某人)就方丈喫茶。住持親起燒香。歸位立定。",
    "X63n1247_001:0563a19": "白云。舊頭首已退。今拜請(某人)充(某)職事。侍者請與",
    "X63n1247_001:0563a20": "住持人。觸禮一拜。轉椅喫湯。住持分手。請耆舊一人。",
    "X63n1247_001:0563a21": "相伴首座。監寺分手。餘列兩邊。侍者特為燒香。首座",
    "X63n1247_001:0563a22": "起身謝湯。行者鳴堂前鐘。方丈同大眾。送頭首歸寮。",
    "X63n1247_001:0563a23": "先送首座。歸鉢位。住持有拜。次歸寮人事。住持立主",
    "X63n1247_001:0563a24": "邊。入簾內。觸禮一拜。送出交代。舊立主邊新客邊一",
    "X63n1247_001:0563b01": "拜。又新過主各一拜。或諸方名德首座住持升座罷。",
    "X63n1247_001:0563b02": "就法座前。同大眾禮。請後巡寮人事常禮。或晚方丈",
    "X63n1247_001:0563b03": "特為湯。或庫司湯行禮藥石。第二日方丈茶草飯。特",
    "X63n1247_001:0563b04": "為仍送茶湯五味。東西相照可爾。",
    "X63n1247_001:0563b05": "進退請知事",
    "X63n1247_001:0563b06": "知事預於第一晚鐘鳴。具威儀詣方丈。觸禮一拜。退",
    "X63n1247_001:0563b07": "職。次卑維那打遍食槌訖。監寺領同班。後門入。打槌",
    "X63n1247_001:0563b08": "一下云。白大眾。昨蒙和尚。俾充庫司。或云。知事今來。",
    "X63n1247_001:0563b09": "心力勞倦。告退歸堂。謹白先去聖僧前問訊。次回身",
    "X63n1247_001:0563b10": "住持前。問訊。兩展三禮。歸中聖僧前。大展三拜。然後",
    "X63n1247_001:0563b11": "巡堂一匝而出。粥罷。令行者喝。請大眾掛鉢。請知事",
    "X63n1247_001:0563b12": "侍者。聖聖前燒一炷香。巡堂一匝。不出堂外。却住持",
    "X63n1247_001:0563b13": "人面前問訊。側身歸右邊立。住持人懷中將批子付",
    "X63n1247_001:0563b14": "侍者。侍者却回聖僧帳邊立。打槌一下云。白大眾前",
    "X63n1247_001:0563b15": "知事告退。此務不可闕人。適奉方丈慈旨。今請(某)充",
    "X63n1247_001:0563b16": "(某)職事。謹白。打槌一下。侍者令行者。請就住持人面",
    "X63n1247_001:0563b17": "前。禮一拜。再白槌云。請知事訖。受職人行禮於住持",
    "X63n1247_001:0563b18": "前。兩展三拜。却從帳後轉。面聖僧前。大展三拜。起身。",
    "X63n1247_001:0563b19": "維那引巡堂一匝。至下間。行者喝。知事禮謝。大眾觸",
    "X63n1247_001:0563b20": "禮三拜。大眾答拜。行者喝。請大眾送新知事歸庫。新",
    "X63n1247_001:0563b21": "人與住持人事。觸禮三拜。敘時暄。云云交代而退。首",
    "X63n1247_001:0563b22": "座大眾人事畢。新知事懷香。詣方丈。謝住持。辭則免。",
    "X63n1247_001:0563b23": "或觸禮。次巡寮點心草飯特為。隨方建立。",
    "X63n1247_001:0563b24": "請待者",
    "X63n1247_001:0563c01": "方丈批下。堂司煩維那請。(某)上座充(某)侍者。維那請",
    "X63n1247_001:0563c02": "喫茶。茶罷。起燒一炷香。稟云。適奉方丈慈旨。請(某人",
    "X63n1247_001:0563c03": "充某侍者)。允請起身。觸禮一拜。遂同至方丈。維那白",
    "X63n1247_001:0563c04": "住持訖。侍者炷香禮拜。送歸侍司。送舊人歸眾寮。與",
    "X63n1247_001:0563c05": "寮首座人事。人事畢。行者引新舊巡寮。若請諸方頭",
    "X63n1247_001:0563c06": "角。自和會後。付堂司請。或就方丈請。後報維那人事",
    "X63n1247_001:0563c07": "矣。方丈禮儀皆主之。請新舊頭首知事。茶湯喫飯。藥",
    "X63n1247_001:0563c08": "石湯菓。首座則侍者躬請。如下頭首。即令行者請。齋",
    "X63n1247_001:0563c09": "前點心。放參前特為湯。行禮見前。次就請藥石。昏鐘",
    "X63n1247_001:0563c10": "嗚。方丈詣諸寮。點湯。隨寮各安排。祇候住持到寮主",
    "X63n1247_001:0563c11": "位坐。行者安排湯盞灯燭照道揖坐。侍者燒香。第二",
    "X63n1247_001:0563c12": "夜鐘鳴。有處都寺亦巡寮點湯。都寺即依客邊。分賓",
    "X63n1247_001:0563c13": "主禮。自起身燒香。方丈湯。兩班有謝。庫司無謝。如方",
    "X63n1247_001:0563c14": "丈湯菓入座。侍者燒香(禮畢。不再燒行)。",
    "X63n1247_001:0563c15": "念誦(諸般念誦附堂司須知)",
    "X63n1247_001:0563c16": "三八念誦。堂司行者。齋罷。報掛牌。覆方丈。參前鳴大",
    "X63n1247_001:0563c17": "鐘集眾。立堂前。知事上間。首座下間。大眾依巡堂圖",
    "X63n1247_001:0563c18": "立定。住持堂殿燒香。侍者隨後。或處到堂殿。住持燒",
    "X63n1247_001:0563c19": "香。禮三拜。(或處無)恐大眾久立。將至堂前。行者鳴鐘。維",
    "X63n1247_001:0563c20": "那候住持人入堂燒香。請客侍者。堂前請湯。先問訊",
    "X63n1247_001:0563c21": "首座巡訖。後知事侍者歸位。住持將出堂。維那方歸",
    "X63n1247_001:0563c22": "中央側立念誦。須要緩緩聲朗念。初三。十三。二十三",
    "X63n1247_001:0563c23": "念。皇風永扇。帝道遐昌。佛日增輝。法輪常轉。伽藍土",
    "X63n1247_001:0563c24": "地。護法護人。十方施主。增福增慧。為上良緣。念清淨",
    "X63n1247_001:0564a01": "法界十佛(云云)。初八。十八。二十八念。白大眾。如來大",
    "X63n1247_001:0564a02": "師入般涅槃。至今皇宋景定四年。已得二千二百一",
    "X63n1247_001:0564a03": "十三載。(隨年增)。是日已過。命亦隨減。如少水魚。思有",
    "X63n1247_001:0564a04": "何樂。汝等當勤精進。如救頭然。但念無常。慎勿放逸。",
    "X63n1247_001:0564a05": "伽藍土地。護法護人。十方施主。增福增慧。為如上緣。",
    "X63n1247_001:0564a06": "念清淨法身十佛。念罷。住持先入依位立定。首座頌",
    "X63n1247_001:0564a07": "眾入堂。面聖僧三人。一上問訊。次回身問訊。住持接",
    "X63n1247_001:0564a08": "巡堂知事。後令作一班巡堂。就圖坐。喫湯。湯畢。鳴放",
    "X63n1247_001:0564a09": "參打鐘三下。大眾和南。住持先出堂。首座大眾各出",
    "X63n1247_001:0564a10": "單。如無喫湯。不必巡堂。只念誦罷。即令行者喝云。大",
    "X63n1247_001:0564a11": "眾免巡堂。亦鳴鐘三下。大眾和南散。",
    "X63n1247_001:0564a12": "夏前特為新到茶單狀式",
    "X63n1247_001:0564a13": "安眾寮前。",
    "X63n1247_001:0564a14": "今晨齋退。堂頭和尚就寢堂。點茶一中。特為新到首",
    "X63n1247_001:0564a15": "座。伏望眾慈。同垂光降。幸甚。",
    "X63n1247_001:0564a16": "今月　　日　侍司　(某)　　謹白。",
    "X63n1247_001:0564a17": "具名列在后(僉名須真楷書兩字名謹拜尊命　　晚藥石掛小碑云)。",
    "X63n1247_001:0564a18": "堂頭和尚今晚請新掛搭首座藥石。",
    "X63n1247_001:0564a19": "今月　日　客頭行者　(某)　承準。",
    "X63n1247_001:0564a20": "首座夏前請新到茶狀式",
    "X63n1247_001:0564a21": "首座比丘(某)啟。取今晨齋退。就(某)處。點茶一中。特為",
    "X63n1247_001:0564a22": "新到首座禪師。伏望　眾慈同垂光降。",
    "X63n1247_001:0564a23": "今月　　日　首座比丘　(某)　狀。",
    "X63n1247_001:0564a24": "此後亦列書新到名。安眾寮前。與眾僉名。",
    "X63n1247_001:0564b01": "今時寫知字　依字非也。可寫某　敬領。",
    "X63n1247_001:0564b02": "尊命。",
    "X63n1247_001:0564b03": "寮首座狀式一同。若云。狀即有皮。已上行禮。即與特",
    "X63n1247_001:0564b04": "為同。",
    "X63n1247_001:0564b05": "夏前特為新到茶",
    "X63n1247_001:0564b06": "庫司同首座。一日就照堂。安排設位。眉帕帳。設粥罷。",
    "X63n1247_001:0564b07": "具單狀。請式在前。行者安排照牌。齋罷。鳴板。依照牌",
    "X63n1247_001:0564b08": "立定。却從四頌。頭巡揖坐。却歸本位。看眾人収足。却",
    "X63n1247_001:0564b09": "起身炷香。又隨項頭巡。起大項頭。或一或二。至末位",
    "X63n1247_001:0564b10": "處。當問訊復歸中央。小問訊。却歸位。行茶。茶罷。起身",
    "X63n1247_001:0564b11": "與新到。敘常禮。或庫司客司接後特為。即依前禮。",
    "X63n1247_001:0564b12": "解結人事",
    "X63n1247_001:0564b13": "上堂罷。令行者掇香卓進前。都寺首座同挑香。或西",
    "X63n1247_001:0564b14": "堂亦同上。有處西堂在先。作一項人事。兩展三拜。一",
    "X63n1247_001:0564b15": "展云。此際安居禁足。獲奉巾瓶。惟仗和尚法力。無諸",
    "X63n1247_001:0564b16": "難事。再展敘時暄。(云云)退身。觸禮三拜。惟小師侍者。",
    "X63n1247_001:0564b17": "在後禮拜。知事歸庫。首座領眾到庫。觸禮三拜。次歸",
    "X63n1247_001:0564b18": "堂前。首座立上間。書記同大眾立下間。觸禮三拜。人",
    "X63n1247_001:0564b19": "事退。依巡堂圖立定。名德西堂。先歸巡堂位。次首座",
    "X63n1247_001:0564b20": "迤邐。領眾巡堂。一匝歸堂定。行者喝云。首座禮謝。大",
    "X63n1247_001:0564b21": "眾三拜。(唱大眾普同人事)知事入堂。面聖僧。大展三拜。巡堂",
    "X63n1247_001:0564b22": "一匝。歸中間板首立。行者喝。知事禮謝。大行三拜。知",
    "X63n1247_001:0564b23": "事出。斂堂前鐘。住持入堂炷香。大展三拜。巡堂一匝。",
    "X63n1247_001:0564b24": "小師出後門避之。住持歸堂立定。(行者喝)方丈與大",
    "X63n1247_001:0564c01": "眾人事三拜。次侍者燒香喫茶。",
    "X63n1247_001:0564c02": "大特為茶(榜式在前侍者具禮請首座)",
    "X63n1247_001:0564c03": "齋時長板鳴。侍者入堂燒香。大展三拜。巡堂一匝。堂",
    "X63n1247_001:0564c04": "前一同。先下間。後上間。却還中央。問訊退。若都寺首",
    "X63n1247_001:0564c05": "座請茶行禮。則先聖僧。後回身住持前。問訊。次巡堂。",
    "X63n1247_001:0564c06": "與前同。齋前綉複。安排照牌。在堂前請。知事相伴。首",
    "X63n1247_001:0564c07": "座設位。住持對面。都寺同班。前門分手下手知事。後",
    "X63n1247_001:0564c08": "門分手鼓鳴。侍者堂前候首座入位。請首座起請下",
    "X63n1247_001:0564c09": "手。上坐送首座。至設位。回至堂外鳴鍾。接方丈入座。",
    "X63n1247_001:0564c10": "次燒佛前內外上下間香。回本處。問訊。次首座前問",
    "X63n1247_001:0564c11": "訊。回聖僧前。過巡堂。至門內。都寺位住。次堂外上下",
    "X63n1247_001:0564c12": "間。回立佛前。俟行茶。將次又首座前問訊勸茶。回聖",
    "X63n1247_001:0564c13": "僧前。大展三拜。巡堂同前。次収方丈首座盞。首座起",
    "X63n1247_001:0564c14": "至方丈前。兩展三拜。一云。伏承尊慈。特賜前點。(云云)",
    "X63n1247_001:0564c15": "次展云。時暄。退身。觸禮三拜。從帳後。出前門。方丈送",
    "X63n1247_001:0564c16": "出。方丈復回入座捧盞。侍者燒一炷相伴香。却鳴皷",
    "X63n1247_001:0564c17": "三下。首座詣方丈謝。或即法堂。如或結夏夜。特為湯",
    "X63n1247_001:0564c18": "禮。一同就坐藥石。監寺看首座謝湯。到本位坐。却隨",
    "X63n1247_001:0564c19": "去面前問訊。帳後轉歸中央。問訊燒香。燒香訖。先住",
    "X63n1247_001:0564c20": "持人前問訊。後首座。次上不間。堂前常禮。行者喝請。",
    "X63n1247_001:0564c21": "大眾下鉢藥石。藥石罷。打皷三下。出堂。堂前團拜。",
    "X63n1247_001:0564c22": "監寺特為首座首座特為藏主(茶禮見前)",
    "X63n1247_001:0564c23": "長板鳴。燒香。巡堂禮。及齋罷揖坐。燒香行禮。不再書。",
    "X63n1247_001:0564c24": "只是勸茶。大展三拜。先首座面前問訊。後住持問訊。",
    "X63n1247_001:0565a01": "從板頭巡堂一匝。茶將次先収。和尚首座二分盞。知",
    "X63n1247_001:0565a02": "事領同班住持人面前。兩展三拜。謝茶送和尚。先出",
    "X63n1247_001:0565a03": "堂前。後送首座堂前。觸禮一拜。首座特為藏主。亦如",
    "X63n1247_001:0565a04": "是。",
    "X63n1247_001:0565a05": "茶榜式(湯同請茶早以香詣方丈請)",
    "X63n1247_001:0565a06": "庫司今晨齋退。就雲堂點茶一中。特為首座暨大眾。",
    "X63n1247_001:0565a07": "聊旌(結制至節　解制献歲)之儀。伏望眾慈。同垂光伴。幸甚。",
    "X63n1247_001:0565a08": "今月　　日　庫司比丘　(某)　拜請。",
    "X63n1247_001:0565a09": "首座請茶狀式",
    "X63n1247_001:0565a10": "首座比丘(某)今晨齋退。就雲堂點茶一中。特為知藏。",
    "X63n1247_001:0565a11": "或後堂書記禪師暨大眾。聊旌(結制至即　解制献歲)之儀。仍",
    "X63n1247_001:0565a12": "請諸知事。同垂光降。謹狀。",
    "X63n1247_001:0565a13": "今月　　日　首座比丘　(某)　狀。",
    "X63n1247_001:0565a14": "狀請(某人)　首請比丘　(某)　謹封。",
    "X63n1247_001:0565a15": "庫司藥石榜式(貼堂前下間)",
    "X63n1247_001:0565a16": "庫司今晚就雲堂藥石一中。特為首座暨大眾。聊旌",
    "X63n1247_001:0565a17": "(結制至節　解制献歲)之儀。伏望眾慈。同垂光降。幸甚。",
    "X63n1247_001:0565a18": "今月　　日　庫司比丘　(某)　拜請。",
    "X63n1247_001:0565a19": "方丈若遇解結冬年先書小榜子貼湯榜下",
    "X63n1247_001:0565a20": "免來晨人事式",
    "X63n1247_001:0565a21": "來晨結制。應兩班耆舊法眷小師鄉人道舊。容陞座",
    "X63n1247_001:0565a22": "罷。就法堂。普同人事。不勞過訪。特茲稟聞。切希聦悉。",
    "X63n1247_001:0565a23": "咨稟。",
    "X63n1247_001:0565a24": "諸山相見",
    "X63n1247_001:0565b01": "如大尊宿到寺。即就安排。依賓主相見。各炷香三拜。",
    "X63n1247_001:0565b02": "次知事頭首大眾。并作一項挑香人事。試□展拜。看",
    "X63n1247_001:0565b03": "受不受。次侍者炷香展拜。行者喝請。知事頭首相伴",
    "X63n1247_001:0565b04": "喫湯。只是空盞備禮。或法眷小師侍者炷香展拜。次",
    "X63n1247_001:0565b05": "當寺參頭行者領眾挑香禮拜。帶來參隨行者人力。",
    "X63n1247_001:0565b06": "就此後拜。主人喫湯罷。知事頭首送安下分。賓主備",
    "X63n1247_001:0565b07": "香人事。無拜。敘時暄(云云)。次知事頭首侍者法眷小",
    "X63n1247_001:0565b08": "師及相識。隨頭問訊訖。住持同侍者相引巡寮。當晚",
    "X63n1247_001:0565b09": "特為湯係請客。請云。今晚堂頭和尚。就寢堂點湯。望",
    "X63n1247_001:0565b10": "垂開允。無敘時暄。兩班相伴。喫湯鳴皷。特為禮見。前",
    "X63n1247_001:0565b11": "退皷三下。藥石相伴。在人請。昏鐘鳴。湯菓相伴。次特",
    "X63n1247_001:0565b12": "為飯。係庫司請。同侍者。到安下處。同炷香一拜。(有不",
    "X63n1247_001:0565b13": "拜)。監寺咨請喫飯。侍者就請。方丈齋退。特為點茶。伏",
    "X63n1247_001:0565b14": "望慈悲。開允相伴。隨意請。或法眷小師大展拜。如平",
    "X63n1247_001:0565b15": "常。諸山即問訊。若法屬相見。卑見尊。當請主翁廟坐。",
    "X63n1247_001:0565b16": "炷香再拜。若尊見卑。主雖居主。就中央設廟坐。待客",
    "X63n1247_001:0565b17": "分手。請大耆舊。一人相伴。或喫茶。或特為人事展拜。",
    "X63n1247_001:0565b18": "在人舉行。或諸方名德到山。有具狀。請陞座。激揚後",
    "X63n1247_001:0565b19": "學矣。",
    "X63n1247_001:0565b20": "請狀式",
    "X63n1247_001:0565b21": "具位姓(某)右(某)(有處住持名有處監寺名)敬以來卑禮屈。舉揚宗",
    "X63n1247_001:0565b22": "旨。開發後學。伏望慈悲。俯垂攝受。謹狀。",
    "X63n1247_001:0565b23": "年　月　　日　具位　(某人)　狀。",
    "X63n1247_001:0565b24": "鍾鼓法則",
    "X63n1247_001:0565c01": "朝暮大鍾。一百八聲。啟建滿散念誦。接尊官。新住持",
    "X63n1247_001:0565c02": "一通過堂。堂前鍾(七下退堂放參三下)集眾堂前殿上等處。各",
    "X63n1247_001:0565c03": "一通。上堂鼓三通。入堂報齋。辭眾三下。齋粥二通。普",
    "X63n1247_001:0565c04": "說告香五下。小參秉掃二通。施主至。兩班接門首鼓",
    "X63n1247_001:0565c05": "五下。動眾接送一通。浴鼓三通分次第。",
    "X63n1247_001:0565c06": "專使請住持",
    "X63n1247_001:0565c07": "請當代到彼。先見知客。次知事送安下訖。却安排疏",
    "X63n1247_001:0565c08": "帖於寢堂上。住持出人事。咨稟呈疏。帖了炷香。大展",
    "X63n1247_001:0565c09": "三拜。知客引諸寮人事。如請彼頭首知事耆舊入門。",
    "X63n1247_001:0565c10": "先知客。知客引見方丈。送安下。次往庫司。諸寮人事。",
    "X63n1247_001:0565c11": "却同侍者。詣方丈咨稟。住持(某)院。今請(某人)住持。即",
    "X63n1247_001:0565c12": "同却事。頭首同詣寮中勸請。就法堂安排疏帖。主人",
    "X63n1247_001:0565c13": "先引座。升堂下座。次新主人拈帖法語。與維那宣疏。",
    "X63n1247_001:0565c14": "付書記讀。如更下頭首宣讀。若未出世人。付法衣。有",
    "X63n1247_001:0565c15": "法語。新人拈衣披。後指法座。升座下來。與主人人事。",
    "X63n1247_001:0565c16": "(某人)知事頭首大眾人事。次方丈首座同大眾。送安",
    "X63n1247_001:0565c17": "下。知客引巡寮。後設受請齋。山門特為飯茶。發離日。",
    "X63n1247_001:0565c18": "三門頭設位帳。設特為湯禮。與特為諸山茶湯同。",
    "X63n1247_001:0565c19": "專使齋",
    "X63n1247_001:0565c20": "安排僧堂內。新主人與彼主人相對坐。如當代。不要",
    "X63n1247_001:0565c21": "排座。只專使躬詣禮請。寮舍行者請齋時。專使堂前。",
    "X63n1247_001:0565c22": "祗候彼主人及新人入堂(揖坐燒香)先到彼主人。次新人",
    "X63n1247_001:0565c23": "面前問訊。然後上下間問訊。及堂外。再入堂問訊。出",
    "X63n1247_001:0565c24": "堂外喫飯。次燒香下襯。先主人。次新人。後僧眾。襯訖",
    "X63n1247_001:0566a01": "問訊。行茶約湯瓶出。先収住持與新人盞。專使直往",
    "X63n1247_001:0566a02": "後門新人前。兩展三拜。送出後門。次往住持人前。亦",
    "X63n1247_001:0566a03": "兩展。一同起身。專使送出前門。有處先送新人出前",
    "X63n1247_001:0566a04": "門。後送本院住持出堂。候主人出。問訊訖。再入堂。燒",
    "X63n1247_001:0566a05": "一炷相伴香。大展三拜。巡堂一匝。堂外同却歸堂中",
    "X63n1247_001:0566a06": "央。一問訊。方収盞。鳴皷三下。退堂。次往方丈庫司謝。",
    "X63n1247_001:0566a07": "若免專使當晚。安排藥石。彼主人及新人。昏鐘鳴。湯",
    "X63n1247_001:0566a08": "菓。却請知事頭首相伴。",
    "X63n1247_001:0566a09": "新住持入院",
    "X63n1247_001:0566a10": "住持入院。看何處安泊。前通書了。耆舊兩班大眾合",
    "X63n1247_001:0566a11": "往問訊。或新人批帖。免則已。知事當取問何日入院。",
    "X63n1247_001:0566a12": "庫司報堂司掛牌。至期動法器。大眾出三門排班。迎",
    "X63n1247_001:0566a13": "接新人。指三門佛殿佛事。方歸堂。新人面聖僧三拜。",
    "X63n1247_001:0566a14": "維那問訊。引巡堂一匝。又請歸鉢位。一拜。出堂。詣土",
    "X63n1247_001:0566a15": "地祖堂。有法語。次上方丈。據座燒香一炷。侍者問訊。",
    "X63n1247_001:0566a16": "主人佛事。",
    "X63n1247_001:0566a17": "都寺呈印俻狀。安棹上。主人看封。行者拆封。呈主人。",
    "X63n1247_001:0566a18": "就狀書日子押號。行者使印付都寺。収其印封。付衣",
    "X63n1247_001:0566a19": "鉢。侍者収三日內。堂司呈度牒。",
    "X63n1247_001:0566a20": "狀式。",
    "X63n1247_001:0566a21": "當寺庫司比丘(某)等。常住圖印一顆。申納新命堂頭",
    "X63n1247_001:0566a22": "大和尚。伏候慈旨。謹狀。",
    "X63n1247_001:0566a23": "(某)年(某)月　日　庫司比丘　狀。",
    "X63n1247_001:0566a24": "退棹。知事全班立定。燒香問訊。兩展三拜。辭云。重承",
    "X63n1247_001:0566b01": "和尚光據法筵。下情(云云)。答云。自慚疎拙(云云)。首座",
    "X63n1247_001:0566b02": "大眾草賀。行者喝請。兩班耆舊寢堂献湯。湯罷。方丈",
    "X63n1247_001:0566b03": "少歇點心。都寺懷香狀。請飯。",
    "X63n1247_001:0566b04": "狀式。",
    "X63n1247_001:0566b05": "當寺庫司比丘(某)等。右(某)啟。取今辰午刻。就雲堂俻",
    "X63n1247_001:0566b06": "飯。祇候伏望　尊慈。俯賜降重。謹狀。",
    "X63n1247_001:0566b07": "狀拜請新命堂頭大和尚(某)等謹封。",
    "X63n1247_001:0566b08": "諸寮預掛牌。上堂少頃。侍者覆上堂。至法座前。專使",
    "X63n1247_001:0566b09": "燒香。行禮。主人熏帖提法語。付維那讀。次拈疏法語。",
    "X63n1247_001:0566b10": "付頭首資。次讀畢。次指□座法語。上法座。侍者同上。",
    "X63n1247_001:0566b11": "拈香祝聖。祝聖罷。拈官員香。(某人)自懷法嗣香就座。",
    "X63n1247_001:0566b12": "侍者下依平常。上堂出班。兩班立定。索話問答。提綱",
    "X63n1247_001:0566b13": "敘謝。法座有所在疏帖。專使預令行者安排法堂東",
    "X63n1247_001:0566b14": "邊香。早准備迎主人。到彼行禮炷香。觸禮三拜。呈帖",
    "X63n1247_001:0566b15": "疏。後法座前。拈出說禪。付宣讀。有所免即拈出。主人",
    "X63n1247_001:0566b16": "陞座下座。慶賀人事。有處先令行者喝諸山人事。次",
    "X63n1247_001:0566b17": "本院知事頭首。西堂同上炷香。或兩展一拜。免則觸",
    "X63n1247_001:0566b18": "禮。大眾亦然。次法眷小師行者隨後。逐項挑香。展拜",
    "X63n1247_001:0566b19": "人事畢。巡寮。諸寮眾盡出接送。惟大眾則無盡出。巡",
    "X63n1247_001:0566b20": "寮畢。都寺懷香。詣方丈請茶。有處有絹素大茶湯榜。",
    "X63n1247_001:0566b21": "如無。即具狀請。",
    "X63n1247_001:0566b22": "狀式云。",
    "X63n1247_001:0566b23": "當寺比丘(某)等。在(某)啟。取今辰齋退。就雲堂特為點",
    "X63n1247_001:0566b24": "茶。聊伸陳賀之儀。伏望尊慈。俯垂光降。謹狀。",
    "X63n1247_001:0566c01": "年　月　　日　比丘(某)等狀。",
    "X63n1247_001:0566c02": "茶罷。都寺領同班謝。展禮見前次。若有特為茶湯。請",
    "X63n1247_001:0566c03": "頭首相伴眾。知事行禮。具照牌。僧堂前大眾立定。鳴",
    "X63n1247_001:0566c04": "堂前鍾。接住持入堂。歸位問訊。帳後轉行禮。與特為",
    "X63n1247_001:0566c05": "禮。同見前。不再錄。茶將次。先収主人一分盞。都寺同",
    "X63n1247_001:0566c06": "班。兩展謝送出。復歸堂。燒一炷相伴香。鳴皷三下。退",
    "X63n1247_001:0566c07": "堂。入院之後。禮及法則。提點常住。在主人舉行。",
    "X63n1247_001:0566c08": "諸方尊宿遺書到",
    "X63n1247_001:0566c09": "專使持書到寺。先見知客。次往侍司。引見住持。常禮",
    "X63n1247_001:0566c10": "茶罷。起身燒香。通遺書及遺囑何物。方丈令行者請",
    "X63n1247_001:0566c11": "兩班茶。告以(某人)迁化。開書讀畢。點湯。送安下。次巡",
    "X63n1247_001:0566c12": "寮。方丈親分付書記祭文。報庫司。安排祭食。次日法",
    "X63n1247_001:0566c13": "堂西序設位。粥罷。陞座。座前住持少立。專使進前燒",
    "X63n1247_001:0566c14": "香。呈遺書。住持接書。香上熏。令侍者付維那宣。後登",
    "X63n1247_001:0566c15": "座說法。說法畢。下座燒香。舉哀三兩聲。如平常。無舉",
    "X63n1247_001:0566c16": "哀。點茶湯。獻食。維那問訊。出班燒香。住持拈香。次兩",
    "X63n1247_001:0566c17": "班拈香。拈香畢。維那宣祭文。舉經回向。就此看輕重。",
    "X63n1247_001:0566c18": "或法眷故舊。或小師人等。相慰人事。却備管待。專使",
    "X63n1247_001:0566c19": "襯施。在人多寡。",
    "X63n1247_001:0566c20": "當代住持迁化",
    "X63n1247_001:0566c21": "尊宿迁化。當預先請知事頭首。抄劄分曉書偈。分付",
    "X63n1247_001:0566c22": "庫司一行人主事遺囑。寫諸山書。安排法堂西畔。先",
    "X63n1247_001:0566c23": "淨髮沐浴。著衣趺座。入龕。請一尊宿移龕。移龕定。鳴",
    "X63n1247_001:0566c24": "鐘。集眾。諷經。龕安西邊中央。法座上掛真。(有佛事)。中",
    "X63n1247_001:0567a01": "安排供養。東邊安排床帳臥具衣架手巾法衣香卓",
    "X63n1247_001:0567a02": "等。遂發遺書去。諸山請當寺首座。作喪主。或外請人。",
    "X63n1247_001:0567a03": "大眾接。或山門祭文。別請喪司書記。及掌財一項人。",
    "X63n1247_001:0567a04": "主其後事。其念誦等儀。具載堂司。須知。",
    "X63n1247_001:0567a05": "報訃狀式",
    "X63n1247_001:0567a06": "(某)寺喪司比丘(某)。右(某)啟。山門不幸。今月(某)日。堂頭",
    "X63n1247_001:0567a07": "和尚。遽以歸真。謹以訃告。謹狀。",
    "X63n1247_001:0567a08": "年月　　日　喪司比丘　(某)　狀。",
    "X63n1247_001:0567a09": "可漏　狀申　某人　比丘　(某)　謹封。",
    "X63n1247_001:0567a10": "遺書式",
    "X63n1247_001:0567a11": "住山無補。依鄰壁之輝光。揣已奚堪。了世緣之幻夢。",
    "X63n1247_001:0567a12": "莫諧面別。但切心馳。更祈佛日以揮戈。頓使宗風而",
    "X63n1247_001:0567a13": "益有(在人勿拘此)。",
    "X63n1247_001:0567a14": "介石瑛和尚遺書上傳宰免補助(古田靈佛)",
    "X63n1247_001:0567a15": "偶應微緣。來托棠陰之庇。俄驚大幻。去先薤露之睎。",
    "X63n1247_001:0567a16": "念生平三處住持。於常住。一毫無取。衣盂單薄。道具",
    "X63n1247_001:0567a17": "蕭疎。願蠲補助之需。以表慈仁之政。名哲自保。無令",
    "X63n1247_001:0567a18": "任怨以害身。果報非虗。更冀當官而植福。垂死有請。",
    "X63n1247_001:0567a19": "敘別無階。益遠台光。伏惟珍重(加定年間傳宰覽",
    "X63n1247_001:0567a20": "　捨俸助彼事求　兌補助等)。",
    "X63n1247_001:0567a21": "維那須知",
    "X63n1247_001:0567a22": "隨機應變。嘆佛疏語。清規具載。職事詳悉。僧堂後架",
    "X63n1247_001:0567a23": "眾寮洛司淨所延壽堂塔所皆主之。住持出入公界",
    "X63n1247_001:0567a24": "參賀。俟歸掛牌。報眾祇接。如免。即上方丈問訊。掛搭",
    "X63n1247_001:0567b01": "請假。及亡僧事。須皆子細。母令外議。調和上下。得人",
    "X63n1247_001:0567b02": "喜敬。是名悅眾。",
    "X63n1247_001:0567b03": "聖節佛殿念誦",
    "X63n1247_001:0567b04": "切以。皇風永扇。帝道遐昌。當[袖由+區]星繞電之時。適誕月",
    "X63n1247_001:0567b05": "屆晨之際。敬裒清眾。恭詣寶方。誦諸佛之洪名。祝一",
    "X63n1247_001:0567b06": "人之睿筭。念清淨　　上來念誦洪因。祝延　今上",
    "X63n1247_001:0567b07": "皇帝聖壽無疆。金剛無量壽佛諸尊。",
    "X63n1247_001:0567b08": "出班拈香(庫司先安排香)",
    "X63n1247_001:0567b09": "維那先立爐前東畔揖。住持拈香。侍者捧匣。次兩班",
    "X63n1247_001:0567b10": "進。佛生日成道涅槃祝聖。不回身問訊。拈香了。行者",
    "X63n1247_001:0567b11": "喝展拜。其土地前已下處。有回身請香。",
    "X63n1247_001:0567b12": "啟建滿散　浴佛(四月八日)成道(十二月初八)涅盤(二月",
    "X63n1247_001:0567b13": "十五)",
    "X63n1247_001:0567b14": "第一晚報眾。來早具威儀。次早升堂。下大殿。點茶湯。",
    "X63n1247_001:0567b15": "出班拈香。嘆佛(隨件改)宣疏。知客過手爐。住持跪接。侍",
    "X63n1247_001:0567b16": "者跪進香。次舉經回向散。浴佛偈。我今灌沐諸如來。",
    "X63n1247_001:0567b17": "淨智莊嚴功德聚。五濁眾生令離垢。同證如來淨法",
    "X63n1247_001:0567b18": "身　楞嚴會(無出班拈香)。",
    "X63n1247_001:0567b19": "結夏念誦",
    "X63n1247_001:0567b20": "切以。薰風扇野。炎帝司方。當覺皇結制之辰。是釋氏",
    "X63n1247_001:0567b21": "護生之日。躬裒大眾。肅詣靈祠。誦持萬德洪名。回向",
    "X63n1247_001:0567b22": "合堂真宰。欲祈加護。得遂安居。仰憑大眾念。十佛(云",
    "X63n1247_001:0567b23": "云)。",
    "X63n1247_001:0567b24": "上來念誦功德。祝獻當山土地(云云)。護伽藍神。合堂",
    "X63n1247_001:0567c01": "真宰。伏願神功叶贊。發輝有利之勳。梵苑昌隆。永錫",
    "X63n1247_001:0567c02": "無私之慶。再念(十方三世云云)。",
    "X63n1247_001:0567c03": "解夏",
    "X63n1247_001:0567c04": "金風扇野。白帝司方。當覺皇解制之辰。乃法歲周圓",
    "X63n1247_001:0567c05": "之日。九旬無難。一眾咸安。誦持諸佛洪名。仰答合堂",
    "X63n1247_001:0567c06": "真宰。伏願(見同前)。",
    "X63n1247_001:0567c07": "至節",
    "X63n1247_001:0567c08": "時當惡歲。節屆書雲。是一陽來復之初。乃萬物發生",
    "X63n1247_001:0567c09": "之始(云云)。",
    "X63n1247_001:0567c10": "除夜",
    "X63n1247_001:0567c11": "東皇布令。北斗回杓。當七十二候以云周。乃三十六",
    "X63n1247_001:0567c12": "旬之告畢。",
    "X63n1247_001:0567c13": "凡遇三八念誦。大眾依念誦圖立定。俟住持人入堂",
    "X63n1247_001:0567c14": "燒香出。却念十佛。微細禮數。見前三八念誦項分曉。",
    "X63n1247_001:0567c15": "不再舉。如當夜小參。不打放參鐘。",
    "X63n1247_001:0567c16": "大帳年供帳式",
    "X63n1247_001:0567c17": "預令行者買紙。寫狀式。貼堂前下間。須寫三本。一本",
    "X63n1247_001:0567c18": "州。一本縣。一本堂司。隨方立例。",
    "X63n1247_001:0567c19": "(某)寺散僧(某)。今蒙官司括責(某)年分大僧文帳。事須",
    "X63n1247_001:0567c20": "至供申者。右(某)本貫(某)州(某)縣人事。俗姓(某)為戶。見",
    "X63n1247_001:0567c21": "年幾歲。昨於(某)年買(某)字號。度牒□道。禮(某)寺(某)為",
    "X63n1247_001:0567c22": "師。於(某)年(某)月(某)日。恭遇(某)聖節。開壇受戒。請到六",
    "X63n1247_001:0567c23": "念。戒牒全。(某)年文帳。在(某)處供申。所供在前。並皆詣",
    "X63n1247_001:0567c24": "實。謹狀。",
    "X63n1247_001:0568a01": "(某)年月　　日　散僧　(某)號狀。",
    "X63n1247_001:0568a02": "祖忌(達磨忌十月初五。出傳灯)",
    "X63n1247_001:0568a03": "堂司具疏。先覆方丈。首座安排香花等供養。或昏鐘",
    "X63n1247_001:0568a04": "鳴。念誦諷經。或齋前。如不念誦。只出班燒香。舉經拈",
    "X63n1247_001:0568a05": "香不回身。",
    "X63n1247_001:0568a06": "念誦",
    "X63n1247_001:0568a07": "悲願深重。大道難名。幸忝潤於餘波。致有光於後裔。",
    "X63n1247_001:0568a08": "適屆真常之日。恭陳追慕之儀。仰憑清眾念十佛云",
    "X63n1247_001:0568a09": "云　　舉經回向如常。",
    "X63n1247_001:0568a10": "上來念誦酬經。伏為開山(某)祖師。上酬慈蔭。再念十",
    "X63n1247_001:0568a11": "方　　次日諷經回向。伏願在人。",
    "X63n1247_001:0568a12": "病僧念誦",
    "X63n1247_001:0568a13": "切以毗耶居士。猶陳問疾之因。牛山祖師。尚有縈風",
    "X63n1247_001:0568a14": "之果。是日即有病僧(某)。偶沾微恙。遂□□綿。累服藥",
    "X63n1247_001:0568a15": "而未痊。慮幻軀之匪實。謹裒清眾和合。同音誦諸佛",
    "X63n1247_001:0568a16": "之洪名。掃病魔而退舍。仰憑尊眾念。清淨法身云。",
    "X63n1247_001:0568a17": "上來念誦。伏為病僧(某)人。祈保平安。伏願諸緣未斷。",
    "X63n1247_001:0568a18": "即遂康寧。大數難逃。早生安養。又一心清淨。四大輕",
    "X63n1247_001:0568a19": "安。壽命與慧命延長。色身與法身堅固念(云云)。",
    "X63n1247_001:0568a20": "尊宿大夜",
    "X63n1247_001:0568a21": "白大眾。堂頭和尚。既歸真寂。眾失所依。但念無常。切",
    "X63n1247_001:0568a22": "勿放逸。恭裒大眾。肅詣龕幃。誦持諸佛洪名。上資尊",
    "X63n1247_001:0568a23": "靈覺路。仰憑大眾念。舉大悲呪　　上來念誦諷經",
    "X63n1247_001:0568a24": "功德。資助尊靈。莊嚴報地。伏願隨意。",
    "X63n1247_001:0568b01": "次知客接舉楞嚴鄉人法眷。上祭諷經隨意　　舉",
    "X63n1247_001:0568b02": "龕。(常云)山頭念誦。切以雙趺示相。紹靈鷲之遺規。隻履",
    "X63n1247_001:0568b03": "西歸。儼少林之垂範。全機隱顯。成法始終。仰憑大眾",
    "X63n1247_001:0568b04": "念。十佛(資助尊靈稱揚十念西方)。",
    "X63n1247_001:0568b05": "上來稱揚寶號。恭贊化權。惟願體極光宗。品位頓超",
    "X63n1247_001:0568b06": "於佛祖。用開儀範。悲心咸格於人天。收幻化之百駭。",
    "X63n1247_001:0568b07": "入火光之三昧。茶傾三奠。香爇一爐。奉送雲程。和南",
    "X63n1247_001:0568b08": "聖眾。",
    "X63n1247_001:0568b09": "尊宿住持唱衣",
    "X63n1247_001:0568b10": "留衣表信。乃列祖之垂規。以法破慳。稟先聖之儀範。",
    "X63n1247_001:0568b11": "今茲估唱。用表無常。仰憑大眾。念念捉衣。佛事唱畢",
    "X63n1247_001:0568b12": "　　上來唱衣念誦功德。伏為(某)人。資助覺靈。莊嚴",
    "X63n1247_001:0568b13": "報地。念十方三世(云云)　　或念伏願隨意。",
    "X63n1247_001:0568b14": "平僧大夜念誦(大夜維那念誦稱之者兩字名。餘回向一字名)",
    "X63n1247_001:0568b15": "切以生死交謝。寒暑迭迁。其來也電擊長空。其去也",
    "X63n1247_001:0568b16": "波澄大海。是日即有新圓寂(某)人。生緣既盡。大命俄",
    "X63n1247_001:0568b17": "迁。了諸行之無常。乃寂滅而為樂。恭裒大眾。肅詣龕。",
    "X63n1247_001:0568b18": "幃誦諸佛之洪名。薦清魂於覺路。仰憑大眾念。清淨",
    "X63n1247_001:0568b19": "法身十佛(云云)　　舉經。",
    "X63n1247_001:0568b20": "上來念誦諷經功德。伏為(某人)莊嚴覺路。伏願神超",
    "X63n1247_001:0568b21": "淨域。業謝塵勞。蓮開上品之花。佛受一生之記。再念",
    "X63n1247_001:0568b22": "(云云)　　舉龕念誦出喪。",
    "X63n1247_001:0568b23": "將舉靈龕。赴茶毗之盛禮。仰憑尊眾。誦諸佛之洪名。",
    "X63n1247_001:0568b24": "用表攀違。上資覺路念佛(云云)。",
    "X63n1247_001:0568c01": "山頭念誦",
    "X63n1247_001:0568c02": "切以。是日即有新圓寂(某人)。既隨緣而順寂。乃依法",
    "X63n1247_001:0568c03": "以茶毗。焚百年行道之身。入一路涅槃之境。仰憑尊",
    "X63n1247_001:0568c04": "眾。資助覺靈。稱揚十念。",
    "X63n1247_001:0568c05": "上來稱揚聖號。資助往生。惟願慧鏡分輝。真風散彩。",
    "X63n1247_001:0568c06": "菩提園裏。開敷覺意之花。法性海中。蕩滌自心之垢。",
    "X63n1247_001:0568c07": "茶傾三奠。香爇一爐。奉送雲程。和南聖眾　舉大悲",
    "X63n1247_001:0568c08": "呪回向　上來云　次楞嚴呪。",
    "X63n1247_001:0568c09": "唱衣念誦",
    "X63n1247_001:0568c10": "鳴堂前鐘。集眾定。維那鳴磬一聲云。浮雲散而影不",
    "X63n1247_001:0568c11": "留。殘燭盡而光自滅。今茲估唱。用表無常。仰憑尊眾",
    "X63n1247_001:0568c12": "念。十佛云　　打磬白眾。",
    "X63n1247_001:0568c13": "夫唱衣之法。蓋稟常規。新舊短長。自宜照顧。錢須足",
    "X63n1247_001:0568c14": "陌。無以新錫相兼。磬聲斷後。不得反悔。謹白。唱衣竟。",
    "X63n1247_001:0568c15": "乃云。上來□□唱衣念誦功德。回向新圓寂(某人)。資",
    "X63n1247_001:0568c16": "助覺靈。往生淨土。再勞大眾念。十方(云云)佛事預請",
    "X63n1247_001:0568c17": "送亡。白槌巡堂。門外俵柴眾喪。後行諷經。一切具前。",
    "X63n1247_001:0568c18": "隨分盡禮。遞相結緣。",
    "X63n1247_001:0568c19": "沙彌受戒文",
    "X63n1247_001:0568c20": "行者初請得度牒。以箱複托呈本師。并知事頭首。各",
    "X63n1247_001:0568c21": "禮謝三拜。選日剃度。維那司請。受戒一人隔宿剃頭。",
    "X63n1247_001:0568c22": "留頂心。候本師剃。是日僧堂或法堂上。安排設戒師",
    "X63n1247_001:0568c23": "高座。前鋪氈蓆。香案上。用手爐淨瓶戒文并界方二",
    "X63n1247_001:0568c24": "條。又相對戒師。設作梵闍梨座。并磬一口。如在法堂",
    "X63n1247_001:0569a01": "上。即別安聖像。香花供養。棹子三隻。箱複一面。一安",
    "X63n1247_001:0569a02": "袈裟。(一安度牒一安稱資)在聖僧或聖像前列之。堂下安排拜",
    "X63n1247_001:0569a03": "蓆一領。事辦集眾。(若用法事迎引。從童行堂。至土地堂。反大殿。然後入信堂內。剃頭行",
    "X63n1247_001:0569a04": "者。諸處各禮三拜)剃頭行者。即從僧堂前。祇候大眾集定。戒",
    "X63n1247_001:0569a05": "師二闍梨於聖像前大展三拜訖。戒師作梵闍梨就",
    "X63n1247_001:0569a06": "座。乃入法事。請引請闍梨(於戒師前。大展禮三拜。胡跪合掌)。",
    "X63n1247_001:0569a07": "戒師(問)引請(答)。",
    "X63n1247_001:0569a08": "僧集否。(已集)和合否。(和合)僧今和合。何所作為。(為當院行者某甲剃",
    "X63n1247_001:0569a09": "領受戒)可爾　引請闍梨(收坐具起引行者入堂)。",
    "X63n1247_001:0569a10": "行者(於聖僧前。禮三拜。聞。磬聲禮。聞磬聲起又禮。戒師三拜。胡跪合掌)。",
    "X63n1247_001:0569a11": "引請闍梨(作優波離梵。如不能師。作云何梵)云何於此經。究竟到彼",
    "X63n1247_001:0569a12": "岸。願佛開微密。(呪香)廣為眾生說。為剃頭受戒者說。",
    "X63n1247_001:0569a13": "戒師(聞梵聲秉爐。至微密處呪香。并薰顯戒文云)戒香。定香。慧香。解脫香。",
    "X63n1247_001:0569a14": "解脫知見香。光明雲臺遍法界。供養十方無量佛。十",
    "X63n1247_001:0569a15": "方無量法無量僧見聞普薰。證常樂。一切眾生亦如",
    "X63n1247_001:0569a16": "是。",
    "X63n1247_001:0569a17": "戒師(梵終疊云)為剃頭受戒者說。即將今晨開啟剃頭受",
    "X63n1247_001:0569a18": "戒功德。迴向皇帝萬歲。臣統千秋。天下太平。法輪常",
    "X63n1247_001:0569a19": "轉。龍天土地增益威光。護法護人。無諸難事。十方施",
    "X63n1247_001:0569a20": "主福壽莊嚴。合道場人。身心安樂。師長父母。道業超",
    "X63n1247_001:0569a21": "隆。剃頭沙彌。修行無障。三塗八難。咸脫苦輪。九有四",
    "X63n1247_001:0569a22": "生。俱登覺岸。仰憑尊眾念。清淨法身(云云)。至摩訶般",
    "X63n1247_001:0569a23": "若波羅蜜。",
    "X63n1247_001:0569a24": "引請闍梨(秉爐云。請師言句。汝合自陳。汝若不能。隨我聲道。至某田受稱名)大德",
    "X63n1247_001:0569b01": "一心念。我某甲。今請大德。為我作剃頭受戒阿闍",
    "X63n1247_001:0569b02": "梨。我依大德故。得剃頭受戒。慈愍故。(三說。第三疊慈愍故。三遍)。",
    "X63n1247_001:0569b03": "行者(第一第二第三。各小禮三拜。又三禮三拜。胡跪合掌)。",
    "X63n1247_001:0569b04": "善男子。(每呼善男子。即當應諾)世源湛寂。法海淵深。迷之者永",
    "X63n1247_001:0569b05": "劫沉淪。悟之者當處解脫。欲專妙道。無越出家。放曠",
    "X63n1247_001:0569b06": "喻如虗空。清淨同於皎月。修行緣具。道果非遙。始從",
    "X63n1247_001:0569b07": "尅念之功。畢證無為之地。所以大覺世尊。捨金輪之",
    "X63n1247_001:0569b08": "寶位。子夜踰城。脫珍御之龍衣。青山斷髮。容鵲巢於",
    "X63n1247_001:0569b09": "頂上。掛蛛網於眉間。修寂滅而證真常。斷塵勞而成",
    "X63n1247_001:0569b10": "正覺。三世諸佛。不說在家成道。六代祖師。阿誰行染",
    "X63n1247_001:0569b11": "度人。所以佛佛授手。祖祖相傳。不染世緣。方成法器。",
    "X63n1247_001:0569b12": "故得天魔拱手。外道歸心。上酬四重之恩。下濟羣生",
    "X63n1247_001:0569b13": "之苦。所以云。流轉三界中。恩愛不能捨。弃恩入無為。",
    "X63n1247_001:0569b14": "真是報恩者。出家之後。禮越常情。不拜君王。不拜父",
    "X63n1247_001:0569b15": "母。汝今可離此座。想念國王水土之恩。父母生成之",
    "X63n1247_001:0569b16": "德。專精拜辭。後不拜也。",
    "X63n1247_001:0569b17": "引請闍棃(收坐具起。引行者同問訊。出堂)。",
    "X63n1247_001:0569b18": "行者(於堂下。拜辭國王父母。撿俗服。着直裰訖。引請闍棃。引於聖像前。禮三拜。就戒師座。一禮",
    "X63n1247_001:0569b19": "一拜。近前。胡跪合掌)。",
    "X63n1247_001:0569b20": "戒師(誦偈執瓶水灌頂。并剃髮少許。傍僧同誦)。",
    "X63n1247_001:0569b21": "　善哉大丈夫　　能了世無常　　棄俗趣泥洹",
    "X63n1247_001:0569b22": "　希有難思議(三說。沙彌退身。禮一拜)。",
    "X63n1247_001:0569b23": "引請闍棃(引行者於本師座前。禮一拜。近前。胡跪合掌)。",
    "X63n1247_001:0569b24": "本師執刀云。最後一結。謂之周羅。唯佛一人乃能斷",
    "X63n1247_001:0569c01": "之。我今為汝。除去頂髮。汝今許否。答曰。可爾。本師云。",
    "X63n1247_001:0569c02": "仰大眾同聲誦落髮偈。",
    "X63n1247_001:0569c03": "　毀形守志節　　割愛辭所親　　出家弘聖道",
    "X63n1247_001:0569c04": "　誓度一切人(三說。退身。禮一拜。復於師前。胡跪合掌)。",
    "X63n1247_001:0569c05": "本師持袈裟誦偈云。",
    "X63n1247_001:0569c06": "　大哉解脫服　　無相福田衣　　披奉如來戒",
    "X63n1247_001:0569c07": "　廣度諸眾生(一說付之)。",
    "X63n1247_001:0569c08": "沙彌披袈裟訖(禮本師三拜。禮聖像三拜。禮戒師三拜。胡跪合掌)。",
    "X63n1247_001:0569c09": "引請闍棃(亦展坐具。胡跪合掌)。",
    "X63n1247_001:0569c10": "善男子。法如大海。漸入漸深。汝既出家。當先受三皈",
    "X63n1247_001:0569c11": "五戒。方得事近大僧。次受沙彌十戒。乃可同僧利養。",
    "X63n1247_001:0569c12": "事在專誠。不宜慢易。我今為汝。召請三寶。證明佛事",
    "X63n1247_001:0569c13": "(兼以至十戒意)。",
    "X63n1247_001:0569c14": "奉請無邊佛寶海藏金文十地三賢五果四向。同",
    "X63n1247_001:0569c15": "垂感降。共作證明(三說)。",
    "X63n1247_001:0569c16": "善男子。欲求歸戒。先當懺滌愆瑕。如人浣衣。然後加",
    "X63n1247_001:0569c17": "色。汝今至誠。隨我懺悔。",
    "X63n1247_001:0569c18": "　我昔所造諸惡業　　皆因無始貪嗔癡",
    "X63n1247_001:0569c19": "　從身口意之所生　　一切我今皆懺悔",
    "X63n1247_001:0569c20": "善男子。汝既淨治身口意業。次應歸依佛法僧寶。",
    "X63n1247_001:0569c21": "　歸依佛　　歸依法　　歸依僧　　歸依佛兩足尊",
    "X63n1247_001:0569c22": "　歸依法離欲尊　　歸依僧眾中尊　　歸依佛竟",
    "X63n1247_001:0569c23": "　歸依法竟　　歸依僧竟",
    "X63n1247_001:0569c24": "如來至尊等正覺。是我導師。我今歸依。從今已去。稱",
    "X63n1247_001:0570a01": "佛為師。更不歸依邪魔外道。慈愍故(三說。第三疊慈愍故。三遍)。",
    "X63n1247_001:0570a02": "沙彌(第一第二第三。各小禮一拜。一大禮三拜。胡跪合掌)。",
    "X63n1247_001:0570a03": "善男子。汝既捨邪歸正。戒已周圓。若欲識相護持。應",
    "X63n1247_001:0570a04": "受五戒。",
    "X63n1247_001:0570a05": "盡形受",
    "X63n1247_001:0570a06": "不殺生",
    "X63n1247_001:0570a07": "不偷盜",
    "X63n1247_001:0570a08": "不淫欲",
    "X63n1247_001:0570a09": "不妄語",
    "X63n1247_001:0570a10": "不飲酒",
    "X63n1247_001:0570a11": "是五戒相。汝能持否。(答云)能持。",
    "X63n1247_001:0570a12": "上來五支淨戒。一一不得犯。汝能持否。(答云)能持。(三問三答)",
    "X63n1247_001:0570a13": "是事如是持。",
    "X63n1247_001:0570a14": "沙彌(大禮三拜胡跪合掌)。",
    "X63n1247_001:0570a15": "善男子。五戒為入法之初。因出三塗之元首。次受沙",
    "X63n1247_001:0570a16": "彌十戒。即形備法儀。此稱勤策。依師而住。受利同僧。",
    "X63n1247_001:0570a17": "是為應法沙彌。應當頂受。",
    "X63n1247_001:0570a18": "盡形受",
    "X63n1247_001:0570a19": "不殺生不花鬘瓔珞香油塗身",
    "X63n1247_001:0570a20": "不偷盜不歌舞作唱故往觀聽",
    "X63n1247_001:0570a21": "不淫欲不坐臥高廣大床",
    "X63n1247_001:0570a22": "不妄語不非時食",
    "X63n1247_001:0570a23": "不飲酒不捉金銀錢寶",
    "X63n1247_001:0570a24": "已上十事。是沙彌戒。汝能持否。(答云)能持。",
    "X63n1247_001:0570a25": "上來十支淨戒。一一不得犯。汝能持否。(答云)能持。(三問三答)",
    "X63n1247_001:0570a26": "是事如是持。",
    "X63n1247_001:0570a27": "沙彌(大禮三拜。胡跪合掌)。",
    "X63n1247_001:0570b01": "善男子。汝今受戒之後。當須頂戴奉持。不得違犯所",
    "X63n1247_001:0570b02": "持戒律。供養三寶。勤種福田。於和尚阿闍棃。一如法",
    "X63n1247_001:0570b03": "教。於上中下座。心常恭敬。精進行道。報父母恩。衣取",
    "X63n1247_001:0570b04": "布素。不以文彩。食取支命。不得嗜味。花香脂粉。無以",
    "X63n1247_001:0570b05": "近身。好聲邪色。一無視聽。徐言持正。勿宣人短。儻有",
    "X63n1247_001:0570b06": "爭者。兩說和合。男女有別。草木無傷。非賢不友。非聖",
    "X63n1247_001:0570b07": "不宗。法服應器。常與人俱。非時不食。非法不言。精勤",
    "X63n1247_001:0570b08": "思義。溫故知新。坐則禪思。起則諷誦。閉三惡道。開涅",
    "X63n1247_001:0570b09": "槃門。於比丘法中。增長正業。菩提心而不退。般若智",
    "X63n1247_001:0570b10": "以長明。普度眾生。期成正覺。用心如此。真佛弟子。",
    "X63n1247_001:0570b11": "作梵闍棃(作神仙梵云)。神仙五通人。作者於呪術。為彼",
    "X63n1247_001:0570b12": "慚愧者。攝諸不慚愧。如來立禁戒。半月半月說。已",
    "X63n1247_001:0570b13": "說戒利益。稽首禮諸佛。",
    "X63n1247_001:0570b14": "戒師(聞梵聲秉爐。至梵終。回向云)上來剃頭受戒。先用回向。堂頭",
    "X63n1247_001:0570b15": "和尚常為苦海津梁。執事高人永作法門梁棟。合堂",
    "X63n1247_001:0570b16": "清眾同乘般若之舟。剃頭沙彌速至菩提之岸。四恩",
    "X63n1247_001:0570b17": "總報。三有齊資。法界眾生。同圓種智。為如上緣。念十",
    "X63n1247_001:0570b18": "方三世一切諸佛諸尊菩薩摩訶薩摩訶般若波羅",
    "X63n1247_001:0570b19": "蜜。",
    "X63n1247_001:0570b20": "作梵闍黎。鳴磬云。處世界。如虗空。如蓮花。不著水。",
    "X63n1247_001:0570b21": "心清淨超於彼。稽首禮無上尊。",
    "X63n1247_001:0570b22": "歸依佛。得菩提。道心常不退。",
    "X63n1247_001:0570b23": "歸依法。薩般若。得大總持門。",
    "X63n1247_001:0570b24": "歸依僧。息諍論。同入和合海。",
    "X63n1247_001:0570c01": "上來剃頭受戒。功德無限。殊勝良因。散周沙界。和南",
    "X63n1247_001:0570c02": "聖眾。",
    "X63n1247_001:0570c03": "引請闍梨(聞處世界。收坐具起。令沙彌禮拜)。",
    "X63n1247_001:0570c04": "戒師同闍梨。於聖像前。大展三拜。出堂外。立僧堂前。",
    "X63n1247_001:0570c05": "鳴小鐘三下。大眾下堂。各具威儀。於法堂上。禮賀住",
    "X63n1247_001:0570c06": "持人(如法堂上剃頭。即於法堂內禮賀)。",
    "X63n1247_001:0570c07": "戒師二闍梨(一展□蒙差受戒。不敢固辭。入事荒□□淹尊重。下情無任皇恐之至。又一展",
    "X63n1247_001:0570c08": "敘寒。伏暄惟和尚尊體起居萬福。仍又禮三拜)住持人(云。此者沙彌受戒有煩證明即容。詣寮陳謝)",
    "X63n1247_001:0570c09": "侍者小師禮賀。(大展三拜云。沙彌得度。舉眾同歡。仰對尊慈。倍深喜躍。又三拜敘時暄又",
    "X63n1247_001:0570c10": "禮三拜也)知事大眾歸寮。各具香。少排立。祇候是時大眾",
    "X63n1247_001:0570c11": "纔退。沙彌禮三拜(云。叨員頂相。幸掛田衣。遂脫塵牢。永拋憂網。下情無任感激之至。三",
    "X63n1247_001:0570c12": "禮敘寒暄。又禮三拜。住持人巡寮過乃禮。知事頭首戒師闍梨并諸法眷)謝大戒詞(萬歲天恩。",
    "X63n1247_001:0570c13": "令節時啟。霜臺三飜。羯磨既員。已登戒品。此盖某人。宿承佛記。誓度羣迷。時將繫草之心。上答浮囊之賜。下情",
    "X63n1247_001:0570c14": "無任感激之至)。",
    "X63n1247_001:0570c18": "續附",
    "X63n1247_001:0570c19": "送亡",
    "X63n1247_001:0570c20": "維那打遍食槌訖。再一下云。白大眾。粥罷。普請。送亡",
    "X63n1247_001:0570c21": "僧。除守寮直堂外。並皆齋赴。又打槌一下云。謹白巡",
    "X63n1247_001:0570c22": "堂內外一匝。排辦訖。打鍾集眾。念誦回向訖。就靈炷",
    "X63n1247_001:0570c23": "香。請起龕佛事。次門前中央立。舉經分兩邊行眾。執",
    "X63n1247_001:0570c24": "柴龕。後送等事。具前。",
    "X63n1247_001:0571a01": "受大戒回參堂",
    "X63n1247_001:0571a02": "長板鳴。入門燒香。禮三琹。未収坐具。進前躬身云。某",
    "X63n1247_001:0571a03": "等茲者。叨逢聖澤。獲廁僧倫。幸戒品□周圓。托熏慈",
    "X63n1247_001:0571a04": "而普覆。下情無任感激之至。退禮三拜。又進云。即辰",
    "X63n1247_001:0571a05": "伏惟。首座大眾禪師。尊候萬福。又三拜起。至住持前。"
}