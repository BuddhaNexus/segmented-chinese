{
    "X38n0697_002:0829b18": "佛說梵網經直解卷下之一",
    "X38n0697_002:0829b20": "姚秦三藏法師　鳩摩羅什奉　詔譯",
    "X38n0697_002:0829b21": "明廣陵傳戒後學沙門　寂光　直解",
    "X38n0697_002:0829b22": "菩薩心地品之下",
    "X38n0697_002:0829b23": "○二明心地戒(三)　初結顯法門　二付授勸轉",
    "X38n0697_002:0829b24": "　三受已轉化。",
    "X38n0697_002:0829c01": "○初結顯法門(二)　初結說心地　二顯說心地。",
    "X38n0697_002:0829c02": "○初結說心地。",
    "X38n0697_002:0829c03": "爾時盧舍那佛。為此大眾。略開百千恒河沙。不可說",
    "X38n0697_002:0829c04": "法門中心地。如毛頭許。",
    "X38n0697_002:0829c05": "此舉能說。顯所說之法也。爾時二字。承上所說三",
    "X38n0697_002:0829c06": "十心。十地已竟時也。盧舍那佛。即能說報佛也。修",
    "X38n0697_002:0829c07": "因感報。故名為報。然此報身。有自有他。自報。即理",
    "X38n0697_002:0829c08": "智如如身。他報。即相好無盡身。是此報身。名為盧",
    "X38n0697_002:0829c09": "舍那佛。華嚴經中所說毗盧遮那佛。即盧舍那佛。",
    "X38n0697_002:0829c10": "梵語云盧舍那。華言淨滿。淨者。五住究盡。二死永",
    "X38n0697_002:0829c11": "亡。以諸患淨盡故。滿者。三覺果滿。萬行因圓。以福",
    "X38n0697_002:0829c12": "慧具足故。一切聲聞。辟支佛等。所不能知。唯佛與",
    "X38n0697_002:0829c13": "佛。乃能究盡諸法實相此也。故華嚴中阿僧祇品。",
    "X38n0697_002:0829c14": "心王菩薩問佛。云何名阿僧祇。乃至不可說不可",
    "X38n0697_002:0829c15": "說。佛即為說算數。無窮無盡無量法門。積成十種",
    "X38n0697_002:0829c16": "大數。而破諸算量。今于不可說法門中心地。略說",
    "X38n0697_002:0829c17": "開示。如毛頭許法也。",
    "X38n0697_002:0829c18": "○二顯說心地(二)　初引他證己　二引己證信。",
    "X38n0697_002:0829c19": "○初引他證己。",
    "X38n0697_002:0829c20": "是過去一切佛已說。未來佛當說。現在佛今說。三世",
    "X38n0697_002:0829c21": "菩薩已學。當學。今學。",
    "X38n0697_002:0829c22": "是過去下。此引果人。同證同說以勸信也。三世等",
    "X38n0697_002:0829c23": "者。此引因人。同修同學以勸受也。言上所說心地",
    "X38n0697_002:0829c24": "法門。雖如毛頭至微至細少許之法。其力極大。三",
    "X38n0697_002:0830a01": "世諸佛。所證證此。所說說此。三世菩薩。所修修此。",
    "X38n0697_002:0830a02": "所學學此。故大經云。如有大經卷。量等三千界。在",
    "X38n0697_002:0830a03": "於一塵內。若有聰慧人。破塵出經卷。利益一切人。",
    "X38n0697_002:0830a04": "是故諸佛菩薩。皆在一微塵許心地法門之中。作",
    "X38n0697_002:0830a05": "大佛事。故法華云。過去諸佛。出現世間。皆以一大",
    "X38n0697_002:0830a06": "事因緣故。出現於世。開示悟入佛之知見。使一切",
    "X38n0697_002:0830a07": "眾生。悟佛知見。入佛知見道故。未來諸佛。出現世",
    "X38n0697_002:0830a08": "間。亦以一大事因緣故。出現於世。開示悟入佛之",
    "X38n0697_002:0830a09": "知見。使一切眾生。悟佛知見。入佛知見道故。現在",
    "X38n0697_002:0830a10": "諸佛。出現世間。亦以一大事因緣故。出現於世。開",
    "X38n0697_002:0830a11": "示悟入佛之知見。使一切眾生。悟佛知見。入佛知",
    "X38n0697_002:0830a12": "見道故。佛之知見。即心地法門也。所以過去一切",
    "X38n0697_002:0830a13": "佛。已說。未來一切佛。當說。現在一切佛。今說。三世",
    "X38n0697_002:0830a14": "一切菩薩。已過去者。已學已修。當未來者。當學。當",
    "X38n0697_002:0830a15": "修。今現在者。今學。今修。佛佛祖祖。無不以此心地",
    "X38n0697_002:0830a16": "法門。光明金剛寶戒。以心印心。燈燈相續。而無盡",
    "X38n0697_002:0830a17": "也。",
    "X38n0697_002:0830a18": "○二以己證信。",
    "X38n0697_002:0830a19": "我已百劫修行是心地。號吾為盧舍那。",
    "X38n0697_002:0830a20": "我已百劫修行是心地者。此即舉因以明果也。號",
    "X38n0697_002:0830a21": "吾為盧舍那者。此即舉果以明因也。承上云。一切",
    "X38n0697_002:0830a22": "諸佛。三世菩薩。所證所說所修所學。既不異不虗",
    "X38n0697_002:0830a23": "者。我今所修所學所證所說。豈復虗乎。故云。我已",
    "X38n0697_002:0830a24": "百劫修等。可見證果本非他因。惟在此心地耳。",
    "X38n0697_002:0830b01": "○二付授勸轉(二)　初總勸轉化　二別勸轉化。",
    "X38n0697_002:0830b02": "○初總勸轉化。",
    "X38n0697_002:0830b03": "汝諸佛子。轉我所說。與一切眾生。開心地道。",
    "X38n0697_002:0830b04": "此乃舍那慈尊。告勉千佛。轉法化生之義。承上我",
    "X38n0697_002:0830b05": "已百劫修行是心地者。可謂因深。號吾為盧舍那",
    "X38n0697_002:0830b06": "者。是為果極。以是因深果極。第一之道。我今授汝。",
    "X38n0697_002:0830b07": "汝當轉我為汝所說心地法門。說與一切眾生。而",
    "X38n0697_002:0830b08": "為一切眾生開心地道。以諸眾生。各各具足此心",
    "X38n0697_002:0830b09": "地道。與佛無二。故下文云。是一切佛本源。一切菩",
    "X38n0697_002:0830b10": "薩本源。佛性種子。一切眾生皆有佛性。乃至當當",
    "X38n0697_002:0830b11": "常有因故。當當常住法身也。云開心地道者。此心",
    "X38n0697_002:0830b12": "地。本來無垢無染。無遮無障。虗廓靈妙。清淨自在。",
    "X38n0697_002:0830b13": "何言開耶。所謂開者。對封而言。以諸眾生。皆為識",
    "X38n0697_002:0830b14": "情所障。迷背不覺。非因智者。指點開示。終無得見",
    "X38n0697_002:0830b15": "諸佛體性。猶如瞽者。若非金鎞撥轉瞳神。終無得",
    "X38n0697_002:0830b16": "見森羅萬象。所謂千年暗室。仗燈能破。歷劫煩惱。",
    "X38n0697_002:0830b17": "得智始除也。",
    "X38n0697_002:0830b18": "○二別勸轉化(二)　初授勸轉化　二勸授有序。",
    "X38n0697_002:0830b19": "○初授勸轉化。",
    "X38n0697_002:0830b20": "時蓮華臺藏世界。赫赫天光師子座上。盧舍那佛放",
    "X38n0697_002:0830b21": "光。光告千華上佛。持我心地法門品而去。復轉為千",
    "X38n0697_002:0830b22": "百億釋迦。及一切眾生。",
    "X38n0697_002:0830b23": "時蓮華下。舉依報也。赫赫天光等下。舉正報也。舍",
    "X38n0697_002:0830b24": "那放光。顯能告勝。光告等者。顯所告勝也。持我等",
    "X38n0697_002:0830c01": "者。正明所告之詞。師子座者。師子。乃獸中王。若哮",
    "X38n0697_002:0830c02": "吼時。百獸聞之。悉皆腦裂。以表世尊無上法王。所",
    "X38n0697_002:0830c03": "坐之座。即無畏坐。所說之法。即無畏法。天魔外道。",
    "X38n0697_002:0830c04": "若見若聞。皆失心喪膽也。言放光。光告者。此有二",
    "X38n0697_002:0830c05": "義。一者。即佛放光。而於光中召告。如楞嚴云。爾時",
    "X38n0697_002:0830c06": "世尊。頂放百寶無畏光明。光中出生千葉寶蓮。有",
    "X38n0697_002:0830c07": "佛化身。結跏趺坐。宣說神呪。即此光中召告之義。",
    "X38n0697_002:0830c08": "二者。即所放光。光亦能告。謂不但正報身。善能說",
    "X38n0697_002:0830c09": "法。乃至依報蓮華光明。亦悉能說法也。所謂依報。",
    "X38n0697_002:0830c10": "正報。常宣妙法。寶網靈臺。水流風動。皆演法音之",
    "X38n0697_002:0830c11": "義。持我心地等者。謂欲千佛。轉相傳與一切眾生。",
    "X38n0697_002:0830c12": "而千釋迦。付授勸轉已畢。復轉為千百億釋迦。付",
    "X38n0697_002:0830c13": "授勸轉。而與一切眾生。開心地道。故云。復轉為千",
    "X38n0697_002:0830c14": "百億釋迦。及一切眾生也。",
    "X38n0697_002:0830c15": "○二勸授有序。",
    "X38n0697_002:0830c16": "次第說我上心地法門品。汝等受持讀誦。一心而行。",
    "X38n0697_002:0830c17": "次第等者。明非頓說。汝等受下。明漸中有頓也。意",
    "X38n0697_002:0830c18": "謂心地法門。位有四十。諸眾生性。根有大小利鈍",
    "X38n0697_002:0830c19": "不等。生住異滅。四十二品無明。亦有輕重不一。必",
    "X38n0697_002:0830c20": "須次第說我上心地法門品。其次第者。初說十住。",
    "X38n0697_002:0830c21": "真空妙理。次說十行。實相妙行。次說十向。中道一",
    "X38n0697_002:0830c22": "諦。次說十地。所證真如。此圓融中。而說行布。非若",
    "X38n0697_002:0830c23": "儱侗真如之所談也。汝等受下。是舍那佛。囑授千",
    "X38n0697_002:0830c24": "佛千百億釋迦佛。令轉囑授一切眾生故也。領納",
    "X38n0697_002:0831a01": "曰受。固守曰持。對本曰讀。離本曰誦。言一心者。有",
    "X38n0697_002:0831a02": "五。小乘教中。假四諦理。而說一心。故得悟解。始教。",
    "X38n0697_002:0831a03": "約第八識心。了一切緣生之法。法法皆空。各無自",
    "X38n0697_002:0831a04": "性。而受異熟之果。終教。所言一切恒沙性淨功德。",
    "X38n0697_002:0831a05": "具於如來藏心。頓教。即於一念不生之心。無染無",
    "X38n0697_002:0831a06": "淨。頓顯理性。圓教。主伴圓融。法法無礙。一即一切。",
    "X38n0697_002:0831a07": "一切即一。卷舒自在。總該萬有。此五。總即不出發",
    "X38n0697_002:0831a08": "起究竟之心。亦名一行三昧。所謂攝心一處。即是",
    "X38n0697_002:0831a09": "諸佛道場。散亂片時。乃即眾生境界。受持讀誦。一",
    "X38n0697_002:0831a10": "心而行。是行布中。說圓融法。非若分別名相之類",
    "X38n0697_002:0831a11": "也。",
    "X38n0697_002:0831a12": "○三受已轉化(二)　初受已謝師　二各旋本界。",
    "X38n0697_002:0831a13": "○初受已謝師。",
    "X38n0697_002:0831a14": "爾時千華上佛。千百億釋迦。從蓮華藏世界。赫赫師",
    "X38n0697_002:0831a15": "子座起。各各辭退。舉身放不可思議光。光光皆化無",
    "X38n0697_002:0831a16": "量佛。一時以無量青黃赤白花。供養盧舍那佛。受持",
    "X38n0697_002:0831a17": "上所說心地法門品竟。",
    "X38n0697_002:0831a18": "言爾時者。即盧舍那勸授轉化時也。舍那付授已",
    "X38n0697_002:0831a19": "畢。時當機諸佛領旨。各旋本迹世界。說法利生。應",
    "X38n0697_002:0831a20": "緣去也。舉身等者。表顯心地戒光。出生無量無邊",
    "X38n0697_002:0831a21": "智慧佛。凡此本佛。迹佛。迹迹之佛。皆從心地戒光",
    "X38n0697_002:0831a22": "流出。此光非可心思言議。故云。不可思議也。光光",
    "X38n0697_002:0831a23": "等者。即千釋迦。及千百億釋迦。所放不思議光。復",
    "X38n0697_002:0831a24": "于光光中。皆化無量不思議佛。是以心地法門。戒",
    "X38n0697_002:0831b01": "光無盡。而即出生諸佛。亦無盡故。一時等者。以行",
    "X38n0697_002:0831b02": "果道同故。花表因行。非花無果。非因萬行。則無果",
    "X38n0697_002:0831b03": "佛。世間花果。從土地中生。出世花果。從心地中生。",
    "X38n0697_002:0831b04": "故以妙花。莊嚴妙果。青花。以表十住。赤花。以表十",
    "X38n0697_002:0831b05": "行。黃花。以表十向。白花。以表十地。千臂經中。乃廣",
    "X38n0697_002:0831b06": "明之。故以心地因花。還以供養心地果佛。所謂諸",
    "X38n0697_002:0831b07": "供養中。法供養最是也。受持等者。從供養中。作一",
    "X38n0697_002:0831b08": "結語。以起下文。故云。受持心地法門品竟。",
    "X38n0697_002:0831b09": "○二各旋本界(二)　初入定歸本　二出定說法。",
    "X38n0697_002:0831b10": "○初入定歸本。",
    "X38n0697_002:0831b11": "各各從此蓮華藏世界而沒。沒已。入體性虗空華光",
    "X38n0697_002:0831b12": "三昧。還本源世界。閻浮提菩提樹下。",
    "X38n0697_002:0831b13": "各各等者。顯從本依世界而隱。初隱為沒。終隱謂",
    "X38n0697_002:0831b14": "沒已。入體性下。正明所隱迹處。即入本體法性三",
    "X38n0697_002:0831b15": "昧定也。體性虗空華光三昧者。此即法身本定之",
    "X38n0697_002:0831b16": "別號也。言此法身。常住本定體牲。在聖不增。處凡",
    "X38n0697_002:0831b17": "不減。是知心佛。與諸眾生。三無差別。平等平等。所",
    "X38n0697_002:0831b18": "謂諸佛心內眾生。時時成道。眾生心內諸佛。念念",
    "X38n0697_002:0831b19": "證真。眾生迷而不覺。不自受用。諸佛悟此。出沒隱",
    "X38n0697_002:0831b20": "顯。自在無礙。猶如虗空。其體本非色相。而以色相",
    "X38n0697_002:0831b21": "顯發。法身體性。本非來往。無形無相。而以行花智",
    "X38n0697_002:0831b22": "光。任運莊嚴。用不離體。照不離寂。照寂平等。理行",
    "X38n0697_002:0831b23": "無二。故曰。體性虗空華光三昧。問。此定與上舍那",
    "X38n0697_002:0831b24": "如來所現虗空體性本源成佛。常住法身三昧定",
    "X38n0697_002:0831c01": "光。有何差別。答。彼定。乃為發明因地之心。修果地",
    "X38n0697_002:0831c02": "覺。故云。成佛常住法身三昧。此定。即為發明果地",
    "X38n0697_002:0831c03": "之覺。現身益物。故曰。虗空華光三昧。二定。名異而",
    "X38n0697_002:0831c04": "體同也。還本源世界者。千釋迦佛。千百億釋迦佛。",
    "X38n0697_002:0831c05": "各各從彼本土放光示眾。各各接生疑之眾。俱往",
    "X38n0697_002:0831c06": "本師盧舍那佛所聽戒法。令受戒竟。故又各還應",
    "X38n0697_002:0831c07": "跡所依本源世界。見隱顯不離當處。故云。還本源",
    "X38n0697_002:0831c08": "世界也。閻浮提者。即娑婆世界四洲之中。南贍部",
    "X38n0697_002:0831c09": "洲也。菩提。華言覺道。亦名道樹。凡一切諸佛。皆在",
    "X38n0697_002:0831c10": "此樹下示成無上覺道故也。",
    "X38n0697_002:0831c11": "○二出定說法(二)　初明橫說法　二明豎說法。",
    "X38n0697_002:0831c12": "○初明橫說法(二)　初出定相示　二正說法門。",
    "X38n0697_002:0831c13": "○初出定相示。",
    "X38n0697_002:0831c14": "從體性虗空華光三昧出。出已。",
    "X38n0697_002:0831c15": "上既有入。此必有出。初現名出。現畢名為出已。問。",
    "X38n0697_002:0831c16": "諸佛法身。充滿十方。普現一切色身三昧。何有入",
    "X38n0697_002:0831c17": "定出定相耶。答。略有三義。一者。觀實相義。本離名",
    "X38n0697_002:0831c18": "字言說等相。所謂諸法寂滅相。不可以言宣。除佛",
    "X38n0697_002:0831c19": "方便說。故有此出入相。二者。觀說法時。有當說時。",
    "X38n0697_002:0831c20": "不當說時之別。所謂欲識佛性義。當觀時節因緣。",
    "X38n0697_002:0831c21": "故有此出入相。三者。觀眾生根。以何等根。說何等",
    "X38n0697_002:0831c22": "法。所謂隨機演教。應病與藥。故有此出入相。經云。",
    "X38n0697_002:0831c23": "先說無量義經。復入無量義定。乃至出定揚德。使",
    "X38n0697_002:0831c24": "彼根機純熟。深心仰慕。然後與說。正合此義。",
    "X38n0697_002:0832a01": "○二正說法門(三)　初次第所說　二圓頓所說",
    "X38n0697_002:0832a02": "　三例結所說。",
    "X38n0697_002:0832a03": "○初次第所說。",
    "X38n0697_002:0832a04": "方坐金剛千光王座。及妙光堂。說十世界法門海。復",
    "X38n0697_002:0832a05": "從座起。至帝釋宮。說十住。復從座起。至燄天中。說十",
    "X38n0697_002:0832a06": "行。復從座起。至第四天中。說十迴向。復從座起。至化",
    "X38n0697_002:0832a07": "樂天。說十禪定。復從座起。至他化天。說十地。復至一",
    "X38n0697_002:0832a08": "禪中。說十金剛。復至二禪中。說十忍。復至三禪中。說",
    "X38n0697_002:0832a09": "十願。",
    "X38n0697_002:0832a10": "此釋出定說法示迹之義。方坐金剛等者。此是初",
    "X38n0697_002:0832a11": "會說十信法門也。方者。正也。金剛。取至堅至利義。",
    "X38n0697_002:0832a12": "千光。取至明至照義。王者。至尊無對之義。以顯此",
    "X38n0697_002:0832a13": "座。乃是千佛所傳。無動。無壞。無晦。無蒙。無有比對。",
    "X38n0697_002:0832a14": "大寶華王座也。初地菩薩。功德積感。承本願力。寄",
    "X38n0697_002:0832a15": "位人乘。作金轉輪王位。修十善業。以化眾生。行檀",
    "X38n0697_002:0832a16": "度法。而嚴妙果。統攝四洲一切國土。故佛始成正",
    "X38n0697_002:0832a17": "覺。初轉法輪。而於此處說十信法門也。言十世界",
    "X38n0697_002:0832a18": "法門海者。此即華藏莊嚴十世界海。一真如心。乃",
    "X38n0697_002:0832a19": "是十方三世一切諸佛。自覺聖智受用境界。諸佛",
    "X38n0697_002:0832a20": "乘此法門。倒駕慈航。一切菩薩。皆修此門。以至究",
    "X38n0697_002:0832a21": "竟果海。一切眾生。以迷此心。流轉十方。生死無盡。",
    "X38n0697_002:0832a22": "故云。十世界法門海。又顯十方世界無盡。諸佛無",
    "X38n0697_002:0832a23": "盡。眾生無盡。諸佛法門。亦復無盡故也。海喻深廣",
    "X38n0697_002:0832a24": "汪洋。無所不藏。無有窮盡之相。此十世界法門海",
    "X38n0697_002:0832b01": "義甚深。說不能盡。大意欲令眾生。即入圓信。以起",
    "X38n0697_002:0832b02": "圓解。乃得圓證之義。若廣明者。當閱華嚴十世界",
    "X38n0697_002:0832b03": "品。毗盧遮那如來名號。如來現相諸品。一一發明",
    "X38n0697_002:0832b04": "此義。復從座起。至帝釋宮等者。此第二處。次第所",
    "X38n0697_002:0832b05": "說十住法門之義。問。舍那唯說三十心。十地法門。",
    "X38n0697_002:0832b06": "何故先說十信。次說十住。答。以舍那佛。對千佛說。",
    "X38n0697_002:0832b07": "故頓說心地品。以十住中。具該十信。非信無以有",
    "X38n0697_002:0832b08": "住。故上所云。堅信忍中。十發趣心向果。今明次第。",
    "X38n0697_002:0832b09": "是故先說十信。後說十住。使已發大心眾生。得入",
    "X38n0697_002:0832b10": "圓十信位。方得圓十住也。帝釋宮者。即忉利天所",
    "X38n0697_002:0832b11": "住內庭也。梵語釋提桓因。華譯云能天主。梵語忉",
    "X38n0697_002:0832b12": "利。華言云三十三。此天居須彌頂。繇單修上品十",
    "X38n0697_002:0832b13": "善。得生其中。帝釋二字。華梵合舉。即離垢地菩薩。",
    "X38n0697_002:0832b14": "修行功行。多作忉利天王。寄位天乘。是故世尊。次",
    "X38n0697_002:0832b15": "於此天。說十住門。為令已入十信菩薩天王。得入",
    "X38n0697_002:0832b16": "圓十住法門也。至燄天中等者。此第三處。所說十",
    "X38n0697_002:0832b17": "行法門義也。燄天。即夜摩天。華言時分。謂時時快",
    "X38n0697_002:0832b18": "樂。觀蓮花開合。乃分晝夜。此天依空而居。繇修上",
    "X38n0697_002:0832b19": "品中善。兼坐未到定禪。得生其中。即發光菩薩。修",
    "X38n0697_002:0832b20": "行功行。多作夜摩天王。寄位天乘。是故世尊。次於",
    "X38n0697_002:0832b21": "此處。說十行法。為令已入十住菩薩天王。得入圓",
    "X38n0697_002:0832b22": "十行法門也。至第四天等者。此第四處。所說十迴",
    "X38n0697_002:0832b23": "向法門。四天。即兜率陀天。華言知足。謂於五欲知",
    "X38n0697_002:0832b24": "止足故。此天依空而居。所修同前。即燄慧地菩薩。",
    "X38n0697_002:0832c01": "初斷俱生身見。觀於道品。同於初果預流位也。是",
    "X38n0697_002:0832c02": "故世尊。次於此處。而說十迴向門。使令已入十行",
    "X38n0697_002:0832c03": "菩薩天王。得入圓十迴向法門也。至化樂天等者。",
    "X38n0697_002:0832c04": "此第五處。所說十禪定法門。言化樂者。謂此自化",
    "X38n0697_002:0832c05": "五欲而娛樂故。此天依空而居。所修同前。即難勝",
    "X38n0697_002:0832c06": "地菩薩。修行功行。多作化樂天王。寄位阿羅漢乘。",
    "X38n0697_002:0832c07": "觀四諦行既終。同於四果無學位也。是故世尊。次",
    "X38n0697_002:0832c08": "於此處。而說十禪定門。為令已入十迴向位。諸大",
    "X38n0697_002:0832c09": "菩薩天王。得圓知諸佛禪定。圓入諸佛剎土。圓證",
    "X38n0697_002:0832c10": "法身境界也。言禪定者。梵語禪那。此云寂靜。此是",
    "X38n0697_002:0832c11": "諸佛自覺聖智境界。故云禪定。別經所云。三賢行",
    "X38n0697_002:0832c12": "滿。修四加行。方登十地此也。至他化自在等者。此",
    "X38n0697_002:0832c13": "第六處。所說十地法門。他化自在天者。此有二種。",
    "X38n0697_002:0832c14": "一者。正修上品。十善。兼坐未到定禪。假此得成。自",
    "X38n0697_002:0832c15": "然受樂。二者偏修十善。假他所化。以成己樂。即魔",
    "X38n0697_002:0832c16": "王天。此二天王。依空而居。謂現前地菩薩。修行功",
    "X38n0697_002:0832c17": "成。多作自在天王。統攝欲界。寄緣覺乘。謂此菩薩。",
    "X38n0697_002:0832c18": "於修十二因緣觀行。同於緣覺。是故世尊。次於此",
    "X38n0697_002:0832c19": "處。而說十地。為令已入十禪菩薩天王。得圓證十",
    "X38n0697_002:0832c20": "地法門也。已上所在四王。忉利夜魔。兜率。化樂。他",
    "X38n0697_002:0832c21": "化。六天之中。所說十信。十住。十行。十向。十禪。十地",
    "X38n0697_002:0832c22": "門者。正為初地。乃至六地菩薩。寄位人乘。天乘。聲",
    "X38n0697_002:0832c23": "聞乘。緣覺乘。同彼凡夫天人。三乘二乘斷惑。是故",
    "X38n0697_002:0832c24": "世尊。亦即在此六欲天中。說十信。三賢。十禪。十地。",
    "X38n0697_002:0833a01": "令彼諸凡夫天人。聲聞緣覺。迴向大乘。而證十地",
    "X38n0697_002:0833a02": "也。下說十金剛。十忍。十願者。以七地。八地。九地菩",
    "X38n0697_002:0833a03": "薩。寄位一乘。修菩薩行。為令已登七地諸菩薩等。",
    "X38n0697_002:0833a04": "發起自在。任運現身說法。是故世尊在於初禪。二",
    "X38n0697_002:0833a05": "禪。三禪。說十金剛。十忍。十願。為令永斷俱生二執。",
    "X38n0697_002:0833a06": "生相無明。得入如來妙覺果海。復至一禪等者。此",
    "X38n0697_002:0833a07": "第七處。說十金剛法門。初禪天王。即離生喜樂地。",
    "X38n0697_002:0833a08": "此天。已離下界欲惡。忻上妙定。故云。離生喜樂。即",
    "X38n0697_002:0833a09": "遠行地菩薩。修行功行。多作初禪天王。寄菩薩乘。",
    "X38n0697_002:0833a10": "以自證法。攝化眾生。是故世尊。次於此處。說十金",
    "X38n0697_002:0833a11": "剛。為令已登七地菩薩天王。得證金剛觀智。入妙",
    "X38n0697_002:0833a12": "覺果海也。復至二禪等者。此第八處。說十忍法門。",
    "X38n0697_002:0833a13": "二禪。即定生喜樂地。此天。已離初禪之喜。攝心在",
    "X38n0697_002:0833a14": "定。淡然凝靜。而生勝定。故云。定生喜樂。即不動地",
    "X38n0697_002:0833a15": "菩薩。修行功德。多作二禪天王。主小千界。寄一乘",
    "X38n0697_002:0833a16": "位。說自證門。教化眾生。是故世尊。次於此處。說十",
    "X38n0697_002:0833a17": "忍法。令彼已得真無生忍。菩薩天王。修行十忍法",
    "X38n0697_002:0833a18": "門。入妙覺果海也。復至三禪等者。此第九處。說十",
    "X38n0697_002:0833a19": "願法門。三禪。即離喜妙樂地。此天。已離初禪二禪",
    "X38n0697_002:0833a20": "喜踊之動。泯然入定。而得勝妙之樂。故云。離喜妙",
    "X38n0697_002:0833a21": "樂地也。即善慧地菩薩。修行功德。多作三禪天王。",
    "X38n0697_002:0833a22": "主中千界。寄一乘位。以自法門。為諸眾生。演說開",
    "X38n0697_002:0833a23": "示。是故世尊。次於此天。說普賢十願法門。令彼已",
    "X38n0697_002:0833a24": "證第九善慧菩薩天王。更得十大願力。得入如來",
    "X38n0697_002:0833b01": "妙覺果海也。",
    "X38n0697_002:0833b02": "○二圓頓所說。",
    "X38n0697_002:0833b03": "復至四禪中。摩醯首羅天王宮。說我本源蓮華藏世",
    "X38n0697_002:0833b04": "界。盧舍那佛所說心地法門品。",
    "X38n0697_002:0833b05": "已上九處。乃圓融中說行布。此之一處。是行布中",
    "X38n0697_002:0833b06": "說圓融也。四禪。即捨念清淨地。此天。即捨二禪之",
    "X38n0697_002:0833b07": "喜。三禪之樂。心無憎愛。一念平等。清淨無雜。住於",
    "X38n0697_002:0833b08": "此禪。空明寂靜。萬象皆現。故云捨念清淨。即法雲",
    "X38n0697_002:0833b09": "菩薩。修行功德。多作四禪天王。主大千界。而位寄",
    "X38n0697_002:0833b10": "一佛乘。於諸聲聞。緣覺。菩薩天王。說自證法門。是",
    "X38n0697_002:0833b11": "故世尊。次於此處。頓說心地。四十行位法門品。令",
    "X38n0697_002:0833b12": "彼圓證十地菩薩。入妙覺果海也。",
    "X38n0697_002:0833b13": "○三例結所說。",
    "X38n0697_002:0833b14": "其餘千百億釋迦。亦復如是。無二無別。如賢劫品中",
    "X38n0697_002:0833b15": "說。",
    "X38n0697_002:0833b16": "此例釋迹迹佛。說法之義。謂千釋迦所說如是。其",
    "X38n0697_002:0833b17": "餘千百億釋迦佛出定之後。示轉法輪。亦皆初從",
    "X38n0697_002:0833b18": "妙光堂中。終至首羅宮中。十處說法。次第敷演。漸",
    "X38n0697_002:0833b19": "說頓說。與千釋迦所說。亦復如是。無二無別。自爾",
    "X38n0697_002:0833b20": "時盧舍那。至此所說。乃是略言其義。廣如賢劫品",
    "X38n0697_002:0833b21": "中已說也。",
    "X38n0697_002:0833b22": "○二明豎說法(二)　初天上說道　二人間說戒。",
    "X38n0697_002:0833b23": "○初天上說道(四)　初示相成道　二成道說法",
    "X38n0697_002:0833b24": "　三說經繇致　四往返多徧。",
    "X38n0697_002:0833c01": "○初示相成道。",
    "X38n0697_002:0833c02": "爾時釋迦牟尼佛。從初現蓮華藏世界。東方來入天",
    "X38n0697_002:0833c03": "宮中。說魔受化經已。下生南閻浮提。迦夷羅國。母名",
    "X38n0697_002:0833c04": "摩耶。父字白淨。吾名悉達。七歲出家。三十成道。號吾",
    "X38n0697_002:0833c05": "為釋迦牟尼佛。",
    "X38n0697_002:0833c06": "已上明千釋迦。及千百億釋迦。皆於十方世界說",
    "X38n0697_002:0833c07": "心地法門品。此下明一釋迦。於一世界之中。所說",
    "X38n0697_002:0833c08": "心地法門品也。爾時等者。示降生來源義。爾時釋",
    "X38n0697_002:0833c09": "迦世尊。自從初現華藏世界。東方而來。入此兜率",
    "X38n0697_002:0833c10": "天王宮中。先在此天伏魔。說魔受化經已。次觀下",
    "X38n0697_002:0833c11": "界眾生。有業覆障難解脫者。有根純熟易解脫者。",
    "X38n0697_002:0833c12": "故即從天王宮。隱勝現劣。下生南閻浮提。迦夷羅",
    "X38n0697_002:0833c13": "國。淨梵王家為太子也。迦夷羅國。此云赤澤。或迦",
    "X38n0697_002:0833c14": "毗羅。此云黃色。黃即處中。最為安隱。又古有黃色",
    "X38n0697_002:0833c15": "仙。在此修道。又古諸佛出現世間。皆於此處示生。",
    "X38n0697_002:0833c16": "有此多義。故名黃色。爾時如來。將欲降神。先現五",
    "X38n0697_002:0833c17": "瑞。所謂從兜率天降皇宮者。第一相也。母名摩耶",
    "X38n0697_002:0833c18": "等者。示生身父母之名德。梵語摩耶。此云大幻。以",
    "X38n0697_002:0833c19": "大幻術。幻出諸佛故。凡十方諸佛。示現受生。皆其",
    "X38n0697_002:0833c20": "母也。父字白淨者。是此方譯語。梵語鬱頭檀也。世",
    "X38n0697_002:0833c21": "尊將欲受生之時。觀淨梵王。性行仁賢。摩耶夫人。",
    "X38n0697_002:0833c22": "五百世時。曾為菩薩之母。應當往彼托胎。所謂示",
    "X38n0697_002:0833c23": "入母胎。住胎。第二第三相也。吾名悉達者。示出生",
    "X38n0697_002:0833c24": "之名德也。梵語悉達。此云頓吉。以太子初生時。寶",
    "X38n0697_002:0834a01": "藏悉空。空而復滿。故名頓吉。亦名一切義成。即於",
    "X38n0697_002:0834a02": "世出世間。一切諸法實相義成。故於時太子。從摩",
    "X38n0697_002:0834a03": "耶右脇出。立蓮花上。一手指天。一手指地。目顧四",
    "X38n0697_002:0834a04": "方。周行七步曰。天上天下。唯吾獨尊。世出世間。此",
    "X38n0697_002:0834a05": "法第一。所謂示現出胎誕生。第四相也。言七歲出",
    "X38n0697_002:0834a06": "家者。示離塵俗。返妄歸真之義。世尊初為太子。具",
    "X38n0697_002:0834a07": "大智慧。成就捨心。觀生老病死苦。厭世五欲。捨金",
    "X38n0697_002:0834a08": "輪位。如棄涕唾。心思出家。往白父王。父王不許。故",
    "X38n0697_002:0834a09": "於二月三日。身放光明。普照四天王宮。乃至淨居",
    "X38n0697_002:0834a10": "天宮。諸天見已。到太子所。禮足白言。菩薩無量劫",
    "X38n0697_002:0834a11": "來。所修行滿。今正成熟。即於午夜逾城出家。苦行",
    "X38n0697_002:0834a12": "林中。剃除鬚髮。所謂示現逾城出家。苦行林中。第",
    "X38n0697_002:0834a13": "五相也。所言三十成道。號吾為釋迦牟尼佛者。道",
    "X38n0697_002:0834a14": "即道果。世尊功行滿足。道成德備。三身圓現。四魔",
    "X38n0697_002:0834a15": "潛消。所證圓果德號。亦以顯然燈佛授記不虗。故",
    "X38n0697_002:0834a16": "號吾為釋迦牟尼佛。所謂示現覩明星而成道降",
    "X38n0697_002:0834a17": "魔。第六相也。此經言。七歲出家。三十成道。諸說不",
    "X38n0697_002:0834a18": "一。或云。騰寫之訛。或云。八千返中之一。或表圓教",
    "X38n0697_002:0834a19": "七信已上無退。或七歲表七覺支。三十表念處。正",
    "X38n0697_002:0834a20": "勤。神足。根。力。八正道。具三十七品助道法。凡諸佛",
    "X38n0697_002:0834a21": "出世。說法度生。皆依此故。今則不然。七歲出家。猶",
    "X38n0697_002:0834a22": "言出家七歲。謂初出家時。先學不用處定。不久得",
    "X38n0697_002:0834a23": "證。知非究竟。次學非非想定。不久得證。知其亦非",
    "X38n0697_002:0834a24": "究竟。次復遊行諸國。凡經一年。次更苦行六年。至",
    "X38n0697_002:0834b01": "三十。乃成正覺。此按毗尼部中所釋也。",
    "X38n0697_002:0834b02": "○二成道說法。",
    "X38n0697_002:0834b03": "於寂滅道場。坐金剛華光王座。乃至摩醯首羅天王",
    "X38n0697_002:0834b04": "宮。其中次第十住處所說。",
    "X38n0697_002:0834b05": "於寂滅道場者。此示成道轉法輪相。約事而言。即",
    "X38n0697_002:0834b06": "是真阿練若。正修行處。約理而言。即是所證菩提",
    "X38n0697_002:0834b07": "涅槃。無為無相。清淨寂滅之理。所謂圓滿菩提。歸",
    "X38n0697_002:0834b08": "無所得。是故諸佛。於無所得寂滅理中。成等正覺。",
    "X38n0697_002:0834b09": "於無所得寂滅理中。坐大道場。轉大法輪。故云。於",
    "X38n0697_002:0834b10": "寂滅道場也。坐金剛下。明轉法處。既成道已。當轉",
    "X38n0697_002:0834b11": "法輪。度諸眾生。爾時世尊。即自思惟。我得智慧。無",
    "X38n0697_002:0834b12": "能信受。若我住世。於世無益。不如入於涅槃。爾時",
    "X38n0697_002:0834b13": "梵天。而白佛言。世尊今日。法海已滿。法轉已立。潤",
    "X38n0697_002:0834b14": "濟開導。今正是時。云何欲捨一切眾生。入於涅槃。",
    "X38n0697_002:0834b15": "而不說法。是時如來受梵天王請已。雖知根鈍。且",
    "X38n0697_002:0834b16": "稱本懷。是故雙垂兩相。一處於鹿野苑。為憍陳如",
    "X38n0697_002:0834b17": "五比丘等。轉四諦輪。說小乘種種教法。一處於菩",
    "X38n0697_002:0834b18": "提場。演大華嚴。并普光明殿中。同說此經。此佛。與",
    "X38n0697_002:0834b19": "上千佛所說。皆從初坐金剛千光王座。終至首羅",
    "X38n0697_002:0834b20": "天宮。其中次第所說。住處共有十也。蓋上多佛所",
    "X38n0697_002:0834b21": "說。一佛所說。頓說。漸說。及諸住處。皆亦無二無別。",
    "X38n0697_002:0834b22": "華嚴。七處九會所說。此經。十處十會所說。二經大",
    "X38n0697_002:0834b23": "同小異。所謂示現成道。轉大法輪。第七相也。何無",
    "X38n0697_002:0834b24": "第八。以未涅槃故也。",
    "X38n0697_002:0834c01": "○三說經繇致。",
    "X38n0697_002:0834c02": "時佛觀諸大梵天王。網羅幢因。為說無量世界。猶如",
    "X38n0697_002:0834c03": "網孔。一一世界。各各不同。別異無量。佛教門。亦復如",
    "X38n0697_002:0834c04": "是。",
    "X38n0697_002:0834c05": "此釋心地戒品緣起之義。及此梵網得名處也。時",
    "X38n0697_002:0834c06": "者。即於此梵天中。說此心地法門之時。爾時世尊。",
    "X38n0697_002:0834c07": "在大梵天宮中。觀彼網羅幢因為喻。為說無量世",
    "X38n0697_002:0834c08": "界。眾生心行。依正差別。猶如網孔。一一世界。各各",
    "X38n0697_002:0834c09": "不同。別異無量。故佛教門。隨機施設。亦復如是此",
    "X38n0697_002:0834c10": "義俱已解見題中。今不繁釋。",
    "X38n0697_002:0834c11": "○四往返多徧。",
    "X38n0697_002:0834c12": "吾今來此世界八千返。為此娑婆世界。坐金剛華光",
    "X38n0697_002:0834c13": "王座。乃至摩醯首羅天王宮。為是中一切大眾。略開",
    "X38n0697_002:0834c14": "心地法門竟。",
    "X38n0697_002:0834c15": "此是如來大慈悲心。廣大誓願。重來人間。至八千",
    "X38n0697_002:0834c16": "返。所謂佛慈無盡。眾生無盡。此雖來八千返。若較",
    "X38n0697_002:0834c17": "華嚴經中。如來出現名號品中看來。其名。其號。其",
    "X38n0697_002:0834c18": "法。其時。又非可以數目窮盡。可歎我等癡迷。至今",
    "X38n0697_002:0834c19": "還作眾生。深負我佛大慈弘恩。豈不慚愧。為此娑",
    "X38n0697_002:0834c20": "婆世界等者。申明來此八千返義也。坐金剛華光",
    "X38n0697_002:0834c21": "王座者。金剛之座。三世諸佛。坐此成道。無少變壞",
    "X38n0697_002:0834c22": "故。乃至等者。謂此說法道場。共有十處。超其中八。",
    "X38n0697_002:0834c23": "故云乃至。為是等者。明佛說法本懷之義。謂我來",
    "X38n0697_002:0834c24": "此八千返者。無非只為此界人天。一切大眾也。略",
    "X38n0697_002:0835a01": "開二字。明說未廣。竟者。言在天上說心地法門已",
    "X38n0697_002:0835a02": "畢也。",
    "X38n0697_002:0835a03": "○二人間說戒(二)　初聖凡本源　二總結戒相。",
    "X38n0697_002:0835a04": "○初聖凡本源(三)　初差別說戒　二頌前起後",
    "X38n0697_002:0835a05": "　三正結戒品。",
    "X38n0697_002:0835a06": "○初差別說戒。",
    "X38n0697_002:0835a07": "復從天王宮。下至閻浮提菩提樹下。為此地上一切",
    "X38n0697_002:0835a08": "眾生。凡夫癡暗之人。說我本盧舍那佛心地中。初發",
    "X38n0697_002:0835a09": "心中。常所誦一戒。光明金剛寶戒。是一切佛本源。一",
    "X38n0697_002:0835a10": "切菩薩本源。佛性種子。一切眾生。皆有佛性。一切意。",
    "X38n0697_002:0835a11": "識。色心。是情是心。皆入佛性戒中。當當常有因故。當",
    "X38n0697_002:0835a12": "當常住法身。如是十波羅提木叉。出於世界。是法戒。",
    "X38n0697_002:0835a13": "是三世一切眾生。頂戴受持。吾今當為此大眾。重說",
    "X38n0697_002:0835a14": "十無盡藏戒品。是一切眾生戒本源。自性清淨。",
    "X38n0697_002:0835a15": "前文。自地上大。觀梵網孔為因。詳說三十心。十地",
    "X38n0697_002:0835a16": "中。修斷法門品竟。今從天上。復下人間。而詳舉心",
    "X38n0697_002:0835a17": "地中。十重四十八輕戒行。故云。復從天王宮等。為",
    "X38n0697_002:0835a18": "此地上等者。正明下至閻浮提義。一切眾生。總舉",
    "X38n0697_002:0835a19": "閻浮界內諸眾生也。凡夫癡暗人者。未出三界。俱",
    "X38n0697_002:0835a20": "名凡夫。以凡夫煩惱覆心。慧目不開。故名癡暗之",
    "X38n0697_002:0835a21": "人。如是之人。必依何法。而使障破慧開。入聖超凡。",
    "X38n0697_002:0835a22": "若非戒法攝心。終於煩惱生死海中。永無出離。故",
    "X38n0697_002:0835a23": "為此眾。復下天宮。說我本師盧舍那佛心地因中。",
    "X38n0697_002:0835a24": "初發心中。常所誦一戒。此戒何名。乃光明金剛寶",
    "X38n0697_002:0835b01": "戒也。言說我盧舍那佛者。舉法有所師也。常所誦",
    "X38n0697_002:0835b02": "一戒者。出戒本體。此戒體。華嚴所言一真法界。大",
    "X38n0697_002:0835b03": "總相法門體。如圓覺云。神通大光明藏。如楞嚴云。",
    "X38n0697_002:0835b04": "即是常住真心。性淨明體。法華所云。一乘實相。佛",
    "X38n0697_002:0835b05": "知佛見。在此名為光明金剛寶戒。言光明金剛寶",
    "X38n0697_002:0835b06": "戒者。此出戒相名德也。光明。即智慧也。金剛。即堅",
    "X38n0697_002:0835b07": "利也。寶戒。即具足眾善之法財也。欲破煩惱黑暗。",
    "X38n0697_002:0835b08": "非大智慧光明不能。欲碎根本無明。非金剛堅利",
    "X38n0697_002:0835b09": "智不能。欲以莊嚴法身果相。非眾善寶戒法不能。",
    "X38n0697_002:0835b10": "蓋此一戒。是諸佛與眾生。平等具足。無二體性。諸",
    "X38n0697_002:0835b11": "佛眾生。本無增減。是故以此一戒。為一切佛果海",
    "X38n0697_002:0835b12": "本源。為一切諸菩薩因地本源。不獨諸佛菩薩。以",
    "X38n0697_002:0835b13": "此戒為本源。此一戒者。是即一切眾生。本有佛性",
    "X38n0697_002:0835b14": "種子。既皆有佛性。何不成佛道。所以不得成佛道",
    "X38n0697_002:0835b15": "者。蓋用一切意識色心。迷背佛性戒體故也。意者。",
    "X38n0697_002:0835b16": "思量曰意。屬第七末那識。名染污意。即亦轉呼為",
    "X38n0697_002:0835b17": "染淨依也。識者。分別曰識。以計名相。起惑造業。即",
    "X38n0697_002:0835b18": "前六種轉識。色者。所緣曰色。即五根六塵也。心者。",
    "X38n0697_002:0835b19": "集起名心。即第八識。名阿賴耶。統収前七種識。謂",
    "X38n0697_002:0835b20": "此心識。以攝世出世間染淨諸法。有三藏義。能藏。",
    "X38n0697_002:0835b21": "所藏。我愛執藏。此識體性。乃佛性種子。本無遷改。",
    "X38n0697_002:0835b22": "在眾生分中言。名為佛性。在非眾生分中。名為法",
    "X38n0697_002:0835b23": "性。今在因故。名為佛性。若能具大智慧。悟此體性",
    "X38n0697_002:0835b24": "即本。是情。是心。皆入佛性戒中。既云皆入佛性戒",
    "X38n0697_002:0835c01": "中。應當發本有常具正因心也。既發此正因心。則",
    "X38n0697_002:0835c02": "當依此正因修行。不墮邪因。既不墮邪因。當來決",
    "X38n0697_002:0835c03": "定證得常住清淨法身。不生不滅之果。而不為幻",
    "X38n0697_002:0835c04": "身所染。故云。當當常有因故。當當常住法身也。如",
    "X38n0697_002:0835c05": "是十波羅提木叉等者。出戒用也。夫觀眾生。皆有",
    "X38n0697_002:0835c06": "戒因。以成戒果。是則諸佛所悟。凡夫所迷。盡此一",
    "X38n0697_002:0835c07": "戒。如是諸佛。不忍見眾生。於本有勝因勝果。迷而",
    "X38n0697_002:0835c08": "不悟。是故若不假此多種戒品。一一攝持。何以得",
    "X38n0697_002:0835c09": "令六根返妄歸真。所以又將此一戒。方便開而為",
    "X38n0697_002:0835c10": "十。如是十波羅提木叉。出於世界。教誨諸人。此十",
    "X38n0697_002:0835c11": "戒法。諸佛本此軌則成佛。若人依此戒則。體會修",
    "X38n0697_002:0835c12": "行。必定成佛。即是眾生成佛法則之戒。故云。是法",
    "X38n0697_002:0835c13": "戒也。如起信云。一者體大。真如平等。不增減故。即",
    "X38n0697_002:0835c14": "此一戒是。二者相大。謂如來藏。具足無量性功德",
    "X38n0697_002:0835c15": "故。即此光明金剛寶戒是。三者用大。能生世出世",
    "X38n0697_002:0835c16": "間善因果故。即此十波羅提木叉是。梵語。波羅提",
    "X38n0697_002:0835c17": "木叉。此云。保解脫。謂持此戒者。保護三業六根。得",
    "X38n0697_002:0835c18": "大解脫也。三世一切等者。舉人勸受持也。言此十",
    "X38n0697_002:0835c19": "戒。既為法則。成佛大用。是則三世一切眾生。應當",
    "X38n0697_002:0835c20": "頂禮佩戴。時時尊尚。不可輕褻。領受執持。刻刻體",
    "X38n0697_002:0835c21": "會。不可忽忘。故云頂戴受持。吾今當為等者。結顯",
    "X38n0697_002:0835c22": "戒法。雖則無盡。不離本體之義。言為此大眾者。即",
    "X38n0697_002:0835c23": "為此現受戒四眾。八部之大眾也。重說等者。謂此",
    "X38n0697_002:0835c24": "戒體是一。因諸眾生。心念無盡。故此戒法。亦無有",
    "X38n0697_002:0836a01": "盡。是故以此一戒。演而為十。十戒復開為四十八。",
    "X38n0697_002:0836a02": "乃至三千八萬。無窮無盡。一切戒品。無不攝歸於",
    "X38n0697_002:0836a03": "此十波羅提木叉。故云。吾今當為此大眾。重說十",
    "X38n0697_002:0836a04": "無盡藏戒品也。是一切眾生戒本源。自性清淨。此",
    "X38n0697_002:0836a05": "二句。的指戒體。原本一味平等。以眾生心念無盡。",
    "X38n0697_002:0836a06": "是故諸佛所說戒品。亦無有盡。惟恐眾生執此戒",
    "X38n0697_002:0836a07": "相。不達戒性。所以復言。此無盡諸戒者。即是一切",
    "X38n0697_002:0836a08": "眾生本源。自性清淨戒體。本無戒可持。亦本無戒",
    "X38n0697_002:0836a09": "可說。今此說者受者。皆方便也。",
    "X38n0697_002:0836a10": "○二頌前起後。",
    "X38n0697_002:0836a11": "我今盧舍那。方坐蓮華臺。周帀千華上。復現千釋迦。",
    "X38n0697_002:0836a12": "一華百億國。一國一釋迦。各坐菩提樹。一時成佛道。",
    "X38n0697_002:0836a13": "如是千百億。盧舍那本身。千百億釋迦。各接微塵眾。",
    "X38n0697_002:0836a14": "俱來至我所。聽我誦佛戒。甘露門即開。是時千百億。",
    "X38n0697_002:0836a15": "還至本道場。各坐菩提樹。誦我本師戒。十重四十八。",
    "X38n0697_002:0836a16": "戒如明日月。亦如瓔珞珠。微塵菩薩眾。繇是成正覺。",
    "X38n0697_002:0836a17": "是盧舍那誦。我亦如是誦。汝新學菩薩。頂戴受持戒。",
    "X38n0697_002:0836a18": "受持是戒已。轉授諸眾生。諦聽我正誦。佛法中戒藏。",
    "X38n0697_002:0836a19": "波羅提木叉。大眾心諦信。汝是當成佛。我是已成佛。",
    "X38n0697_002:0836a20": "常作如是信。戒品已具足。一切有心者。皆應攝佛戒。",
    "X38n0697_002:0836a21": "眾生受佛戒。即入諸佛位。位同大覺已。真是諸佛子。",
    "X38n0697_002:0836a22": "大眾皆恭敬。至心聽我誦。",
    "X38n0697_002:0836a23": "此段總頌上下。開說心地戒法。結前起後。讚歎勸",
    "X38n0697_002:0836a24": "受奉行大略也。我今盧舍那者。此明本迹之佛。聖",
    "X38n0697_002:0836b01": "人說法。皆以無我。破一切我。今言我者。非同凡夫",
    "X38n0697_002:0836b02": "我相之我。亦非外道神我之我。乃至亦非權乘假",
    "X38n0697_002:0836b03": "我之我。是乃無我中我。八自在我。無生我也。今者。",
    "X38n0697_002:0836b04": "當說時也。盧舍那佛。即正報身。毗盧遮那即正法",
    "X38n0697_002:0836b05": "身。然佛法身。乃有一身。二身。三身。十身等別。此佛",
    "X38n0697_002:0836b06": "圓攝一切。故云。我今盧舍那也。方坐蓮華臺者。此",
    "X38n0697_002:0836b07": "明本迹依報國土。方者正也。坐者安也。以正心地",
    "X38n0697_002:0836b08": "法戒。安住其身。及安一切眾生身故。蓮華總有二",
    "X38n0697_002:0836b09": "義。一處泥恒淨。二出水香潔。喻顯心地戒體。在凡",
    "X38n0697_002:0836b10": "夫中。本無垢相。在聖人中。本無淨相。所謂處生死",
    "X38n0697_002:0836b11": "流。驪珠獨耀於滄海。踞涅槃岸。桂輪孤朗於碧天",
    "X38n0697_002:0836b12": "也。又蓮有開合義。以表如來開權顯實。會權歸實。",
    "X38n0697_002:0836b13": "謂開一乘心地戒法之實。演說十重四十八輕之",
    "X38n0697_002:0836b14": "權。復會歸本源自性清淨心地戒體之實。又表舍",
    "X38n0697_002:0836b15": "那一體。化為千釋迦佛。復現千百億釋迦佛。而此",
    "X38n0697_002:0836b16": "千釋迦佛。千百億釋迦佛。皆攝歸於盧舍那佛之",
    "X38n0697_002:0836b17": "本體也。又因果齊彰義。即因該果海。果徹因源故。",
    "X38n0697_002:0836b18": "臺者。即高顯也。以表舍那心地戒體。無有及者。無",
    "X38n0697_002:0836b19": "有逾者。所謂一切眾律中。戒經為上最也。又臺居",
    "X38n0697_002:0836b20": "中。以中攝十方故。即表舍那如來。為千佛主。心地",
    "X38n0697_002:0836b21": "妙戒。為眾戒本也。周帀千華上者。明應迹依報土。",
    "X38n0697_002:0836b22": "顯本迹依報。周徧融通之義。復現千釋迦者。明應",
    "X38n0697_002:0836b23": "跡正報身。顯本迹正報。周偏融通之義。謂千華上。",
    "X38n0697_002:0836b24": "每一華中。復有一化佛身。而坐其上。即顯從一光",
    "X38n0697_002:0836c01": "明金剛寶戒中。演出十波羅提木叉之妙戒也。一",
    "X38n0697_002:0836c02": "華百億國者。明迹迹依報土。顯迹佛依報。周徧圓",
    "X38n0697_002:0836c03": "融之義。謂千華朵。各有百億葉瓣。每一葉瓣。為一",
    "X38n0697_002:0836c04": "佛國土。每一國土中。有一化佛。為眾說法。以表四",
    "X38n0697_002:0836c05": "十八輕。乃至無量戒品。亦皆從十戒中演出。各坐",
    "X38n0697_002:0836c06": "菩提樹。一時成佛道者。申明應化同時。體用不二。",
    "X38n0697_002:0836c07": "表心地戒。品數雖多。同一梵行體也。已上八句。顯",
    "X38n0697_002:0836c08": "明從體起用。如是千百億下。顯明攝用歸體。言千",
    "X38n0697_002:0836c09": "百億釋迦。以千釋迦為本。千釋迦佛。又以盧舍那",
    "X38n0697_002:0836c10": "佛為本故也。已上三節。總頌大部。前九品文。正為",
    "X38n0697_002:0836c11": "開說心地戒法緣起之義。千臂經中說心地戒品",
    "X38n0697_002:0836c12": "前。先取此義。後說三賢十地法門。文義錯綜。以今",
    "X38n0697_002:0836c13": "上卷文中。亦有從本起迹。攝迹歸本之義。此似以",
    "X38n0697_002:0836c14": "後例前。而為發起之端。向下正頌此品起發繇也。",
    "X38n0697_002:0836c15": "千百億釋迦等五句。此頌上卷。自爾時釋迦佛。身",
    "X38n0697_002:0836c16": "放慧光所照。鼓動天人生疑。玄主集眾。請問光相。",
    "X38n0697_002:0836c17": "釋迦接眾。至舍那所。聽受心地戒藏。一大段經文",
    "X38n0697_002:0836c18": "義。問。今只言千百億釋迦。至舍那所。不言千釋迦。",
    "X38n0697_002:0836c19": "何也。答。既千百億釋迦。皆各接微塵眾。至舍那所",
    "X38n0697_002:0836c20": "聽受戒者。則千釋迦。亦各接微塵眾。來聽受戒不",
    "X38n0697_002:0836c21": "待言矣。問。所言各接微塵眾。是何處眾。答。是千釋",
    "X38n0697_002:0836c22": "迦。千百億釋迦。於應迹本源世界。垂手接引。不可",
    "X38n0697_002:0836c23": "說不可說。生疑作念。大根眾生。至本師所。聽受心",
    "X38n0697_002:0836c24": "地戒法。正明小根機者。未堪與也。俱來至我所者。",
    "X38n0697_002:0837a01": "謂能接佛所接眾生。俱至華藏。故云俱來。聽我誦",
    "X38n0697_002:0837a02": "佛戒者。謂聽舍那所誦諸佛大戒。以顯此心地大",
    "X38n0697_002:0837a03": "戒。是諸佛共證也。甘露門即開者。讚戒德也。謂此",
    "X38n0697_002:0837a04": "戒法。如世甘露。若得食者。便獲清涼。不老不死。若",
    "X38n0697_002:0837a05": "人能受淨戒。當下即出三界生死熱惱。喻甘露門",
    "X38n0697_002:0837a06": "開也。是時千百億下四句。頌上千釋迦佛。與千百",
    "X38n0697_002:0837a07": "億釋迦。領眾至舍那所。聽受戒竟。復即各還本源",
    "X38n0697_002:0837a08": "世界。示現受生。出家成道。上升天宮。十處說法化",
    "X38n0697_002:0837a09": "天已畢。又復從天王宮下。至閻浮界。說本盧舍那",
    "X38n0697_002:0837a10": "佛。初發心中。常所誦一戒。乃至本源自性清淨。一",
    "X38n0697_002:0837a11": "段經文。是時千百億者。即舍那佛。為千釋迦傳授",
    "X38n0697_002:0837a12": "心地戒法授受時也。還至本道場者。謂千釋迦。及",
    "X38n0697_002:0837a13": "千百億釋迦。聽戒已畢。復還本道場中。說法利生。",
    "X38n0697_002:0837a14": "以顯諸佛。出定入定。去來坐立。皆不離本體故。言",
    "X38n0697_002:0837a15": "坐菩提樹者。顯諸佛成道轉法。同一本覺。無二道",
    "X38n0697_002:0837a16": "也。誦我本師戒者。顯戒授有師。不忘根本心故。已",
    "X38n0697_002:0837a17": "上頌前。向下頌後。十重四十八者。出戒相也。戒如",
    "X38n0697_002:0837a18": "明日月。亦如瓔珞珠者。讚戒功德。謂若人能受持",
    "X38n0697_002:0837a19": "此戒。能滅愚癡暗障即。如日月。能破昏暗。又持戒",
    "X38n0697_002:0837a20": "人。清淨六根。於一切法。常得解脫。亦如日月。朗照",
    "X38n0697_002:0837a21": "十方。於空往來。自在無礙。又持戒者。滅除罪垢。即",
    "X38n0697_002:0837a22": "如杲日。能消霜雪。又持戒者。能滅身心熱惱。即如",
    "X38n0697_002:0837a23": "明月。能清涼故。亦如瓔珞珠者。謂持戒人。因戒生",
    "X38n0697_002:0837a24": "定。因定發慧。一切功德智慧法身。悉繇戒度而成",
    "X38n0697_002:0837b01": "就故。如瓔珞珠。莊嚴身相。圓滿好故。微塵菩薩眾。",
    "X38n0697_002:0837b02": "繇是成正覺者。顯持戒者。利益真實而不虗故。言",
    "X38n0697_002:0837b03": "微塵眾。顯持戒者。獲益眾多。如是無量無邊微塵",
    "X38n0697_002:0837b04": "眾。繇持十重四十八輕戒。而得成佛。以見冀佛果",
    "X38n0697_002:0837b05": "者。必當受持此戒也。是盧舍那誦。我亦如是誦者。",
    "X38n0697_002:0837b06": "承上。謂此諸戒。繇我本師自誦。我亦隨誦。非自不",
    "X38n0697_002:0837b07": "誦教人誦也。汝新學菩薩等四句。勸自受以授人",
    "X38n0697_002:0837b08": "也。上言微塵諸菩薩眾。既繇茲戒而得成佛。汝等",
    "X38n0697_002:0837b09": "新學菩薩。應當一心頂戴受持是戒。以受持是戒",
    "X38n0697_002:0837b10": "已。更當轉授諸眾生也。自利利人。故稱菩薩摩訶",
    "X38n0697_002:0837b11": "薩也。若不轉授眾生。濫同聲聞人矣。諦聽我正誦",
    "X38n0697_002:0837b12": "等三句。此誡聽也。諦者審也。聽者領也。我正誦者。",
    "X38n0697_002:0837b13": "揀非外道。二乘所誦偏邪戒也。外道。妄計前世從",
    "X38n0697_002:0837b14": "雞狗中來。即持雞犬等戒。獨立噉穢而行苦行。望",
    "X38n0697_002:0837b15": "生天上。名曰邪戒。即是邪誦。二乘。持誦寂滅空戒。",
    "X38n0697_002:0837b16": "名為偏戒。即是偏誦。今誦大乘實相心地妙戒。故",
    "X38n0697_002:0837b17": "名正誦。此法既正。若非審諦而聽。終不得入一乘",
    "X38n0697_002:0837b18": "實相心地妙戒。是故須當審諦聽也。佛法中戒藏",
    "X38n0697_002:0837b19": "者。佛所說法藏有三。此三藏中戒藏也。戒藏。即毗",
    "X38n0697_002:0837b20": "尼。梵語毗尼。華言性善。謂性本自善故。亦云善住。",
    "X38n0697_002:0837b21": "能令佛法久住世故。亦云善壽。謂毗尼住世。則佛",
    "X38n0697_002:0837b22": "法住世。毗尼若滅。則佛法速滅。毗尼乃佛法中壽",
    "X38n0697_002:0837b23": "命。故云。佛法中戒藏也。波羅提木叉者。即戒果義。",
    "X38n0697_002:0837b24": "持戒為因。解脫是果。是故若人能持淨戒。保衛得",
    "X38n0697_002:0837c01": "大解脫也。大眾心諦信下四句。勸諦信也。謂聽而",
    "X38n0697_002:0837c02": "弗信。則空聽無益。故須當諦信茲戒。為成佛正因。",
    "X38n0697_002:0837c03": "能如是奉持。當來決定成佛無疑。且我是已成佛。",
    "X38n0697_002:0837c04": "繇我信持如是心地戒品。已得福慧具足。又我是",
    "X38n0697_002:0837c05": "已成佛。尚常作如是信。況汝未成佛乎。是故勸汝",
    "X38n0697_002:0837c06": "應諦信也。一切有心等者六句。此勸受也。謂既信",
    "X38n0697_002:0837c07": "當受。信而不受。非真信也。言一切有心者。揀非木",
    "X38n0697_002:0837c08": "石無心也。謂凡有心者。皆當作佛。豈小因小果。故",
    "X38n0697_002:0837c09": "云。一切有心者。皆應攝佛戒也。問。上云是情是心。",
    "X38n0697_002:0837c10": "皆入佛性戒中。此云一切有心者。皆應攝佛戒。二",
    "X38n0697_002:0837c11": "義何別。答。上是從外而進。故云。皆入佛性戒中。此",
    "X38n0697_002:0837c12": "是依內而納。故云。皆應攝佛戒。又上是返妄歸真",
    "X38n0697_002:0837c13": "義。故云皆入。今是合覺背塵。故名攝也。言眾生受",
    "X38n0697_002:0837c14": "佛戒。即入諸佛位者。正明皆應攝佛戒義。蓋心外",
    "X38n0697_002:0837c15": "無佛心。地外無佛地。今則眾生既受諸佛心地法",
    "X38n0697_002:0837c16": "戒。豈不即入諸佛位耶。位同大覺已。真是諸佛子",
    "X38n0697_002:0837c17": "者。舉位讚獎勸進之義。問。上既云。即入諸佛位。此",
    "X38n0697_002:0837c18": "又云。位同大覺已。即當是佛。何以僅名佛子。答。戒",
    "X38n0697_002:0837c19": "位雖同大覺。而非實證大覺道果之位。以因行未",
    "X38n0697_002:0837c20": "圓。必經三大阿僧祇劫。廣修六度一切萬行。承事",
    "X38n0697_002:0837c21": "十方諸佛。盡行諸佛道法。行願滿足。始紹佛位。如",
    "X38n0697_002:0837c22": "灌頂王子。必紹王位。時為儲君。祗稱王子。今受佛",
    "X38n0697_002:0837c23": "戒。以修佛行。故名佛子。真是諸佛子者。佛子有三。",
    "X38n0697_002:0837c24": "一外佛子。謂諸凡夫未曾入道。未曾紹隆佛種。故",
    "X38n0697_002:0838a01": "名外子。二庶佛子。謂二乘人。但稟小乘教法。生於",
    "X38n0697_002:0838a02": "法身。不從如來大法中生。名為庶子。三真佛子。謂",
    "X38n0697_002:0838a03": "大乘菩薩。稟受如來大乘戒法。生於法身。故稱真",
    "X38n0697_002:0838a04": "是諸佛子。言大眾皆恭敬。至心聽我誦者。結勸誡",
    "X38n0697_002:0838a05": "聽之義。大眾。即閻浮地上稟受佛戒。國王。王子。百",
    "X38n0697_002:0838a06": "官。宰相。及比丘。比丘尼。優婆塞。優婆夷。乃至天。龍。",
    "X38n0697_002:0838a07": "八部。聖凡同會清淨之眾也。皆恭敬者。恭就身言。",
    "X38n0697_002:0838a08": "即身業虔誠。敬就心言。即意業虔誠。外肅內虔。內",
    "X38n0697_002:0838a09": "外精誠。言語道斷。心行處滅。此攝口業虔誠。所謂",
    "X38n0697_002:0838a10": "制心一處。無事不辦也。此有二義。一者。謂舍那所",
    "X38n0697_002:0838a11": "傳心地戒法。我尚自誦。如對舍那佛面。如聞舍那",
    "X38n0697_002:0838a12": "佛語。況汝新學。可不至心聽誦耶。二者。汝繇受持",
    "X38n0697_002:0838a13": "佛戒。即入諸佛寶位。是汝出世大事因緣。可不至",
    "X38n0697_002:0838a14": "心聽誦。叮嚀付囑。詞旨切矣。",
    "X38n0697_002:0838a15": "○三正結戒品(二)　初標敘結受　二說戒相貌。",
    "X38n0697_002:0838a16": "○初標敘結受(二)　初經家敘說　二佛自敘說。",
    "X38n0697_002:0838a17": "○初經家敘說。",
    "X38n0697_002:0838a18": "爾時釋迦牟尼佛。初坐菩提樹下。成無上覺。初結菩",
    "X38n0697_002:0838a19": "薩波羅提木义。孝順父母。師。僧。三寶。孝順至道之法。",
    "X38n0697_002:0838a20": "孝名為戒。亦名制止。佛即口放無量光明。是時百萬",
    "X38n0697_002:0838a21": "億大眾。諸菩薩。十八梵天。六欲天子。十六大國王。合",
    "X38n0697_002:0838a22": "掌至心。聽佛誦一切諸佛大乘戒。",
    "X38n0697_002:0838a23": "此總標顯結制心地戒法緣起也。言爾時者。即從",
    "X38n0697_002:0838a24": "天上。復下人間。示現出家成道時也。釋迦牟尼佛",
    "X38n0697_002:0838b01": "者。示生娑婆之佛號也。初坐菩提樹下者。即示始",
    "X38n0697_002:0838b02": "坐道場之處。成無上覺者。即正徧知覺。是如來示",
    "X38n0697_002:0838b03": "現所證菩提涅槃。二轉依號。一切聲聞。緣覺。諸菩",
    "X38n0697_002:0838b04": "薩等。無有等者。無有逾者。故云。成無上覺。初結菩",
    "X38n0697_002:0838b05": "薩波羅提木叉者。示初轉法輪之急務也。如來出",
    "X38n0697_002:0838b06": "世本懷。原為令諸眾生。離苦得樂。同佛菩提。等無",
    "X38n0697_002:0838b07": "差別。柰眾生不知其苦。是故世尊思惟。畢竟以何",
    "X38n0697_002:0838b08": "法門。能令眾生離苦。故演波羅提木叉。保衛三業",
    "X38n0697_002:0838b09": "六根。得大解脫。眾生離苦。佛願滿足。故先結戒。戒",
    "X38n0697_002:0838b10": "有大小乘分。大乘戒藏。被菩薩乘。小乘戒藏。被聲",
    "X38n0697_002:0838b11": "聞乘。聲聞戒狹。未稱究竟。不言即成佛道。菩薩戒",
    "X38n0697_002:0838b12": "廣。普被一切眾生受戒。即入佛位。離一切苦。得究",
    "X38n0697_002:0838b13": "竟樂。又聲聞戒。常隨佛眾。隨事而制。菩薩修行六",
    "X38n0697_002:0838b14": "度。化利眾生。不常隨佛。波羅提木叉戒。乃即六度",
    "X38n0697_002:0838b15": "萬行元首。故世尊最初成道。始轉法輪。即先頓教。",
    "X38n0697_002:0838b16": "結此菩薩戒藏也。孝順父母師僧三寶。顯菩薩戒",
    "X38n0697_002:0838b17": "行。萬行因中最勝因也。何者父母。即生身父母。以",
    "X38n0697_002:0838b18": "此世身。繇本父母懷胎乳哺。移乾就濕。種種辛勤",
    "X38n0697_002:0838b19": "撫育而成。師。即本師和尚。乃法身父母。以我法身。",
    "X38n0697_002:0838b20": "繇師誨戒之力而生。又即師有三師。七師。皆有教",
    "X38n0697_002:0838b21": "誨之恩。僧。有同學。同見。同行。皆有成人之德。三寶。",
    "X38n0697_002:0838b22": "即佛法僧。乃慧命父母也。以我慧命。賴三寶熏修",
    "X38n0697_002:0838b23": "之力而得。如是諦思。父母師僧三寶。俱有深恩重",
    "X38n0697_002:0838b24": "德。實難酬報。當發孝心。而順事之。即此戒中。便是",
    "X38n0697_002:0838c01": "孝順。如不孝者。禽獸之不如也。故云。孝順父母師",
    "X38n0697_002:0838c02": "僧三寶。孝順至道之法。此句承上。謂波羅提木义。",
    "X38n0697_002:0838c03": "其義廣大。無量無邊。此孝順一法。何以能盡佛戒",
    "X38n0697_002:0838c04": "之義。曰。此孝順深因。乃趣無上佛果至道之法。非",
    "X38n0697_002:0838c05": "同世間孝道。秪得人天小果而已。蘭盆疏云。稽首",
    "X38n0697_002:0838c06": "三界主。大孝釋迦尊。累劫報親恩。積因成正覺。茲",
    "X38n0697_002:0838c07": "繇報親深因。而成佛道極果。不孝。當致至極苦果。",
    "X38n0697_002:0838c08": "所謂五刑之屬三千。而罪莫大於不孝也。是故世",
    "X38n0697_002:0838c09": "出世間。善惡果報。皆在孝與不孝。儒典讚孝曰。至",
    "X38n0697_002:0838c10": "德要道。又謂聖人之德。無以加於孝也。故曰。至道",
    "X38n0697_002:0838c11": "之法。孝名為戒。亦名制止。此二句者。明波羅提木",
    "X38n0697_002:0838c12": "叉之名義也。上以波羅提木叉為戒。今只言孝順",
    "X38n0697_002:0838c13": "曰。至道之法。而不言戒品何耶。蓋孝順所在。自然",
    "X38n0697_002:0838c14": "梵行具足。因得戒名。如法苑云。戒即是孝。眾生皆",
    "X38n0697_002:0838c15": "吾父母。是故不殺。不盜。即守戒也。皆吾父母。即行",
    "X38n0697_002:0838c16": "孝也。又下經云。以常行放生業。觀一切男子是我",
    "X38n0697_002:0838c17": "父。一切女人是我母。我生生無不從之受生。故六",
    "X38n0697_002:0838c18": "道眾生。皆是我父母。而殺而食者。即殺我父母。有",
    "X38n0697_002:0838c19": "生無殺。即孝即戒也。故此經首尾貫徹。十重四十",
    "X38n0697_002:0838c20": "八輕戒中。皆云孝順心。恭敬心。慈悲心。而恭敬心。",
    "X38n0697_002:0838c21": "慈悲心者。悉從孝順心中流出。故云。孝名為戒。亦",
    "X38n0697_002:0838c22": "名制止者。此句再舉孝道名位。正以盡戒義。制者",
    "X38n0697_002:0838c23": "法制。止者禁止。以諸戒心。修一切善。即得阿耨菩",
    "X38n0697_002:0838c24": "提。無善不修。便是孝順心中之法制也。以諸戒品",
    "X38n0697_002:0839a01": "滅一切惡。便是孝順心中之禁止也。故云制止。所",
    "X38n0697_002:0839a02": "謂諸惡莫作。眾善奉行。自淨其心。是諸佛戒。此一",
    "X38n0697_002:0839a03": "法。三聚足。三身圓。以是離一切苦。得究竟樂。此吾",
    "X38n0697_002:0839a04": "佛世尊。始結波羅提木叉正義也。括而言之。如來",
    "X38n0697_002:0839a05": "出世。所說三藏十二部教。所詮者。戒定慧。所修者。",
    "X38n0697_002:0839a06": "六度行。所證者。無上道。是以始成無上正覺。初結",
    "X38n0697_002:0839a07": "菩薩波羅提木叉戒。終至涅槃會上云。汝等諸比",
    "X38n0697_002:0839a08": "丘。當尊重珍敬波羅提木叉。是汝大師。如佛在世。",
    "X38n0697_002:0839a09": "無有異也。波羅提木叉。戒也。是汝大師。孝也。是故",
    "X38n0697_002:0839a10": "始終所說。一以孝名為戒。亦名制止。總括收盡而",
    "X38n0697_002:0839a11": "已。佛即口放無量光明者。標心地戒法瑞應也。此",
    "X38n0697_002:0839a12": "經放光。共有六處。一者。釋迦身放慧光。即果明因",
    "X38n0697_002:0839a13": "故。二者。玄主身放金剛白雲色光。即因顯果故。三",
    "X38n0697_002:0839a14": "者。舍那身放虗空光明。因果不二故。四者。舍那付",
    "X38n0697_002:0839a15": "授放光。光中召告。即明佛佛受持。皆此行故。五者。",
    "X38n0697_002:0839a16": "佛佛放光。光光化佛。現花供佛。以明必修本因。方",
    "X38n0697_002:0839a17": "得果故。今第六者。口放無量光明。說諸菩薩心地",
    "X38n0697_002:0839a18": "戒品。正明佛佛親口宣傳。畢竟要依心地戒光。為",
    "X38n0697_002:0839a19": "修行勝因。然後得證心地戒光之勝果也。是時百",
    "X38n0697_002:0839a20": "萬億大眾者。總標戒光所攝。人天凡聖。有緣眾也。",
    "X38n0697_002:0839a21": "諸菩薩者。內凡。外凡。地上諸菩薩也。十八梵天。即",
    "X38n0697_002:0839a22": "色界中初禪三天。二禪三天。三禪三天。四禪九天。",
    "X38n0697_002:0839a23": "共十八位。六欲天子。即欲界中四王。忉利。夜摩。兜",
    "X38n0697_002:0839a24": "率。化樂。他化之六天也。十六大國王者。西域大國。",
    "X38n0697_002:0839b01": "共有十六。既大國王秉受戒法。其餘國王聽受戒",
    "X38n0697_002:0839b02": "法。亦可知矣。合掌至心二句。明聽受戒法虔恭意。",
    "X38n0697_002:0839b03": "合掌。即身業誠。至心。即意業誠。攝心諦聽。言不亂",
    "X38n0697_002:0839b04": "發。即口業誠。以是三業虔誠。於此心地戒光。豁然",
    "X38n0697_002:0839b05": "通達。",
    "X38n0697_002:0839b06": "○二佛自敘說。",
    "X38n0697_002:0839b07": "佛告諸菩薩言。我今半月。半月。自誦諸佛法戒。汝等",
    "X38n0697_002:0839b08": "一切發心菩薩亦誦。乃至十發趣。十長養。十金剛。十",
    "X38n0697_002:0839b09": "地諸菩薩亦誦。是故戒光從口出。有緣。非無因。故光",
    "X38n0697_002:0839b10": "光非青黃赤白黑。非色非心。非有非無。非因果法。是",
    "X38n0697_002:0839b11": "諸佛之本源。行菩薩道之根本。是大眾諸佛子之根",
    "X38n0697_002:0839b12": "本。是故大眾諸佛子。應受持。應讀誦。應善學。諸佛子",
    "X38n0697_002:0839b13": "諦聽。若受佛戒者。國王。王子。百官。宰相。比丘。比丘尼。",
    "X38n0697_002:0839b14": "十八梵天。六欲天子。庶民。黃門。婬男。婬女。奴婢。八部",
    "X38n0697_002:0839b15": "鬼神。金剛神。畜生。乃至變化人。但解法師語。盡受得",
    "X38n0697_002:0839b16": "戒。皆名第一清淨者。",
    "X38n0697_002:0839b17": "此段正明世尊結戒誦持之緣因也。佛告諸菩薩",
    "X38n0697_002:0839b18": "言。至十地諸菩薩亦誦數句。乃以己勵人也。謂我",
    "X38n0697_002:0839b19": "是已成佛。今尚半月半月。自誦諸佛法戒。況汝等",
    "X38n0697_002:0839b20": "初發心菩薩乎。半月半月者。每月二次誦戒。以十",
    "X38n0697_002:0839b21": "六日至三十日。為黑半月。初一日至十五日。為白",
    "X38n0697_002:0839b22": "半月。若逢月小。即二十九日。為黑半月。誦者。謂誦",
    "X38n0697_002:0839b23": "十重四十八輕戒。然此戒。乃一切諸佛。菩薩。修證",
    "X38n0697_002:0839b24": "菩提涅槃之根本正因。此是釋迦如來。半月半月",
    "X38n0697_002:0839c01": "立誦諸佛所傳心地戒法。萬古弘規。誰敢違也。言",
    "X38n0697_002:0839c02": "一切發心菩薩者。此即圓該十信。乃是發大乘心",
    "X38n0697_002:0839c03": "諸菩薩也。既初發心。亦當如我誦也。謂不但汝等",
    "X38n0697_002:0839c04": "初發心者當誦。即入理證真。十住。十行。十向。十地",
    "X38n0697_002:0839c05": "位諸菩薩。此諸菩薩。戒心既固。戒行已圓。如是菩",
    "X38n0697_002:0839c06": "薩。亦如是誦。其初心誦戒。尤可知也。是故戒光等",
    "X38n0697_002:0839c07": "者。此舉勝緣。明勝因也。謂從舍那自誦。而即千佛",
    "X38n0697_002:0839c08": "隨誦。以千佛自誦故。乃至新學。舊學菩薩。亦如是",
    "X38n0697_002:0839c09": "誦。是故戒光之緣。親從諸佛口中流出。既言光從",
    "X38n0697_002:0839c10": "口出。是有緣矣。既有是緣。必有其因。以致此緣。故",
    "X38n0697_002:0839c11": "云。有緣非無因。故光。光等者。破執情也。恐凡外小",
    "X38n0697_002:0839c12": "乘。聞有緣有因。遂生執著。不達自家本有戒光。向",
    "X38n0697_002:0839c13": "外馳求。故云。此光非屬青黃赤白黑之色塵法。非",
    "X38n0697_002:0839c14": "屬四大幻色之妄身法。非屬六塵緣影之妄心法",
    "X38n0697_002:0839c15": "非屬外道為有為無之斷常邪見法。非屬二乘修",
    "X38n0697_002:0839c16": "證因果等戲論法。此心地戒光者。乃超情塵。離有",
    "X38n0697_002:0839c17": "無見。絕修證心。不可思議。是一切佛所證無上菩",
    "X38n0697_002:0839c18": "提無餘涅槃。本源之法。是行菩薩道者之根本法。",
    "X38n0697_002:0839c19": "既此戒光。是一切根本法。是故大眾諸佛子等。應",
    "X38n0697_002:0839c20": "當受持。應當讀誦。應當善學。善學者。謂當於此心",
    "X38n0697_002:0839c21": "地戒光。必能受持通達其義。受而無受。無受而受。",
    "X38n0697_002:0839c22": "善用之也。諸佛子諦聽者。誡聽辭也。謂此心地戒",
    "X38n0697_002:0839c23": "光。實相大法。若不息慮忘言。默聽玄會。則亦不能",
    "X38n0697_002:0839c24": "與之相應。是故勸諦聽也。若受佛戒等者。舉能受",
    "X38n0697_002:0840a01": "之人也。謂若國王。王子。百官。宰相。比丘。比丘尼。十",
    "X38n0697_002:0840a02": "八梵天。六欲天子。庶民。黃門。婬男。婬女。奴婢。八部",
    "X38n0697_002:0840a03": "鬼神。畜生。乃至變化人。如是等眾。皆來受佛戒也。",
    "X38n0697_002:0840a04": "國王等解見前。言八部者。即天。龍。夜叉。乾闥婆。阿",
    "X38n0697_002:0840a05": "修羅。迦樓羅。緊那羅。摩睺羅伽。之八部鬼神也。金",
    "X38n0697_002:0840a06": "剛神者。即護法大力士。畜生。即六畜等。變化人者",
    "X38n0697_002:0840a07": "是即天龍鬼神。禽畜等類。有大神通力者。故能化",
    "X38n0697_002:0840a08": "人形也。言但解等者。此明戒師。不得揀擇義也。形",
    "X38n0697_002:0840a09": "雖有別。性本無殊。無論貴賤人鬼。但能解得法師",
    "X38n0697_002:0840a10": "說戒法語。即不得揀擇。一一盡得與他傳授菩薩",
    "X38n0697_002:0840a11": "心地戒法而去。莫作分別而留難也。皆名第一清",
    "X38n0697_002:0840a12": "淨者。者字牒定。謂諸眾生。於諸佛淨戒未受之先。",
    "X38n0697_002:0840a13": "背覺合塵。染污梵行。故不清淨。今受戒時。一切懺",
    "X38n0697_002:0840a14": "悔。洗滌淨器。返妄歸真。梵行具足。非同聲聞次第",
    "X38n0697_002:0840a15": "清淨。故云。皆名第一清淨者。",
    "X38n0697_002:0840a16": "○二說戒相貌(二)　初總說戒相　二別說戒相。",
    "X38n0697_002:0840a17": "○初總說戒相。",
    "X38n0697_002:0840a18": "佛告諸佛子言。有十重波羅提木叉。若受菩薩戒不",
    "X38n0697_002:0840a19": "誦此戒者。非菩薩。非佛種子。我亦如是誦。一切菩薩",
    "X38n0697_002:0840a20": "已學。一切菩薩當學。一切菩薩今學。我已略說菩薩",
    "X38n0697_002:0840a21": "波羅提木叉相貌。應當學。敬心奉持。",
    "X38n0697_002:0840a22": "此承上言。既受佛戒。為成佛因地心。當誦佛戒。明",
    "X38n0697_002:0840a23": "佛戒行。為成佛果也。佛告諸佛子者。呼告能受人",
    "X38n0697_002:0840a24": "也。有十重波羅提木叉者。明所受戒本法也。若受",
    "X38n0697_002:0840b01": "菩薩戒。不誦此戒者。二句。牒明違法之人。非菩薩。",
    "X38n0697_002:0840b02": "非佛種子。二句。斷定違法之過。謂波羅提木叉。是",
    "X38n0697_002:0840b03": "菩薩本業。今既不誦。即棄本業。本尚不得。云何利",
    "X38n0697_002:0840b04": "益眾生。而名菩薩。故云。非菩薩也。此光明金剛寶",
    "X38n0697_002:0840b05": "戒。是成佛之真種。真種既失。即佛果皆失矣。故云。",
    "X38n0697_002:0840b06": "非佛種子。何以故。以不肯誦佛戒。不明戒性故也。",
    "X38n0697_002:0840b07": "我亦如是誦者。舉自果人。以勸因人誦也。一切菩",
    "X38n0697_002:0840b08": "薩等者。舉同因人以勸誦也。謂我乃果人。尚如是",
    "X38n0697_002:0840b09": "誦。況因人乎。且過去一切菩薩已誦。未來當誦。現",
    "X38n0697_002:0840b10": "在今誦。三世一切菩薩。同修因人。是已成熟菩薩。",
    "X38n0697_002:0840b11": "亦如是誦。況汝等新學而不誦乎。是故勸汝亦當",
    "X38n0697_002:0840b12": "誦也。我已略說菩薩波羅提木叉相貌者。謂聲聞",
    "X38n0697_002:0840b13": "戒執身。以墮限量。而菩薩戒持心。離限量故。今於",
    "X38n0697_002:0840b14": "無限量中。表舉一二。故云。我已略說。言相貌者。謂",
    "X38n0697_002:0840b15": "波羅提木叉戒體。本無形相。不妨有持戒者。得持",
    "X38n0697_002:0840b16": "戒之相貌。而毀戒者。獲毀戒之相貌。所謂心持呪",
    "X38n0697_002:0840b17": "印。顧盻雄毅等是也。應當學者。勸習學也。謂上既",
    "X38n0697_002:0840b18": "知戒有持毀相貌。應當時時勤學不可怠也。敬心",
    "X38n0697_002:0840b19": "奉持者。謂敬奉此戒。當要尊重。刻刻行持。切勿忘",
    "X38n0697_002:0840b20": "失成佛種子。故云。敬心奉持。",
    "X38n0697_002:0840b21": "○二別說戒相(二)　初說重戒相　二說輕戒相。",
    "X38n0697_002:0840b22": "○初說重戒相(二)　初別說十重　二總結十重。",
    "X38n0697_002:0840b23": "○初別說十重(十)。",
    "X38n0697_002:0840b24": "○第一殺戒。",
    "X38n0697_002:0840c01": "佛言佛子。若自殺。教人殺。方便殺。讚歎殺。見作隨喜",
    "X38n0697_002:0840c02": "乃至呪殺。殺因。殺緣。殺法。殺業。乃至一切有命者。不",
    "X38n0697_002:0840c03": "得故殺。是菩薩。應起常住慈悲心。孝順心。方便救護",
    "X38n0697_002:0840c04": "一切眾生。而反恣心快意殺生者。是菩薩波羅夷罪。",
    "X38n0697_002:0840c05": "此釋第一殺戒相也。聲聞四棄。婬戒為首。聲聞志",
    "X38n0697_002:0840c06": "出三界。無望成佛。唯斷續生。故以婬戒居首。菩薩",
    "X38n0697_002:0840c07": "化利眾生。以慈為本。是故一切眾生。皆知貪生畏",
    "X38n0697_002:0840c08": "死。若斷彼命。便失本慈。且令生銜苦。怨恨不忘。累",
    "X38n0697_002:0840c09": "生酬報無已。是以殺戒在先。故楞嚴經云。佛告阿",
    "X38n0697_002:0840c10": "難。又諸世界。六道眾生。其心不殺。則不隨其生死",
    "X38n0697_002:0840c11": "相續。汝修三昧。本出塵勞。殺心不除。塵不可出。縱",
    "X38n0697_002:0840c12": "有多智禪定現前。如不斷殺。必落神道。故戒之也。",
    "X38n0697_002:0840c13": "佛言。佛子下。正明殺事。乃至一切下。以輕況重。例",
    "X38n0697_002:0840c14": "明不當殺也。是菩薩下。正明佛子。戒所當持。而反",
    "X38n0697_002:0840c15": "恣心下。舉不持之過。是菩薩下。結不持之罪也。佛",
    "X38n0697_002:0840c16": "言佛子者。呼其人而告之。言為佛子。受持佛戒。常",
    "X38n0697_002:0840c17": "依戒修。不可輕違佛制。以下倣此。言自殺者。是自",
    "X38n0697_002:0840c18": "己行殺。乃身心所造殺業也。教人殺者。雖不自己",
    "X38n0697_002:0840c19": "行殺。而使他人行殺。乃心口所造殺業也。或不自",
    "X38n0697_002:0840c20": "殺。亦不教殺。假以巧設方便。令其致死。是名方便",
    "X38n0697_002:0840c21": "殺。乃意地所造殺業也。讚歎殺者。謂以竦踊語。令",
    "X38n0697_002:0840c22": "彼殺者。快意而行。亦屬心口所造。見作隨喜者。謂",
    "X38n0697_002:0840c23": "見他行殺。雖亦不教不讚。然其心念隨而喜之。此",
    "X38n0697_002:0840c24": "屬意業。乃至呪殺者。謂殺法甚多。不悉繁舉。故超",
    "X38n0697_002:0841a01": "略之。以西域有惡呪。呪之令死。亦屬心口所造。以",
    "X38n0697_002:0841a02": "上所殺之相。或只有殺因。若殺緣不至。則不成殺。",
    "X38n0697_002:0841a03": "或因緣會合。而前起殺念。不復相續。亦不成殺。必",
    "X38n0697_002:0841a04": "因。緣。法。三事成就。方成殺業也。言殺因者。謂諸眾",
    "X38n0697_002:0841a05": "生從無始來。具有貪等種子。十惡業因。初心菩薩。",
    "X38n0697_002:0841a06": "見思等惑。諸煩惱障未空。殺等習氣不忘。忽起一",
    "X38n0697_002:0841a07": "念現行。故名殺因。殺緣者。謂所殺人畜等。宿世怨",
    "X38n0697_002:0841a08": "家聚會為緣。殺法者。謂刀。杖。網。惡呪。方便等。斷彼",
    "X38n0697_002:0841a09": "命根為法。繇是三種和合。任運成殺為業。以致當",
    "X38n0697_002:0841a10": "來互相殺害也。菩薩紹隆佛種。上弘下化。求解脫",
    "X38n0697_002:0841a11": "道。必以慈心為六度本。是故戒殺為第一事。又不",
    "X38n0697_002:0841a12": "但人。與大身眾生。而不得殺。乃至一切凡有命者。",
    "X38n0697_002:0841a13": "如草。如木。但有生長義者。俱不得無故而加折損。",
    "X38n0697_002:0841a14": "況生靈耶。問。菩薩冤親普度。是殺皆遮。但戒故殺。",
    "X38n0697_002:0841a15": "似非等慈。答。一切遮者。為出家菩薩言也。如國王",
    "X38n0697_002:0841a16": "宰官。殺一救多。興善滅惡。正權乘菩薩。大慈悲心。",
    "X38n0697_002:0841a17": "故有遮有開。但戒不得無故為名為利以私心成",
    "X38n0697_002:0841a18": "殺也。是菩薩等者。正明佛子所修之道。而勸其當",
    "X38n0697_002:0841a19": "行也。慈悲心者。是菩薩根本心。乃於此心。應當常",
    "X38n0697_002:0841a20": "恒安住而莫忘失。故云。是菩薩應起常住慈悲心。",
    "X38n0697_002:0841a21": "常住二字。貫下孝順心也。以慈悲心。愛眾生如赤",
    "X38n0697_002:0841a22": "子。恒與之樂而拔其苦。以孝順心。敬眾生如父母。",
    "X38n0697_002:0841a23": "不敢違忤。而常恒奉事之。方便救護一切眾生者。",
    "X38n0697_002:0841a24": "此方便救護四字。乃是慈悲心。孝順心中。救護眾",
    "X38n0697_002:0841b01": "生善巧學處。使一切眾生安樂。永離刀砧等苦。而",
    "X38n0697_002:0841b02": "返恣心快意殺生者。者字斷定非為之詞。謂修菩",
    "X38n0697_002:0841b03": "薩行者。若見眾生有苦。如不能救護者。尚缺慈悲。",
    "X38n0697_002:0841b04": "已乖本行。況復恣縱其心。快逞其意。以殺眾生者",
    "X38n0697_002:0841b05": "乎。其殘害已甚。正所謂斷大慈悲心。故當結罪。是",
    "X38n0697_002:0841b06": "菩薩波羅夷。波羅夷者。華言極惡。亦云棄罪。謂犯",
    "X38n0697_002:0841b07": "此罪。永棄佛海之外。不得入於清淨眾中。共同說",
    "X38n0697_002:0841b08": "戒羯磨。一切僧事。皆無有分。故云棄罪。當墮惡道。",
    "X38n0697_002:0841b09": "故云極惡。云是菩薩波羅夷罪者。表其分位當然。",
    "X38n0697_002:0841b10": "是自失其分位。故曰。是菩薩波羅夷罪也。自從上",
    "X38n0697_002:0841b11": "若自殺下。至不得故殺一節。此即攝律儀戒。謂無",
    "X38n0697_002:0841b12": "惡不止也。從是菩薩下。至救護一切眾生一節。此",
    "X38n0697_002:0841b13": "即攝善法戒。謂無善不修也。既斷一切惡。自不令",
    "X38n0697_002:0841b14": "其至於苦地。既修一切善。自然令其得至樂處。是",
    "X38n0697_002:0841b15": "為饒益眾生戒。所謂無生不度也。繇滅一切惡。而",
    "X38n0697_002:0841b16": "惑盡障除。以諸惡盡淨故。名為斷德。因斷成功。當",
    "X38n0697_002:0841b17": "來果上證法身佛。繇修一切善。而智顯慧開。以諸",
    "X38n0697_002:0841b18": "善集聚故名為智德。因智成功。當來果上證報身",
    "X38n0697_002:0841b19": "佛。以斷惡修善。饒益眾生故。名為恩德。以恩成功。",
    "X38n0697_002:0841b20": "當來果上證應身佛。如是三德身相。總在三業。六",
    "X38n0697_002:0841b21": "根。斷惡。修善。而得成就。是名菩薩波羅提木叉反",
    "X38n0697_002:0841b22": "此即波羅夷。餘皆倣此。",
    "X38n0697_002:0841b23": "○第二盜戒。",
    "X38n0697_002:0841b24": "若佛子。自盜。教人盜。方便盜。呪盜。盜因。盜緣。盜法。盜",
    "X38n0697_002:0841c01": "業。乃至鬼神有主物。劫財物。一切財物。一針。一草。不",
    "X38n0697_002:0841c02": "得故盜。而菩薩應生佛性孝順心。慈悲心。常助一切",
    "X38n0697_002:0841c03": "人生福生樂。而反更盜人財物者。是菩薩波羅夷罪。",
    "X38n0697_002:0841c04": "此釋第二盜戒相也。盜者。謂不與者不得故取。若",
    "X38n0697_002:0841c05": "強取者。皆名偷盜。所謂偷心不除。塵不可出。縱有",
    "X38n0697_002:0841c06": "多智禪定現前。如不斷偷。必落邪道。故應戒也。若",
    "X38n0697_002:0841c07": "佛子下。至一針一草。不得故盜一節。此名攝律儀",
    "X38n0697_002:0841c08": "戒。而菩薩下。至生福生樂一節。名攝善法戒。以上",
    "X38n0697_002:0841c09": "斷惡修善。即饒益有情戒也。言自盜者。謂親手竊",
    "X38n0697_002:0841c10": "取人之財物。名為自盜。令他行竊。名教人盜。假設",
    "X38n0697_002:0841c11": "方便善巧而取。使彼自然而與。名方便盜。念誦邪",
    "X38n0697_002:0841c12": "呪。以幻術力。令彼財物自然而來。是名呪盜。盜因",
    "X38n0697_002:0841c13": "者。謂無始熏習賊貪種子為因。或暫起盜念也。盜",
    "X38n0697_002:0841c14": "緣者。謂金銀等寶現前助成盜心為緣。盜法者。即",
    "X38n0697_002:0841c15": "設巧計盜人財物為法。盜業者。謂因。緣。法。三事俱",
    "X38n0697_002:0841c16": "備。任運成盜。以致當來為畜為奴。世世償還苦報。",
    "X38n0697_002:0841c17": "不但人民財物。不得行盜。乃至鬼神之物。亦是有",
    "X38n0697_002:0841c18": "主。如祠廟中供具等物。亦不得盜也。劫賊物者。謂",
    "X38n0697_002:0841c19": "劫盜所得之物也。一切財物下。以輕例重。明決不",
    "X38n0697_002:0841c20": "得盜也。謂毋論貴賤輕重。一切財物。而不得強取。",
    "X38n0697_002:0841c21": "即若至微至賤。一針一草。皆不得不與而取。若取",
    "X38n0697_002:0841c22": "即犯盜戒。故曰。不得故盜。而菩薩下。勸其當行也。",
    "X38n0697_002:0841c23": "而為菩薩者。應觀一切眾生。皆有佛性。亦如父母。",
    "X38n0697_002:0841c24": "是故當生孝順心。供養如佛。如父。如母。若盜彼物。",
    "X38n0697_002:0842a01": "即名盜佛物也。應生慈悲心者。即菩薩本行心。此",
    "X38n0697_002:0842a02": "心能與其樂。能拔其苦。當觀眾生。如子如女。不以",
    "X38n0697_002:0842a03": "忍心令其饑凍。故云。應生佛性慈悲心也。常助一",
    "X38n0697_002:0842a04": "切等者。承上。既是恒具孝順慈悲之心。是故應當",
    "X38n0697_002:0842a05": "常助一切人。生彼身中之福。生彼心中之樂可也。",
    "X38n0697_002:0842a06": "而反更盜人財物者。有是理乎。是故結成不應之",
    "X38n0697_002:0842a07": "過。是菩薩波羅夷罪。",
    "X38n0697_002:0842a08": "○第三婬戒。",
    "X38n0697_002:0842a09": "若佛子。自婬。教人婬。乃至一切女人。不得故婬。婬因。",
    "X38n0697_002:0842a10": "婬緣。婬法。婬業。乃至畜生女。諸天鬼神女。及非道行",
    "X38n0697_002:0842a11": "婬。而菩薩應生孝順心。救度一切眾生。淨法與人。而",
    "X38n0697_002:0842a12": "反更起一切人婬。不擇畜生。乃至母女姊妹六親行",
    "X38n0697_002:0842a13": "婬。無慈悲心者。是菩薩波羅夷罪。",
    "X38n0697_002:0842a14": "此釋第三婬戒相也。婬者。謂與男女身心流逸。污",
    "X38n0697_002:0842a15": "淨行故。此即三界。四生六道眾生。輪迴生死根本",
    "X38n0697_002:0842a16": "法也。婬根不斷。永無得出生死輪迴。所謂婬心不",
    "X38n0697_002:0842a17": "除。塵不可出。縱有多智禪定現前。如不斷婬。必落",
    "X38n0697_002:0842a18": "魔道。故當戒也。自婬者。謂自身與男女作纏縛故。",
    "X38n0697_002:0842a19": "教人婬者。亦即使彼不解脫故。乃至一切女人不",
    "X38n0697_002:0842a20": "得故婬者。婬類甚多。指一例餘。示所戒也。婬因等",
    "X38n0697_002:0842a21": "者。謂成婬事。單根不就。獨境不成。必具因。緣。法三。",
    "X38n0697_002:0842a22": "故成婬也。言婬因者。無始貪婬習氣為因。婬緣者。",
    "X38n0697_002:0842a23": "男女合會助成為緣。婬法者。撫摩憐愛情術為法。",
    "X38n0697_002:0842a24": "以是因緣法三和合。任運成婬為業。而感六道輪",
    "X38n0697_002:0842b01": "迴。不得解脫苦果等報也。乃至畜下。以異例常。謂",
    "X38n0697_002:0842b02": "不但人女。不得生染。乃至畜生之女。諸天鬼神之",
    "X38n0697_002:0842b03": "女。亦皆不得婬也。非道行婬者。謂於妻妾正婬中。",
    "X38n0697_002:0842b04": "犯其非道之處。或非其時也。於出家者。一切全斷。",
    "X38n0697_002:0842b05": "在家之人。惟制外婬。及與非道非時婬也。已上所",
    "X38n0697_002:0842b06": "戒。斷一切惡。向下所勸。修一切善。其中斷修。即恩",
    "X38n0697_002:0842b07": "及眾生也。而菩薩應生孝順心者。牒定為菩薩者。",
    "X38n0697_002:0842b08": "不同無智慧人。應當觀察一切男子即是我父。一",
    "X38n0697_002:0842b09": "切女人即是我母。不敢犯之。故云。應生孝順心也。",
    "X38n0697_002:0842b10": "救度一切眾生。淨法與人者。此是人己兩利。謂以",
    "X38n0697_002:0842b11": "一己清淨之法。而并與所不犯之人。令斷愛欲根",
    "X38n0697_002:0842b12": "本。救度一切眾生。脫離三界纏縛。方是菩薩慈悲",
    "X38n0697_002:0842b13": "教導。淨法與人。若不能生如是教益之心。已非菩",
    "X38n0697_002:0842b14": "薩。而反更起一切人婬。不擇畜生。乃至母女姊妹",
    "X38n0697_002:0842b15": "六親行婬。而使一切眾生。入愛見坑。無慈悲心者。",
    "X38n0697_002:0842b16": "是菩薩波羅夷罪。",
    "X38n0697_002:0842b17": "○第四妄語戒。",
    "X38n0697_002:0842b18": "若佛子。自妄語。教人妄語。方便妄語。妄語因。妄語緣。",
    "X38n0697_002:0842b19": "妄語法。妄語業。乃至不見言見。見言不見。身心妄語。",
    "X38n0697_002:0842b20": "而菩薩常生正語。亦生一切眾生正語正見。而反更",
    "X38n0697_002:0842b21": "起一切眾生邪語。邪見。邪業者。是菩薩波羅夷罪。",
    "X38n0697_002:0842b22": "此釋第四妄語戒也。言妄語者。即虗誑不實也。乃",
    "X38n0697_002:0842b23": "即未得言得。未證言證。自非聖人。而言我是聖人。",
    "X38n0697_002:0842b24": "非實得上人法。而言我得上人法。欺誑愚夫。亦是",
    "X38n0697_002:0842c01": "自欺。若究其情。是乃希求名聞。貪圖利養。此罪不",
    "X38n0697_002:0842c02": "善。故戒之也。自妄語者。即自己說我是聖人。我已",
    "X38n0697_002:0842c03": "悟了道。我是第幾祖。故云自妄語。教人妄語者。或",
    "X38n0697_002:0842c04": "命弟子。或使朋友互相傳言。亦如我說。故云教人",
    "X38n0697_002:0842c05": "妄語。方便妄語者。以巧語言。合彼機宜。自然而信。",
    "X38n0697_002:0842c06": "故云方便妄語。妄語因者。謂無始誑貪種子。虗妄",
    "X38n0697_002:0842c07": "習氣為因。妄語緣者。謂有可欺之人現前。助成為",
    "X38n0697_002:0842c08": "緣。妄語法者。欲惑人心取信。必有架言之法則也。",
    "X38n0697_002:0842c09": "妄語業者。以因。緣。法。三事和合。任運成妄為業。以",
    "X38n0697_002:0842c10": "致將來拔舌犁耕等苦果報也。所謂大妄語成。墮",
    "X38n0697_002:0842c11": "無間獄者。此也。乃至不見言下。以輕明重。言妄語",
    "X38n0697_002:0842c12": "者。不但重者。不得故犯。乃至最輕者。如不見言見。",
    "X38n0697_002:0842c13": "見言不見。皆不得也。不見言見者。謂本不曾見他",
    "X38n0697_002:0842c14": "作惡。以順人意而言見故。見言不見者。謂實見他",
    "X38n0697_002:0842c15": "人行善。以嫉妒心而言未見其善也。身心妄語者。",
    "X38n0697_002:0842c16": "謂上不見言見等。已出於口。口本屬身。口不自言",
    "X38n0697_002:0842c17": "因心而發。故云身心妄語。已上所戒。即攝律儀戒。",
    "X38n0697_002:0842c18": "向下勸其當修。即攝善法戒。既言出真實。即攝眾",
    "X38n0697_002:0842c19": "生戒也。而菩薩常生下。正明饒益眾生語也。謂菩",
    "X38n0697_002:0842c20": "薩者。凡所出言。常生正語。亦生一切眾生正語正",
    "X38n0697_002:0842c21": "見可也。言正語者。即語不偏邪故。正見。即見不顛",
    "X38n0697_002:0842c22": "倒故。謂語正者。而見自正。繇是自己說誠實語。方",
    "X38n0697_002:0842c23": "能取信於人。是故亦使一切眾生。而得正語正見。",
    "X38n0697_002:0842c24": "皈依佛教。為正人也。若為菩薩自無正語正見。已",
    "X38n0697_002:0843a01": "非菩薩智行。況反更起一切眾生。邪語邪見。造邪",
    "X38n0697_002:0843a02": "業者。其罪何辭。是故菩薩得波羅夷罪。惟除救人",
    "X38n0697_002:0843a03": "急難。方便權巧。凡有益者。不但無過。更有功德。",
    "X38n0697_002:0843a04": "○第五酤酒戒。",
    "X38n0697_002:0843a05": "若佛子。自酤酒。教人酤酒。酤酒因。酤酒緣。酤酒法。酤",
    "X38n0697_002:0843a06": "酤業。一切酒。不得酤。是酒起罪因緣。而菩薩應生一",
    "X38n0697_002:0843a07": "切眾生明達之慧。而反更生一切眾生顛倒之心者。",
    "X38n0697_002:0843a08": "是菩薩波羅夷罪。",
    "X38n0697_002:0843a09": "此釋第五酤酒戒也。言酤酒者。謂釀酒賣人也。以",
    "X38n0697_002:0843a10": "酒與人。所害者廣。能使飲者。多起非心。敗國亡家。",
    "X38n0697_002:0843a11": "喪身失命。種種過惡。無所不至。皆因飲酒。故戒之",
    "X38n0697_002:0843a12": "也。自酤酒者。謂自貪利而貨賣也。教人酷酒者。其",
    "X38n0697_002:0843a13": "義有二。一謂教人造作貿易之語。二謂以本與他",
    "X38n0697_002:0843a14": "瓜分其利。酤酒因者。無始貪利之心為因。酤酒緣",
    "X38n0697_002:0843a15": "者。米麥工人等具。助成為緣。酤酒法者。謂醞釀麴",
    "X38n0697_002:0843a16": "糱等為法。酤酒業者。以上三事和合。營運成酤為",
    "X38n0697_002:0843a17": "業。致受當來癡熱無知果報等苦也。一切酒不得",
    "X38n0697_002:0843a18": "酤者。謂不但米麥等酒不可造。乃至甘蔗。葡蔔。楊",
    "X38n0697_002:0843a19": "梅。棗子等物。一切俱不可造。所以然者。以一切酒。",
    "X38n0697_002:0843a20": "皆起一切罪業因緣故也。四分律云。酒有三十六",
    "X38n0697_002:0843a21": "失。始於不孝父母。不敬三寶。終於落水凍死熱亡。",
    "X38n0697_002:0843a22": "又智度論云。酒有三十五失。始於現生虗乏。終於",
    "X38n0697_002:0843a23": "來世愚癡。真乃世間狂藥。烈於砒鴆。古有優婆塞。",
    "X38n0697_002:0843a24": "以一飲酒。諸戒俱破。故云。起罪因緣。已上所戒。斷",
    "X38n0697_002:0843b01": "一切惡下。明佛子所行之正行。即修一切善。其中",
    "X38n0697_002:0843b02": "斷惡修善。即饒益眾生戒也。而為菩薩行者。應生",
    "X38n0697_002:0843b03": "一切眾生明達之慧可也。明達。即智慧照了義。菩",
    "X38n0697_002:0843b04": "薩應依般若。以大智慧光明。自覺。覺他。曲盡方便。",
    "X38n0697_002:0843b05": "開化眾生。必致發生各各本有大智慧明。於諸事",
    "X38n0697_002:0843b06": "理。了然通達。如或不能。猶失菩薩方便之行。況反",
    "X38n0697_002:0843b07": "以酒酤賣與人。發生一切眾生顛倒之心耶。故結",
    "X38n0697_002:0843b08": "過云。是菩薩波羅夷罪。",
    "X38n0697_002:0843b09": "○第六說四眾過戒。",
    "X38n0697_002:0843b10": "若佛子。口自說出家。在家菩薩。比丘。比丘尼罪過。教",
    "X38n0697_002:0843b11": "人說罪過。罪過因。罪過緣。罪過法。罪過業。而菩薩聞",
    "X38n0697_002:0843b12": "外道惡人。及二乘惡人。說佛法中非法非律。常生慈",
    "X38n0697_002:0843b13": "心。教化是惡人輩。令生大乘善信。而菩薩反更自說",
    "X38n0697_002:0843b14": "佛法中罪過者。是菩薩波羅夷罪。",
    "X38n0697_002:0843b15": "此釋第六說四眾過戒也。說者。謂快心。談說。總有",
    "X38n0697_002:0843b16": "二種。一者。正理立量。二者。非理論量。此是非理論",
    "X38n0697_002:0843b17": "量也。說四眾過者。謂妄議出家二眾。在家二眾過",
    "X38n0697_002:0843b18": "失。既為菩薩。於同行友。無過不可謗訕。設彼有過。",
    "X38n0697_002:0843b19": "當以慈悲善言勸諭。令彼知過必改。懺悔為門。胡",
    "X38n0697_002:0843b20": "得向外人說。自辱法門。使聖道不行。此罪非細。故",
    "X38n0697_002:0843b21": "戒之也。口自說者。謂謗出自口也。出家在家四眾。",
    "X38n0697_002:0843b22": "乃是發大乘心。稟受大乘戒者。故云菩薩。比丘。比",
    "X38n0697_002:0843b23": "丘尼者。別開出家二眾。乃是內祕外現。受聲聞戒",
    "X38n0697_002:0843b24": "人也。教人說罪過者。其義有二。一者。己有私忿。令",
    "X38n0697_002:0843c01": "人宣說彼過。以快自心。二者。他人之忿。即令彼所",
    "X38n0697_002:0843c02": "忿者說之。乃就中取事也。言罪過者。罪。謂重垢輕",
    "X38n0697_002:0843c03": "垢等罪。過。謂七逆十惡等過。以過定罪。故云罪過。",
    "X38n0697_002:0843c04": "如是緇白四眾。俱是住持三寶。弘通佛法之人。為",
    "X38n0697_002:0843c05": "佛子者。不得口自宣說彼之罪過。亦不得教他人",
    "X38n0697_002:0843c06": "說彼罪過。應善護口。其福無量。罪過因者。無始以",
    "X38n0697_002:0843c07": "來。惡口習氣為因。罪過緣者。謂彼少有形迹。可以",
    "X38n0697_002:0843c08": "藉口為緣。罪過法者。粧點罪過。巧說方便。欲人取",
    "X38n0697_002:0843c09": "信為法。罪過業者。三事和合。巧運成說為業。致使",
    "X38n0697_002:0843c10": "當來。受截舌地獄苦果等報也。已上所戒。即斷一",
    "X38n0697_002:0843c11": "切惡。而菩薩下。即修一切善。斷惡修善。即攝眾生",
    "X38n0697_002:0843c12": "戒也。聞外道惡人者。謂外道顛倒惡見。斷佛慧命。",
    "X38n0697_002:0843c13": "使諸眾生。墮坑落塹。故名惡人。二乘亦名惡人者。",
    "X38n0697_002:0843c14": "以不能續佛慧命。故亦名惡人也。說佛法中非法",
    "X38n0697_002:0843c15": "非律者。謂外道小乘。不達大乘逆行順行境界。見",
    "X38n0697_002:0843c16": "其所為。說言非法非律。為菩薩者。聞此惡說。應當",
    "X38n0697_002:0843c17": "生慈愍心。教化是惡人輩。使外道改惡從善。反邪",
    "X38n0697_002:0843c18": "歸正。令二乘捨小知見。發起大乘善信可也。如或",
    "X38n0697_002:0843c19": "不能如是開化。尚缺慈悲。豈有反更自說佛法中",
    "X38n0697_002:0843c20": "罪過者耶。故結過云。是菩薩波羅夷罪。",
    "X38n0697_002:0843c21": "○第七自讚毀他戒。",
    "X38n0697_002:0843c22": "若佛子。口自讚毀他。亦教人自讚毀他。毀他因。毀他",
    "X38n0697_002:0843c23": "緣。毀他法。毀他業。而菩薩應代一切眾生。受加毀辱。",
    "X38n0697_002:0843c24": "惡事自向己。好事與他人。若自揚己德。隱他人好事。",
    "X38n0697_002:0844a01": "令他人受毀者。是菩薩波羅夷罪。",
    "X38n0697_002:0844a02": "此釋第七自讚毀他戒也。口自讚毀他者。謂讚自",
    "X38n0697_002:0844a03": "己能行六度。欲人恭敬供養。而常毀訾他人。令彼",
    "X38n0697_002:0844a04": "道法不能流通。致使喪名失利。此非佛子所為。故",
    "X38n0697_002:0844a05": "戒之也。口自讚毀他者。謂自口讚自己之長。而毀",
    "X38n0697_002:0844a06": "他人之短。亦教人自讚毀他者。謂教他人亦讚我",
    "X38n0697_002:0844a07": "有德。而毀他無德也。毀他因者。謂無始來。貪嫉習",
    "X38n0697_002:0844a08": "氣。常懷自讚毀他之心。為因。毀他緣者。謂欲毀人",
    "X38n0697_002:0844a09": "境現前為緣。毀他法者。謂毀人善德。令取信于人",
    "X38n0697_002:0844a10": "為法。毀他業者。以此三事和合。作運成毀為業。以",
    "X38n0697_002:0844a11": "致當來受苦果報也。已上所戒。即斷一切惡。而菩",
    "X38n0697_002:0844a12": "薩應代下。勸其當行。即修一切善也。既為菩薩。倘",
    "X38n0697_002:0844a13": "見他人有過。尚應自代一切眾生。受加毀辱。以惡",
    "X38n0697_002:0844a14": "事自向己。好事與他人。以如是心。行如是行。如來",
    "X38n0697_002:0844a15": "方名此人。為真實菩薩。若自揚己有德。隱覆他人",
    "X38n0697_002:0844a16": "好事。而反令他人受毀辱者。此非佛子心行。故結",
    "X38n0697_002:0844a17": "過云。是菩薩波羅夷罪。",
    "X38n0697_002:0844a18": "○第八慳惜加毀戒。",
    "X38n0697_002:0844a19": "若佛子。自慳。教人慳。慳因。慳緣。慳法。慳業。而菩薩見",
    "X38n0697_002:0844a20": "一切貧窮人來乞者。隨前人所須。一切給與。而菩薩",
    "X38n0697_002:0844a21": "以惡心瞋心。乃至不施一錢。一針。一草。有求法者。不",
    "X38n0697_002:0844a22": "為說一句。一偈。一微塵許法。而反更罵辱者。是菩薩",
    "X38n0697_002:0844a23": "波羅夷罪。",
    "X38n0697_002:0844a24": "此釋第八慳惜加毀戒也。謂慳悋財法。見求不與。",
    "X38n0697_002:0844b01": "反加打罵也。慳惜屬貪分。加毀屬瞋分。貪瞋二法。",
    "X38n0697_002:0844b02": "繇無智慧。即癡分攝。性貪墮餓鬼。加毀墮地獄。愚",
    "X38n0697_002:0844b03": "癡墮畜生。三毒不善。故戒之也。自慳。謂即自己悋",
    "X38n0697_002:0844b04": "惜財法。不惠人也。教他慳者。使他悋惜。以遮自己",
    "X38n0697_002:0844b05": "慳貪心也。慳因者。以無始來。常懷悋惜之心為因。",
    "X38n0697_002:0844b06": "慳緣者。見求財法之人。不相契合。遮護為緣。慳法",
    "X38n0697_002:0844b07": "者。以巧設種種遮護。不施為法。三事和合。作意成",
    "X38n0697_002:0844b08": "慳為業。致受當來餓鬼果報等苦也。已上所戒。即",
    "X38n0697_002:0844b09": "斷一切惡。而菩薩下。勸其所行。即修一切善也。言",
    "X38n0697_002:0844b10": "為菩薩者。若見一切貧窮之人。無論遠近親怨。來",
    "X38n0697_002:0844b11": "乞求者。應當平等。隨其前人一切所須。悉給與之。",
    "X38n0697_002:0844b12": "勿悋惜也。貧窮人者。有二種人。一身貧窮。謂乞衣",
    "X38n0697_002:0844b13": "即與之衣。乞食即與之食。如乞安身之所。即施安",
    "X38n0697_002:0844b14": "身所也。二心貧窮。謂乞法即與法。如大乘根。即以",
    "X38n0697_002:0844b15": "大乘法施。如小乘根。即以小乘法施。隨其所須。一",
    "X38n0697_002:0844b16": "切不悋。如是之施。是名菩薩慈悲道行。而為菩薩。",
    "X38n0697_002:0844b17": "若以惡心故。自私自利。以瞋心故。厭人乞求。不但",
    "X38n0697_002:0844b18": "不肯多施。乃至一錢。一針。一草。總不施與。又或有",
    "X38n0697_002:0844b19": "求法者。不為說一句。一偈。一微塵許法。如是之心。",
    "X38n0697_002:0844b20": "尚失菩薩慈悲之道。墮慳悋罪。何況反更加罵辱",
    "X38n0697_002:0844b21": "乎。是菩薩波羅夷罪。律云。見乞不施。有二不犯。一",
    "X38n0697_002:0844b22": "者。如乞財作惡。乃害人害生命。不施不犯。二者。如",
    "X38n0697_002:0844b23": "乞法已。還歸外道。助外道法。不說不犯。即加訶責。",
    "X38n0697_002:0844b24": "亦俱不犯。",
    "X38n0697_002:0844c01": "○第九瞋心不受悔戒。",
    "X38n0697_002:0844c02": "若佛子。自瞋。教人瞋。瞋因。瞋緣。瞋法。瞋業。而菩薩應",
    "X38n0697_002:0844c03": "生一切眾生中善根無諍之事。常生慈悲心。孝順心。",
    "X38n0697_002:0844c04": "而反更於一切眾生中。乃至於非眾生中。以惡口罵",
    "X38n0697_002:0844c05": "辱。加以手打。及以刀杖。意猶不息。前人求悔。善言懺",
    "X38n0697_002:0844c06": "謝。猶瞋不解者。是菩薩波羅夷罪。",
    "X38n0697_002:0844c07": "此釋第九瞋心不受悔戒也。瞋者。謂含毒在心。發",
    "X38n0697_002:0844c08": "於面目。身心不甯之相。前人偶爾相觸。轉向求悔。",
    "X38n0697_002:0844c09": "而不受其懺謝。即上違佛教。下乖接引。中失本心。",
    "X38n0697_002:0844c10": "以是根本煩惱有六。後第六之惡見。乃斷眾生慧",
    "X38n0697_002:0844c11": "命。比慢疑二尤重。前三中之瞋心。即捨眾生悲仰。",
    "X38n0697_002:0844c12": "比貪癡二尤重。所謂一念瞋心起。八萬障門開。障",
    "X38n0697_002:0844c13": "菩提心。障菩提願。乃至一切障礙。無過於瞋。故戒",
    "X38n0697_002:0844c14": "之也。若佛子下。明瞋事也。言自瞋者。自己之恨。發",
    "X38n0697_002:0844c15": "為瞋怒。教人瞋者。有三義。一者。借他瞋彼。以雪己",
    "X38n0697_002:0844c16": "恨。二者。教他瞋彼。於中取利。三者。是他人之所恨。",
    "X38n0697_002:0844c17": "使其兩相瞋害。於中取樂。令二家不得解脫故也。",
    "X38n0697_002:0844c18": "瞋因者。謂無始來含恨習氣為因。瞋緣者。所瞋人",
    "X38n0697_002:0844c19": "境現前為緣。瞋法者。謂即心起計較。令彼受辱為",
    "X38n0697_002:0844c20": "法。瞋業者。以此三事和合。造作成瞋為業。致受當",
    "X38n0697_002:0844c21": "來三塗果報等苦也。經云。不斷瞋心。縱有福德。多",
    "X38n0697_002:0844c22": "智禪定。感修羅報。如無福德智定之人。即感虎狼",
    "X38n0697_002:0844c23": "蛇蝎等報。以上所戒。即斷一切惡。而菩薩下。即修",
    "X38n0697_002:0844c24": "一切善也。而修菩薩行者。應生一切眾生心地之",
    "X38n0697_002:0845a01": "中平等善根。無所諍鬬之事。常生一種慈悲之心。",
    "X38n0697_002:0845a02": "視諸眾生如子女等。應撫育之。以是不忍瞋也。又",
    "X38n0697_002:0845a03": "當常生一種孝順之心。亦觀眾生如父母等。應奉",
    "X38n0697_002:0845a04": "事之。以故不敢瞋也。若具如是心者。是真佛子平",
    "X38n0697_002:0845a05": "等觀門。如或不能。已非佛子平等方便。何況反更",
    "X38n0697_002:0845a06": "於一切眾生中。乃至於非眾生中。以惡口罵辱。加",
    "X38n0697_002:0845a07": "以手打。及以刀杖。意猶不息者耶。非眾生者。即佛",
    "X38n0697_002:0845a08": "乃至賢聖。或及變化人也。以惡口罵辱者。即口業",
    "X38n0697_002:0845a09": "不善也。加以手打。即身業不善也。意猶不息。即意",
    "X38n0697_002:0845a10": "業不善也。以是三業齊犯罪為自作。或所瞋之前",
    "X38n0697_002:0845a11": "人來求悔過。又以善言懺謝。下氣解瞋。猶然揚眉",
    "X38n0697_002:0845a12": "怒目。瞋恨不解。即非菩薩心行。故當結過。是菩薩",
    "X38n0697_002:0845a13": "波羅夷罪。如不犯者。類無厭足王等。具此三毒。乃",
    "X38n0697_002:0845a14": "真菩薩行也。",
    "X38n0697_002:0845a15": "○第十謗三寶戒。",
    "X38n0697_002:0845a16": "若佛子。自謗三寶。教人謗三寶。謗因謗緣。謗法。謗業。",
    "X38n0697_002:0845a17": "而菩薩見外道。及以惡人。一言謗佛音聲。如三百鉾",
    "X38n0697_002:0845a18": "刺心。況口自謗。不生信心。孝順心。而反更助惡人。邪",
    "X38n0697_002:0845a19": "見人謗者。是菩薩波羅夷罪。",
    "X38n0697_002:0845a20": "此釋第十謗三寶戒也。謗者。謂於理不明。無有實",
    "X38n0697_002:0845a21": "見。妄加非議也。三寶。乃是一切眾生良祐福田。謗",
    "X38n0697_002:0845a22": "則自失菩薩善芽。亦失彼眾生善芽。其過非小。故",
    "X38n0697_002:0845a23": "戒之也。自謗三寶者。謂自己未具正見。未解深法。",
    "X38n0697_002:0845a24": "或見外道典籍。或聞外道人言。或順有勢位人意。",
    "X38n0697_002:0845b01": "即自口語。亦隨而非議也。教人謗者。謂使他人謗",
    "X38n0697_002:0845b02": "訕。欲同黨也。謗因者。謂無始來。好邪論議習氣為",
    "X38n0697_002:0845b03": "因。謗緣者。遇有空隙。湊合其語為緣。謗法者。謂以",
    "X38n0697_002:0845b04": "巧詞偽辯。俾愚癡邪見取信為法。謗業者。即此三",
    "X38n0697_002:0845b05": "事和合。造作成謗為業。致使當來三惡道中。不見",
    "X38n0697_002:0845b06": "三寶不聞三寶。受惡苦果也。已上所戒。即斷一切",
    "X38n0697_002:0845b07": "惡。而菩薩下。勸其所行。即修一切善也。而為菩薩",
    "X38n0697_002:0845b08": "道者。若見外道。及以惡人。以一惡言謗佛音聲。一",
    "X38n0697_002:0845b09": "入其耳。即如三百鉾鎗攢刺心中。其痛難忍。等無",
    "X38n0697_002:0845b10": "有異。所以者何。以斷一切眾生佛種故。一言如此。",
    "X38n0697_002:0845b11": "何況多言。耳聞如此。何況自口而出謗言。佛為天",
    "X38n0697_002:0845b12": "人大師。開我迷雲。導出三界。當生信敬。而不生信",
    "X38n0697_002:0845b13": "敬心。佛為大慈悲父。能拔我苦。而與我樂。正當孝",
    "X38n0697_002:0845b14": "順。而不生孝順心。如此已非佛子。而反更助惡人。",
    "X38n0697_002:0845b15": "邪見之人。謗毀三寶。以滋快議。此如獅子身中蟲。",
    "X38n0697_002:0845b16": "自食獅子肉者。是菩薩波羅夷罪。",
    "X38n0697_002:0845b17": "○二總結十重。",
    "X38n0697_002:0845b18": "善學諸仁者。是菩薩十波羅提木叉。應當學。於中不",
    "X38n0697_002:0845b19": "應一一犯如微塵許。何況具足犯十戒。若有犯者。不",
    "X38n0697_002:0845b20": "得現身發菩提心。亦失國王位。轉輪王位。亦失比丘。",
    "X38n0697_002:0845b21": "比丘尼位。亦失十發趣。十長養。十金剛。十地。佛性常",
    "X38n0697_002:0845b22": "住妙果。一切皆失。墮三惡道中。二劫。三劫。不聞父母",
    "X38n0697_002:0845b23": "三寶名字。以是不應一一犯。汝等一切諸菩薩。今學。",
    "X38n0697_002:0845b24": "當學。已學。如是十戒應當學。敬心奉持。八萬威儀品",
    "X38n0697_002:0845c01": "當廣明。",
    "X38n0697_002:0845c02": "此段總結十戒得失之相。奉勸堅持此戒法也。善",
    "X38n0697_002:0845c03": "學下。舉人讚德也。是菩薩下。舉法以明戒法當持。",
    "X38n0697_002:0845c04": "不應毀也。若有犯下。明毀戒之過失。汝等下。勸生",
    "X38n0697_002:0845c05": "生學持。不可忘也。八萬下。引廣以明略。言善學諸",
    "X38n0697_002:0845c06": "仁者。是佛讚美詞也。謂於此戒善能受持。其人具",
    "X38n0697_002:0845c07": "足慈悲孝順之德。故稱善學仁者。既稱仁者。於此",
    "X38n0697_002:0845c08": "十波羅提木叉。清淨戒品。應當勤學。而於其中。自",
    "X38n0697_002:0845c09": "不應一一犯如微塵許。以微塵許尚不得犯。何況",
    "X38n0697_002:0845c10": "具足犯十戒乎。此決言不可犯也。若有犯下。假設",
    "X38n0697_002:0845c11": "斷定犯戒得失之相。謂於十重戒中。微塵不犯。是",
    "X38n0697_002:0845c12": "能發菩提心。可保固國王位。轉輪聖王寶位。比丘。",
    "X38n0697_002:0845c13": "比丘尼位。亦可保許進入三十心。十地因位。可許",
    "X38n0697_002:0845c14": "希冀佛性常住妙覺果位。如或不然。設若少有違",
    "X38n0697_002:0845c15": "犯。是即不得現身發菩提心。所以者何。菩提心者。",
    "X38n0697_002:0845c16": "即是清淨光明金剛寶戒妙覺心也。今既背覺合",
    "X38n0697_002:0845c17": "塵。染污梵行。即失此心。故云。不得現身發菩提心。",
    "X38n0697_002:0845c18": "此心乃是福慧二種根本。今根本已失。即佛花果。",
    "X38n0697_002:0845c19": "從何而生。故國王位。轉輪王位亦失。比丘。比丘尼",
    "X38n0697_002:0845c20": "位亦失。以國王位。金輪王位。是為世間最勝福位。",
    "X38n0697_002:0845c21": "比丘僧位。比丘尼位。為出世間賢聖慧位。今既世",
    "X38n0697_002:0845c22": "出世間福慧之位已失。則十發趣。十長養。十金剛。",
    "X38n0697_002:0845c23": "十地因位亦失也。因位既失。而於妙覺果位。豈可",
    "X38n0697_002:0845c24": "得乎。是以佛性常住妙覺果位亦皆失也。戒如大",
    "X38n0697_002:0846a01": "地。萬善從生。今無其地。則佛聖種。無可安處。佛種",
    "X38n0697_002:0846a02": "未植。佛芽何生。故云。一切皆失。問。既福慧因果。一",
    "X38n0697_002:0846a03": "切寶位皆失。未審此人。復居何地。答墮三惡道中",
    "X38n0697_002:0846a04": "極苦處也。言二劫三劫者。示極苦處長遠時分也。",
    "X38n0697_002:0846a05": "不聞父母三寶名字者。此示地獄三途罪障深重。",
    "X38n0697_002:0846a06": "不似人間受生福報。與得受佛法處。是故父母三",
    "X38n0697_002:0846a07": "寶名字。皆不聞也。以是當知。不應一一犯此戒也。",
    "X38n0697_002:0846a08": "向下結勸當持不當毀義。若毀戒者。失大利益。得",
    "X38n0697_002:0846a09": "大苦趣。以知十重戒中。不應犯如微塵許法。是故",
    "X38n0697_002:0846a10": "汝等一切三世菩薩。於是十戒。應當敬心奉持。乃",
    "X38n0697_002:0846a11": "至終身不可忘也。此處略說。若廣明者。具大部八",
    "X38n0697_002:0846a12": "萬威儀品中。已上十重戒中。隨犯一戒。即依本罪",
    "X38n0697_002:0846a13": "治之。若犯七逆極重罪者。報屬無間。若犯餘輕罪",
    "X38n0697_002:0846a14": "者。攝後四十八戒。如是罪品。但在人人念頭起處。",
    "X38n0697_002:0846a15": "入重入輕故耳。噫毫釐繫念。三塗業因。可不慎歟。",
    "X38n0697_002:0846a16": "○二說輕戒相(二)　初結前起後　二別釋文義。",
    "X38n0697_002:0846a17": "○初結前起後。",
    "X38n0697_002:0846a18": "佛告諸菩薩言。已說十波羅提木义竟。四十八輕今",
    "X38n0697_002:0846a19": "當說。",
    "X38n0697_002:0846a20": "此乃吾佛世尊。召告現前在會三賢十聖等諸菩",
    "X38n0697_002:0846a21": "薩言也。已說下。結前十重。已說竟也。四十八輕。起",
    "X38n0697_002:0846a22": "後輕戒。今當說也。",
    "X38n0697_002:0846a23": "○二別釋文義(四十八)。",
    "X38n0697_002:0846a24": "○第一不敬師友戒。",
    "X38n0697_002:0846b01": "若佛子。欲受國王位時。受轉輪王位時。百官受位時。",
    "X38n0697_002:0846b02": "應先受菩薩戒。一切鬼神。救護王身。百官之身。諸佛",
    "X38n0697_002:0846b03": "歡喜。既得戒已。生孝順心。恭敬心。見上座。和尚。阿闍",
    "X38n0697_002:0846b04": "黎大德。同學。同見。同行者。應起承迎禮拜問訊。而菩",
    "X38n0697_002:0846b05": "薩反生憍心。慢心。癡心。瞋心。不起承迎禮拜。一一不",
    "X38n0697_002:0846b06": "如法供養。以自賣身。國城。男女。七寶。百物。而供給之。",
    "X38n0697_002:0846b07": "若不爾者。犯輕垢罪。",
    "X38n0697_002:0846b08": "此釋第一不敬師友戒也。師以開導。友以切磋。世",
    "X38n0697_002:0846b09": "出世間法器。全賴師友。所當敬重。倘存憍慢。一生",
    "X38n0697_002:0846b10": "福慧消滅。故戒之也。若佛子下。舉人以明其位。應",
    "X38n0697_002:0846b11": "先受下。乃明福慧二位基本。既得戒下。明受戒者。",
    "X38n0697_002:0846b12": "染法獲益。當酬恩也。而菩薩下。明背恩忘本者。以",
    "X38n0697_002:0846b13": "結罪也。國王。乃各邦之仁君。輪王有四。金銀銅鐵。",
    "X38n0697_002:0846b14": "四轉輪王。統攝四三二一天下主也。百官。是文武",
    "X38n0697_002:0846b15": "大臣也。如是聖君賢臣。欲受王位官位之時。必應",
    "X38n0697_002:0846b16": "先受菩薩戒何也。謂受菩薩戒人。必以慈悲利濟。",
    "X38n0697_002:0846b17": "孝順為懷。如為君者受菩薩戒。即為仁德聖君。為",
    "X38n0697_002:0846b18": "臣者受菩薩戒。即為忠良賢臣。感一切鬼神。救護",
    "X38n0697_002:0846b19": "王身。永保其位。救護百官之身。高進其爵。不但鬼",
    "X38n0697_002:0846b20": "神救護而已。亦感十方諸佛歡喜護念。何者。護法",
    "X38n0697_002:0846b21": "金湯全賴之也。金光明云。若國王受菩薩戒。廣行",
    "X38n0697_002:0846b22": "十善法。教化眾生者。身心快樂。永無三災。遠離八",
    "X38n0697_002:0846b23": "難。國界安甯。人民樂唱。云云。所以先受菩薩慧戒。",
    "X38n0697_002:0846b24": "後受王臣福位。獲鬼神救護。諸佛歡喜。如此利益。",
    "X38n0697_002:0846c01": "若非師友教誡。何繇能得。是故應當知恩報德。生",
    "X38n0697_002:0846c02": "孝順心。敬重戒師。如敬父母。不敢少違。生恭敬心。",
    "X38n0697_002:0846c03": "而敬善友。如敬兄長。不敢有慢。若具如是心者。方",
    "X38n0697_002:0846c04": "名念戒入道人也。見上座下。正明孝順恭敬之義。",
    "X38n0697_002:0846c05": "上座以對中下而言。謂已上無人故。毗婆沙論云。",
    "X38n0697_002:0846c06": "上座有三。一者。生年上座。即尊長耆舊是。二者。世",
    "X38n0697_002:0846c07": "俗上座。乃即知法大財。大位。大族。大力。大眷屬是。",
    "X38n0697_002:0846c08": "三者。法性上座。即阿羅漢果位是也。和尚。唐言力",
    "X38n0697_002:0846c09": "生。即受戒本師也。阿闍黎者。唐言軌範師也。即羯",
    "X38n0697_002:0846c10": "摩。教授。依止。尊證諸師是也。言大德者。謂此諸師。",
    "X38n0697_002:0846c11": "居臘長德勝故。亦貫下義。同學。同一師所學出世",
    "X38n0697_002:0846c12": "道故。同見。同一見。又解中道理故。同行。同一清白",
    "X38n0697_002:0846c13": "梵行門故。如是師友若來。毋論遠近。應起承迎。致",
    "X38n0697_002:0846c14": "敬禮拜。復應問訊起居。此謂孝順恭敬心也。為菩",
    "X38n0697_002:0846c15": "薩者。應當起孝順心。而反起瞋嫉心。應當起恭敬",
    "X38n0697_002:0846c16": "心。而反起褻越心。憍心。亢己名位。憍倨自尊。故名",
    "X38n0697_002:0846c17": "憍心。慢心。藐視前人。慢彼有德。故名慢心。癡心。見",
    "X38n0697_002:0846c18": "賢不親。見聖不敬。而無智慧。故名癡心。瞋心。恨彼",
    "X38n0697_002:0846c19": "師友嚴訓。故名瞋心。有此四種之心。故見師友來",
    "X38n0697_002:0846c20": "而不迎。至而不禮。亦不問訊起居也。憍心等四。屬",
    "X38n0697_002:0846c21": "意業也。不起承迎禮拜。屬身業也。亦不問訊起居。",
    "X38n0697_002:0846c22": "屬口業也。以是三業不善。乃至飲食。衣服。臥具。湯",
    "X38n0697_002:0846c23": "藥等物。一一皆不如法供養也。以自賣下。緊承如",
    "X38n0697_002:0846c24": "法說來。言既為佛子。應當重法。輕身命財。求出世",
    "X38n0697_002:0847a01": "道。內而己身。外而國城。親切男女。貴重七寶。以及",
    "X38n0697_002:0847a02": "眾多百物。一切可賣。應如此供養也。言賣身者。如",
    "X38n0697_002:0847a03": "常啼。賣心肝而學般若。如世尊因地中。為半偈捨",
    "X38n0697_002:0847a04": "全身。乃至身然千燈。此亡身。為法樣子。略引一二。",
    "X38n0697_002:0847a05": "乃為有名位者。報恩之盛節也。不如是承迎禮拜。",
    "X38n0697_002:0847a06": "供養諸師友者。是菩薩犯輕垢罪。此罪比前十重。",
    "X38n0697_002:0847a07": "僅減一等。非輕細之謂也。",
    "X38n0697_002:0847a08": "○第二飲酒戒。",
    "X38n0697_002:0847a09": "若佛子。故飲酒。而酒生過失無量。若自身手過酒器。",
    "X38n0697_002:0847a10": "與人飲酒者。五百世無手。何況自飲。亦不得教一切",
    "X38n0697_002:0847a11": "人飲。及一切眾生飲酒。況自飲酒。一切酒不得飲。若",
    "X38n0697_002:0847a12": "故自飲。教人飲者。犯輕垢罪。",
    "X38n0697_002:0847a13": "此釋第二飲酒戒也。言飲酒者。非造酒也。造酒賣",
    "X38n0697_002:0847a14": "者。所害甚廣而飲酒者。惟害己身。故微分重輕耳。",
    "X38n0697_002:0847a15": "律云。飲酒之人。墮燒煑地獄中五五百世。初五百",
    "X38n0697_002:0847a16": "世。在鹹糟地獄中。二五百世。在沸屎地獄中。三五",
    "X38n0697_002:0847a17": "百世。在曲蛆地獄中。四五百世。在蠅蚋地獄中。五",
    "X38n0697_002:0847a18": "五百世。墮在癡熱無知地獄中。業報如此。故戒之",
    "X38n0697_002:0847a19": "也。故飲酒者。律中開有重患。醫師言瘥。以酒引藥。",
    "X38n0697_002:0847a20": "權用不犯。無故而飲。或借病而飲者。是為故飲。而",
    "X38n0697_002:0847a21": "酒生過失無量者。辯明不得飲酒之義。意謂酒乃",
    "X38n0697_002:0847a22": "米汁。何故不得飲耶。以飲酒者。迷心亂性。無量過",
    "X38n0697_002:0847a23": "失。從飲酒故而生。是以不得飲也。不但自飲酒者。",
    "X38n0697_002:0847a24": "得無量過失也。且若自身手過酒器。與他人飲酒",
    "X38n0697_002:0847b01": "者。亦招感五百世中無手足報。何況無故自飲。自",
    "X38n0697_002:0847b02": "飲尚且不得。豈得教人飲耶。是故不得教一切人",
    "X38n0697_002:0847b03": "飲酒。及教一切眾生飲酒。教尚不得。何況自飲。是",
    "X38n0697_002:0847b04": "故凡一切酒不得飲也。言一切酒者。酒有多種。楊",
    "X38n0697_002:0847b05": "梅。棗子。甘蔗。葡萄等酒。但能醉人。并有酒氣酒味。",
    "X38n0697_002:0847b06": "一切皆不得飲也。已上明戒。向下結罪。若故自飲。",
    "X38n0697_002:0847b07": "教人飲者。是菩薩犯輕垢罪。",
    "X38n0697_002:0847b08": "○第三食肉戒。",
    "X38n0697_002:0847b09": "若佛子。故食肉。一切肉不得食。夫食肉者。斷大慈悲",
    "X38n0697_002:0847b10": "佛性種子。一切眾生。見而捨去。是故一切菩薩。不得",
    "X38n0697_002:0847b11": "食一切眾生肉。食肉得無量罪。若故食者。犯輕垢罪。",
    "X38n0697_002:0847b12": "此釋第三食肉戒也。一切眾生。皆有靈覺之性。俱",
    "X38n0697_002:0847b13": "有貪生畏死之心。皆有恩愛情識之念。與我不異。",
    "X38n0697_002:0847b14": "所謂血氣之屬必有知。凡有知者必同體。柰何有",
    "X38n0697_002:0847b15": "一類人。邪見覆心。為己口腹。食彼眾生身肉。強言。",
    "X38n0697_002:0847b16": "只要明得大事因緣。食肉無礙。若大事已明。則逈",
    "X38n0697_002:0847b17": "脫舌根味塵。得言食肉無礙。若其未明。豈食肉無",
    "X38n0697_002:0847b18": "礙耶。予乃晒之曰。如果大事已明。食肉無礙。則於",
    "X38n0697_002:0847b19": "鎔銅。熱鐵。亦當無礙。能吞鎔銅熱鐵者。自可食肉",
    "X38n0697_002:0847b20": "矣。如宋濟顛募裝佛金。盡以其貲食酒食肉。向後",
    "X38n0697_002:0847b21": "從口吐金得裝佛相。是真無閡。誌公食鴿。一日從",
    "X38n0697_002:0847b22": "口盡吐活鴿。齊飛而去。是真無礙。若此未能。則所",
    "X38n0697_002:0847b23": "謂明大事者。何獨親於肉。而喜近於口。疎於鎔銅",
    "X38n0697_002:0847b24": "熱鐵。而畏近於身也。又豈得復云無礙耶。楞嚴經",
    "X38n0697_002:0847c01": "云。羊死為人。人死為羊。汝負我命。我還汝債。以是",
    "X38n0697_002:0847c02": "互相食噉不已。故戒之也。言若佛子故食肉者。故",
    "X38n0697_002:0847c03": "字對權設而言。昔佛在世時。年逢饑饉。草菜不生。",
    "X38n0697_002:0847c04": "佛神力故。以五指端。化五淨肉。實非生血。一時權",
    "X38n0697_002:0847c05": "現。安有實是眾生身肉者。為佛子而故食乎。是故",
    "X38n0697_002:0847c06": "一切眾生身肉不得食也。夫食肉者。斷大慈悲佛",
    "X38n0697_002:0847c07": "性種子。斷大慈悲佛性種子者。其義有二。一者是",
    "X38n0697_002:0847c08": "斷菩薩大慈悲心佛性種子。所以者何。菩薩發菩",
    "X38n0697_002:0847c09": "提心。願為令諸眾生。離苦得樂。是為成佛等一因",
    "X38n0697_002:0847c10": "行。今無慈心食眾生肉。是斷自己成佛因種。因種",
    "X38n0697_002:0847c11": "既斷。無上佛果。安可希冀。二者。是斷眾生佛性種",
    "X38n0697_002:0847c12": "子。謂諸眾生。從無始來。輪迴六道。雖然改頭換面。",
    "X38n0697_002:0847c13": "而彼貪生畏死之性。即我所發慈悲佛性。今欲食",
    "X38n0697_002:0847c14": "彼身肉。令生恐怖。見而捨去。失彼受化緣因。是斷",
    "X38n0697_002:0847c15": "大慈悲佛性種子也。行願品云。一切眾生。而為樹",
    "X38n0697_002:0847c16": "根。諸佛菩薩。而為花果。以大悲水。饒益眾生。則能",
    "X38n0697_002:0847c17": "成就諸佛菩薩智慧花果。今佛樹根既失。則佛花",
    "X38n0697_002:0847c18": "果又從何處生耶。一切眾生見而捨去者。殺氣相",
    "X38n0697_002:0847c19": "迎。毒於戎狄。如鷗去海翁機。鴿搖羅漢影也。是故",
    "X38n0697_002:0847c20": "一切菩薩。不得食一切眾生身肉。若故食者。得無",
    "X38n0697_002:0847c21": "量罪。楞伽經云。有無量因緣故。不應食肉。為一切",
    "X38n0697_002:0847c22": "眾生。從本以來。常為六親故。不淨氣分所生長故。",
    "X38n0697_002:0847c23": "眾生聞香。悉生恐怖。如栴陀羅。及譚婆等。狗見驚",
    "X38n0697_002:0847c24": "吠故。今修行者。發悲不生故。臭穢不淨。無善名稱",
    "X38n0697_002:0848a01": "故。令諸呪術不成就故。諸天所棄故。令口氣臭故。",
    "X38n0697_002:0848a02": "夜多惡夢故。乃至空閑林中。虎狼聞香。是故不應",
    "X38n0697_002:0848a03": "食眾生肉。若故食者。犯輕垢罪。",
    "X38n0697_002:0848a04": "○第四食五辛戒。",
    "X38n0697_002:0848a05": "若佛子。不得食五辛。大蒜。茖葱。慈葱。蘭葱。興渠。是五",
    "X38n0697_002:0848a06": "種。一切食中不得食。若故食者。犯輕垢罪。",
    "X38n0697_002:0848a07": "此釋第四食五辛戒也。五辛者。即五葷。非五腥也。",
    "X38n0697_002:0848a08": "言五辛者。一大蒜。亦名葫。即葫葱是。二茖葱。即他",
    "X38n0697_002:0848a09": "經云革葱。乃薤菜是。三慈葱。即葱是。四蘭葱。即小",
    "X38n0697_002:0848a10": "蒜。五興渠。即蒠蒺。所言不得食者。以是五種。熟食",
    "X38n0697_002:0848a11": "發婬。生噉增恚。更有五不應食。一生過。二天遠。三",
    "X38n0697_002:0848a12": "鬼近。四福消。五魔集。西域記云。家有養辛之人。驅",
    "X38n0697_002:0848a13": "令出郭。是故不獨單食不可。大凡一切食中。相雜",
    "X38n0697_002:0848a14": "佐用亦不得食。若謂無所殺害。而故食五辛者。犯",
    "X38n0697_002:0848a15": "輕垢罪。",
    "X38n0697_002:0848a16": "○第五不教悔罪戒。",
    "X38n0697_002:0848a17": "若佛子。見一切眾生犯八戒。五戒。十戒。毀禁七逆八",
    "X38n0697_002:0848a18": "難。一切犯戒罪。應教懺悔。而菩薩不教懺悔。同住。同",
    "X38n0697_002:0848a19": "僧利養。而共布薩。同一眾住說戒。而不舉其罪。不教",
    "X38n0697_002:0848a20": "悔過者。犯輕垢罪。",
    "X38n0697_002:0848a21": "此釋第五不教悔罪戒也。教。即教誡。悔。即悔過。罪。",
    "X38n0697_002:0848a22": "即罪咎。謂為菩薩師者。凡見人設有過。得教令懺。",
    "X38n0697_002:0848a23": "不教。則得罪。所以者何。昔迦葉佛世時。有一比丘。",
    "X38n0697_002:0848a24": "多作三師。多度弟子。而不教誡。其弟子者。因不持",
    "X38n0697_002:0848b01": "戒。死墮龍中。龍法受罪。七日一受。時對火燒。肉盡",
    "X38n0697_002:0848b02": "骨在。尋後還復則復燒之。不能堪苦。龍具五通。自",
    "X38n0697_002:0848b03": "思何罪所致。觀知因本師不教。多作非法。遂恨其",
    "X38n0697_002:0848b04": "師。欲加毒害。後時有五百。賈客入海採寶。其師在",
    "X38n0697_002:0848b05": "內。龍便出水捉船。眾人大怖。詰問龍故。何以捉船",
    "X38n0697_002:0848b06": "龍曰。今此船內比丘。是我本師。因不教誡於我。今",
    "X38n0697_002:0848b07": "受苦痛。故爾捉之。汝等若將比丘下水。便放其船。",
    "X38n0697_002:0848b08": "眾人見事不止。欲捉比丘。而比丘便自投水身亡。",
    "X38n0697_002:0848b09": "佛言。以此驗之。凡度弟子。不可不教誡也。若佛子",
    "X38n0697_002:0848b10": "下。舉人以明犯相。見一切眾生者。總指在家。出家。",
    "X38n0697_002:0848b11": "大小七眾。乃受持戒法之人。犯。謂干犯也。八戒。五",
    "X38n0697_002:0848b12": "戒。即優婆塞。優婆夷。二眾之戒相也。八戒但受一",
    "X38n0697_002:0848b13": "日一夜。不同五戒終身守持。十戒有二。一沙彌沙",
    "X38n0697_002:0848b14": "彌尼十戒。二菩薩十重戒。毀者。破壞也。禁者。止滅",
    "X38n0697_002:0848b15": "也。如來所制。比丘二百五十戒。比丘尼三百四十",
    "X38n0697_002:0848b16": "八戒。名為禁戒。如若受而不持。持而不誦。違背聖",
    "X38n0697_002:0848b17": "言。越其所制。故云毀禁。七逆者。弑父。殺母。弑和尚。",
    "X38n0697_002:0848b18": "弑阿闍黎。破羯磨轉法輪僧。惡心出佛身血。弑阿",
    "X38n0697_002:0848b19": "羅漢是也。佛在世時。出佛身血。佛滅度後。賣佛菩",
    "X38n0697_002:0848b20": "薩形像。及賣佛經律。名為出佛身血。弑比丘僧。即",
    "X38n0697_002:0848b21": "名弑阿羅漢。八難。即下冐難遊行之八難也。菩薩",
    "X38n0697_002:0848b22": "見此一切犯戒之人。當生慈悲心。教其懺前愆尤。",
    "X38n0697_002:0848b23": "悔後莫作。是為自利利人。如不教懺悔者。已得不",
    "X38n0697_002:0848b24": "教悔罪。何況同住一處。同僧利養。而又同共布薩。",
    "X38n0697_002:0848c01": "同一清淨和合僧眾安住其中。而說佛戒。竟不舉",
    "X38n0697_002:0848c02": "其犯戒罪過。使其懺悔。如是不教彼悔過者。是菩",
    "X38n0697_002:0848c03": "薩師。犯輕垢罪。",
    "X38n0697_002:0848c04": "○第六供給請法戒。",
    "X38n0697_002:0848c05": "若佛子。見大乘法師。大乘同學。同見。同行。來入僧坊。",
    "X38n0697_002:0848c06": "舍宅。城邑。若百里千里來者。即起迎來送去。禮拜供",
    "X38n0697_002:0848c07": "養。日日三時供養。日食三兩金。百味飲食。牀座醫藥。",
    "X38n0697_002:0848c08": "供事法師。一切所須。盡給與之。常請法師三時說法。",
    "X38n0697_002:0848c09": "日日三時禮拜。不生瞋心患惱之心。為法滅身。請法",
    "X38n0697_002:0848c10": "不懈。若不爾者。犯輕垢罪。",
    "X38n0697_002:0848c11": "此釋第六不供給請法戒也。修菩薩行者。凡見大",
    "X38n0697_002:0848c12": "乘法師。應備香花諸供養具。如供諸佛等無有異。",
    "X38n0697_002:0848c13": "請轉法輪。使其道法流通。慧命不絕。若不供給請",
    "X38n0697_002:0848c14": "說法者。是菩薩人。則墮慳貪。我慢。焦芽。敗種等流。",
    "X38n0697_002:0848c15": "有失大利。故戒之也。若佛子下。標明可供之師友",
    "X38n0697_002:0848c16": "也。言大乘法師者。揀非小乘獨善。乃是具大信解。",
    "X38n0697_002:0848c17": "發大道心。趨大道果。智悲雙運。自利利人之師。故",
    "X38n0697_002:0848c18": "名大乘法師。大乘同學下。此舉友人亦大乘也。同",
    "X38n0697_002:0848c19": "學。謂同一師稟受大乘心地戒學。同見。同一見解。",
    "X38n0697_002:0848c20": "究竟實相心地戒見。同行。同一菩薩心地戒法。清",
    "X38n0697_002:0848c21": "白梵行。若見如是師友。行無緣慈。來入僧坊。舍宅。",
    "X38n0697_002:0848c22": "城邑等處。無論遠近。若乃百里千里來者。為主菩",
    "X38n0697_002:0848c23": "薩。應起致敬。來。即迎來。去。即送去。其中禮拜供養",
    "X38n0697_002:0848c24": "之事。俱必一一如法周旋。勿生懈怠。如供養者。應",
    "X38n0697_002:0849a01": "當日日三時不乏。言三時者。即初中後。三時也。何",
    "X38n0697_002:0849a02": "等供養。每日所食。用三兩金。以作百味飲食供養。",
    "X38n0697_002:0849a03": "又不止此。更敷牀座。而為安止。廣備醫藥而為調",
    "X38n0697_002:0849a04": "理將此四事。以供法師。凡此法師一切所須。盡給",
    "X38n0697_002:0849a05": "與之。當盡心如禮供養。不應恡惜。以上修福。是滿",
    "X38n0697_002:0849a06": "檀波羅蜜。常請等下。乃即修慧。是般若波羅蜜也。",
    "X38n0697_002:0849a07": "常請等者。承上所言。日日三時恭敬禮拜供養之",
    "X38n0697_002:0849a08": "者。非為求人天小果福報而已。正為常請法師。日",
    "X38n0697_002:0849a09": "日三時演說妙法。以續一切眾生慧命故也。此表",
    "X38n0697_002:0849a10": "能供請者。口業虔誠義也。日日三時禮拜者。申請",
    "X38n0697_002:0849a11": "法威儀。以表身業虔誠義也。言不生瞋心者。釋請",
    "X38n0697_002:0849a12": "法開示中。不瞋師友規矩嚴訓尊高。言不生患惱",
    "X38n0697_002:0849a13": "之心者。釋供養中。不患我供養繁費。此之二心。總",
    "X38n0697_002:0849a14": "表意業虔誠義也。為法滅下。總申上義。以勸為菩",
    "X38n0697_002:0849a15": "薩者。應當如是為法滅身。其義有二。一果真為法",
    "X38n0697_002:0849a16": "者。尚不惜此身命。何況資具而不供養。二果真為",
    "X38n0697_002:0849a17": "求解脫道。當捨不堅固身。易金剛不壞身。捨不真",
    "X38n0697_002:0849a18": "實世命。易法身智慧命。如佛因中為求大法。身為",
    "X38n0697_002:0849a19": "牀座。布髮掩泥。半偈然燈。種種苦行。皆是為法滅",
    "X38n0697_002:0849a20": "身榜樣。修菩薩行者。亦應如是請法。而勿懈怠可",
    "X38n0697_002:0849a21": "也。若不爾者。少有怠惰。此句斷定。若不如是供養",
    "X38n0697_002:0849a22": "心者。犯輕垢罪。",
    "X38n0697_002:0849a23": "○第七懈怠不聽法戒。",
    "X38n0697_002:0849a24": "若佛子。一切處。有講法毗尼經律。大宅舍中講法處。",
    "X38n0697_002:0849b01": "是新學菩薩。應持經律卷。至法師所。聽受諮問。若山",
    "X38n0697_002:0849b02": "林樹下。僧地房中。一切說法處。悉至聽受。若不至彼",
    "X38n0697_002:0849b03": "聽受者。犯輕垢罪。",
    "X38n0697_002:0849b04": "此釋第七懈怠不聽法戒也。此戒承前所言。不但",
    "X38n0697_002:0849b05": "師來我所。乃供養聽法。但有說法處。應當至彼聽",
    "X38n0697_002:0849b06": "受。不可懈怠而不聽也。懈怠即八大隨之一。繇此",
    "X38n0697_002:0849b07": "懈怠。即生放逸。放逸。即失念。失念。則多散亂。散亂。",
    "X38n0697_002:0849b08": "即不正知。不正知。則生愚癡。造諸惡業。所以始繇",
    "X38n0697_002:0849b09": "懈怠不聽。終則無惡不造。是故凡有講法之處。宜",
    "X38n0697_002:0849b10": "應往彼聽受。如不往聽。即是慢法。以慢法故。福慧",
    "X38n0697_002:0849b11": "消滅。罪惡增長。所謂若非法味滋神。終無解脫。故",
    "X38n0697_002:0849b12": "戒之也。言為佛子。必上求下化。為本因心。廣學多",
    "X38n0697_002:0849b13": "聞。為勝方便。若非廣學多聞。豈堪住持三寶。是故",
    "X38n0697_002:0849b14": "凡有一切講法處。應往聽受。言毗尼經律者。正明",
    "X38n0697_002:0849b15": "滅惡生善之法寶也。梵語毗尼。此云調伏。謂調三",
    "X38n0697_002:0849b16": "業。治伏六根。滅一切惡。生一切善也。亦云善壽。謂",
    "X38n0697_002:0849b17": "此毗尼住世。即佛法住世。毗尼若滅。佛法即滅故",
    "X38n0697_002:0849b18": "也。又以經中攝律。律中攝經。又經詮性相理。律止",
    "X38n0697_002:0849b19": "性業遮業。二義俱含。故云毗尼經律。大宅舍中等",
    "X38n0697_002:0849b20": "者。別明講法處也。佛在世時。諸比丘等。常受王臣",
    "X38n0697_002:0849b21": "諸大檀越請在家中安居說法。是為大宅舍中講",
    "X38n0697_002:0849b22": "法處也。是新學下。誡應聽也。謂凡所有一切講法",
    "X38n0697_002:0849b23": "毗尼經律處。凡新學菩薩戒者。應手持經律卷。至",
    "X38n0697_002:0849b24": "法師所。至心聽受。如不解義。須一一咨詢請問。而",
    "X38n0697_002:0849c01": "決疑也。若山林等者。以遠況近。言不但在居士家",
    "X38n0697_002:0849c02": "而常隨聽。即若在山林下。僧地房中。乃至一切說",
    "X38n0697_002:0849c03": "法遠處。悉應至彼而聽受也。昔者童子南詢百郡。",
    "X38n0697_002:0849c04": "衲僧徧歷千山。乃至投子三登。洞山九上。皆為大",
    "X38n0697_002:0849c05": "事不憚劬勞。安得不往聽法。律開有病年老。足力",
    "X38n0697_002:0849c06": "難行。或所說者。是常所聞。或自具大智慧。具大辯",
    "X38n0697_002:0849c07": "才。或修深禪大定。或知彼所說者是外道法。此不",
    "X38n0697_002:0849c08": "往聽。俱為不犯。除此即於四十里內。若不至彼聽",
    "X38n0697_002:0849c09": "受法者。是新學菩薩。犯輕垢罪。",
    "X38n0697_002:0849c10": "○第八背大向小戒。",
    "X38n0697_002:0849c11": "若佛子。心背大乘常住經律。言非佛說。而受持二乘",
    "X38n0697_002:0849c12": "聲聞。外道惡見。一切禁戒邪見經律者。犯輕垢罪。",
    "X38n0697_002:0849c13": "此釋第八背大向小戒也。上謂凡一切處悉至聽",
    "X38n0697_002:0849c14": "受。惟恐心背中道大乘之理。而向偏小邪外之道。",
    "X38n0697_002:0849c15": "此道乃是斷佛種性。障菩提道因緣。故戒之也。若",
    "X38n0697_002:0849c16": "佛子下。明背大義。言非佛下。明向小義。所言心背",
    "X38n0697_002:0849c17": "大乘常住經律等者。謂佛所說大乘道法。其中所",
    "X38n0697_002:0849c18": "詮不生不滅常住實相心地。法身體相之戒。乃是",
    "X38n0697_002:0849c19": "諸佛所師。菩薩之母。故云常住經律。於此心懷狐",
    "X38n0697_002:0849c20": "疑。反言非佛所說。而受持二乘聲聞權小之法。反",
    "X38n0697_002:0849c21": "受外道惡見。一切禁戒邪見經律。故云向小。以是",
    "X38n0697_002:0849c22": "背大向小之故。犯輕垢罪。昔天親菩薩造五百論。",
    "X38n0697_002:0849c23": "讚小斥大。後遇無著悔悟己過。欲自截舌。無著菩",
    "X38n0697_002:0849c24": "薩教令以舌還讚大乘。天親受教。尅心向大。弘傳",
    "X38n0697_002:0850a01": "廣演。卒成聖果。改過不吝。是為菩薩。",
    "X38n0697_002:0850a02": "○第九不看病戒。",
    "X38n0697_002:0850a03": "若佛子。見一切疾病人。常應供養。如佛無異。八福田",
    "X38n0697_002:0850a04": "中。看病福田。第一福田。若父母。師僧。弟子病。諸根不",
    "X38n0697_002:0850a05": "具。百種病苦惱。皆供養令差。而菩薩以瞋恨心不看。",
    "X38n0697_002:0850a06": "乃至僧房中。城邑。曠野。山林。道路中見病不救濟者",
    "X38n0697_002:0850a07": "犯輕垢罪。",
    "X38n0697_002:0850a08": "此釋第九不看病戒也。眾生五蘊身命。皆屬四緣。",
    "X38n0697_002:0850a09": "六塵。妄想假合。難免生老病死等患。如來三界醫",
    "X38n0697_002:0850a10": "王。四生慈父。恒以大慈悲心。善調眾生身心病惱。",
    "X38n0697_002:0850a11": "既為菩薩。若見一切疾病之人。不興大慈大悲心",
    "X38n0697_002:0850a12": "念。緣念苦眾生者。即是自失成佛根本。故戒之也。",
    "X38n0697_002:0850a13": "言見一切疾病人者。上自父母師長。下至子女徒",
    "X38n0697_002:0850a14": "眾。中至兄弟六親。外至冤家。毋論一切。常應供養",
    "X38n0697_002:0850a15": "也。問。不作救濟。而言供養者何。答。具此供養心念。",
    "X38n0697_002:0850a16": "自然看病心田。得恒久也。言如佛無異者。申明供",
    "X38n0697_002:0850a17": "養義。謂佛以眾生身為身。以眾生病為病。故凡見",
    "X38n0697_002:0850a18": "諸病人。當視如佛也。昔嚴老躬處癘坊。吮洗無忌。",
    "X38n0697_002:0850a19": "寬公輿歸病者。僧俗不分。可謂供養如佛。又供養",
    "X38n0697_002:0850a20": "如佛者。蓋以八福田中。看病福田為第一也。八福",
    "X38n0697_002:0850a21": "田者。一諸佛。二聖人。三父。四母。五和尚。六阿闍黎。",
    "X38n0697_002:0850a22": "七眾僧。八病人。此八者中。惟病為患。能救苦患之",
    "X38n0697_002:0850a23": "因。自受安樂之果。故看病者。為第一福田也。若父",
    "X38n0697_002:0850a24": "母師僧。及弟子病者。槩及上下。俱以平等心看。言",
    "X38n0697_002:0850b01": "諸根不具者。即六根殘缺也。百種病苦惱者。即風",
    "X38n0697_002:0850b02": "寒暑濕。四百四病。舉略以該廣也。如是殘苦。皆應",
    "X38n0697_002:0850b03": "慈悲供養令瘥。豈有為菩薩者。瞋恨不看之理。言",
    "X38n0697_002:0850b04": "嗔恨不看者。或若父母師長。平時督誨。或為弟子。",
    "X38n0697_002:0850b05": "平時忤慢。或病中時煩瑣求等。遂有瞋恨在心而",
    "X38n0697_002:0850b06": "不肯看。乃至等者。此即從疎況親。不但父母。師長。",
    "X38n0697_002:0850b07": "弟子等病而不看也。乃至僧地房中。城邑。曠野。山",
    "X38n0697_002:0850b08": "林。道路之中。一切病人。應當盡心救濟。何況父母。",
    "X38n0697_002:0850b09": "師僧。弟子等病而不看乎。五百問云。如行路時。若",
    "X38n0697_002:0850b10": "見病人。不往瞻視。不作方便付囑所在。而捨去者",
    "X38n0697_002:0850b11": "得罪。是故若見病人。不救濟而去者。犯輕垢罪。",
    "X38n0697_002:0850b12": "○第十畜殺具戒。",
    "X38n0697_002:0850b13": "若佛子。不得畜一切刀杖。弓箭。鉾斧。鬬戰之具。及惡",
    "X38n0697_002:0850b14": "羅網殺生之器。一切不得畜。而菩薩。乃至殺父母。尚",
    "X38n0697_002:0850b15": "不加報。況殺一切眾生。不得畜殺眾生具。若故畜者。",
    "X38n0697_002:0850b16": "犯輕垢罪。",
    "X38n0697_002:0850b17": "此釋第十畜殺具戒也。殺具有二種。一鬬戰具。二",
    "X38n0697_002:0850b18": "取殺諸物具。皆是害命傷慈。殺心易起。故戒之也。",
    "X38n0697_002:0850b19": "為佛弟子。應行佛行。應畜截魔斬愛大智慧刀。勇",
    "X38n0697_002:0850b20": "猛杖。大勢弓。精進箭。忍辱甲。定力斧。及張大法羅",
    "X38n0697_002:0850b21": "網。以羅三界眾生。拔出愛河。如是具者可也。又德",
    "X38n0697_002:0850b22": "山護生棒。石鞏救死弓者。正當畜也。而不應畜一",
    "X38n0697_002:0850b23": "切刀杖。弓箭。鉾斧。鬬戰兇殺之具。不但此具不得",
    "X38n0697_002:0850b24": "畜也。及惡羅網殺生器者。以皆兇物。易動殺機。非",
    "X38n0697_002:0850c01": "佛子所宜有。是故一切不得畜也。而菩薩下。申明",
    "X38n0697_002:0850c02": "不得畜義。謂既為菩薩。雖或弑我父母尚不得加",
    "X38n0697_002:0850c03": "報。此乃極言殺具。決不可畜。如甯有盜臣意。又或",
    "X38n0697_002:0850c04": "不報此仇。眾生承其攝受。回心向化。遂以得度。正",
    "X38n0697_002:0850c05": "為菩薩偶現之大權也。此見必當殺者。尚有不殺",
    "X38n0697_002:0850c06": "之時。況無故而殺一切同生同命。無仇無罪之眾",
    "X38n0697_002:0850c07": "生乎。菩薩若故畜此鬬害眾生具者。犯輕垢罪。",
    "X38n0697_002:0850c08": "如是十戒。應當學。敬心奉持。",
    "X38n0697_002:0850c09": "如是一句。總結前十戒也。應當二句。總勸修學此",
    "X38n0697_002:0850c10": "戒。應當頂戴敬心奉持。勿忘失也。",
    "X38n0697_002:0850c11": "○第十一國使戒。",
    "X38n0697_002:0850c12": "佛言。佛子不得為利養惡心故。通國使命。軍陣合會。",
    "X38n0697_002:0850c13": "興師相伐。殺無量眾生。而菩薩尚不得入軍中往來。",
    "X38n0697_002:0850c14": "況故作國賊。若故作者。犯輕垢罪。",
    "X38n0697_002:0850c15": "此釋第十一國使戒也。上言不應畜殺生具。此言",
    "X38n0697_002:0850c16": "不得軍中往來。總為初心菩薩防難故耳。言國使",
    "X38n0697_002:0850c17": "者。謂於兩敵國中。作其命使人也。言為佛子。應作",
    "X38n0697_002:0850c18": "佛使。傳佛心印。興智慧師。帥勇猛將。殺煩惱賊。當",
    "X38n0697_002:0850c19": "與諸魔共戰。如鄧隱峯。飛錫解鬬。又陳尊者。擲鞋",
    "X38n0697_002:0850c20": "解圍。若果如此。能為眾生却冤敵。止鬬諍。息兵戈。",
    "X38n0697_002:0850c21": "弘聖道。正是菩薩應世。大慈悲心所行。若為利名。",
    "X38n0697_002:0850c22": "兩國作使。賊害眾生。故戒之也。佛言。佛子不得作",
    "X38n0697_002:0850c23": "者。正明圖功受賞。非為傳法化導故。言惡心者。揀",
    "X38n0697_002:0850c24": "非善心解鬬。即是主於興兵以殺人故。通國等者。",
    "X38n0697_002:0851a01": "釋明為利養意。通者。傳事致彼此也。言使命者。謂",
    "X38n0697_002:0851a02": "作報戰日期。及約結與國也軍陣等者。軍。約萬二",
    "X38n0697_002:0851a03": "千人為軍。師旅成列為陣。合者。合其戰也。會者。會",
    "X38n0697_002:0851a04": "其兵也。興師相伐等者。申明惡心之意。興者舉也。",
    "X38n0697_002:0851a05": "師者眾也。二千五百人為師。彼此征討。名相伐也。",
    "X38n0697_002:0851a06": "殺無量眾生者。謂此兩國相爭。殺戮多故。為菩薩。",
    "X38n0697_002:0851a07": "尚不得入軍中往來。豈容作國使耶。所言不得者。",
    "X38n0697_002:0851a08": "正乃以迹況心。謂此凶殺事處。非佛弟子所宜身",
    "X38n0697_002:0851a09": "親。何況故為利養。身作國賊。殺害眾生。是故不得",
    "X38n0697_002:0851a10": "作也。若故作者。犯輕垢罪。問。作而不殺何犯。答。雖",
    "X38n0697_002:0851a11": "非自手殺人。人皆繇我興舉而殺。故獲罪也。",
    "X38n0697_002:0851a12": "○第十二販賣戒。",
    "X38n0697_002:0851a13": "若佛子。故販賣良人。奴婢。六畜。市易棺材板木盛死",
    "X38n0697_002:0851a14": "之具。尚不應自作。況教人作。若故自作。教人作者。犯",
    "X38n0697_002:0851a15": "輕垢罪。",
    "X38n0697_002:0851a16": "此釋第十二販賣戒也。販賣。非佛子職業也。言既",
    "X38n0697_002:0851a17": "為佛子。當以慈悲而為生涯。孝順乃為德業。應觀",
    "X38n0697_002:0851a18": "一切眾生。如己父母子女等親。豈得無慈悲心。販",
    "X38n0697_002:0851a19": "賣人畜。使他分離受苦。故戒之也。若佛子下。釋販",
    "X38n0697_002:0851a20": "賣之事也。以賤為貴。曰販。出物得財。曰賣。良人。好",
    "X38n0697_002:0851a21": "人家子女也。六畜。即牛馬猪羊雞犬也。棺材板木",
    "X38n0697_002:0851a22": "盛死具也。如販賣者。亦是不仁之心。其於慈悲心",
    "X38n0697_002:0851a23": "念。有大乖損。所以不得賣也。尚不應等者。防轉計",
    "X38n0697_002:0851a24": "也。倘云自家不得。教人市賣者。或亦無妨。不知自",
    "X38n0697_002:0851b01": "作乖乎一己。教人作。損及他人。所以若故自作。教",
    "X38n0697_002:0851b02": "人作者。犯輕垢罪。",
    "X38n0697_002:0851b03": "○第十三謗毀戒。",
    "X38n0697_002:0851b04": "若佛子。以惡心故。無事謗他良人。善人。法師。師僧。國",
    "X38n0697_002:0851b05": "王。貴人。言犯七逆十重。父母兄弟六親中。應生孝順",
    "X38n0697_002:0851b06": "心。慈悲心。而返更加於逆害。墮不如意處者。犯輕垢",
    "X38n0697_002:0851b07": "罪。",
    "X38n0697_002:0851b08": "此釋第十三謗毀戒也。無根訕說。曰謗。壞人名德。",
    "X38n0697_002:0851b09": "曰毀。其謗毀人罪過。獲報不善。故戒之也。若佛子",
    "X38n0697_002:0851b10": "者。標定其人。以惡心故。明謗根也。謂謗雖出於口。",
    "X38n0697_002:0851b11": "乃意地使然。所以或忌。或貪。或嗔。皆名惡心也。無",
    "X38n0697_002:0851b12": "事謗下。正見惡心。既彼無事。即使耳有妄聞。以口",
    "X38n0697_002:0851b13": "妄言。悉名為謗。故名無事。良人等者。此明不當謗。",
    "X38n0697_002:0851b14": "宜當敬重之人也。良人。即溫良人。善人。即善柔人。",
    "X38n0697_002:0851b15": "法師。即依教法自師。為人之師也。師。有三師七師。",
    "X38n0697_002:0851b16": "僧者。五德六和之僧。國王。貴人。即是有名有位之",
    "X38n0697_002:0851b17": "人。如是聖主賢臣。好師好友。不惟世人之所敬仰。",
    "X38n0697_002:0851b18": "亦乃三寶藉以金湯。而反無事作是謗言。說犯七",
    "X38n0697_002:0851b19": "逆。十重。且夫師僧。國王。有父母義。良人。善人。有兄",
    "X38n0697_002:0851b20": "弟義。貴人。有六親義。如在上者。應生孝順之心。如",
    "X38n0697_002:0851b21": "在下者。應生慈悲之心。孝順慈悲。必當成彼名德。",
    "X38n0697_002:0851b22": "且亦自成現生名德。及致當來受用無盡。彼此一",
    "X38n0697_002:0851b23": "一如意。而反逆情害意。使彼壞名敗德。墮不如意",
    "X38n0697_002:0851b24": "處者。是故結過。犯輕垢罪。",
    "X38n0697_002:0851c01": "○第十四放火焚燒戒。",
    "X38n0697_002:0851c02": "若佛子。以惡心故。放大火燒山林曠野。四月。乃至九",
    "X38n0697_002:0851c03": "月放火。若燒他人家屋宅。城邑。僧房。田木。及鬼神官",
    "X38n0697_002:0851c04": "物。一切有主物。不得故燒。若故燒者。犯輕垢罪。",
    "X38n0697_002:0851c05": "此釋第十四放火焚燒戒也。放火因緣不一。罪同",
    "X38n0697_002:0851c06": "歸於損人害物。故戒之也。以惡心故等者。正明放",
    "X38n0697_002:0851c07": "火念頭。或屬忌瞋。或逞情見。不興仁慈愍物之心。",
    "X38n0697_002:0851c08": "故名惡心。放大火者。以燒山林曠野。故名大火。以",
    "X38n0697_002:0851c09": "大火故。多傷蟲類。所以四月。乃至九月。不得故燒。",
    "X38n0697_002:0851c10": "唯言此時不得燒者。謂夏秋月間。多諸蟲類。故不",
    "X38n0697_002:0851c11": "得燒。內開九月後或可燒者。佛制臘月放火。必率",
    "X38n0697_002:0851c12": "眾持呪遶山告報。令蟲遠避。然後縱火。若不告報。",
    "X38n0697_002:0851c13": "恐損蟲類故也。若燒他人等者。以近況遠。謂因放",
    "X38n0697_002:0851c14": "火以防惡獸。不意延及城邑。雖不損命。尚不可為。",
    "X38n0697_002:0851c15": "何況損命。是以屋宅。城邑。僧房。田木。鬼神官物。凡",
    "X38n0697_002:0851c16": "一切有主物。無論物命有損無損。皆不得燒。若故",
    "X38n0697_002:0851c17": "燒者。犯輕垢罪。",
    "X38n0697_002:0851c18": "○第十五僻教戒。",
    "X38n0697_002:0851c19": "若佛子。自佛弟子。及外道惡人六親。一切善知識。應",
    "X38n0697_002:0851c20": "一一教受持大乘經律。教解義理。使發菩提心。十發",
    "X38n0697_002:0851c21": "趣心。十長養心。十金剛心。於三十心中。一一解其次",
    "X38n0697_002:0851c22": "第法用。而菩薩以惡心瞋心。橫教二乘聲聞經律。外",
    "X38n0697_002:0851c23": "道邪見論等。犯輕垢罪。",
    "X38n0697_002:0851c24": "此釋第十五僻教戒也。僻者。偏也。謂不以大乘圓",
    "X38n0697_002:0852a01": "頓正法教人。失彼大乘根性。其過非細。故戒之也。",
    "X38n0697_002:0852a02": "自佛弟子。是三寶內眾也。及外道惡人者。乃是心",
    "X38n0697_002:0852a03": "遊道外之邪見人。此輩能令眾生入斷常坑。故名",
    "X38n0697_002:0852a04": "惡人也。六親。即父母兄弟子女也。一切善知識者。",
    "X38n0697_002:0852a05": "是相知相識中。有大乘根性之好友也。如是若內",
    "X38n0697_002:0852a06": "若外一切親友。應當一一皆以大乘經律。教彼受",
    "X38n0697_002:0852a07": "持。不但教之受持而已。更令解其義趣甚深道理。",
    "X38n0697_002:0852a08": "不但令彼知解而已。又使從所教中發菩提心。從",
    "X38n0697_002:0852a09": "菩提心中。趣十發趣心。起行修行。入十長養心。迴",
    "X38n0697_002:0852a10": "向十金剛心。於此三十心中。一一解其先後次第。",
    "X38n0697_002:0852a11": "觀行法用。如先修十信心。以信決定。於理無違。次",
    "X38n0697_002:0852a12": "修十住真解。信解成就。於摩訶衍堪任不退故。又",
    "X38n0697_002:0852a13": "次修十種玅行。迴向中道。以信解行三賢位滿。萬",
    "X38n0697_002:0852a14": "行周圓。即登十地。證佛道果。故名次第法用。如是",
    "X38n0697_002:0852a15": "教誡。是名菩薩正教。利己利人。同歸至道。是為菩",
    "X38n0697_002:0852a16": "薩。若以惡心嫉妬。藐視他人。不以大乘道法期許。",
    "X38n0697_002:0852a17": "或以瞋心懷恨。或以教之未從而生棄捨。或以橫",
    "X38n0697_002:0852a18": "教二乘聲聞經律。一切外道邪見論等。宛轉率意。",
    "X38n0697_002:0852a19": "不用條理。是以不當教小而教以小。不當教邪而",
    "X38n0697_002:0852a20": "教以邪。所謂良材匪匠。美器惡用。遺誤學人。斷佛",
    "X38n0697_002:0852a21": "慧命。如是橫教。實非大乘心行。因斬結過。犯輕垢",
    "X38n0697_002:0852a22": "罪。",
    "X38n0697_002:0852a23": "○第十六為利倒說戒。",
    "X38n0697_002:0852a24": "若佛子。應好心先學大乘威儀經律。廣開解義味。見",
    "X38n0697_002:0852b01": "後新學菩薩。有從百里千里來求大乘經律。應如法",
    "X38n0697_002:0852b02": "為說一切苦行。若燒身。燒臂。燒指。若不燒身臂指供",
    "X38n0697_002:0852b03": "養諸佛。非出家菩薩。乃至餓虎狼獅子。一切餓鬼。悉",
    "X38n0697_002:0852b04": "應捨身肉手足而供養之。然後一一次第為說正法。",
    "X38n0697_002:0852b05": "使心開意解。而菩薩為利養故。為名聞故。應答不答。",
    "X38n0697_002:0852b06": "倒說經律文字。無前無後。謗三寶說者。犯輕垢罪。",
    "X38n0697_002:0852b07": "此釋第十六為利倒說戒也。為利說法。如來不聽。",
    "X38n0697_002:0852b08": "何況倒說。佛藏經云。佛言。我則不聽為利說法。我",
    "X38n0697_002:0852b09": "聽清淨持戒比丘。高座說法。是故凡對新學菩薩",
    "X38n0697_002:0852b10": "說法時。必先堅其志願。然後盡其宗旨。此乃前後",
    "X38n0697_002:0852b11": "次第。如法盡教之說。如或不然。則為倒說。謗說。為",
    "X38n0697_002:0852b12": "利養說。得罪非細。故戒之也。言好心者。謂以大乘",
    "X38n0697_002:0852b13": "正教。清淨法行。自利利人為心。故名為好心也。先",
    "X38n0697_002:0852b14": "學等者。明先自利。堪利人也。大乘威儀經律。揀非",
    "X38n0697_002:0852b15": "小乘毗尼教法。乃是大乘菩薩戒藏。嚴範身心之",
    "X38n0697_002:0852b16": "法。故於此法應先學也。先學者行也。廣開者。解也。",
    "X38n0697_002:0852b17": "行解雙備。堪為後昆師範。此乃好心自利。見後新",
    "X38n0697_002:0852b18": "學等者。明利他也。言我既為先學。當知後昆。若遠",
    "X38n0697_002:0852b19": "若近。百里千里。為求大乘經律而來。我應如法先",
    "X38n0697_002:0852b20": "為其人說大乘菩薩一切苦行。其苦行者。或若燒",
    "X38n0697_002:0852b21": "身。燒臂。燒指。供養諸佛。即如喜見菩薩然身。藥王",
    "X38n0697_002:0852b22": "菩薩然臂。乃至世尊然燈求偈。悉皆可證。若不燒",
    "X38n0697_002:0852b23": "身臂指以供養諸佛者。即為墮業著相凡夫。身相",
    "X38n0697_002:0852b24": "未空。人我宛然。非出家菩薩解脫道行。且不但燒",
    "X38n0697_002:0852c01": "身等。供養諸佛。所應力為。乃至見餓虎狼獅子。一",
    "X38n0697_002:0852c02": "切餓鬼。悉應捨此身肉手足。而供養之。何況供養",
    "X38n0697_002:0852c03": "諸佛。又存我身相乎。以此勘驗求法者心。切與不",
    "X38n0697_002:0852c04": "切。必其能依教受。乃可傳道。然後一一次第為說",
    "X38n0697_002:0852c05": "大乘正法。甚深理趣。使彼心開而無所拘。意解而",
    "X38n0697_002:0852c06": "無所縛。如是為說。是名正說。是名好心次第而說。",
    "X38n0697_002:0852c07": "乃不負先學初心。而菩薩若為利養故。為名聞故。",
    "X38n0697_002:0852c08": "或於名利無所得故。於彼所求應答不答。設或答",
    "X38n0697_002:0852c09": "之。當順理說。而反倒說經律文字。或教以大乘。而",
    "X38n0697_002:0852c10": "又不說苦行。是為無前。又倒說經律文字。而令義",
    "X38n0697_002:0852c11": "無所歸。是為無後。如是說者。上違佛慈。下失悲仰。",
    "X38n0697_002:0852c12": "中覆好心。是即與佛共諍。與法共諍。與僧共諍。此",
    "X38n0697_002:0852c13": "即名為謗三寶說者。犯輕垢罪。",
    "X38n0697_002:0852c14": "○第十七恃勢乞求戒。",
    "X38n0697_002:0852c15": "若佛子。自為飲食錢財利養名譽故。親近國王王子。",
    "X38n0697_002:0852c16": "大臣。百官。恃作形勢。乞索打拍牽挽。橫取錢財。一切",
    "X38n0697_002:0852c17": "求利。名為惡求。多求。教化人求。都無慈愍心。無孝順",
    "X38n0697_002:0852c18": "心者。犯輕垢罪。",
    "X38n0697_002:0852c19": "此釋第十七恃勢乞求戒也。自為等者。有二義。一",
    "X38n0697_002:0852c20": "者。揀非為眾。故云。自為飲食錢財利養也。二者。揀",
    "X38n0697_002:0852c21": "非為求護法。故云。自為名譽也。親近等者。謂於國",
    "X38n0697_002:0852c22": "王。王子。大臣。百官。以為親厚。恃作形勢。仗彼有力",
    "X38n0697_002:0852c23": "之勢。以形無力之人。所須財帛。亦得容易。或若乞",
    "X38n0697_002:0852c24": "索不得。則行打拍捶[打丁+楚]。打拍不得。則乃牽引挽轉。",
    "X38n0697_002:0853a01": "以相橫逼取人錢財。如是一切所求。俱名不善。是",
    "X38n0697_002:0853a02": "為惡法求。是為多貪求。不但自己不得。若教他求。",
    "X38n0697_002:0853a03": "亦都無慈愍心。都無孝順心也。都無慈愍心者。謂",
    "X38n0697_002:0853a04": "為菩薩者。當一心觀眾生。如己兄弟六親眷屬。一",
    "X38n0697_002:0853a05": "一使其衣食饒足。安隱無畏。而反以勢乞求。以名",
    "X38n0697_002:0853a06": "利歸己。缺少卑微歸人。故云。都無慈愍心也。都無",
    "X38n0697_002:0853a07": "孝順心者。應觀眾生如己父母。一切師長。應奉侍",
    "X38n0697_002:0853a08": "供養之。而反以勢乞求。使其窮苦怨恨不已。故云。",
    "X38n0697_002:0853a09": "都無孝順心也。者字斷定。無慈缺孝。犯輕垢罪。",
    "X38n0697_002:0853a10": "○第十八無解作師戒。",
    "X38n0697_002:0853a11": "若佛子。應學十二部經誦戒。日日六時持菩薩戒。解",
    "X38n0697_002:0853a12": "其義理佛性之性。而菩薩不解一句一偈。及戒律因",
    "X38n0697_002:0853a13": "緣。詐言能解者。即為自欺誑。亦欺誑他人。一一不解。",
    "X38n0697_002:0853a14": "一切法不知。而為他人。作師授戒者。犯輕垢罪。",
    "X38n0697_002:0853a15": "此釋第十八無解作師戒也。謂凡能作師者。必自",
    "X38n0697_002:0853a16": "有智慧。處世無礙。方堪為人師範。豈有以己昏昏。",
    "X38n0697_002:0853a17": "而能使人昭昭者乎。如庸醫不識病原。不諳方脈。",
    "X38n0697_002:0853a18": "妄醫人病。亦如盲人引路。俱有墮溺之患。故戒之",
    "X38n0697_002:0853a19": "也。既為佛子。上弘下化。必須先藉般若學解。內具",
    "X38n0697_002:0853a20": "慧心。外識機緣。如是師者。如來方許為後昆模範",
    "X38n0697_002:0853a21": "也。習學般若有三。一者文字般若。即十二部經是。",
    "X38n0697_002:0853a22": "二者。觀照般若。即持菩薩戒是。三者。實相般若。即",
    "X38n0697_002:0853a23": "解佛性之性是也。此數句中。攝盡如來所說大藏",
    "X38n0697_002:0853a24": "教義。以諸聖師。判門有四。一教。二理。三行。四果。此",
    "X38n0697_002:0853b01": "中十二部經。即教。持菩薩戒。即行。佛性之性。即理。",
    "X38n0697_002:0853b02": "所以依實相理。而建文字之教。由文字教。而起觀",
    "X38n0697_002:0853b03": "照行門。因觀照行。而入實相理果。是故若非明了",
    "X38n0697_002:0853b04": "文字般若聖教。云何能得觀照行解相應。若非大",
    "X38n0697_002:0853b05": "乘行解相應。何以得入實相理果。是故初學般若",
    "X38n0697_002:0853b06": "菩薩。必當先學十二部經。而起解慧。解慧雖起。若",
    "X38n0697_002:0853b07": "無行資。徒成狂解。如拾他劵。於己何有。是故應當",
    "X38n0697_002:0853b08": "誦戒。以固定慧基本。而其所誦之戒。勿誦小乘。必",
    "X38n0697_002:0853b09": "須日日六時持誦菩薩大戒。修行菩薩行也。言日",
    "X38n0697_002:0853b10": "日六時者。恐持戒人。少有怠惰。即失菩提心也。言",
    "X38n0697_002:0853b11": "解其義理佛性之性者。謂受戒人。雖然持誦大乘",
    "X38n0697_002:0853b12": "戒律。若不明戒歸指。亦不能究竟無上佛果。故當",
    "X38n0697_002:0853b13": "解其義理。解其義者。即解佛性之性。言佛性者。即",
    "X38n0697_002:0853b14": "覺性也。即是一切眾生本覺自性。此性。在聖不增。",
    "X38n0697_002:0853b15": "處凡不滅。在聖不淨。居凡不垢。明得此性。本無垢",
    "X38n0697_002:0853b16": "淨增減。即終日看經。無經可看。終日持戒。無戒可",
    "X38n0697_002:0853b17": "持。終日參禪究心。無心可究。如是看經。如是持戒。",
    "X38n0697_002:0853b18": "如是參禪。其人方可為人天師範也。而菩薩以下。",
    "X38n0697_002:0853b19": "釋明無解。不堪為師範也。言不解一句一偈者。即",
    "X38n0697_002:0853b20": "不知十二部經中之義。及戒因緣者。是不知持菩",
    "X38n0697_002:0853b21": "薩心地戒中之義。既已經義不通。戒義不明。性理",
    "X38n0697_002:0853b22": "不徹。如是則自利未能。應生慚愧。況乃無知。詐言",
    "X38n0697_002:0853b23": "能解。豈不即是以己詐己者乎。既自欺自誑。復欺",
    "X38n0697_002:0853b24": "誑他人。可謂冐昧無恥者也。一一不解。此即結上",
    "X38n0697_002:0853c01": "不解佛性二句。一切法不知者。結上不知十二部",
    "X38n0697_002:0853c02": "經二句。以是不解不知。妄為他人作師授戒者。犯",
    "X38n0697_002:0853c03": "輕垢罪。",
    "X38n0697_002:0853c04": "○第十九兩舌戒。",
    "X38n0697_002:0853c05": "若佛子。以惡心故。見持戒比丘。手捉香爐。行菩薩行。",
    "X38n0697_002:0853c06": "而鬪搆兩頭。謗欺賢人。無惡不造者。犯輕垢罪。",
    "X38n0697_002:0853c07": "此釋第十九兩舌戒也。言兩舌者。謂向彼說此。向",
    "X38n0697_002:0853c08": "此說彼。翻覆兩頭。於中起事。所以如來因地說誠",
    "X38n0697_002:0853c09": "實言。乃感廣長舌相。此之兩舌不善。必招將來拔",
    "X38n0697_002:0853c10": "舌等報。故戒之也。以惡心故有二。一者。嫉忌心故。",
    "X38n0697_002:0853c11": "見持戒者。或與己異。二者。障礙心故。或見他人稱",
    "X38n0697_002:0853c12": "讚供養。故見持戒比丘。鬬搆兩頭。使彼此不安也。",
    "X38n0697_002:0853c13": "持戒比丘揀非名字沙門。乃是有德有行賢聖僧",
    "X38n0697_002:0853c14": "寶。手捉香爐行菩薩行者。正明賢聖僧也。香爐乃",
    "X38n0697_002:0853c15": "十八種法器中一。其義有二。一者。以表信根。深入",
    "X38n0697_002:0853c16": "法界。信為首故二者以表淨行。圓五分身。皆繇行",
    "X38n0697_002:0853c17": "故。言行菩薩行者。揀非小乘之行。既是行菩薩行。",
    "X38n0697_002:0853c18": "即與己行合同而為菩薩者。正當成人之美。共轉",
    "X38n0697_002:0853c19": "法化可也。豈得鬬搆兩頭。於中取樂。或復取利。是",
    "X38n0697_002:0853c20": "乃自家壞法門也。鬬者。交興惡也。搆者。引是非也。",
    "X38n0697_002:0853c21": "兩頭。即兩邊語。以此鬬彼。以彼鬬此。搆使兩家成",
    "X38n0697_002:0853c22": "惡故也。言謗欺賢人者。正出兩頭語義謂比丘本",
    "X38n0697_002:0853c23": "皆賢聖。乃以妒忌之心。而起無根之謗。反說無惡",
    "X38n0697_002:0853c24": "不造。以使彼此不安。如是毀謗賢人。犯輕垢罪。",
    "X38n0697_002:0854a01": "○第二十不行放救戒。",
    "X38n0697_002:0854a02": "若佛子。以慈心故。行放生業應作是念。一切男子是",
    "X38n0697_002:0854a03": "我父。一切女人是我母。我生生無不從之受生。故六",
    "X38n0697_002:0854a04": "道眾生。皆是我父母。而殺而食者。即殺我父母。亦殺",
    "X38n0697_002:0854a05": "我故身。一切地水。是我先身。一切火風。是我本體。故",
    "X38n0697_002:0854a06": "當行放生業。生生受生。若見世人殺畜生時。應方便",
    "X38n0697_002:0854a07": "救護。解其苦難。常教化講說菩薩戒。救度眾生。若父",
    "X38n0697_002:0854a08": "母兄弟死亡之日。應請法師講菩薩戒經律。福資亡",
    "X38n0697_002:0854a09": "者。得見諸佛。生人天上。若不爾者。犯輕垢罪。",
    "X38n0697_002:0854a10": "此釋。第二十不行放救戒也。放者釋放。救者護救。",
    "X38n0697_002:0854a11": "不行放救。則失菩薩慈悲心行。故戒之也。以慈心",
    "X38n0697_002:0854a12": "故者。謂修菩薩萬行以慈心為根本。所以恒用此",
    "X38n0697_002:0854a13": "心。與眾生樂。欲與其樂。先拔其苦。以離苦故。方能",
    "X38n0697_002:0854a14": "受樂。是故常行放生而為業也。應作是念等者。承",
    "X38n0697_002:0854a15": "上所云。既行放生為業。應當作觀。堅其放生念頭。",
    "X38n0697_002:0854a16": "作何等念。應觀一切男子。即是我父。一切女人。即",
    "X38n0697_002:0854a17": "是我母。何以知然。以我生生無不從之而受生故。",
    "X38n0697_002:0854a18": "既生生從之受生。一切男子女人。豈不是我多生",
    "X38n0697_002:0854a19": "多劫之父母乎。若推而廣之。即六道眾生。皆是我",
    "X38n0697_002:0854a20": "之父母。今若殺而食者。非即殺我多劫多生之父",
    "X38n0697_002:0854a21": "母乎。言殺我故身者。上即從疎至親。此即從親至",
    "X38n0697_002:0854a22": "切。而切不過己身。亦是殺我故身。益以見放救之",
    "X38n0697_002:0854a23": "心當急急耳。亦乃可見我與眾生。同此一身無差",
    "X38n0697_002:0854a24": "別也。一切地水是我先身者。釋上殺我故身義。謂",
    "X38n0697_002:0854b01": "昔投胎之始。先以父母赤白二種水土。和合凝結",
    "X38n0697_002:0854b02": "為一。以是妄識。而生妄見。觀見父母。情愛不已。即",
    "X38n0697_002:0854b03": "投其中。故云先身。一切火風。是我本體者。火。即煖。",
    "X38n0697_002:0854b04": "風。即息。以是識息煖三。而為其體。若非識息煖三。",
    "X38n0697_002:0854b05": "連持赤白。而此色身。即時敗壞。所以云本體也。既",
    "X38n0697_002:0854b06": "是先身本體。猶是切於父母。所以作念。常行放生",
    "X38n0697_002:0854b07": "為業。不但此生行放生業。即生生受生。若見世人",
    "X38n0697_002:0854b08": "殺畜生時。皆應方便善巧救護。解其苦難。或假財",
    "X38n0697_002:0854b09": "寶。或以好言。種種轉彼行殺者意。以解受殺者之",
    "X38n0697_002:0854b10": "苦也。常教等者。上明以財方便救度眾生。此明以",
    "X38n0697_002:0854b11": "法方便救度眾生。財之方便有限。止救現前一生",
    "X38n0697_002:0854b12": "之苦。法之方便無窮。能救生者。死者。生生世世。永",
    "X38n0697_002:0854b13": "脫輪迴多生之苦故也。若父母下。正明救度死後",
    "X38n0697_002:0854b14": "眾生苦也氣絕魂逝曰死。于世無干曰亡。謂於父",
    "X38n0697_002:0854b15": "母兄弟死亡日時。果為孝子賢弟。應請大戒法師。",
    "X38n0697_002:0854b16": "講菩薩戒經律。以此福資亡者。得見諸佛。生人天",
    "X38n0697_002:0854b17": "上。云何知之。以大乘毗尼法。有生善滅惡之功。除",
    "X38n0697_002:0854b18": "罪獲福之德。以此資亡。使彼障開慧發。得見諸佛。",
    "X38n0697_002:0854b19": "罪滅福生。脫三惡趣。得生天上人間故也。如是救",
    "X38n0697_002:0854b20": "護眾生。是名菩薩報諸佛恩。若不爾者。犯輕垢罪。",
    "X38n0697_002:0854b21": "如是十戒。應當學。敬心奉持。如滅罪品中。廣明一一",
    "X38n0697_002:0854b22": "戒相。",
    "X38n0697_002:0854b23": "此總結勸之大略也。如是下。結法也。應當下。勸修",
    "X38n0697_002:0854b24": "也。如滅下。引廣也。謂諸佛子。如是十戒。應當於此",
    "X38n0697_002:0854c01": "一一修學。敬心奉持。刻刻珍重。勿使忘失懈怠。始",
    "X38n0697_002:0854c02": "為善戒法門中真子也。以上十重二十輕戒。乃出",
    "X38n0697_002:0854c03": "家菩薩全遮。在家菩薩有開有遮。凡為師者。當深",
    "X38n0697_002:0854c04": "研之。以下二十八輕。亦復如是。",
    "X38n0697_002:0854c06": "佛說梵網經直解卷下之一"
}