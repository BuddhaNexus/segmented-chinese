{
    "X42n0735_010:0576a19": "四分律開宗記卷第十(從尼犍度至律藏竟。合有三萬七千二百言)",
    "X42n0735_010:0576a20": "西太原寺沙門　懷素　撰",
    "X42n0735_010:0576a21": "●次明尼犍度。今此犍度。廣明比丘尼別行之法。",
    "X42n0735_010:0576a22": "隱所行法。從人受稱。故曰尼犍度。就中文二。第一明",
    "X42n0735_010:0576a23": "授戒法。第二諸比丘尼聚一處下對受起修明雜行",
    "X42n0735_010:0576a24": "法。前文復二。初明啟請為入道之由。第二爾時阿難",
    "X42n0735_010:0576b01": "下正授戒法作起修之本。前文復二。初明波闍自請",
    "X42n0735_010:0576b02": "不得。第二爾時下阿難為請佛便許之。前文有三。初",
    "X42n0735_010:0576b03": "明致敬請求出家。第二佛言下為難正法。抑而弗許。",
    "X42n0735_010:0576b04": "文對請詞一法遮止。何以故者徵。瞿曇彌下釋。第三",
    "X42n0735_010:0576b05": "既不遂意致敬退還。然摩訶波闍波提瞿曇彌同是",
    "X42n0735_010:0576b06": "梵音。文隨言。次遂便舉之。",
    "X42n0735_010:0576b07": "次阿難請文中有二。初明請之端序。第二爾時下正",
    "X42n0735_010:0576b08": "為陳請。前文復二。初明波闍作求道相阿難見異。為",
    "X42n0735_010:0576b09": "請之由。第二爾時下問知心祈許。為求請問。波闍先",
    "X42n0735_010:0576b10": "請世尊不許。理應守教在宮。何忽剃染。如此若此文",
    "X42n0735_010:0576b11": "不顯所由。欲似專報。然五分中。世尊教爾。故二十九",
    "X42n0735_010:0576b12": "云。瞿曇白佛言。願聽女人於佛正法出家受具足戒。",
    "X42n0735_010:0576b13": "佛言止止莫作是語。所以者何。法古諸佛。皆不聽女",
    "X42n0735_010:0576b14": "人出家。諸女人輩自依於佛。在家剃頭。著袈裟衣。勤",
    "X42n0735_010:0576b15": "行精進。得獲道果。未來諸佛亦復如是。我今聽汝以",
    "X42n0735_010:0576b16": "此為法。",
    "X42n0735_010:0576b17": "次正陳請。文有其三。第一舉事直請。第二阿難下舉",
    "X42n0735_010:0576b18": "恩養請。第三阿難下舉得道請。前文初請次答。答中",
    "X42n0735_010:0576b19": "文二。謂法及喻。法中初直不許。次何以故徵。次若女",
    "X42n0735_010:0576b20": "人下釋。次喻有二。前喻為彰女人自行不立。次喻欲",
    "X42n0735_010:0576b21": "明女人壞他不輕一一如是下隨喻便合。次恩養請。",
    "X42n0735_010:0576b22": "先請後答。答中文三。一因我故知三寶名。二因我故",
    "X42n0735_010:0576b23": "於三寶生信。三因我故受持歸戒。乃盡苦際。此等大",
    "X42n0735_010:0576b24": "恩。非衣等能報。彰彼小恩。我已報竟。次得道請。請中",
    "X42n0735_010:0576c01": "先審證得道果。便則陳詞請令入法。次答聽許文有",
    "X42n0735_010:0576c02": "其三。謂法喻合。法說復三。有舉列結。初聽出家。制行",
    "X42n0735_010:0576c03": "八法。佛見阿難。以證道請。此事難速。是故聽許。僧祇。",
    "X42n0735_010:0576c04": "十誦。阿難請云。三世諸佛皆有四部眾。今佛何故。獨",
    "X42n0735_010:0576c05": "無對此釋八。不可過義。四門分別。第一制意。第二釋",
    "X42n0735_010:0576c06": "名。第三次第。第四違罪輕重。言制意者。女人志劣護",
    "X42n0735_010:0576c07": "持行微。王於傳揚事歸僧眾。又以愚闇行不自成。要",
    "X42n0735_010:0576c08": "假比丘諮稟法訓為法故。理須敬人。敬人之來庶事",
    "X42n0735_010:0576c09": "等爾。但為此八。資行中要。又如橋梁不墜正法。是以",
    "X42n0735_010:0576c10": "如來未即許度。能行此八。方聽入道。次釋名者。此之",
    "X42n0735_010:0576c11": "八事。尼須遵奉。依教修行。不得過越。故曰八不可過",
    "X42n0735_010:0576c12": "法。餘文名異。及事別者。部既不同。不須會釋。亦可此",
    "X42n0735_010:0576c13": "文中名得。總收餘稱。掎相可解。次明次第者。此八之",
    "X42n0735_010:0576c14": "中。位分為三。初三敬人。次二敬法。後三諮承。所以然",
    "X42n0735_010:0576c15": "者。法由人弘。人能通法。是以最初明其敬人。人若無",
    "X42n0735_010:0576c16": "法。行則不成。是以次明處奉正法。既有人法。事須諮",
    "X42n0735_010:0576c17": "承。欲使生解起行。故次明也。初敬人三中。身業麤顯",
    "X42n0735_010:0576c18": "故。在前明諮。敬相微故。次後說於語敬中。罵謗惱重。",
    "X42n0735_010:0576c19": "是以前明遮。舉損微故次後說。亦可罵謗不須具德",
    "X42n0735_010:0576c20": "數故前明舉。須具德稀故後說。次敬法中。受是根本。",
    "X42n0735_010:0576c21": "是以前明懺。是枝修故。次後列諮承三中。教誡生解。",
    "X42n0735_010:0576c22": "故在前明。安恣起行。是以後說。然安居時長九旬苦",
    "X42n0735_010:0576c23": "住。又防未非。是以前說。自恣作法。欲表清美。又除已",
    "X42n0735_010:0576c24": "起。是以後明。次結罪輕重者。初一後三。戒本結提。餘",
    "X42n0735_010:0577a01": "二三四五不定。第二罵者得提。是罵戒掎。若其謗者。",
    "X42n0735_010:0577a02": "或得殘提吉三。第三可及遮舉。並獲吉羅。又若呵中。",
    "X42n0735_010:0577a03": "說過惡者。還前罵攝。戒毀呰牧。第四全不與受獲吉。",
    "X42n0735_010:0577a04": "經宿法者得提。或可並提。第五得吉。或全無犯。問所",
    "X42n0735_010:0577a05": "以敬之得戒義等。違之結罪。乃有輕重。若以敬不殊",
    "X42n0735_010:0577a06": "故齊得戒。違義不等。罪有重輕。又問此及善來等。俱",
    "X42n0735_010:0577a07": "是受法。何以違此獲罪。餘不結事。若此制盡形遵行",
    "X42n0735_010:0577a08": "故違結罪。善來等不然。是以無犯。是則八不可過受。",
    "X42n0735_010:0577a09": "亦受亦隨。餘善來等。唯受非隨。次列八數。何等八者",
    "X42n0735_010:0577a10": "微。於八法中。一一有三。初百歲者。舉能敬人。此謂尊",
    "X42n0735_010:0577a11": "中之極。舉尊以況卑。見新受等者。對境修敬。此謂卑",
    "X42n0735_010:0577a12": "中之極。舉卑以況尊。如此法等禁令遵奉。一文既爾。",
    "X42n0735_010:0577a13": "餘七類然。結文可知。喻文如[揇(幸土)+口]不墜正法。合文可解。",
    "X42n0735_010:0577a14": "次下受戒文二。初明八不可過法受。第二時有餘女",
    "X42n0735_010:0577a15": "人下羯磨受。前文有三。第一阿難宣此八法授與愛",
    "X42n0735_010:0577a16": "道。第二摩訶下遵修頂受。說喻自慶。第三時阿難下",
    "X42n0735_010:0577a17": "事訖重白。此中復三。第一百上愛道遵奉。第二如是",
    "X42n0735_010:0577a18": "下結成得戒。第三佛告下彰度女過。此文正法直減。",
    "X42n0735_010:0577a19": "五百經亦爾。彼文第三迦葉因請度女。罸阿難十事。",
    "X42n0735_010:0577a20": "一女人不出家者。諸檀越等常應各各器盛食。在道",
    "X42n0735_010:0577a21": "側胡跪。授與沙門。二者諸檀越等常夜與衣服臥具。",
    "X42n0735_010:0577a22": "逆於道中。求沙門受用。三者常夜乘象馬車乘。在於",
    "X42n0735_010:0577a23": "道側。以五體投地。求沙門蹈過。四者諸檀越輩。常應",
    "X42n0735_010:0577a24": "在於路中。以髮布地。求沙門蹈過。五者諸檀越輩。常",
    "X42n0735_010:0577b01": "夜恭心。請諸沙門至舍供養。六者諸檀越輩。見諸沙",
    "X42n0735_010:0577b02": "門。常夜恭心。淨掃其地。脫體上衣布地。合沙門坐。七",
    "X42n0735_010:0577b03": "者諸檀越輩。常應腕體上衣。拂比丘足上塵。八者諸",
    "X42n0735_010:0577b04": "檀越輩。常夜舒髮。拂比丘足上塵。九者沙門威德。過",
    "X42n0735_010:0577b05": "於日月。況諸外道。豈能正視於沙門乎。十者若女人",
    "X42n0735_010:0577b06": "不出家者。佛之正法。應住千年。今減五百年。一百年",
    "X42n0735_010:0577b07": "中。得堅固解脫。一百年中。得堅固定。一百年中。得堅",
    "X42n0735_010:0577b08": "固持戒。一百年中。得堅固多聞。一百年中。得堅固布",
    "X42n0735_010:0577b09": "施。善見十五云。何以不聽女人出家。為敬法故。若度",
    "X42n0735_010:0577b10": "女人出家。正法得五百歲住。猶世尊制八敬法。還得",
    "X42n0735_010:0577b11": "千年。彼文法師曰千年。已佛法為都滅也。若曰不都",
    "X42n0735_010:0577b12": "滅盡。於千年中。得三達智。後千年中。得受盡。羅漢無",
    "X42n0735_010:0577b13": "三達智。後千年中。得阿那含。後千年中得斯陀含。後",
    "X42n0735_010:0577b14": "千年中。得須陀洹學法。後得五千歲。於萬歲後。經書",
    "X42n0735_010:0577b15": "文字滅盡。但現剃頭袈裟服法而已。",
    "X42n0735_010:0577b16": "次明羯磨受戒。於中文三。第一舉緣啟佛。第二佛言",
    "X42n0735_010:0577b17": "下對緣開受。第三應如是下正教受法。於中復三。第",
    "X42n0735_010:0577b18": "一度沙彌尼法。第二聽童女十八下度二歲法。第三",
    "X42n0735_010:0577b19": "應求和上下受大戒法。此中文二。第一尼中作本法。",
    "X42n0735_010:0577b20": "第二彼受戒者下諸大僧中受大戒法。前文有九。此",
    "X42n0735_010:0577b21": "有諸和上。廣釋其相。如前已明。次詣僧受文分為二。",
    "X42n0735_010:0577b22": "第一無難自受。第二時舍夷物梨下有難開使受。前",
    "X42n0735_010:0577b23": "文有二。第一正授。第二拂疑。前文有三。第一正授戒",
    "X42n0735_010:0577b24": "體。第二善女人下。授以隨相。第三汝已受戒竟下。結",
    "X42n0735_010:0577c01": "勸受持釋並如上。次拂疑可解。次遣使文二。第一授",
    "X42n0735_010:0577c02": "戒法。第二世尊有如是教下。料簡進不。前文有三。第",
    "X42n0735_010:0577c03": "一舉緣啟佛。第二佛開使受。為避難故。第三聽一已",
    "X42n0735_010:0577c04": "下。差使法受。對此明具緣者。約文及義。合十三緣。一",
    "X42n0735_010:0577c05": "本法成就。二量使淨穢。三差使及伴。四界處如法。五",
    "X42n0735_010:0577c06": "盡集和合。六體如數滿。七須請戒師。八問答緣具。九",
    "X42n0735_010:0577c07": "使尼為乞。十戒師白。十一對眾撿問。十二白四應教",
    "X42n0735_010:0577c08": "(具此戒生使法須報)。十三還報。此十三緣文中有六。第一量使",
    "X42n0735_010:0577c09": "是第二緣。第二差使是第三緣。第三乞戒是第九緣。",
    "X42n0735_010:0577c10": "第四撿問是弟十一緣。第五作法是第十二緣。第六",
    "X42n0735_010:0577c11": "使報是此文直報令知。不同餘文。秉法報有已言。明",
    "X42n0735_010:0577c12": "第十三緣。戒先發。次明料簡。古師云。遣使受戒後無",
    "X42n0735_010:0577c13": "得者不然。此文既云小小顏貌不應。遣使受明如還。",
    "X42n0735_010:0577c14": "如前者。亦開使得。又母經第二云。此女顏容挺特世",
    "X42n0735_010:0577c15": "所無比丘。若往者恐惡人抄掠。是故佛聽。今時若有",
    "X42n0735_010:0577c16": "如是比者。可得遣使受具。其餘一切要現前得具。不",
    "X42n0735_010:0577c17": "現不得。又十誦五十八。云若有欲出家。道路障礙相",
    "X42n0735_010:0577c18": "似亦得是使人。四十一云。若有如是比者。亦聽遣使",
    "X42n0735_010:0577c19": "受戒。餘文可解。",
    "X42n0735_010:0577c20": "次明雜行。既稱為雜。不可科別。但隨文相應釋者。釋",
    "X42n0735_010:0577c21": "五分。聽比丘尼從比丘受經。若經中。有麤惡語。聽書",
    "X42n0735_010:0577c22": "授。若不知書。聽隔障授。各無障隔。聽相背授。又尼既",
    "X42n0735_010:0577c23": "嗔恚不成捨戒。類比丘爾。次得教比丘持憎上戒等。",
    "X42n0735_010:0577c24": "不各呵罵。十誦四十。不得出比丘見聞疑罪除語言。",
    "X42n0735_010:0578a01": "莫近惡知識惡伴黨。次沽酒。但言不應。五分二十九。",
    "X42n0735_010:0578a02": "尼作酒沽犯偷蘭。次聽貿易住處者。謂為僧故得。下",
    "X42n0735_010:0578a03": "房舍中。為己不得。亦可此是別人住處。許聽貿易王園",
    "X42n0735_010:0578a04": "中蘭若處牢固聽。次比丘有過於尼。聽作不禮羯磨。",
    "X42n0735_010:0578a05": "以佛遣然。不遣敬教。十誦第四十。尼得與比丘作三",
    "X42n0735_010:0578a06": "種羯磨。不禮拜。不共語。不供養。五十三更加不問訊",
    "X42n0735_010:0578a07": "為四。次有式叉等互惱二眾者。真治不改。亦與二師。",
    "X42n0735_010:0578a08": "作羯磨。若尼有過於比丘。得與作捨教授羯磨。謂作",
    "X42n0735_010:0578a09": "羯磨治有過。尼不得約別人有過。總捨尼眾。次大小",
    "X42n0735_010:0578a10": "便。須有處所。五分。諸比丘尼於住處住處。大小便臭",
    "X42n0735_010:0578a11": "穢。佛言不應。爾犯者突吉羅。應作廁不應深作廁坑",
    "X42n0735_010:0578a12": "極深。聽拳手一肘小作口。上來尼揵度竟。",
    "X42n0735_010:0578a13": "●次明法揵度。起行有軌。稱之為法。明七行法藥",
    "X42n0735_010:0578a14": "在一處。稱云揵度。然就通相無非是法。此立總名。餘",
    "X42n0735_010:0578a15": "標別稱。此中大文有七。第一先明客比丘法。第二自",
    "X42n0735_010:0578a16": "今已去下舊比丘法。第三爾時世尊下大小便法。第",
    "X42n0735_010:0578a17": "四爾時世尊在舍衛下乞食比丘法。第五爾時世尊",
    "X42n0735_010:0578a18": "在王舍下蘭若之法。第六爾時世尊在舍衛下食請",
    "X42n0735_010:0578a19": "進不。第七爾時世尊下浣染衣法。然食請進不者。此",
    "X42n0735_010:0578a20": "文應唱等得然後食。五分云。有比丘下食。未遍便食。",
    "X42n0735_010:0578a21": "白衣呵言不待等。得食便食。甚於小兒。佛言不應爾",
    "X42n0735_010:0578a22": "要須等得然後聽食。有處僧多上坐不知等得食時。",
    "X42n0735_010:0578a23": "佛言應高聲唱僧然。伽論亦爾。十誦五十七云。從今",
    "X42n0735_010:0578a24": "日應行上座法。云何應行。若聞楗槌聲。若時到聲應。",
    "X42n0735_010:0578b01": "疾往坐處。坐觀中坐比丘。下坐比丘。或有坐不應法",
    "X42n0735_010:0578b02": "者應示。若不覺應彈指。彈指不覺。應語比坐。安詳語",
    "X42n0735_010:0578b03": "食。時不應先。令待得遍聞等供聲。乃至一切僧。應隨",
    "X42n0735_010:0578b04": "上坐法行。次文云。未唱等供不得食。若食吉罪。又五",
    "X42n0735_010:0578b05": "十九云。若飲食時上坐應教一切等與應待唱僧。跋",
    "X42n0735_010:0578b06": "一切眾僧。應隨順上座。是名僧上坐法。僧祇三十四",
    "X42n0735_010:0578b07": "云。若有人請明日飲僧。僧上坐不得。即受應知前。請",
    "X42n0735_010:0578b08": "人姓名。容舊巷陌處所。恐有人試弄。比丘不應即受。",
    "X42n0735_010:0578b09": "若有人識彼請人得受。受已不得便隨去。至明且應",
    "X42n0735_010:0578b10": "遣直月園民。若沙彌往者之。或遭縣官水火盜賊死",
    "X42n0735_010:0578b11": "亡。不能得辨。戒請主誑僧。乃至檀越行食時。多與上",
    "X42n0735_010:0578b12": "坐。上坐者應問一切僧盡得爾許不。答言正上坐得",
    "X42n0735_010:0578b13": "耳。應語言一切平等與。若言盡得者。應受乃至不得。",
    "X42n0735_010:0578b14": "隨下便食應待行遍唱等。得已然後食上坐法。當徐",
    "X42n0735_010:0578b15": "徐食。不得速食。竟住者合年少。狼狽食不飽。應相望",
    "X42n0735_010:0578b16": "看。不得食竟。便在前出去。應待行水隨順呪領已。然",
    "X42n0735_010:0578b17": "後乃出。上來法揵度竟。",
    "X42n0735_010:0578b18": "●次明房舍揵度。蔭覆所居。是房舍義。廣彰其相。",
    "X42n0735_010:0578b19": "名為揵度。就中文二。初五比丘問住何房。佛遣蘭若",
    "X42n0735_010:0578b20": "等住。此對上行者說。第二爾時世尊下廣明開畜房",
    "X42n0735_010:0578b21": "舍應不。就中大文分之為八。第一聽受檀越施園及",
    "X42n0735_010:0578b22": "房。第二時諸比丘欲作房下聽比丘自造房及開隨",
    "X42n0735_010:0578b23": "房所須。第三爾時世尊在王舍下明給孤獨食。設供",
    "X42n0735_010:0578b24": "請佛。並造精舍。第四爾時世尊從王舍下制相恭敬。",
    "X42n0735_010:0578c01": "第五爾時有居士下雜明受畜房物進不。第六時羅",
    "X42n0735_010:0578c02": "睺羅下明施前後如非。第七爾時世尊在迦尸國下",
    "X42n0735_010:0578c03": "明僧物不應分等。第八爾時世尊在舍衛下明營事",
    "X42n0735_010:0578c04": "比丘房德應不。",
    "X42n0735_010:0578c05": "初文隨施主所造施者。聽受。",
    "X42n0735_010:0578c06": "次第二文比丘自造房。及作房所。須亦聽應不。眾多",
    "X42n0735_010:0578c07": "具如文列。時有小沙彌聽房中。安隔上同室宿。安隔",
    "X42n0735_010:0578c08": "同此共女人上船疑。佛言聽直渡。准此證知。上戒本",
    "X42n0735_010:0578c09": "中。尼女合制。",
    "X42n0735_010:0578c10": "次第三文。文中有三。一明長者詣佛徵非。問施物極",
    "X42n0735_010:0578c11": "多。何以不如詣佛一步之福十六分之一。答施是福",
    "X42n0735_010:0578c12": "分。不生慧解。今以詣佛聽法。開生慧解。剪除生死。故",
    "X42n0735_010:0578c13": "不相類。發心將聽。尚自如然。何況聞而生信。信已修",
    "X42n0735_010:0578c14": "行。第二時給孤獨下。見佛歡喜請設供養。第三時給",
    "X42n0735_010:0578c15": "孤獨食。買祇陀園。造立精舍。祇陀言。此以金錢側布",
    "X42n0735_010:0578c16": "滿地。令無間者。我亦不與。長者檢舊制。證知是決價。",
    "X42n0735_010:0578c17": "五分二十五云。若能以金錢布地令無空缺。然後相",
    "X42n0735_010:0578c18": "與。須達便以金錢布地。祇陀言。我說此譬。不欲相與。",
    "X42n0735_010:0578c19": "須達後言。說此為價。豈得中悔共諍紛紜。遂便徹官。",
    "X42n0735_010:0578c20": "官即依法。斷與須達。",
    "X42n0735_010:0578c21": "第四相恭敬法。於中文四。一舉緣啟佛。二爾時下審",
    "X42n0735_010:0578c22": "比丘解。三佛告下舉下況上。四自今下明應禮不。初",
    "X42n0735_010:0578c23": "文可知。",
    "X42n0735_010:0578c24": "第二文比丘或言。大姓等人應受者。皆不可佛意。亦",
    "X42n0735_010:0579a01": "不以頭陀行高。應受對此釋頭陀義。三門料簡。第一",
    "X42n0735_010:0579a02": "釋名。第二出體。第三諸門分別。",
    "X42n0735_010:0579a03": "初門。舊曰頭陀。新云杜多。此梵音相近。杜多(此云洗除或曰",
    "X42n0735_010:0579a04": "洗浣)。頭陀(此云斗撤)。猶如抖擻衣物。振吉塵垢。行者如是。皆",
    "X42n0735_010:0579a05": "行頭陀。振吉一切貪等塵垢。故聖善住意經下卷云。",
    "X42n0735_010:0579a06": "若比丘斗擻。貪欲嗔恚愚癡。斗擻三界內外。六入。我",
    "X42n0735_010:0579a07": "說。說彼人。能說斗擻。如是斗擻。若不取不捨。不修不",
    "X42n0735_010:0579a08": "著。非是不著。我說彼人。能說頭陀。新阿含經第四十",
    "X42n0735_010:0579a09": "一。佛勸迦葉受居士。壞色衣及讚頭陀行。於大眾中。",
    "X42n0735_010:0579a10": "分半座與迦葉。所以爾者。良由此行達受施之不貪",
    "X42n0735_010:0579a11": "蠲除患本悟杜多之無欲。得絕累纏。是以苦節逾明",
    "X42n0735_010:0579a12": "淨尸罪之晈鏡。貞操彌固。楊定慧之端嚴。上文唱制",
    "X42n0735_010:0579a13": "靜坐。唯除一供養人時。有六十頭陀比丘。以行同故。",
    "X42n0735_010:0579a14": "直入見佛。佛亦讚歎揚勵。餘慢眾。",
    "X42n0735_010:0579a15": "次出體者。以無貪無癡二善根為體。故解脫道論第",
    "X42n0735_010:0579a16": "二云。以此不貪於十三處。能除貪欲。不以此癡。於十",
    "X42n0735_010:0579a17": "三處。能除無明。問所以不用無嗔為體。答以嗔於所",
    "X42n0735_010:0579a18": "除無用。故論言。嗔人受苦。更成其惡。如淡病人。若服",
    "X42n0735_010:0579a19": "熱湯。轉增其惡。是故真人不當修行。",
    "X42n0735_010:0579a20": "次諸門有五。第一辨相。第二對除。第三修意。第四問",
    "X42n0735_010:0579a21": "答。第五諸部同異。初辨相者。文中雜亂。不定次第。",
    "X42n0735_010:0579a22": "今以義收束成三位。謂衣食處。所以爾者。衣服所資。",
    "X42n0735_010:0579a23": "濟身家要。若也無衣。便癈修道。故先辨衣。外禦寒醜。",
    "X42n0735_010:0579a24": "令得身安。筞修進業。雖後得衣。外禦寒醜。若無內資。",
    "X42n0735_010:0579b01": "道亦難立。故須對食。以辨節童趣令身安。長道而已。",
    "X42n0735_010:0579b02": "既得衣食。內外緣宛。理須進修。以消物利。凡欲修進。必",
    "X42n0735_010:0579b03": "須庇彰閑林處。若喧繁無由進道故。次後明修道之",
    "X42n0735_010:0579b04": "處。初衣有二謂。三衣糞掃。三衣者。道服正標。資身受",
    "X42n0735_010:0579b05": "用。既離二邊。處中應法。糞掃者。隨拾所棄納以成衣。",
    "X42n0735_010:0579b06": "事絕內貪。後杜外奪。次食有四。謂常乞食。不作餘法。",
    "X42n0735_010:0579b07": "一坐一團為離惱緣。修常乞食。既無異望。堪能進道。",
    "X42n0735_010:0579b08": "其餘三食。皆就初中離明。不同舊釋。通是二種食人。",
    "X42n0735_010:0579b09": "為食僧常檀越食者便成中。豈名頭陀。但以數食增",
    "X42n0735_010:0579b10": "貪行。非知足為此故。須不作餘法。餘法雖絕。慮有再",
    "X42n0735_010:0579b11": "貪。為離此貪。但修一坐。若其一坐恣足利。恐不絕貪",
    "X42n0735_010:0579b12": "心故。更節重一團而已。恒修一坐一團。餘法已絕。對",
    "X42n0735_010:0579b13": "行不同。故更別舉。次處有六。練若。冢間。樹下。露坐。隨",
    "X42n0735_010:0579b14": "座。常坐。梵音正曰阿練若(此曰無聲處)。但以聚落之中。境",
    "X42n0735_010:0579b15": "緣諠雜。為離聲色。捨就閑。尼雖尼練若。恐觀難成。故",
    "X42n0735_010:0579b16": "觀冢尸。息其淨想。久在冢間。哀聲亂道。捨就樹下。專",
    "X42n0735_010:0579b17": "意思惟。在樹眾鳥。雨亂禪儀。後捨演林。更居空靜。但",
    "X42n0735_010:0579b18": "為進道思惟。不簡敷設。隨得座等。起令身安。謂於坐",
    "X42n0735_010:0579b19": "臥所敷設中。隨得即坐。名為隨座。舊解云。隨坐家勝",
    "X42n0735_010:0579b20": "於餘所行。咸能同彼。故稱隨坐。餘十一偏能未必通",
    "X42n0735_010:0579b21": "行。此解不然。若以隨坐通行餘者。衣食既非是坐。如",
    "X42n0735_010:0579b22": "何得稱是坐。又昔解云。於坐四中。恐生貪著。故立隨",
    "X42n0735_010:0579b23": "坐。此亦不然。於坐既爾。若貪衣食應知亦然。斯並不",
    "X42n0735_010:0579b24": "識文意。故作茲釋。此是隨座敷具。不名為坐。故瑜伽。",
    "X42n0735_010:0579c01": "名為處如常座。問云何名為處如常座。謂所坐臥。或",
    "X42n0735_010:0579c02": "諸草座。或諸葉座。如舊敷設草座葉座而常坐。臥一",
    "X42n0735_010:0579c03": "敷設。後終不數數翻。舉修理如是。名為處如常座。小",
    "X42n0735_010:0579c04": "品般若第七。名為若隨敷座。母經。名為隨得敷具。解",
    "X42n0735_010:0579c05": "脫道論。名為遇得處坐。上來託處。皆易威儀。志節無",
    "X42n0735_010:0579c06": "恒。恐難進道。故須常坐。繫想思惟。克念專精。作聖由",
    "X42n0735_010:0579c07": "起進道之人。託緣起行。三位之行。各後勝前。次對",
    "X42n0735_010:0579c08": "除者。於衣服中。有多衣貪。上妙貪能障修善。為欲斷",
    "X42n0735_010:0579c09": "除多衣貪故。但持三衣。為欲斷除上妙貪故。持糞掃",
    "X42n0735_010:0579c10": "衣。於飲食中。有美食貪。多食貪能障修善。為欲斷除",
    "X42n0735_010:0579c11": "美食貪故。修常乞食。為欲斷除多食貪故。修餘三食。",
    "X42n0735_010:0579c12": "此三所離類同對除合辨。於處之中。瑜伽。有四貪能",
    "X42n0735_010:0579c13": "障修善。一諠雜貪。二屋宇貪。三倚樂臥樂貪。四敷具",
    "X42n0735_010:0579c14": "貪。為欲斷除誼雜貪故。住阿練若。為欲斷除屋宇貪",
    "X42n0735_010:0579c15": "故。常居樹下迴露冢間。又為斷除婬佚貪故。常住冢",
    "X42n0735_010:0579c16": "間。為除倚樂臥樂貪故。常期端坐。又欲斷除敷具貪",
    "X42n0735_010:0579c17": "故。處如常座。是名成就杜多功德。次修意者。瑜伽",
    "X42n0735_010:0579c18": "二十五。問云何故名為杜多功德。若譬如世間或毛或",
    "X42n0735_010:0579c19": "[疊*毛]。未鞭未彈。未紛未擘。爾時於著不耎不輕不但造",
    "X42n0735_010:0579c20": "作縷綫氎蓐。若鞭若彈。若紛若擘。爾時分散柔耎輕",
    "X42n0735_010:0579c21": "妙。堪住造作縷綫[疊*毛]蓐。如是行者。由飲食貪。於諸飲",
    "X42n0735_010:0579c22": "食。令心染著。由衣服貪。於諸衣服。令心染著。由敷具",
    "X42n0735_010:0579c23": "貪。於諸敷具。令心染著。彼由如是杜多功德。能淨修",
    "X42n0735_010:0579c24": "治。令其純直柔耎輕妙。有所堪住。隨順依止。能修梵",
    "X42n0735_010:0580a01": "行。是故名為杜多功德。次問答者。問此文中云糞",
    "X42n0735_010:0580a02": "掃衣。上文言納衣。未知此二差若如何。答此二名異",
    "X42n0735_010:0580a03": "體同。謂捨糞掃納以成衣。糞掃。謂從取處為名。納衣",
    "X42n0735_010:0580a04": "便是補縫之稱。又解。或有糞掃不納成衣。以不納成。",
    "X42n0735_010:0580a05": "但名糞掃。或有糞掃納以成衣。以納成故。名為納衣。",
    "X42n0735_010:0580a06": "爾者若無糞掃。納體是何。若納衣要須體是糞掃。如",
    "X42n0735_010:0580a07": "無糞掃。納體亦無。以受施人即是中下。既曰頭陀。下",
    "X42n0735_010:0580a08": "合受利。又解。縱無糞掃納。亦通許施衣。爾者受施即",
    "X42n0735_010:0580a09": "中下。豈得成頭陀。答若以受施解頭陀。但是頭陀不",
    "X42n0735_010:0580a10": "受施。不以受施解頭陀。何妨頭陀。得受施故知。受施",
    "X42n0735_010:0580a11": "頭陀行別。又問納衣是糞掃。三衣體是何。若此三衣",
    "X42n0735_010:0580a12": "體。亦是糞掃。如無糞掃開受施衣。但為三受。不名中",
    "X42n0735_010:0580a13": "下。又問身著納衣三衣具不具若。爾者。持三與納何",
    "X42n0735_010:0580a14": "別。答三衣若不納得受。三衣名此衣。若納成若加納",
    "X42n0735_010:0580a15": "衣稱。又解。若納不納唯三衣。即加三衣稱。縱納三外",
    "X42n0735_010:0580a16": "有餘衣。此名納衣者。餘約食處問答。可以類知。次",
    "X42n0735_010:0580a17": "同異者。母經第一十二中。無不作餘法加一。若有嗔",
    "X42n0735_010:0580a18": "心不止不食。滅已乃食。智論。還無不作。餘法及隨座。",
    "X42n0735_010:0580a19": "加次第乞食。及食後不飲漿。解脫道論。正有十三還",
    "X42n0735_010:0580a20": "無不作。餘法加次第乞食。及時後不食。瑜伽見論等。",
    "X42n0735_010:0580a21": "餘文皆有差別相。不能具陳。",
    "X42n0735_010:0580a22": "次舉下呪上可知。",
    "X42n0735_010:0580a23": "次明應禮不應。文有其三。一明不應禮。二何等下。明",
    "X42n0735_010:0580a24": "所應禮。三世尊既有下。雜明應不。初文不應禮有四",
    "X42n0735_010:0580b01": "一白衣女人道俗若故。二後受大戒者小大異故。三",
    "X42n0735_010:0580b02": "犯邊等淨穢不同。四一切非法語者。耶正善若。次文",
    "X42n0735_010:0580b03": "應禮者。文有五頭及佛即六。小沙彌尼應禮有十二。",
    "X42n0735_010:0580b04": "人塔各六。小沙彌亦爾。次小式叉應禮有八。人塔各",
    "X42n0735_010:0580b05": "四。次小尼應禮有六。人塔各三。次小比丘應禮有四。",
    "X42n0735_010:0580b06": "人塔各二。此雖應禮。禮有儀軌。失儀軌者。亦不合禮。",
    "X42n0735_010:0580b07": "故增一阿含二十七云。告諸比丘有五時不應向禮。",
    "X42n0735_010:0580b08": "若在偷婆中在大眾中。又在道諸病痛著牀若餘食",
    "X42n0735_010:0580b09": "時是謂五事不應向禮有五事知時而禮反上者是。",
    "X42n0735_010:0580b10": "五分。若人多但若禮師總禮餘人而者。次雜時應不",
    "X42n0735_010:0580b11": "文中。遣記受戒時者。為知歲數及斗大小。此記受戒",
    "X42n0735_010:0580b12": "年歲。即六念中一念。六念制法。僧祇第十六。明此律",
    "X42n0735_010:0580b13": "上下有多少事。以非正制。文不具足。具依彼部每日",
    "X42n0735_010:0580b14": "誦念。於理不違。彌增其行。若欲解釋。須作二門。第一",
    "X42n0735_010:0580b15": "釋名。第二作念方法。言釋名者。於此六法。繫心不忘。",
    "X42n0735_010:0580b16": "於六生念。名為六念。然論念體無六隨緣彰六。故曰",
    "X42n0735_010:0580b17": "六念。第二作念方法者。第一念念知日月。謂是一日",
    "X42n0735_010:0580b18": "乃至十五。及月大小黑白差。若西方本制月。有黑白。",
    "X42n0735_010:0580b19": "白月純大。黑有小大。此土立法。乃以三十日為月。故",
    "X42n0735_010:0580b20": "作念者。通知大小。即應此方立其月法。若言黑白一",
    "X42n0735_010:0580b21": "二日等。復順西方本制月日。第二念念知食處作施",
    "X42n0735_010:0580b22": "食念。文言。比丘清旦當作施食念。今日得食施與某",
    "X42n0735_010:0580b23": "甲。某甲於我不計我當食(唯此一念云清旦三說餘並一說)。其何施",
    "X42n0735_010:0580b24": "境比丘乃至沙彌尼。若依此文念則不爾隨知食處。",
    "X42n0735_010:0580c01": "一遍稱之。或食僧常。或常乞食。或受彼請。或自食等。",
    "X42n0735_010:0580c02": "若有二請意。赴後者。前請必須捨與一人。今彼代法。",
    "X42n0735_010:0580c03": "方得無事。若全不知有食處者。但作總念云。今日念",
    "X42n0735_010:0580c04": "不背請食。第三念念自受戒。時日歲數。謂其年月若",
    "X42n0735_010:0580c05": "干影時。隨夏多少。有無稱之。第四念念知衣鉢。緣資",
    "X42n0735_010:0580c06": "具不。若衣鉢有闕者。隨有稱之。餘不具者。念當時具。",
    "X42n0735_010:0580c07": "若其無闕。直云三衣鉢具。餘長衣藥鉢。當知。已說未",
    "X42n0735_010:0580c08": "說。若有者。念當時說。若無者。當言無長衣等。第五定",
    "X42n0735_010:0580c09": "定與眾同。故言念不若眾食。第六念念知病不。若有",
    "X42n0735_010:0580c10": "病者。應言有病念當療治。若無病者。應言無病。依眾",
    "X42n0735_010:0580c11": "行道。時人不了通誦者。非問所以勅二念三說。餘皆",
    "X42n0735_010:0580c12": "一說。若餘但念知一說即罷。此第二念捨食與他。自",
    "X42n0735_010:0580c13": "非三陳法不成遂。以此著若。一三不同。",
    "X42n0735_010:0580c14": "次第五文雜明應不。此中文三。第一羯磨房與比丘",
    "X42n0735_010:0580c15": "撩理。文相可知。第二時諸比丘下。明為房中。所須諸",
    "X42n0735_010:0580c16": "物。老病比丘。不能出聽。在房內安。大小便器進不如",
    "X42n0735_010:0580c17": "文。拾蝨棄法。具如文明。五分二十六。諸比丘拾蝨差",
    "X42n0735_010:0580c18": "房內還入衣中。佛言拾著房外。諸比丘雨時。拾著水",
    "X42n0735_010:0580c19": "中。佛言應拾著弊物中。慈心氣之。第三爾時世尊下。",
    "X42n0735_010:0580c20": "明給孤獨。以園奉施。及明諸雜應不應義。文中聽作",
    "X42n0735_010:0580c21": "火爐。五分二十六云。不知以何物作。佛言聽用銅鐵",
    "X42n0735_010:0580c22": "泥石作之。聽僧四方僧私畜。又聽因地作大爐。",
    "X42n0735_010:0580c23": "次第六文。明施如非。此中文二。第一舉緣啟佛。第二",
    "X42n0735_010:0580c24": "時世尊下。辨定如非。前文但為信心居士。作房施僧。",
    "X42n0735_010:0581a01": "受用之人。要須清淨。若其人淨。無可呵過。轉將若施。",
    "X42n0735_010:0581a02": "是名非法。若人不淨。有可呵過。轉更若施。不名非法。",
    "X42n0735_010:0581a03": "是以世尊。重遣檢問。知淨穢已。方定如非。此對如人。",
    "X42n0735_010:0581a04": "須撿淨穢。上尼律中。對外道一法。制是非法。次定文",
    "X42n0735_010:0581a05": "二。初立章門。第二依章解釋。釋中各三。謂舉釋結。非",
    "X42n0735_010:0581a06": "法釋中。有其五位。一一人。二眾多人。三僧。四己所同",
    "X42n0735_010:0581a07": "部。五異部。若依文中施一人。已轉施眾多人等。一頭",
    "X42n0735_010:0581a08": "之下。各有四句。總成二十句。若以義說施一人已。後",
    "X42n0735_010:0581a09": "施一人等。即成五句。如是互庶成二十五句。如中准",
    "X42n0735_010:0581a10": "□說亦爾。",
    "X42n0735_010:0581a11": "次第七明僧物應不。文中有三。初舉過白佛。第二世",
    "X42n0735_010:0581a12": "尊以此下。總彰僧物不應分。不應自入。不應賣買亦",
    "X42n0735_010:0581a13": "非僧。眾多一人所分。自入賣買。皆犯偷蘭。問此結偷",
    "X42n0735_010:0581a14": "蘭。為望何義。若此謂本心權作此法。礙僧受用。故結",
    "X42n0735_010:0581a15": "偷蘭。若其本作。盜損之意。斗直成重。不合得蘭若。執",
    "X42n0735_010:0581a16": "此文言。盜犯蘭者。如五分二十二。佛言不應。以僧菓",
    "X42n0735_010:0581a17": "餉白衣犯者。突吉羅。豈盜僧物餉人。但獲吉罪。故知",
    "X42n0735_010:0581a18": "亦結不應之愆。又僧祇二十七云。佛告諸比丘。從今",
    "X42n0735_010:0581a19": "日後。眾僧田地。不得借人。不得私受用。正使一切僧",
    "X42n0735_010:0581a20": "集。亦不得借人。不得賣。不得私受用。若集僧借人。賣",
    "X42n0735_010:0581a21": "私受用者。越毗尼罪。此亦結不應非處盜損。彼文盜",
    "X42n0735_010:0581a22": "僧物。正結夷罪。第三何等四下。重更料簡。應不之相。",
    "X42n0735_010:0581a23": "如文可知。",
    "X42n0735_010:0581a24": "次第八明營事人應不。文中分二。第一賞營事人房。",
    "X42n0735_010:0581b01": "第二有五法下。約德應不。前文若僧地中營造。不隨",
    "X42n0735_010:0581b02": "僧法。應語言還地。更無有理。以僧地入己。僧祇云。比",
    "X42n0735_010:0581b03": "丘僧地中。作屋時。上座來次第付房。此比丘不與諸",
    "X42n0735_010:0581b04": "比丘白佛。佛言吉罪。若不爾者。應持草木。更餘處吉。",
    "X42n0735_010:0581b05": "此文營事人住房極至三月。五分二十五。經營者真",
    "X42n0735_010:0581b06": "恚言我經營辛苦。而反不得安住。以是白佛。佛言聽",
    "X42n0735_010:0581b07": "經營主隨意所樂住。諸比丘便長與之。以是白佛。佛",
    "X42n0735_010:0581b08": "言應還其功。夫多少極多。聽至十二年住。應白二與",
    "X42n0735_010:0581b09": "之。次約德文二。初明應差不應差二。有五法下。明其",
    "X42n0735_010:0581b10": "損益。文具五德者應差。總有十一事。一分粥。二分小",
    "X42n0735_010:0581b11": "食。三佉闍尼。四差會。五敷具。六分浴衣。七分衣。八可",
    "X42n0735_010:0581b12": "取。九可與。十差比丘使。十一差沙彌使。此具德差中。",
    "X42n0735_010:0581b13": "有分衣人。故上分衣中立差。依此十誦。並有羯磨慶",
    "X42n0735_010:0581b14": "差法。又彼文三十四云。僧坊中無比丘知時唱時。無",
    "X42n0735_010:0581b15": "人打揵椎掃監塗治講堂食處。無人次第於續敷牀",
    "X42n0735_010:0581b16": "座。無人教淨菓菜。無人者。苦酒中。雖飲食時無人行",
    "X42n0735_010:0581b17": "水眾散亂語時。無人彈指。以事白佛。佛言應立那維",
    "X42n0735_010:0581b18": "成。就五法者。作謂不隨。愛嗔怖癡。知淨不淨。白二差",
    "X42n0735_010:0581b19": "之。又前文云。隨有大德高明。比丘不應作使。次損益",
    "X42n0735_010:0581b20": "者。釋上須具德意。上來房舍法竟。",
    "X42n0735_010:0581b21": "●次明雜揵度。資道之緣。乃有無量。不可隨事。一",
    "X42n0735_010:0581b22": "一標名。是故統收。名之為雜。廣集諸緣同居一處。故",
    "X42n0735_010:0581b23": "云揵度。就中文二。第一廣彰諸雜應不。第二爾時世",
    "X42n0735_010:0581b24": "尊在拘睒彌下別明大小持戒行法。前文種法計無",
    "X42n0735_010:0581c01": "宗次。且隨所明事中。分之為五。第一明鉢法。第二時",
    "X42n0735_010:0581c02": "諸比丘下雜明資具。第三爾時世尊在王舍下還重",
    "X42n0735_010:0581c03": "明鉢。第四爾時世尊在王舍下辨鉢如非。第五爾時",
    "X42n0735_010:0581c04": "世尊下雜明諸事。初文迦羅鉢者。黑色鉢。舍羅鉢",
    "X42n0735_010:0581c05": "者。赤色鉢。次第二文不應剪爪。令如半月形。及以",
    "X42n0735_010:0581c06": "頭尖。極長如一麥應剪。非謂齊一麥聽留。比丘不知",
    "X42n0735_010:0581c07": "髮長幾許應剃。佛言極長長兩指。若二月一剃。此是",
    "X42n0735_010:0581c08": "極長時。母經第三云。所以剃髮者。為除憍慢自恃心",
    "X42n0735_010:0581c09": "故。若髮長不得用剪刀押。應用剃刀除之。次第三",
    "X42n0735_010:0581c10": "文。文中分五。第一不許輙現神足。第二時諸外道下",
    "X42n0735_010:0581c11": "因佛立制請桶神力。第三時王舍城中下外道檀越",
    "X42n0735_010:0581c12": "生信調伏。第四爾時諸外道下廣集徒黨王及土度。",
    "X42n0735_010:0581c13": "第五爾時世尊東面看下廣現神變。類前立制。初文",
    "X42n0735_010:0581c14": "目連言我未曾白衣。前現神足者。未曾自為故現。若",
    "X42n0735_010:0581c15": "為利他應現即現。如汙家戒有益即現。分別功德論",
    "X42n0735_010:0581c16": "云。賓頭盧大懼佛教。為伏外道。六師並神通故。勉仰",
    "X42n0735_010:0581c17": "不已。便現神通取鉢。此不言擯。餘文即擯。不得般涅",
    "X42n0735_010:0581c18": "槃。住閻浮提。已如上明。次餘四文。文相可解。次第",
    "X42n0735_010:0581c19": "四文鉢法者。洗鉢時不應立洗。膩不去者。應用澡豆。",
    "X42n0735_010:0581c20": "若鹵土若灰若牛屎若泥。自餘護畜等法。具如文明。",
    "X42n0735_010:0581c21": "次第五文。廣明雜法。漉水囊化法如文。或句形等。",
    "X42n0735_010:0581c22": "若作漉瓶。若患細蟲出。聽安沙囊中。沙蟲不應棄陸",
    "X42n0735_010:0581c23": "地。還著水中。無水囊行。乃至半由旬。應以伽梨角漉。",
    "X42n0735_010:0581c24": "五分二十六。有二比丘。共道行無漉水囊。渴欲飲水。",
    "X42n0735_010:0582a01": "見有中有蟲。一比丘飲。一比丘不飲而死。飲水比丘",
    "X42n0735_010:0582a02": "法至佛所。以事白佛。佛言彼比丘有慚媿心。乃能守",
    "X42n0735_010:0582a03": "戒而死。從今不聽無漉水囊行。犯者突吉羅。餘同此",
    "X42n0735_010:0582a04": "說。伽論第六。無漉水囊。不得遠行。除江水清。除涌泉",
    "X42n0735_010:0582a05": "淨。除半由近。若半由近內。寺寺相接。不持漉囊不犯。",
    "X42n0735_010:0582a06": "次然燈如文。僧祇三十五。滅禪坊中燈時。不得九十",
    "X42n0735_010:0582a07": "滅。當言諸大德。敷蓐欲滅燈。便以手遮。唱言燈欲滅。",
    "X42n0735_010:0582a08": "燈欲滅不聽用口吹滅。手扇滅。及衣扇滅。當[革*(立一+可)]折頭",
    "X42n0735_010:0582a09": "焦吉。然時不得九十。入然燈當唱言。諸大德燈欲入。",
    "X42n0735_010:0582a10": "燈欲入次不聽以外道言論。雜糅佛經。佛言聽隨國",
    "X42n0735_010:0582a11": "俗言音所解。誦習佛經。五分二十六。有婆羅門兄弟",
    "X42n0735_010:0582a12": "二人。誦闡陀書。後於正法出家。聞諸比丘誦經不正。",
    "X42n0735_010:0582a13": "譏呵言。諸大德久出家。而不知男女語。一語多語。現",
    "X42n0735_010:0582a14": "在過吉未來語。長短音。輕重音。乃作如此。誦讀佛經。",
    "X42n0735_010:0582a15": "諸比丘聞羞恥。二比丘白佛。佛言聽隨國音誦讀。但",
    "X42n0735_010:0582a16": "不得違失佛意。不聽以佛語作外書語。犯者偷羅遮。",
    "X42n0735_010:0582a17": "次諸雜行。具如文明。",
    "X42n0735_010:0582a18": "次身子目連。移涅槃許造塔。然佛雙賢弟子。以不忍",
    "X42n0735_010:0582a19": "見佛。入般涅槃。並在先般。故婆沙一百九十一。釋賢",
    "X42n0735_010:0582a20": "先云。由法爾故。謂法應爾。不可改易。不可徵諸是法",
    "X42n0735_010:0582a21": "爾義。此顯一切諸佛。雙賢弟子。法應先般。此理無異。",
    "X42n0735_010:0582a22": "有況如轉輪王欲法彼。彼未至方域。必令前軍勇將。",
    "X42n0735_010:0582a23": "先導而法。如是十力法。轉輪王欲法。未至無餘依界。",
    "X42n0735_010:0582a24": "亦令前軍勇將弟子。先導而法。五分二十六。佛言有",
    "X42n0735_010:0582b01": "四種人。應起塔以來。聖弟子。辟支佛。轉輪聖王。若凡",
    "X42n0735_010:0582b02": "夫比丘。有德望者。僧祇律中。亦許起塔。彼文二十七",
    "X42n0735_010:0582b03": "云。若持律。若言法師。若言營事。德望比丘。應語長老。",
    "X42n0735_010:0582b04": "是人持戒賢善。多供養僧。執事有勞。應與起塔。如是",
    "X42n0735_010:0582b05": "語已。當為起塔。作聲聞塔。不得先見塔。後見世尊。當",
    "X42n0735_010:0582b06": "今先見世尊。後見塔。不得在多人行處。當在屏處。不",
    "X42n0735_010:0582b07": "得在比丘經行處。若多人行處。起聲聞塔者。越毗尼",
    "X42n0735_010:0582b08": "罪。問所以聽造塔者。答有三義。一表人勝。二令他信。",
    "X42n0735_010:0582b09": "三為報恩。又問未知塔是何言。解。塔是梵音。傳者不",
    "X42n0735_010:0582b10": "正。或云塔。或云塔婆。或云鍮婆。或曰兜婆。或私鍮以",
    "X42n0735_010:0582b11": "欺。或藪斗波。然梵正音。名為窣堵波(此云高勝謂浮圖是)。其供",
    "X42n0735_010:0582b12": "養塔。食比丘等。食如文。次起佛塔。因髮故起。是現在",
    "X42n0735_010:0582b13": "塔。供養塔。食塔。作人應食。次明造塔福深。及開浴室。",
    "X42n0735_010:0582b14": "次作覆鉢羯磨。文中有二。先作次解。作中文四。第一",
    "X42n0735_010:0582b15": "教受行謗。第二時沓婆不可責。第三告比丘下正明",
    "X42n0735_010:0582b16": "作法。此中有三。一有五法。稱還自衣。二有十法。稱還",
    "X42n0735_010:0582b17": "犯事。第三應如是下正與作法。第四使告如文。僧祇",
    "X42n0735_010:0582b18": "三十一。法豫優婆塞。以解義故。請問諸比丘義不解",
    "X42n0735_010:0582b19": "者。輕慢。佛言與作覆鉢白四。佛遣問一比丘鹽義。不",
    "X42n0735_010:0582b20": "解輕慢。更問一比丘甚解名義。佛言此是凡夫。於我",
    "X42n0735_010:0582b21": "法中。未得法味。前比丘者。是羅漢而汝憍慢。不識真",
    "X42n0735_010:0582b22": "偽。長夜作不饒益事。於是法。豫聞佛語已。懺悔乞解。",
    "X42n0735_010:0582b23": "佛言與白四解。次開送燒斷火。次杖絡囊羯磨。餘律",
    "X42n0735_010:0582b24": "亦無乞詞。",
    "X42n0735_010:0582c01": "次解默然和合三位分別。第一明默然意。第二隨文",
    "X42n0735_010:0582c02": "解釋。第三定其成不。初明意者。凡秉眾法心須共",
    "X42n0735_010:0582c03": "同。遞察是非。詳鑒得失。今既見異。理須呵諸。但欲呵",
    "X42n0735_010:0582c04": "時。自須進不。若其言不鑒物。後無善伴。雖見有非。但",
    "X42n0735_010:0582c05": "應忍默。是以文言。舍利弗見眾僧。作非法羯磨。無同",
    "X42n0735_010:0582c06": "意者欲點然任之。佛言聽點然。又母經勅二云。諸比",
    "X42n0735_010:0582c07": "丘集作法事不如法。眾中有見眾僧。作法不成。此人",
    "X42n0735_010:0582c08": "若有三四五伴。可得諫之。若獨一不須諫也。何以故。",
    "X42n0735_010:0582c09": "大眾力大。或能擯出。於法無益。自得共惱。以是義故。",
    "X42n0735_010:0582c10": "應默然不言。若其受能鑒物。後有善伴。見有非法。即",
    "X42n0735_010:0582c11": "須呵結。故下文言。佛告阿難。阿尼樓陀。何時能滅此",
    "X42n0735_010:0582c12": "淨事。豈非汝舍利弗目連事耶。次隨文解釋。然今",
    "X42n0735_010:0582c13": "文三五位分為二。前十默然。次五和合。此是默非默",
    "X42n0735_010:0582c14": "別。若以如非相對。亦分為二。初五非法。下二五如法。",
    "X42n0735_010:0582c15": "今者約前義解然前兩位。初五非法。次五如法。此之",
    "X42n0735_010:0582c16": "非如。約心以辨。所以知者。以初五中。境有是非。以心",
    "X42n0735_010:0582c17": "異故。皆名非法。初句若如法羯磨。理應和合。以心不",
    "X42n0735_010:0582c18": "同。即名非法。第二句既得同意伴。理應呵諫。亦默不",
    "X42n0735_010:0582c19": "可名為非法。第三句若見小罪者。如無難略說。法雖",
    "X42n0735_010:0582c20": "得成眾僧犯吉。見亦須呵。以不呵故。名為非法。或可",
    "X42n0735_010:0582c21": "說戒本備淨人。見他犯吉與己同說。既無大事不可",
    "X42n0735_010:0582c22": "輪呵。故曰見小罪。第四句或秉法時見有別眾。露離",
    "X42n0735_010:0582c23": "申手覆安隔障。亦默不呵。名為非法。第五句如說恣",
    "X42n0735_010:0582c24": "須時須喚戒場上在。獨知有僧。不告大眾。默然任之。",
    "X42n0735_010:0583a01": "名為非法。次五望境亦有是非。以心應默故是如法。",
    "X42n0735_010:0583a02": "初句見他非法理合呵諫。但為言不鑒物成如法。第",
    "X42n0735_010:0583a03": "二句言雖鑒物。以無善伴。默不呵者。亦成如法。第三",
    "X42n0735_010:0583a04": "句見犯重人處眾足數呵成敗損默亦是如。四五兩",
    "X42n0735_010:0583a05": "句類前可知。次五應和合者。初句法事稱理。名為如",
    "X42n0735_010:0583a06": "法。發語勸成。故曰和合。第二句若默然任之者。以事",
    "X42n0735_010:0583a07": "如法。心同所作。第三句形雖有礙送情表和。第四句",
    "X42n0735_010:0583a08": "自心雖不了達是非。以從可信人聞故亦和合。第五",
    "X42n0735_010:0583a09": "句前之四句集眾時和合。此第五先在眾中忍僧所",
    "X42n0735_010:0583a10": "作。預表情同故是和合。然此五中第三情和。餘四身",
    "X42n0735_010:0583a11": "心俱和。亦可初四即是應來者來。二五便是應呵者",
    "X42n0735_010:0583a12": "不呵。第三是應與欲者與欲。此五順教稱理故是和",
    "X42n0735_010:0583a13": "合。次成不者。初五之中。前三第五成就。以心不同",
    "X42n0735_010:0583a14": "為若非法。第四不成心境俱非。次五之中。前三不成。",
    "X42n0735_010:0583a15": "後二成就。以心應默說為如法。次雜如文。不能具述。",
    "X42n0735_010:0583a16": "梵云鞞鐸佶(唐言嚼楊枝)。",
    "X42n0735_010:0583a17": "次明大小持戒揵度。此舉果法勸修。還是作持掎。就",
    "X42n0735_010:0583a18": "中文二。第一少欲行成持戒緣起。第二佛爾時下因",
    "X42n0735_010:0583a19": "況大小持戒德法。前文有五。第一失位因緣。第二時",
    "X42n0735_010:0583a20": "守象人下正明失位。第三彼教王兒下被繫得脫舉",
    "X42n0735_010:0583a21": "口籌議。第四時王憂陀近下法請來起不受象金等",
    "X42n0735_010:0583a22": "不淨之物。第五還寺內下展轉白佛對此勅四不受",
    "X42n0735_010:0583a23": "象金等物。即釋一切不淨諸物。不淨有八。諸文廣呵。",
    "X42n0735_010:0583a24": "若欲解釋。三門分別。第一列數釋名。第二應畜不應。",
    "X42n0735_010:0583b01": "第三畜之得罪輕重。初門列數者。一田宅園林。二種",
    "X42n0735_010:0583b02": "植根機。三貯聚稻粟居鹽求利。四奴婢人民。五畜養",
    "X42n0735_010:0583b03": "群畜。六重銀錢寶。七象牙金銀刻鏤大牀。并綿蓐氍",
    "X42n0735_010:0583b04": "氀。八一切銅鐵釜鑊。除十不牧器。不在此限。若畜此",
    "X42n0735_010:0583b05": "八。長人貪求汙染淨心。故曰不淨。此雖上下有多少",
    "X42n0735_010:0583b06": "文。然非次第雜亂不足。次應不者。於初物中。田利過",
    "X42n0735_010:0583b07": "多別人禁斷。然於宅舍之中。分有聽義。若其廣畜園",
    "X42n0735_010:0583b08": "宅聖制不許。一口小房資要聽許。若望眾僧一切皆",
    "X42n0735_010:0583b09": "得。以供大眾別人絕貪。故五分二十六。諸比丘畜田",
    "X42n0735_010:0583b10": "宅店肆。諸白衣譏呵。我等有妻子累故。畜田宅店肆。",
    "X42n0735_010:0583b11": "諸比丘亦復如是。與我何異。比丘白佛。佛言皆不聽",
    "X42n0735_010:0583b12": "畜。犯者吉羅。有諸白衣。以田宅店肆布施僧。諸比丘",
    "X42n0735_010:0583b13": "敢受。便譏呵言。此諸比丘不堪受供養。以是白佛。佛",
    "X42n0735_010:0583b14": "言聽僧受使淨人知。此雖為僧。依大集經。要五人已",
    "X42n0735_010:0583b15": "上常住僧者得受。第二物者。亦以過多別人不許。為",
    "X42n0735_010:0583b16": "僧無累。是以聽之。第三物類若聖眾僧。一切皆計。於",
    "X42n0735_010:0583b17": "別人中。有聽不聽。其聽不相如上明說。第四第五二",
    "X42n0735_010:0583b18": "不淨中。若其不病一切俱遮。若老病者。開之無犯。故",
    "X42n0735_010:0583b19": "母經第三。尊者畢陵伽婆差。為國人所重。或用羅網",
    "X42n0735_010:0583b20": "施者。或與象馬駱駝車乘。及作一小寺施者。如此等",
    "X42n0735_010:0583b21": "施。佛皆聽受之。此文亦聽乘轝使淨人挽之。又五分",
    "X42n0735_010:0583b22": "第五云。從今聽諸比丘畜守園人。若治施僧。一切雖",
    "X42n0735_010:0583b23": "得。然發施言。須作淨語。故善見十五云。若有人布施。",
    "X42n0735_010:0583b24": "眾僧奴不得受。若言淨人。或言執事人得若施。施牛",
    "X42n0735_010:0583c01": "不得受。若言施乳酪等五味得受。餘一切畜生亦爾。",
    "X42n0735_010:0583c02": "第六金銀錢寶。別人無問病不皆遮。以其利重。長貪",
    "X42n0735_010:0583c03": "妨修癈業。然以資道中。要令作淨法說付淨生自免",
    "X42n0735_010:0583c04": "愆各。恒作轉死淨物之心。自餘應不。如前已明。若論",
    "X42n0735_010:0583c05": "眾僧一切。皆得七八二物。無問病。不有開不開。如綿",
    "X42n0735_010:0583c06": "蓐氍數。三肘五肘。得淨施畜。及十六牧。亦聽無罪。自",
    "X42n0735_010:0583c07": "餘不合。謂象牙金銀刻鏤大牀。及銅鐵等。大釜鑊類。",
    "X42n0735_010:0583c08": "若望眾僧。一切皆得。次罪輕重不七二種。雖長貪心。",
    "X42n0735_010:0583c09": "為資道要故。有淨施法。不淨過重。違教犯提。自餘非",
    "X42n0735_010:0583c10": "要不制淨法。既無違淨之愆。畜但吉罪。次明大小持",
    "X42n0735_010:0583c11": "戒行法。就中文二。初直制名。二如來下。正辨行法。言",
    "X42n0735_010:0583c12": "制名者。沙彌不滿受體未圓。稱之為小。比丘具人。受",
    "X42n0735_010:0583c13": "體圓滿。稱之為大。次辨行法。大文分三。第一正辨大",
    "X42n0735_010:0583c14": "小行法。行既成已。因戒生定故。次第二自見未斷下。",
    "X42n0735_010:0583c15": "明修定行。修定既成。因定背慧故。次第三彼得定心",
    "X42n0735_010:0583c16": "清淨。絕縛無累。證得五勝三明。前文有二。第一先明",
    "X42n0735_010:0583c17": "教主十號三輪。為生信境。第二若居士居士號下明",
    "X42n0735_010:0583c18": "得信人出家入道。初文十號三輪。如前已辨。次出家",
    "X42n0735_010:0583c19": "人道文二。初明沙彌小持戒法。第二行則知時下明",
    "X42n0735_010:0583c20": "比丘大持戒法。前文有二。一明得信人生念出家。第",
    "X42n0735_010:0583c21": "二彼於異時下如念修行出家之書。前文有三。第一",
    "X42n0735_010:0583c22": "經舉生信求出家者。第二以信樂下舉所厭事。第三",
    "X42n0735_010:0583c23": "我今寧可下彰其所欣。初文居士子等者。欲明此等",
    "X42n0735_010:0583c24": "諸人。聞佛說法。至誠奉持。心不退轉。故曰彼聞正法。",
    "X42n0735_010:0584a01": "便生信樂。既信樂已體知在家迫迎獄。如牢獄不得",
    "X42n0735_010:0584a02": "解脫。故曰我今在居家等。既有所厭。必有所欣。所欣",
    "X42n0735_010:0584a03": "莫過出家修道。故曰我今寧可等。舍利弗所得經云。",
    "X42n0735_010:0584a04": "夫出家者。捨其父母生死之家。入法門中。受微妙生",
    "X42n0735_010:0584a05": "長法身。出功德財。養智慧命。次行出家事。文中分分",
    "X42n0735_010:0584a06": "二。初明形同。二與諸比丘下法同。前文有三。一棄其",
    "X42n0735_010:0584a07": "所厭非生念時。故曰異時錢財親屬物繫名家。今總",
    "X42n0735_010:0584a08": "棄背。名為捨離。第二剃除鬚髮等。行其所欣。第三彼",
    "X42n0735_010:0584a09": "與下結成同法。次明法同應有三歸受法。文無者略。",
    "X42n0735_010:0584a10": "直辨隨行。隨行有二。初初舉十戒行體。第二不取妻",
    "X42n0735_010:0584a11": "妾下遠離譏嫌行。前文初戒云。與諸比丘同戒者。顯",
    "X42n0735_010:0584a12": "此所禁。與比丘同不煞生者。舉果行離施捨力等。是",
    "X42n0735_010:0584a13": "對治離。慈念是無嗔善根。慚媿是於應數是為下結。",
    "X42n0735_010:0584a14": "盜婬同此。妄語中無對。除離具兩離舌等三。始成不",
    "X42n0735_010:0584a15": "妄。非治沙彌七支戒具。次不[(厂@((既旡)日+口))*頁]須等。合舉餘六。次遠",
    "X42n0735_010:0584a16": "離行可知。",
    "X42n0735_010:0584a17": "次明大持戒法。於中文二。第一舉事禁防離過。第二",
    "X42n0735_010:0584a18": "彼於此事中下教令起行修善。前文復二。初舉行儀",
    "X42n0735_010:0584a19": "令應道法。第二如餘下異餘耶徒修不應法。前文有",
    "X42n0735_010:0584a20": "三。初舉行應道法。事順無累。名之為時。類此遊散。名",
    "X42n0735_010:0584a21": "曰非時。次禁衣食知。足衣之與食。是資道緣。於此緣",
    "X42n0735_010:0584a22": "中。理須知足。所謂還腹度身。勿增勿滅。滅則損形。增",
    "X42n0735_010:0584a23": "便致惱。故曰取足而已。次爾法來威儀進不。故曰衣",
    "X42n0735_010:0584a24": "鉢自隨等。次異耶徒如餘沙門者。謂是外道沙門。此",
    "X42n0735_010:0584b01": "等不能策勵進修。唯知飽食。虛損信施。總舉十七事。",
    "X42n0735_010:0584b02": "彰過令棄。",
    "X42n0735_010:0584b03": "次明起行。於中文五。第一守掎根門行。第二彼有如",
    "X42n0735_010:0584b04": "是聖戒下內資節還行。第三比丘有如是聖戒下精",
    "X42n0735_010:0584b05": "進覺悟行。第四比丘有如是聖戒下一心無錯行。第",
    "X42n0735_010:0584b06": "五比丘有如是聖戒下斷除諸蓋行。所以知有。此五",
    "X42n0735_010:0584b07": "文吉。以皆牒前起後故爾。古舊諸師制此五文。唯是",
    "X42n0735_010:0584b08": "聖行故。是聖人大持戒法。今釋不然。豈可世尊。說此",
    "X42n0735_010:0584b09": "行時。唯為聖人。不備凡眾。又後聖人證理恒自策勵。",
    "X42n0735_010:0584b10": "豈繁對事。爾許丁寧。又若是聖如何教修念住。又就",
    "X42n0735_010:0584b11": "聖中。位次是何為。唯無學為。亦通學諸位。爾者若非",
    "X42n0735_010:0584b12": "唯聖。如何文言。修集聖戒得聖根等。若此是勸修聖",
    "X42n0735_010:0584b13": "戒。非即是聖。如上轉法云。此四聖諦。豈可所為。即是",
    "X42n0735_010:0584b14": "聖人。",
    "X42n0735_010:0584b15": "先解初文勸護諸根即根戒。文中有二。初總泛舉聖",
    "X42n0735_010:0584b16": "戒。第二明雖視色下對根別明。初文彼於此事中者。",
    "X42n0735_010:0584b17": "謂根境事中。修集聖戒者。策進離非。名為修集。舉所",
    "X42n0735_010:0584b18": "修體。名為聖戒。此戒非聖。聖人所行。勸同聖行。名為",
    "X42n0735_010:0584b19": "聖戒。起行無染不貪勝位。故曰內無所著。離過行成。",
    "X42n0735_010:0584b20": "悟然取適。故曰其心安樂。次對根明文有其二。第一",
    "X42n0735_010:0584b21": "約根別說。第二於如是下約待總明。前文對眼四句。",
    "X42n0735_010:0584b22": "第一舉根對境。故言眼雖是色。此釋總中彼於此事",
    "X42n0735_010:0584b23": "中。第二椅根不亂。雖視色境。而不取相。謂不取其順",
    "X42n0735_010:0584b24": "違美惡不為色。却生貪染心。守護根門而不紛授。故",
    "X42n0735_010:0584c01": "曰眼根堅固寂然而住。此釋總中。修集聖戒。第三對",
    "X42n0735_010:0584c02": "除離惡起行離緣心無異起於順不貪於違不苦。故",
    "X42n0735_010:0584c03": "曰無所貪欲而無憂患。既護根本。永絕有因。故言不",
    "X42n0735_010:0584c04": "漏諸惡不善法。此釋總中。內無所著。第四結成行體。",
    "X42n0735_010:0584c05": "以能離緣行得成就。故曰堅持戒品。以行成立。名為",
    "X42n0735_010:0584c06": "善護眼根。此釋總中。其心安樂。對眼廣釋既爾。餘根",
    "X42n0735_010:0584c07": "類釋亦然。故曰耳等亦如是。次約待明。文有三位。謂",
    "X42n0735_010:0584c08": "法喻合。法中六待入者。謂根境識三。和合生待。於待",
    "X42n0735_010:0584c09": "生護。故曰六待入中。准喻合文。此中闕二善學。應言",
    "X42n0735_010:0584c10": "善學護持。善學調伏。善學止息。亦可以一善學通下",
    "X42n0735_010:0584c11": "二句。又有古師以此三句。配三學行云。護持是戒。調",
    "X42n0735_010:0584c12": "伏是慧。止息是定。此釋不然。自與科文為妨。今解。護",
    "X42n0735_010:0584c13": "持者。起對除護如念智等。調伏者。彰其行體。身語調",
    "X42n0735_010:0584c14": "柔。止息者。行成離過。次喻之中。平地交道是境。駕象",
    "X42n0735_010:0584c15": "馬等是根。善學等三句是識。與法句別相對合亦可",
    "X42n0735_010:0584c16": "知。",
    "X42n0735_010:0584c17": "次內資行文中。先牒前行成就。故曰彼有如是等。次",
    "X42n0735_010:0584c18": "明第二行體。文有其二。第一法說。第二舉兩喻兩合。",
    "X42n0735_010:0584c19": "前法文三。第一總舉食法。第二亦不貪味下起觀防",
    "X42n0735_010:0584c20": "非。第三取自支身下教食所為。初食法者。凡食皆須",
    "X42n0735_010:0584c21": "知其止足。故上文言。還腹而食對此應食。須修二行。",
    "X42n0735_010:0584c22": "第一計功還德。謂一粒米當直百功。若其身無淨戒。",
    "X42n0735_010:0584c23": "設有不持期。則施者果微。為施所墮。故下文言。寧吞",
    "X42n0735_010:0584c24": "熱鐵丸等。不以破戒之身。受信心欲食等。又雖戒具。",
    "X42n0735_010:0585a01": "若不思惟進等。亦為施墮。故母經第二云。若比丘不",
    "X42n0735_010:0585a02": "坐禪。不誦經。不營佛法僧事。受人施者。為施所墮。若",
    "X42n0735_010:0585a03": "有三業受施無過。若前大無三業。知無轉施與者。受",
    "X42n0735_010:0585a04": "施能施二。皆為施所墮。若受施已繫念思惟施者。受",
    "X42n0735_010:0585a05": "者得大利益。故寶梁經云。若有比丘。受衣鉢湯藥等",
    "X42n0735_010:0585a06": "施已。若入無還定。令彼施主得無還福德。無還福報。",
    "X42n0735_010:0585a07": "迦葉譬如三千大千世界。所有大海。尚可窮盡。而此",
    "X42n0735_010:0585a08": "施主所得福報。不可得盡。第二興心椅生。寶梁經云。",
    "X42n0735_010:0585a09": "臨欲食時。如是思惟。今此身中有八萬戶虫。虫得此",
    "X42n0735_010:0585a10": "食。皆悉安樂。我今以食椅此諸虫。我得菩提時。以法",
    "X42n0735_010:0585a11": "椅取。又起屎尿等想。及偈誦等應知。次防非者。非有",
    "X42n0735_010:0585a12": "其四。故了論云。餘一切文句。從廣道應知。真諦解云。",
    "X42n0735_010:0585a13": "如律中明出家人受食。先觀後食。謂離四事觀。一離",
    "X42n0735_010:0585a14": "戲樂。謂著看味縱情取適。二離食醉。身心康健不計",
    "X42n0735_010:0585a15": "他人。三離顏色。謂食令身光澤鮮潔。四離嚴身。食已",
    "X42n0735_010:0585a16": "令身轉增色力。離此四事。故言應知。今文亦不貪味。",
    "X42n0735_010:0585a17": "是離戲樂過。以養其身是離食醉過。亦不之言。通及",
    "X42n0735_010:0585a18": "以養。而不貢高是離顏色過。憍慢是離嚴身過。而不",
    "X42n0735_010:0585a19": "兩眾。流至憍慢。亦可總為二對。前則不許貪味養身。",
    "X42n0735_010:0585a20": "次令不起貢高憍慢。又咋母經。正食之時。不應起嗔。",
    "X42n0735_010:0585a21": "其嗔既爾。餘戒類然。次食所為。所為有二。一令修行。",
    "X42n0735_010:0585a22": "二令身安。前文食者。為修戒定慧。故言得修淨行。次",
    "X42n0735_010:0585a23": "令身安者。此欲界身依摶食住。若其不食。即便散滅。",
    "X42n0735_010:0585a24": "雖為此食。勿捨二喻。二喻居心。能除二苦。一除故苦。",
    "X42n0735_010:0585b01": "二除新苦。故云無有增減。故舍利弗阿毗曇第十二",
    "X42n0735_010:0585b02": "云。云何斷故受。不生新受。若飢緣飢能生身心苦受。",
    "X42n0735_010:0585b03": "是名故受。何謂新受。若食過度緣過度故。生身心苦",
    "X42n0735_010:0585b04": "受。是名新受。食既增減。皆成過失。理應平等。節還而",
    "X42n0735_010:0585b05": "食。有力者。以能支身。無事者。無其苦患。由此身不壞",
    "X42n0735_010:0585b06": "散壽命相續。名曰安樂。次釋喻文。初喻令身安樂。文",
    "X42n0735_010:0585b07": "有四句。一男子女人喻僧尼行者。二身患瘡喻僧尼",
    "X42n0735_010:0585b08": "飢渴。三以藥塗喻食資養。四令瘡差喻除飢渴。合文",
    "X42n0735_010:0585b09": "可知。次喻得修淨行。其文亦四。一譬如人還喻僧尼。",
    "X42n0735_010:0585b10": "二以膏油膏車。喻受食資。三為財物故。喻所祈為。四",
    "X42n0735_010:0585b11": "欲令等者。喻至道果。從凡入聖。得此解脫。合喻可知。",
    "X42n0735_010:0585b12": "次明覺悟行。文亦先牒前二行成。次初夜下彰第三",
    "X42n0735_010:0585b13": "行體。於中分二。初則總示策修時。分中略無盡日中",
    "X42n0735_010:0585b14": "夜。次若在盡日下示其墮時。策修執則。如文可知。",
    "X42n0735_010:0585b15": "次心無錯亂行。文亦先牒前三行成。常爾下。舉第四",
    "X42n0735_010:0585b16": "行體。此中文二。初開二章。第一若動若靜常爾攝念",
    "X42n0735_010:0585b17": "故。是一心門。第二修念處觀與法相應故。是念無錯",
    "X42n0735_010:0585b18": "亂門。第二依章解釋。先解後門念無錯亂。有徵釋結。",
    "X42n0735_010:0585b19": "釋中先總解義。二門分別。第一釋名。第二出體。言釋",
    "X42n0735_010:0585b20": "名者。先釋通名念住有四。謂身受心法。此四何緣。名",
    "X42n0735_010:0585b21": "為念住。若念緣四住名四念住。又解。此四念住。慧為",
    "X42n0735_010:0585b22": "自性。由念力故。慧於境轉。故云念住。又解於所緣境。",
    "X42n0735_010:0585b23": "先念攝持。後慧觀察。而斷煩惱。譬如田夫。先以手攬",
    "X42n0735_010:0585b24": "取草等。後以右手執鎌刈之。此亦如是。故名念住。解",
    "X42n0735_010:0585c01": "別名者。以念住緣身。名念身住。乃至緣法。名法念住。",
    "X42n0735_010:0585c02": "次出體。此四念住體。各有三。謂自性相離所緣別。故",
    "X42n0735_010:0585c03": "律文直言。念處不辨差別。據其實理。各須有三。其自",
    "X42n0735_010:0585c04": "性念住。以慧為體。相離念住。以慧所餘俱有為體。所",
    "X42n0735_010:0585c05": "緣念住。以慧所緣諸法為體。次下釋文。先解身念住",
    "X42n0735_010:0585c06": "觀身有三。諸自與他及自他。合觀內身三十六物。九",
    "X42n0735_010:0585c07": "孔常流。甚可患厭。而於此中求淨不得。以不淨有五。",
    "X42n0735_010:0585c08": "廣如智度論明。修此觀成。由心筞勵。故曰精進不懈。",
    "X42n0735_010:0585c09": "正觀現前永無淨想。故曰念無錯亂。作此觀成。非直",
    "X42n0735_010:0585c10": "除貪。亦遣餘惑。故曰調伏等。雖後觀內不淨如此。恐",
    "X42n0735_010:0585c11": "染他身。故次觀他與自無別。一等不淨。又恐於境不",
    "X42n0735_010:0585c12": "除貪心。故次內外合觀不淨。一行既爾。餘三亦然。故",
    "X42n0735_010:0585c13": "曰受心法亦如是。次釋一心門。有法喻合。文相可解。",
    "X42n0735_010:0585c14": "次明斷蓋。先牒前修四行成就。次樂在下舉第五行",
    "X42n0735_010:0585c15": "體。文中有二。第一先示筞修之處。第二彼乞食還下",
    "X42n0735_010:0585c16": "託處斷蓋。於中復二。初斷蓋方便結加坐等如前釋。",
    "X42n0735_010:0585c17": "第二斷除已下正明斷蓋。此中有三。謂法喻合。法中",
    "X42n0735_010:0585c18": "五蓋二門分別。第一釋名。第二出體。初門釋名。先立",
    "X42n0735_010:0585c19": "五數。一貪欲。二嗔恚。三惛眠。四掉悔。五疑蓋。先釋貪",
    "X42n0735_010:0585c20": "等別名。躭求追逐是貪欲義。憎忿有情是嗔恚義身",
    "X42n0735_010:0585c21": "心[夢夕+登]滯是惛現義。令心昧略是睡眠義。身心躁動是",
    "X42n0735_010:0585c22": "掉舉義。令心處悔是惡作義。即此惡作。名之為悔。以",
    "X42n0735_010:0585c23": "惡作是心追悔性。令心利豫是其疑義。次釋通名。蓋",
    "X42n0735_010:0585c24": "者。治是障義覆義。謂障聖道。及障聖道加行善根。故",
    "X42n0735_010:0586a01": "名為蓋。覆者。謂覆有為諸善。令不得生。故名為覆。次",
    "X42n0735_010:0586a02": "出體者。謂此五蓋。總用欲界三十煩惱。為其自性。謂",
    "X42n0735_010:0586a03": "欲貪嗔恚惛。次睡眠掉舉。各通欲界五部。五五二十",
    "X42n0735_010:0586a04": "五。惡作唯修斷。疑唯見道斷。此五足前合有三十。次",
    "X42n0735_010:0586a05": "下釋文。以對色境。修不淨觀行成。離染不為貪縛。故",
    "X42n0735_010:0586a06": "曰斷除慳貪能治之行。不與所治同體。故曰心不與",
    "X42n0735_010:0586a07": "俱。餘相可解。但惛眠蓋中。唯舉睡眠惛現應有。文無",
    "X42n0735_010:0586a08": "者略。調媿蓋中。調者是掉。媿者是悔。次喻亦五。初喻",
    "X42n0735_010:0586a09": "貪蓋行者為貪策役。不得自在。義同於奴貪。使行人",
    "X42n0735_010:0586a10": "有自在義。義同大家。習觀斷貪。不為彼役。義同與姓",
    "X42n0735_010:0586a11": "安隱。既奴彼自念。下出觀之後。慶喜之言。次第二喻",
    "X42n0735_010:0586a12": "嗔心却人善財。如伽債主。又如有人是修觀人。為背",
    "X42n0735_010:0586a13": "嗔故。故曰舉他財物。策勵修道。故曰而行治生。觀成",
    "X42n0735_010:0586a14": "憎長。故曰能得息利。正斷嗔善。名為還本。既畢非直",
    "X42n0735_010:0586a15": "斷嗔。亦得自適。故曰後有等。彼自念等。慶喜如前。次",
    "X42n0735_010:0586a16": "第三喻惛現睡。令人[夢夕+登]滯眛略。故曰如人久病厭彼",
    "X42n0735_010:0586a17": "修道。能斷惛[睧氏+民]。故曰從病得差定味資神內心欣悅。",
    "X42n0735_010:0586a18": "如食消化。食既消化。必受資答。故曰身有色力。次度",
    "X42n0735_010:0586a19": "可知。次第四喻。以有掉悔覆障。修觀不成。故曰如人",
    "X42n0735_010:0586a20": "久閑牢獄策勵精勤。能斷掉悔。故曰從獄得脫。自慶",
    "X42n0735_010:0586a21": "可知。次第五喻行者。勤修三學。故曰多持財寶。生死",
    "X42n0735_010:0586a22": "無崖。故稱曠野。斷疑斯盡。故曰不遭賊劫。於法決了。",
    "X42n0735_010:0586a23": "不為疑侵。故曰安隱得過。自慶如文。次合可解。",
    "X42n0735_010:0586a24": "次修定行初定文四。一除定障。二辨得定有法喻合",
    "X42n0735_010:0586b01": "勑。三結數顯得。第四釋得所以。餘之三禪分文亦爾。",
    "X42n0735_010:0586b02": "但二三兩文。少釋得所以。第四禪中。二喻及合各別。",
    "X42n0735_010:0586b03": "次下修證五勝三昧。先五勝者。身通分三。第一從實",
    "X42n0735_010:0586b04": "四大色身化。作化身四大。第二所化色中無有化心。",
    "X42n0735_010:0586b05": "第三廣辨身通。第四天耳。第五他心。諸文並皆先結",
    "X42n0735_010:0586b06": "前行。初勝法文三。謂法喻合。法中化作化身與實身",
    "X42n0735_010:0586b07": "無異。觀此能所了了分明。喻中三。喻鞘筐簾。喻實身",
    "X42n0735_010:0586b08": "力虵衣。喻化身。次結釋可知。次明化色。無心化色。",
    "X42n0735_010:0586b09": "依實而起。而無有心。此心在此身。依此身繫此身者。",
    "X42n0735_010:0586b10": "謂依實身喻中。化身如珠。依實心練定心。觀此了了",
    "X42n0735_010:0586b11": "分明。第三勝法喻有四重。同對自在。此下三勝法略",
    "X42n0735_010:0586b12": "無。釋得所由。次下三明。廣釋如上。上來雜法竟。即是",
    "X42n0735_010:0586b13": "正宗文耳。",
    "X42n0735_010:0586b14": "●次明流通分。如來在日。化利無邊。今為緣盡。應",
    "X42n0735_010:0586b15": "遷將歸寂滅。故以正法。付大迦葉。欲使結集流通利",
    "X42n0735_010:0586b16": "益末代。元意為此。故是流通。於中文二。初五百七百",
    "X42n0735_010:0586b17": "後代結集。以辨流通。次修部下現在付屬。以辨流通。",
    "X42n0735_010:0586b18": "問所以後代之事及在前。明佛現時事迴之。後說解。",
    "X42n0735_010:0586b19": "蓋是集法者。情見不同耳。古舊解云。蓋是集法者意。",
    "X42n0735_010:0586b20": "情見不同。如五分說。此五百者。律未而明。為表末代。",
    "X42n0735_010:0586b21": "方有此故。十誦。名之為序。為表由結集故。三分之文。",
    "X42n0735_010:0586b22": "於茲流演。有發起義。稱之為序。此律置在正宗之下。",
    "X42n0735_010:0586b23": "佛流通上。為表結法。上收正宗。下攝流通。義勢之便。",
    "X42n0735_010:0586b24": "故在此說。斯釋不然。十誦。此序自是第九誦中序品。",
    "X42n0735_010:0586c01": "卷當第五十五。不得見有序言。將為彰初總序。前文",
    "X42n0735_010:0586c02": "有二。先明五百。次辨七百。此二何殊。分之為二。釋有",
    "X42n0735_010:0586c03": "多義。一集意不同。五百止外道謗。七百彌比丘淨。二",
    "X42n0735_010:0586c04": "所集寬狹。五百通集三藏。七百局結毗尼。三時節不",
    "X42n0735_010:0586c05": "等。五百佛創涅槃後。七百滅後百年餘。四處所復異。",
    "X42n0735_010:0586c06": "五百在王舍城賓鉢羅窟。七百在毗舍離國。五能集",
    "X42n0735_010:0586c07": "人殊。五百是大迦葉優波離等。七百是一切吉離波多",
    "X42n0735_010:0586c08": "等。六人數不等。謂五百七百數有多少。又五百據重合",
    "X42n0735_010:0586c09": "有千人。七重不重異。五百重集。七百不重。既知如此。",
    "X42n0735_010:0586c10": "先解五百。言集法毗尼者。佛本散說。結法隨緣。今標",
    "X42n0735_010:0586c11": "次序。載於竹具。故名為集。所集之文。有軌則故。名之",
    "X42n0735_010:0586c12": "為法。後有滅惡之能。稱曰毗尼。就中文二。第一佛般",
    "X42n0735_010:0586c13": "涅槃結集緣起。第二時大迦葉下恐法墜沒集今久",
    "X42n0735_010:0586c14": "住。前文有三。第一安置佛身焚燒之法。第二爾時摩",
    "X42n0735_010:0586c15": "訶下迦葉眾從憂喜差別。第三於是大迦葉下法見",
    "X42n0735_010:0586c16": "現足。供養焚燒。欲釋其文。先解其義。明佛涅槃。總為",
    "X42n0735_010:0586c17": "七例。第一明般所以。第二壽年分限。第三般涅槃處。",
    "X42n0735_010:0586c18": "第四北首臥由。第五右脇臥餘般臥意。第六辨般節。",
    "X42n0735_010:0586c19": "第七顯所入法。初門所以者。佛般涅槃。有其三義。一",
    "X42n0735_010:0586c20": "為緣畢化修。須歸寂滅。故遺教云。自利利人。法皆具",
    "X42n0735_010:0586c21": "足。若我久住。更無所益。應可度者。若天上人間。皆悉",
    "X42n0735_010:0586c22": "已度。其未度者。皆亦已作得度因緣。二順魔請。故摩",
    "X42n0735_010:0586c23": "耶經云。時魔波旬。即來佛所。稽首禮足。而白佛言。我",
    "X42n0735_010:0586c24": "於法昔勸請世尊。入於涅槃。于時世尊。而若我言。我",
    "X42n0735_010:0587a01": "諸弟子。比丘比丘尼優婆塞優婆夷。未具足故。所以",
    "X42n0735_010:0587a02": "未應入於涅槃。世尊今者。諸四部眾。皆悉具足。所度",
    "X42n0735_010:0587a03": "已畢。唯願善逝。速入涅槃。爾時世尊。即答魔言。善哉",
    "X42n0735_010:0587a04": "波旬。當知如來却後三月。入涅槃時。魔波旬見佛許",
    "X42n0735_010:0587a05": "已。歡喜踊躍。不能自勝。頂禮佛足。還歸天宮。三順諸",
    "X42n0735_010:0587a06": "佛當法。謂次明壽曾現當諸佛皆爾限者。問世尊入",
    "X42n0735_010:0587a07": "滅壽年幾耶。義佛般涅槃壽年八十。然佛般泥洹經",
    "X42n0735_010:0587a08": "下卷。七十有九。問計佛壽壽有留捨。婆沙解云。命應",
    "X42n0735_010:0587a09": "合百年。所以今者捨。第五分壽為伏落魔。若從此魔。",
    "X42n0735_010:0587a10": "應壽百歲。為欲伏故捨故。第五分留三月者。為伏死",
    "X42n0735_010:0587a11": "魔。若從此魔八十應死。為伏此故。後留三月天。或二",
    "X42n0735_010:0587a12": "魔道樹伏論。釋相可知。問所以唯留三月不增減耶。",
    "X42n0735_010:0587a13": "答起此之外無所化事。減此利生不究竟故。又解以",
    "X42n0735_010:0587a14": "佛自言我善修行四神足故。欲住一却或一却。餘如",
    "X42n0735_010:0587a15": "心所期則便能住。為成此言。故今留捨。次涅槃處者。",
    "X42n0735_010:0587a16": "謂是拘尸那城。熈連河側。娑羅林間。入於寂滅。梵曰",
    "X42n0735_010:0587a17": "娑羅(此云堅固)。然則四時有改八樹無彫。故云堅固。又以",
    "X42n0735_010:0587a18": "林處解佛隱密。稱云堅固。又解其樹體實。名為堅固。",
    "X42n0735_010:0587a19": "又在娑羅林下。演堅固法。是故此林名為堅固。如成",
    "X42n0735_010:0587a20": "佛樹。名為道樹。亦云雙樹。樹總有八。四方各二。故曰",
    "X42n0735_010:0587a21": "雙樹。故佛世尊。於娑羅林。右脅而臥。首杭北方。西方",
    "X42n0735_010:0587a22": "一雙在如來前。東方一雙在如來腹。北方一雙在佛",
    "X42n0735_010:0587a23": "之首。南方一雙在佛之足。爾時如來。移但槃已。其林",
    "X42n0735_010:0587a24": "東西二雙合為一樹。南北二雙合為一樹。爾時二樹。",
    "X42n0735_010:0587b01": "乘覆如來。慘然處白。猶如白鶴。枝葉皮幹。悉皆爆烈。",
    "X42n0735_010:0587b02": "墮落摧折。漸漸無餘。次北首臥由者。問世尊何故令",
    "X42n0735_010:0587b03": "敷北首牀而臥。婆沙一百九十一解云。欲顯彼國論",
    "X42n0735_010:0587b04": "師法應爾故。謂彼國論師。皆敷北首牀而臥。世尊亦",
    "X42n0735_010:0587b05": "爾。以佛能伏諸論師故。即是無上第一論師。令隨彼",
    "X42n0735_010:0587b06": "敷設而臥。有流欲顯遠離世所妄。執吉祥事故。謂彼",
    "X42n0735_010:0587b07": "國死者。乃令牀上北首而臥。佛為破彼妄吉祥執。是",
    "X42n0735_010:0587b08": "故未般涅槃。即令敷設北首牀而臥。有說欲止拘尸",
    "X42n0735_010:0587b09": "城中。諸力士等。不淨心故。謂彼國俗。皆於北方。建立",
    "X42n0735_010:0587b10": "天祠。若佛北足而臥者。則諸力士。生不淨心。云何輕",
    "X42n0735_010:0587b11": "篾。我等所事。北足而臥。有說為欲顯佛恭敬正法故。",
    "X42n0735_010:0587b12": "謂佛預知般涅槃後。無上法炬。北方熾然。久久不滅",
    "X42n0735_010:0587b13": "故。故於牀上北首而臥云云。次脇臥意。婆沙云。爾時",
    "X42n0735_010:0587b14": "世尊。趣所敷牀。右脇在下。累足西面。北首而臥。住光",
    "X42n0735_010:0587b15": "明相。具足正知。乃至廣說。問世尊何故右脇而臥。答",
    "X42n0735_010:0587b16": "欲顯佛如師子王而臥故。如契經說。臥有四種。佛是",
    "X42n0735_010:0587b17": "無上人中師子。故右脅而臥。問世尊何故臥般非坐。答",
    "X42n0735_010:0587b18": "欲令大眾於佛一切身分易了知故。有說欲顯如來",
    "X42n0735_010:0587b19": "離矯誑故。若佛坐涅槃者。則不信者。當作是言。此是",
    "X42n0735_010:0587b20": "矯狂。何有死人而能端坐。有說為止當來。於諸聖者。",
    "X42n0735_010:0587b21": "生誹謗故。若坐般者。則於今時羅漢臥。般涅槃者。世",
    "X42n0735_010:0587b22": "便謗言。非阿羅漢。若其是何乙者。不同佛坐涅槃耶。",
    "X42n0735_010:0587b23": "次般時者。問世尊何故般於中夜。答初霄群聲未息。",
    "X42n0735_010:0587b24": "後夜眾語漸喧。准中夜分離二過失。又解初霄眾齊",
    "X42n0735_010:0587c01": "感慟。以是故喧。半夜咸息悲號。由斯故寂。婆沙云。以",
    "X42n0735_010:0587c02": "此時分家寂靜故。謂彼土暑熱晝時不堪。作務多於",
    "X42n0735_010:0587c03": "初夜。後夜分中。作諸事業。唯中夜分。一切寂然。如來",
    "X42n0735_010:0587c04": "恒時受樂寂靜。讚美寂靜。故於中夜而般涅槃。有說",
    "X42n0735_010:0587c05": "佛欲令大眾。於生死黑闇。超大厭怖。謂佛於迦栗氏",
    "X42n0735_010:0587c06": "迦月白半八日中夜而般涅槃。爾時月輪。沒於山頂。",
    "X42n0735_010:0587c07": "如是佛正遍知。月亦隱靜慮。大涅槃山。即時二種黑",
    "X42n0735_010:0587c08": "闇但起。謂色性闇。及無明暗。時大大諸眾觀斯事已。",
    "X42n0735_010:0587c09": "便於生死。起大厭怖故。於中夜而般涅槃。次顯所入",
    "X42n0735_010:0587c10": "之法。依宗涅槃有其二種。一者有餘。二者無餘。世尊",
    "X42n0735_010:0587c11": "入今無餘依界故。此涅槃是所入注。",
    "X42n0735_010:0587c12": "次釋文可解。梵云涅疊般那(唐言焚燒舊云闍維訛略不正)。梵云馱",
    "X42n0735_010:0587c13": "都(此云身界或曰)設利羅(此是體義舊云舍利者訛也梵呼稻殻為舍利)佛之馱都。",
    "X42n0735_010:0587c14": "十誦五十五云。爾時佛[卄/積]然盡。迦葉思惟言。當云何",
    "X42n0735_010:0587c15": "滅火。即念應以牛乳滅之。迦葉適生此念。四邊自然",
    "X42n0735_010:0587c16": "有牛乳池。淨淨潔香好。是時迦葉。即取此乳以滅是",
    "X42n0735_010:0587c17": "火。而說偈言。千疊纏佛身。以火耶旬之。佛之神力故。",
    "X42n0735_010:0587c18": "常一內衣在。家外亦不燒中者皆然盡。爾時迦葉。以",
    "X42n0735_010:0587c19": "成治[疊*毛]。取佛舍利。與諸力士。諸力士從迦葉。取佛舍",
    "X42n0735_010:0587c20": "利。盛以金瓶。舉著車上。燒種種香。持諸幡蓋。作諸伎",
    "X42n0735_010:0587c21": "樂。入拘尸城。城中有新論義堂。掃除清淨。種種供養。",
    "X42n0735_010:0587c22": "置象牙牀上。乃至八國王。興兵競取。爾時眾中。有一",
    "X42n0735_010:0587c23": "婆羅門姓烟。在八軍中。高聲大唱。拘城尸諸力士。主",
    "X42n0735_010:0587c24": "聽佛無還却積善修忍。諸尹亦常聞讚忍法。今為舍",
    "X42n0735_010:0588a01": "利。起兵相奪。諸君當知。此非敬事。舍利現在。但當分",
    "X42n0735_010:0588a02": "作八分。諸力士言。敬如來議。爾時婆羅門。即分作八",
    "X42n0735_010:0588a03": "分。各還本國。超塔供養。爾時婆羅門。乞得盛舍利瓶。",
    "X42n0735_010:0588a04": "起塔供養。第九瓶塔後有。必波羅近那婆羅門。乞燒",
    "X42n0735_010:0588a05": "佛處炭。起塔供養。第十炭塔初般。後起此十塔。自是",
    "X42n0735_010:0588a06": "已後。起無還塔。",
    "X42n0735_010:0588a07": "次正明結集。故出曜論第一云。佛臨欲般泥洹時。告",
    "X42n0735_010:0588a08": "大迦葉。及阿那律。汝等比丘。當承受我教。敬事佛語。",
    "X42n0735_010:0588a09": "汝等二人。莫取滅度。先集契經戒律阿毗曇。及實雜",
    "X42n0735_010:0588a10": "藏。然後當取滅度。廣說乃至。供養舍利。文有其三。第",
    "X42n0735_010:0588a11": "一恐法墜沒簡集法人第二難時阿下撩理資緣。第",
    "X42n0735_010:0588a12": "三時大迦葉下正明集法。初文此真科差。無別名集。",
    "X42n0735_010:0588a13": "釋餘名集。如上已明。五分三十。迦葉便於僧中唱言。",
    "X42n0735_010:0588a14": "此中五百羅漢。應法王舍城安居餘人。一不得去。作",
    "X42n0735_010:0588a15": "是制已。五百羅漢。至王舍城。於夏初月補治房舍。臥",
    "X42n0735_010:0588a16": "具二月遊戲諸禪解脫三月。然後共集一處。集法毗",
    "X42n0735_010:0588a17": "尼。次文可知。次集法文復為三。第一單白和僧。第二",
    "X42n0735_010:0588a18": "時阿難下刊定是非。第三時大迦葉下。集正辨法。初",
    "X42n0735_010:0588a19": "文可知。第二文二。初明彌淨雜碎戒者。謂是心愆。不",
    "X42n0735_010:0588a20": "動身語。佛捨不制。若制此罪。無由得離。不稱根宜。無",
    "X42n0735_010:0588a21": "奉行益。非謂已制身語愆違令不持諸名之為捨。諸",
    "X42n0735_010:0588a22": "餘羅漢。不達此理。執已制者。言各不定。迦葉親是秉",
    "X42n0735_010:0588a23": "宗之人。達先制者。今不應捨。故立制云。若佛先所不",
    "X42n0735_010:0588a24": "制。今不應制等。母經第三。迦葉說言。汝等所說。皆未",
    "X42n0735_010:0588b01": "與微細戒。合隨佛所說。當奉行之。佛不說者。此莫說",
    "X42n0735_010:0588b02": "也。又云。若捨微細戒者。諸外道輩。當生謗言。如來滅",
    "X42n0735_010:0588b03": "後微細戒。諸比丘皆已捨竟。瞿曇沙門法如火烟。焰",
    "X42n0735_010:0588b04": "忽生已滅。若捨微細戒者。但持四重。餘者皆捨。若持",
    "X42n0735_010:0588b05": "四重。何名沙門。然佛不制不應制者。如唱輙入見佛",
    "X42n0735_010:0588b06": "波逸提制。次明除罪者。罸其七事如文。迦葉恒據教",
    "X42n0735_010:0588b07": "相有違。結令懺悔。阿難常據內心。自省無過。信大德",
    "X42n0735_010:0588b08": "語。今當懺悔。餘文罸中。皆有少異。部既不同。不勞會",
    "X42n0735_010:0588b09": "釋。問迦葉立制云。佛所不制者不應制。今者七事。豈",
    "X42n0735_010:0588b10": "非先所不制。答迦葉見此事。非息謗故。罸以非佛。制不",
    "X42n0735_010:0588b11": "集入藏。又為不捨離碎戒故。次正結集。文中有二。第",
    "X42n0735_010:0588b12": "一大迦葉等。五百人結集。第二後為富羅等。五百人",
    "X42n0735_010:0588b13": "重集。前文復二。初對波離集毗奈耶藏。次第阿難集餘",
    "X42n0735_010:0588b14": "二藏。初文先作自問答。次問制事。僧祇三十二云。阿難",
    "X42n0735_010:0588b15": "波離昇座結集皆自言。諸長左。若使我集者。如法者",
    "X42n0735_010:0588b16": "隨喜。不如法者應遮。若不相應應遮。勿見尊重而不",
    "X42n0735_010:0588b17": "遮。是義非義願見告示。眾皆言。長老阿難。汝但集法",
    "X42n0735_010:0588b18": "藏。如法者隨喜。非法者臨時當知。文言展轉如初分",
    "X42n0735_010:0588b19": "說者。非於當時有是初分之類。或是律主。或類譯人。",
    "X42n0735_010:0588b20": "不能具文。自指如此。總二律等五集。為毗奈耶藏。次",
    "X42n0735_010:0588b21": "對阿難集餘二藏。長阿含等五。為素呾纜藏。有難等",
    "X42n0735_010:0588b22": "五。為阿毗達磨藏然假立賓主往復擊揚。名為有難。",
    "X42n0735_010:0588b23": "直辨真理。顯法正邪。稱為無難。義味屬著名理。互從",
    "X42n0735_010:0588b24": "名擊。顯宗由致。教理會符。稱曰相應。共相諸問。各有",
    "X42n0735_010:0588c01": "旨歸。名為作處。付法傳第一云。集三藏訖。迦葉說偈",
    "X42n0735_010:0588c02": "云。以此尊法輪。濟諸群生類。十力尊何說。皆當勤修",
    "X42n0735_010:0588c03": "行。此法是明燈。能破諸黑闇。諸賢宜受持。慎勿生放",
    "X42n0735_010:0588c04": "逸。爾時迦葉。入願智三昧。觀所集法。無闕少耶。思惟",
    "X42n0735_010:0588c05": "已訖知皆具足。育王經同此。加餘五百羅漢。並皆思",
    "X42n0735_010:0588c06": "惟。次重結可知。上來五百集法竟。",
    "X42n0735_010:0588c08": "卷第十本"
}