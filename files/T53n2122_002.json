{
    "T53n2122_002:0277c02": "法苑珠林卷第二",
    "T53n2122_002:0277c04": "西明寺沙門釋道世撰",
    "T53n2122_002:0277c05": "◎三界篇第二(三界有二初明四洲二明諸天)",
    "T53n2122_002:0277c06": "初明四洲(此有十部)",
    "T53n2122_002:0277c07": "述意部會名部地量部山量部界",
    "T53n2122_002:0277c08": "量部方土部身量部壽量部衣量",
    "T53n2122_002:0277c09": "部優劣部",
    "T53n2122_002:0277c10": "[0277c10] 夫三界定位六道區分。&#x9E81;妙異容苦樂殊跡。",
    "T53n2122_002:0277c11": "觀其源始不離色心。檢其會歸莫非生滅。生",
    "T53n2122_002:0277c12": "滅輪迴是曰無常。色心影幻斯謂苦本。故涅",
    "T53n2122_002:0277c13": "槃喻之於大河。法花方之於火宅。聖人啟",
    "T53n2122_002:0277c14": "悟息駕反源。超出三有漸逾十地也。尋世界",
    "T53n2122_002:0277c15": "立體四大所成。業和緣合與時而作。數盈災",
    "T53n2122_002:0277c16": "起復歸于滅。所謂短壽者謂其長壽。長者見",
    "T53n2122_002:0277c17": "其短矣。夫虛空不有故厥量無邊。世界無窮",
    "T53n2122_002:0277c18": "故其狀不一。於是大千為法王所統。小千為",
    "T53n2122_002:0277c19": "梵王所領。須彌為帝釋所居。鐵圍為蕃牆",
    "T53n2122_002:0277c20": "之城。大海為八維之浸。日月為四方之燭。總",
    "T53n2122_002:0277c21": "總群生於茲是宅。瑣瑣含識莫思塗炭。沈",
    "T53n2122_002:0277c22": "俗而觀。則迂誕之奢言。大道而察。乃掌握之",
    "T53n2122_002:0277c23": "近事耳。但世宗周孔雅伏經書。然辯括宇宙",
    "T53n2122_002:0277c24": "臆度不了。易稱玄天。蓋取幽深之名。莊說",
    "T53n2122_002:0277c25": "蒼天。近在遠望之色。於是野人信明謂旻",
    "T53n2122_002:0277c26": "青如碧。儒士據典謂乾黑如漆。青黑誠異乖",
    "T53n2122_002:0277c27": "體是同。儒野雖殊不知是一。然則俗尊天名",
    "T53n2122_002:0277c28": "而莫識實。豈知六欲之嚴麗。十梵之光明",
    "T53n2122_002:0277c29": "哉。嗟夫。區界現事猶莫之知。不思妙義固其",
    "T53n2122_002:0278a01": "已矣。竊惟方等大典多說深空。尋長含樓炭",
    "T53n2122_002:0278a02": "辯章世界。而文博偈廣卒難撿究。今簡要略",
    "T53n2122_002:0278a03": "用摽厥致耳。",
    "T53n2122_002:0278a04": "會名部第二",
    "T53n2122_002:0278a05": "[0278a05] 長阿含起世經等。四洲地心即是須彌山。山",
    "T53n2122_002:0278a06": "外別有八山。圍如須彌山下大海深八萬四",
    "T53n2122_002:0278a07": "千由旬。其邊八山大海初廣八千由旬中有",
    "T53n2122_002:0278a08": "八功德水(依順正理論云。一甘二冷三軟四輕五清淨六不臭七飲時不損喉八飲已不傷腹也)",
    "T53n2122_002:0278a09": "如是漸小至第七山下。水廣一千二百五十",
    "T53n2122_002:0278a10": "由旬。其外&#x918E;海廣於無際。海外有山即是大",
    "T53n2122_002:0278a11": "鐵圍山。四周圍輪。并一日月晝夜迴轉照四",
    "T53n2122_002:0278a12": "天下。名為一國土。即以此為量數至滿千鐵",
    "T53n2122_002:0278a13": "圍繞訖名一小千。復至一千鐵圍繞訖名為",
    "T53n2122_002:0278a14": "中千世界。即數中千復滿一千鐵圍繞訖名",
    "T53n2122_002:0278a15": "為大千世界。其中四洲山王日月乃至有頂",
    "T53n2122_002:0278a16": "各有萬億(舊云百億者錯算也)。",
    "T53n2122_002:0278a17": "[0278a17] 成則同成。壞則同壞。皆是一化佛所統之處。",
    "T53n2122_002:0278a18": "名為三千大千世界。號為娑婆世界。梵本正",
    "T53n2122_002:0278a19": "音。名為索訶世界。依自誓三昧經。云娑訶",
    "T53n2122_002:0278a20": "世界者(漢言忍界。謂此土人物剛強難忍事故。立名號為忍)其佛號曰",
    "T53n2122_002:0278a21": "能仁。以別束廣名曰三界。一欲界。二色界。",
    "T53n2122_002:0278a22": "三無色界。初欲界者欲有四種。一是情欲。二",
    "T53n2122_002:0278a23": "是色欲。三是食欲。四是婬慾。二色界有二。",
    "T53n2122_002:0278a24": "一是情欲。二是色欲。無色界有一情欲。初具",
    "T53n2122_002:0278a25": "四欲強色微故。云欲界。第二色界色強欲微。",
    "T53n2122_002:0278a26": "故號色界。第三無色界色絕欲劣。故名無色",
    "T53n2122_002:0278a27": "界(更依華嚴。辯三千大千世界。乃有多種不煩廣述也)。",
    "T53n2122_002:0278a28": "地量部第三",
    "T53n2122_002:0278a29": "[0278a29] 依華嚴經云。三千大千世界以無量因緣乃",
    "T53n2122_002:0278b01": "成。且如大地依水輪。水輪依風輪。風輪",
    "T53n2122_002:0278b02": "依空輪。空輪無所依。然眾生業感世界安",
    "T53n2122_002:0278b03": "住。故智度論云。三千大千世界皆依風輪為",
    "T53n2122_002:0278b04": "基。又新翻菩薩藏經云。諸佛如來成就不思",
    "T53n2122_002:0278b05": "議智故。而能得知諸風雨相。知世有大風",
    "T53n2122_002:0278b06": "名烏盧博迦。乃至眾生諸有覺受。皆由此風",
    "T53n2122_002:0278b07": "所搖動故。此風輪量高三拘盧舍。於此風上",
    "T53n2122_002:0278b08": "虛空之中。復有風起。名曰雲風輪。此風輪",
    "T53n2122_002:0278b09": "量高五拘盧舍。於此風上虛空之中。復有風",
    "T53n2122_002:0278b10": "起名瞻薄迦。此風輪量高十踰繕那。於此",
    "T53n2122_002:0278b11": "風上虛空之中。復有風起名吠索縛迦。此風",
    "T53n2122_002:0278b12": "輪量高三十踰繕那。又此風上虛空之中。復",
    "T53n2122_002:0278b13": "有風起名曰去來。此風輪量高四十踰繕那。",
    "T53n2122_002:0278b14": "如是舍利子。次第輪上。六萬八千拘胝風輪",
    "T53n2122_002:0278b15": "之相。如來應正等覺。依止大慧悉能了知。舍",
    "T53n2122_002:0278b16": "利子。最上風輪名為周遍。上界水輪之所依",
    "T53n2122_002:0278b17": "止。其水高量六十八百千踰繕那。為彼大地",
    "T53n2122_002:0278b18": "之所依止。其地量高六十八千踰繕那。舍利",
    "T53n2122_002:0278b19": "子。是地量表有一三千大千世界。又樓炭經",
    "T53n2122_002:0278b20": "云。此地深二十億萬里。下有金粟亦二十億",
    "T53n2122_002:0278b21": "萬里。下有金剛亦二十億萬里。下有水際八",
    "T53n2122_002:0278b22": "十億萬里。下有無極大風。深五百二十億萬",
    "T53n2122_002:0278b23": "里。此雖六重。前四是地輪。第五是水輪。第六",
    "T53n2122_002:0278b24": "是風輪。金光明經云。此地深十六萬八千",
    "T53n2122_002:0278b25": "由旬。下有金沙。金沙正是金粟。下有金剛地。",
    "T53n2122_002:0278b26": "釋云。前風輪堅固不可沮壞。有大洛那力",
    "T53n2122_002:0278b27": "人以金剛杵擊之。杵碎風輪無損。大洛那力",
    "T53n2122_002:0278b28": "者。是第四梵王那羅延力。是佛身力。亦名那",
    "T53n2122_002:0278b29": "羅延風輪。風輪上次有水輪。水輪者。依立世",
    "T53n2122_002:0278c01": "經云。深一百一十三萬由旬。減風輪三十八",
    "T53n2122_002:0278c02": "萬由旬。以眾生業力水不流散。如食未消不",
    "T53n2122_002:0278c03": "墮熟藏。又如倉貯米內外物持。水輪亦爾。外",
    "T53n2122_002:0278c04": "由有風持不散。如世間攢酪為蘇。此風力",
    "T53n2122_002:0278c05": "順轉。此水成金水。深一百一十三萬由旬。既",
    "T53n2122_002:0278c06": "順成金水但厚八十萬由旬。所略三十三萬",
    "T53n2122_002:0278c07": "由旬皆屬金地。金地輪中從少向多。應厚十",
    "T53n2122_002:0278c08": "二洛沙。一洛沙有十萬由旬。此輪縱廣一等。",
    "T53n2122_002:0278c09": "山量部第四",
    "T53n2122_002:0278c10": "[0278c10] 今據三千大千世界之中。諸佛世尊皆垂化",
    "T53n2122_002:0278c11": "現。現生現滅導聖導凡。約一四天下。即以",
    "T53n2122_002:0278c12": "一日月所照臨處。以蘇迷廬山為中(唐云。妙高山。",
    "T53n2122_002:0278c13": "舊名須彌山。又曰迷留。亦云彌婁山。此皆訛略耳)高三百三十六萬里。四",
    "T53n2122_002:0278c14": "寶所成。東面黃金。南面琉璃。西面白銀。北面",
    "T53n2122_002:0278c15": "玻[王*(黍-禾+利)]。在大海中亦深三百三十六萬里。據金",
    "T53n2122_002:0278c16": "輪上。如起世經云。須彌山下有八重山。初山",
    "T53n2122_002:0278c17": "名佉提羅。高四萬二千由旬。上闊亦爾。七寶",
    "T53n2122_002:0278c18": "所成。其須彌山佉提羅山二山之間闊八萬",
    "T53n2122_002:0278c19": "四千由旬。周匝無量。佉提羅山外有山。名曰",
    "T53n2122_002:0278c20": "伊沙陀羅。高二萬一千由旬。上闊亦爾。七寶",
    "T53n2122_002:0278c21": "所成。二山之間闊四萬二千由旬。周匝無量。",
    "T53n2122_002:0278c22": "伊沙陀羅山外有山。名曰遊乾陀羅。高一萬",
    "T53n2122_002:0278c23": "二千由旬。上闊亦爾。七寶所成。二山之間",
    "T53n2122_002:0278c24": "二萬一千由旬周匝無量。遊乾陀羅山外有",
    "T53n2122_002:0278c25": "山。名曰善見。高六千由旬。上闊亦爾。七寶所",
    "T53n2122_002:0278c26": "成。二山相去一萬二千由旬周匝無量。善見",
    "T53n2122_002:0278c27": "山外有山。名曰馬半頭。高三千由旬。上闊",
    "T53n2122_002:0278c28": "亦爾。七寶所成。二山之間闊六千由旬周匝",
    "T53n2122_002:0278c29": "無量。馬半頭山外有山。名曰尼民陀羅。高一",
    "T53n2122_002:0279a01": "千二百由旬。上闊亦爾。七寶所成。二山之間",
    "T53n2122_002:0279a02": "闊二千四百由旬周匝無量。尼民陀羅山外",
    "T53n2122_002:0279a03": "有山。名毘那耶迦。高六百由旬。上闊亦爾。七",
    "T53n2122_002:0279a04": "寶所成。二山之間闊一千二百由旬周匝無",
    "T53n2122_002:0279a05": "量。毘那耶迦山外有山。名斫迦羅(隋言輪圍。即鐵圍山",
    "T53n2122_002:0279a06": "是也)。高三百由旬。上闊亦爾。七寶所成。二山之",
    "T53n2122_002:0279a07": "間闊六百由旬周匝無量。上列諸山中間皆",
    "T53n2122_002:0279a08": "是海水。水皆有憂&#x9262;羅華。&#x9262;頭摩華。拘牟",
    "T53n2122_002:0279a09": "陀華。奔茶利迦華等。諸妙香物遍覆於水。",
    "T53n2122_002:0279a10": "去斫迦羅山其間不遠。亦有空地。青草遍布。",
    "T53n2122_002:0279a11": "即是大海。於大海北有大樹王。名曰閻浮樹。",
    "T53n2122_002:0279a12": "身周圍有七十由旬。根下入地二十一由旬。",
    "T53n2122_002:0279a13": "高百由旬。乃至枝葉四面垂覆五十由旬。長",
    "T53n2122_002:0279a14": "阿含經云。其山空地中有大海水。名&#x6B1D;禪",
    "T53n2122_002:0279a15": "那。此水下轉輪聖王道。廣十二由旬。俠道兩",
    "T53n2122_002:0279a16": "邊有七重牆。七重欄楯。七重羅網。七重行樹。",
    "T53n2122_002:0279a17": "周匝交飾七寶所成。閻浮提地輪王出時。水",
    "T53n2122_002:0279a18": "自然去其道平現。去海不遠有山名&#x6B1D;禪山。",
    "T53n2122_002:0279a19": "去此山不遠有山名金壁。過此山已有山名",
    "T53n2122_002:0279a20": "雪山。縱廣五百由旬。深五百由旬。雪山中",
    "T53n2122_002:0279a21": "間有寶山高二十由旬。雪山埵出高百由旬。",
    "T53n2122_002:0279a22": "其山頂上有阿耨達池。縱廣五十由旬。其水",
    "T53n2122_002:0279a23": "清冷澄淨無穢。七寶砌壘。其池底金沙充",
    "T53n2122_002:0279a24": "滿。華如車輪根如車轂。華根出汁色白如乳。",
    "T53n2122_002:0279a25": "味甘如蜜。池東有殑伽河。從牛口出。從五",
    "T53n2122_002:0279a26": "百河入于東海。池南有新頭河。從師子口出。",
    "T53n2122_002:0279a27": "從五百河入于南海。池西有博叉河。從馬口",
    "T53n2122_002:0279a28": "出。從五百河入于西海。池北有斯陀河。從",
    "T53n2122_002:0279a29": "象口出。從五百河入于北海。依奘法師西",
    "T53n2122_002:0279b01": "國傳。其贍部洲之中地者阿那婆答多池也",
    "T53n2122_002:0279b02": "(唐云無熱。舊曰阿耨達池訛也)。在香山之南大雪山之北。周八",
    "T53n2122_002:0279b03": "百里矣。金銀琉璃頗胝飾其岸焉。金沙彌漫",
    "T53n2122_002:0279b04": "清波&#x6648;鏡。十地菩薩以願力故。化為龍王。",
    "T53n2122_002:0279b05": "於中潛宅。出清冷水屬贍部洲。是以池東面",
    "T53n2122_002:0279b06": "銀牛口流出殑伽河(舊曰恒河又曰恒伽訛也)遶池一匝入東",
    "T53n2122_002:0279b07": "南海。池南面金象口流出信度河(舊曰辛頭河者訛也)遶",
    "T53n2122_002:0279b08": "池一匝入西南海。池西面琉璃馬口流出縛",
    "T53n2122_002:0279b09": "芻河(舊曰博叉河者訛也)遶池一匝入西北海。池北",
    "T53n2122_002:0279b10": "面頗胝師子口流出徙多河(舊曰私陀河者訛也)遶池一",
    "T53n2122_002:0279b11": "匝入東北海。或曰。潛流下地出積石山。即",
    "T53n2122_002:0279b12": "徙多河之流。為中國之河源也。時無輪王",
    "T53n2122_002:0279b13": "應運。贍部洲地有四主焉。南象主則暑溫",
    "T53n2122_002:0279b14": "宜象。西寶主乃臨海盈寶。北馬主寒勁宜",
    "T53n2122_002:0279b15": "馬。東人主和暢多人。故象主之國躁烈篤學",
    "T53n2122_002:0279b16": "特閑異術。寶主之鄉無禮義重財賄。馬主之",
    "T53n2122_002:0279b17": "俗天資獷暴情忍殺戮。人主之地風俗機慧",
    "T53n2122_002:0279b18": "仁義昭明。四主之俗東方為上。其居室則",
    "T53n2122_002:0279b19": "東開其戶。日則東向以拜。人主之地南面為",
    "T53n2122_002:0279b20": "尊。方俗殊風斯其大概。至於君臣上下之禮。",
    "T53n2122_002:0279b21": "憲章文軌之儀。人主之地無以加也。清心釋",
    "T53n2122_002:0279b22": "累之訓。出離生死之數。象主之國其理優",
    "T53n2122_002:0279b23": "矣。斯皆著之經。誥聞諸土俗。博閑今古詳",
    "T53n2122_002:0279b24": "考見聞。然則佛興西方法流東國。通譯音訛",
    "T53n2122_002:0279b25": "方言語謬。音訛則義失。語謬則理乖。故曰。必",
    "T53n2122_002:0279b26": "也正名乎。貴無乖謬矣。又起世經云。阿耨",
    "T53n2122_002:0279b27": "達宮中有五柱堂。阿耨達龍王恒於中止。佛",
    "T53n2122_002:0279b28": "言。何故名為阿耨達。其義云何。此閻浮提所",
    "T53n2122_002:0279b29": "有龍王盡有三患。唯阿耨達龍無有三患。云",
    "T53n2122_002:0279c01": "何為三。一者所有諸龍皆被熱風熱沙著身",
    "T53n2122_002:0279c02": "燒其皮肉及燒骨髓以為苦惱。唯有阿耨達",
    "T53n2122_002:0279c03": "龍無有此患。二者所有龍宮惡風暴起。吹其",
    "T53n2122_002:0279c04": "宮內失寶飾衣。龍身自現以為苦惱。唯阿耨",
    "T53n2122_002:0279c05": "達龍王無如此患。三者所有龍王各在宮中",
    "T53n2122_002:0279c06": "相娛樂時。金翅大鳥入宮搏撮。或始生方便",
    "T53n2122_002:0279c07": "欲取龍食。龍怖懼常懷熱惱。唯阿耨達龍無",
    "T53n2122_002:0279c08": "如此患。若金翅鳥王生念欲往即便命終。故",
    "T53n2122_002:0279c09": "名阿耨達。阿耨達者(秦言無惱)佛告比丘。雪山",
    "T53n2122_002:0279c10": "右面有城名金毘離。其城北有七黑山。黑山",
    "T53n2122_002:0279c11": "北有香山。其山常有歌舞唱伎音樂之聲。山",
    "T53n2122_002:0279c12": "有二窟。一名為盡。二名善盡。天七寶所成。",
    "T53n2122_002:0279c13": "柔軟香潔猶如天衣。妙音乾闥婆王。從五百",
    "T53n2122_002:0279c14": "乾闥婆在其中止。又順正理論云。四洲之中",
    "T53n2122_002:0279c15": "唯贍部洲有金剛座。上窮地際下據金輪。諸",
    "T53n2122_002:0279c16": "最後身菩提薩埵。將登無上正等菩提。皆坐",
    "T53n2122_002:0279c17": "此座起金剛定。以無餘依及餘依及餘處所",
    "T53n2122_002:0279c18": "有堅固力能持此座。又長阿含經云。佛告比",
    "T53n2122_002:0279c19": "丘。有四大天神。何等為四。一者地神。二者水",
    "T53n2122_002:0279c20": "神。三者風神。四者火神。此之四大。各共有",
    "T53n2122_002:0279c21": "之。故地神生惡見言。地中無水火風。時我知",
    "T53n2122_002:0279c22": "此地神所念。即往語言。汝嘗生念言地中無",
    "T53n2122_002:0279c23": "水火風耶。曰地中實無水火風也。我時語",
    "T53n2122_002:0279c24": "言。汝勿生此念謂地中無水火風。所以者何。",
    "T53n2122_002:0279c25": "地中有水火風。但地大多故地大得名。佛告",
    "T53n2122_002:0279c26": "比丘。我為彼地神。除其惡見示教利喜得法",
    "T53n2122_002:0279c27": "眼淨。水中有地火風。火中有地水風。風中",
    "T53n2122_002:0279c28": "有地水火。但初大多故偶得名也。",
    "T53n2122_002:0279c29": "界量部第五",
    "T53n2122_002:0280a01": "[0280a01] 依立世阿毘曇論云。太&#x918E;海外有山。名曰鐵",
    "T53n2122_002:0280a02": "圍。入水三百一十二由旬半。出水亦然。廣亦",
    "T53n2122_002:0280a03": "如是。周迴三十六億一萬三百五十由旬。從",
    "T53n2122_002:0280a04": "剡浮提南際取鐵圍山。三億六萬六百六十",
    "T53n2122_002:0280a05": "三由旬。從剡浮提中央取東弗于逮中央。三",
    "T53n2122_002:0280a06": "億六萬六百由旬。從剡浮提中央取西瞿耶",
    "T53n2122_002:0280a07": "尼中央。三億六萬六百由旬。從剡浮提北際",
    "T53n2122_002:0280a08": "取北&#x6B1D;單越北際。四億七萬七千五百由旬。",
    "T53n2122_002:0280a09": "從鐵圍山水際極西鐵圍山水際遙度。十二",
    "T53n2122_002:0280a10": "億二千八百二十五由旬鐵圍山水際周迴三",
    "T53n2122_002:0280a11": "十六億八千四百七十五由旬。從此須彌山",
    "T53n2122_002:0280a12": "頂至彼須彌山頂邊。十二億三千四百五十",
    "T53n2122_002:0280a13": "由旬。從此須彌山中央至彼須彌山中央。十",
    "T53n2122_002:0280a14": "二億八萬三千四百五十由旬。從此須彌山",
    "T53n2122_002:0280a15": "根至彼須彌山根。十二億三千十五由旬。如",
    "T53n2122_002:0280a16": "是義者佛世尊說(依長阿含經云。閻浮提。其地縱廣七千由旬。西瞿耶尼。其地縱",
    "T53n2122_002:0280a17": "廣八千由旬東弗于逮。其地縱廣九千由旬北&#x6B1D;單越。其地縱廣十千由旬)。",
    "T53n2122_002:0280a18": "方土部第六",
    "T53n2122_002:0280a19": "[0280a19] 尋夫方志人別不同。總有二種。一凡二聖。",
    "T53n2122_002:0280a20": "若約方言之即有四種。所謂四天下人。若以",
    "T53n2122_002:0280a21": "住處言之。四天下中合有四千八處則有四",
    "T53n2122_002:0280a22": "千八種之人。若直案閻浮提一方言之。如樓",
    "T53n2122_002:0280a23": "炭經說。大國總有三十六人亦同之。若展",
    "T53n2122_002:0280a24": "別論則有二千五百小國。人亦同之。又一一",
    "T53n2122_002:0280a25": "國中種類若干。胡漢羌魯蠻夷楚越。各隨方",
    "T53n2122_002:0280a26": "土色類不同。未可具述。故樓炭經云。此南",
    "T53n2122_002:0280a27": "閻浮提種類差別合有六千四百種人。但總",
    "T53n2122_002:0280a28": "彰大數不別其名。長阿含經云。佛告比丘。此",
    "T53n2122_002:0280a29": "四天下有八千天下圍繞其外。復有大海水",
    "T53n2122_002:0280b01": "周匝圍繞八千天下。復有大金剛山繞大海",
    "T53n2122_002:0280b02": "水。金剛山外復有第二大金剛山。二山中間",
    "T53n2122_002:0280b03": "窈窈冥冥。日月神天有大威力。不能以光照",
    "T53n2122_002:0280b04": "及於彼八大地獄也。第一北&#x6B1D;單越者。依長",
    "T53n2122_002:0280b05": "阿含經云。須彌山北天下有&#x6B1D;單越國。其土",
    "T53n2122_002:0280b06": "正方縱廣一萬由旬。人面亦方。像彼地形有",
    "T53n2122_002:0280b07": "大樹王。名菴婆羅。圍七由旬。高百由旬。枝葉",
    "T53n2122_002:0280b08": "四布五十由旬。多有諸山浴池。華&#x83D3;豐茂。無",
    "T53n2122_002:0280b09": "數眾鳥和鳴。地生軟草槃縈右旋。色如孔翠。",
    "T53n2122_002:0280b10": "香如婆師。軟若天衣。其地柔軟以足蹈地。地",
    "T53n2122_002:0280b11": "凹四寸。舉足還復。地平如掌無有高下。彼土",
    "T53n2122_002:0280b12": "四面有四阿耨達池。各縱廣百由旬。以七寶",
    "T53n2122_002:0280b13": "砌出四大河。廣十由旬。眾鳥和鳴。彼土無有",
    "T53n2122_002:0280b14": "溝坑荊棘株杌。亦無蚊虻毒蟲。地純眾寶。陰",
    "T53n2122_002:0280b15": "陽調柔四氣和順。百草常生無有冬夏。其土",
    "T53n2122_002:0280b16": "常有自然糠米不種自生。無有糠&#x7CE9;如白華",
    "T53n2122_002:0280b17": "聚。猶忉利天食眾味具足。其土常有自然釜",
    "T53n2122_002:0280b18": "鍑。有摩尼珠名曰焰光。置於鍑下飯熟光滅。",
    "T53n2122_002:0280b19": "不假樵火不勞人功。其土有樹。名曰曲躬。葉",
    "T53n2122_002:0280b20": "葉相次天雨不漏。彼諸男女止宿其下。復有",
    "T53n2122_002:0280b21": "香樹高七十里。華&#x83D3;繁茂。其&#x83D3;熟時皮破自",
    "T53n2122_002:0280b22": "裂自然香出。或高六十里五十里。小者五",
    "T53n2122_002:0280b23": "里。其&#x83D3;熟時皮破自然出種種衣。或出種種",
    "T53n2122_002:0280b24": "嚴身之具。或出種種器。或出種種食。或戲河",
    "T53n2122_002:0280b25": "中有眾寶船。彼方人民欲入中洗浴游戲時。",
    "T53n2122_002:0280b26": "脫衣岸上。乘船中流娛樂訖已度水遇衣便",
    "T53n2122_002:0280b27": "著。先出先著。後出後著。不求本衣。次至香樹",
    "T53n2122_002:0280b28": "樹為曲躬。其人手取樂器調弦。並以妙聲和",
    "T53n2122_002:0280b29": "弦而行詣園娛樂。其土中夜阿耨達龍王數",
    "T53n2122_002:0280c01": "數時起清淨雲。周遍世界而降甘雨。如[聲-耳+牛]牛",
    "T53n2122_002:0280c02": "乳頃以八味水潤澤普洽。於中夜後淨無有",
    "T53n2122_002:0280c03": "翳空中清明。海出涼風微吹人身舉體快樂。",
    "T53n2122_002:0280c04": "其土豐熟人民熾盛。設須飲食以自然糠米",
    "T53n2122_002:0280c05": "著於釜中。以焰光珠置於釜下。飯自然熟珠",
    "T53n2122_002:0280c06": "光自滅。諸有來者自恣食之。其主不起飯終",
    "T53n2122_002:0280c07": "不盡。若其主起飯則盡賜。其飯鮮潔如白",
    "T53n2122_002:0280c08": "華聚。其味如天無有眾病。氣力充足顏色和",
    "T53n2122_002:0280c09": "悅無有衰耗。其土人身顏貌同等不可分別。",
    "T53n2122_002:0280c10": "其貌少壯如閻浮提二十許人。其人口齒平",
    "T53n2122_002:0280c11": "正潔白無間。髮紺青色無有塵垢。髮垂八指",
    "T53n2122_002:0280c12": "齊眉而止。不長不短。若其土人起欲心時。有",
    "T53n2122_002:0280c13": "熟視女人而捨之去。彼女隨往詣園林。若彼",
    "T53n2122_002:0280c14": "女人是彼男子父親母親骨肉中表。不應行",
    "T53n2122_002:0280c15": "欲者樹不曲蔭。各自散去。若非親者樹則曲",
    "T53n2122_002:0280c16": "蔭。隨意娛樂一日二日。或至七日爾乃捨去",
    "T53n2122_002:0280c17": "(立世阿毘曇論云。北洲人不索女不迎妻。不買不賣。若男子欲娶女時諦瞻彼女。若女欲羨男時亦須諦視男子。",
    "T53n2122_002:0280c18": "若不見視餘女報言。是人看汝即為夫妻。男不見女看餘男報言。是女看汝亦為夫妻。若自相見便即相隨其往別",
    "T53n2122_002:0280c19": "處。若多欲者一生之中數唯至五。其中品者或四或三。亦有修行至死無欲。彼人懷妊有惡食者耳)彼",
    "T53n2122_002:0280c20": "人懷妊七日八日便產。隨生男女置於四衢",
    "T53n2122_002:0280c21": "大交道頭捨之而去。有諸行人經過其邊出",
    "T53n2122_002:0280c22": "指含嗽。指出甘乳充遍兒身。過七日已其兒",
    "T53n2122_002:0280c23": "長成與彼人等。男向男眾女向女眾。彼人命",
    "T53n2122_002:0280c24": "終不相哭泣。莊嚴死屍置四衢道捨之而去。",
    "T53n2122_002:0280c25": "有鳥名憂慰禪伽。接彼死屍置於他方(依立世論云。",
    "T53n2122_002:0280c26": "其鳥啄屍將去。至山外而便噉食)又其土人大小便時地為",
    "T53n2122_002:0280c27": "開坼便利訖已地還自合。其土人民無所繫",
    "T53n2122_002:0280c28": "戀亦無蓄積。壽命常定死盡生天。彼人何故",
    "T53n2122_002:0280c29": "壽命常定。其人前世修十善行。身壞命終生",
    "T53n2122_002:0281a01": "&#x6B1D;單越。壽命千歲不增不減。是故彼人壽命",
    "T53n2122_002:0281a02": "正等。若有人能施沙門婆羅門。及施貧窮乞",
    "T53n2122_002:0281a03": "兒疾病困苦者。給其衣食乘輿華鬘塗香床",
    "T53n2122_002:0281a04": "榻房舍。又造塔廟燈燭供養。其人命終生&#x6B1D;",
    "T53n2122_002:0281a05": "單越。壽命千歲不增不減。其土不受十善。舉",
    "T53n2122_002:0281a06": "動自然與十善合。身壞命終生天善處。是故",
    "T53n2122_002:0281a07": "彼人得稱為勝。於三天下其土最上。故秦言",
    "T53n2122_002:0281a08": "最上。立世論云。彼土人民悉皆白淨。人所",
    "T53n2122_002:0281a09": "莊飾。鬚髮翠黑恒如剃周羅。五日頭髮自然",
    "T53n2122_002:0281a10": "長。橫七指無有增減。順正論云。北俱盧洲。形",
    "T53n2122_002:0281a11": "如方座。四邊量等。面各二千。既說界方面各",
    "T53n2122_002:0281a12": "二千。已具其義。邊有二中洲。一矩婆洲。二憍",
    "T53n2122_002:0281a13": "抵婆洲。此二洲皆有人住。第二東弗于逮。",
    "T53n2122_002:0281a14": "依長阿含經云。須彌山東有天下。名弗于逮。",
    "T53n2122_002:0281a15": "其土正圓。縱廣九千由旬。人面像彼地形。有",
    "T53n2122_002:0281a16": "大樹王。名伽藍浮。圍七由旬。高百由旬。枝葉",
    "T53n2122_002:0281a17": "四布五十由旬。造天地經云。東方人物勝閻",
    "T53n2122_002:0281a18": "浮提人。彼土用綿絹共相市易。依長阿含經",
    "T53n2122_002:0281a19": "云。彼土人壽二百歲少出多減(樓炭經云。人壽三百歲也)",
    "T53n2122_002:0281a20": "飯食魚肉(立世論云。自不殺生。不令他殺。若有自死則食其肉)以穀帛珠",
    "T53n2122_002:0281a21": "璣共相市易。人有婚禮嫁娶(立世論云。東弗婆提人。其多欲者。",
    "T53n2122_002:0281a22": "一生之中其數至七。其中品者。或至五六。亦有修行至死無欲。東西二洲人唯無黑色。餘同剡浮提身有種種",
    "T53n2122_002:0281a23": "色。彼人頭髮莊飾剪前被後。上下兩衣著下竟上衣繞身而已)依順正理論云。東",
    "T53n2122_002:0281a24": "勝身洲。東狹西廣。三邊量等。形如半月。東",
    "T53n2122_002:0281a25": "三百五十三邊各二千。此東洲東邊。廣南洲",
    "T53n2122_002:0281a26": "南際。故東如半月。其洲邊有二中洲者。一",
    "T53n2122_002:0281a27": "提訶洲。二毘提訶洲。此二洲皆有人住。第三",
    "T53n2122_002:0281a28": "俱耶尼者。依長阿含經云。須彌山西天下名",
    "T53n2122_002:0281b01": "俱耶尼。其土形如滿月。縱廣八千由旬。人面",
    "T53n2122_002:0281b02": "像彼地形。有大樹王。名曰斤提。圍七由旬。",
    "T53n2122_002:0281b03": "高百由旬。枝葉四布五十由旬(起世經云。於彼樹下有一石牛。",
    "T53n2122_002:0281b04": "高一由旬。以此因緣。名瞿陀尼。此云牛貨)人壽三百歲。以牛馬珠",
    "T53n2122_002:0281b05": "玉共相市易。人物亦勝閻浮提。立世論云。彼",
    "T53n2122_002:0281b06": "土人或自殺生或令他殺。生則食肉同剡浮",
    "T53n2122_002:0281b07": "提人。若眷屬死送喪山中燒屍棄去。或置水",
    "T53n2122_002:0281b08": "中。或埋土裏。或著空地。東西二洲大同剡",
    "T53n2122_002:0281b09": "浮提。婚禮亦同。其欲多者。一生之中數至十",
    "T53n2122_002:0281b10": "二。其中品者數成至十。亦有修行至死無欲。",
    "T53n2122_002:0281b11": "彼人莊飾並皆被髮上下著衣。依順正理論",
    "T53n2122_002:0281b12": "云。西牛貨洲圓如滿月。逕二千五百。周圍七",
    "T53n2122_002:0281b13": "千半。其洲邊有二中洲者。一舍&#x6903;洲。二嗢",
    "T53n2122_002:0281b14": "怛羅漫里拏洲。皆有人住。第四閻浮提者。依",
    "T53n2122_002:0281b15": "長阿含經云。須彌山南有天下。名閻浮提。其",
    "T53n2122_002:0281b16": "土南狹北廣。縱廣七千由旬。人面像此地形。",
    "T53n2122_002:0281b17": "有大樹王。名閻浮提。圍七由旬。高百由旬。",
    "T53n2122_002:0281b18": "枝葉四布五十由旬(起世經云。於此樹下。有閻浮那檀金聚。高二十由旬。",
    "T53n2122_002:0281b19": "以此勝金出此樹下。名閻浮那樹金)復有金翅鳥王樹。名俱利",
    "T53n2122_002:0281b20": "睒婆羅。圍七由旬。高百由旬。枝葉四布五十",
    "T53n2122_002:0281b21": "由旬。阿脩羅王有樹。名曰善盡。圍七由旬。高",
    "T53n2122_002:0281b22": "百由旬。枝葉四布五十由旬。忉利天有樹。名",
    "T53n2122_002:0281b23": "曰晝度。圍七由旬。高百由旬。枝葉四布五",
    "T53n2122_002:0281b24": "十由旬。閻浮提人。人壽百歲。中夭者多。初十",
    "T53n2122_002:0281b25": "無知。二十少知猶未黠了。三十欲意盛。四十",
    "T53n2122_002:0281b26": "所行無端。五十所習不忘。六十慳著。七十",
    "T53n2122_002:0281b27": "體性遲緩。八十無榮飾。九十疾痛。百歲諸",
    "T53n2122_002:0281b28": "根衰耗經於三百冬夏春。三萬六千食中間。",
    "T53n2122_002:0281b29": "或有不具者。立世阿毘曇論云。剡浮提人衣",
    "T53n2122_002:0281c01": "服莊飾種種不同。或有長髮分為兩髻。或有",
    "T53n2122_002:0281c02": "剃落髮鬚。或有頂留一髻餘髮皆除。名周羅",
    "T53n2122_002:0281c03": "髮。或有拔除髮鬚。或剪髮剪鬚。或有編髮。",
    "T53n2122_002:0281c04": "或有被髮。或有剪前被後令圓。或有裸形。或",
    "T53n2122_002:0281c05": "著衣服。覆上露下。或露上覆下。或上下俱覆。",
    "T53n2122_002:0281c06": "或止障前後。此洲人民所食多種不可具述。",
    "T53n2122_002:0281c07": "婚禮市易現事可知。然論云。剡浮提人一生",
    "T53n2122_002:0281c08": "欲事無數無量。不同餘三洲人少欲。亦有修",
    "T53n2122_002:0281c09": "行至死無欲。依順正理論云。南贍部洲有邊",
    "T53n2122_002:0281c10": "洲。一名遮末羅洲。二名筏羅遮羅洲。此二洲",
    "T53n2122_002:0281c11": "中皆有人住。",
    "T53n2122_002:0281c12": "身量部第七",
    "T53n2122_002:0281c13": "[0281c13] 依立世經云。閻浮提人命促至十歲時。身形",
    "T53n2122_002:0281c14": "短小。或長二&#x6429;手三&#x6429;手。於其自身則有八",
    "T53n2122_002:0281c15": "&#x6429;手。毘曇論云。閻浮提人至百歲時。身長三",
    "T53n2122_002:0281c16": "肘半。或長四肘(長阿含經云。長三肘或有不定者大低言之)弗婆提",
    "T53n2122_002:0281c17": "人長八肘。瞿耶尼人長十六肘。&#x6B1D;單越人長",
    "T53n2122_002:0281c18": "三十二肘。",
    "T53n2122_002:0281c19": "壽命部第八",
    "T53n2122_002:0281c20": "[0281c20] 如毘曇說。閻浮提人壽命不定。有其三品。上",
    "T53n2122_002:0281c21": "壽一百二十五歲。中壽一百歲。下壽六十歲。",
    "T53n2122_002:0281c22": "其間中夭者不可勝數。且依劫減時說有此",
    "T53n2122_002:0281c23": "品。若據劫初壽命無量。或至八萬四千。依",
    "T53n2122_002:0281c24": "長阿含經。閻浮提人。人壽百二十歲。中夭者",
    "T53n2122_002:0281c25": "多。東弗于逮人。人壽二百歲(樓炭經云。人壽三百歲)。西",
    "T53n2122_002:0281c26": "俱耶尼人。人壽三百歲。北&#x6B1D;單越人。人壽千",
    "T53n2122_002:0281c27": "歲(餘三方人並有中夭者。唯北洲人定壽千年也)。",
    "T53n2122_002:0281c28": "衣量部第九",
    "T53n2122_002:0281c29": "[0281c29] 依起世經云。閻浮提人身長三肘半。衣長七",
    "T53n2122_002:0282a01": "肘。闊三肘半。瞿陀尼人。弗婆提人。身衣與閻",
    "T53n2122_002:0282a02": "浮提等量。&#x6B1D;單越人身長七肘。衣長十四肘。",
    "T53n2122_002:0282a03": "上下七肘。阿脩羅身長一由旬。衣長二由旬。",
    "T53n2122_002:0282a04": "闊一由旬。重半起利沙(隋言半兩。餘經說阿脩羅大小不定。如毘婆質",
    "T53n2122_002:0282a05": "多阿脩羅。四倍高須彌山)。",
    "T53n2122_002:0282a06": "優劣部第十",
    "T53n2122_002:0282a07": "[0282a07] 長阿含經云。佛告比丘。閻浮提人有三事。勝",
    "T53n2122_002:0282a08": "拘耶尼人。何等為三。一者勇猛強記能造業",
    "T53n2122_002:0282a09": "行。二者勇猛強記勤修梵行。三者勇猛強記",
    "T53n2122_002:0282a10": "佛出其土。拘耶尼人有三事勝閻浮提人。何",
    "T53n2122_002:0282a11": "等為三。一者多牛。二者多羊。三者多珠玉。閻",
    "T53n2122_002:0282a12": "浮提有三事勝弗于逮。何等為三。一者勇猛",
    "T53n2122_002:0282a13": "強記能造業行。二者勇猛強記能修梵行。三",
    "T53n2122_002:0282a14": "者勇猛強記佛出其土。弗于逮有三事勝閻",
    "T53n2122_002:0282a15": "浮提。何等為三。一者其土極廣。二者其土",
    "T53n2122_002:0282a16": "極大。三者其土極妙。閻浮提有三事勝&#x6B1D;單",
    "T53n2122_002:0282a17": "越。何等為三。一者勇猛強記能造業行。二者",
    "T53n2122_002:0282a18": "勇猛強記能修梵行。三者勇猛強記佛出其",
    "T53n2122_002:0282a19": "土。&#x6B1D;單越復有三事勝閻浮提。何等為三。一",
    "T53n2122_002:0282a20": "者無所繫屬。二者無有我所。三者壽定千歲。",
    "T53n2122_002:0282a21": "閻浮提人亦以上三事勝餓鬼趣。餓鬼趣有",
    "T53n2122_002:0282a22": "三事勝閻浮提。何等為三。一者長壽。二者身",
    "T53n2122_002:0282a23": "大。三者他作自受。閻浮提人亦以上三事勝",
    "T53n2122_002:0282a24": "金翅鳥。金翅鳥復有三事勝閻浮提。何等為",
    "T53n2122_002:0282a25": "三。一者長壽。二者身大。三者宮殿。閻浮提",
    "T53n2122_002:0282a26": "以上三事勝阿須倫。阿須倫復有三事勝閻",
    "T53n2122_002:0282a27": "浮提。何等為三。一者宮殿高廣。二者宮殿莊",
    "T53n2122_002:0282a28": "嚴。三者宮殿清淨。閻浮提人以上三事勝四",
    "T53n2122_002:0282a29": "天王天。復以三事勝閻浮提。何等為三。一",
    "T53n2122_002:0282b01": "者長壽。二者端正。三者多樂。閻浮提人亦以",
    "T53n2122_002:0282b02": "上三事。勝忉利天焰摩天兜率天化樂天他",
    "T53n2122_002:0282b03": "化自在天。此諸天復有三事勝閻浮提。何等",
    "T53n2122_002:0282b04": "為三。一者長壽。二者端正。三者多樂。◎",
    "T53n2122_002:0282b05": "◎諸天部第二(此別有二十二部)",
    "T53n2122_002:0282b06": "辯位部會名部業因部受生部界",
    "T53n2122_002:0282b07": "量部身量部衣量部壽量部住處",
    "T53n2122_002:0282b08": "部廣狹部莊飾部奏請部通力部",
    "T53n2122_002:0282b09": "身光部市易部婚禮部飲食部",
    "T53n2122_002:0282b10": "僕乘部眷屬部貴賤部貧富部送",
    "T53n2122_002:0282b11": "終部",
    "T53n2122_002:0282b12": "辯位部第一",
    "T53n2122_002:0282b13": "[0282b13] 如婆沙論中說。天有三十二種。欲界有十。色",
    "T53n2122_002:0282b14": "界有十八。無色界有四。合有三十二天也。第",
    "T53n2122_002:0282b15": "一欲界十天者。一名干手天。二名持華鬘",
    "T53n2122_002:0282b16": "天。三名常放逸天。四名日月星宿天。五名",
    "T53n2122_002:0282b17": "四天王天。六名三十三天(總名忉利天攝)七名炎摩",
    "T53n2122_002:0282b18": "天。八名兜率陀天。九名化樂天。十名他化自",
    "T53n2122_002:0282b19": "在天(初星宿及後四。此五居空。干手華鬘放逸四天忉利。此五在山。具如下第九住處說)第",
    "T53n2122_002:0282b20": "二色界有十八天者。初禪有三天。一名梵眾",
    "T53n2122_002:0282b21": "天。二名梵輔天。三名大梵天(此大梵天無別住處。但於梵輔有",
    "T53n2122_002:0282b22": "層臺高顯嚴博。大梵天王獨於上住。以別群下於此。三天之中梵眾是庶民。梵輔是臣。大梵是君。唯此初禪",
    "T53n2122_002:0282b23": "有其君臣民庶之別。自此已上悉皆無也)二禪之中有三天。一名少",
    "T53n2122_002:0282b24": "光天。二名無量光天。三名光音天。第三禪",
    "T53n2122_002:0282b25": "中亦有三天。一名少淨天。二名無量淨天。三",
    "T53n2122_002:0282b26": "名遍淨天。第四禪中獨有九天。一名福生天。",
    "T53n2122_002:0282b27": "二名福愛天。三名廣果天。四名無想天(此無想天亦無",
    "T53n2122_002:0282b28": "別所。但與廣果同階別處以是外道所居故分二種別名也)五名無煩天。六",
    "T53n2122_002:0282c01": "名無熱天。七名善現天。八名善見天。九名色",
    "T53n2122_002:0282c02": "究竟天(亦名阿迦膩吒天名色界合有十八天)第三無色界中有",
    "T53n2122_002:0282c03": "四天。一名空處天。二名識處天。三名無所有",
    "T53n2122_002:0282c04": "處天。四名非想非非想處天(是名三界總有三十二種天也)問",
    "T53n2122_002:0282c05": "曰。未知此三十二天幾凡幾聖。答曰。二唯凡",
    "T53n2122_002:0282c06": "住。五唯聖住。自餘二十五天凡聖共住。所言",
    "T53n2122_002:0282c07": "二唯凡住者。一是初禪大梵天王。二是四禪",
    "T53n2122_002:0282c08": "中無想天中。唯是外道所居。問曰。何故此二",
    "T53n2122_002:0282c09": "唯凡住耶。答曰。為大梵天王不達業因。唯",
    "T53n2122_002:0282c10": "說我能造化一切天地人物。恃此高慢輕蔑",
    "T53n2122_002:0282c11": "一切聖人。故不與居。又無想天中唯是外道",
    "T53n2122_002:0282c12": "修無想定以生其中。受五百劫無心之報。外",
    "T53n2122_002:0282c13": "道不達謂為涅槃。受報畢已必起邪見來生",
    "T53n2122_002:0282c14": "地獄。以是義故。一切聖人亦不生中也。所言",
    "T53n2122_002:0282c15": "五唯聖人居者。謂從廣果已上無煩無熱等",
    "T53n2122_002:0282c16": "五淨居天。唯是那含羅漢之所住也。縱凡生",
    "T53n2122_002:0282c17": "彼天者要是進向那含身。得四禪發於無漏",
    "T53n2122_002:0282c18": "起熏禪業。或起一品乃至五品。方乃得生。",
    "T53n2122_002:0282c19": "凡夫無此熏禪業故不得生也。若言那含生",
    "T53n2122_002:0282c20": "彼理則無疑。問曰。阿羅漢既是無生。何故亦",
    "T53n2122_002:0282c21": "云生彼天者。答曰。此應言欲界那含生彼而",
    "T53n2122_002:0282c22": "得羅漢。非謂先是羅漢而生彼也。自餘二十",
    "T53n2122_002:0282c23": "五天凡聖共居。不言可悉。若總據大小乘說。",
    "T53n2122_002:0282c24": "合有四天。故涅槃經云。有四種天。一世間天。",
    "T53n2122_002:0282c25": "二生天。三淨天。四義天。世間天者如諸國王。",
    "T53n2122_002:0282c26": "生天者從四天王乃至非想非無想天。淨天",
    "T53n2122_002:0282c27": "者從須陀洹至辟支佛。義天者十住菩薩摩",
    "T53n2122_002:0282c28": "訶薩。以何義故。十住菩薩名為義天。以能善",
    "T53n2122_002:0282c29": "解諸法義見一切法是空義故。",
    "T53n2122_002:0283a01": "會名部第二",
    "T53n2122_002:0283a02": "[0283a02] 第一四天王者。依長阿含經云。東方天王名",
    "T53n2122_002:0283a03": "多羅&#x54A4;。此云治國主(智度論云提頭賴吒)領乾闥婆及",
    "T53n2122_002:0283a04": "毘舍闍神將。護弗婆提人不令侵害。南方天",
    "T53n2122_002:0283a05": "王名毘&#x7460;璃。此云增長主(智度論名毘樓勒叉)領鳩槃茶",
    "T53n2122_002:0283a06": "及薜荔神。將護閻浮提人。西方天王名毘留",
    "T53n2122_002:0283a07": "博叉。此云雜語主(智度論云毘樓博叉)領一切諸龍及富",
    "T53n2122_002:0283a08": "單那。將護瞿耶尼人。北方天王名毘沙門。此",
    "T53n2122_002:0283a09": "云多聞主。領夜叉及羅剎。將護&#x6B1D;單越人。",
    "T53n2122_002:0283a10": "智度論云。天帝釋具依梵音應云提婆那因。",
    "T53n2122_002:0283a11": "釋迦者(秦言能也)提婆(言天)因(言主)合而言之。是",
    "T53n2122_002:0283a12": "能天主也。須夜摩天者(秦言妙善)兜率陀者(秦言妙足)",
    "T53n2122_002:0283a13": "須涅蜜陀者(秦言化樂)婆舍跋提者(秦言他化自在天也)梵",
    "T53n2122_002:0283a14": "天王名曰尸棄(秦言大頂別云大器)首陀婆天者(秦言淨居天。且依",
    "T53n2122_002:0283a15": "智度論逐要釋。此少多自外天。已上天名具如婆沙論為文煩故不可具錄也)中阿含經",
    "T53n2122_002:0283a16": "云。時有異比丘。來詣佛所稽首佛足。退住一",
    "T53n2122_002:0283a17": "面白佛言。世尊。何因緣名釋提桓因。佛告",
    "T53n2122_002:0283a18": "比丘。釋提桓因本為人時行於[去*頁]施。沙門婆",
    "T53n2122_002:0283a19": "羅門貧窮困苦。施以飲食錢財燈明等。以堪",
    "T53n2122_002:0283a20": "能故名釋提桓因。復何因緣名富蘭陀羅。告",
    "T53n2122_002:0283a21": "曰。彼本為人時數數行施。衣被飲食乃至燈",
    "T53n2122_002:0283a22": "明。故名富蘭陀羅。復何因緣故名摩訶婆。告",
    "T53n2122_002:0283a23": "曰。本為人時名摩伽婆。即以本為名。復何因",
    "T53n2122_002:0283a24": "緣故名娑婆婆。告曰。本為人時以婆詵私衣",
    "T53n2122_002:0283a25": "布施供養。故名娑婆婆。復何因緣故名憍尸",
    "T53n2122_002:0283a26": "迦。告曰。本為人時為憍尸迦姓故。復何因緣",
    "T53n2122_002:0283a27": "故名舍脂&#x9262;低。告曰。彼舍脂為天帝釋第一",
    "T53n2122_002:0283a28": "天后。復何因緣故名千眼。告曰。本為人時聰",
    "T53n2122_002:0283a29": "明智慧。於一坐間思千種義觀察稱量故。復",
    "T53n2122_002:0283b01": "何因緣故名因提利。告曰。天帝於諸三十二",
    "T53n2122_002:0283b02": "天為主故。佛告比丘。然彼釋提桓因本為人",
    "T53n2122_002:0283b03": "時。受持七種受得天帝釋。何等為七。謂供養",
    "T53n2122_002:0283b04": "父母乃至等行惠施。如經偈說。為天帝釋。",
    "T53n2122_002:0283b05": "業因部第三",
    "T53n2122_002:0283b06": "[0283b06] 問曰。六趣之報造何業生。答曰。依智度論說。",
    "T53n2122_002:0283b07": "六趣之業不過善惡。各有三品。上者生天。中",
    "T53n2122_002:0283b08": "者生人。下者生四惡趣。若依此義。但善上品",
    "T53n2122_002:0283b09": "即得生天。不分散定別耶。若依業報差別經",
    "T53n2122_002:0283b10": "中。具說十善得生天趣具分定散三界差別。",
    "T53n2122_002:0283b11": "經云。復有十善能令眾生得欲界天報。具修",
    "T53n2122_002:0283b12": "增上十善得生欲界天報。此則欲界散善業",
    "T53n2122_002:0283b13": "也。復有十業能令眾生得色界天報。為修有",
    "T53n2122_002:0283b14": "漏十善與定相應。此則色界定善業也。復有",
    "T53n2122_002:0283b15": "四業能令眾生得無色界天報。一者謂過一",
    "T53n2122_002:0283b16": "切色想滅一切有對想入空處定。二者過一",
    "T53n2122_002:0283b17": "切空處定入識處定。三者過一切識處定入",
    "T53n2122_002:0283b18": "無所有處定。四者過一切無所有處定入非",
    "T53n2122_002:0283b19": "想非非想處定。以是四業得無色界報。若爾",
    "T53n2122_002:0283b20": "此界何故不言十善業者。應言此界是無色",
    "T53n2122_002:0283b21": "報雜色而修遠離身口。是故據地但言四業",
    "T53n2122_002:0283b22": "不就十善也。然上來所說皆是如來分別業",
    "T53n2122_002:0283b23": "報因果相當不差異也。若依善戒經說。僧持",
    "T53n2122_002:0283b24": "二百五十戒。尼持三百七十八戒。亦是生天",
    "T53n2122_002:0283b25": "之業。故四分律偈云。",
    "T53n2122_002:0283b26": " 明人能護戒  能得三種樂",
    "T53n2122_002:0283b27": " 名譽及利養  死得生天上",
    "T53n2122_002:0283b28": "[0283b28] 此據欲界天說。又如正法念經說。或因持戒",
    "T53n2122_002:0283b29": "不殺不盜不婬。由斯三善亦得生天。此亦生",
    "T53n2122_002:0283c01": "欲界天。因別時之說。然非局此三即得生天",
    "T53n2122_002:0283c02": "也。又如溫室經說。洒僧淨業亦得生天及",
    "T53n2122_002:0283c03": "上界報。此亦別時之意。非將洒僧散善得",
    "T53n2122_002:0283c04": "生上界。但是欲界天報。又如涅槃經說。慈母",
    "T53n2122_002:0283c05": "於恒河救兒。兒母俱死得生梵天。此是散心",
    "T53n2122_002:0283c06": "之慈。不以餘定善助。豈得生天。此但據遠因。",
    "T53n2122_002:0283c07": "非局散慈則得上生。亦如一聞涅槃不墮四",
    "T53n2122_002:0283c08": "趣。義亦如是。故正法念經云。若身不殺盜婬",
    "T53n2122_002:0283c09": "口不妄語不綺語不兩舌不惡口。持此七戒",
    "T53n2122_002:0283c10": "得生四天王天。若能持七種戒得生化生天。",
    "T53n2122_002:0283c11": "此有上中下。若持不殺戒得生四天王處。若",
    "T53n2122_002:0283c12": "持不殺不盜得生三十三天。若持不殺不盜",
    "T53n2122_002:0283c13": "不邪婬得生夜摩天。若持不殺不盜不邪婬",
    "T53n2122_002:0283c14": "不妄語兩舌惡口綺語得生兜率陀天。受世",
    "T53n2122_002:0283c15": "間戒信奉佛戒。不殺不盜不邪婬不妄語兩",
    "T53n2122_002:0283c16": "舌惡口綺語。得生化樂天他化自在天。又長",
    "T53n2122_002:0283c17": "阿含經云。先於佛所淨修梵行。於此命終生",
    "T53n2122_002:0283c18": "忉利天。使彼諸天增益五福。一者天壽。二者",
    "T53n2122_002:0283c19": "天色。三者天名稱。四者天樂。五者天威德。又",
    "T53n2122_002:0283c20": "雜阿含經云。爾時世尊告比丘。過去世時。拘",
    "T53n2122_002:0283c21": "薩羅國有彈琴人。名曰鹿牛。於拘薩羅國人",
    "T53n2122_002:0283c22": "間游行止息野中。有六廣大天宮天女。來至",
    "T53n2122_002:0283c23": "拘薩羅國鹿牛彈琴人所。語鹿牛彈琴人言。",
    "T53n2122_002:0283c24": "阿舅阿舅。為我彈琴我當歌舞。鹿牛彈琴者",
    "T53n2122_002:0283c25": "言。如是姊妹我當為汝彈琴。汝當語我是何",
    "T53n2122_002:0283c26": "人何由生此。天女答言。阿舅且彈琴。我當歌",
    "T53n2122_002:0283c27": "舞於頌歌中自說所以生此因緣。彼人即",
    "T53n2122_002:0283c28": "便彈琴。彼六天女即便歌舞。",
    "T53n2122_002:0283c29": "[0283c29] 第一天女說偈歌言。",
    "T53n2122_002:0284a01": " 若男子女人  勝妙衣惠施",
    "T53n2122_002:0284a02": " 施衣因緣故  所生得殊勝",
    "T53n2122_002:0284a03": " 施所愛念物  生天隨所欲",
    "T53n2122_002:0284a04": " 見我居宮殿  乘虛而游行",
    "T53n2122_002:0284a05": " 天身如金聚  天女百中勝",
    "T53n2122_002:0284a06": " 觀察斯福德  迴向中之最",
    "T53n2122_002:0284a07": "[0284a07] 第二天女復說偈言。",
    "T53n2122_002:0284a08": " 若男子女人  勝妙香惠施",
    "T53n2122_002:0284a09": " 愛念可意施  生天隨所欲",
    "T53n2122_002:0284a10": " 見我處宮殿  乘虛而游行",
    "T53n2122_002:0284a11": " 天身若金聚  天女百中勝",
    "T53n2122_002:0284a12": " 觀察斯福德  迴向中之最",
    "T53n2122_002:0284a13": "[0284a13] 第三天女復說偈言。",
    "T53n2122_002:0284a14": " 若男子女人  以食而惠施",
    "T53n2122_002:0284a15": " 可意愛念施  生天隨所欲",
    "T53n2122_002:0284a16": " 見我居宮殿  乘虛而游行",
    "T53n2122_002:0284a17": " 天身如金聚  天女百中勝",
    "T53n2122_002:0284a18": " 觀察斯福德  迴向中之最",
    "T53n2122_002:0284a19": "[0284a19] 第四天女復說偈言。",
    "T53n2122_002:0284a20": " 憶念餘生時  曾為人婢使",
    "T53n2122_002:0284a21": " 不盜不貪嗜  勤修不懈怠",
    "T53n2122_002:0284a22": " 量腹自節身  分餐救貧人",
    "T53n2122_002:0284a23": " 今見居宮殿  乘虛而遊行",
    "T53n2122_002:0284a24": " 天身如金聚  天女百中勝",
    "T53n2122_002:0284a25": " 觀察斯福德  供養中為最",
    "T53n2122_002:0284a26": "[0284a26] 第五天女復說偈言。",
    "T53n2122_002:0284a27": " 憶念餘生時  為人作子婦",
    "T53n2122_002:0284a28": " 嫜嫗性狂暴  常加&#x9E81;惱言",
    "T53n2122_002:0284a29": " 執節脩婦禮  卑遜而奉順",
    "T53n2122_002:0284b01": " 今見處宮殿  乘虛而遊行",
    "T53n2122_002:0284b02": " 天身如金聚  天女百中勝",
    "T53n2122_002:0284b03": " 觀察斯福德  供養中為最",
    "T53n2122_002:0284b04": "[0284b04] 第六天女復說偈言。",
    "T53n2122_002:0284b05": " 昔曾見行路  比丘比丘尼",
    "T53n2122_002:0284b06": " 從其聞正法  一宿受齋戒",
    "T53n2122_002:0284b07": " 今見處天宮  乘虛而游行",
    "T53n2122_002:0284b08": " 天身如金聚  天女百中勝",
    "T53n2122_002:0284b09": " 觀察斯福德  迴向中之最",
    "T53n2122_002:0284b10": "[0284b10] 爾時拘薩羅國鹿牛彈琴人而說偈言。",
    "T53n2122_002:0284b11": " 我今善來此  拘薩羅林中",
    "T53n2122_002:0284b12": " 得見此天女  具足妙天身",
    "T53n2122_002:0284b13": " 既見又聞說  當增修善業",
    "T53n2122_002:0284b14": " 緣今修功德  亦得生天上",
    "T53n2122_002:0284b15": "[0284b15] 說是語已此諸天女即沒不見。",
    "T53n2122_002:0284b16": "受生部第四",
    "T53n2122_002:0284b17": "[0284b17] 第一四天王天受生者。依長阿含智度論等。",
    "T53n2122_002:0284b18": "四天王天皆有婚嫁。行欲如人然受化生。初",
    "T53n2122_002:0284b19": "生如二歲小兒在其膝上(依順正理論云。如五歲小兒別經云。男生",
    "T53n2122_002:0284b20": "坐母右膝女生坐母左膝上也)兒來未久便知飢渴。自然寶",
    "T53n2122_002:0284b21": "器盛百味食。若福多者飯色自白。中者青色。",
    "T53n2122_002:0284b22": "下者赤色。若渴寶器甘露漿。如食之色。飲不",
    "T53n2122_002:0284b23": "留停如蘇投火。食訖便與諸天等量。初生",
    "T53n2122_002:0284b24": "出時憶昔往業。戲已忘念。第二忉利天受生",
    "T53n2122_002:0284b25": "者。依毘耶婆仙人。問佛經云。大仙當知。三十",
    "T53n2122_002:0284b26": "三天遊戲受樂。於樹林中行見彼天子天女",
    "T53n2122_002:0284b27": "同一處坐。心喜愛樂速生彼處。如線穿珠牽",
    "T53n2122_002:0284b28": "線珠走。不生異道。即於生時彼天婦女手華",
    "T53n2122_002:0284b29": "生。彼女見已自知有兒。即以此華授與夫",
    "T53n2122_002:0284c01": "言。若今得子可生歡喜。彼天見之喜心增",
    "T53n2122_002:0284c02": "上。必知其妻得天童子。二天心喜七日滿已",
    "T53n2122_002:0284c03": "長髮旋動。清淨無垢天衣具足。即彼天來生",
    "T53n2122_002:0284c04": "七日之中憶念我某處退生此天中某我父母",
    "T53n2122_002:0284c05": "我作善業極生喜。喜生已則心欲得即便行。",
    "T53n2122_002:0284c06": "往詣彼處如醉象行。臂如象鼻洪圓纖長胸",
    "T53n2122_002:0284c07": "則平正。臂如金色上下身&#x9E81;中身則細。行則",
    "T53n2122_002:0284c08": "庠審深心勇健。腰如弓弝背骨平直。兩髀洪",
    "T53n2122_002:0284c09": "滿如芭蕉樹。善知天法髭鬚短細天香甚香。",
    "T53n2122_002:0284c10": "爪甲赤薄身體香潔。無主莊嚴取以嚴身。天",
    "T53n2122_002:0284c11": "無病苦。於宮殿中次第漸行。見無主天女",
    "T53n2122_002:0284c12": "見天童子。一切悉來圍遶而住。作如是言。聖",
    "T53n2122_002:0284c13": "子善來。此汝宮殿。我無夫主。久離夫主。獨有",
    "T53n2122_002:0284c14": "童子。我今年少。妙色具足。應相供養。乳若金",
    "T53n2122_002:0284c15": "瓶。面如蓮華開敷之色。如雲電行端正可",
    "T53n2122_002:0284c16": "喜。我是天女。今相供養奉給走使。此戲樂處。",
    "T53n2122_002:0284c17": "如是婦女而來近之奉給供養。彼三十三天",
    "T53n2122_002:0284c18": "有善法堂。天眾集處。有八萬四千柱。皆是眾",
    "T53n2122_002:0284c19": "寶所成。入者無諸惡觸蚊虻等過。亦無眠睡",
    "T53n2122_002:0284c20": "懈怠頻申等過。無量百千天女欲心戲笑。無",
    "T53n2122_002:0284c21": "有嫉心&#x9B2A;諍等過。頰淨無垢如月鏡輪。天女",
    "T53n2122_002:0284c22": "之法以香彩色用點頰額以莊嚴面。天女詠",
    "T53n2122_002:0284c23": "聲共相娛樂。起世經云彼於天中。或在天子。",
    "T53n2122_002:0284c24": "或在天女。或於坐處。或兩膝內。或兩股間",
    "T53n2122_002:0284c25": "忽然而生。初生出時即如人間十二歲兒。若",
    "T53n2122_002:0284c26": "是天男即在天子坐處膝邊隨一處生。若是",
    "T53n2122_002:0284c27": "天女即在天女兩股內生。既出生已彼天即",
    "T53n2122_002:0284c28": "稱是我兒女。初生之時以自業故得三種念。",
    "T53n2122_002:0284c29": "一自知從某處死。二自知今此處生。三知彼",
    "T53n2122_002:0285a01": "生。是此業果是此福報。作是念已。便思念食。",
    "T53n2122_002:0285a02": "即於其前有眾寶器。自然盛滿天須陀味種",
    "T53n2122_002:0285a03": "種異色。有眾寶器其須陀味色最白淨。若報",
    "T53n2122_002:0285a04": "中者其色稍赤。若福下者其色稍黑。彼天子",
    "T53n2122_002:0285a05": "以手把取天須陀味。內其口中。即漸消融如",
    "T53n2122_002:0285a06": "蘇置火。即自消融無復形影。若有渴時即於",
    "T53n2122_002:0285a07": "其前有天寶器盛滿天酒。隨福上中下白赤",
    "T53n2122_002:0285a08": "黑色。略說如前。入口消融亦同前說。飲食",
    "T53n2122_002:0285a09": "既訖身遂長大。&#x9E81;細高下與舊男女等無有",
    "T53n2122_002:0285a10": "異。此諸天子天女等。身既充足各隨意趣。或",
    "T53n2122_002:0285a11": "詣園苑看其樹。自然種種衣服瓔珞華鬘飲",
    "T53n2122_002:0285a12": "食音樂低垂。隨取無量億數。諸天玉女在此",
    "T53n2122_002:0285a13": "園中未見如是。以業熟故。了了分明。憶宿",
    "T53n2122_002:0285a14": "世事如視掌中。由見天女迷諸色故。正念覺",
    "T53n2122_002:0285a15": "智此心即滅。既失前念著現在欲。口唯唱",
    "T53n2122_002:0285a16": "言。此等皆是。天玉女耶。天玉女耶。此則名為",
    "T53n2122_002:0285a17": "欲愛所縛。順正理論云。諸天初受生時。身量",
    "T53n2122_002:0285a18": "云何。且六欲諸天初生。如次如五六七八九",
    "T53n2122_002:0285a19": "十歲人。生已身形速得圓滿。色界天眾。於初",
    "T53n2122_002:0285a20": "生時。身量周圓。具妙衣服。一切天眾皆作聖",
    "T53n2122_002:0285a21": "言。為彼言詞同中印度。然不由學自解典言。",
    "T53n2122_002:0285a22": "界量部第五",
    "T53n2122_002:0285a23": "[0285a23] 依起世經云。須彌山下別有三級諸神住處。",
    "T53n2122_002:0285a24": "其最下級縱廣正等六十由旬。其第二級縱",
    "T53n2122_002:0285a25": "廣正等四十由旬。其最上級縱廣正等二十",
    "T53n2122_002:0285a26": "由旬。皆有七重牆院。乃至諸鳥各出妙音莫",
    "T53n2122_002:0285a27": "不具足。此三級中皆有夜叉住。須彌山半高",
    "T53n2122_002:0285a28": "四萬二千由旬。有四大天王所居宮殿。須彌",
    "T53n2122_002:0285a29": "山上有三十三天宮殿帝釋所居。三十三天",
    "T53n2122_002:0285b01": "已上一倍有夜摩天。又更一倍有兜率天。又",
    "T53n2122_002:0285b02": "更一倍有化樂天。又更一倍有他化自在天。",
    "T53n2122_002:0285b03": "他化天上又更一倍有梵身天。梵身天下於",
    "T53n2122_002:0285b04": "其中間有羅摩波旬諸宮殿。倍梵身天上有",
    "T53n2122_002:0285b05": "光音天。倍光音天上有遍淨天。倍遍淨天上",
    "T53n2122_002:0285b06": "有廣果天。倍廣果天上有不&#x9E81;天。不&#x9E81;天下",
    "T53n2122_002:0285b07": "其間別有諸天宮殿所居之處。名無想眾生。",
    "T53n2122_002:0285b08": "倍不&#x9E81;天上有不煩天。倍不煩天上有善見",
    "T53n2122_002:0285b09": "天。倍善見天上有善現天。倍善現天上有阿",
    "T53n2122_002:0285b10": "迦尼吒諸天宮殿。阿迦尼吒天已上更有天。",
    "T53n2122_002:0285b11": "名無邊空處。無邊識處。無所有處。非想非非",
    "T53n2122_002:0285b12": "想處。此等皆名諸天住處。如是界分眾生居",
    "T53n2122_002:0285b13": "住。若來若去。若生若滅。邊際所極。此世界中",
    "T53n2122_002:0285b14": "所有眾生。生老病死墮是道中。至此不過。是",
    "T53n2122_002:0285b15": "名娑婆世界。無量剎土諸餘十方亦復如是。",
    "T53n2122_002:0285b16": "又立世阿毘曇論云。從剡浮提向下二萬由",
    "T53n2122_002:0285b17": "旬。是無間地獄。從剡浮提向下一萬由旬。是",
    "T53n2122_002:0285b18": "焰摩世間地獄處。此二中間有餘地獄(計亦有遠",
    "T53n2122_002:0285b19": "近此論不述也)從此向上四萬由旬。是四天王住處。從",
    "T53n2122_002:0285b20": "此向上八萬由旬。是三十三天住處。從此向",
    "T53n2122_002:0285b21": "上十六萬由旬。是夜摩天住處。從此向上三",
    "T53n2122_002:0285b22": "億二萬由旬。是兜率陀天住處。從此向上六",
    "T53n2122_002:0285b23": "億四萬由旬。是化樂天住處。從此向上十二",
    "T53n2122_002:0285b24": "億八萬由旬。是他化自在天住處。有比丘問",
    "T53n2122_002:0285b25": "佛。世尊。從剡浮提至梵處近遠如何。佛言。",
    "T53n2122_002:0285b26": "比丘。從剡浮提至梵處。甚遠甚高。譬如九",
    "T53n2122_002:0285b27": "月十五日月圓滿時。若有一人在彼梵處。放",
    "T53n2122_002:0285b28": "一百丈方石墜向下界。中間無礙。到於後歲",
    "T53n2122_002:0285b29": "九月圓滿時。至剡浮提地。無量光天復遠一",
    "T53n2122_002:0285c01": "倍。從無量光天至遍勝光天復遠一倍。從遍",
    "T53n2122_002:0285c02": "勝天至少淨天復遠一倍。從少淨天至無量",
    "T53n2122_002:0285c03": "淨天復遠一倍。從無量淨天至遍淨天復遠",
    "T53n2122_002:0285c04": "一倍。從遍淨天至無雲天復遠一倍。從無雲",
    "T53n2122_002:0285c05": "天至福生天復遠一倍。從福生天至廣果天",
    "T53n2122_002:0285c06": "復遠一倍。從廣果天至無想天復遠一倍。從",
    "T53n2122_002:0285c07": "無想天至善現天復遠一倍。從善現天至善",
    "T53n2122_002:0285c08": "見天復遠一倍。從善見天至不煩天復遠一",
    "T53n2122_002:0285c09": "倍。從不煩天至不燒天復遠一倍。從不燒天",
    "T53n2122_002:0285c10": "至阿迦尼吒天復遠一倍。而說偈言。",
    "T53n2122_002:0285c11": " 從阿迦尼吒  至剡浮提地",
    "T53n2122_002:0285c12": " 放大密石山  六萬五千年",
    "T53n2122_002:0285c13": " 五百三十五  中間若無礙",
    "T53n2122_002:0285c14": " 方至於剡浮",
    "T53n2122_002:0285c15": "[0285c15] 智度論云。譬如從色界初際下一丈石。經一",
    "T53n2122_002:0285c16": "萬八千三百八十三年。方至於地。◎"
}