{
    "X31n0607_003:0241a06": "妙法蓮華經科註卷第三",
    "X31n0607_003:0241a08": "姚秦三藏法師　鳩摩羅什奉　詔譯",
    "X31n0607_003:0241a09": "上天竺講寺住山比丘　一如　集註",
    "X31n0607_003:0241a10": "妙法蓮華經藥草喻品第五",
    "X31n0607_003:0241a11": "此品具山川雲雨獨以藥草標名者土地是能生",
    "X31n0607_003:0241a12": "雲雨是能潤草木是所生所潤所生所潤通皆有",
    "X31n0607_003:0241a13": "用而藥草用強有漏諸善悉能除惡而無漏之善",
    "X31n0607_003:0241a14": "為最無漏眾中四大弟子以長者窮子之譬領佛",
    "X31n0607_003:0241a15": "火宅之喻深會聖心今如來述其得解以喻其人",
    "X31n0607_003:0241a16": "故稱藥草喻品妙樂云問若從佛述應云草木及",
    "X31n0607_003:0241a17": "以地雨今品既是述成之文如何但指聲聞中草",
    "X31n0607_003:0241a18": "云四大弟子等耶答實如所問言通意別故云藥",
    "X31n0607_003:0241a19": "草言別意通且指聲聞。△三藥草品如來述成二",
    "X31n0607_003:0241a20": "初略述成二初雙述善哉。",
    "X31n0607_003:0241a21": "爾時世尊(至)善說如來真實功德誠如所言。",
    "X31n0607_003:0241a22": "兩稱善哉者雙述也一善哉述其兩處領實一善",
    "X31n0607_003:0241a23": "哉述其兩處領權善說如來真實功德者辭致曲",
    "X31n0607_003:0241a24": "巧故言善說皆是佛法故言真實真實是述其領",
    "X31n0607_003:0241b01": "實功德是述其領權誠如所言者印定之旨也妙",
    "X31n0607_003:0241b02": "樂云兩處者謂方便火宅即法譬二周也。△二領",
    "X31n0607_003:0241b03": "所不及。",
    "X31n0607_003:0241b04": "如來復有無量無邊阿僧祇功德(至)說不能盡。",
    "X31n0607_003:0241b05": "二乘齊教止領二乘得益不道人天及藏通別菩",
    "X31n0607_003:0241b06": "薩得益是為領所不及也妙樂云領所不及者舉",
    "X31n0607_003:0241b07": "迦葉之不及顯餘類之有分又說不能盡之言寄",
    "X31n0607_003:0241b08": "之以明不盡佛說不盡況迦葉耶。△二廣述成二",
    "X31n0607_003:0241b09": "初長行二初法說二初舉法王不虗。",
    "X31n0607_003:0241b10": "迦葉當知如來是諸法之王若有所說皆不虗也。",
    "X31n0607_003:0241b11": "佛法雖多不出權實權實之外更無別法而向言",
    "X31n0607_003:0241b12": "無量者此意難信故舉法王發言誠諦以勸信也。",
    "X31n0607_003:0241b13": "△二述開三顯一二初約教明開權顯實二初約",
    "X31n0607_003:0241b14": "教述開權。",
    "X31n0607_003:0241b15": "於一切法以智方便而演說之。",
    "X31n0607_003:0241b16": "一切法者謂七方便法也此法雖多以方便波羅",
    "X31n0607_003:0241b17": "密隨其類音說之無不逗會為人天說戒善為二",
    "X31n0607_003:0241b18": "乘說諦緣為三藏菩薩說事度為通教說無生為",
    "X31n0607_003:0241b19": "別教說次第開如來藏是名述其領開三也。△二",
    "X31n0607_003:0241b20": "約教述顯實。",
    "X31n0607_003:0241b21": "其所說法皆悉到於一切智地。",
    "X31n0607_003:0241b22": "地者實相也究竟非二故名為一其性廣博故名",
    "X31n0607_003:0241b23": "為切寂而常照故名為智無住之本立一切法故",
    "X31n0607_003:0241b24": "名為地妙樂云究竟等者此明諸權皆歸實相是",
    "X31n0607_003:0241c01": "故三教教智未會不名為一寂而常照者智所依",
    "X31n0607_003:0241c02": "地能生諸智故名智地地即無住本也。△二約智",
    "X31n0607_003:0241c03": "明開權顯實二初約智述開權。",
    "X31n0607_003:0241c04": "如來觀知一切諸法之所歸趣(至)通達無礙。",
    "X31n0607_003:0241c05": "觀一切所歸趣是權實能照權也知一切所歸趣",
    "X31n0607_003:0241c06": "是權智能識藥也知深心所行是權智能知病也",
    "X31n0607_003:0241c07": "藥病俱是權法權法各有歸趣戒善等近趣人天",
    "X31n0607_003:0241c08": "若作遠緣低頭舉手遠趣佛果念處道品等近趣",
    "X31n0607_003:0241c09": "涅槃若作福德莊嚴汝等所行是菩薩道遠趣寶",
    "X31n0607_003:0241c10": "所乃至六度通別等法近遠歸趣途轍不同可解",
    "X31n0607_003:0241c11": "深心所行有二種若深心著於依正者起深重十",
    "X31n0607_003:0241c12": "惡障人天乘若深心著於所執法者起四倒三道",
    "X31n0607_003:0241c13": "六蔽四住五住障四聖乘當知深心病相不同如",
    "X31n0607_003:0241c14": "來以權智照之通達無礙也。△二約智述顯實。",
    "X31n0607_003:0241c15": "又於諸法究盡明了示諸眾生一切智慧。",
    "X31n0607_003:0241c16": "又於諸法究盡明了者是實智能照實也一切權",
    "X31n0607_003:0241c17": "法無不入實故言究盡佛眼所見故言明實智所",
    "X31n0607_003:0241c18": "知故言了若此智照此藥此病不照彼藥彼病彼",
    "X31n0607_003:0241c19": "智照彼不能照此種別不同者權智照也一智徧",
    "X31n0607_003:0241c20": "照一切藥一切病實智照也能示眾生如此圓融",
    "X31n0607_003:0241c21": "境智故言一切智慧也又上權智文中言通達無",
    "X31n0607_003:0241c22": "礙者是約權論實今實智文中言又於諸法者是",
    "X31n0607_003:0241c23": "約實論權二文互現者正明實是權實權是實權",
    "X31n0607_003:0241c24": "當知究竟非權非實非差別非不差別以智方便",
    "X31n0607_003:0242a01": "權有差別悉到智地則無差別。△二譬說二初正",
    "X31n0607_003:0242a02": "明二初開譬二初有差別譬述權教智六初土地",
    "X31n0607_003:0242a03": "譬。",
    "X31n0607_003:0242a04": "迦葉譬如三千大千世界山川谿谷土地。",
    "X31n0607_003:0242a05": "大千世界譬眾生世間山川谿谷譬五陰世間世",
    "X31n0607_003:0242a06": "界無別法為山川溪谷土地所成眾生無別法為",
    "X31n0607_003:0242a07": "五陰所成土地既通譬識陰則山川谿谷譬餘四",
    "X31n0607_003:0242a08": "陰又別譬者山譬菩薩五陰川譬支佛五陰谿譬",
    "X31n0607_003:0242a09": "聲聞五陰土地譬天五陰谷下譬人五陰一一五",
    "X31n0607_003:0242a10": "陰皆有習因習果所依猶山川等為草木種子質",
    "X31n0607_003:0242a11": "幹所依也。○川者(穿也水大能通穿者曰川凡通水之處俱名川也)谷者",
    "X31n0607_003:0242a12": "(水注于溪又泉之通川曰谷谷穀欲二音並通)。△二卉木譬。",
    "X31n0607_003:0242a13": "所生卉木藂林及諸藥艸種類若干名色各異。",
    "X31n0607_003:0242a14": "卉是艸之都名木是樹之總稱眾艸成藂眾樹成",
    "X31n0607_003:0242a15": "林治病力用勝者稱為藥如善法皆能治惡而無",
    "X31n0607_003:0242a16": "漏善治惑義勝故譬藥艸五乘七方便因果種子",
    "X31n0607_003:0242a17": "不一故言種類若干如是種類各有稱謂即是名",
    "X31n0607_003:0242a18": "各有體相即是色故言名色各異。△三密雲譬。",
    "X31n0607_003:0242a19": "密雲彌布徧覆三千大千世界。",
    "X31n0607_003:0242a20": "密雲者譬佛三密也雲有形色譬佛應世即身密",
    "X31n0607_003:0242a21": "雲能覆蔭譬佛慈悲即意密下文雷聲遠震譬佛",
    "X31n0607_003:0242a22": "說教即口密以慈悲薰應身說法徧十法界故言",
    "X31n0607_003:0242a23": "彌布也妙樂云凡言三密必約應化若自受用報",
    "X31n0607_003:0242a24": "及平等法身何所論密。△四注雨譬。",
    "X31n0607_003:0242b01": "一時等澍。",
    "X31n0607_003:0242b02": "譬佛用口密八音四辯宣注法雨利潤眾生也。△",
    "X31n0607_003:0242b03": "五受潤譬。",
    "X31n0607_003:0242b04": "其澤普洽卉木藂林(至)大根大莖大枝大葉。",
    "X31n0607_003:0242b05": "法雨普潤七種眾生心地所有習因種子即生名",
    "X31n0607_003:0242b06": "為普洽根莖枝葉者信為根戒為莖定為枝慧為",
    "X31n0607_003:0242b07": "葉次第相資故譬此四也小根莖等即人天信戒",
    "X31n0607_003:0242b08": "中根莖等即二乘信戒定慧大根莖等即菩薩信",
    "X31n0607_003:0242b09": "戒定慧也妙樂云五乘皆藉此之四法唯有人乘",
    "X31n0607_003:0242b10": "缺於定慧以心所當之。△六增長譬。",
    "X31n0607_003:0242b11": "諸樹大小隨上中下(至)而得生長華果敷實。",
    "X31n0607_003:0242b12": "此明草木隨分受潤也七種眾生習報兩因善法",
    "X31n0607_003:0242b13": "既蒙法雨所潤則習報兩果各得增長也稱其種",
    "X31n0607_003:0242b14": "性者明施權稱機小者不過分大者不減少即是",
    "X31n0607_003:0242b15": "七種習報兩因也華果敷實者即是七種習報二",
    "X31n0607_003:0242b16": "果也妙樂云華果敷實者華如習果果如報果此",
    "X31n0607_003:0242b17": "隔字為對應言華敷果實。△二無差別譬述實教",
    "X31n0607_003:0242b18": "智三初一地所生譬。",
    "X31n0607_003:0242b19": "雖一地所生。",
    "X31n0607_003:0242b20": "道前心地所生終因道後智地方能生也妙樂云",
    "X31n0607_003:0242b21": "道前心地至智地能生者此道前道後之名名有",
    "X31n0607_003:0242b22": "通別道後定在果後道前通至凡夫故方便品中",
    "X31n0607_003:0242b23": "亦以等覺已前為道前此中須以博地凡夫無戒",
    "X31n0607_003:0242b24": "善者為道前以五乘為道中所以道前道後真如",
    "X31n0607_003:0242c01": "之理等皆是地地體無別然皆能生故知眾生道",
    "X31n0607_003:0242c02": "前心地奚嘗不有能生性耶而不能生不能成者",
    "X31n0607_003:0242c03": "必假道後極果智地令生令成發心已後究竟已",
    "X31n0607_003:0242c04": "前皆假智地而成熟之。△二一雲所雨譬。",
    "X31n0607_003:0242c05": "一雨所潤。",
    "X31n0607_003:0242c06": "一音所宣一乘法門開發道中五種善根終是一",
    "X31n0607_003:0242c07": "音平等之教也妙樂云五種善根即五乘也並約",
    "X31n0607_003:0242c08": "如來化意邊說故云終是一音言終是者終無定",
    "X31n0607_003:0242c09": "五故云也被物雖五化意唯一從權宜邊須名四",
    "X31n0607_003:0242c10": "味。△三三草二木譬。",
    "X31n0607_003:0242c11": "而諸草木各有差別。",
    "X31n0607_003:0242c12": "小艸喻人天中草喻二乘上草喻藏教菩薩小樹",
    "X31n0607_003:0242c13": "喻通教菩薩大樹喻別教菩薩三草二木稟益不",
    "X31n0607_003:0242c14": "自覺知五種善根蒙佛法雨隨分增長亦不自知",
    "X31n0607_003:0242c15": "五種之因皆依一佛性亦不自知五乘之教皆是",
    "X31n0607_003:0242c16": "大乘亦不自知同歸佛慧唯有如來乃能知之也。",
    "X31n0607_003:0242c17": "△二合譬二初合差別譬二初正合六初合密雲。",
    "X31n0607_003:0242c18": "迦葉當知(至)如彼大雲徧覆三千大千國土。",
    "X31n0607_003:0242c19": "前是開譬此下合譬也如來亦復如是出現於世",
    "X31n0607_003:0242c20": "者即是正合應身出世也如大雲起即舉譬帖合",
    "X31n0607_003:0242c21": "明如來大慈現身覆育一切也以大音聲者即是",
    "X31n0607_003:0242c22": "舉佛口密合雲有聲也天人阿脩羅者別舉三善",
    "X31n0607_003:0242c23": "道稟口密之益即是三乘根性三十子別稟聲益",
    "X31n0607_003:0242c24": "也如彼大雲即是舉譬帖合雲有聲也徧覆大千",
    "X31n0607_003:0243a01": "者通舉一切皆是佛子俱蒙口密之益也。△二合",
    "X31n0607_003:0243a02": "注雨二初標章門六初首唱十號。",
    "X31n0607_003:0243a03": "於大眾中而唱是言(至)天人師佛世尊。",
    "X31n0607_003:0243a04": "△二唱四弘誓。",
    "X31n0607_003:0243a05": "未度者令度(至)未涅槃者令得涅槃。",
    "X31n0607_003:0243a06": "別行玄下云弘誓本成慈悲慈悲既緣苦樂弘誓",
    "X31n0607_003:0243a07": "亦約四諦若見苦諦逼迫楚毒辛酸緣此起誓故",
    "X31n0607_003:0243a08": "云未度令度若見集諦顛倒流轉迷惑繫縛生死",
    "X31n0607_003:0243a09": "浩然而無涯畔甚可哀傷約此起誓故云未解令",
    "X31n0607_003:0243a10": "解清淨之道眾生不識行此道者能出生死至安",
    "X31n0607_003:0243a11": "樂地欲示眾生立於此道故云未安令安滅煩惱",
    "X31n0607_003:0243a12": "處名為涅槃子果縛斷獲二涅槃約此起誓故云",
    "X31n0607_003:0243a13": "未得令得。△三唱三達知。",
    "X31n0607_003:0243a14": "今世後世如實知之。",
    "X31n0607_003:0243a15": "箋難云宿命達過去天眼達未來漏盡達現在此",
    "X31n0607_003:0243a16": "即三達亦曰三明。△四一心三智。",
    "X31n0607_003:0243a17": "我是一切知者。",
    "X31n0607_003:0243a18": "一切知者即具足三智也。△五唱具五眼。",
    "X31n0607_003:0243a19": "一切見者。",
    "X31n0607_003:0243a20": "一切見者具足五眼也。△六三業智俱。",
    "X31n0607_003:0243a21": "知道者開道者說道者。",
    "X31n0607_003:0243a22": "知道謂意不護開道謂身不護說道謂口不護良",
    "X31n0607_003:0243a23": "以如來三業常與智俱則無有失故不須護名三",
    "X31n0607_003:0243a24": "不護。△二勸聽受。",
    "X31n0607_003:0243b01": "汝等天人阿脩羅眾皆應到此為聽法故。",
    "X31n0607_003:0243b02": "勸三善道宜往聽法也。△三合土地。",
    "X31n0607_003:0243b03": "爾時無數千萬億種眾生來至佛所而聽法。",
    "X31n0607_003:0243b04": "百千萬億者即是十法界眾生也今正語七方便",
    "X31n0607_003:0243b05": "眾生差別耳妙樂云百千等雖通十界四趣無增",
    "X31n0607_003:0243b06": "長義也。△四合卉木。",
    "X31n0607_003:0243b07": "如來于時觀是眾生諸根利鈍精進懈怠。",
    "X31n0607_003:0243b08": "上譬中有卉木差別大小不同今合中明根有利",
    "X31n0607_003:0243b09": "鈍行有進怠正是習因淺深與卉木義同也于時",
    "X31n0607_003:0243b10": "者若論漸初即是鹿苑初說三乘時若論中間處",
    "X31n0607_003:0243b11": "處得論于時利鈍者若總判者三途因惡果苦不",
    "X31n0607_003:0243b12": "能受道名為鈍七種方便聞教得益名為利若別",
    "X31n0607_003:0243b13": "判者人天但受果報不肯受道名為鈍三乘根性",
    "X31n0607_003:0243b14": "斷惑出界名為利又聲聞觀生滅名為鈍菩薩觀",
    "X31n0607_003:0243b15": "不生滅名為利通別圓三教迭論利鈍可知精進",
    "X31n0607_003:0243b16": "懈怠者三途放逸名為怠人天持五戒十善名為",
    "X31n0607_003:0243b17": "進人天不厭苦為怠二乘怖畏無常為進二乘貪",
    "X31n0607_003:0243b18": "證不求作佛為怠菩薩志求佛道為進妙樂云于",
    "X31n0607_003:0243b19": "時者觀機時也言若論者且置華嚴故利鈍之言",
    "X31n0607_003:0243b20": "通三四味十界故也。△五合受潤。",
    "X31n0607_003:0243b21": "隨其所堪而為說法種種無量皆令歡喜快得善利。",
    "X31n0607_003:0243b22": "隨其所堪即是稱會機宜無增減之失歡喜得善",
    "X31n0607_003:0243b23": "利即是各蒙法潤受益也妙樂云無增減之失者",
    "X31n0607_003:0243b24": "稱五乘機故無增減如人機授以十善為增天機",
    "X31n0607_003:0243c01": "授以五戒為減如是乃至菩薩展轉相望亦然。△",
    "X31n0607_003:0243c02": "六合增長。",
    "X31n0607_003:0243c03": "是諸眾生聞是法已(至)任力所能漸得入道。",
    "X31n0607_003:0243c04": "聞是法已合上增長之由現世安隱正合增長後",
    "X31n0607_003:0243c05": "生善處者是合增長之相佛如大雲普覆一切三",
    "X31n0607_003:0243c06": "途亦得沾潤增長如說般若方等亦明地獄得益",
    "X31n0607_003:0243c07": "若火滅湯冷即是現世安隱或生天上人中即是",
    "X31n0607_003:0243c08": "後生善處於天人中脩道即是以道受樂若人天",
    "X31n0607_003:0243c09": "聞法持戒福德扶身鬼龍不犯即是現世安隱或",
    "X31n0607_003:0243c10": "天還生天人還生人或天人互生即是後生善處",
    "X31n0607_003:0243c11": "生能悟解即是以道受樂二乘聞法得有餘涅槃",
    "X31n0607_003:0243c12": "是現世安隱生方便土是後生善處於彼聞經是",
    "X31n0607_003:0243c13": "以道受樂若生身菩薩聞盧舍那佛說法得無生",
    "X31n0607_003:0243c14": "忍即是現世安隱生實報土是後生善處以道受",
    "X31n0607_003:0243c15": "樂離諸障礙者即是現世安隱任力所能漸得入",
    "X31n0607_003:0243c16": "道即後世以道受樂妙樂云經中但云善處今取",
    "X31n0607_003:0243c17": "惡道者一者為欲攝十界故二者三惡有七善機",
    "X31n0607_003:0243c18": "故。△二帖合。",
    "X31n0607_003:0243c19": "如彼大雲雨於一切(至)具足蒙潤各得生長。",
    "X31n0607_003:0243c20": "大雲帖合第一形聲兩益雨於一切帖合第二六",
    "X31n0607_003:0243c21": "章法門卉木藂林帖合第四受化眾生利鈍怠進",
    "X31n0607_003:0243c22": "習因深淺如其種性具足蒙潤帖合第五受潤得",
    "X31n0607_003:0243c23": "益各得生長帖合第六現世安隱增長也。△二合",
    "X31n0607_003:0243c24": "無差譬二初無差意合上一地一雨。",
    "X31n0607_003:0244a01": "如來說法一相一味(至)究竟至於一切種智。",
    "X31n0607_003:0244a02": "一相者眾生之心同一真如相是一地也一味者",
    "X31n0607_003:0244a03": "一乘之法同詮一理是一雨也昔於一實相方便",
    "X31n0607_003:0244a04": "開為七相於一乘法分別說有七教佛知究竟終",
    "X31n0607_003:0244a05": "歸一相一味也所謂下雙釋一相一味眾生心性",
    "X31n0607_003:0244a06": "即是性德解脫遠離寂滅三種之相所謂解脫相",
    "X31n0607_003:0244a07": "者無生死相離相者無涅槃相滅相者無相亦無",
    "X31n0607_003:0244a08": "相唯有實相故名一相此一相中三相也如來一",
    "X31n0607_003:0244a09": "音說此三相即是三味所謂解脫相者無分段變",
    "X31n0607_003:0244a10": "易二邊業縛之相故名解脫相離相者得中道智",
    "X31n0607_003:0244a11": "慧此慧能遠離二邊無所取著故名離相滅相者",
    "X31n0607_003:0244a12": "二邊因滅得有餘涅槃二邊果滅得無餘涅槃故",
    "X31n0607_003:0244a13": "名滅相此一味中三相也此三相則以為境界緣",
    "X31n0607_003:0244a14": "生中道之行終則得為一切智果故言究竟至於",
    "X31n0607_003:0244a15": "一切種智也妙樂云一相至一地也者真如秪是",
    "X31n0607_003:0244a16": "一實相耳七相秪是七方便相即行相也七教秪",
    "X31n0607_003:0244a17": "是七方便教也此三相下重指性三以為修境緣",
    "X31n0607_003:0244a18": "生下重舉脩相故名為行行即因也終則下舉果",
    "X31n0607_003:0244a19": "地三三智滿故從智為名即是智三初釋相中性",
    "X31n0607_003:0244a20": "德秪是本有三道解脫相者即於業道是解脫德",
    "X31n0607_003:0244a21": "離相者即於煩惱是般若德寂滅相者即於苦道",
    "X31n0607_003:0244a22": "是法身德無生死等寄脩以釋唯有下結故云實",
    "X31n0607_003:0244a23": "相如來一音下釋味中三相上相但云無生死相",
    "X31n0607_003:0244a24": "今約教乃云無二死者教在分別故也前相但云",
    "X31n0607_003:0244b01": "離相無涅槃相今約教乃云得中道智慧乃至離",
    "X31n0607_003:0244b02": "於二邊著也前相但云無相亦無相今約教乃云",
    "X31n0607_003:0244b03": "二邊因果滅者應云通別二惑內外二死滅也今",
    "X31n0607_003:0244b04": "對中道中道從理故此因果名離二邊此二涅槃",
    "X31n0607_003:0244b05": "永殊小典小典二滅必不同時此中二滅更無前",
    "X31n0607_003:0244b06": "後。△二差別意合上草木差別五初眾生不如。",
    "X31n0607_003:0244b07": "其有眾生聞如來法(至)所得功德不自覺知。",
    "X31n0607_003:0244b08": "其有眾生者舉不知之人法謂聞一音之法若持",
    "X31n0607_003:0244b09": "說者是正明不知葢持說不同脩行亦異人天作",
    "X31n0607_003:0244b10": "戒善之解三乘作諦緣度解解既不同即是差別",
    "X31n0607_003:0244b11": "所得功德不自覺知者明五人雖各稟教不知佛",
    "X31n0607_003:0244b12": "是一味無差別教是不識實亦不知七種方便差",
    "X31n0607_003:0244b13": "別之教而各執己解為實是不知權故云不自覺",
    "X31n0607_003:0244b14": "知也。△二如來能知四初約四法知。",
    "X31n0607_003:0244b15": "所以者何唯有如來知此眾生種相體性。",
    "X31n0607_003:0244b16": "種者三道是三德種淨名經云一切煩惱之儔為",
    "X31n0607_003:0244b17": "如來種此明由煩惱道即有般若也又云五無間",
    "X31n0607_003:0244b18": "皆生解脫相此由不善即有善法解脫也一切眾",
    "X31n0607_003:0244b19": "生即涅槃相不可復滅此即生死為法身也此就",
    "X31n0607_003:0244b20": "相對論種若就類論種一切低頭舉手悉是解脫",
    "X31n0607_003:0244b21": "種一切世智三乘解心即般若種夫有心者皆當",
    "X31n0607_003:0244b22": "作佛即法身種諸種差別如來能知一切種秪是",
    "X31n0607_003:0244b23": "一種即是無差別如來亦能知差別即無差別無",
    "X31n0607_003:0244b24": "差別即差別如來亦能知相體性約十法界十如",
    "X31n0607_003:0244c01": "中釋若論差別即十法界相若論無差別即一佛",
    "X31n0607_003:0244c02": "界相差別無差別如來能知差即無差無差即差",
    "X31n0607_003:0244c03": "如來亦能知體性例然可解。△二約三法知三初",
    "X31n0607_003:0244c04": "明三慧境。",
    "X31n0607_003:0244c05": "念何事思何事修何事。",
    "X31n0607_003:0244c06": "聞思修謂之三慧念即聞慧事是三慧之境即所",
    "X31n0607_003:0244c07": "聞所思所脩如向教下所詮種相體性之法也皆",
    "X31n0607_003:0244c08": "言何者指所取境隨教則有思脩不同對界則藏",
    "X31n0607_003:0244c09": "通以六界為境別圓以十界為境論觀則藏通以",
    "X31n0607_003:0244c10": "偏真為觀別圓以中道為觀也。△二明三慧體。",
    "X31n0607_003:0244c11": "云何念云何思云何脩。",
    "X31n0607_003:0244c12": "云何念者念是記錄所聞之法正是念慧之體也",
    "X31n0607_003:0244c13": "妙樂云所言體者即當體也今先言云何者指能",
    "X31n0607_003:0244c14": "念體思脩亦然故知即是三慧當體此體即是能",
    "X31n0607_003:0244c15": "聞能思能脩故云記錄所聞等法。△三三慧因緣。",
    "X31n0607_003:0244c16": "以何法念以何法思以何法脩。",
    "X31n0607_003:0244c17": "此是三慧取境聞法是其因緣如此三乘三慧昔",
    "X31n0607_003:0244c18": "謂境體因緣有異即是差別若入圓妙三慧即無",
    "X31n0607_003:0244c19": "差別此有差別無差別如來能知又差即無差無",
    "X31n0607_003:0244c20": "差即差如來亦能知妙樂云言取境聞法為因緣",
    "X31n0607_003:0244c21": "者所取之境能取之慧體即是智並名為因聞法",
    "X31n0607_003:0244c22": "為緣以此因緣能生三慧即是所生法也應知三",
    "X31n0607_003:0244c23": "慧境體及以因緣雖三而二即境智也。△三約二",
    "X31n0607_003:0244c24": "法知。",
    "X31n0607_003:0245a01": "以何法得何法。",
    "X31n0607_003:0245a02": "以何法即是因得何法即是果五乘之因各得其",
    "X31n0607_003:0245a03": "果即是差別眾生諸佛一如無二即無差別。△四",
    "X31n0607_003:0245a04": "約一法知。",
    "X31n0607_003:0245a05": "眾生住於種種之地唯有如來如實見之明了無礙。",
    "X31n0607_003:0245a06": "七方便住於七位故言種種之地此即差別如來",
    "X31n0607_003:0245a07": "用如實佛眼見之如眾流入海失於本味則無差",
    "X31n0607_003:0245a08": "別隨他意語以智方便而演說之則如來能知差",
    "X31n0607_003:0245a09": "別其所說法皆悉到於一切智地則如來能知無",
    "X31n0607_003:0245a10": "差別。△三帖合不知。",
    "X31n0607_003:0245a11": "如彼卉木藂林諸藥草等而不自知上中下性。",
    "X31n0607_003:0245a12": "△四牒前釋能知。",
    "X31n0607_003:0245a13": "如來知是一相一味之法(至)常寂滅相終歸於空。",
    "X31n0607_003:0245a14": "一相一味如前釋相味解脫離滅等為緣分別即",
    "X31n0607_003:0245a15": "是一中無量究竟涅槃終歸於空即是無量中一",
    "X31n0607_003:0245a16": "此是牒前重釋無差別也何者一相一味解脫離",
    "X31n0607_003:0245a17": "滅若是二乘法體猶是差別言宣今作大乘究竟",
    "X31n0607_003:0245a18": "涅槃終歸於空即無差別究竟涅槃結上諸句皆",
    "X31n0607_003:0245a19": "非二乘有餘無餘乃是究竟涅槃也常寂滅相結",
    "X31n0607_003:0245a20": "上諸句非是小乘寂滅乃是常住寂滅上文云諸",
    "X31n0607_003:0245a21": "法從本來常自寂滅相即此義也終歸於空者非",
    "X31n0607_003:0245a22": "是灰斷之空方是中道第一義空也。△五釋其眾",
    "X31n0607_003:0245a23": "疑。",
    "X31n0607_003:0245a24": "佛知是已觀眾生心欲(至)不即為說一切種智。",
    "X31n0607_003:0245b01": "此釋疑也恐疑云佛昔既知始末皆一何不鹿苑",
    "X31n0607_003:0245b02": "即為說實釋云觀眾生心欲隨三悉檀而將護之",
    "X31n0607_003:0245b03": "恐其誹謗故不即說也。△二稱歎二初述歎。",
    "X31n0607_003:0245b04": "汝等迦葉甚為希有能知如來隨宜說法能信能受。",
    "X31n0607_003:0245b05": "二乘既能捨其所證入於真實甚為希有故先歎",
    "X31n0607_003:0245b06": "也能知隨宜說法述其能領開三能信能受述其",
    "X31n0607_003:0245b07": "能領顯一。△二釋歎。",
    "X31n0607_003:0245b08": "所以者何諸佛世尊隨宜說法難解難知。",
    "X31n0607_003:0245b09": "佛於一道說三深玄難解而汝能信受故歎希有",
    "X31n0607_003:0245b10": "也。△二偈頌二初頌法說三初頌法王不虗。",
    "X31n0607_003:0245b11": "爾時世尊欲重宣此義而說偈言。",
    "X31n0607_003:0245b12": "破有法王出現世間。",
    "X31n0607_003:0245b13": "有者因果不亡為有二十五王三昧破二十五有",
    "X31n0607_003:0245b14": "如來已破此有為法中之王故云破有法王也。△",
    "X31n0607_003:0245b15": "二頌開三顯一二初頌二教二初頌權教。",
    "X31n0607_003:0245b16": "隨眾生欲種種說法。",
    "X31n0607_003:0245b17": "隨其樂欲方便說三也。△二頌實教。",
    "X31n0607_003:0245b18": "如來尊重智慧深遠久默斯要不務速說。",
    "X31n0607_003:0245b19": "不輕所說故云尊重深鑑小機知其未堪是故四",
    "X31n0607_003:0245b20": "十餘年默而不說今大機既發方為說也。△二頌",
    "X31n0607_003:0245b21": "二智二初頌釋權智。",
    "X31n0607_003:0245b22": "有智若聞則能信解無智疑悔則為永失。",
    "X31n0607_003:0245b23": "妙樂云問既云有智若聞此必屬機云何屬佛權",
    "X31n0607_003:0245b24": "智答若非有智人說云何能令有智人信故屬佛",
    "X31n0607_003:0245c01": "也從上隨眾生欲至此是頌上以智方便而演說",
    "X31n0607_003:0245c02": "之。△二頌釋實智。",
    "X31n0607_003:0245c03": "是故迦葉隨力為說以種種緣令得正見。",
    "X31n0607_003:0245c04": "頌上到一切智地也隨種種緣說種種教悉為令",
    "X31n0607_003:0245c05": "得大乘正見自此之前皆名邪見也妙樂云自此",
    "X31n0607_003:0245c06": "之前皆名邪見者迦葉等四大弟子未聞譬說已",
    "X31n0607_003:0245c07": "前義當邪見見未正故故引大經迦葉童子自述",
    "X31n0607_003:0245c08": "為例彼亦未聞涅槃已前自稱邪見也。△二頌譬",
    "X31n0607_003:0245c09": "說二初頌開譬二初頌差別譬六初頌密雲。",
    "X31n0607_003:0245c10": "迦葉當知譬如大雲(至)靉靆垂布如可承攬。",
    "X31n0607_003:0245c11": "雲譬應身應身隨智慧行故云慧雲能具十二部",
    "X31n0607_003:0245c12": "經之法故言含潤若應身不說法如須扇多多寶",
    "X31n0607_003:0245c13": "者此雲不含潤也身放大光如電耀口震四辯如",
    "X31n0607_003:0245c14": "雷聲聞法歡喜故言悅豫九十五種邪光不現故",
    "X31n0607_003:0245c15": "言掩蔽除九十八種見思熱惱如地上清涼也應",
    "X31n0607_003:0245c16": "身降世似同三有有心往取實不可得故云如可",
    "X31n0607_003:0245c17": "承攬大論云須扇多佛全不說法。△二頌注雨。",
    "X31n0607_003:0245c18": "其雨普等四方俱下流澍無量率土充洽。",
    "X31n0607_003:0245c19": "八音四辯宣注法雨一時俱聞故曰四方俱下凡",
    "X31n0607_003:0245c20": "有心者皆蒙利潤故言率土充洽也。△三頌土地。",
    "X31n0607_003:0245c21": "山川險谷。",
    "X31n0607_003:0245c22": "頌上土地即是七方便眾生五陰今蒙法雨身口",
    "X31n0607_003:0245c23": "柔軟如土地得澤也。△四頌卉木。",
    "X31n0607_003:0245c24": "幽邃所生卉木藥草。",
    "X31n0607_003:0246a01": "幽邃所生者頌上眾生習因差別譬眾生久遠所",
    "X31n0607_003:0246a02": "植習因隱在陰界入內故言幽邃今蒙法雨悉得",
    "X31n0607_003:0246a03": "開發故言所生也。△五頌受潤。",
    "X31n0607_003:0246a04": "大小諸樹百穀苗稼(至)草木藂林隨分受潤。",
    "X31n0607_003:0246a05": "百糓語通取五糓譬五乘能生百善也甘蔗蒲桃",
    "X31n0607_003:0246a06": "譬定慧乾地普洽譬未信者令信也餘譬如文妙",
    "X31n0607_003:0246a07": "樂云言能生者從果以說若從因說乃是百善生",
    "X31n0607_003:0246a08": "於五乘大小乘因豈過十善故以十善更互莊嚴",
    "X31n0607_003:0246a09": "乃成萬善若不能脩互嚴因者今所不論若爾人",
    "X31n0607_003:0246a10": "乘是五戒那言百善答酒防意地通說非無甘蔗",
    "X31n0607_003:0246a11": "等者既舉二物應有屬對今試對之甘蔗質一可",
    "X31n0607_003:0246a12": "以譬定蒲桃形多可以譬慧慧約所破定約所緣",
    "X31n0607_003:0246a13": "且分多一耳。△六頌增長。",
    "X31n0607_003:0246a14": "一切諸樹上中下等(至)一雨所及皆得鮮澤。",
    "X31n0607_003:0246a15": "△二頌無差別二初正頌無差別。",
    "X31n0607_003:0246a16": "如其體相性分大小所潤是一。",
    "X31n0607_003:0246a17": "初二句頌所生所潤次一句頌能潤則是頌無差",
    "X31n0607_003:0246a18": "別也。△二頌差別不知。",
    "X31n0607_003:0246a19": "而各滋茂。",
    "X31n0607_003:0246a20": "△二頌合譬二初頌合差別六初頌合密雲二初",
    "X31n0607_003:0246a21": "正合。",
    "X31n0607_003:0246a22": "佛亦如是出現於世。",
    "X31n0607_003:0246a23": "△二帖合。",
    "X31n0607_003:0246a24": "譬如大雲普覆一切。",
    "X31n0607_003:0246b01": "△二頌合注雨二初標章門二初頌十號。",
    "X31n0607_003:0246b02": "既出於世為諸眾生(至)出於世間猶如大雲。",
    "X31n0607_003:0246b03": "妙樂云此頌十號文略義含出世即無上士及佛",
    "X31n0607_003:0246b04": "為說即正徧知明行足世尊即第十號於天人中",
    "X31n0607_003:0246b05": "即調御丈夫及天人師如來即第一號來善去善",
    "X31n0607_003:0246b06": "兼於善逝出於世間即世間解。△二頌四弘。",
    "X31n0607_003:0246b07": "充潤一切枯稿眾生(至)世間之樂及涅槃樂。",
    "X31n0607_003:0246b08": "充潤一切即眾生無邊誓願度皆令離苦者皆令",
    "X31n0607_003:0246b09": "離於因果苦故即煩惱無盡誓願斷得安隱樂即",
    "X31n0607_003:0246b10": "法門無量誓願學及涅槃樂即佛道無上誓願成",
    "X31n0607_003:0246b11": "五乘咸有世間之樂皆令得涅槃第一之樂也。△",
    "X31n0607_003:0246b12": "二勸聽受。",
    "X31n0607_003:0246b13": "諸天人眾一心善聽(至)常為大乘而作因緣。",
    "X31n0607_003:0246b14": "妙樂云勸聽受中又更為二初二行先歎佛次為",
    "X31n0607_003:0246b15": "大眾下能說人尊故所說法妙甘露是不死之藥",
    "X31n0607_003:0246b16": "今聞妙法慧命不夭故云甘露淨法其法一味者",
    "X31n0607_003:0246b17": "七善無不皆歸一乘故勸聽受此舉無差以釋於",
    "X31n0607_003:0246b18": "差也。△三頌合山川。",
    "X31n0607_003:0246b19": "我觀一切普皆平等(至)恒為一切平等說法。",
    "X31n0607_003:0246b20": "佛為七種眾生說法如雨注不擇溪谷佛平等說",
    "X31n0607_003:0246b21": "故無彼此有機為此無機為彼植善為愛憎逆為",
    "X31n0607_003:0246b22": "憎若有愛憎則有彼此不於佛機者愛餘機者憎",
    "X31n0607_003:0246b23": "故無貪著限礙也。",
    "X31n0607_003:0246b24": "如為一人眾多亦然(至)充足世間如雨普潤。",
    "X31n0607_003:0246c01": "佛事為自魔事為他應初為來應後為去入實為",
    "X31n0607_003:0246c02": "坐出權為立佛觀眾生平等即是等雨山川之意",
    "X31n0607_003:0246c03": "此頌上無數億種眾生來至佛所而聽法也。△四",
    "X31n0607_003:0246c04": "頌合卉木。",
    "X31n0607_003:0246c05": "貴賤上下持戒毀戒(至)等雨法雨而無懈倦。",
    "X31n0607_003:0246c06": "貴賤上下約位持戒毀戒約行利根鈍根約習貴",
    "X31n0607_003:0246c07": "賤至利鈍亦須具歷五乘七善展轉說之。△五頌",
    "X31n0607_003:0246c08": "合受潤三初總明受潤。",
    "X31n0607_003:0246c09": "一切眾生聞我法者隨力所受住於諸地。",
    "X31n0607_003:0246c10": "△二別明受潤五初小草人天受潤。",
    "X31n0607_003:0246c11": "或處人天轉輪聖王釋梵諸王是小藥草。",
    "X31n0607_003:0246c12": "人天俱未斷惑合為小草。△二中草二乘受潤。",
    "X31n0607_003:0246c13": "知無漏法能得涅槃(至)得緣覺證是中藥草。",
    "X31n0607_003:0246c14": "二乘俱有智斷合為中草六神通三明釋見譬喻",
    "X31n0607_003:0246c15": "品。△三上草三藏菩薩。",
    "X31n0607_003:0246c16": "求世尊處我當作佛行精進定是上藥草。",
    "X31n0607_003:0246c17": "六度菩薩志求作佛化他勝二乘獨為上草妙樂",
    "X31n0607_003:0246c18": "云上草為六度者既云行精進定於六度中精進",
    "X31n0607_003:0246c19": "為最故大論云施戒忍乃世間常法欲脩定慧必",
    "X31n0607_003:0246c20": "須精進況復五度皆須精進故舉精進則攝於六",
    "X31n0607_003:0246c21": "也。△四小樹通教菩薩。",
    "X31n0607_003:0246c22": "又諸佛子專心佛道(至)決定無疑是名小樹。",
    "X31n0607_003:0246c23": "通教菩薩已斷通惑誓扶餘習涉有化他望下為",
    "X31n0607_003:0246c24": "優比上為劣故名小樹。△五大樹別教菩薩。",
    "X31n0607_003:0247a01": "安住神通轉不退輪(至)如是菩薩名為大樹。",
    "X31n0607_003:0247a02": "別教菩薩自行化他高廣為勝故名大樹妙樂云",
    "X31n0607_003:0247a03": "大樹中既云轉不退輪別人初地能轉法輪是念",
    "X31n0607_003:0247a04": "不退也。△三結所潤能潤二初帖釋所潤。",
    "X31n0607_003:0247a05": "佛平等說如一味雨(至)如彼草木所稟各異。",
    "X31n0607_003:0247a06": "△二明能潤。",
    "X31n0607_003:0247a07": "佛以此喻方便開示(至)於佛智慧如海一滴。",
    "X31n0607_003:0247a08": "能潤佛智多故如海如上所潤七種眾生為少如",
    "X31n0607_003:0247a09": "海一滴也。△六頌合增長二初總頌增長二初正",
    "X31n0607_003:0247a10": "頌增長。",
    "X31n0607_003:0247a11": "我雨法雨充滿世間一味之法隨力脩行。",
    "X31n0607_003:0247a12": "世間者十法界三十種世間也法本一味脩之不",
    "X31n0607_003:0247a13": "同故云隨力脩行。△二舉譬帖釋。",
    "X31n0607_003:0247a14": "如彼藂林藥草諸樹隨其大小漸增茂好。",
    "X31n0607_003:0247a15": "△二別頌增長四初明人天增長。",
    "X31n0607_003:0247a16": "諸佛之法常以一味(至)漸次脩行皆得道果。",
    "X31n0607_003:0247a17": "普得具足是頌理世安隱漸次脩行是頌後世以",
    "X31n0607_003:0247a18": "道受樂也。△二明二乘增長。",
    "X31n0607_003:0247a19": "聲聞緣覺處於山林(至)是名藥草各得增長。",
    "X31n0607_003:0247a20": "住最後身有二解一云二乘此身若不值佛此身",
    "X31n0607_003:0247a21": "未必無後由見佛故成最後身即是增長義二云",
    "X31n0607_003:0247a22": "二乘得有餘涅槃住最後身蒙佛五味調熟乃至",
    "X31n0607_003:0247a23": "法華聞大乘教得入一實方名增長之義妙樂云",
    "X31n0607_003:0247a24": "二乘增長二解不同前釋得小乘盡生死名為最",
    "X31n0607_003:0247b01": "後次釋大乘中方名後身無後之言且任小教權",
    "X31n0607_003:0247b02": "名為無非永無也若得法身等覺一轉當入妙覺",
    "X31n0607_003:0247b03": "乃云最後。△三明通教菩薩。",
    "X31n0607_003:0247b04": "若諸菩薩智慧堅固(至)是名小樹而得增長。",
    "X31n0607_003:0247b05": "堅固是體法之智了達三界是斷惑盡。△四明別",
    "X31n0607_003:0247b06": "教菩薩。",
    "X31n0607_003:0247b07": "復有住禪得神通力(至)是名大樹而得增長。",
    "X31n0607_003:0247b08": "聞諸法空十住脩空也放光度生十行脩假也。△",
    "X31n0607_003:0247b09": "二頌合無差二初頌無差別之差別。",
    "X31n0607_003:0247b10": "如是迦葉佛所說法(至)潤於人華各得成實。",
    "X31n0607_003:0247b11": "譬如大雲以一味雨頌上無差別也潤於人華各",
    "X31n0607_003:0247b12": "得成實頌上差別也。○以華喻人故云人華。△二",
    "X31n0607_003:0247b13": "頌差別之無差別。",
    "X31n0607_003:0247b14": "迦葉當知以諸因緣(至)漸漸脩學悉當成佛。",
    "X31n0607_003:0247b15": "以諸因緣下即是明權權即差別合上所生也今",
    "X31n0607_003:0247b16": "為汝等說最實事即是顯實實即無差別合上一",
    "X31n0607_003:0247b17": "地也非滅度者未度變易生死也獨言二乘者為",
    "X31n0607_003:0247b18": "其保證真空執小之心強也人天不計果為涅槃",
    "X31n0607_003:0247b19": "菩薩不於中間取證故但言二乘耳汝等所行是",
    "X31n0607_003:0247b20": "菩薩道者菩薩行道亦須斷通惑今二乘已斷此",
    "X31n0607_003:0247b21": "惑盡即是菩薩道道即因也葢言二乘智斷既是",
    "X31n0607_003:0247b22": "菩薩之因二乘豈宜執此智斷為果故斥言是菩",
    "X31n0607_003:0247b23": "薩道更令修習破無明惑方得成佛故云漸漸脩",
    "X31n0607_003:0247b24": "學悉當成佛。○妙樂云隋朝笈多所譯名添品法",
    "X31n0607_003:0247c01": "華者自餘諸文全依妙本彼見正本偈後更有一",
    "X31n0607_003:0247c02": "長行偈頌乃重譯之添此文後又移囑累品安勸",
    "X31n0607_003:0247c03": "發品後自餘先譯並無所改重譯言辭多似正本",
    "X31n0607_003:0247c04": "其所添者如長行中先以日月譬用歎佛智又明",
    "X31n0607_003:0247c05": "五趣中有三乘等因與前文已重故什公不譯。",
    "X31n0607_003:0247c06": "妙法蓮華經授記品第六",
    "X31n0607_003:0247c07": "梵語和伽羅此云授記聖言說與曰授果與心期",
    "X31n0607_003:0247c08": "曰記然記有多種若通記如法師品初云聞法華",
    "X31n0607_003:0247c09": "經一句一偈乃至一念隨喜者我皆與授記當得",
    "X31n0607_003:0247c10": "阿耨菩提若別記如三周中法說後記舍利弗譬",
    "X31n0607_003:0247c11": "說後記四大弟子因緣後記五百弟子等若正因",
    "X31n0607_003:0247c12": "記如常不輕云我不敢輕於汝等汝等皆當作佛",
    "X31n0607_003:0247c13": "若緣因記如法師品以華香等十種供養當知此",
    "X31n0607_003:0247c14": "人是大菩薩成就阿耨菩提若了因記如三周授",
    "X31n0607_003:0247c15": "三根人若正因記則廣若緣了記則狹或遲記如",
    "X31n0607_003:0247c16": "聲聞或速記如龍女或佛記如此文或菩薩記如",
    "X31n0607_003:0247c17": "不輕品雖無劫國之定亦得是記又懸記如化城",
    "X31n0607_003:0247c18": "品為現在弟子則曰是諸人等應以是法漸入佛",
    "X31n0607_003:0247c19": "道為未來弟子則曰而於彼土求佛智慧等他經",
    "X31n0607_003:0247c20": "但記菩薩不記二乘但記善不記惡但記男不記",
    "X31n0607_003:0247c21": "女但記人天不記畜今經皆記也授記亦云受記",
    "X31n0607_003:0247c22": "受決受莂授是與義受是得義記是記事決是決",
    "X31n0607_003:0247c23": "定莂是了莂四大弟子聞法譬二周開三顯一具",
    "X31n0607_003:0247c24": "足領解如來述成雖自知作佛而時事未審若蒙",
    "X31n0607_003:0248a01": "佛誠言授其當果劫國決定近遠了莂則大歡喜",
    "X31n0607_003:0248a02": "今從佛授與得名故言授記品。△四授記品授記",
    "X31n0607_003:0248a03": "與決二初正與中根授記二初授迦葉記二初長",
    "X31n0607_003:0248a04": "行六初行因。",
    "X31n0607_003:0248a05": "爾時世尊說是偈已(至)廣宣諸佛無量大法。",
    "X31n0607_003:0248a06": "△二得果。",
    "X31n0607_003:0248a07": "於最後身得成為佛(至)天人師佛世尊。",
    "X31n0607_003:0248a08": "增治云最後身者遠即等覺後心方名最後近則",
    "X31n0607_003:0248a09": "且據今記相似位後入初住時也。△三劫國。",
    "X31n0607_003:0248a10": "國名光德劫名大莊嚴。",
    "X31n0607_003:0248a11": "△四壽命。",
    "X31n0607_003:0248a12": "佛壽十二小劫。",
    "X31n0607_003:0248a13": "△五正像。",
    "X31n0607_003:0248a14": "正法住世二十小劫像法亦住二十小劫。",
    "X31n0607_003:0248a15": "△六國淨。",
    "X31n0607_003:0248a16": "國界嚴飾無諸穢惡(至)雖有魔及魔民皆護佛法。",
    "X31n0607_003:0248a17": "魔及魔民護佛法者寶積經云阿閦佛剎波旬魔",
    "X31n0607_003:0248a18": "王不能障礙菩薩聲聞而皆信樂不動佛法咸自",
    "X31n0607_003:0248a19": "悔責為魔波旬今迦葉成佛亦例彼佛國土也。△",
    "X31n0607_003:0248a20": "二偈頌六初頌行因。",
    "X31n0607_003:0248a21": "爾時世尊欲重宣此義而說偈言。",
    "X31n0607_003:0248a22": "告諸比丘我以佛眼(至)脩習一切無上之慧。",
    "X31n0607_003:0248a23": "△二頌得果。",
    "X31n0607_003:0248a24": "於最後身得成為佛。",
    "X31n0607_003:0248b01": "△三頌國淨。",
    "X31n0607_003:0248b02": "其土清淨瑠璃為地(至)乃以天眼不能數知。",
    "X31n0607_003:0248b03": "△四頌壽命。",
    "X31n0607_003:0248b04": "其佛當壽十二小劫。",
    "X31n0607_003:0248b05": "△五頌正像。",
    "X31n0607_003:0248b06": "正法住世二十小劫像法亦住二十小劫。",
    "X31n0607_003:0248b07": "△六總結成。",
    "X31n0607_003:0248b08": "光明世尊其事如是。",
    "X31n0607_003:0248b09": "△二授三人記二初請四初正請。",
    "X31n0607_003:0248b10": "爾時大目犍連須菩提(至)即共同聲而說偈言。",
    "X31n0607_003:0248b11": "大雄猛世尊諸釋之法王哀愍我等故而賜佛音聲。",
    "X31n0607_003:0248b12": "三人記中各有行因得果劫國壽命法住數量悉",
    "X31n0607_003:0248b13": "如文妙樂云如文者但旃延中無劫國名餘文並",
    "X31n0607_003:0248b14": "同。△二開譬。",
    "X31n0607_003:0248b15": "若知我深心見為授記者(至)然後乃敢食。",
    "X31n0607_003:0248b16": "△三合譬。",
    "X31n0607_003:0248b17": "我等亦如是每惟小乘過(至)爾乃快安樂。",
    "X31n0607_003:0248b18": "△四結成。",
    "X31n0607_003:0248b19": "大雄猛世尊常欲安世間願賜我等記如饑須教食。",
    "X31n0607_003:0248b20": "△二與記二初與須菩提記二初長行五初行因。",
    "X31n0607_003:0248b21": "爾時世尊知諸大弟子(至)常脩梵行具菩薩道。",
    "X31n0607_003:0248b22": "△二得果。",
    "X31n0607_003:0248b23": "於最後身得成為佛(至)天人師佛世尊。",
    "X31n0607_003:0248b24": "△三劫國。",
    "X31n0607_003:0248c01": "劫名有寶國名寶生(至)無數千萬億那由他。",
    "X31n0607_003:0248c02": "△四壽命。",
    "X31n0607_003:0248c03": "佛壽十二小劫。",
    "X31n0607_003:0248c04": "△五正像。",
    "X31n0607_003:0248c05": "正法住世二十小劫(至)度脫無量菩薩及聲聞眾。",
    "X31n0607_003:0248c06": "△二偈頌六初誡誠聽。",
    "X31n0607_003:0248c07": "爾時世尊欲重宣此義而說偈言。",
    "X31n0607_003:0248c08": "諸比丘眾今告汝等皆常一心聽我所說。",
    "X31n0607_003:0248c09": "△二頌行因。",
    "X31n0607_003:0248c10": "我大弟子須菩提者(至)隨佛所行漸具大道。",
    "X31n0607_003:0248c11": "△三頌得果。",
    "X31n0607_003:0248c12": "最後身得三十二相端正姝妙猶如寶山。",
    "X31n0607_003:0248c13": "△四頌國淨。",
    "X31n0607_003:0248c14": "其佛國土嚴淨第一(至)皆共合掌聽受佛語。",
    "X31n0607_003:0248c15": "八解脫即八背捨大智度論云背是淨潔五欲捨",
    "X31n0607_003:0248c16": "是著心故名背捨若發真無漏斷三界結業盡即",
    "X31n0607_003:0248c17": "名解脫也言八背捨者一內有色相外觀色內有",
    "X31n0607_003:0248c18": "色相者不壞內色不滅內色相也此初背捨位在",
    "X31n0607_003:0248c19": "初禪能捨自地及下地故名背捨二內無色相外",
    "X31n0607_003:0248c20": "觀色內無色相者壞內色滅內色相也外觀色者",
    "X31n0607_003:0248c21": "不壞外色不滅外色相也所以然者行者為入二",
    "X31n0607_003:0248c22": "禪內淨故壞滅內骨人欲界結使難斷故猶觀外",
    "X31n0607_003:0248c23": "不淨之相也三淨背捨身作證行者除外不淨相",
    "X31n0607_003:0248c24": "但於定中練八色光明清淨皎潔猶如妙寶之色",
    "X31n0607_003:0249a01": "故名淨身作證者以無受著心而受三禪中徧身",
    "X31n0607_003:0249a02": "樂故名身作證四虗空處背捨若滅根本四禪色",
    "X31n0607_003:0249a03": "一心緣無邊虗空入定而不受著也五識處背捨",
    "X31n0607_003:0249a04": "若捨虗空一心緣識入定而不受著也六無所有",
    "X31n0607_003:0249a05": "處背捨若捨識一心緣無所有入定而不受著也",
    "X31n0607_003:0249a06": "七非有想非無想背捨若捨無所有處一心緣非",
    "X31n0607_003:0249a07": "有想非無想入定而不受著也八滅受想背捨背",
    "X31n0607_003:0249a08": "滅受想諸心心數法是為滅受想背捨。△五頌壽",
    "X31n0607_003:0249a09": "命。",
    "X31n0607_003:0249a10": "其佛當壽十二小劫。",
    "X31n0607_003:0249a11": "△六頌正像。",
    "X31n0607_003:0249a12": "正法住世二十小劫像法亦住二十小劫。",
    "X31n0607_003:0249a13": "△二與迦旃延記二初長行五初行因。",
    "X31n0607_003:0249a14": "爾時世尊復告諸比丘眾(至)具菩薩道。",
    "X31n0607_003:0249a15": "由旬亦曰踰繕那此云限量大論云由旬有三別",
    "X31n0607_003:0249a16": "大者八十里中者六十里下者四十里也。△二得",
    "X31n0607_003:0249a17": "果。",
    "X31n0607_003:0249a18": "當得作佛號曰閻浮那提金光(至)天人師佛世尊。",
    "X31n0607_003:0249a19": "△三國淨。",
    "X31n0607_003:0249a20": "其土平正玻瓈為地(至)無量萬億莊嚴其國。",
    "X31n0607_003:0249a21": "△四壽命。",
    "X31n0607_003:0249a22": "佛壽十二小劫。",
    "X31n0607_003:0249a23": "△五正像。",
    "X31n0607_003:0249a24": "正法住世二十小劫像法亦住二十小劫。",
    "X31n0607_003:0249b01": "△二偈頌四初誡誠聽。",
    "X31n0607_003:0249b02": "爾時世尊欲重宣此義而說偈言。",
    "X31n0607_003:0249b03": "諸比丘眾皆一心聽如我所說真實無異。",
    "X31n0607_003:0249b04": "△二頌行因。",
    "X31n0607_003:0249b05": "是迦旃延當以種種(至)亦以華香供養舍利。",
    "X31n0607_003:0249b06": "△三頌得果。",
    "X31n0607_003:0249b07": "其最後身得佛智慧成等正覺。",
    "X31n0607_003:0249b08": "△四頌國淨。",
    "X31n0607_003:0249b09": "國土清淨度脫無量(至)無量無數莊嚴其國。",
    "X31n0607_003:0249b10": "一切有即二十五有也。△三與目犍連記二初長",
    "X31n0607_003:0249b11": "行五初行因。",
    "X31n0607_003:0249b12": "爾時世尊復告大眾(至)二百萬億諸佛亦復如是。",
    "X31n0607_003:0249b13": "△二得果。",
    "X31n0607_003:0249b14": "當得成佛號曰多摩羅跋栴檀香(至)天人師佛世尊。",
    "X31n0607_003:0249b15": "△三劫國。",
    "X31n0607_003:0249b16": "劫名喜滿國名意樂(至)菩薩聲聞其數無量。",
    "X31n0607_003:0249b17": "△四壽命。",
    "X31n0607_003:0249b18": "佛壽二十四小劫。",
    "X31n0607_003:0249b19": "△五正像。",
    "X31n0607_003:0249b20": "正法住世四十小劫像法亦住四十小劫。",
    "X31n0607_003:0249b21": "△二偈頌五初頌行因。",
    "X31n0607_003:0249b22": "爾時世尊欲重宣此義而說偈言。",
    "X31n0607_003:0249b23": "我此弟子大目犍連(至)而以供養諸佛塔廟。",
    "X31n0607_003:0249b24": "金剎者法苑云阿育王取金幡金華懸諸剎上故",
    "X31n0607_003:0249c01": "曰金剎具云剎摩此云土田此乃通取國土名剎",
    "X31n0607_003:0249c02": "又復伽藍號梵剎者西域以柱表剎示所居處也。",
    "X31n0607_003:0249c03": "△二頌得果。",
    "X31n0607_003:0249c04": "漸漸具足菩薩道已(至)號多摩羅栴檀之香。",
    "X31n0607_003:0249c05": "△三頌壽命。",
    "X31n0607_003:0249c06": "其佛壽命二十四劫。",
    "X31n0607_003:0249c07": "△四頌國淨。",
    "X31n0607_003:0249c08": "常為天人演說佛道(至)於佛智慧皆不退轉。",
    "X31n0607_003:0249c09": "△五頌正像。",
    "X31n0607_003:0249c10": "佛滅度後正法當住四十小劫像法亦爾。",
    "X31n0607_003:0249c11": "△二許與下根說緣二初許與總記。",
    "X31n0607_003:0249c12": "我諸弟子威德具足(至)於未來世咸得成佛。",
    "X31n0607_003:0249c13": "△二更說宿緣。",
    "X31n0607_003:0249c14": "我及汝等宿世因緣吾今當說汝等善聽。",
    "X31n0607_003:0249c15": "下根之人已聞法譬二周開三顯一復見上中二",
    "X31n0607_003:0249c16": "根授記而猶疑不了深生愧耻今欲增進其道先",
    "X31n0607_003:0249c17": "許總記更說宿緣也。",
    "X31n0607_003:0249c18": "妙法蓮華經化城喻品第七",
    "X31n0607_003:0249c19": "化者神力所為也以神力故無而歘有名之為化",
    "X31n0607_003:0249c20": "防非禦敵稱之為城若合法者二乘涅槃權智所",
    "X31n0607_003:0249c21": "為也以權智力無而說有用教為化防思禦見名",
    "X31n0607_003:0249c22": "為涅槃喻如化城若約教釋者三藏二乘於涅槃",
    "X31n0607_003:0249c23": "生安隱滅度之想通教二乘亦然菩薩不爾誓願",
    "X31n0607_003:0249c24": "扶餘習入生死而不以空為證也別教不道城如",
    "X31n0607_003:0250a01": "化用城作方便斷見思惑從城門徑過不道此為",
    "X31n0607_003:0250a02": "極也圓教知無賊病亦不須城故言化城也今是",
    "X31n0607_003:0250a03": "圓教意故題為化城喻品也問此品說因緣事下",
    "X31n0607_003:0250a04": "根得悟應名宿世品答品初廣說因緣末則結譬",
    "X31n0607_003:0250a05": "化城若從前應稱宿世今從末故言化城問化城",
    "X31n0607_003:0250a06": "是權寶所是實何意棄實從權答由知城是化則",
    "X31n0607_003:0250a07": "知寶所是實故標化不失實也妙樂云三藏菩薩",
    "X31n0607_003:0250a08": "全未發足是故不論通教菩薩雖同至城入而能",
    "X31n0607_003:0250a09": "出別教十住至涅槃而不入故名徑過不極之言",
    "X31n0607_003:0250a10": "對小以說也。△三三品為下根人因緣說二初化",
    "X31n0607_003:0250a11": "城品正說二初先明知見久遠二初長行三初明",
    "X31n0607_003:0250a12": "出所見事。",
    "X31n0607_003:0250a13": "佛告諸比丘乃往過去(至)彼佛滅度已來甚大久遠。",
    "X31n0607_003:0250a14": "欲說宿世因緣故先舉過去佛以為結緣之所也。",
    "X31n0607_003:0250a15": "△二舉譬明久遠。",
    "X31n0607_003:0250a16": "譬如三千大千世界(至)百千萬億阿僧祇劫。",
    "X31n0607_003:0250a17": "地種者補註云地大種也婆沙論問云何名大種",
    "X31n0607_003:0250a18": "答曰大而是種能減能增能損能益是為種義。△",
    "X31n0607_003:0250a19": "三結見昔如今。",
    "X31n0607_003:0250a20": "我以如來知見力故觀彼久遠猶若今日。",
    "X31n0607_003:0250a21": "△二偈頌三初頌出所見事。",
    "X31n0607_003:0250a22": "爾時世尊欲重宣此義而說偈言。",
    "X31n0607_003:0250a23": "我念過去世無量無邊劫有佛兩足尊名大通智勝。",
    "X31n0607_003:0250a24": "△二頌舉譬明久。",
    "X31n0607_003:0250b01": "如人以力磨三千大千土(至)如是無量劫。",
    "X31n0607_003:0250b02": "△三頌見昔如今。",
    "X31n0607_003:0250b03": "如來無礙智知彼佛滅度(至)通達無量劫。",
    "X31n0607_003:0250b04": "無漏者於三諦法無漏失也。△二正明宿世因緣",
    "X31n0607_003:0250b05": "二初長行二初結緣由二初遠由二初大通佛成",
    "X31n0607_003:0250b06": "道五初佛壽長遠。",
    "X31n0607_003:0250b07": "佛告諸比丘(至)五百四十萬億那由他劫。",
    "X31n0607_003:0250b08": "那由他或阿庾多此云萬億。△二成道前事二初",
    "X31n0607_003:0250b09": "成道經時。",
    "X31n0607_003:0250b10": "其佛本坐道場破魔軍已(至)而諸佛法猶不在前。",
    "X31n0607_003:0250b11": "魔軍者因果經云魔更廣集軍眾是也垂者將及",
    "X31n0607_003:0250b12": "也諸佛道同為緣事異釋迦苦行六年艸生攢髀",
    "X31n0607_003:0250b13": "至肘不覺諸天哭喚動地不聞移座得道彌勒即",
    "X31n0607_003:0250b14": "出家日得道彼佛十劫猶不現前者非根有利鈍",
    "X31n0607_003:0250b15": "道有難易緣宜賖促應示長短耳。△二諸天供",
    "X31n0607_003:0250b16": "養。",
    "X31n0607_003:0250b17": "爾時忉利諸天先為彼佛(至)至于滅度亦復如是。",
    "X31n0607_003:0250b18": "面百由旬者四面各百由旬也。△三正明成道。",
    "X31n0607_003:0250b19": "諸比丘大通智勝佛(至)成阿耨多羅三藐三菩提。",
    "X31n0607_003:0250b20": "△四眷屬供養。",
    "X31n0607_003:0250b21": "其佛未出家時有十六子(至)瞻仰世尊以偈頌曰。",
    "X31n0607_003:0250b22": "大威德世尊(至)是故咸稽首歸命無上尊。",
    "X31n0607_003:0250b23": "智積成佛即今東方阿閦佛也盲瞑者悲昔不見",
    "X31n0607_003:0250b24": "佛不聞佛名義同盲瞑喜今得見得聞是故稽首",
    "X31n0607_003:0250c01": "歸命。○憺怕者安靜也。△五請轉法輪。",
    "X31n0607_003:0250c02": "爾時十六王子偈讚佛已(至)重說偈言。",
    "X31n0607_003:0250c03": "世雄無等倫百福自莊嚴(至)當轉無上輪。",
    "X31n0607_003:0250c04": "既云無上輪即十六子請轉滿字教如今佛說華",
    "X31n0607_003:0250c05": "嚴也。△二十方梵請法二初威光照動。",
    "X31n0607_003:0250c06": "佛告諸比丘大通智勝佛(至)徧滿世界勝諸天光。",
    "X31n0607_003:0250c07": "過去因果經云薩婆悉達處胎時三千國土朗然",
    "X31n0607_003:0250c08": "大光日月所不照處而皆大明其中眾生各得相",
    "X31n0607_003:0250c09": "見初成道時亦如是朝為色天中為欲天晡為鬼",
    "X31n0607_003:0250c10": "神三時說法夜亦如是引今證昔其相同也。△二",
    "X31n0607_003:0250c11": "十方梵請二初九方四初東方七初覩其瑞相。",
    "X31n0607_003:0250c12": "爾時東方五百萬億諸國土中(至)倍於常明。",
    "X31n0607_003:0250c13": "△二各各驚駭。",
    "X31n0607_003:0250c14": "諸梵天王各作是念(至)以何因緣而現此相。",
    "X31n0607_003:0250c15": "△三遞相問決。",
    "X31n0607_003:0250c16": "是時諸梵天王(至)為諸梵眾而說偈言。",
    "X31n0607_003:0250c17": "我等諸宮殿(至)而此大光明徧照於十方。",
    "X31n0607_003:0250c18": "△四尋光見佛。",
    "X31n0607_003:0250c19": "爾時五百萬億國土諸梵天王(至)請佛轉法輪。",
    "X31n0607_003:0250c20": "衣裓釋見譬喻品。△五三業供養。",
    "X31n0607_003:0250c21": "即時諸梵天王頭面禮佛(至)一心同聲以偈頌曰。",
    "X31n0607_003:0250c22": "世尊甚希有難可得值遇(至)惟願哀納受。",
    "X31n0607_003:0250c23": "頭面是身業而作是言及說偈讚歎是口業一心",
    "X31n0607_003:0250c24": "即意業妙樂云雨華如山樹座猶下其相如何答",
    "X31n0607_003:0251a01": "不思議事彼此無礙。○納處處字留也。△六請佛",
    "X31n0607_003:0251a02": "說法。",
    "X31n0607_003:0251a03": "爾時諸梵天王偈讚佛已(至)一心同聲而說偈言。",
    "X31n0607_003:0251a04": "世雄兩足尊惟願演說法以大慈悲力度苦惱眾生。",
    "X31n0607_003:0251a05": "兩足尊者具足定慧二嚴也既云度苦惱眾生即",
    "X31n0607_003:0251a06": "是請轉半字教如今佛於鹿苑中說三藏教度五",
    "X31n0607_003:0251a07": "濁八苦眾生也。△七佛默然許。",
    "X31n0607_003:0251a08": "爾時大通智勝如來默然許之。",
    "X31n0607_003:0251a09": "△二東南七初覩其瑞相。",
    "X31n0607_003:0251a10": "又諸比丘東南方(至)各自見宮殿光明照曜。",
    "X31n0607_003:0251a11": "△二各各驚駭。",
    "X31n0607_003:0251a12": "昔所未有歡喜踊躍生希有心。",
    "X31n0607_003:0251a13": "△三遞相問決。",
    "X31n0607_003:0251a14": "即各相詣共議此事(至)為諸梵眾而說偈言。",
    "X31n0607_003:0251a15": "是事何因緣(至)多是佛出世度脫苦眾生。",
    "X31n0607_003:0251a16": "△四尋光見佛。",
    "X31n0607_003:0251a17": "爾時五百萬億諸梵天王(至)請佛轉法輪。",
    "X31n0607_003:0251a18": "△五三業供養。",
    "X31n0607_003:0251a19": "時諸梵天王頭面禮佛(至)一心同聲以偈頌曰。",
    "X31n0607_003:0251a20": "聖主天中王(至)我等宿福慶今得值世尊。",
    "X31n0607_003:0251a21": "天中王者佛是極果聖人統王十界今是諸天所",
    "X31n0607_003:0251a22": "讚故云天中王也迦陵頻伽此云妙聲鳥大論云",
    "X31n0607_003:0251a23": "如迦陵頻伽鳥在[穀禾+卵]中未出發聲微妙勝於餘鳥",
    "X31n0607_003:0251a24": "正法念經云山名曠野其中多有迦陵頻伽出妙",
    "X31n0607_003:0251b01": "音聲如是美音若天若人緊那羅等無能及者唯",
    "X31n0607_003:0251b02": "除如來音聲故云迦陵頻伽聲也眾生盲瞑失於",
    "X31n0607_003:0251b03": "正見不知出要佛為指示引之令出故云為眾生",
    "X31n0607_003:0251b04": "作眼也。△六請佛說法。",
    "X31n0607_003:0251b05": "爾時諸梵天王偈讚佛已(至)一心同聲而說偈言。",
    "X31n0607_003:0251b06": "大聖轉法論顯示諸法相(至)忍善者增益。",
    "X31n0607_003:0251b07": "既云顯示法相度苦眾生即與上東方請轉半字",
    "X31n0607_003:0251b08": "同。△七佛默然許。",
    "X31n0607_003:0251b09": "爾時大通智勝如來默然許之。",
    "X31n0607_003:0251b10": "△三南方七初覩其瑞相。",
    "X31n0607_003:0251b11": "又諸比丘南方(至)各自見宮殿光明照曜。",
    "X31n0607_003:0251b12": "△二各各驚駭。",
    "X31n0607_003:0251b13": "昔所未有歡喜踊躍生希有心。",
    "X31n0607_003:0251b14": "△三遞相問決。",
    "X31n0607_003:0251b15": "即各相詣共議此事(至)為諸梵眾而說偈言。",
    "X31n0607_003:0251b16": "我等諸宮殿(至)為大德天生為佛出世間。",
    "X31n0607_003:0251b17": "△四尋光見佛。",
    "X31n0607_003:0251b18": "爾時五百萬億諸梵天王(至)請佛轉法輪。",
    "X31n0607_003:0251b19": "△五三業供養。",
    "X31n0607_003:0251b20": "時諸梵天王頭面禮佛(至)一心同聲以偈頌曰。",
    "X31n0607_003:0251b21": "世尊甚難見(至)世尊大慈愍惟願垂納受。",
    "X31n0607_003:0251b22": "△六請佛說法。",
    "X31n0607_003:0251b23": "爾時諸梵天王偈讚佛已(至)一心同聲以偈頌曰。",
    "X31n0607_003:0251b24": "惟願天人尊轉無上法輪(至)當演深遠音。",
    "X31n0607_003:0251c01": "既云轉無上輪即諸梵請轉對半明滿如今佛說",
    "X31n0607_003:0251c02": "方等也。△七佛默然許。",
    "X31n0607_003:0251c03": "爾時大通智勝如來默然許之。",
    "X31n0607_003:0251c04": "△四總明六方。",
    "X31n0607_003:0251c05": "西南方乃至下方亦復如是。",
    "X31n0607_003:0251c06": "此西南方并西方西北方北方東北方下方總六",
    "X31n0607_003:0251c07": "方既云亦復如是則與上南方請轉對半明滿是",
    "X31n0607_003:0251c08": "同。△二上方六初覩其瑞相。",
    "X31n0607_003:0251c09": "爾時上方五百萬億國土(至)光明威曜。",
    "X31n0607_003:0251c10": "△二各各驚駭。",
    "X31n0607_003:0251c11": "昔所未有歡喜踊躍生希有心。",
    "X31n0607_003:0251c12": "△三遞相問決。",
    "X31n0607_003:0251c13": "即各相詣共議此事(至)為諸梵眾而說偈言。",
    "X31n0607_003:0251c14": "今以何因緣(至)為大德天生為佛出世間。",
    "X31n0607_003:0251c15": "△四尋光見佛。",
    "X31n0607_003:0251c16": "爾時五百萬億諸梵天王(至)請佛轉法輪。",
    "X31n0607_003:0251c17": "△五三業供養。",
    "X31n0607_003:0251c18": "時諸梵天王頭面禮佛(至)一心同聲以偈頌曰。",
    "X31n0607_003:0251c19": "善哉見諸佛救世之聖尊(至)皆共成佛道。",
    "X31n0607_003:0251c20": "△六請佛說法。",
    "X31n0607_003:0251c21": "爾時五百萬億諸梵天王(至)而說偈言。",
    "X31n0607_003:0251c22": "世尊轉法輪擊甘露法鼓(至)無量劫習法。",
    "X31n0607_003:0251c23": "既云擊甘露法鼓復云度苦惱眾生即諸梵請轉",
    "X31n0607_003:0251c24": "帶半明滿如今佛說般若也。△二近由二初轉半",
    "X31n0607_003:0252a01": "字法輪三初佛即受請。",
    "X31n0607_003:0252a02": "爾時大通智勝如來(至)及十六王子請。",
    "X31n0607_003:0252a03": "此結緣近由也由佛受請說法故十六王子後得",
    "X31n0607_003:0252a04": "覆講正作緣。△二正轉法輪。",
    "X31n0607_003:0252a05": "即時三轉十二行法輪。",
    "X31n0607_003:0252a06": "此下先轉半字法輪也三轉者謂示勸證示轉者",
    "X31n0607_003:0252a07": "謂此是苦乃至此是道勸轉者謂苦應知集應斷",
    "X31n0607_003:0252a08": "滅應證道應脩證轉者謂苦我已知不復更知乃",
    "X31n0607_003:0252a09": "至道我已脩不復更脩示謂示其相狀勸謂勸其",
    "X31n0607_003:0252a10": "令脩證謂引己證彼聲聞根鈍為其三轉緣覺次",
    "X31n0607_003:0252a11": "之為其再轉菩薩根利為其一轉此且一往說耳",
    "X31n0607_003:0252a12": "通方例皆三轉十二行者一約教謂四諦各有示",
    "X31n0607_003:0252a13": "勸證即十二教法輪也二約行謂四諦三轉皆生",
    "X31n0607_003:0252a14": "眼智明覺即十二行法輪也或通三人或約一人",
    "X31n0607_003:0252a15": "今就見諦道三人利根聞示轉其次者聞勸轉其",
    "X31n0607_003:0252a16": "次者聞證轉各生眼智明覺三人合舉故言十二",
    "X31n0607_003:0252a17": "行也教行相循共能摧惑名之為輪。",
    "X31n0607_003:0252a18": "若沙門婆羅門若天魔梵及餘世間所不能轉。",
    "X31n0607_003:0252a19": "所不能轉者沙門不聞尚不能知何況能轉支佛",
    "X31n0607_003:0252a20": "雖悟口不能說婆羅門雖聞其名不解其理魔王",
    "X31n0607_003:0252a21": "梵王亦爾夫轉者轉此法度入他心令彼得悟破",
    "X31n0607_003:0252a22": "六十二見乃名轉法輪為無此義魔梵等所以不",
    "X31n0607_003:0252a23": "能轉也妙樂云沙門謂佛法出家者不因佛說尚",
    "X31n0607_003:0252a24": "不知名豈能轉耶沙門尚爾況餘眾耶有云外道",
    "X31n0607_003:0252b01": "中出家者名沙門若爾何故云尚不能知當知以",
    "X31n0607_003:0252b02": "正況邪。",
    "X31n0607_003:0252b03": "謂是苦是苦集是苦滅是苦滅道。",
    "X31n0607_003:0252b04": "此為聲聞人先轉生滅四諦法輪也謂是苦者法",
    "X31n0607_003:0252b05": "界次第云苦以逼惱為義一切有為心行常為無",
    "X31n0607_003:0252b06": "常患累之所逼惱故名為苦謂三苦八苦略而言",
    "X31n0607_003:0252b07": "之即三界內六道生死是其苦也集者招集為義",
    "X31n0607_003:0252b08": "即見思惑惑與業俱能招生死故名為集集為因",
    "X31n0607_003:0252b09": "苦為果果必有因故云是苦集此世間因果也滅",
    "X31n0607_003:0252b10": "者滅以滅無為義惑業既盡則無生死之累故云",
    "X31n0607_003:0252b11": "是苦滅也滅諦之體是二涅槃若子縛已盡名有",
    "X31n0607_003:0252b12": "餘涅槃若灰身滅智名無餘涅槃道者道以能通",
    "X31n0607_003:0252b13": "為義正道及助道是二相扶能通至涅槃故名為",
    "X31n0607_003:0252b14": "道道能滅苦故云是苦滅道略則戒定慧廣則三",
    "X31n0607_003:0252b15": "十七道品道為因滅為果此出世因果也止觀云",
    "X31n0607_003:0252b16": "法性自天而然集不能染苦不能惱道不能通滅",
    "X31n0607_003:0252b17": "不能淨如雲籠月不能妨害却煩惱已乃見法性",
    "X31n0607_003:0252b18": "輔行云當知苦集但是能覆不能惱染道滅能顯",
    "X31n0607_003:0252b19": "而法性之理本淨法性如月苦集如雲道如却除",
    "X31n0607_003:0252b20": "滅如却已。",
    "X31n0607_003:0252b21": "及廣說十二因緣法(至)生緣老死憂悲苦惱。",
    "X31n0607_003:0252b22": "此為支佛轉十二因緣法輪也展轉感果為因互",
    "X31n0607_003:0252b23": "相由藉為緣無明者過去一切煩惱皆是無明體",
    "X31n0607_003:0252b24": "即是癡迷暗為性無所明了故曰無明即是惑也",
    "X31n0607_003:0252c01": "行者於過去世造作諸業名之為行由惑造業故",
    "X31n0607_003:0252c02": "云無明緣行此二屬過去因也識者有了別義名",
    "X31n0607_003:0252c03": "之為識以業成故牽生三界意識妄念投托母胎",
    "X31n0607_003:0252c04": "故云行緣識既托母胎即有煖息識三事七日一",
    "X31n0607_003:0252c05": "轉而成心色名是心色是質故云識緣名色六入",
    "X31n0607_003:0252c06": "者六根成此胎中以根有入塵之義名之為入既",
    "X31n0607_003:0252c07": "有心色即成就六根故云名色緣六入觸者出胎",
    "X31n0607_003:0252c08": "已後至三四歲由根對塵而未能了知是名為觸",
    "X31n0607_003:0252c09": "故云六入緣觸受者領納名受從五六歲至十二",
    "X31n0607_003:0252c10": "三因六塵觸六根即領納前境好惡等事雖能了",
    "X31n0607_003:0252c11": "別然未能起貪愛之心故云觸緣受此五屬現在",
    "X31n0607_003:0252c12": "果也愛者從十四五歲至十八九貪於種種勝妙",
    "X31n0607_003:0252c13": "資具及色欲等境然猶未能廣徧追求由領納故",
    "X31n0607_003:0252c14": "即起貪愛故云受緣愛取者從二十歲後凡見一",
    "X31n0607_003:0252c15": "切境皆生取著心由愛生著故云愛緣取此之愛",
    "X31n0607_003:0252c16": "取又為未來生死之因屬煩惱與過去無明同有",
    "X31n0607_003:0252c17": "者既著諸境起善惡業積集牽引當生三有故云",
    "X31n0607_003:0252c18": "取緣有亦為未來生死之因屬業與過去行同生",
    "X31n0607_003:0252c19": "者謂六道中受生也從有還受後世之生故云有",
    "X31n0607_003:0252c20": "緣生老死者受生之身熟壞名老死故云生緣老",
    "X31n0607_003:0252c21": "死此二屬未來果也文末而云憂悲苦惱者如妙",
    "X31n0607_003:0252c22": "玄云老死必憂悲也。",
    "X31n0607_003:0252c23": "無明滅則行滅(至)生滅則老死憂悲苦惱滅。",
    "X31n0607_003:0252c24": "十二因緣還是別相細觀四諦耳約苦集即有無",
    "X31n0607_003:0253a01": "明乃至老死約道滅即有無明滅乃至老死滅也",
    "X31n0607_003:0253a02": "逆順觀察並由無明為本故無明滅則行滅乃至",
    "X31n0607_003:0253a03": "生滅則老死滅也。△三聞法得道。",
    "X31n0607_003:0253a04": "佛於天人大眾之中(至)無量無邊不可稱數。",
    "X31n0607_003:0253a05": "不受一切法者不受諸見悟初果也得解脫者脫",
    "X31n0607_003:0253a06": "子果兩縛得無學也深妙定者即俱解脫也三明",
    "X31n0607_003:0253a07": "等如前釋初說四諦十二因緣時六百萬億那由",
    "X31n0607_003:0253a08": "他人得道第二三四說法時得悟之人轉多於前",
    "X31n0607_003:0253a09": "故不可稱數妙樂云俱解脫人具足觀練熏修事",
    "X31n0607_003:0253a10": "定名深妙耳。△二轉滿字法輪七初王子出家。",
    "X31n0607_003:0253a11": "爾時十六王子(至)求阿耨多羅三藐三菩提。",
    "X31n0607_003:0253a12": "沙彌此云息慈謂息惡行慈也諸根者六根也六",
    "X31n0607_003:0253a13": "根清淨故言通利又六根互用故言通入佛境界",
    "X31n0607_003:0253a14": "故言利智慧明了者開示悟入也。△二請修學法。",
    "X31n0607_003:0253a15": "俱白佛言世尊是諸無量(至)深心所念佛自證知。",
    "X31n0607_003:0253a16": "十六子再請廢半明滿如今佛說法華也彼佛初",
    "X31n0607_003:0253a17": "說圓頓諸子大乘功德悉皆具足復愍諸方便未",
    "X31n0607_003:0253a18": "為究竟故重請佛開權顯實也聲聞皆已成就者",
    "X31n0607_003:0253a19": "明其障除大乘機動是故為請我等志願如來知",
    "X31n0607_003:0253a20": "見者此法華經但明佛之知見唯志於此即正請",
    "X31n0607_003:0253a21": "滿字廢半之文明顯為若此也。△三所將出家。",
    "X31n0607_003:0253a22": "爾時轉輪聖王所將眾中(至)亦求出家王即聽許。",
    "X31n0607_003:0253a23": "△四受請說法。",
    "X31n0607_003:0253a24": "爾時彼佛受沙彌請(至)皆共受持諷誦通利。",
    "X31n0607_003:0253b01": "過二萬劫者上既為三乘說諦緣等教後受諸子",
    "X31n0607_003:0253b02": "請又說法華故知不容中間默然無說二萬劫中",
    "X31n0607_003:0253b03": "必說方等般若故下偈文云說六波羅蜜及諸神",
    "X31n0607_003:0253b04": "通事般若是行神通是事如今諸方等經多明不",
    "X31n0607_003:0253b05": "思議諸神通事故知是彼佛說方等也又偈云分",
    "X31n0607_003:0253b06": "別真實法即是大品明實相般若意故知是彼佛",
    "X31n0607_003:0253b07": "說般若也。△五眾解不解。",
    "X31n0607_003:0253b08": "說是經時十六菩薩沙彌(至)千萬億眾皆生疑惑。",
    "X31n0607_003:0253b09": "十六沙彌及二乘即信解眾其餘千萬皆生疑惑",
    "X31n0607_003:0253b10": "是不解眾此不解眾即於十六子聽覆講結法華",
    "X31n0607_003:0253b11": "之緣者也。△六說經時節。",
    "X31n0607_003:0253b12": "佛說是經於八千劫未曾休廢。",
    "X31n0607_003:0253b13": "△七說已入定。",
    "X31n0607_003:0253b14": "說此經已即入靜室住於禪定八萬四千劫。",
    "X31n0607_003:0253b15": "彼佛說法華後入定正是結緣之近由由佛入定",
    "X31n0607_003:0253b16": "不出千萬億種諸疑惑者無所諮問故十六沙彌",
    "X31n0607_003:0253b17": "為其覆講說法華經也妙樂云八萬四千劫者須",
    "X31n0607_003:0253b18": "得具明時節之意諸佛奚嘗不與定俱但由物機",
    "X31n0607_003:0253b19": "在十六子結緣齊限故爾許時正法華云入定經",
    "X31n0607_003:0253b20": "三十萬劫不知法護何以所譯其數頓乖。△二正",
    "X31n0607_003:0253b21": "結緣二初法說結緣二初明昔共結緣四初知佛",
    "X31n0607_003:0253b22": "入定。",
    "X31n0607_003:0253b23": "是時十六菩薩沙彌知佛入室寂然禪定。",
    "X31n0607_003:0253b24": "△二王子覆講。",
    "X31n0607_003:0253c01": "各升法座亦於八萬四千劫(至)廣說分別妙法華經。",
    "X31n0607_003:0253c02": "由佛入定所以得說佛知一化將畢不復熟此段",
    "X31n0607_003:0253c03": "之人故令王子共其結緣又知此等必由王子究",
    "X31n0607_003:0253c04": "竟得度所以入定久而不出也。△三眾得利益。",
    "X31n0607_003:0253c05": "一一皆度六百萬億那由他(至)三藐三菩提心。",
    "X31n0607_003:0253c06": "皆發菩提心故云度若初發心時誓願當作佛已",
    "X31n0607_003:0253c07": "過於世間即是度七方便彼岸義也那由他眾生",
    "X31n0607_003:0253c08": "即上不解之眾也示教利喜者指示為示教詔為",
    "X31n0607_003:0253c09": "教令彼得益為利喜他得利為喜。△四佛定起歎",
    "X31n0607_003:0253c10": "二初稱歎菩薩。",
    "X31n0607_003:0253c11": "大通智勝佛過八萬四千劫(至)開示眾生令入其中。",
    "X31n0607_003:0253c12": "△二勸物親近二初勸親近。",
    "X31n0607_003:0253c13": "汝等皆當數數親近而供養之。",
    "X31n0607_003:0253c14": "△二釋勸意。",
    "X31n0607_003:0253c15": "所以者何若聲聞辟支佛(至)三藐三菩提如來之慧。",
    "X31n0607_003:0253c16": "△二明中間值遇。",
    "X31n0607_003:0253c17": "佛告諸比丘(至)得值四萬億諸佛世尊于今不盡。",
    "X31n0607_003:0253c18": "此明中間常逢值逢值有三種若相逢遇常受大",
    "X31n0607_003:0253c19": "乘此輩中間皆已成就不至於今若相逢遇遇其",
    "X31n0607_003:0253c20": "退大仍接以小此輩中間猶故未盡今得還聞大",
    "X31n0607_003:0253c21": "乘之教三但論遇小不論遇大則中間未度于今",
    "X31n0607_003:0253c22": "亦不盡今方始受大乃至滅後得道者是也問如",
    "X31n0607_003:0253c23": "上塵數多許時節今始得羅漢如此則無生法忍",
    "X31n0607_003:0253c24": "何易可階答大聖善巧依四悉檀作如是說或為",
    "X31n0607_003:0254a01": "厭佛道長遠者說短於佛道生輕易想者說長此",
    "X31n0607_003:0254a02": "對治悉檀也或為發生宿善作長短說此為人悉",
    "X31n0607_003:0254a03": "檀也或隨世間所欲作長短說此世界悉檀也或",
    "X31n0607_003:0254a04": "為聞說長短即得入理此第一義悉檀也當知言",
    "X31n0607_003:0254a05": "如許劫方今得羅漢者此是權行引諸實行令入",
    "X31n0607_003:0254a06": "道耳妙樂云逢值有三種者前二可知第三既云",
    "X31n0607_003:0254a07": "但論遇小中間之言自望元初結小緣者耳第三",
    "X31n0607_003:0254a08": "類人未曾聞大便即流轉此人即以初聞小時為",
    "X31n0607_003:0254a09": "初結緣復於中間唯習於小今遇王子初且聞小",
    "X31n0607_003:0254a10": "人見釋迦一代教中一分聲聞未發心者便即判",
    "X31n0607_003:0254a11": "云永滅無發是則不知如來長遠之化問此經何",
    "X31n0607_003:0254a12": "文赴其樂短答如龍女成佛及法師品隨聞一句",
    "X31n0607_003:0254a13": "一偈乃至一念隨喜者當得阿耨菩提雖無時節",
    "X31n0607_003:0254a14": "計應非遠小乘教中多分說長大乘教中多分說",
    "X31n0607_003:0254a15": "短。△三明今說法華二初結會古今二初結師古",
    "X31n0607_003:0254a16": "今。",
    "X31n0607_003:0254a17": "諸比丘我今語汝(至)成阿耨多羅三藐三菩提。",
    "X31n0607_003:0254a18": "阿閦淨名經云有國名妙喜佛號無動疏云阿之",
    "X31n0607_003:0254a19": "言無閦之言動阿彌陀清淨平等覺經翻無量清",
    "X31n0607_003:0254a20": "淨無量壽經翻無量壽稱讚淨土經云其中世尊",
    "X31n0607_003:0254a21": "名無量壽及無量光釋迦翻能仁是姓牟尼翻寂",
    "X31n0607_003:0254a22": "默是字能仁則慈悲利物寂默則智慧冥理以利",
    "X31n0607_003:0254a23": "物故不住涅槃以冥理故不住生死餘佛名未見",
    "X31n0607_003:0254a24": "所出不敢妄解娑婆亦曰索訶此云堪忍乃三千",
    "X31n0607_003:0254b01": "大千世界為一佛之化境也悲華經云何名娑婆",
    "X31n0607_003:0254b02": "是諸眾生忍受三毒及諸煩惱能忍斯惡故名忍",
    "X31n0607_003:0254b03": "土。△二會徒古今二初會現在徒四初不退住大。",
    "X31n0607_003:0254b04": "諸比丘我等為沙彌時(至)三藐三菩提。",
    "X31n0607_003:0254b05": "此言下大種之後中間不退住無上道。△二退住",
    "X31n0607_003:0254b06": "聲聞。",
    "X31n0607_003:0254b07": "此諸眾生于今有住(至)應以是法漸入佛道。",
    "X31n0607_003:0254b08": "此言下種之後中間退大向小住聲聞位佛以大",
    "X31n0607_003:0254b09": "乘教化于今漸入佛道。△三釋退住意。",
    "X31n0607_003:0254b10": "所以者何如來智慧難信難解。",
    "X31n0607_003:0254b11": "此釋退住之意雖下大種葢緣佛之智慧難以信",
    "X31n0607_003:0254b12": "解所以退大向小。△四正結古今。",
    "X31n0607_003:0254b13": "爾時所化無量恒河沙等眾生者汝等諸比丘。",
    "X31n0607_003:0254b14": "爾時者指大通佛所為其下種時也。△二會未來",
    "X31n0607_003:0254b15": "徒二初正會。",
    "X31n0607_003:0254b16": "及我滅度後未來世中聲聞弟子是也。",
    "X31n0607_003:0254b17": "△二釋疑。",
    "X31n0607_003:0254b18": "我滅度後復有弟子(至)除諸如來方便說法。",
    "X31n0607_003:0254b19": "疑者云現在者得聞佛說法華得入一道可是結",
    "X31n0607_003:0254b20": "緣之流若未來者不聞法華而入滅度此等豈能",
    "X31n0607_003:0254b21": "捨小得入一乘釋云雖滅度之我於餘國作佛終",
    "X31n0607_003:0254b22": "當得聞是經餘國者即方便有餘土也除諸如來",
    "X31n0607_003:0254b23": "方便說者斷疑也三乘是方便說其實無三也。△",
    "X31n0607_003:0254b24": "二明說法華三初時眾清淨。",
    "X31n0607_003:0254c01": "諸比丘若如來自知(至)了達空法深入禪定。",
    "X31n0607_003:0254c02": "涅槃時到者諸佛出世化道將畢之時即說法華",
    "X31n0607_003:0254c03": "如迦葉佛日月燈明佛等出於淨土說法華竟即",
    "X31n0607_003:0254c04": "入涅槃釋迦出於穢土說法華竟仍唱當滅更說",
    "X31n0607_003:0254c05": "涅槃眾又清淨者既得三藏教益免於五濁八苦",
    "X31n0607_003:0254c06": "之難也信解堅固者於方等教心相體信也了達",
    "X31n0607_003:0254c07": "空法者聞般若說法於空法中心得了達即是轉",
    "X31n0607_003:0254c08": "教意也。△二正說法華。",
    "X31n0607_003:0254c09": "便集諸菩薩及聲聞眾(至)唯一佛乘得滅度耳。",
    "X31n0607_003:0254c10": "集諸菩薩是聚會親族及聲聞眾是命其子上釋",
    "X31n0607_003:0254c11": "親族法身大士為影響眾以此文驗之其義明也",
    "X31n0607_003:0254c12": "世間無有二乘等者準理世無一人合永入滅會",
    "X31n0607_003:0254c13": "必歸大。△三釋前開意。",
    "X31n0607_003:0254c14": "比丘當知如來方便(至)是人若聞則便信受。",
    "X31n0607_003:0254c15": "此承上文意也若世無二乘得滅度者如來何故",
    "X31n0607_003:0254c16": "施三釋云比丘當知如來以方便權智深知眾生",
    "X31n0607_003:0254c17": "有小性欲著於五塵弊於五濁故先說三乘涅槃",
    "X31n0607_003:0254c18": "令破蔽免難後說一也。△二譬說結緣二初開譬",
    "X31n0607_003:0254c19": "二初導師譬五初五百由旬譬。",
    "X31n0607_003:0254c20": "譬如五百由旬。",
    "X31n0607_003:0254c21": "五百由旬譬上未度之眾樂著諸有輪迴處所即",
    "X31n0607_003:0254c22": "擬火宅中其家廣大三界無安方便品安隱對不",
    "X31n0607_003:0254c23": "安隱之意也約土言之三界同居土為三百方便",
    "X31n0607_003:0254c24": "有餘土為四百實報土為五百約惑言之見惑為",
    "X31n0607_003:0255a01": "一百五下分惑為二百五上分惑為三百塵沙惑",
    "X31n0607_003:0255a02": "為四百無明惑為五百約觀言之入空觀能過三",
    "X31n0607_003:0255a03": "百入假觀能過四百入中觀能過五百由旬如前",
    "X31n0607_003:0255a04": "釋。△二險難惡道譬。",
    "X31n0607_003:0255a05": "險難惡道曠絕無人怖畏之處。",
    "X31n0607_003:0255a06": "險難惡道譬上未度之眾煩惱垢重即擬火宅中",
    "X31n0607_003:0255a07": "火起方便品安隱對不安隱之法也分段變易二",
    "X31n0607_003:0255a08": "種生死此即果險難也見思塵沙無明此即因險",
    "X31n0607_003:0255a09": "難也由此因果故言惡道也道有二種一曠絕有",
    "X31n0607_003:0255a10": "人可依二曠絕無人可依有人可依者譬生死中",
    "X31n0607_003:0255a11": "有涅槃煩惱中有菩提雖復曠絕則有人可依此",
    "X31n0607_003:0255a12": "通指衍門三教也若生死煩惱無涅槃菩提如藥",
    "X31n0607_003:0255a13": "中無病病中無藥此則曠絕無人可依多是三藏",
    "X31n0607_003:0255a14": "二乘據理通於通教二乘也。△三若有多眾譬。",
    "X31n0607_003:0255a15": "若有多眾。",
    "X31n0607_003:0255a16": "譬上王子所化百千萬億種皆生疑惑不解之眾",
    "X31n0607_003:0255a17": "生也即擬火宅中三十子五百人方便品中知眾",
    "X31n0607_003:0255a18": "生性欲意。△四欲至寶處譬。",
    "X31n0607_003:0255a19": "欲過此道至珍寶處。",
    "X31n0607_003:0255a20": "二乘斷見思出三界故言欲過此道更斷塵沙無",
    "X31n0607_003:0255a21": "明求至無上種覺故言至珍寶處。△五有一導師",
    "X31n0607_003:0255a22": "譬。",
    "X31n0607_003:0255a23": "有一導師聰慧明達善知險道通塞之相。",
    "X31n0607_003:0255a24": "有一導師者即第十六王子也眼耳清淨曰聰意",
    "X31n0607_003:0255b01": "清淨曰達總而言之即六根清淨也慧即一心三",
    "X31n0607_003:0255b02": "智明即具足五眼又三明為明十力為達妙樂云",
    "X31n0607_003:0255b03": "六根清淨初住分得即十六子初結緣時今八方",
    "X31n0607_003:0255b04": "作佛唯在極果故釋慧明云三智五眼三明十力",
    "X31n0607_003:0255b05": "也通塞者謂苦集十二因緣六蔽塵沙無明為塞",
    "X31n0607_003:0255b06": "道滅滅因緣智六度一心三觀為通。△二將導譬",
    "X31n0607_003:0255b07": "三初所將人眾譬。",
    "X31n0607_003:0255b08": "將導眾人欲過此難。",
    "X31n0607_003:0255b09": "譬本結緣未得度者本緣不失而為導師所將。△",
    "X31n0607_003:0255b10": "二中路懈退譬二初退大三初中路懈退。",
    "X31n0607_003:0255b11": "所將人眾中路懈退。",
    "X31n0607_003:0255b12": "所將人眾者正譬中間相值退大取小之人也中",
    "X31n0607_003:0255b13": "路者非是半途名中路但以發心為始至佛為終",
    "X31n0607_003:0255b14": "此兩楹之間而起退大之意故名中路也。△二白",
    "X31n0607_003:0255b15": "導師言。",
    "X31n0607_003:0255b16": "白導師言我等疲極而復怖畏。",
    "X31n0607_003:0255b17": "言導師者自有通途慈悲導師如文云有一導師",
    "X31n0607_003:0255b18": "將導眾人者是也自有結緣導師如文云所將人",
    "X31n0607_003:0255b19": "眾白導師言是也自有權智導師如文云導師多",
    "X31n0607_003:0255b20": "諸方便者是也自有實智導師如文云導師知此",
    "X31n0607_003:0255b21": "人眾是也今言白導師者正白結緣之導師也以",
    "X31n0607_003:0255b22": "其退大則大滅接小則小生一生一滅感於法身",
    "X31n0607_003:0255b23": "呼此為白王子知其退大即是聞其所白善根微",
    "X31n0607_003:0255b24": "弱無明所翳故言疲極憚生死名為怖畏妙樂云",
    "X31n0607_003:0255c01": "此四導師第一通因果第二唯在因三四唯在果",
    "X31n0607_003:0255c02": "言通途者通他人故言結緣者局我師故言權智",
    "X31n0607_003:0255c03": "者取施小時言實智者取開權時四從時異人秪",
    "X31n0607_003:0255c04": "是一並是王子從始至今言感於法身者大機已",
    "X31n0607_003:0255c05": "滅小機當生故未見應佛冥感法身也。△三不能",
    "X31n0607_003:0255c06": "復進。",
    "X31n0607_003:0255c07": "不能復進前路猶遠今欲退還。",
    "X31n0607_003:0255c08": "不能復進前路猶遠者見思塵沙無明難可卒斷",
    "X31n0607_003:0255c09": "也然用小乘接之不令頓還本處亦有進義。△二",
    "X31n0607_003:0255c10": "接小四初多方便。",
    "X31n0607_003:0255c11": "導師多諸方便。",
    "X31n0607_003:0255c12": "此譬擬宜即以小接也。△二傷失寶。",
    "X31n0607_003:0255c13": "而作是念此等可愍云何捨大珍寶而欲退還。",
    "X31n0607_003:0255c14": "傷其失寶譬知有小無大也。△三化作城二初作",
    "X31n0607_003:0255c15": "化。",
    "X31n0607_003:0255c16": "作是念已以方便力(至)過三百由旬化作一城。",
    "X31n0607_003:0255c17": "此正用方便之教教化二乘斷見思惑出三界苦",
    "X31n0607_003:0255c18": "故云過三百由旬令其權證真空涅槃故云化作",
    "X31n0607_003:0255c19": "一城。△二說化。",
    "X31n0607_003:0255c20": "告眾人言汝等勿怖(至)若能前至寶所亦可得去。",
    "X31n0607_003:0255c21": "此譬擬上勸示證三轉也汝等勿怖莫得退還是",
    "X31n0607_003:0255c22": "勸轉勸令進入城也今此大城可於中止隨意所",
    "X31n0607_003:0255c23": "作是示轉示城可住也若入是城快得安隱是證",
    "X31n0607_003:0255c24": "轉證城安隱也前至寶所亦可得去者三藏教中",
    "X31n0607_003:0256a01": "未論前進義在衍門約共菩薩寶所有二義若用",
    "X31n0607_003:0256a02": "究竟則以極果為寶所故上文云唯佛與佛乃能",
    "X31n0607_003:0256a03": "究盡諸法實相若分入即以初發心住為寶所故",
    "X31n0607_003:0256a04": "上文云無上寶聚不求目得又云得佛法分佛子",
    "X31n0607_003:0256a05": "所應得者皆已得之。△四入城譬。",
    "X31n0607_003:0256a06": "是時疲極之眾心大歡喜(至)生已度想生安隱想。",
    "X31n0607_003:0256a07": "大歡喜即聞慧未曾有即煖位免惡道即頂位快",
    "X31n0607_003:0256a08": "安隱即忍位前入城即見諦位已度想即無學位",
    "X31n0607_003:0256a09": "此與火宅適子願故勇銳推排出宅同也生已度",
    "X31n0607_003:0256a10": "想如得盡智安隱想如得無生智又具智德如已",
    "X31n0607_003:0256a11": "度證斷德如安隱也。△三引至寶所譬二初知息",
    "X31n0607_003:0256a12": "已。",
    "X31n0607_003:0256a13": "爾時導師知此人眾既得止息無復疲倦。",
    "X31n0607_003:0256a14": "既得止息無復疲倦者譬上涅槃時到眾又清淨",
    "X31n0607_003:0256a15": "而得免難大機當發也。△二向寶所。",
    "X31n0607_003:0256a16": "即滅化城(至)向者大城我所化作為止息耳。",
    "X31n0607_003:0256a17": "即滅化城引向寶所譬上正說法華示真實相寶",
    "X31n0607_003:0256a18": "處在近向者大城我所化作即舉廢權譬以帖顯",
    "X31n0607_003:0256a19": "實譬也問凡五處開三顯一為有何異答通論無",
    "X31n0607_003:0256a20": "異別論有差方便品約教開三顯一文云如來但",
    "X31n0607_003:0256a21": "以一佛乘故為眾生說法無二亦無三也火宅約",
    "X31n0607_003:0256a22": "行開三顯一車是運義運則譬行文云各乘大車",
    "X31n0607_003:0256a23": "遊於四方嬉戲快樂也信解品中約人開三顯一",
    "X31n0607_003:0256a24": "結會傭作之人即是長者之兒文云我等昔來真",
    "X31n0607_003:0256b01": "是佛子也藥草喻中約差別無差別明權實不的",
    "X31n0607_003:0256b02": "去取但明眾生不知佛令其知若七種差別即知",
    "X31n0607_003:0256b03": "權同依一理無差別即知實差別無差別無差別",
    "X31n0607_003:0256b04": "而差別令知此意耳終不說言無一有一此約自",
    "X31n0607_003:0256b05": "行權實二智隨自意語故佛能知而眾生不知也",
    "X31n0607_003:0256b06": "今化城正約理開三顯一寶所化城皆是大小兩",
    "X31n0607_003:0256b07": "理破除二乘化理顯於寶所真實一理也妙樂云",
    "X31n0607_003:0256b08": "五處明開權中雖各於教行人理及知不知且隨",
    "X31n0607_003:0256b09": "文相一往而說故一一文皆須並具四一明如來",
    "X31n0607_003:0256b10": "知不知等也。△二合譬二初正合二初合導師譬",
    "X31n0607_003:0256b11": "五初正合上導師。",
    "X31n0607_003:0256b12": "諸比丘如來亦復如是。",
    "X31n0607_003:0256b13": "△二合多諸人眾。",
    "X31n0607_003:0256b14": "今為汝等作大導師。",
    "X31n0607_003:0256b15": "妙樂云今為汝等作大導師為合多諸人眾者此",
    "X31n0607_003:0256b16": "以能將顯於所將。△三合險難惡道。",
    "X31n0607_003:0256b17": "知諸生死煩惱惡道險難。",
    "X31n0607_003:0256b18": "△四合五百由旬。",
    "X31n0607_003:0256b19": "長遠。",
    "X31n0607_003:0256b20": "△五合聰慧明達亦合至珍寶處。",
    "X31n0607_003:0256b21": "應去應度。",
    "X31n0607_003:0256b22": "合上聰慧明達善知險道通塞之相亦是合上欲",
    "X31n0607_003:0256b23": "過險道至珍寶處也。△二合將導譬三初合所將",
    "X31n0607_003:0256b24": "人眾。",
    "X31n0607_003:0256c01": "若眾生。",
    "X31n0607_003:0256c02": "△二合退大接小二初合退大三初合中路懈退。",
    "X31n0607_003:0256c03": "但聞一佛乘者。",
    "X31n0607_003:0256c04": "合上中路懈退無大機意也。△二合白導師言。",
    "X31n0607_003:0256c05": "則不欲見佛不欲親近。",
    "X31n0607_003:0256c06": "合上白導師不受勸誡也。△三合不能前進。",
    "X31n0607_003:0256c07": "便作是念佛道長遠久受勤苦乃可得成。",
    "X31n0607_003:0256c08": "合上不能前進息化意也。△二合接小三初合導",
    "X31n0607_003:0256c09": "師方便。",
    "X31n0607_003:0256c10": "佛知是心。",
    "X31n0607_003:0256c11": "合上中間退大復以小接之意譬本有四合但有",
    "X31n0607_003:0256c12": "三今正合上導師多方便擬宜之意也。△二合此",
    "X31n0607_003:0256c13": "等可愍。",
    "X31n0607_003:0256c14": "怯弱下劣以方便力。",
    "X31n0607_003:0256c15": "合上此等可愍知有小機也。△三合現作化城。",
    "X31n0607_003:0256c16": "而於中道為止息故說二涅槃。",
    "X31n0607_003:0256c17": "合上眾人入城譬也而於中道說二涅槃者三界",
    "X31n0607_003:0256c18": "惑盡塵沙無明未破於此兩楹判有餘無餘涅槃",
    "X31n0607_003:0256c19": "亦是聲聞緣覺涅槃又分段已盡變易未除二死",
    "X31n0607_003:0256c20": "之間判為有餘無餘故言中道妙樂云此中三釋",
    "X31n0607_003:0256c21": "初約惑次約二乘是約智也三約生死二死中間",
    "X31n0607_003:0256c22": "名為中道。△三合將至寶所二初合知息已。",
    "X31n0607_003:0256c23": "若眾生住於二地。",
    "X31n0607_003:0256c24": "二地即二涅槃也。△二合向寶所。",
    "X31n0607_003:0257a01": "如來爾時即便為說(至)於一佛乘分別說三。",
    "X31n0607_003:0257a02": "△二帖合二初牒接退譬來合施三。",
    "X31n0607_003:0257a03": "如彼導師為止息故化作大城。",
    "X31n0607_003:0257a04": "△二牒滅化譬來合顯一。",
    "X31n0607_003:0257a05": "既知息已而告之言寶處在近此城非實我化作耳。",
    "X31n0607_003:0257a06": "△二偈頌二初頌結緣由二初頌遠由二初頌大",
    "X31n0607_003:0257a07": "通成道三初頌成道前事。",
    "X31n0607_003:0257a08": "爾時世尊欲重宣此義而說偈言。",
    "X31n0607_003:0257a09": "大通智勝佛(至)香風吹萎華更雨新好者。",
    "X31n0607_003:0257a10": "△二頌正成道果。",
    "X31n0607_003:0257a11": "過十小劫已乃得成佛道諸天及世人心皆懷踊躍。",
    "X31n0607_003:0257a12": "△三請法兼供養。",
    "X31n0607_003:0257a13": "彼佛十六子皆與其眷屬(至)充我及一切。",
    "X31n0607_003:0257a14": "頌上請轉法輪兼頌成道已眷屬申供養。△二頌",
    "X31n0607_003:0257a15": "十方梵請二初頌威光動曜。",
    "X31n0607_003:0257a16": "世尊甚難值久遠時一現為覺悟羣生震動於一切。",
    "X31n0607_003:0257a17": "△二頌尋光而來二初別頌東方。",
    "X31n0607_003:0257a18": "東方諸世界五百萬億國(至)受請默然坐。",
    "X31n0607_003:0257a19": "△二總頌九方。",
    "X31n0607_003:0257a20": "三方及四維上下亦復爾(至)轉無上法輪。",
    "X31n0607_003:0257a21": "△二頌近由二初頌轉小乘法輪三初頌佛受請。",
    "X31n0607_003:0257a22": "無量慧世尊受彼眾人請。",
    "X31n0607_003:0257a23": "△二頌轉法輪。",
    "X31n0607_003:0257a24": "為宣種種法四諦十二緣(至)汝等應當知。",
    "X31n0607_003:0257b01": "△三聞法得道。",
    "X31n0607_003:0257b02": "宣暢是法時六百萬億姟(至)不能得其邊。",
    "X31n0607_003:0257b03": "十萬為億十億為兆百億為京千億為秭萬億為",
    "X31n0607_003:0257b04": "姟諸法不受者謂能伏斷見思也。△二頌轉大乘",
    "X31n0607_003:0257b05": "法輪五初頌王子出家。",
    "X31n0607_003:0257b06": "時十六王子出家作沙彌。",
    "X31n0607_003:0257b07": "△二頌請轉法輪。",
    "X31n0607_003:0257b08": "皆共請彼佛演說大乘法(至)慧眼第一淨。",
    "X31n0607_003:0257b09": "△三頌方等般若。",
    "X31n0607_003:0257b10": "佛知童子心宿世之所行(至)菩薩所行道。",
    "X31n0607_003:0257b11": "六波羅蜜釋見序品。△四頌說法華經。",
    "X31n0607_003:0257b12": "說是法華經如恒河沙偈。",
    "X31n0607_003:0257b13": "△五頌說已入定。",
    "X31n0607_003:0257b14": "彼佛說經已靜室入禪定一心一處坐八萬四千劫。",
    "X31n0607_003:0257b15": "△二頌正結緣二初頌法說三初頌昔結因緣三",
    "X31n0607_003:0257b16": "初頌佛入定。",
    "X31n0607_003:0257b17": "是諸沙彌等知佛禪未出。",
    "X31n0607_003:0257b18": "△二頌正覆講。",
    "X31n0607_003:0257b19": "為無量億眾說佛無上慧(至)宣揚助法化。",
    "X31n0607_003:0257b20": "△三頌聞法益。",
    "X31n0607_003:0257b21": "一一沙彌等所度諸眾生有六百萬億恒河沙等眾。",
    "X31n0607_003:0257b22": "△二頌中間相值。",
    "X31n0607_003:0257b23": "彼佛滅度後是諸聞法者在在諸佛土常與師俱生。",
    "X31n0607_003:0257b24": "△三頌今說法華二初頌結會現在師弟。",
    "X31n0607_003:0257c01": "是十六沙彌具足行佛道(至)引汝趣佛慧。",
    "X31n0607_003:0257c02": "△二頌今還說法華經二初頌時眾清淨。",
    "X31n0607_003:0257c03": "以是本因緣。",
    "X31n0607_003:0257c04": "以本昔因緣所以今日時眾免難機發也。△二頌",
    "X31n0607_003:0257c05": "為說是經。",
    "X31n0607_003:0257c06": "今說法華經令汝入佛道慎勿懷驚懼。",
    "X31n0607_003:0257c07": "△二頌譬說二初頌開譬二初頌導師譬五初頌",
    "X31n0607_003:0257c08": "險難惡道。",
    "X31n0607_003:0257c09": "譬如險惡道逈絕多毒獸又復無水草人所怖畏處。",
    "X31n0607_003:0257c10": "大經云無水草者喻不修習菩提之道補注云毒",
    "X31n0607_003:0257c11": "獸譬惑箋難云水澄渟表定草差別表慧。△二頌",
    "X31n0607_003:0257c12": "多諸人眾。",
    "X31n0607_003:0257c13": "無數千萬眾欲過此險道。",
    "X31n0607_003:0257c14": "△三頌五百由旬。",
    "X31n0607_003:0257c15": "其路甚曠遠經五百由旬。",
    "X31n0607_003:0257c16": "△四頌有一導師。",
    "X31n0607_003:0257c17": "時有一導師。",
    "X31n0607_003:0257c18": "△五頌聰慧明達。",
    "X31n0607_003:0257c19": "強識有智慧明了心決定在險濟眾難。",
    "X31n0607_003:0257c20": "△二頌將導譬三初正頌將導之意。",
    "X31n0607_003:0257c21": "眾人皆疲倦而白導師言我等今頓乏。",
    "X31n0607_003:0257c22": "△二懈退權立化城二初頌懈退。",
    "X31n0607_003:0257c23": "於此欲退還。",
    "X31n0607_003:0257c24": "△二頌接退四初傷失大。",
    "X31n0607_003:0258a01": "導師作是念此輩甚可愍如何欲退還而失大珍寶。",
    "X31n0607_003:0258a02": "△二頌作念。",
    "X31n0607_003:0258a03": "尋時思方便當設神通力。",
    "X31n0607_003:0258a04": "△三頌作化二初頌作化。",
    "X31n0607_003:0258a05": "化作大城郭莊嚴諸舍宅(至)男女皆充滿。",
    "X31n0607_003:0258a06": "諸舍宅者譬諸空觀境也園林者二乘總持無漏",
    "X31n0607_003:0258a07": "法林也九次第定為渠流八解脫為浴池重門是",
    "X31n0607_003:0258a08": "三空門又是重空三昧盡無生智為樓閣高出也",
    "X31n0607_003:0258a09": "男女是定慧也妙樂云重空三昧者大論云無相",
    "X31n0607_003:0258a10": "無相乃至無願無願是也。△二頌說化。",
    "X31n0607_003:0258a11": "即作是化已慰眾言勿懼汝等入此城各可隨所樂。",
    "X31n0607_003:0258a12": "△四頌入城。",
    "X31n0607_003:0258a13": "諸人既入城心皆大歡喜皆生安隱想自謂已得度。",
    "X31n0607_003:0258a14": "△三頌滅化向寶所二初頌知息已。",
    "X31n0607_003:0258a15": "導師知息已。",
    "X31n0607_003:0258a16": "△二頌至寶所。",
    "X31n0607_003:0258a17": "集眾而告言汝等當前進(至)當共至寶所。",
    "X31n0607_003:0258a18": "△二頌合譬二初頌正合二初合五百由旬。",
    "X31n0607_003:0258a19": "我亦復如是為一切導師。",
    "X31n0607_003:0258a20": "妙樂云經云為一切導師疏云合五百者即導師",
    "X31n0607_003:0258a21": "譬五百由旬從所行說。△二頌合將導譬二初頌",
    "X31n0607_003:0258a22": "合懈退權化二初頌合中路懈退。",
    "X31n0607_003:0258a23": "見諸求道者中路而懈廢不能度生死煩惱諸險道。",
    "X31n0607_003:0258a24": "△二頌合接退作化。",
    "X31n0607_003:0258b01": "故以方便力為息說涅槃言汝等苦滅所作皆已辦。",
    "X31n0607_003:0258b02": "△二合滅化至寶所二初正頌合知息已。",
    "X31n0607_003:0258b03": "既知到涅槃皆得阿羅漢。",
    "X31n0607_003:0258b04": "△二合滅化至寶所。",
    "X31n0607_003:0258b05": "爾乃集大眾為說真實法(至)乃是真實滅。",
    "X31n0607_003:0258b06": "息處故說二者即上文云為止息故說二涅槃也",
    "X31n0607_003:0258b07": "此偈文即有三德祕密藏義汝證一切智即是般",
    "X31n0607_003:0258b08": "若具三十二相即是法身乃是真實滅即是解脫",
    "X31n0607_003:0258b09": "三法不縱不橫即是見佛性也十力三十二相釋",
    "X31n0607_003:0258b10": "見譬喻品中。△二頌帖合。",
    "X31n0607_003:0258b11": "諸佛之導師為息說涅槃既知是息已引入於佛慧。",
    "X31n0607_003:0258b13": "妙法蓮華經科註卷第三"
}