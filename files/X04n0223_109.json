{
    "X04n0223_109:0719a16": "大方廣佛新華嚴經合論卷第一百九",
    "X04n0223_109:0719a17": "唐于闐國三藏沙門實叉難陀譯經",
    "X04n0223_109:0719a18": "唐太原方山長者李通玄造論",
    "X04n0223_109:0719a19": "唐福州開元寺沙門志寧釐經合論",
    "X04n0223_109:0719a20": "入法界品第三十九之二十二",
    "X04n0223_109:0719a21": "[0719a21] 【論】第七佛會中開敷一切樹華夜神主遠行地。",
    "X04n0223_109:0719a22": "[0719a22] 【經】爾時善財童子入菩薩甚深自在妙音解脫門修",
    "X04n0223_109:0719a23": "行增進往詣開敷一切樹華夜神所見其身在眾寶",
    "X04n0223_109:0719a24": "香樹樓閣之內妙寶所成師子座上百萬夜神所共",
    "X04n0223_109:0719b01": "圍遶時善財童子頂禮其足於前合掌而作是言聖",
    "X04n0223_109:0719b02": "者我已先發阿耨多羅三藐三菩提心而未知菩薩",
    "X04n0223_109:0719b03": "云何學菩薩行云何得一切智唯願垂慈為我宣說",
    "X04n0223_109:0719b04": "夜神言善男子我於此娑婆世界日光已沒蓮華覆",
    "X04n0223_109:0719b05": "合諸人眾等罷遊觀時見其一切若山若水若城若",
    "X04n0223_109:0719b06": "野如是等處種種眾生咸悉發心欲還所住我皆密",
    "X04n0223_109:0719b07": "護令得正道達其處所宿夜安樂善男子若有眾生",
    "X04n0223_109:0719b08": "盛年好色憍慢放逸五欲自恣我為示現老病死相",
    "X04n0223_109:0719b09": "令生恐怖捨離諸惡復為稱歎種種善根使其修習",
    "X04n0223_109:0719b10": "為慳&#x6061;者讚歎布施為破戒者稱揚淨戒有瞋恚者",
    "X04n0223_109:0719b11": "教住大慈懷惱害者令行忍辱若懈怠者令起精進",
    "X04n0223_109:0719b12": "若散亂者令修禪定住惡慧者令學般若樂小乘者",
    "X04n0223_109:0719b13": "令住大乘樂著三界諸趣中者令住菩薩願波羅蜜",
    "X04n0223_109:0719b14": "若有眾生福智微劣為諸結業之所逼迫多留難者",
    "X04n0223_109:0719b15": "令住菩薩力波羅蜜若有眾生其心暗昧無有智慧",
    "X04n0223_109:0719b16": "令住菩薩智波羅蜜善男子我已成就菩薩出生廣",
    "X04n0223_109:0719b17": "大喜光明解脫門善財言大聖此解脫門境界云何",
    "X04n0223_109:0719b18": "夜神言善男子入此解脫能知如來普攝眾生巧方",
    "X04n0223_109:0719b19": "便智云何普攝善男子一切眾生所受諸樂皆是如",
    "X04n0223_109:0719b20": "來威德力故順如來教故行如來語故學如來行故",
    "X04n0223_109:0719b21": "得如來所護力故修如來所印道故種如來所行善",
    "X04n0223_109:0719b22": "故依如來所說法故如來智慧日光之所照故如來",
    "X04n0223_109:0719b23": "性淨業力之所攝故云何知然善男子我入此出生",
    "X04n0223_109:0719b24": "廣大喜光明解脫憶念毗盧遮那如來應正等覺往",
    "X04n0223_109:0719c01": "昔所修菩薩行海悉皆明見善男子世尊往昔為菩",
    "X04n0223_109:0719c02": "薩時見一切眾生著我我所住無明闇室入諸見稠",
    "X04n0223_109:0719c03": "林為貪愛所縛忿怒所壞愚癡所亂慳嫉所纏生死",
    "X04n0223_109:0719c04": "輪迴貧窮困苦不得值遇諸佛菩薩見如是已起大",
    "X04n0223_109:0719c05": "悲心利益眾生所謂起願得一切妙寶資具攝眾生",
    "X04n0223_109:0719c06": "心願一切眾生皆悉具足資生之物無所乏心於一",
    "X04n0223_109:0719c07": "切眾事離執著心於一切境界無貪染心於一切所",
    "X04n0223_109:0719c08": "有無慳&#x6061;心於一切果報無希望心於一切榮好無",
    "X04n0223_109:0719c09": "羨慕心於一切因緣無迷惑心起觀察真實法性心",
    "X04n0223_109:0719c10": "起救護一切眾生心起深入一切法漩澓心起於一",
    "X04n0223_109:0719c11": "切眾生住平等大慈心起於一切眾生行方便大悲",
    "X04n0223_109:0719c12": "心起為大法蓋普覆眾生心起以大智金剛杵破一",
    "X04n0223_109:0719c13": "切眾生煩惱障山心起令一切眾生增長喜樂心起",
    "X04n0223_109:0719c14": "願一切眾生究竟安樂心起隨眾生所欲雨一切財",
    "X04n0223_109:0719c15": "寶心起以平等方便成熟一切眾生心起令一切眾",
    "X04n0223_109:0719c16": "生滿足聖財心起願一切眾生究竟皆得十力智果",
    "X04n0223_109:0719c17": "心起如是心已得菩薩力現大神變&#x5FA7;法界&#x8657;空界",
    "X04n0223_109:0719c18": "於一切眾生前普雨一切資生之物隨其所欲悉滿",
    "X04n0223_109:0719c19": "其意皆令歡喜不悔不&#x6061;無間無斷以是方便普攝",
    "X04n0223_109:0719c20": "眾生教化成熟皆令得出生死苦難不求其報淨治",
    "X04n0223_109:0719c21": "一切眾生心寶令其生起一切諸佛同一善根增一",
    "X04n0223_109:0719c22": "切智福德大海菩薩如是念念成熟一切眾生念念",
    "X04n0223_109:0719c23": "嚴淨一切佛剎念念普入一切法界念念皆悉&#x5FA7;&#x8657;",
    "X04n0223_109:0719c24": "空界念念普入一切三世念念成就調伏一切諸眾",
    "X04n0223_109:0720a01": "生智念念恒轉一切法輪念念恒以一切智道利益",
    "X04n0223_109:0720a02": "眾生念念普於一切世界種種差別諸眾生前盡未",
    "X04n0223_109:0720a03": "來劫現一切佛成等正覺念念普於一切世界一切",
    "X04n0223_109:0720a04": "諸劫修菩薩行不生二想所謂普入一切廣大世界",
    "X04n0223_109:0720a05": "海一切世界種中種種際畔諸世界種種莊嚴諸世",
    "X04n0223_109:0720a06": "界種種體性諸世界種種形狀諸世界種種分布諸",
    "X04n0223_109:0720a07": "世界或有世界穢而兼淨或有世界淨而兼穢或有",
    "X04n0223_109:0720a08": "世界一向雜穢或有世界一向清淨或小或大或麤",
    "X04n0223_109:0720a09": "或細或正或側或覆或仰如是一切諸世界中念念",
    "X04n0223_109:0720a10": "修行諸菩薩行入菩薩位現菩薩力亦現三世一切",
    "X04n0223_109:0720a11": "佛身隨眾生心普使知見善男子毗盧遮那如來於",
    "X04n0223_109:0720a12": "過去世如是修行菩薩行時見諸眾生不修功德無",
    "X04n0223_109:0720a13": "有智慧著我我所無明翳障不正思惟入諸邪見不",
    "X04n0223_109:0720a14": "識因果順煩惱業墮於生死險難深坑具受種種無",
    "X04n0223_109:0720a15": "量諸苦起大悲心具修一切波羅蜜行為諸眾生稱",
    "X04n0223_109:0720a16": "揚讚歎堅固善根令其安住遠離生死貧窮之苦勤",
    "X04n0223_109:0720a17": "修福智助道之法為說種種諸因果門為說業報不",
    "X04n0223_109:0720a18": "相違反為說於法證入之處為說一切眾生欲解及",
    "X04n0223_109:0720a19": "說一切受生國土令其不斷一切佛種令其守護一",
    "X04n0223_109:0720a20": "切佛教令其捨離一切諸惡又為稱讚趣一切智助",
    "X04n0223_109:0720a21": "道之法令諸眾生心生歡喜令行法施普攝一切令",
    "X04n0223_109:0720a22": "其發起一切智行令其修學諸大菩薩波羅蜜道令",
    "X04n0223_109:0720a23": "其增長成一切智諸善根海令其滿足一切聖財令",
    "X04n0223_109:0720a24": "其得入佛自在門令其攝取無量方便令其觀見如",
    "X04n0223_109:0720b01": "來威德令其安住菩薩智慧善財童子言聖者發阿",
    "X04n0223_109:0720b02": "耨多羅三藐三菩提心其已久如夜神言善男子此",
    "X04n0223_109:0720b03": "處難信難知難解難入難說一切世間及以二乘皆",
    "X04n0223_109:0720b04": "不能知唯除諸佛神力所護善友所攝集勝功德欲",
    "X04n0223_109:0720b05": "樂清淨無下劣心無雜染心無諂曲心得普照耀智",
    "X04n0223_109:0720b06": "光明心發普饒益諸眾生心一切煩惱及以眾魔無",
    "X04n0223_109:0720b07": "能壞心起必成就一切智心不樂一切生死樂心能",
    "X04n0223_109:0720b08": "求一切諸佛妙樂能滅一切眾生苦惱能修一切佛",
    "X04n0223_109:0720b09": "功德海能觀一切諸法實性能具一切清淨信解能",
    "X04n0223_109:0720b10": "超一切生死瀑流能入一切如來智海能決定到無",
    "X04n0223_109:0720b11": "上法城能勇猛入如來境界能速疾趣諸佛地位能",
    "X04n0223_109:0720b12": "即成就一切智力能於十力已得究竟如是之人於",
    "X04n0223_109:0720b13": "此能持能入能了何以故此是如來智慧境界一切",
    "X04n0223_109:0720b14": "菩薩尚不能知況餘眾生然我今者以佛威力欲令",
    "X04n0223_109:0720b15": "調順可化眾生意速清淨欲令修習善根眾生心得",
    "X04n0223_109:0720b16": "自在隨汝所問為汝宣說爾時開敷一切樹華夜神",
    "X04n0223_109:0720b17": "欲重明其義觀察三世如來境界而說頌言。",
    "X04n0223_109:0720b18": " 佛子汝所問  甚深佛境界  難思剎塵劫",
    "X04n0223_109:0720b19": " 說之不可盡  非是貪恚癡  憍慢惑所覆",
    "X04n0223_109:0720b20": " 如是眾生等  能知佛妙法  非是住慳嫉",
    "X04n0223_109:0720b21": " 諂誑諸濁意  煩惱業所覆  能知佛境界",
    "X04n0223_109:0720b22": " 非著蘊界處  及計於有身  見倒想倒人",
    "X04n0223_109:0720b23": " 能知佛所覺  佛境界寂靜  性淨離分別",
    "X04n0223_109:0720b24": " 非著諸有者  能知此法性  生於諸佛家",
    "X04n0223_109:0720c01": " 為佛所守護  持佛法藏者  智眼之境界",
    "X04n0223_109:0720c02": " 親近善知識  愛樂白淨法  勤求諸佛力",
    "X04n0223_109:0720c03": " 聞此法歡喜  心淨無分別  猶如大&#x8657;空",
    "X04n0223_109:0720c04": " 慧燈破諸闇  是彼之境界  以大慈悲意",
    "X04n0223_109:0720c05": " 普覆諸世間  一切皆平等  是彼之境界",
    "X04n0223_109:0720c06": " 歡喜心無著  一切皆能捨  平等施眾生",
    "X04n0223_109:0720c07": " 是彼之境界  心淨離諸惡  究竟無所悔",
    "X04n0223_109:0720c08": " 順行諸佛教  是彼之境界  了知法自性",
    "X04n0223_109:0720c09": " 及以諸業種  其心無動亂  是彼之境界",
    "X04n0223_109:0720c10": " 勇猛勤精進  安住心不退  勤修一切智",
    "X04n0223_109:0720c11": " 是彼之境界",
    "X04n0223_109:0720c12": " 其心寂靜住三昧  究竟清涼無熱惱",
    "X04n0223_109:0720c13": " 已修一切智海因  此證悟者之解脫",
    "X04n0223_109:0720c14": " 善知一切真實相  深入無邊法界門",
    "X04n0223_109:0720c15": " 普度&#x7FA3;生靡有餘  此慧燈者之解脫",
    "X04n0223_109:0720c16": " 了達眾生真實性  不著一切諸有海",
    "X04n0223_109:0720c17": " 如影普現心水中  此正道者之解脫",
    "X04n0223_109:0720c18": " 從於一切三世佛  方便願種而出生",
    "X04n0223_109:0720c19": " 盡諸劫剎勤修行  此普賢者之解脫",
    "X04n0223_109:0720c20": " 普入一切法界門  悉見十方諸剎海",
    "X04n0223_109:0720c21": " 亦見其中劫成壞  而心畢竟無分別",
    "X04n0223_109:0720c22": " 法界所有微塵中  悉見如來坐道樹",
    "X04n0223_109:0720c23": " 成就菩提化&#x7FA3;品  此無礙眼之解脫",
    "X04n0223_109:0720c24": " 汝於無量大劫海  親近供養善知識",
    "X04n0223_109:0721a01": " 為利&#x7FA3;生求正法  聞已憶念無遺忘",
    "X04n0223_109:0721a02": " 毗盧遮那廣大境  無量無邊不可思",
    "X04n0223_109:0721a03": " 我承佛力為汝說  令汝深心轉清淨",
    "X04n0223_109:0721a04": "[0721a04] 善男子乃往古世過世界海微塵數劫有世界海名",
    "X04n0223_109:0721a05": "普光明真金摩尼山其世界海中有佛出現名普照",
    "X04n0223_109:0721a06": "法界智慧山寂靜威德王善男子其佛往修菩薩行",
    "X04n0223_109:0721a07": "時淨彼世界海其世界海中有世界微塵數世界種",
    "X04n0223_109:0721a08": "一一世界種有世界微塵數世界一一世界皆有如",
    "X04n0223_109:0721a09": "來出興於世一一如來說世界海微塵數脩多羅一",
    "X04n0223_109:0721a10": "一脩多羅授佛剎微塵數諸菩薩記現種種神力說",
    "X04n0223_109:0721a11": "種種法門度無量眾生善男子彼普光明真金摩尼",
    "X04n0223_109:0721a12": "山世界海中有世界種名普莊嚴幢此世界種中有",
    "X04n0223_109:0721a13": "世界名一切寶色普光明以現一切化佛影摩尼王",
    "X04n0223_109:0721a14": "為體形如天城以現一切如來道場影像摩尼王為",
    "X04n0223_109:0721a15": "其下際住一切寶華海上淨穢相雜此世界中有須",
    "X04n0223_109:0721a16": "彌山微塵數四天下有一四天下最處其中名一切",
    "X04n0223_109:0721a17": "寶山幢其四天下一一縱廣十萬由旬一一各有一",
    "X04n0223_109:0721a18": "萬大城其閻浮提中有一王都名堅固妙寶莊嚴雲",
    "X04n0223_109:0721a19": "燈一萬大城周&#x5E00;圍遶閻浮提人壽萬歲時其中有",
    "X04n0223_109:0721a20": "王名一切法音圓滿蓋有五百大臣六萬婇女七百",
    "X04n0223_109:0721a21": "王子其諸王子皆端正勇健有大威力爾時彼王威",
    "X04n0223_109:0721a22": "德普被閻浮提內無有怨敵時彼世界劫欲盡時有",
    "X04n0223_109:0721a23": "五濁起一切人眾壽命短促資財乏少形色鄙陋多",
    "X04n0223_109:0721a24": "苦少樂不修十善專作惡業更相忿諍互相毀辱離",
    "X04n0223_109:0721b01": "他眷屬&#x59AC;他榮好任情起見非法貪求以是因緣風",
    "X04n0223_109:0721b02": "雨不時苗稼不登園林艸樹一切枯槁人民匱乏多",
    "X04n0223_109:0721b03": "諸疫病馳走四方靡所依怙咸來共遶王都大城無",
    "X04n0223_109:0721b04": "量無邊百千萬億四面周&#x5E00;高聲大呼或舉其手或",
    "X04n0223_109:0721b05": "合其掌或以頭扣地或以手槌&#x80F7;或屈膝長號或踊",
    "X04n0223_109:0721b06": "身大叫頭髮髼亂衣裳弊惡皮膚皴裂面目無光而",
    "X04n0223_109:0721b07": "向王言大王大王我等今者貧窮孤露飢渴寒凍疾",
    "X04n0223_109:0721b08": "病衰羸眾苦所逼命將不久無依無救無所控告我",
    "X04n0223_109:0721b09": "等今者來歸大王我觀大王仁慈智慧於大王所生",
    "X04n0223_109:0721b10": "得安樂想得所愛想得活命想得攝受想得寶藏想",
    "X04n0223_109:0721b11": "遇津梁想逢道路想值船筏想見寶洲想獲財利想",
    "X04n0223_109:0721b12": "升天宮想爾時大王聞此語已得百萬阿僧祇大悲",
    "X04n0223_109:0721b13": "門一心思惟發十種大悲語其十者何所謂哀哉眾",
    "X04n0223_109:0721b14": "生墮於無底生死大坑我當云何而速勉濟令其得",
    "X04n0223_109:0721b15": "住一切智地哀哉眾生為諸煩惱之所逼迫我當云",
    "X04n0223_109:0721b16": "何而作救護令其安住一切善業哀哉眾生生老病",
    "X04n0223_109:0721b17": "死之所恐怖我當云何為作歸依令其永得身心安",
    "X04n0223_109:0721b18": "隱哀哉眾生常為世間眾怖所逼我當云何而為祐",
    "X04n0223_109:0721b19": "助令其得住一切智道哀哉眾生無有智眼常為身",
    "X04n0223_109:0721b20": "見疑惑所覆我當云何為作方便令其得抉疑見翳",
    "X04n0223_109:0721b21": "瞙哀哉眾生常為癡闍之所迷惑我當云何為作明",
    "X04n0223_109:0721b22": "炬令其照見一切智城哀哉眾生常為慳嫉諂誑所",
    "X04n0223_109:0721b23": "濁我當云何而為開曉令其證得清淨法身哀哉眾",
    "X04n0223_109:0721b24": "生長時漂沒生死大海我當云何而普運度令其得",
    "X04n0223_109:0721c01": "上菩提彼岸哀哉眾生諸根剛彊難可調伏我當云",
    "X04n0223_109:0721c02": "何而為調御令其具足諸佛神力哀哉眾生猶如盲",
    "X04n0223_109:0721c03": "瞽不見道路我當云何而為引導令其得入一切智",
    "X04n0223_109:0721c04": "門作是語已擊鼓宣令我今普施一切眾生隨有所",
    "X04n0223_109:0721c05": "須悉令充足即時頒下閻浮提內大小諸城及諸聚",
    "X04n0223_109:0721c06": "落悉開庫藏出種種物置四衢道所謂金銀琉璃摩",
    "X04n0223_109:0721c07": "尼等寶衣服飲食華香纓絡宮殿屋宅&#x7240;榻敷具建",
    "X04n0223_109:0721c08": "大光明摩尼寶幢其光觸身悉使安隱亦施一切病",
    "X04n0223_109:0721c09": "緣湯藥種種寶器盛眾雜寶金剛器中盛種種香寶",
    "X04n0223_109:0721c10": "香器中盛種種衣輦輿車乘幢幡繒蓋如是一切資",
    "X04n0223_109:0721c11": "生之物悉開庫藏而以給施亦施一切村營城邑山",
    "X04n0223_109:0721c12": "澤林藪妻子眷屬及以王位頭目耳鼻脣舌牙齒手",
    "X04n0223_109:0721c13": "足皮肉心腎肝肺內外所有悉皆能捨其堅固妙寶",
    "X04n0223_109:0721c14": "莊嚴雲燈城東面有門名摩尼山光明於其門外有",
    "X04n0223_109:0721c15": "施會處其地廣博清淨平坦無諸坑坎荊棘沙礫一",
    "X04n0223_109:0721c16": "切皆以妙寶所成散眾寶華熏諸妙香然諸寶燈一",
    "X04n0223_109:0721c17": "切香雲充滿&#x8657;空無量寶樹次第行列無量華網無",
    "X04n0223_109:0721c18": "量香網彌覆其上無量百千億那由他諸音樂器恒",
    "X04n0223_109:0721c19": "出妙音如是一切皆以妙寶而為莊嚴悉是菩薩淨",
    "X04n0223_109:0721c20": "業果報於彼會中置師子座十寶為地十寶欄楯十",
    "X04n0223_109:0721c21": "種寶樹周&#x5E00;圍遶金剛寶輪以承其下以一切寶為",
    "X04n0223_109:0721c22": "龍神像而共捧持種種寶物以為嚴飾幢幡間列眾",
    "X04n0223_109:0721c23": "網覆上無量寶香常出香雲種種寶衣處處分布百",
    "X04n0223_109:0721c24": "千種樂恒奏美音復於其上張施寶蓋常放無量寶",
    "X04n0223_109:0722a01": "燄光明如閻浮金熾然清淨覆以寶網垂諸纓絡摩",
    "X04n0223_109:0722a02": "尼寶帶周迴間列種種寶鈴恒出妙音勸諸眾生修",
    "X04n0223_109:0722a03": "行善業時彼大王處師子座形容端正人相具足光",
    "X04n0223_109:0722a04": "明妙寶以為其冠那羅延身不可沮壞一一支分悉",
    "X04n0223_109:0722a05": "皆圓滿性普賢善王種中生於財及法悉得自在辯",
    "X04n0223_109:0722a06": "才無礙智慧明達以政治國無違命者爾時閻浮提",
    "X04n0223_109:0722a07": "無量無數百千萬億那由他眾生種種國土種種族",
    "X04n0223_109:0722a08": "類種種形貌種種衣服種種言辭種種欲樂俱來此",
    "X04n0223_109:0722a09": "會觀察彼王咸言此王是大智人是福須彌是功德",
    "X04n0223_109:0722a10": "月住菩薩願行廣大施時王見彼諸來乞者生悲愍",
    "X04n0223_109:0722a11": "心生歡喜心生尊重心生善友心生廣大心生相續",
    "X04n0223_109:0722a12": "心生精進心生不退心生捨施心生周&#x5FA7;心善男子",
    "X04n0223_109:0722a13": "爾時彼王見諸乞者心大歡喜經須臾頃假使忉利",
    "X04n0223_109:0722a14": "天王夜摩天王兜率陀天王盡百千億那由他劫所",
    "X04n0223_109:0722a15": "受快樂亦不能及善化天王於無數劫所受快樂自",
    "X04n0223_109:0722a16": "在天王於無量劫所受快樂大梵天王於無邊劫所",
    "X04n0223_109:0722a17": "受梵樂光音天王於難思劫所受天樂&#x5FA7;淨天王於",
    "X04n0223_109:0722a18": "無盡劫所受天樂淨居天王不可說劫住寂靜樂悉",
    "X04n0223_109:0722a19": "不能及善男子譬如有人仁慈孝友遭逢世難父母",
    "X04n0223_109:0722a20": "妻息兄弟&#x59C9;妹&#x7ADD;皆散失忽於曠野道路之間而相",
    "X04n0223_109:0722a21": "值遇瞻奉撫對情無厭足時彼大王見來求者心生",
    "X04n0223_109:0722a22": "歡喜亦復如是善男子其王爾時因善知識於佛菩",
    "X04n0223_109:0722a23": "提解欲增長諸根成就信心清淨歡喜圓滿何以故",
    "X04n0223_109:0722a24": "此菩薩勤修諸行求一切智願得利益一切眾生願",
    "X04n0223_109:0722b01": "獲菩提無量妙樂捨離一切諸不善心常樂積集一",
    "X04n0223_109:0722b02": "切善根常願救護一切眾生常樂觀察薩婆若道常",
    "X04n0223_109:0722b03": "樂修行一切智法滿足一切眾生所願入一切佛功",
    "X04n0223_109:0722b04": "德大海破一切魔業惑障山隨順一切如來教行行",
    "X04n0223_109:0722b05": "一切智無障礙道已能深入一切智流一切法流常",
    "X04n0223_109:0722b06": "現在前大願無盡為大丈夫住大人法積集一切普",
    "X04n0223_109:0722b07": "門善藏離一切著不染一切世間境界知諸法性猶",
    "X04n0223_109:0722b08": "如&#x8657;空於來乞者生一子想生父母想生福田想生",
    "X04n0223_109:0722b09": "難得想生恩益想生堅固想師想佛想不簡方處不",
    "X04n0223_109:0722b10": "擇族類不選形貌隨有來至如其所欲以大慈心平",
    "X04n0223_109:0722b11": "等無礙一切普施皆令滿足求飲食者施與飲食求",
    "X04n0223_109:0722b12": "衣服者施與衣服求香華者施與香華求鬘蓋者施",
    "X04n0223_109:0722b13": "與鬘蓋幢幡纓絡宮殿園苑象馬車乘&#x7240;座被褥金",
    "X04n0223_109:0722b14": "銀摩尼諸珍寶物一切庫藏及諸眷屬城邑聚落皆",
    "X04n0223_109:0722b15": "悉如是普施眾生時此會中有長者女名寶光明與",
    "X04n0223_109:0722b16": "六十童女俱端正姝妙人所喜見皮膚金色目髮紺",
    "X04n0223_109:0722b17": "青身出妙香口演梵音上妙寶衣以為莊嚴常懷慚",
    "X04n0223_109:0722b18": "愧正念不亂具足威儀恭敬師長常念順行甚深妙",
    "X04n0223_109:0722b19": "行所聞之法憶持不忘宿世善根流潤其心清淨廣",
    "X04n0223_109:0722b20": "大猶如&#x8657;空等安眾生常見諸佛求一切智時寶光",
    "X04n0223_109:0722b21": "明女去王不遠合掌頂禮作如是念我獲善利我獲",
    "X04n0223_109:0722b22": "善利我今得見大善知識於彼王所生大師想善知",
    "X04n0223_109:0722b23": "識想具慈悲想能攝受想其心正直生大歡喜脫身",
    "X04n0223_109:0722b24": "纓絡持奉彼王作是願言今此大王為無量無邊無",
    "X04n0223_109:0722c01": "明眾生作所依處願我未來亦復如是如彼大王所",
    "X04n0223_109:0722c02": "知之法所載之乘所修之道所具色相所有財產所",
    "X04n0223_109:0722c03": "攝眾會無邊無盡難勝難壞願我未來悉得如是隨",
    "X04n0223_109:0722c04": "所生處皆隨往生爾時大王知此童女發如是心而",
    "X04n0223_109:0722c05": "告之言童女隨汝所欲我皆與汝我今所有一切皆",
    "X04n0223_109:0722c06": "捨令諸眾生普得滿足時寶光明女信心清淨生大",
    "X04n0223_109:0722c07": "歡喜即以偈頌而讚王言。",
    "X04n0223_109:0722c08": " 往昔此城邑  大王未出時  一切不可樂",
    "X04n0223_109:0722c09": " 猶如餓鬼處  眾生相殺害  竊盜縱淫佚",
    "X04n0223_109:0722c10": " 兩舌不實語  無義麤惡言  貪愛他財物",
    "X04n0223_109:0722c11": " 瞋恚懷毒心  邪見不善行  命終墮惡道",
    "X04n0223_109:0722c12": " 以是等眾生  愚癡所覆蔽  住於顛倒見",
    "X04n0223_109:0722c13": " 天旱不降澤  以無時雨故  百穀悉不生",
    "X04n0223_109:0722c14": " 艸木皆枯槁  泉流亦乾竭  大王未興世",
    "X04n0223_109:0722c15": " 津池悉枯涸  園苑多骸骨  望之如曠野",
    "X04n0223_109:0722c16": " 大王昇寶位  廣濟諸&#x7FA3;生  油雲被八方",
    "X04n0223_109:0722c17": " 普雨皆充洽  大王臨庶品  普斷諸暴虐",
    "X04n0223_109:0722c18": " 刑獄皆止措  煢獨悉安隱  往昔諸眾生",
    "X04n0223_109:0722c19": " 各各相殘害  飲血而噉肉  今悉起慈心",
    "X04n0223_109:0722c20": " 往昔諸眾生  貧窮少衣服  以草自遮蔽",
    "X04n0223_109:0722c21": " 饑羸如餓鬼  大王既興世  粳米自然生",
    "X04n0223_109:0722c22": " 樹中出妙衣  男女皆嚴飾  昔日競微利",
    "X04n0223_109:0722c23": " 非法相凌奪  今時&#x7ADD;豐足  如遊帝釋園",
    "X04n0223_109:0722c24": " 昔時人作惡  非分生貪染  他妻及童女",
    "X04n0223_109:0723a01": " 種種相侵逼  今見他婦人  端正妙嚴飾",
    "X04n0223_109:0723a02": " 而心無染著  猶如知足天  昔日諸眾生",
    "X04n0223_109:0723a03": " 妄言不真實  非法無利益  諂曲取人意",
    "X04n0223_109:0723a04": " 今日&#x7FA3;生類  悉離諸惡言  其心既柔&#x8F2D;",
    "X04n0223_109:0723a05": " 發語亦調順  昔日諸眾生  種種行邪法",
    "X04n0223_109:0723a06": " 合掌恭敬禮  牛羊犬豚類  今聞王正法",
    "X04n0223_109:0723a07": " 悟解除邪見  了知苦樂報  悉從因緣起",
    "X04n0223_109:0723a08": " 大王演妙音  聞者皆欣樂  梵釋音聲等",
    "X04n0223_109:0723a09": " 一切無能及  大王眾寶蓋  迥處&#x8657;空中",
    "X04n0223_109:0723a10": " 擎以琉璃幹  覆以摩尼網  金鈴自然出",
    "X04n0223_109:0723a11": " 如來和雅音  宣揚微妙法  除滅眾生惑",
    "X04n0223_109:0723a12": " 次復廣演說  十方諸佛剎  一切諸劫中",
    "X04n0223_109:0723a13": " 如來并眷屬  又復次第說  過去十方剎",
    "X04n0223_109:0723a14": " 及彼國土中  一切諸如來  及出微妙音",
    "X04n0223_109:0723a15": " 普&#x5FA7;閻浮界  廣說人天等  種種業差別",
    "X04n0223_109:0723a16": " 眾生聽聞已  自知諸業藏  離惡勤修行",
    "X04n0223_109:0723a17": " 迴向佛菩提  王父淨光明  王母蓮華光",
    "X04n0223_109:0723a18": " 五濁出現時  處位治天下  時有廣大園",
    "X04n0223_109:0723a19": " 園有五百池  一一千樹遶  各各華彌覆",
    "X04n0223_109:0723a20": " 於其池岸上  建立千柱堂  欄楯等莊嚴",
    "X04n0223_109:0723a21": " 一切無不備  末世惡法起  積年不降雨",
    "X04n0223_109:0723a22": " 池流悉乾渴  艸樹皆枯槁  王生七日前",
    "X04n0223_109:0723a23": " 先現靈瑞相  見者咸心念  救世今當出",
    "X04n0223_109:0723a24": " 爾時於中夜  大地六種動  有一寶華池",
    "X04n0223_109:0723b01": " 光明猶日現  五百諸池內  功德水充滿",
    "X04n0223_109:0723b02": " 枯樹悉生枝  華葉皆榮茂  池水既盈滿",
    "X04n0223_109:0723b03": " 流演一切處  普及閻浮地  靡不皆霑洽",
    "X04n0223_109:0723b04": " 藥艸及諸樹  百穀苗稼等  枝葉華果實",
    "X04n0223_109:0723b05": " 一切皆繁盛  溝坑及&#x5860;阜  種種高下處",
    "X04n0223_109:0723b06": " 如是一切地  莫不皆平坦  荊棘沙礫等",
    "X04n0223_109:0723b07": " 所有諸雜穢  皆於一念中  變成眾寶玉",
    "X04n0223_109:0723b08": " 眾生見是已  歡喜而讚歎  咸言得善利",
    "X04n0223_109:0723b09": " 如渴飲美水  時彼光明王  眷屬無量眾",
    "X04n0223_109:0723b10": " 僉然備法駕  遊觀諸園苑  五百諸池內",
    "X04n0223_109:0723b11": " 有池名慶喜  池上有法堂  父王於此住",
    "X04n0223_109:0723b12": " 先王語夫人  我念七夜前  中宵地震動",
    "X04n0223_109:0723b13": " 此中有光現  時彼華池內  千葉蓮華出",
    "X04n0223_109:0723b14": " 光如千日照  上徹須彌頂  金剛以為莖",
    "X04n0223_109:0723b15": " 閻浮金為臺  眾寶為華葉  妙香作鬚&#x8602;",
    "X04n0223_109:0723b16": " 王生彼華上  端身結跏坐  相好以莊嚴",
    "X04n0223_109:0723b17": " 天神所恭敬  先王大歡喜  入池自撫鞠",
    "X04n0223_109:0723b18": " 持以授夫人  汝子應欣慶  寶藏皆踊出",
    "X04n0223_109:0723b19": " 寶樹生妙衣  天樂奏美聲  充滿&#x8657;空中",
    "X04n0223_109:0723b20": " 一切諸眾生  皆生大歡喜  合掌稱希有",
    "X04n0223_109:0723b21": " 善哉救護世  王時放身光  普照於一切",
    "X04n0223_109:0723b22": " 能令四天下  暗盡病除滅  夜叉毗舍闍",
    "X04n0223_109:0723b23": " 毒蟲諸惡獸  所欲害人者  一切自藏匿",
    "X04n0223_109:0723b24": " 惡名失善利  橫事病所持  如是眾苦滅",
    "X04n0223_109:0723c01": " 一切皆歡喜  凡是眾生類  相視如父母",
    "X04n0223_109:0723c02": " 離惡起慈心  專求一切智  關閉諸惡趣",
    "X04n0223_109:0723c03": " 開示人天路  宣揚薩婆若  度脫諸&#x7FA3;生",
    "X04n0223_109:0723c04": " 我等見大王  普獲於善利  無歸無趣者",
    "X04n0223_109:0723c05": " 一切悉安樂",
    "X04n0223_109:0723c06": "[0723c06] 爾時寶光明童女以偈讚歎一切法音圓滿蓋王已",
    "X04n0223_109:0723c07": "遶無量&#x5E00;合掌頂禮曲躬恭敬&#x5374;住一面時彼大王",
    "X04n0223_109:0723c08": "告童女言善哉童女汝能信知他人功德是為希有",
    "X04n0223_109:0723c09": "童女一切眾生不能信知他人功德童女一切眾生",
    "X04n0223_109:0723c10": "不知報恩無有智慧其心濁亂性不明了本無志力",
    "X04n0223_109:0723c11": "又退修行如是之人不信不知菩薩如來所有功德",
    "X04n0223_109:0723c12": "神通智慧童女汝今決定求趣菩提能知菩薩如是",
    "X04n0223_109:0723c13": "功德汝今生此閻浮提中發勇猛心普攝眾生功不",
    "X04n0223_109:0723c14": "唐捐亦當成就如是功德王讚女已以無價寶衣手",
    "X04n0223_109:0723c15": "自授與寶光童女并其眷屬一一告言汝著此衣時",
    "X04n0223_109:0723c16": "諸童女雙膝著地兩手承捧置於頂上然後而著既",
    "X04n0223_109:0723c17": "著衣已右遶於王諸寶衣中普出一切星宿光明眾",
    "X04n0223_109:0723c18": "人見之咸作是言此諸女等皆悉端正如淨夜天星",
    "X04n0223_109:0723c19": "宿莊嚴善男子爾時一切法音圓滿蓋王者豈異人",
    "X04n0223_109:0723c20": "乎今毗盧遮那如來應正等覺是也光明王者淨飯",
    "X04n0223_109:0723c21": "王是蓮華光夫人者摩耶夫人是寶光童女者即我",
    "X04n0223_109:0723c22": "身是其王爾時以四攝法所攝眾生即此會中一切",
    "X04n0223_109:0723c23": "菩薩是皆於阿耨多羅三藐三菩提得不退轉或住",
    "X04n0223_109:0723c24": "初地乃至十地具種種大願集種種助道修種種妙",
    "X04n0223_109:0724a01": "行備種種莊嚴得種種神通住種種解脫於此會中",
    "X04n0223_109:0724a02": "處於種種妙法宮殿爾時開敷一切樹華主夜神為",
    "X04n0223_109:0724a03": "善財童子欲重宣此解脫義而說頌言。",
    "X04n0223_109:0724a04": " 我有廣大眼  普見於十方  一切剎海中",
    "X04n0223_109:0724a05": " 五趣輪迴者  亦見彼諸佛  菩提樹下坐",
    "X04n0223_109:0724a06": " 神通&#x5FA7;十方  說法度眾生  我有清淨耳",
    "X04n0223_109:0724a07": " 普聞一切聲  亦聞佛說法  歡喜而信受",
    "X04n0223_109:0724a08": " 我有他心智  無二無所礙  能於一念中",
    "X04n0223_109:0724a09": " 悉了諸心海  我得宿命智  能知一切劫",
    "X04n0223_109:0724a10": " 自身及他人  分別悉明了  我於一念知",
    "X04n0223_109:0724a11": " 剎海微塵劫  諸佛及菩薩  五道眾生類",
    "X04n0223_109:0724a12": " 憶知彼諸佛  始發菩提願  乃至修諸行",
    "X04n0223_109:0724a13": " 一一悉圓滿  亦知彼諸佛  成就菩提道",
    "X04n0223_109:0724a14": " 以種種方便  為眾轉法輪  亦知彼諸佛",
    "X04n0223_109:0724a15": " 所有諸乘海  正法住久近  眾生度多少",
    "X04n0223_109:0724a16": " 我於無量劫  修習此法門  我今為汝說",
    "X04n0223_109:0724a17": " 佛子汝應學",
    "X04n0223_109:0724a18": "[0724a18] 善男子我唯知此菩薩出生廣大喜光明解脫門如",
    "X04n0223_109:0724a19": "諸菩薩摩訶薩親近供養一切諸佛入一切智大願",
    "X04n0223_109:0724a20": "海滿一切佛諸願海得勇猛智於一菩薩地普入一",
    "X04n0223_109:0724a21": "切菩薩地海得清淨願於一菩薩行普入一切菩薩",
    "X04n0223_109:0724a22": "行海得自在力於一菩薩解脫門普入一切菩薩解",
    "X04n0223_109:0724a23": "脫門海而我云何能知能說彼功德行善男子此道",
    "X04n0223_109:0724a24": "場中有一夜神名大願精進力救護一切眾生汝詣",
    "X04n0223_109:0724b01": "彼問菩薩云何教化眾生令趣阿耨多羅三藐三菩",
    "X04n0223_109:0724b02": "提云何嚴淨一切佛剎云何承事一切如來云何修",
    "X04n0223_109:0724b03": "行一切佛法時善財童子頂禮其足遶無數&#x5E00;殷勤",
    "X04n0223_109:0724b04": "瞻仰辭退而去。",
    "X04n0223_109:0724b05": "[0724b05] 【論】第一正入當位法門中從爾時善財童子已下",
    "X04n0223_109:0724b06": "至我唯知此菩薩出生廣大喜光明解脫門長科",
    "X04n0223_109:0724b07": "為五段一爾時善財童子已下至唯願垂慈為我",
    "X04n0223_109:0724b08": "宣說有七行經明善財至夜神所正申所求分二",
    "X04n0223_109:0724b09": "夜神言善男子已下至菩薩出生廣大喜光明解",
    "X04n0223_109:0724b10": "脫門有十五行半經明夜神授與善財自行法門",
    "X04n0223_109:0724b11": "分三善財言大聖已下至令其安住菩薩智慧有",
    "X04n0223_109:0724b12": "六十六行經明答善財入此法門境界分四善財",
    "X04n0223_109:0724b13": "童子言聖者發無上大菩提心其已久如已下至",
    "X04n0223_109:0724b14": "而說頌言有十九行經明欲說發心久近難信分",
    "X04n0223_109:0724b15": "有二十九行頌是重頌前法甚深難信簡根堪聞",
    "X04n0223_109:0724b16": "者如經具明五善男子乃往古世已下至我唯知",
    "X04n0223_109:0724b17": "此菩薩出生廣大喜光明解脫門已來有八紙半",
    "X04n0223_109:0724b18": "經是答前善財所問發心來久如分隨文釋義中",
    "X04n0223_109:0724b19": "善男子乃往古世已下約有四門一舉過世界海",
    "X04n0223_109:0724b20": "微塵數劫答前所問發心久近二舉世界海名普",
    "X04n0223_109:0724b21": "光明真金摩尼山三舉世界海中有佛出現名普",
    "X04n0223_109:0724b22": "照法界智慧山寂靜威德王四舉其世界海中有",
    "X04n0223_109:0724b23": "世界微塵數世界種一一世界種有世界微塵數",
    "X04n0223_109:0724b24": "世界一一世界皆有如來出興乃至已下別舉其",
    "X04n0223_109:0724c01": "中有一閻浮提有王都名堅固妙寶莊嚴雲燈一",
    "X04n0223_109:0724c02": "萬大城周&#x5E00;圍遶人壽萬歲其中有王名一切法",
    "X04n0223_109:0724c03": "音圓滿蓋有五百大臣六萬婇女七百王子時此",
    "X04n0223_109:0724c04": "會有長者女名寶光明與六十童女俱皆身金色",
    "X04n0223_109:0724c05": "目髮紺青於下文中王勸其寶光明童女信知他",
    "X04n0223_109:0724c06": "人功德以其自手授與童女寶衣既著衣已於其",
    "X04n0223_109:0724c07": "寶衣中普出一切星宿光明爾時一切法音圓滿",
    "X04n0223_109:0724c08": "蓋王者今毗盧遮那如來是光明王者淨飯王是",
    "X04n0223_109:0724c09": "蓮華夫人者今摩耶夫人是寶光童女者即我身",
    "X04n0223_109:0724c10": "是以四攝法所攝眾生此是答善財所問發無上",
    "X04n0223_109:0724c11": "大菩提心其已久如之行明修第七地大慈悲行",
    "X04n0223_109:0724c12": "自非不限劫數起廣大心盡生死心際等三世劫",
    "X04n0223_109:0724c13": "如世界海微塵以無劫量為期等一切眾生煩惱",
    "X04n0223_109:0724c14": "苦為際方可稱其此位大慈悲行故世界海塵為",
    "X04n0223_109:0724c15": "約比也若將世法表修行之門觀事知法者舉世",
    "X04n0223_109:0724c16": "界海微塵數者直言無時可限也修大悲行絕其",
    "X04n0223_109:0724c17": "限量之心有世界海名普光明真金摩尼山者表",
    "X04n0223_109:0724c18": "從普光明智起修大慈悲之行從本已來無有始",
    "X04n0223_109:0724c19": "終真金者表法身也摩尼者表此智無垢也山者",
    "X04n0223_109:0724c20": "表此普光明智清淨無垢處生死中利一切眾生",
    "X04n0223_109:0724c21": "無傾動如山覺知此智名佛出現名普照法界智",
    "X04n0223_109:0724c22": "慧山者表約普光明智立其佛號燈者轉轉照明",
    "X04n0223_109:0724c23": "無斷盡智慧也山者不隨境動復是高出義體無",
    "X04n0223_109:0724c24": "所作是寂靜義也智現煩惱業亡是威德王是自",
    "X04n0223_109:0725a01": "在故云佛號普照法界智慧山寂靜威德王善男",
    "X04n0223_109:0725a02": "子其佛往修菩薩行時淨彼世界海者以根本智",
    "X04n0223_109:0725a03": "起菩薩行莊嚴自報使令嚴淨已下微塵數世界",
    "X04n0223_109:0725a04": "種中皆有如來出興於世者明普光明智普印諸",
    "X04n0223_109:0725a05": "剎種等無有不見如來出興於世乃至已下諸四",
    "X04n0223_109:0725a06": "天下總以普光明智印印無不周乃至普印一切",
    "X04n0223_109:0725a07": "眾生心海如日處空水淨日現乃至已下王都以",
    "X04n0223_109:0725a08": "法界為都城智王所管王名一切法音圓滿蓋者",
    "X04n0223_109:0725a09": "明舉悲智二行齊行五位方便行為大臣名五百",
    "X04n0223_109:0725a10": "大臣六道中行慈悲法喜為婇女故云六萬婇女",
    "X04n0223_109:0725a11": "七百王子者七覺分也乃至已下惡世起時人壽",
    "X04n0223_109:0725a12": "短促苦多樂少是行慈悲之處六十童女表六道",
    "X04n0223_109:0725a13": "智悲之行如下文合會爾時一切法音圓滿蓋王",
    "X04n0223_109:0725a14": "者豈異人乎今毗盧遮那如來應正等覺是光明",
    "X04n0223_109:0725a15": "王者淨飯王是蓮華夫人者摩耶夫人是寶光童",
    "X04n0223_109:0725a16": "女者我身是大意所表修大智大慈大悲行具此",
    "X04n0223_109:0725a17": "三法論主頌曰普光明智名為佛隨順本願名為",
    "X04n0223_109:0725a18": "父慈育含生名夫人法悅利生名童女已下所有",
    "X04n0223_109:0725a19": "世界海及剎種皆以世界海塵量者總是此四攝",
    "X04n0223_109:0725a20": "化之境以無限智悲當如是行法界海中遠近長",
    "X04n0223_109:0725a21": "短之量不可得以明此經即事即理舉其如是劫",
    "X04n0223_109:0725a22": "海世界國土城都&#x5FA7;周十方廣多無限如來出現",
    "X04n0223_109:0725a23": "&#x5FA7;其國中其王行行濟生童女求法夫人婇女以",
    "X04n0223_109:0725a24": "惡世人苦告其大王其事實然又將此法表此第",
    "X04n0223_109:0725b01": "七地修方便波羅蜜法則樣式也舉法況之此一",
    "X04n0223_109:0725b02": "段已上經文及頌大意使令修習處俗大悲不立",
    "X04n0223_109:0725b03": "出家之相以毗盧遮那佛為所依主即表第七地",
    "X04n0223_109:0725b04": "之慈悲門通該五位直至佛究竟果海故以是起",
    "X04n0223_109:0725b05": "初至終不異普光明智但以一佛普會不安立十",
    "X04n0223_109:0725b06": "地百佛勝進不似前出纏三空般若位中其王及",
    "X04n0223_109:0725b07": "女出家作比丘比丘尼表之此但以俗士表之設",
    "X04n0223_109:0725b08": "佛果毗盧遮那佛亦是俗身以華冠纓絡環釧莊",
    "X04n0223_109:0725b09": "嚴非出家像也以此第七一位慈悲門與前後五",
    "X04n0223_109:0725b10": "位中同行但約出世處世表像別故令識勝進總",
    "X04n0223_109:0725b11": "別同異此是第七遠行地善知識何故名遠行地",
    "X04n0223_109:0725b12": "者為此地修處世大慈悲行遠徹十方世界海人",
    "X04n0223_109:0725b13": "天地獄一切行徹也不自有求一念出世間心以",
    "X04n0223_109:0725b14": "方便波羅蜜為主餘九為伴以治處世染淨二心",
    "X04n0223_109:0725b15": "大悲處生死不自在障令得自在至八地菩薩行",
    "X04n0223_109:0725b16": "得一分自在於佛十力猶未自在十地方終自六",
    "X04n0223_109:0725b17": "地已前未得四攝中而得自在為有染淨二業未",
    "X04n0223_109:0725b18": "亡七地已去四攝事中方得自在故以此位治染",
    "X04n0223_109:0725b19": "淨二障入無染淨慈悲行故我唯知此菩薩出生",
    "X04n0223_109:0725b20": "廣大喜光明解脫者此位四攝四無量心法方始",
    "X04n0223_109:0725b21": "徹故第二推德升進中從如諸菩薩摩訶薩已下",
    "X04n0223_109:0725b22": "至辭退而去約立三門一推德升進二此道場中",
    "X04n0223_109:0725b23": "有夜神名大願精進力救護一切眾生三禮敬辭",
    "X04n0223_109:0725b24": "去云道場中不云菩提者為此第八不動地無功",
    "X04n0223_109:0725c01": "智現諸法普會無有菩提已發當發現發不云離",
    "X04n0223_109:0725c02": "與不離故直云道場中明無功之智處中道故是",
    "X04n0223_109:0725c03": "故善財亦不云我已先發菩提心等故夜神名大",
    "X04n0223_109:0725c04": "願精進力救護一切眾生者以智悲行滿無功任",
    "X04n0223_109:0725c05": "本願風之所吹利物故以本願波羅蜜風一往利",
    "X04n0223_109:0725c06": "生無休息故一切諸佛七勸三加令教化眾生無",
    "X04n0223_109:0725c07": "有休息以立名故故名大願精進力救護一切眾",
    "X04n0223_109:0725c08": "生。",
    "X04n0223_109:0725c10": "大方廣佛新華嚴經合論卷第一百九",
    "X04n0223_109:0725c12": "音切"
}