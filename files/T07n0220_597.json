{
    "T07n0220_597:1088b02": "大般若波羅蜜多經卷第五百九",
    "T07n0220_597:1088b03": "十七",
    "T07n0220_597:1088b05": "三藏法師玄奘奉　詔譯",
    "T07n0220_597:1088b06": "第十六般若波羅蜜多分之五",
    "T07n0220_597:1088b07": "爾時，舍利子白佛言：「世尊！云何菩薩摩訶薩",
    "T07n0220_597:1088b08": "眾依如是法行諸境相？」於是佛告舍利子言：",
    "T07n0220_597:1088b09": "「是諸菩薩摩訶薩眾尚不得法，何況非法！",
    "T07n0220_597:1088b10": "尚不得道，何況非道！於淨尸羅尚無所得亦",
    "T07n0220_597:1088b11": "無所執，何況犯戒！是諸菩薩不墮三界，亦復",
    "T07n0220_597:1088b12": "不墮諸趣死生、不著身命，何況外境！於生死",
    "T07n0220_597:1088b13": "流已作邊際，已度大海，已超大難。「又，舍利子！",
    "T07n0220_597:1088b14": "是諸菩薩摩訶薩眾依如是法行諸境相，知一",
    "T07n0220_597:1088b15": "切境皆無境性。由此因緣，是諸善士於一",
    "T07n0220_597:1088b16": "切境皆無住著。如師子王不著眾境，是諸善",
    "T07n0220_597:1088b17": "士於諸境界無染、無雜，超一切境。如大商主",
    "T07n0220_597:1088b18": "無能障礙，是諸善士依如是法行諸境相無",
    "T07n0220_597:1088b19": "所執著。「又，舍利子！我都不見此大眾中有一",
    "T07n0220_597:1088b20": "菩薩，於如是法不深信解，於如是法疑惑、猶",
    "T07n0220_597:1088b21": "豫。又，舍利子！今此眾中一切菩薩於如是法",
    "T07n0220_597:1088b22": "疑惑、猶豫皆已永斷。此諸善士於如是法自",
    "T07n0220_597:1088b23": "無猶豫，亦能永斷一切有情所有疑惑。是諸",
    "T07n0220_597:1088b24": "善士由此因緣，於一切法皆不猶豫，能為有",
    "T07n0220_597:1088b25": "情決定宣說一切法性都無所有。",
    "T07n0220_597:1088b26": "「復次，舍利子！於當來世若有得聞如是法者，",
    "T07n0220_597:1088b27": "於一切法亦得斷除疑惑、猶豫，亦能永斷一切",
    "T07n0220_597:1088b28": "有情所有疑惑，謂為宣說如我今者所說法",
    "T07n0220_597:1088b29": "要。「又，舍利子！我終不說薄少善根諸有情類，",
    "T07n0220_597:1088c01": "能於此法深生信解；薄少善根諸有情類，非於",
    "T07n0220_597:1088c02": "此法有所容受，如是法財非彼能用。又，舍利",
    "T07n0220_597:1088c03": "子！薄少善根諸有情類，於如是法尚不聞名，",
    "T07n0220_597:1088c04": "況能受持、思惟、修習！若有得聞如是法者，我",
    "T07n0220_597:1088c05": "定記彼當得佛法，彼當來世於諸佛法能師",
    "T07n0220_597:1088c06": "子吼，如我今者於大眾中作師子吼、無所畏",
    "T07n0220_597:1088c07": "吼、大丈夫吼、自然智吼。「又，舍利子！若有得聞",
    "T07n0220_597:1088c08": "如是所說甚深法要，下至能起一信樂心不",
    "T07n0220_597:1088c09": "生誹謗，我亦記彼當得無上正等菩提。何以",
    "T07n0220_597:1088c10": "故？舍利子！若諸有情聞甚深法歡喜信受，極",
    "T07n0220_597:1088c11": "難得故。又，舍利子！若諸有情聞甚深法深生",
    "T07n0220_597:1088c12": "信樂，能發無上正等覺心，是諸有情復甚難",
    "T07n0220_597:1088c13": "得，我說成就廣大善根，具大資糧著大甲",
    "T07n0220_597:1088c14": "冑，疾證無上正等菩提。若諸有情聞說如是",
    "T07n0220_597:1088c15": "甚深般若波羅蜜多，歡喜信樂數數聽受，彼",
    "T07n0220_597:1088c16": "所獲福無量無邊，況能受持、轉為他說！設未、",
    "T07n0220_597:1088c17": "已入正性離生，若於二乘不決定者，我皆記",
    "T07n0220_597:1088c18": "彼當得無上正等菩提，利樂有情，窮未來際常",
    "T07n0220_597:1088c19": "無斷盡。",
    "T07n0220_597:1088c20": "「復次，舍利子！若諸有情成下劣法，我不見",
    "T07n0220_597:1088c21": "彼於廣大法有容受義，廣大法者謂佛菩",
    "T07n0220_597:1088c22": "提。又，舍利子！諸有情類多有成就下劣法",
    "T07n0220_597:1088c23": "者，所有信解亦皆下劣，不能種植廣大善",
    "T07n0220_597:1088c24": "根，彼於如是甚深廣大無染正法不能信受。",
    "T07n0220_597:1088c25": "「又，舍利子！若諸有情成廣大法，所有信解",
    "T07n0220_597:1088c26": "亦皆廣大，發趣大乘，善辦事業，善著甲冑，",
    "T07n0220_597:1088c27": "善能思擇甚深義理，善行大道無險正直，",
    "T07n0220_597:1088c28": "遠離稠林其相平等，無諸荊棘、瓦礫、坑坎，",
    "T07n0220_597:1088c29": "清淨無穢、不邪不曲，利益世間、安樂世間、哀",
    "T07n0220_597:1089a01": "愍世間，與諸天、人作廣大義利益安樂，與諸",
    "T07n0220_597:1089a02": "有情作大明照堅固梯蹬，具大慈悲哀愍一",
    "T07n0220_597:1089a03": "切，於諸有情欲作利益、欲與安樂、欲令安隱，",
    "T07n0220_597:1089a04": "普施有情諸安樂具，如是有情即是菩薩。是",
    "T07n0220_597:1089a05": "摩訶薩善能受用大法財寶，是摩訶薩善能",
    "T07n0220_597:1089a06": "尋求大法財寶，最勝財寶屬彼非餘。所以者",
    "T07n0220_597:1089a07": "何？若有情類不近善友、未種善根，薄福德故",
    "T07n0220_597:1089a08": "下劣信解，彼於如是廣大、甚深、無染正法不",
    "T07n0220_597:1089a09": "能信受。我依如是諸有情類有差別故，密意",
    "T07n0220_597:1089a10": "說言：諸有情界種種差別，隨類勝劣各相愛",
    "T07n0220_597:1089a11": "樂。下劣信解諸有情類，還樂下劣信解有情；",
    "T07n0220_597:1089a12": "廣大信解諸有情類，還樂廣大信解有情。」",
    "T07n0220_597:1089a13": "爾時，舍利子白佛言：「世尊！如是般若波羅蜜",
    "T07n0220_597:1089a14": "多，以何等法為所行境？」於是佛告舍利子言：",
    "T07n0220_597:1089a15": "「如是般若波羅蜜多，以無邊法為所行境，譬",
    "T07n0220_597:1089a16": "如風界，行無邊境；如是般若波羅蜜多，以無",
    "T07n0220_597:1089a17": "邊法為所行境，如虛空界，行無邊境；如是般",
    "T07n0220_597:1089a18": "若波羅蜜多，以無邊法為所行境，又如風界，",
    "T07n0220_597:1089a19": "以太虛空為所行境；如是般若波羅蜜多，以",
    "T07n0220_597:1089a20": "諸法空為所行境。「又，舍利子！如虛空界及",
    "T07n0220_597:1089a21": "如風界，俱無處所而可見者，亦復不為生起",
    "T07n0220_597:1089a22": "法相而現在前。如是般若波羅蜜多，於法都",
    "T07n0220_597:1089a23": "無可顯示者，亦復不為生起法相而現在前。",
    "T07n0220_597:1089a24": "又，舍利子！如虛空界及如風界俱不可執，非",
    "T07n0220_597:1089a25": "圓成實亦無色相而可算數。如是般若波羅",
    "T07n0220_597:1089a26": "蜜多都不可執，非圓成實、非色等相算數可",
    "T07n0220_597:1089a27": "知。又，舍利子！如虛空界及如風界，無有少",
    "T07n0220_597:1089a28": "法是圓成實而可示現。如是般若波羅蜜多，",
    "T07n0220_597:1089a29": "無有少法是圓成實而可示現。」",
    "T07n0220_597:1089b01": "時，舍利子復白佛言：「如是般若波羅蜜多以",
    "T07n0220_597:1089b02": "何為相？」於是佛告舍利子言：「如是般若波羅",
    "T07n0220_597:1089b03": "蜜多都無有相。又，舍利子！如虛空界及如",
    "T07n0220_597:1089b04": "風界，無有少法是圓成實可示其相。如是般",
    "T07n0220_597:1089b05": "若波羅蜜多，無有少法是圓成實可示其相。",
    "T07n0220_597:1089b06": "何以故？舍利子！如是般若波羅蜜多遠離",
    "T07n0220_597:1089b07": "眾相，無有少相而可得者。又，舍利子！如虛",
    "T07n0220_597:1089b08": "空界無礙著處，如是般若波羅蜜多無礙著",
    "T07n0220_597:1089b09": "處，由斯故說甚深般若波羅蜜多無著為相。",
    "T07n0220_597:1089b10": "「又，舍利子！非無著法有相可得，然隨世間名",
    "T07n0220_597:1089b11": "言理趣作如是說：甚深般若波羅蜜多無著",
    "T07n0220_597:1089b12": "為相。又，舍利子！雖說般若波羅蜜多無著",
    "T07n0220_597:1089b13": "為相，而此般若波羅蜜多無相可得故，不可",
    "T07n0220_597:1089b14": "說無著為相，以無著法無相狀故。又，舍利子！",
    "T07n0220_597:1089b15": "言無著者，謂著遍知、著不可得、著如實性。遍",
    "T07n0220_597:1089b16": "知一切顛倒執著故名無著，非諸著中有著",
    "T07n0220_597:1089b17": "可得，由斯故說著如實性、著不可得。又，舍利",
    "T07n0220_597:1089b18": "子！言無著者，即是般若波羅蜜多，此即說為",
    "T07n0220_597:1089b19": "無著相智。「又，舍利子！諸法皆以無著為相，",
    "T07n0220_597:1089b20": "以諸法相不可得故名無著相。無有少法為",
    "T07n0220_597:1089b21": "起相故而現在前，以於此中無相可得故名",
    "T07n0220_597:1089b22": "無相，以無相故說名無著。若一切法有少相",
    "T07n0220_597:1089b23": "者，應於此中有著可得，以一切法眾相都無，",
    "T07n0220_597:1089b24": "是故此中無著可得，故說諸法無著為相。雖",
    "T07n0220_597:1089b25": "作是說而不如說，以無著相不可說故。所以",
    "T07n0220_597:1089b26": "者何？以無著相無所有故、性遠離故、不可得",
    "T07n0220_597:1089b27": "故。「又，舍利子！法無著相不可示現、無能顯",
    "T07n0220_597:1089b28": "了，然為有情方便示現，此無著相故不應執。",
    "T07n0220_597:1089b29": "「又，舍利子！諸雜染相即是無相，非雜染法為",
    "T07n0220_597:1089c01": "起相故而現在前。「又，舍利子！諸雜染法顛倒",
    "T07n0220_597:1089c02": "現前，諸顛倒者皆是無相，諸無相者皆不可",
    "T07n0220_597:1089c03": "說，故有相法即是無相。又，舍利子！諸清淨法",
    "T07n0220_597:1089c04": "亦無有相。所以者何？諸雜染法尚無有相。況",
    "T07n0220_597:1089c05": "清淨法而可有相！「又，舍利子！若能遍知諸雜",
    "T07n0220_597:1089c06": "染法如實性者，彼諸雜染皆不可得，然諸有",
    "T07n0220_597:1089c07": "情由顛倒故起諸雜染。諸顛倒者皆非真實，",
    "T07n0220_597:1089c08": "若非真實，則無實體亦無實相，若能如是如",
    "T07n0220_597:1089c09": "實遍知即名清淨。諸雜染相尚不可得，況清",
    "T07n0220_597:1089c10": "淨相而有可得！是故雜染、清淨二法，俱非有",
    "T07n0220_597:1089c11": "相、非圓成實。「又，舍利子！諸法無相、非圓成實",
    "T07n0220_597:1089c12": "說名無著，故說諸法無著為相。以一切法無",
    "T07n0220_597:1089c13": "著相故說名無著，愚夫異生著無著相。又，舍",
    "T07n0220_597:1089c14": "利子！如是名為說一切法無著為相。此無著",
    "T07n0220_597:1089c15": "相當知即是智所行處，亦是般若波羅蜜多",
    "T07n0220_597:1089c16": "所行之處。此無著相智所行處亦名般若波",
    "T07n0220_597:1089c17": "羅蜜多，故說般若波羅蜜多行無邊境，諸無",
    "T07n0220_597:1089c18": "著性當知說名行無邊境。「又，舍利子！所行處",
    "T07n0220_597:1089c19": "者，當知此顯非所行處，甚深般若波羅蜜多",
    "T07n0220_597:1089c20": "非行處相可能顯示。「又，舍利子！所行境者，當",
    "T07n0220_597:1089c21": "知顯示非所行境，以一切法如實之性，如所",
    "T07n0220_597:1089c22": "有性皆不可得故。一切法非所行境，以一切",
    "T07n0220_597:1089c23": "法無境性故。若能如是遍知諸法，是則名為",
    "T07n0220_597:1089c24": "行一切境，雖作是說而不如說。若能如是遍",
    "T07n0220_597:1089c25": "知諸法都無所著，名無著相。由斯理趣，故說",
    "T07n0220_597:1089c26": "般若波羅蜜多無著為相。",
    "T07n0220_597:1089c27": "「復次，舍利子！如是所說如來智境甚深法要，",
    "T07n0220_597:1089c28": "若欲宣說、分別、開示，助伴甚少。此中助伴，唯",
    "T07n0220_597:1089c29": "有見諦趣大菩提諸聲聞等，及已不退轉菩",
    "T07n0220_597:1090a01": "薩摩訶薩，并見具足補特伽羅，於無上乘不",
    "T07n0220_597:1090a02": "復退者。彼見具足補特伽羅，亦於如是甚深",
    "T07n0220_597:1090a03": "法要，能正修行遠離疑惑，身證菩薩已得淨",
    "T07n0220_597:1090a04": "忍，於斯法要定無疑惑。「又，舍利子！愚夫異生，",
    "T07n0220_597:1090a05": "如是妙法非彼行地。「又，舍利子！如是所說甚",
    "T07n0220_597:1090a06": "深般若波羅蜜多相應法教甚為難得，終不",
    "T07n0220_597:1090a07": "墮於下劣信解諸有情手。若諸有情曾事多",
    "T07n0220_597:1090a08": "佛，成就最勝清淨善根，信解廣大，如是所說",
    "T07n0220_597:1090a09": "甚深般若波羅蜜多相應法教乃墮其手。當知",
    "T07n0220_597:1090a10": "如是諸有情類，已植無量廣大善根，成就調",
    "T07n0220_597:1090a11": "柔清淨意樂，已於過去無量佛所，植菩提種，",
    "T07n0220_597:1090a12": "發弘誓願，行菩薩行，乘佛所乘，親近如來、應、",
    "T07n0220_597:1090a13": "正等覺，於甚深法如理請問，故此般若波羅",
    "T07n0220_597:1090a14": "蜜多相應法教墮在其手。當知如是諸有情",
    "T07n0220_597:1090a15": "類，或已證得無生法忍，或近當證無生法忍，",
    "T07n0220_597:1090a16": "故此般若波羅蜜多相應法教墮在其手。當",
    "T07n0220_597:1090a17": "知如是諸有情類，疾證無上正等菩提，除悲",
    "T07n0220_597:1090a18": "願力不求速證。當知如是諸有情類，於諸佛",
    "T07n0220_597:1090a19": "所已得授記，或復不久當得授記。當知如",
    "T07n0220_597:1090a20": "是諸有情類，設未得佛現前授記，如已得佛",
    "T07n0220_597:1090a21": "現前記者。「又，舍利子！若諸有情善根未熟，薄",
    "T07n0220_597:1090a22": "福德故，尚不得聞如是般若波羅蜜多經典名",
    "T07n0220_597:1090a23": "字，況得手執讀誦、受持、書寫、供養、為他廣說！",
    "T07n0220_597:1090a24": "彼能如是，無有是處。若諸有情善根已熟，宿",
    "T07n0220_597:1090a25": "願力故，得遇此經聽聞、受持、書寫、讀誦、恭敬、",
    "T07n0220_597:1090a26": "供養、為他廣說。「又，舍利子！若諸有情善根增",
    "T07n0220_597:1090a27": "盛意樂調善，如是般若波羅蜜多相應法教乃",
    "T07n0220_597:1090a28": "墮其手。我記說，彼諸善男子、善女人等，或菩",
    "T07n0220_597:1090a29": "薩乘或聲聞乘，由得此法深心愛樂，先雖懈",
    "T07n0220_597:1090b01": "怠，多樂睡眠，起不正知，不住正念，或心散亂，",
    "T07n0220_597:1090b02": "或耽飲食，或愛珍財，或好麁語，或喜暴惡，或",
    "T07n0220_597:1090b03": "懷慠慢，或根闇鈍無所了知；彼由如是善根",
    "T07n0220_597:1090b04": "力故，前所說過一切皆轉。由得如是甚深法",
    "T07n0220_597:1090b05": "要，設是聲聞轉成菩薩，於甚深法倍生愛",
    "T07n0220_597:1090b06": "樂，於諸境界能不放逸，於諸善法愛樂修行，",
    "T07n0220_597:1090b07": "勇猛正勤離諸懈怠，一心攝念守護諸根，不",
    "T07n0220_597:1090b08": "出麁言不行暴惡，恒修恭敬樂習多聞，精進",
    "T07n0220_597:1090b09": "熾然無所貪染，善能簡擇甚深法義。若欲圓",
    "T07n0220_597:1090b10": "滿如是功德，當勤修學甚深法要。",
    "T07n0220_597:1090b11": "「復次，舍利子！若諸菩薩或聲聞乘，聞斯法要",
    "T07n0220_597:1090b12": "獲殊勝果，謂聞如是甚深法要，決定不復行",
    "T07n0220_597:1090b13": "諸放逸，於諸惡法不生保信，善欲精進俱無",
    "T07n0220_597:1090b14": "退減，於所修行不生慢緩，於外邪法不樂",
    "T07n0220_597:1090b15": "思求，於貪、恚、癡不多現起。如是等果無量無",
    "T07n0220_597:1090b16": "邊，皆由得聞此深法要。「又，舍利子！甚深法",
    "T07n0220_597:1090b17": "要非但耳聞即名為果，要不放逸精進修行，",
    "T07n0220_597:1090b18": "如實了知遠離眾惡，自他俱利乃名為果。又",
    "T07n0220_597:1090b19": "聞法者，謂於法要如實了知精勤修學，非於",
    "T07n0220_597:1090b20": "正法起異解行；若於正法起異解行，當知彼",
    "T07n0220_597:1090b21": "類不名聞法。「又，舍利子！汝等皆應於所聞義",
    "T07n0220_597:1090b22": "方便善巧，起無倒解安住正行。若於法義起",
    "T07n0220_597:1090b23": "顛倒解不正修行，當知彼類於佛正法定無",
    "T07n0220_597:1090b24": "順忍。又舍利子！於我正法毘奈耶中如說",
    "T07n0220_597:1090b25": "行者乃得順忍。言順忍者，謂於正法無倒簡",
    "T07n0220_597:1090b26": "擇發起正行。又，舍利子！順忍具足補特伽",
    "T07n0220_597:1090b27": "羅安住正行，當知決定不墮地獄、傍生、餓鬼",
    "T07n0220_597:1090b28": "諸惡趣中，疾能證得正法勝果。「又，舍利子！",
    "T07n0220_597:1090b29": "諸有情類不應保信微少善根，謂彼即能脫",
    "T07n0220_597:1090c01": "諸惡趣。勤行精進亦不可保，乃至於法未具",
    "T07n0220_597:1090c02": "正見，於諸惡趣猶有墮落。「又，舍利子！若於",
    "T07n0220_597:1090c03": "正法圓滿修學得順忍已，能不復造感惡趣",
    "T07n0220_597:1090c04": "業，不復懈怠起順退分，於下劣位不恐退墮，",
    "T07n0220_597:1090c05": "於所修行心不慢緩。何以故？舍利子！彼於",
    "T07n0220_597:1090c06": "雜染清淨分中能正遍知，得如實見達一切",
    "T07n0220_597:1090c07": "法，顛倒所起虛妄心現不生執著。彼於正法",
    "T07n0220_597:1090c08": "甚深義趣，已得正見具足順忍，聰敏調柔住",
    "T07n0220_597:1090c09": "清淨戒；律儀正行、軌則所行，由得順忍無不",
    "T07n0220_597:1090c10": "具足。天、龍、藥叉、阿素洛等尚恭敬彼，何況諸",
    "T07n0220_597:1090c11": "人！天、龍、藥叉、阿素洛等一切於彼尚應愛念、",
    "T07n0220_597:1090c12": "歸趣、供養、守護、圍繞，不令惡緣損壞身命及",
    "T07n0220_597:1090c13": "所修行，何況諸人！故應勤修正法順忍，若",
    "T07n0220_597:1090c14": "得順忍，天、龍、藥叉、阿素洛等常隨守護、恭敬",
    "T07n0220_597:1090c15": "供養曾無暫捨。」時，舍利子告善現言：「云何具",
    "T07n0220_597:1090c16": "壽默然無說？云何不說甚深般若波羅蜜多？",
    "T07n0220_597:1090c17": "今者如來、應、正等覺現前為證，今此大眾於",
    "T07n0220_597:1090c18": "深般若波羅蜜多是真法器，意樂清淨願聞",
    "T07n0220_597:1090c19": "深法。」善現答言：「唯！舍利子！我於諸法都無",
    "T07n0220_597:1090c20": "所見，是故我今默無所說。「又，舍利子！我都",
    "T07n0220_597:1090c21": "不見甚深般若波羅蜜多，亦不見有諸菩薩",
    "T07n0220_597:1090c22": "眾；不見能說，不見所說，亦復不見由此、為此、",
    "T07n0220_597:1090c23": "因此、屬此、依此而說。我於此中既無所見，云",
    "T07n0220_597:1090c24": "何令我為諸菩薩宣說般若波羅蜜多？設我",
    "T07n0220_597:1090c25": "欲說？誰是能說，誰是所說？亦復不知何由、何",
    "T07n0220_597:1090c26": "為、何因、何屬、何依而說？我當云何宣說如是",
    "T07n0220_597:1090c27": "甚深般若波羅蜜多？「又，舍利子！甚深般若",
    "T07n0220_597:1090c28": "波羅蜜多不可宣說、不可顯示、不可戲論。",
    "T07n0220_597:1090c29": "「又，舍利子！甚深般若波羅蜜多無能宣說、",
    "T07n0220_597:1091a01": "無能顯示、無能戲論。若能如是方便表示，即",
    "T07n0220_597:1091a02": "顯般若波羅蜜多。「又，舍利子！甚深般若波羅",
    "T07n0220_597:1091a03": "蜜多非過去、非未來、非現在。又，舍利子！甚深",
    "T07n0220_597:1091a04": "般若波羅蜜多不可以過去相說，不可以未",
    "T07n0220_597:1091a05": "來相說，不可以現在相說。又，舍利子！甚深般",
    "T07n0220_597:1091a06": "若波羅蜜多無相、無說。又，舍利子！我都不見",
    "T07n0220_597:1091a07": "甚深般若波羅蜜多有如是相，可以此相宣",
    "T07n0220_597:1091a08": "說般若波羅蜜多。「又，舍利子！蘊、處、界等三世",
    "T07n0220_597:1091a09": "之相非深般若波羅蜜多，蘊、處、界等三世之",
    "T07n0220_597:1091a10": "相所有真如、不虛妄性、不變異性、如所有性是",
    "T07n0220_597:1091a11": "深般若波羅蜜多。又，舍利子！蘊、處、界等三",
    "T07n0220_597:1091a12": "世之相所有真如、不虛妄性、不變異性、如所有",
    "T07n0220_597:1091a13": "性，不可施設、不可顯示、不可戲論，非語業等",
    "T07n0220_597:1091a14": "所能詮表。「又，舍利子！甚深般若波羅蜜多，不",
    "T07n0220_597:1091a15": "由說示諸法相故而現在前，不由說示蘊、處、",
    "T07n0220_597:1091a16": "界相故而現在前，不由說示行、非行相故而",
    "T07n0220_597:1091a17": "現在前，不由說示緣起相故而現在前，不由",
    "T07n0220_597:1091a18": "說示名色相故而現在前，不由說示我、有情等",
    "T07n0220_597:1091a19": "相故而現在前，不由說示法界相故而現在",
    "T07n0220_597:1091a20": "前，不由說示有繫、離繫相故而現在前，不由",
    "T07n0220_597:1091a21": "說示因緣相故而現在前，不由說示苦樂相",
    "T07n0220_597:1091a22": "故而現在前，不由說示安立、非安立相故而",
    "T07n0220_597:1091a23": "現在前，不由說示生滅相故而現在前，不由",
    "T07n0220_597:1091a24": "說示染淨相故而現在前，不由說示本性、非",
    "T07n0220_597:1091a25": "本性相故而現在前，不由說示世俗、勝義相",
    "T07n0220_597:1091a26": "故而現在前，不由說示諦實、虛妄相故而現",
    "T07n0220_597:1091a27": "在前，不由說示移轉、趣入相故而現在前。何",
    "T07n0220_597:1091a28": "以故？舍利子！甚深般若波羅蜜多離眾相故，",
    "T07n0220_597:1091b01": "不可顯示此是般若波羅蜜多、在此般若波",
    "T07n0220_597:1091b02": "羅蜜多、由此般若波羅蜜多、為此般若波羅",
    "T07n0220_597:1091b03": "蜜多、因此般若波羅蜜多、屬此般若波羅蜜",
    "T07n0220_597:1091b04": "多、依此般若波羅蜜多。「又，舍利子！我不見法，",
    "T07n0220_597:1091b05": "由此法故說示般若波羅蜜多。又，舍利子！無",
    "T07n0220_597:1091b06": "有少法能顯能取甚深般若波羅蜜多。又，舍利",
    "T07n0220_597:1091b07": "子！非深般若波羅蜜多能顯能取諸蘊、處、界、",
    "T07n0220_597:1091b08": "緣起、明脫。又，舍利子！諸出世間妙慧通達亦",
    "T07n0220_597:1091b09": "復不能顯取般若波羅蜜多。又，舍利子！如法",
    "T07n0220_597:1091b10": "不能顯取諸法，如何顯說甚深般若波羅蜜",
    "T07n0220_597:1091b11": "多？然舍利子！若能了知如是諸法真實理趣，",
    "T07n0220_597:1091b12": "即能了知宣說般若波羅蜜多。",
    "T07n0220_597:1091b13": "「復次，舍利子！甚深般若波羅蜜多，不由顯示",
    "T07n0220_597:1091b14": "所有法故而現在前。又，舍利子！甚深般若波",
    "T07n0220_597:1091b15": "羅蜜多，不由顯示蘊、處、界故而現在前，不由",
    "T07n0220_597:1091b16": "顯示名及色故而現在前，不由顯示染淨法",
    "T07n0220_597:1091b17": "故而現在前，不由顯示諸緣起故而現在前，",
    "T07n0220_597:1091b18": "不由顯示諸顛倒故而現在前，不由顯示我、",
    "T07n0220_597:1091b19": "有情界等故而現在前，不由顯示地、水、火、風、",
    "T07n0220_597:1091b20": "空、識界故而現在前，不由顯示欲、色、無色界",
    "T07n0220_597:1091b21": "故而現在前，不由顯示布施、慳貪、持戒、犯戒、",
    "T07n0220_597:1091b22": "安忍、忿恚、精進、懈怠、靜慮、散亂、般若、惡慧故而",
    "T07n0220_597:1091b23": "現在前，不由顯示念住、正斷、神足、根、力、覺支、",
    "T07n0220_597:1091b24": "道支、靜慮、解脫、等持、等至、無量、神通故而現在",
    "T07n0220_597:1091b25": "前，不由顯示諸諦道果故而現在前，不由顯",
    "T07n0220_597:1091b26": "示聲聞、獨覺、菩薩、佛地法故而現在前，不由",
    "T07n0220_597:1091b27": "顯示所有法智及非智故而現在前，不由顯",
    "T07n0220_597:1091b28": "示盡無生智及滅智故而現在前，不由顯示",
    "T07n0220_597:1091b29": "涅槃法故而現在前。「又，舍利子！如無有法",
    "T07n0220_597:1091c01": "由顯示法而現在前，我當云何宣說如是甚",
    "T07n0220_597:1091c02": "深般若波羅蜜多？然，舍利子！若能了知如是",
    "T07n0220_597:1091c03": "所說甚深般若波羅蜜多，不由顯示所有法",
    "T07n0220_597:1091c04": "故而現在前，即能了知甚深般若波羅蜜多，",
    "T07n0220_597:1091c05": "亦能宣說甚深般若波羅蜜多。「又，舍利子！甚",
    "T07n0220_597:1091c06": "深般若波羅蜜多不為諸法有合有散而現在",
    "T07n0220_597:1091c07": "前。何以故？舍利子！甚深般若波羅蜜多不為",
    "T07n0220_597:1091c08": "諸蘊、諸處、諸界有合有散，不為諸行有合有",
    "T07n0220_597:1091c09": "散，不為緣起有合有散，不為顛倒有合有散，",
    "T07n0220_597:1091c10": "不為欲、色、無色界有合有散，不為地、水、火、風、",
    "T07n0220_597:1091c11": "空、識界有合有散，不為我、有情界等有合有散，",
    "T07n0220_597:1091c12": "不為法界有合有散，不為布施、慳貪、持戒、犯",
    "T07n0220_597:1091c13": "戒、安忍、忿恚、精進、懈怠、靜慮、散亂、般若、惡慧有",
    "T07n0220_597:1091c14": "合有散，不為念住、正斷、神足、根、力、覺支、道支、",
    "T07n0220_597:1091c15": "靜慮、解脫、等持、等至、無量、神通有合有散，不",
    "T07n0220_597:1091c16": "為諸諦道及道果有合有散，不為聲聞、獨覺、",
    "T07n0220_597:1091c17": "菩薩、佛地及法有合有散，不為過去、未來、現",
    "T07n0220_597:1091c18": "在三世平等有合有散，不為無著、盡無生智",
    "T07n0220_597:1091c19": "有合有散，不為涅槃有合有散而現在前。「又，",
    "T07n0220_597:1091c20": "舍利子！如無有法為法合散而現在前，我當",
    "T07n0220_597:1091c21": "云何宣說如是甚深般若波羅蜜多？然，舍利",
    "T07n0220_597:1091c22": "子！我觀此義作如是說：甚深般若波羅蜜多",
    "T07n0220_597:1091c23": "不可說示。又，舍利子！我都不見有如是法，可",
    "T07n0220_597:1091c24": "名能說，可名所說，可名由此、為此、因此、屬此、",
    "T07n0220_597:1091c25": "依此而有所說，云何令我為諸菩薩宣說般",
    "T07n0220_597:1091c26": "若波羅蜜多？」",
    "T07n0220_597:1091c27": "爾時，世尊告善勇猛菩薩摩訶薩言：「善男子！",
    "T07n0220_597:1091c28": "諸菩薩摩訶薩修行般若波羅蜜多，於一切",
    "T07n0220_597:1091c29": "法都無所行。何以故？善勇猛！以一切法皆",
    "T07n0220_597:1092a01": "是顛倒之所等起，非實非有邪偽虛妄。又，善",
    "T07n0220_597:1092a02": "勇猛！譬如於法有所行者，皆行顛倒，皆行不",
    "T07n0220_597:1092a03": "實；如是菩薩若有所行，應行顛倒，應行不實。",
    "T07n0220_597:1092a04": "非諸菩薩是顛倒行及不實行之所顯了，亦",
    "T07n0220_597:1092a05": "非菩薩行顛倒行及不實行能行般若波羅蜜",
    "T07n0220_597:1092a06": "多。又，善勇猛！顛倒、不實則非所行，是故菩",
    "T07n0220_597:1092a07": "薩不於中行。「又，善勇猛！言顛倒者即是虛妄，",
    "T07n0220_597:1092a08": "愚夫異生之所執著。如是諸法不如是有，如",
    "T07n0220_597:1092a09": "是所執不如其相，是故說名顛倒、不實。故諸",
    "T07n0220_597:1092a10": "菩薩不行顛倒、不行不實，由此菩薩名實語",
    "T07n0220_597:1092a11": "者，亦得說名無倒行者。若實無倒則無所行，",
    "T07n0220_597:1092a12": "故說菩薩行無所行、一切行斷名菩薩行。此",
    "T07n0220_597:1092a13": "菩薩行不可顯示是此、由此、在此、從此，非諸",
    "T07n0220_597:1092a14": "菩薩行所顯了。何以故？善勇猛！以諸菩薩",
    "T07n0220_597:1092a15": "息一切行行菩薩行，謂息異生、聲聞、獨覺有",
    "T07n0220_597:1092a16": "取著行行菩薩行。「又，善勇猛！如是菩薩於諸",
    "T07n0220_597:1092a17": "佛法亦復不行，亦不執著此是佛法、由此佛",
    "T07n0220_597:1092a18": "法、在此佛法、屬此佛法。如是菩薩亦復不",
    "T07n0220_597:1092a19": "行一切分別、異分別行，謂諸菩薩不行分別",
    "T07n0220_597:1092a20": "及異分別。一切分別、異分別斷、名菩薩行。善",
    "T07n0220_597:1092a21": "勇猛！分別者謂於諸法分別自性，異分別者",
    "T07n0220_597:1092a22": "謂於諸法分別差別，非一切法可得分別及",
    "T07n0220_597:1092a23": "異分別。以一切法不可分別、異分別故，若分",
    "T07n0220_597:1092a24": "別法則於諸法作異分別，然一切法遠離分",
    "T07n0220_597:1092a25": "別及異分別。「又，善勇猛！言分別者是謂一邊，",
    "T07n0220_597:1092a26": "異分別者是第二邊，非諸菩薩行邊、無邊。若",
    "T07n0220_597:1092a27": "諸菩薩於邊、無邊俱無所行，是諸菩薩亦不",
    "T07n0220_597:1092a28": "見中，若見中者則行於中，若行中者則行於",
    "T07n0220_597:1092a29": "邊，非中有行、有顯、有示、離行相故。又，善勇",
    "T07n0220_597:1092b01": "猛！所言中者，當知即是八支聖道。如是聖道",
    "T07n0220_597:1092b02": "於一切法都無所得而現在前，如是聖道於",
    "T07n0220_597:1092b03": "一切法都無所見而現在前。「又，善勇猛！若時",
    "T07n0220_597:1092b04": "於法無修無遣，爾時名為止息之道。此止息",
    "T07n0220_597:1092b05": "道於一切法無修、無遣、超過修遣，證一切法",
    "T07n0220_597:1092b06": "平等實性。由證諸法平等實性，道想尚無，",
    "T07n0220_597:1092b07": "況見有道！又，善勇猛！止息道者，謂阿羅漢漏",
    "T07n0220_597:1092b08": "盡苾芻。何以故？善勇猛！彼遣道故，非修非",
    "T07n0220_597:1092b09": "遣故名為遣，彼遣亦無故名為遣，以遣修故",
    "T07n0220_597:1092b10": "說名為遣。「又，善勇猛！若有修遣應有所得不",
    "T07n0220_597:1092b11": "名為遣，此中遣者謂遣修性，此中無修故名",
    "T07n0220_597:1092b12": "為遣，以修無故遣亦非有，雖作是說而不如",
    "T07n0220_597:1092b13": "說。何以故？善勇猛！遣不可說，離遣性故。復何",
    "T07n0220_597:1092b14": "所離？謂顛倒法不復等起，及不實法不復等",
    "T07n0220_597:1092b15": "起。「又，善勇猛！非諸顛倒能起顛倒。夫顛倒者",
    "T07n0220_597:1092b16": "無實所起，非於此中有實起故；若於此中有",
    "T07n0220_597:1092b17": "實所起不名顛倒，以無實起故名顛倒。「又，善",
    "T07n0220_597:1092b18": "勇猛！諸菩薩眾隨覺諸法離諸顛倒。所以",
    "T07n0220_597:1092b19": "者何？諸菩薩眾了知顛倒皆非實有，謂顛倒",
    "T07n0220_597:1092b20": "中無顛倒性。由知顛倒實無所有，非顛倒中",
    "T07n0220_597:1092b21": "有顛倒性故，說菩薩隨覺諸法離諸顛倒。由",
    "T07n0220_597:1092b22": "覺諸法離諸顛倒，不復於法更生顛倒；若於",
    "T07n0220_597:1092b23": "此中無復顛倒，則於此法亦無所行。何以故？",
    "T07n0220_597:1092b24": "善勇猛！一切顛倒皆有所行，由有所行則有等",
    "T07n0220_597:1092b25": "起，所行、等起皆由顛倒虛妄分別。諸菩薩眾",
    "T07n0220_597:1092b26": "於所行法，皆無分別亦無等起，是故說名遠",
    "T07n0220_597:1092b27": "離顛倒；由無顛倒則無所行，由無所行則無",
    "T07n0220_597:1092b28": "所起，故說菩薩行無所行。無所行者謂於諸",
    "T07n0220_597:1092b29": "法都無所行，亦不觀察亦不示現有所行相，",
    "T07n0220_597:1092c01": "故說菩薩行無所行。若能如是行無所行，為",
    "T07n0220_597:1092c02": "行般若波羅蜜多。",
    "T07n0220_597:1092c03": "「復次，善勇猛！若菩薩摩訶薩不緣色行，是行",
    "T07n0220_597:1092c04": "般若波羅蜜多；不緣受、想、行、識行，是行般若",
    "T07n0220_597:1092c05": "波羅蜜多。何以故？善勇猛！是諸菩薩知諸所",
    "T07n0220_597:1092c06": "緣性遠離故。若知所緣其性遠離，則無所行，",
    "T07n0220_597:1092c07": "故說菩薩行無所行。「善勇猛！若菩薩摩訶薩",
    "T07n0220_597:1092c08": "不緣眼行，是行般若波羅蜜多；不緣耳、鼻、舌、",
    "T07n0220_597:1092c09": "身、意行，是行般若波羅蜜多。何以故？善勇",
    "T07n0220_597:1092c10": "猛！是諸菩薩知諸所緣性非實故。若知所緣",
    "T07n0220_597:1092c11": "其性非實，則無所行，故說菩薩行無所行。「善",
    "T07n0220_597:1092c12": "勇猛！若菩薩摩訶薩不緣色行，是行般若波",
    "T07n0220_597:1092c13": "羅蜜多；不緣聲、香、味、觸、法行，是行般若波羅",
    "T07n0220_597:1092c14": "蜜多。何以故？善勇猛！是諸菩薩知諸所緣顛",
    "T07n0220_597:1092c15": "倒所起，若顛倒起則非真實。若知所緣顛倒",
    "T07n0220_597:1092c16": "所起性非真實，則無所行，故說菩薩行無所",
    "T07n0220_597:1092c17": "行。「善勇猛！若菩薩摩訶薩不緣眼識行，是行",
    "T07n0220_597:1092c18": "般若波羅蜜多；不緣耳、鼻、舌、身、意識行，是行",
    "T07n0220_597:1092c19": "般若波羅蜜多。何以故？善勇猛！是諸菩薩知",
    "T07n0220_597:1092c20": "諸所緣皆是虛妄。若知所緣皆是虛妄，則無",
    "T07n0220_597:1092c21": "所行，故說菩薩行無所行。「善勇猛！若菩薩摩",
    "T07n0220_597:1092c22": "訶薩不緣名色行，是行般若波羅蜜多，何以",
    "T07n0220_597:1092c23": "故？善勇猛！是諸菩薩覺諸所緣無所緣性。若",
    "T07n0220_597:1092c24": "覺所緣無所緣性，則無所行，故說菩薩行無",
    "T07n0220_597:1092c25": "所行。「善勇猛！若菩薩摩訶薩不緣我、有情等",
    "T07n0220_597:1092c26": "行，是行般若波羅蜜多。何以故？善勇猛！是諸",
    "T07n0220_597:1092c27": "菩薩如實知我、有情等想性非真實。若能知",
    "T07n0220_597:1092c28": "我、有情等想性非真實，則於諸行都無所行；若",
    "T07n0220_597:1092c29": "於諸行都無所行，則離諸行，故說菩薩行無",
    "T07n0220_597:1093a01": "所行。「善勇猛！若菩薩摩訶薩不行我想、有情",
    "T07n0220_597:1093a02": "想乃至知者想、見者想，是行般若波羅蜜多。",
    "T07n0220_597:1093a03": "何以故？善勇猛！是諸菩薩遣一切想。若能",
    "T07n0220_597:1093a04": "遣除一切想者，則於諸想都無所行，故說菩",
    "T07n0220_597:1093a05": "薩行無所行。「善勇猛！若菩薩摩訶薩不行顛",
    "T07n0220_597:1093a06": "倒、見趣、諸蓋，是行般若波羅蜜多；不緣顛倒、",
    "T07n0220_597:1093a07": "見趣、蓋行，是行般若波羅蜜多。何以故？善勇",
    "T07n0220_597:1093a08": "猛！是諸菩薩知諸顛倒、見、蓋所緣都非實有。",
    "T07n0220_597:1093a09": "若知顛倒、見、蓋所行都非實有，則無所行，故",
    "T07n0220_597:1093a10": "說菩薩行無所行。「善勇猛！若菩薩摩訶薩不",
    "T07n0220_597:1093a11": "緣緣起行，是行般若波羅蜜多。何以故？善勇",
    "T07n0220_597:1093a12": "猛！是諸菩薩遍知緣起及彼所緣。若諸菩薩",
    "T07n0220_597:1093a13": "遍知緣起及彼所緣，則無所行，故說菩薩行",
    "T07n0220_597:1093a14": "無所行。「善勇猛！若菩薩摩訶薩不緣欲、色、無",
    "T07n0220_597:1093a15": "色界行，是行般若波羅蜜多。何以故？善勇猛！",
    "T07n0220_597:1093a16": "是諸菩薩普能除遣三界所緣。若諸菩薩普",
    "T07n0220_597:1093a17": "能除遣三界所緣，則無所行，故說菩薩行無",
    "T07n0220_597:1093a18": "所行。「善勇猛！若菩薩摩訶薩不緣布施、慳貪、",
    "T07n0220_597:1093a19": "持戒、犯戒、安忍、忿恚、精進、懈怠、靜慮、散亂、般若、",
    "T07n0220_597:1093a20": "惡慧行，是行般若波羅蜜多。何以故？善勇猛！",
    "T07n0220_597:1093a21": "是諸菩薩遍知布施、慳貪乃至般若、惡慧所緣。",
    "T07n0220_597:1093a22": "若諸菩薩遍知如是一切所緣，則無所行，故",
    "T07n0220_597:1093a23": "說菩薩行無所行。「善勇猛！若菩薩摩訶薩不",
    "T07n0220_597:1093a24": "緣無倒念住、正斷、神足、根、力、覺支、道支、靜慮、解",
    "T07n0220_597:1093a25": "脫、等持、等至、無量、神通等行，是行般若波羅蜜",
    "T07n0220_597:1093a26": "多。何以故？善勇猛！是諸菩薩於諸所緣自在",
    "T07n0220_597:1093a27": "覺了亦能除遣。若諸菩薩於諸所緣自在覺",
    "T07n0220_597:1093a28": "了亦能除遣，則無所行，故說菩薩行無所行。",
    "T07n0220_597:1093a29": "「善勇猛！若菩薩摩訶薩不緣苦、集、滅、道諦行，",
    "T07n0220_597:1093b01": "是行般若波羅蜜多。何以故？善勇猛！是諸",
    "T07n0220_597:1093b02": "菩薩除遣苦、集、滅、道所緣。若能除遣四諦所",
    "T07n0220_597:1093b03": "緣，則無所遣亦無所行，故說菩薩行無所行。",
    "T07n0220_597:1093b04": "「善勇猛！若菩薩摩訶薩不緣明脫行，是行般",
    "T07n0220_597:1093b05": "若波羅蜜多。何以故？善勇猛！是諸菩薩普",
    "T07n0220_597:1093b06": "能除遣明脫所緣。若能除遣明脫所緣，則無",
    "T07n0220_597:1093b07": "所行，故說菩薩行無所行。「善勇猛！若菩薩",
    "T07n0220_597:1093b08": "摩訶薩不緣盡、無生、無造作行，是行般若波羅",
    "T07n0220_597:1093b09": "蜜多。何以故？善勇猛！是諸菩薩普能除遣",
    "T07n0220_597:1093b10": "盡、無生、無造所緣。若能除遣此諸所緣，則無",
    "T07n0220_597:1093b11": "所行，故說菩薩行無所行。「善勇猛！若菩薩摩",
    "T07n0220_597:1093b12": "訶薩不緣地、水、火、風、空、識界行，是行般若波羅",
    "T07n0220_597:1093b13": "蜜多。何以故？善勇猛！是諸菩薩普能除遣地、",
    "T07n0220_597:1093b14": "水、火、風、空、識界所緣。若能除遣此諸所緣，則",
    "T07n0220_597:1093b15": "無所行，故說菩薩行無所行。「善勇猛！若菩薩",
    "T07n0220_597:1093b16": "摩訶薩不緣聲聞、獨覺、菩薩、佛地行，是行般若",
    "T07n0220_597:1093b17": "波羅蜜多。何以故？善勇猛！是諸菩薩普能除",
    "T07n0220_597:1093b18": "遣聲聞、獨覺、菩薩、佛地所緣。若諸菩薩普能",
    "T07n0220_597:1093b19": "除遣聲聞、獨覺、菩薩、佛地所緣，則無所行，故",
    "T07n0220_597:1093b20": "說菩薩行無所行。「善勇猛！若菩薩摩訶薩",
    "T07n0220_597:1093b21": "不緣聲聞、獨覺、菩薩、佛法行，是行般若波羅蜜",
    "T07n0220_597:1093b22": "多。何以故？善勇猛！是諸菩薩普能除遣聲聞、",
    "T07n0220_597:1093b23": "獨覺、菩薩、佛法所緣。若諸菩薩普能除遣聲",
    "T07n0220_597:1093b24": "聞、獨覺、菩薩、佛法所緣，則無所行，故說菩薩",
    "T07n0220_597:1093b25": "行無所行。「善勇猛！若菩薩摩訶薩不緣涅槃",
    "T07n0220_597:1093b26": "行，是行般若波羅蜜多。何以故？善勇猛！是諸",
    "T07n0220_597:1093b27": "菩薩遍知涅槃所緣。若諸菩薩遍知涅槃所",
    "T07n0220_597:1093b28": "緣，則無所行，故說菩薩行無所行。「善勇猛！若",
    "T07n0220_597:1093b29": "菩薩摩訶薩不緣相好清淨行，是行般若波羅",
    "T07n0220_597:1093c01": "蜜多。何以故？善勇猛！是諸菩薩普能除遣相",
    "T07n0220_597:1093c02": "好清淨所緣。若諸菩薩普能除遣相好清淨",
    "T07n0220_597:1093c03": "所緣，則無所行，故說菩薩行無所行。「善勇",
    "T07n0220_597:1093c04": "猛！若菩薩摩訶薩不緣佛土清淨行，是行般",
    "T07n0220_597:1093c05": "若波羅蜜多。何以故？善勇猛！是諸菩薩普能",
    "T07n0220_597:1093c06": "除遣佛土清淨所緣。若諸菩薩普能除遣佛",
    "T07n0220_597:1093c07": "土清淨所緣，則無所行，故說菩薩行無所行。",
    "T07n0220_597:1093c08": "「善勇猛！若菩薩摩訶薩不緣聲聞圓滿功德",
    "T07n0220_597:1093c09": "行，是行般若波羅蜜多。何以故？善勇猛！是諸",
    "T07n0220_597:1093c10": "菩薩普能除遣聲聞圓滿功德所緣。若諸菩",
    "T07n0220_597:1093c11": "薩普能除遣聲聞圓滿功德所緣，則無所行，",
    "T07n0220_597:1093c12": "故說菩薩行無所行。「善勇猛！若菩薩摩訶薩",
    "T07n0220_597:1093c13": "不緣菩薩圓滿功德行，是行般若波羅蜜多。",
    "T07n0220_597:1093c14": "何以故？善勇猛！是諸菩薩普能除遣菩薩圓",
    "T07n0220_597:1093c15": "滿功德所緣。若諸菩薩普能除遣菩薩圓滿",
    "T07n0220_597:1093c16": "功德所緣，則無所行，故說菩薩行無所行。「善",
    "T07n0220_597:1093c17": "勇猛！若諸菩薩能如是行，為行般若波羅蜜",
    "T07n0220_597:1093c18": "多。若諸菩薩能行般若波羅蜜多，遍知一切",
    "T07n0220_597:1093c19": "所緣而行，除遣一切所緣而行。",
    "T07n0220_597:1093c20": "大般若波羅蜜多經卷第五百九十七"
}