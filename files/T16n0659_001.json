{
    "T16n0659_001:0241a02": "No. 659 [No. 658]",
    "T16n0659_001:0241a03": "大乘寶雲經卷第一",
    "T16n0659_001:0241a05": "梁扶南三藏曼陀羅仙共僧伽婆羅譯",
    "T16n0659_001:0241a06": "序品第一",
    "T16n0659_001:0241a07": "[0241a07] 如是我聞：[0241a07] 一時佛婆伽槃住伽耶國伽耶頂",
    "T16n0659_001:0241a08": "山，與大僧眾七萬人俱，一切皆是大阿羅漢——",
    "T16n0659_001:0241a09": "諸漏已盡，無復煩惱；心得自在，心善解脫、慧",
    "T16n0659_001:0241a10": "善解脫；眾所知識，皆大龍、象；所作已辦，不受",
    "T16n0659_001:0241a11": "後有，捨離重擔，逮得己利；盡諸有結，善俱解",
    "T16n0659_001:0241a12": "脫，一切自在，究竟彼岸；善達法性，法王之子；",
    "T16n0659_001:0241a13": "其心調伏，堅固不退，世間八風所不能動；眾",
    "T16n0659_001:0241a14": "德具足，所願皆滿，住涅槃道——唯除一人，所謂",
    "T16n0659_001:0241a15": "長老阿難。[0241a15] 復與諸大菩薩摩訶薩眾十六萬",
    "T16n0659_001:0241a16": "大士俱——一切皆是一生補處，向一切智、重一",
    "T16n0659_001:0241a17": "切智、趣一切智、就一切智，得無礙陀羅尼三",
    "T16n0659_001:0241a18": "昧，住於首楞嚴三昧；悉皆遊戲，藉大神通",
    "T16n0659_001:0241a19": "成熟眾生，不暫休息；無復一切煩惱、障礙，大",
    "T16n0659_001:0241a20": "慈大悲遍現十方一切國土，善能往反無量",
    "T16n0659_001:0241a21": "佛剎；以空境界住於無相，動、止、進、退每為利",
    "T16n0659_001:0241a22": "益一切眾生；善行一切諸佛境界，智慧無邊",
    "T16n0659_001:0241a23": "同於虛空、三昧微妙甚深如海、心不搖動如",
    "T16n0659_001:0241a24": "須彌山、清淨無穢猶如蓮華、心善明淨如摩",
    "T16n0659_001:0241a25": "尼寶、其心皎潔如鍊真金——其名曰：寶相菩薩",
    "T16n0659_001:0241a26": "摩訶薩、寶掌菩薩、寶印掌菩薩、寶冠菩薩、寶",
    "T16n0659_001:0241a27": "頂菩薩、寶首菩薩、寶積菩薩、寶髻菩薩、寶幢",
    "T16n0659_001:0241a28": "菩薩、金藏菩薩、金剛藏菩薩、寶藏菩薩、吉藏",
    "T16n0659_001:0241a29": "菩薩、莊嚴藏菩薩、如來藏菩薩、智慧藏菩薩、",
    "T16n0659_001:0241b01": "日月藏菩薩、三昧藏菩薩、蓮華藏菩薩、解脫",
    "T16n0659_001:0241b02": "月菩薩、普月菩薩、觀世音菩薩、大勢至菩薩、",
    "T16n0659_001:0241b03": "觀察自在菩薩、普賢菩薩、普眼菩薩、蓮華眼",
    "T16n0659_001:0241b04": "菩薩、廣眼菩薩、普威儀菩薩、普齊整菩薩、普",
    "T16n0659_001:0241b05": "悅意菩薩、普禮菩薩、智意菩薩、法意菩薩、勝",
    "T16n0659_001:0241b06": "意菩薩、上意菩薩、金剛意菩薩、師子奮迅菩",
    "T16n0659_001:0241b07": "薩、大雷聲王菩薩、師子吼菩薩、深響音菩薩、",
    "T16n0659_001:0241b08": "無污菩薩、無垢菩薩、金剛明菩薩、日光菩薩、",
    "T16n0659_001:0241b09": "智光菩薩、智吉菩薩、月吉菩薩、芙蓉吉菩薩、",
    "T16n0659_001:0241b10": "寶吉菩薩、文殊師利童子菩薩等；十六大士，",
    "T16n0659_001:0241b11": "賢護菩薩以為上首；及賢劫中諸大菩薩，彌",
    "T16n0659_001:0241b12": "勒菩薩以為上首。[0241b12] 四天王天，四大天王以為",
    "T16n0659_001:0241b13": "上首；三十三天，天主帝釋以為上首；夜摩天",
    "T16n0659_001:0241b14": "子，須夜摩天以為上首；兜率諸天，刪兜率陀",
    "T16n0659_001:0241b15": "天以為上首；化樂諸天，化樂天主以為上首；",
    "T16n0659_001:0241b16": "他化自在諸天，自在天主以為上首；與諸梵",
    "T16n0659_001:0241b17": "俱助白諸梵王等一切梵眾，是大梵王以為",
    "T16n0659_001:0241b18": "上首；一切淨居諸天，大自在天以為上首；阿",
    "T16n0659_001:0241b19": "修羅王毘摩質多以為上首，如是等無量百",
    "T16n0659_001:0241b20": "千阿修羅王；阿耨達龍王、摩那斯龍王、娑竭",
    "T16n0659_001:0241b21": "羅龍王、婆修吉龍王，如是等無量百千龍王，",
    "T16n0659_001:0241b22": "吉威德龍王以為上首；及諸龍女、無量百千",
    "T16n0659_001:0241b23": "天、龍、夜叉、乾闥婆、阿修羅、迦留羅、緊那羅、摩&#x777A;",
    "T16n0659_001:0241b24": "羅伽、人非人等。[0241b24] 爾時，大眾圍遶。伽耶頂山廣",
    "T16n0659_001:0241b25": "四由旬，無有地所及虛空中有空缺處猶若",
    "T16n0659_001:0241b26": "&#x96A3;虛。是時，大眾聚集，瞻仰尊顏，一面安坐。[0241b26] 是",
    "T16n0659_001:0241b27": "中寶師子座高一由旬，四方寶座高二十里，",
    "T16n0659_001:0241b28": "無量繒綵敷覆其上，懸七寶鈴及諸羅網、百",
    "T16n0659_001:0241b29": "千幡華。高座四面一切地界變為金剛，七寶",
    "T16n0659_001:0241c01": "所成，悅眾人意，平坦如掌，掃灑淨潔，燒諸雜",
    "T16n0659_001:0241c02": "香，無量天華皆散其上。無量百千蓮華大如",
    "T16n0659_001:0241c03": "車輪，從地踊出，皆是金色，&#x7460;璃為臺、因陀尼",
    "T16n0659_001:0241c04": "羅珠以為其鬘，香氣&#x999A;馥、可愛柔軟，供養世",
    "T16n0659_001:0241c05": "尊。高座四角不近、不遠，有四寶樹自然而出，",
    "T16n0659_001:0241c06": "高六十里，四維各十五里。[0241c06] 爾時，世尊坐師子",
    "T16n0659_001:0241c07": "座，以平等心善轉法輪、降魔怨敵，世間八風",
    "T16n0659_001:0241c08": "所不能動，無怖、無畏、無怯弱想，如師子王，亦",
    "T16n0659_001:0241c09": "如阿耨達池八功德水湛然盈滿、猶若大海",
    "T16n0659_001:0241c10": "甚深無底、如須彌山安隱不動、如日照了一",
    "T16n0659_001:0241c11": "切世間、如月悅樂一切群品、如大龍王遍雨",
    "T16n0659_001:0241c12": "法雨、如大梵王出過三界。無量調順弟子圍",
    "T16n0659_001:0241c13": "遶，無量百千釋、梵、護世諸天恭敬禮拜，心不",
    "T16n0659_001:0241c14": "高下，光明照曜一切大眾。[0241c14] 是時，世尊從頭頂",
    "T16n0659_001:0241c15": "上放大光明——其名普照——無量光明侍從而出，",
    "T16n0659_001:0241c16": "照曜十方無量無邊一切世界。照已收還，右",
    "T16n0659_001:0241c17": "旋三匝而皆入於如來面門。如是入已而無",
    "T16n0659_001:0241c18": "增減，猶如酥油、水等而寫沙中，不增、不減；如",
    "T16n0659_001:0241c19": "來光明亦復如是。[0241c19] 爾時，東方過無量恒河沙",
    "T16n0659_001:0241c20": "數世界，彼有世界名芙蓉華，是中有佛，名芙",
    "T16n0659_001:0241c21": "蓉眼如來、應供、正遍知、明行足、善逝、世間解、無",
    "T16n0659_001:0241c22": "上士、調御丈夫、天人師、佛、世尊，正為菩薩摩",
    "T16n0659_001:0241c23": "訶薩眾演說法要，所謂一大乘道。是中佛剎",
    "T16n0659_001:0241c24": "無有聲聞、辟支佛二乘之名，而彼世界一切眾",
    "T16n0659_001:0241c25": "生悉是菩薩階位，不退於阿耨多羅三藐三",
    "T16n0659_001:0241c26": "菩提。彼佛世界無餘雜食，一切菩薩唯羨禪",
    "T16n0659_001:0241c27": "味以為飲食、唯善法樂以為飲食。是中世界",
    "T16n0659_001:0241c28": "無復日、月、星宿之光，唯是如來光明照了。是",
    "T16n0659_001:0241c29": "方世界無有穢草、砂礫、荊棘及諸黑山，而彼",
    "T16n0659_001:0242a01": "世界平坦如掌。[0242a01] 是中有菩薩摩訶薩名曰薩",
    "T16n0659_001:0242a02": "婆尼弼沙敢毘陣國言此降伏一切障礙菩",
    "T16n0659_001:0242a03": "薩，若有眾生聞是菩薩名字，一彈指頃而發",
    "T16n0659_001:0242a04": "善心即能得除一切障礙。[0242a04] 爾時，降伏一切障",
    "T16n0659_001:0242a05": "礙菩薩摩訶薩遇是世尊所放光明往照其",
    "T16n0659_001:0242a06": "身，而從住處出詣彼佛，頭面恭敬禮佛足已，",
    "T16n0659_001:0242a07": "一所而坐；及與無量菩薩大眾觸是光明，各",
    "T16n0659_001:0242a08": "各從於住處出詣彼佛，頭面作禮，恭敬已畢",
    "T16n0659_001:0242a09": "&#x5374;坐一處。[0242a09] 爾時，降伏一切障礙菩薩從座而",
    "T16n0659_001:0242a10": "起，偏袒右肩，右膝著地，在蓮華臺上合掌向",
    "T16n0659_001:0242a11": "佛而前白言：「世尊！何因何緣有此光明遍照，",
    "T16n0659_001:0242a12": "種種雜色不可思議，清淨無垢悅樂一切菩薩",
    "T16n0659_001:0242a13": "身心？」[0242a13] 是時，佛告菩薩言：「善男子！去此西方過",
    "T16n0659_001:0242a14": "恒河沙數世界，彼有佛剎名娑訶世界，是中",
    "T16n0659_001:0242a15": "有佛名釋迦牟尼如來、應供、正遍知、明行足、",
    "T16n0659_001:0242a16": "善逝、世間解、無上士、調御丈夫、天人師、佛、世",
    "T16n0659_001:0242a17": "尊。若有眾生得聞釋迦牟尼佛名號，是諸眾",
    "T16n0659_001:0242a18": "生則不退轉於阿耨多羅三藐三菩提。如是",
    "T16n0659_001:0242a19": "光明則是釋迦如來所放光明，清淨無垢，微",
    "T16n0659_001:0242a20": "妙第一，悅樂一切菩薩身心。」[0242a20] 作是語已，復白",
    "T16n0659_001:0242a21": "佛言：「世尊！以何義故，有諸眾生得聞釋迦牟",
    "T16n0659_001:0242a22": "尼佛名而不退轉於阿耨多羅三藐三菩提？」",
    "T16n0659_001:0242a23": "[0242a23] 作是問已，芙蓉眼佛告降伏一切障礙菩薩",
    "T16n0659_001:0242a24": "言：「善男子！釋迦如來於過去世行菩薩時已",
    "T16n0659_001:0242a25": "發誓願：『我成佛時，凡是眾生聞我名者皆悉",
    "T16n0659_001:0242a26": "令得不退轉於阿耨多羅三藐三菩提。』」[0242a26] 「世尊！",
    "T16n0659_001:0242a27": "彼世界中一切眾生聞佛名者盡不退轉耶？」",
    "T16n0659_001:0242a28": "[0242a28] 佛言：「不然。」[0242a28] 「世尊！彼土眾生不聞釋迦牟尼佛",
    "T16n0659_001:0242a29": "名耶？」[0242a29] 佛言：「善男子！皆得聞也。」[0242a29] 「世尊！彼土眾",
    "T16n0659_001:0242b01": "生無退轉者云何不退轉耶？」[0242b01] 佛言：「善男子！是",
    "T16n0659_001:0242b02": "諸眾生種植不退轉因，藉聞彼佛名號而生。",
    "T16n0659_001:0242b03": "今者，如來見是事已，說彼眾生無有退轉，非",
    "T16n0659_001:0242b04": "但聞名而不退轉。善男子！我今為汝當說譬",
    "T16n0659_001:0242b05": "喻，成是義故。善男子！如樹種子若大、若小，但",
    "T16n0659_001:0242b06": "無事礙、具諸外緣，即生萌牙乃至增長。善男",
    "T16n0659_001:0242b07": "子！云何說是為種子耶？」[0242b07] 對曰：「世尊！無事礙故，",
    "T16n0659_001:0242b08": "說為種子。」[0242b08] 佛言：「如是。善男子！聞如來名則便",
    "T16n0659_001:0242b09": "得種不退轉種，是諸眾生即得名為不退轉",
    "T16n0659_001:0242b10": "於阿耨多羅三藐三菩提。」[0242b10] 復白佛言：「世尊！我",
    "T16n0659_001:0242b11": "今往彼娑訶世界，願樂欲得見釋迦佛、應供、",
    "T16n0659_001:0242b12": "正遍知，親近、恭敬、禮拜、供養。」[0242b12] 爾時，芙蓉眼世",
    "T16n0659_001:0242b13": "尊告降伏一切障礙菩薩摩訶薩言：「善男子！",
    "T16n0659_001:0242b14": "善哉佳矣，往時已到，汝當知之。」[0242b14] 復有無量諸",
    "T16n0659_001:0242b15": "大菩薩悉皆往詣芙蓉眼佛所而白佛言：「世",
    "T16n0659_001:0242b16": "尊！我等皆亦願樂往彼娑訶世界，欲見釋迦",
    "T16n0659_001:0242b17": "牟尼佛，親近、恭敬、尊重、供養。」[0242b17] 爾時，芙蓉眼佛",
    "T16n0659_001:0242b18": "告菩薩眾：「善男子！汝等隨意往之，今正是時。",
    "T16n0659_001:0242b19": "至彼世界，謹慎收攝莫放逸住。何以故？彼土",
    "T16n0659_001:0242b20": "眾生貪欲甚多、嗔恚甚多、愚癡甚多，不持沙",
    "T16n0659_001:0242b21": "門清淨梵行、深樂非法、惡賴姦詐、磣毒&#x9E81;獷、",
    "T16n0659_001:0242b22": "讒刺言語、穢曲逆耳、惡口罵詈、放逸自恣、",
    "T16n0659_001:0242b23": "傲誕獨高、嘲調諂曲、形容醜陋、懈怠懶惰、破",
    "T16n0659_001:0242b24": "戒暗鈍、勤行惡業、嫉&#x59AC;慳貪，無量煩惱之所",
    "T16n0659_001:0242b25": "纏縛。如是彼土眾生眾中，釋迦如來正為說",
    "T16n0659_001:0242b26": "法。」[0242b26] 是等菩薩大眾對如來曰：「世尊！甚難甚難，",
    "T16n0659_001:0242b27": "釋迦如來為彼眾生而說法耶。」[0242b27] 佛言：「如是，如",
    "T16n0659_001:0242b28": "是。善男子！釋迦如來為彼眾生演說法要，甚",
    "T16n0659_001:0242b29": "難甚難。善男子！彼土眾生如是&#x9E81;獷，運一念",
    "T16n0659_001:0242c01": "善甚為艱難。何以故？若於清淨世界，眾生清",
    "T16n0659_001:0242c02": "淨，修行善法不足為難；娑訶世界如是穢濁，",
    "T16n0659_001:0242c03": "設彼眾生能運善心一彈指頃甚為希有，一",
    "T16n0659_001:0242c04": "彈指頃歸依於佛、歸依正法、歸依聖僧甚為",
    "T16n0659_001:0242c05": "希有，一彈指頃受持淨戒甚為希有、一彈指",
    "T16n0659_001:0242c06": "頃發離欲心甚為希有、一彈指頃運大悲心",
    "T16n0659_001:0242c07": "發阿耨多羅三藐三菩提心甚為希有。」[0242c07] 是諸",
    "T16n0659_001:0242c08": "菩薩而白佛言：「希有。世尊！希有。善逝！」爾時，一",
    "T16n0659_001:0242c09": "切諸菩薩摩訶薩言：「善哉。世尊！如所教誨，隨",
    "T16n0659_001:0242c10": "順正法，如誨奉行。」[0242c10] 從佛聞已，頂禮佛足，禮竟",
    "T16n0659_001:0242c11": "而出。復為釋迦如來化作種種供養之具：有",
    "T16n0659_001:0242c12": "化寶樹，華果莊嚴，相好圓滿；有化毘琉璃樹、",
    "T16n0659_001:0242c13": "有化玻梨寶樹、有化金銀之樹，及如意樹華",
    "T16n0659_001:0242c14": "果之樹；又化衣雲，及莊嚴雲、香雲、鬘雲、蓋雲",
    "T16n0659_001:0242c15": "并伎樂雲，如是變化合成一雲。是諸菩薩與",
    "T16n0659_001:0242c16": "降伏一切障礙菩薩俱而往娑訶世界。[0242c16] 爾時，",
    "T16n0659_001:0242c17": "降伏一切障礙菩薩報諸菩薩言：「仁者！此娑",
    "T16n0659_001:0242c18": "訶世界眾生，恒為眾苦之所逼惱。善哉，仁者！",
    "T16n0659_001:0242c19": "我等應當為諸眾生作大神通，以神通力令",
    "T16n0659_001:0242c20": "彼眾生遠離眾苦而受快樂。」[0242c20] 是諸菩薩答言：",
    "T16n0659_001:0242c21": "「善哉，善哉。仁者！」[0242c21] 爾時，降伏一切障礙菩薩而",
    "T16n0659_001:0242c22": "作神通，即從身出種種光明——清涼微妙，無有",
    "T16n0659_001:0242c23": "垢穢，悅樂身心——以是光明遍照三千大千世",
    "T16n0659_001:0242c24": "界。是中一切地獄及諸畜生、餓鬼之類及閻",
    "T16n0659_001:0242c25": "羅王，遇此光明皆離眾苦、受諸快樂，無復相",
    "T16n0659_001:0242c26": "殺害心、無忿恨心、無嗔恚心，互相恭敬作父",
    "T16n0659_001:0242c27": "母想。三千大千世界中間無光明處，日月光",
    "T16n0659_001:0242c28": "明、神通道力不能照處，是菩薩光悉皆照了，",
    "T16n0659_001:0242c29": "是中眾生互得相見。又，三千大千世界諸鐵",
    "T16n0659_001:0243a01": "圍山、目真&#x96A3;山、大目真&#x96A3;山及餘無量黑",
    "T16n0659_001:0243a02": "山，皆是菩薩光明照了。上至一切諸梵天處",
    "T16n0659_001:0243a03": "乃至有頂，下去乃至地獄——所謂活活地獄、黑",
    "T16n0659_001:0243a04": "繩地獄、合破地獄、叫喚地獄、大叫喚地獄、燒",
    "T16n0659_001:0243a05": "煮地獄、大燒煮地獄、阿鼻地獄，一百三十六",
    "T16n0659_001:0243a06": "諸大地獄及諸寒&#x6C37;地獄無有方所，諸地獄",
    "T16n0659_001:0243a07": "等非日光明之所能照——遇此光明悉得快樂，",
    "T16n0659_001:0243a08": "息諸苦痛。[0243a08] 以是神通，有諸眾生求食得食、求",
    "T16n0659_001:0243a09": "飲得飲，衣服、車乘、財帛、金銀、珍寶應念而得，",
    "T16n0659_001:0243a10": "無眼得眼、聾者得聞、&#x7602;者能語、失心顛狂而",
    "T16n0659_001:0243a11": "得正念、苦者得樂、懷娠之女產生安隱，無有",
    "T16n0659_001:0243a12": "痛惱。[0243a12] 爾時，一切大地菩薩摩訶薩眾往詣伽",
    "T16n0659_001:0243a13": "耶頂山，是諸大士去山非遠。此三千大千世",
    "T16n0659_001:0243a14": "界七寶羅網遍覆其上，於虛空中雨大蓮華。",
    "T16n0659_001:0243a15": "諸天華雲、果雲、鬘雲、香雲、衣雲、諸散香雲、種",
    "T16n0659_001:0243a16": "種繒綵、幢幡、蓋雲，一切自然空中而現，凡諸",
    "T16n0659_001:0243a17": "眾生觸此雲雨皆得快樂。伽耶頂山諸穢樹",
    "T16n0659_001:0243a18": "木悉不復現，是諸地界悉大清淨，唯有寶樹、",
    "T16n0659_001:0243a19": "意樹、華樹、果樹、檀樹、沈香之樹遍滿其中。[0243a19] 無",
    "T16n0659_001:0243a20": "量天女於虛空中作天伎樂而供養佛，以是",
    "T16n0659_001:0243a21": "音樂出此偈頌歌詠佛德：",
    "T16n0659_001:0243a22": "「託生林苑世奇特，  清淨、無污、無等等，",
    "T16n0659_001:0243a23": " 願禮虛空等相故，  我等故來到此國；",
    "T16n0659_001:0243a24": " 於道樹下成等覺，  破碎一切眾魔怨，",
    "T16n0659_001:0243a25": " 願禮無比具威神，  我等故來到此國；",
    "T16n0659_001:0243a26": " 眾中轉于妙法輪，  說法如幻、水中月，",
    "T16n0659_001:0243a27": " 願禮微妙如意樹，  我等故來到此國；",
    "T16n0659_001:0243a28": " 了知世間如夢等，  種種色像如火輪，",
    "T16n0659_001:0243a29": " 願禮不動福慧聚，  我等故來到此國；",
    "T16n0659_001:0243b01": " 於無量劫修雙行，  福慧成滿由大悲，",
    "T16n0659_001:0243b02": " 願禮清淨滿月面，  我等故來到此國；",
    "T16n0659_001:0243b03": " 無量人、天、菩薩眾，  恭敬供養稽首禮，",
    "T16n0659_001:0243b04": " 願禮除暗踰日光，  我等故來到此國；",
    "T16n0659_001:0243b05": " 累劫苦行獲法珍，  慈悲不&#x608B;施群品，",
    "T16n0659_001:0243b06": " 願禮自利利他者，  我等故來到此國；",
    "T16n0659_001:0243b07": " 心淨寂滅慈悲熏，  塵勞不污如蓮華，",
    "T16n0659_001:0243b08": " 願禮無量功德聚，  我等故來到此國；",
    "T16n0659_001:0243b09": " 無為本性非生滅，  神通道力現三相，",
    "T16n0659_001:0243b10": " 願禮自在不思議，  我等故來到此國；",
    "T16n0659_001:0243b11": " 分明相好莊嚴身，  救護世間所歸仰，",
    "T16n0659_001:0243b12": " 願禮寶樹無量枝，  我等並齎供養具。」",
    "T16n0659_001:0243b13": "[0243b13] 爾時，偈頌出已未久，長老目連即從座起，偏",
    "T16n0659_001:0243b14": "袒右肩，右膝著地，合掌向佛，恭敬禮畢而白",
    "T16n0659_001:0243b15": "佛言：「世尊！如今瑞相是誰所作？本未曾有、未",
    "T16n0659_001:0243b16": "曾聞見。」[0243b16] 說是語已，佛告長老目揵連言：「目連！",
    "T16n0659_001:0243b17": "東方去此過恒河沙等數世界，彼有世界名",
    "T16n0659_001:0243b18": "芙蓉華，是中有佛名芙蓉眼如來、應、正遍知，",
    "T16n0659_001:0243b19": "即時存在，正說法要。從彼佛土，降伏一切障",
    "T16n0659_001:0243b20": "礙菩薩與無量百千億那由他諸大士，俱來",
    "T16n0659_001:0243b21": "至此娑訶世界現是瑞相。」[0243b21] 佛說是語未久之",
    "T16n0659_001:0243b22": "頃，降伏一切障礙菩薩與百千億那由他諸",
    "T16n0659_001:0243b23": "菩薩俱，以大神通悉詣佛所，與大士俱頭面",
    "T16n0659_001:0243b24": "稽首敬禮佛足，圍繞千匝俱立佛前，以此偈",
    "T16n0659_001:0243b25": "頌一時同音而歎佛曰：",
    "T16n0659_001:0243b26": "「大名！大勇猛！  大智！大仙尊！",
    "T16n0659_001:0243b27": " 過有諸危嶮，  歸命度彼岸。",
    "T16n0659_001:0243b28": " 光明普照了，  普知眾生性，",
    "T16n0659_001:0243b29": " 普愍、普救拔，  敬禮至極尊；",
    "T16n0659_001:0243c01": " 不動如須彌、  如海深無底，",
    "T16n0659_001:0243c02": " 降諸外道群，  稽首禮法王；",
    "T16n0659_001:0243c03": " 本來無生滅，  法性體自然，",
    "T16n0659_001:0243c04": " 眾中師子吼，  敬禮轉法輪。",
    "T16n0659_001:0243c05": " 時為說正道、  時令達真如、",
    "T16n0659_001:0243c06": " 時令入涅槃、  或為授記別，",
    "T16n0659_001:0243c07": " 善達三聚性，  時機無不了，",
    "T16n0659_001:0243c08": " 所化諸眾生，  法網如意滿。",
    "T16n0659_001:0243c09": " 婬、怒、癡等垢，  及餘無量惑，",
    "T16n0659_001:0243c10": " 坐於菩提樹，  以智火燒盡。",
    "T16n0659_001:0243c11": " 自度而度他、  自脫脫世間，",
    "T16n0659_001:0243c12": " 久迷三有險，  唯佛能濟拔。",
    "T16n0659_001:0243c13": " 三有長牢獄，  無明熟眠眾，",
    "T16n0659_001:0243c14": " 法燈今覺悟，  頂禮群品親。",
    "T16n0659_001:0243c15": " 如是諸菩薩，  皆是佛化生，",
    "T16n0659_001:0243c16": " 願樂聞正法，  世尊為說之。」",
    "T16n0659_001:0243c17": "[0243c17] 爾時，降伏一切障礙菩薩與諸菩薩摩訶薩",
    "T16n0659_001:0243c18": "等以是偈頌歎佛已畢，世尊憐愍聽許復座，",
    "T16n0659_001:0243c19": "俱於蓮華臺上而坐，隨其所應而從座起，偏",
    "T16n0659_001:0243c20": "袒右肩，右膝著蓮華臺，合掌向佛而白佛言：",
    "T16n0659_001:0243c21": "「世尊！我今欲問如來、應供、正遍知隨處少分，",
    "T16n0659_001:0243c22": "唯願世尊！如今所問憐愍答之。」[0243c22] 作是語已，佛",
    "T16n0659_001:0243c23": "告降伏一切障礙菩薩言：「大士但問，如來世",
    "T16n0659_001:0243c24": "尊常自聽許。隨意所問，如來當為分別答之。」",
    "T16n0659_001:0243c25": "[0243c25] 爾時，降伏一切障礙菩薩蒙佛聽許而白佛",
    "T16n0659_001:0243c26": "言：「世尊！菩薩摩訶薩云何具足檀那波羅",
    "T16n0659_001:0243c27": "蜜？云何具足尸羅波羅蜜？云何具足羼提波",
    "T16n0659_001:0243c28": "羅蜜？云何具足毘梨耶波羅蜜？云何具足",
    "T16n0659_001:0243c29": "禪那波羅蜜？云何具足般若波羅蜜？云何",
    "T16n0659_001:0244a01": "具足優和俱舍羅波羅蜜？云何具足波尼牢",
    "T16n0659_001:0244a02": "那波羅蜜？云何具足婆羅波羅蜜？云何具",
    "T16n0659_001:0244a03": "足闍那波羅蜜？世尊！云何菩薩摩訶薩與地",
    "T16n0659_001:0244a04": "平等？云何菩薩與水平等？云何菩薩與火平",
    "T16n0659_001:0244a05": "等？云何菩薩與風平等？云何菩薩與虛空平",
    "T16n0659_001:0244a06": "等？世尊！云何菩薩如月、如日？云何菩薩如師",
    "T16n0659_001:0244a07": "子王？世尊！云何菩薩善能調伏？云何菩薩世",
    "T16n0659_001:0244a08": "所知識？云何菩薩喻若蓮華？云何菩薩發增",
    "T16n0659_001:0244a09": "廣心？云何菩薩得清淨心？云何菩薩無疑惑",
    "T16n0659_001:0244a10": "心？云何菩薩意如大海？世尊！云何菩薩心解",
    "T16n0659_001:0244a11": "微細？云何菩薩辯才會理？云何菩薩辯才明",
    "T16n0659_001:0244a12": "了？云何菩薩辯才淨潔？云何菩薩辯才能悅",
    "T16n0659_001:0244a13": "一切眾生？云何菩薩入壞言語？世尊！云何菩",
    "T16n0659_001:0244a14": "薩利益說法？云何菩薩無不隨順？云何菩薩",
    "T16n0659_001:0244a15": "善了法界？云何菩薩行於空境？云何菩薩住",
    "T16n0659_001:0244a16": "於無相？云何菩薩遠離一切心願？云何菩薩",
    "T16n0659_001:0244a17": "以慈為身？云何菩薩以悲為身？云何菩薩恒",
    "T16n0659_001:0244a18": "歡喜住？云何菩薩住於捨中？云何菩薩神通",
    "T16n0659_001:0244a19": "遊戲？云何菩薩永離八難？云何菩薩不忘失",
    "T16n0659_001:0244a20": "菩提心？云何菩薩得宿命智？云何菩薩親近",
    "T16n0659_001:0244a21": "善知識？云何菩薩遠離惡知識？云何菩薩得",
    "T16n0659_001:0244a22": "如來法身？云何菩薩得金剛不壞身？云何菩",
    "T16n0659_001:0244a23": "薩作大薩泊主？云何菩薩作大導師？云何菩",
    "T16n0659_001:0244a24": "薩示道不顛倒？云何菩薩恒正憶念？云何菩",
    "T16n0659_001:0244a25": "薩著糞掃衣？云何菩薩受持三衣？云何菩薩",
    "T16n0659_001:0244a26": "行不低昂？云何菩薩如法乞食？云何菩薩唯",
    "T16n0659_001:0244a27": "一坐食？云何菩薩不再飲食？云何菩薩住阿",
    "T16n0659_001:0244a28": "蘭若？云何菩薩依止樹下？云何菩薩習坐露",
    "T16n0659_001:0244a29": "地？云何菩薩住尸陀林？云何菩薩宴坐不眠？",
    "T16n0659_001:0244b01": "云何菩薩隨宜敷座？云何菩薩攝心方法？云",
    "T16n0659_001:0244b02": "何菩薩用心與理相應？云何菩薩受持修多",
    "T16n0659_001:0244b03": "羅經？云何菩薩受持毘尼律？云何菩薩具足",
    "T16n0659_001:0244b04": "威儀法用舉止？云何菩薩無慳嫉心？云何菩",
    "T16n0659_001:0244b05": "薩於諸眾生生平等心？云何菩薩殷勤供養",
    "T16n0659_001:0244b06": "恭敬諸佛？云何菩薩斷除憍慢？云何菩薩心",
    "T16n0659_001:0244b07": "多清淨？世尊！云何菩薩了知世諦？云何菩薩",
    "T16n0659_001:0244b08": "通達第一義諦？云何菩薩善解十二因緣？云",
    "T16n0659_001:0244b09": "何菩薩於世間解？云何菩薩生淨佛剎？云何",
    "T16n0659_001:0244b10": "菩薩不受胎生染污？云何菩薩出離家居？云",
    "T16n0659_001:0244b11": "何菩薩壽命清淨？云何菩薩心無疲倦？云何",
    "T16n0659_001:0244b12": "菩薩行佛制法？云何菩薩姿顏悅豫、面無顰",
    "T16n0659_001:0244b13": "蹙？云何菩薩多聞具足？云何菩薩持正法？云",
    "T16n0659_001:0244b14": "何菩薩生法王子？云何菩薩釋、梵、護世諸天",
    "T16n0659_001:0244b15": "之所奉迎？云何菩薩了知眾生機性？云何菩",
    "T16n0659_001:0244b16": "薩成熟眾生？云何菩薩堪任正位？云何菩薩",
    "T16n0659_001:0244b17": "共住安樂？云何菩薩善行攝法？云何菩薩得",
    "T16n0659_001:0244b18": "身端正？云何菩薩為所依止？云何菩薩喻大",
    "T16n0659_001:0244b19": "藥樹王？云何菩薩福業相應？云何菩薩善能",
    "T16n0659_001:0244b20": "變化？世尊！云何菩薩速成阿耨多羅三藐三",
    "T16n0659_001:0244b21": "菩提？」",
    "T16n0659_001:0244b22": "大乘寶雲經十波羅蜜品第二",
    "T16n0659_001:0244b23": "[0244b23] 爾時，佛告降伏一切障礙菩薩摩訶薩言：「善",
    "T16n0659_001:0244b24": "哉，善哉。善男子！重復善哉。汝為利益一切眾",
    "T16n0659_001:0244b25": "生，亦為安樂一切世間，特為莊嚴人天大眾，",
    "T16n0659_001:0244b26": "是故汝今以如是義應問如來。善男子！諦聽",
    "T16n0659_001:0244b27": "諦聽，善思念之，我當為汝分別解說。」[0244b27] 「唯然，世",
    "T16n0659_001:0244b28": "尊！願樂欲聞。」[0244b28] 佛言：「善男子！菩薩摩訶薩具",
    "T16n0659_001:0244b29": "足十法修行檀波羅蜜。何等為十？一者、法施",
    "T16n0659_001:0244c01": "具足，二者、無畏施具足，三者、財施具足，四者、",
    "T16n0659_001:0244c02": "無反報施具足，五者、憐愍施具足，六者、不輕",
    "T16n0659_001:0244c03": "慢施具足，七者、殷重施具足，八者、供養施具",
    "T16n0659_001:0244c04": "足，九者、無所依施具足，十者、淨潔施具足。[0244c04] 「善",
    "T16n0659_001:0244c05": "男子！云何菩薩法施具足？善男子！菩薩無希",
    "T16n0659_001:0244c06": "望心受持正法，不為利養、不為知識、不為名",
    "T16n0659_001:0244c07": "聞種種因緣，但為欲滅一切眾生劇苦因緣，",
    "T16n0659_001:0244c08": "以無著心於諸眾生而為說法，一向平等、無",
    "T16n0659_001:0244c09": "二心故。如於國王、王子、朝臣、富貴之處而為",
    "T16n0659_001:0244c10": "說法，於旃陀羅及下賤人平等說法亦復如",
    "T16n0659_001:0244c11": "是——無二心故——何況於諸萬民都邑一切眾生？",
    "T16n0659_001:0244c12": "如是說法不生憍慢。善男子！是名菩薩法施",
    "T16n0659_001:0244c13": "具足。[0244c13] 「善男子！云何菩薩無畏施具足？善男子！",
    "T16n0659_001:0244c14": "菩薩自身捨棄一切刀仗，不令一切眾生怖",
    "T16n0659_001:0244c15": "畏，以所行法傳勸化他，於諸眾生生父母想、",
    "T16n0659_001:0244c16": "眷屬妻子想、善知識想。何以故？如佛所說：『生",
    "T16n0659_001:0244c17": "生世世流轉無始，無一眾生非是汝等昔時",
    "T16n0659_001:0244c18": "父母、眷屬、妻子、知識——乃至蠕動、一切眾生四",
    "T16n0659_001:0244c19": "生之類——是故，應施其無所畏，割肉飴之勿令",
    "T16n0659_001:0244c20": "怖畏，何況於大眾生？』善男子！如是，菩薩無畏",
    "T16n0659_001:0244c21": "施具足。[0244c21] 「善男子！云何菩薩財施具足？菩薩若",
    "T16n0659_001:0244c22": "見眾生心性弊惡、行不善業，即施財物，施財",
    "T16n0659_001:0244c23": "物竟，止其惡業、令修善行。復更思惟：『如來所",
    "T16n0659_001:0244c24": "說，菩薩行施即滅三種惡法：所謂嫉&#x59AC;、慳惜、",
    "T16n0659_001:0244c25": "貪愛。是故，我等依如來教而行布施。』如是行",
    "T16n0659_001:0244c26": "施不生傲慢。善男子！如是，菩薩財施具足。[0244c26] 「善",
    "T16n0659_001:0244c27": "男子！云何菩薩不望報施具足？善男子！菩薩",
    "T16n0659_001:0244c28": "行施不為自身、不為眷屬、不為世俗往還因",
    "T16n0659_001:0244c29": "緣而行布施。是諸菩薩如法布施、性樂布施，",
    "T16n0659_001:0245a01": "以是因緣，菩薩無有求報恩心。善男子！如是，",
    "T16n0659_001:0245a02": "菩薩不望報施具足。[0245a02] 「善男子！云何憐愍布施",
    "T16n0659_001:0245a03": "具足？善男子！菩薩見諸困苦眾生，若飢、若渴、",
    "T16n0659_001:0245a04": "若裸、若袒、若披破弊，無救、無護、無歸依處、無",
    "T16n0659_001:0245a05": "所安身、福德微薄，見已則生憐愍殷勤之心：",
    "T16n0659_001:0245a06": "『為是眾生利益安樂，是故我應急行阿耨多",
    "T16n0659_001:0245a07": "羅三藐三菩提。是諸眾生困苦、無救、無護、無",
    "T16n0659_001:0245a08": "歸、無依，流轉生死遍於六道，受諸劇苦無暫",
    "T16n0659_001:0245a09": "休息。我當獨於一切眾生為尊、為師、為將、為",
    "T16n0659_001:0245a10": "上、為首、為導、為救、為護、為歸、為依。』以大憐愍",
    "T16n0659_001:0245a11": "逼切其心，以憐愍故攝受眾生，如是憐愍攝",
    "T16n0659_001:0245a12": "受無量無邊一切眾生，修是善根，不生憍慢。",
    "T16n0659_001:0245a13": "善男子！如是，菩薩憐愍布施具足。[0245a13] 「善男子！云",
    "T16n0659_001:0245a14": "何菩薩無憍慢施具足？善男子！菩薩行施非",
    "T16n0659_001:0245a15": "擲與施、不輕他施、不罵辱施、不前惱施、不恃",
    "T16n0659_001:0245a16": "富貴恍惚而施、不求名譽、不恃多聞。夫欲行",
    "T16n0659_001:0245a17": "施，殷重而施，前作恭敬，然後方自手施與之。",
    "T16n0659_001:0245a18": "善男子！如是，菩薩無憍慢施具足。[0245a18] 「善男子！云",
    "T16n0659_001:0245a19": "何菩薩殷重施具足？善男子！菩薩若見和上、",
    "T16n0659_001:0245a20": "師僧、可尊重者及諸同學，以身恭敬而心殷",
    "T16n0659_001:0245a21": "重合掌禮拜，奉迎送去，作和合意，於諸種種",
    "T16n0659_001:0245a22": "修行法事與善相應，常為朋友。善男子！如是，",
    "T16n0659_001:0245a23": "菩薩殷重施具足。[0245a23] 「善男子！云何菩薩供養施",
    "T16n0659_001:0245a24": "具足？善男子！菩薩若於佛前、於法前、僧前而",
    "T16n0659_001:0245a25": "設供養；若至如來塔廟之處，以諸香華而供",
    "T16n0659_001:0245a26": "養之，淨潔掃灑；若如來塔有破壞者即為治",
    "T16n0659_001:0245a27": "理。如是供養諸佛，復於所聽如來正法，讀誦、",
    "T16n0659_001:0245a28": "受持、書寫、演說、思惟其義、如法修行，以無顛",
    "T16n0659_001:0245a29": "倒故如是供養正法。以諸衣服、飲食、臥具、湯",
    "T16n0659_001:0245b01": "藥、種種資生，乃至冷暖湯水悉皆施給，如是",
    "T16n0659_001:0245b02": "供養僧眾。善男子！是名菩薩供養施具足。[0245b02] 「善",
    "T16n0659_001:0245b03": "男子！云何菩薩無所依施具足？善男子！菩薩",
    "T16n0659_001:0245b04": "行布施時不作是願：『以此善根令得生天，若",
    "T16n0659_001:0245b05": "次諸天、若生國王、朝臣、宰相、富貴之處。』善男",
    "T16n0659_001:0245b06": "子！如是，菩薩無所依施具足。[0245b06] 「善男子！云何菩",
    "T16n0659_001:0245b07": "薩淨潔施具足？[0245b07] 「善男子！菩薩如前所說，種種",
    "T16n0659_001:0245b08": "行施善觀察之，如是觀察布施過失、布施垢",
    "T16n0659_001:0245b09": "穢、布施障礙，悉令不生。善男子！如是，菩薩淨",
    "T16n0659_001:0245b10": "潔施具足。[0245b10] 「善男子！以是十法菩薩檀波羅蜜",
    "T16n0659_001:0245b11": "滿足。[0245b11] 「善男子！菩薩具於十法尸羅波羅蜜具",
    "T16n0659_001:0245b12": "足。何者為十？一者、護持波羅提木叉禁戒，二",
    "T16n0659_001:0245b13": "者、護持菩薩所應學戒，三者、遠離一切煩惱",
    "T16n0659_001:0245b14": "燒熱，四者、遠離不善思惟，五者、信業因果，",
    "T16n0659_001:0245b15": "六者、怖畏罪想，七者、慚愧觀察，八者、受持堅",
    "T16n0659_001:0245b16": "固，九者、無所依戒，十者、三輪淨戒。[0245b16] 「善男子！云",
    "T16n0659_001:0245b17": "何菩薩護持波羅提木叉戒？若修多羅、若於",
    "T16n0659_001:0245b18": "毘尼及諸經中，『善哉，如來所制禁戒在在處",
    "T16n0659_001:0245b19": "處我應當學、如法受持，不恃種姓、不著諸見、",
    "T16n0659_001:0245b20": "不規徒眾、不見人過、無下劣想、不著雜藝，於",
    "T16n0659_001:0245b21": "是戒律生殷重心，如法受持。』如是，菩薩守護",
    "T16n0659_001:0245b22": "波羅提木叉禁戒。[0245b22] 「善男子！云何菩薩守護菩",
    "T16n0659_001:0245b23": "薩所應學戒？善男子！菩薩作是思惟、反覆籌",
    "T16n0659_001:0245b24": "度：『非但受持波羅提木叉戒，我當證得阿耨",
    "T16n0659_001:0245b25": "多羅三藐三菩提。是故，處處經中凡是如來",
    "T16n0659_001:0245b26": "所說菩薩種種威儀，并於所制菩薩種種律",
    "T16n0659_001:0245b27": "儀，我應當學，如法受持。』何者菩薩修威儀戒？",
    "T16n0659_001:0245b28": "菩薩非處、非時不可說法，要知時節、善解國",
    "T16n0659_001:0245b29": "土，以軟美音方為說之。何以故？勿令眾生生",
    "T16n0659_001:0245c01": "不善心，將護彼意，自收六情，菩薩方得菩提",
    "T16n0659_001:0245c02": "行滿。何者律儀戒具足？所謂愛語、軟語、不渾",
    "T16n0659_001:0245c03": "雜住、樂住閑靜、顏貌和悅。如是，菩薩具威儀",
    "T16n0659_001:0245c04": "已，絓是如來所制諸法律儀，以殷重心悉皆",
    "T16n0659_001:0245c05": "受持。如是，菩薩守護菩薩所應學戒。[0245c05] 「善男子！",
    "T16n0659_001:0245c06": "云何菩薩遠離一切煩惱燒熱？善男子！菩薩",
    "T16n0659_001:0245c07": "若慾燒熱、若瞋燒熱、若癡燒熱，及諸無量一",
    "T16n0659_001:0245c08": "切煩惱火所燒熱，或復種種財貨資生因緣",
    "T16n0659_001:0245c09": "身心熾然，當修三種對治法門，仍速遠離三",
    "T16n0659_001:0245c10": "毒因緣。[0245c10] 「何者是慾對治？何者是婬欲因緣？修",
    "T16n0659_001:0245c11": "不淨觀是慾對治，一切女色是婬因緣。何者",
    "T16n0659_001:0245c12": "修不淨觀？所謂觀此身分，其中唯有毛、髮、爪、",
    "T16n0659_001:0245c13": "齒、皮膚、垢膩、淚、汗、涕、唾、大小便利、筋、肉、血、脈、",
    "T16n0659_001:0245c14": "腦、膜、肪、[月*冊]、骨、髓、膏、膿、心、肺、脾、腎、肝、膽、腸、胃、黃",
    "T16n0659_001:0245c15": "白涎&#x764A;、生熟二藏，不淨充滿。菩薩如是身分",
    "T16n0659_001:0245c16": "當善觀察三十六物，如是觀察復更思惟：『有",
    "T16n0659_001:0245c17": "諸嬰兒、凡夫，癡無曉了、少分善根，尚能觀察",
    "T16n0659_001:0245c18": "三十六物不生貪欲，何況有智、具大人相、厚",
    "T16n0659_001:0245c19": "種善根？』如是，菩薩修不淨觀。[0245c19] 「何者名為女色？",
    "T16n0659_001:0245c20": "所謂主家母村好能莊嚴色像、外形、姿態，三",
    "T16n0659_001:0245c21": "十六物假合醜穢以為形相惑諸凡愚。菩薩",
    "T16n0659_001:0245c22": "若眼見已而作是念：『如來常說一切境界如",
    "T16n0659_001:0245c23": "夢、如幻，皆是虛妄。何有智者於諸境界——如夢、",
    "T16n0659_001:0245c24": "幻等——而生貪欲？』作是觀察應速遠離，是名菩",
    "T16n0659_001:0245c25": "薩離欲因緣。[0245c25] 「何者瞋恚對治？何者瞋恚因",
    "T16n0659_001:0245c26": "緣？善男子！菩薩於諸眾生多生慈悲，凡是因",
    "T16n0659_001:0245c27": "緣能生瞋者皆悉遠離。如是，菩薩修瞋對治，",
    "T16n0659_001:0245c28": "離瞋因緣。菩薩作是觀已即得離癡；得離癡",
    "T16n0659_001:0245c29": "已不生惱熱，若被損辱、若失財物亦不生熱。",
    "T16n0659_001:0246a01": "如是，菩薩遠離一切煩惱燋熱。[0246a01] 「善男子！云何",
    "T16n0659_001:0246a02": "菩薩遠離不善思惟？善男子！菩薩獨無伴侶，",
    "T16n0659_001:0246a03": "住於空閑寂靜之處，發如是心：『我今安住無",
    "T16n0659_001:0246a04": "喧雜處、住清淨處，是故，得住如來法律、安樂",
    "T16n0659_001:0246a05": "清淨。有諸沙門剃除鬚髮、被壞色衣而行苦",
    "T16n0659_001:0246a06": "行，近惡知識、不善思惟，是故失於如來所說",
    "T16n0659_001:0246a07": "法律。』如是，菩薩遠離不善思惟。[0246a07] 「云何菩薩信",
    "T16n0659_001:0246a08": "業因果？菩薩作是思惟：『如佛所說：「沙門！夫作",
    "T16n0659_001:0246a09": "功德，應當至心持戒、修智，至到努力。何以故？",
    "T16n0659_001:0246a10": "至心造功德故，當受如意安樂果報。」』如是信",
    "T16n0659_001:0246a11": "故，即得遠離諸不善業，是名菩薩信業因果。",
    "T16n0659_001:0246a12": "[0246a12] 「善男子！云何菩薩怖畏罪想？菩薩於微細罪",
    "T16n0659_001:0246a13": "恒生怖畏，尚不故犯。何以故？如佛所說：『沙門！",
    "T16n0659_001:0246a14": "毒藥體性，若多、若少，俱能殺人；一切罪殃，若",
    "T16n0659_001:0246a15": "大、若小，俱令眾生墮三惡道——地獄、餓鬼、畜生——",
    "T16n0659_001:0246a16": "劇苦之中亦復如是。』思惟是已則生怖畏一",
    "T16n0659_001:0246a17": "切罪想，是名菩薩怖懼罪業。[0246a17] 「云何菩薩慚愧",
    "T16n0659_001:0246a18": "觀察？菩薩與四部眾及諸國民無不親狎，如",
    "T16n0659_001:0246a19": "是等人於菩薩邊而施金、銀、真珠、琉璃、璧玉",
    "T16n0659_001:0246a20": "種種寶物，而是菩薩獨不生貪；若塔廟物、若",
    "T16n0659_001:0246a21": "僧鬘物，付囑委之而不自用。何以故？如佛所",
    "T16n0659_001:0246a22": "說：『菩薩於己身分乍割其肉隨意用之，而不",
    "T16n0659_001:0246a23": "可以非捨施物而應得用。』如是，菩薩慚愧觀",
    "T16n0659_001:0246a24": "察。[0246a24] 「云何菩薩受持堅固？菩薩若魔眷屬及諸",
    "T16n0659_001:0246a25": "天神之所嬈亂，令生貪著一切財物及五欲",
    "T16n0659_001:0246a26": "樂，其心安住，不動、不搖亦不退轉。如是，菩薩",
    "T16n0659_001:0246a27": "受持堅固。[0246a27] 「云何菩薩無所依求戒？菩薩護持",
    "T16n0659_001:0246a28": "淨戒，作如是念：『不以此戒我當生天及諸天",
    "T16n0659_001:0246a29": "等、國王、帝主、諸大朝臣。』菩薩持戒為無所得",
    "T16n0659_001:0246b01": "故，如是，菩薩無所依戒。[0246b01] 「云何菩薩三輪淨",
    "T16n0659_001:0246b02": "戒？菩薩以身清淨、口、心清淨。何者菩薩身清",
    "T16n0659_001:0246b03": "淨戒？絓是一切身業不善，所謂殺生、偷盜、邪",
    "T16n0659_001:0246b04": "婬等，皆悉遠離，是名菩薩身業清淨。何者菩",
    "T16n0659_001:0246b05": "薩口業清淨？絓是一切口業不善，所謂妄語、",
    "T16n0659_001:0246b06": "兩舌、惡口、罵詈、破散戲語，皆悉遠離，是名菩",
    "T16n0659_001:0246b07": "薩口業清淨。何者菩薩心業清淨？絓是心業",
    "T16n0659_001:0246b08": "一切不善，所謂貪欲、瞋恚、愚癡等，皆悉遠",
    "T16n0659_001:0246b09": "離，是名菩薩心業清淨。如是，名為三輪淨戒。",
    "T16n0659_001:0246b10": "[0246b10] 「善男子！是名菩薩摩訶薩尸羅波羅蜜清淨",
    "T16n0659_001:0246b11": "具足。[0246b11] 「善男子！菩薩具有十法，羼提波羅蜜具",
    "T16n0659_001:0246b12": "足。何等為十？一者、內忍具足，二者、外忍具足，",
    "T16n0659_001:0246b13": "三者、法忍具足，四者、佛印可忍具足，五者、無",
    "T16n0659_001:0246b14": "方所忍具足，六者、平等忍具足，七者、不見事",
    "T16n0659_001:0246b15": "忍具足，八者、不搖動忍具足，九者、慈悲忍具",
    "T16n0659_001:0246b16": "足，十者、成就誓願忍具足。[0246b16] 「善男子！云何菩薩",
    "T16n0659_001:0246b17": "內忍具足？內有憂悲、苦惱、愁毒、惆悵、憒悶，悉",
    "T16n0659_001:0246b18": "皆忍之，默然不熱，是名菩薩內忍具足。[0246b18] 「云何",
    "T16n0659_001:0246b19": "菩薩外忍具足？善男子！菩薩聞有惡口、罵詈、",
    "T16n0659_001:0246b20": "種種誹謗，及其父母、一切眷屬、和上師僧，乃",
    "T16n0659_001:0246b21": "至誹謗佛、法、僧寶，聞已不瞋、不惱、不入內懷，",
    "T16n0659_001:0246b22": "而堪忍之無怨恨心，是名菩薩外忍具足。[0246b22] 「云",
    "T16n0659_001:0246b23": "何菩薩法忍具足？菩薩摩訶薩於諸如來所",
    "T16n0659_001:0246b24": "說甚深經教斷諸疑惑，意趣難達諸佛境界，",
    "T16n0659_001:0246b25": "所謂諸法本來寂靜，不生、不滅，性自涅槃，聞",
    "T16n0659_001:0246b26": "如是法不恐、不怖、不驚、不畏，即便作是進退",
    "T16n0659_001:0246b27": "思惟：『頗有一人不聞如來如是甚深微妙正",
    "T16n0659_001:0246b28": "法得成阿耨多羅三藐三菩提耶？』以是因緣，",
    "T16n0659_001:0246b29": "應當至心受持、讀誦、觀察、修行如是正法，是",
    "T16n0659_001:0246c01": "名菩薩法忍具足。[0246c01] 「云何佛所印可忍具足？菩",
    "T16n0659_001:0246c02": "薩靡訶薩若生瞋恨，即當至心諦善思惟：『如",
    "T16n0659_001:0246c03": "此瞋者，何由而生？又何處滅？復誰所生？云何",
    "T16n0659_001:0246c04": "而生？藉何因生？』如是觀察，不見瞋因、不見生",
    "T16n0659_001:0246c05": "處、不見源由，以是因緣即便忍之，不生煩惱，",
    "T16n0659_001:0246c06": "是名菩薩佛所印可忍具足。[0246c06] 「云何無方所忍",
    "T16n0659_001:0246c07": "具足？菩薩非晝日忍、夜中不忍，非夜中忍、晝",
    "T16n0659_001:0246c08": "日不忍，非此國忍、彼國不忍，非彼國忍、此國",
    "T16n0659_001:0246c09": "不忍，非知識不忍、知識而忍，非不知識忍、知",
    "T16n0659_001:0246c10": "識不忍。菩薩不爾，於一切時、在在處處皆悉",
    "T16n0659_001:0246c11": "安耐一切能忍，是名菩薩無方所忍具足。[0246c11] 「云",
    "T16n0659_001:0246c12": "何菩薩平等忍具足？菩薩不但於其父母、尊",
    "T16n0659_001:0246c13": "長、妻子、一切眷屬等所而為堪忍、餘處不忍，",
    "T16n0659_001:0246c14": "菩薩不然。何以故？菩薩堪忍，無有親&#x758E;、不問",
    "T16n0659_001:0246c15": "尊卑及旃陀羅，以平等心而堪忍之，是名菩",
    "T16n0659_001:0246c16": "薩平等忍具足。[0246c16] 「云何菩薩不見事忍具足？菩",
    "T16n0659_001:0246c17": "薩不以事緣故忍、不為名聞故忍、不為世流",
    "T16n0659_001:0246c18": "布忍、不為慚愧故忍。菩薩在在處處常修忍",
    "T16n0659_001:0246c19": "辱，是名菩薩不見事忍具足。[0246c19] 「云何菩薩不擾",
    "T16n0659_001:0246c20": "動忍具足？菩薩瞋恚未發之前，為惡不生而",
    "T16n0659_001:0246c21": "暫忍辱，不名為忍；若遇惡境——或以手捲、若以",
    "T16n0659_001:0246c22": "刀仗、或打、或殺、或口罵辱——菩薩皆忍，是名菩",
    "T16n0659_001:0246c23": "薩不擾動忍具足。[0246c23] 「云何菩薩慈悲忍具足？菩",
    "T16n0659_001:0246c24": "薩若作國王、王子、朝臣、富貴，多饒財寶、得自",
    "T16n0659_001:0246c25": "在力，設被罵辱、毀呰、誹謗、種種輕欺悉皆堪",
    "T16n0659_001:0246c26": "忍，不瞋、不恨、不逞富貴，而作是念：『是等眾生",
    "T16n0659_001:0246c27": "我皆荷負、我所守護，是故不可於所守護增",
    "T16n0659_001:0246c28": "加瞋恚便棄捨之。』以是因緣，興大慈悲，能堪",
    "T16n0659_001:0246c29": "忍之，不生瞋恨，是名菩薩慈悲忍具足。[0246c29] 「云何",
    "T16n0659_001:0247a01": "菩薩誓願忍具足？菩薩摩訶薩應作是念：『我",
    "T16n0659_001:0247a02": "於如來、應供、正遍知前作師子吼：「我當修行",
    "T16n0659_001:0247a03": "阿耨多羅三藐三菩提，見諸眾生沈滯生死、",
    "T16n0659_001:0247a04": "沒深淤泥，我應拔濟令得度脫。」是故，我今不",
    "T16n0659_001:0247a05": "可以於所度之眾多生瞋忿、起怨憾心、不耐",
    "T16n0659_001:0247a06": "不忍。若我不忍，尚不自渡，何況渡人？』[0247a06] 「善男",
    "T16n0659_001:0247a07": "子！譬如醫王見諸盲人便作是念：『我今當為",
    "T16n0659_001:0247a08": "如是人等除其目中一切暗翳、種種障膜。』雖",
    "T16n0659_001:0247a09": "作是念而是醫師本自盲冥。善男子！於意云",
    "T16n0659_001:0247a10": "何？如是醫師能為眾生除眼翳不？」[0247a10] 對曰：「不也。",
    "T16n0659_001:0247a11": "世尊！」[0247a11] 佛言：「善男子！如是，菩薩於此無明生盲",
    "T16n0659_001:0247a12": "世界自無慧眼，云何能除世間無明？自眼翳",
    "T16n0659_001:0247a13": "障尚不能治，豈能治他？以是因緣，菩薩欲除",
    "T16n0659_001:0247a14": "一切眾生無明暝者，應前自除一切暗障後",
    "T16n0659_001:0247a15": "及於人。是故，菩薩應堪忍之，不生瞋恨。如是，",
    "T16n0659_001:0247a16": "菩薩自誓願忍具足。[0247a16] 「善男子！是名菩薩摩訶",
    "T16n0659_001:0247a17": "薩具足十法，忍波羅蜜滿足。"
}