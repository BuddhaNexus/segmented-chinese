{
    "T32n1668_001:0591c25": "釋摩訶衍論序",
    "T32n1668_001:0591c27": "天冊鳳威姚興皇帝製",
    "T32n1668_001:0591c28": "蓋聞月鏡日珠。居爰山王禪宮。履於雙道。",
    "T32n1668_001:0591c29": "遊于百國乘於等觀。達於恒剎舉極喜",
    "T32n1668_001:0592a01": "之珠[玨/(冗几+(樂白+〡))]。窺寂滅之靈宮。噵聞在昔。而猶弗",
    "T32n1668_001:0592a02": "覺其百恒之區。惘惘想想。方于時始釋矣。",
    "T32n1668_001:0592a03": "前聞街巷之稱聲。佇教化之期。見像跡之",
    "T32n1668_001:0592a04": "虛形。瞻風散之界。後果面摩尼寶藏之區",
    "T32n1668_001:0592a05": "至于東境。當因陀羅網之珠。得于沙界。",
    "T32n1668_001:0592a06": "溢喜於內獲之心乎。祇園之蓮坐。棄來",
    "T32n1668_001:0592a07": "以企龜鏡。盈慶於外瞻之目乎。望舒之涌",
    "T32n1668_001:0592a08": "臺。勿返以欽星岸歟。朕方解茂花因於七",
    "T32n1668_001:0592a09": "覺之寶林。植蓮種於八德之珠池。却歡往",
    "T32n1668_001:0592a10": "向。即急來後。加以金輪東方自來。應于威",
    "T32n1668_001:0592a11": "門之區。道王之偈先冊。珠鏡山虛已降。至于",
    "T32n1668_001:0592a12": "沙界之面。摩耶之文曾記。以未來八萬而輪",
    "T32n1668_001:0592a13": "之駕東。及過去五百而覺之珠南至矣。其為",
    "T32n1668_001:0592a14": "教也。於觀音中乞眼手之暇。而矚搜過",
    "T32n1668_001:0592a15": "恒之教門。其為義也。於尸迦中借珠網之",
    "T32n1668_001:0592a16": "功。而曜羅塵數之義理。以馬鳴聖光明之",
    "T32n1668_001:0592a17": "德。于時具顯。龍樹大士。妙雲之瑞。于方圓",
    "T32n1668_001:0592a18": "啟。洋洋肅肅。自非結僧那于山林中。植",
    "T32n1668_001:0592a19": "雙因于香池中。誰懸演水之珠蓋於彌勒已",
    "T32n1668_001:0592a20": "前。敷服膺之祕軌於釋迦已後哉。釋摩訶",
    "T32n1668_001:0592a21": "衍論者。斯乃窮性海之源密藏。罄行因之",
    "T32n1668_001:0592a22": "本淵詞。以輪星而過乎月珠。君子莫識",
    "T32n1668_001:0592a23": "其旨歸。以錦華而達于日域。和疇莫測其",
    "T32n1668_001:0592a24": "涯際。可謂一山界中在兩日月。一天下中",
    "T32n1668_001:0592a25": "在兩皇帝。朕聞其梵本先在于中天竺。遣",
    "T32n1668_001:0592a26": "[馬*夷]奉迎。近至東界。以弘始三年歲次星紀九",
    "T32n1668_001:0592a27": "月上旬。於大莊嚴寺。親受筆削。敬譯斯論。",
    "T32n1668_001:0592a28": "直翻譯人筏提摩多三藏。傳俗語人劉連陀",
    "T32n1668_001:0592a29": "等。執筆之人謝賢金等。首尾二年方繕寫畢",
    "T32n1668_001:0592b01": "功。兩曜之面圓臨。群星之目具舒。江河之水",
    "T32n1668_001:0592b02": "澄淨。大海之瀾泰然。朕未及詳。出金輪於",
    "T32n1668_001:0592b03": "坤之上。入妙高於掌之內。細哉喜門周于法",
    "T32n1668_001:0592b04": "界。大哉靜室入于毫端。厥若斯理。絕稱歟",
    "T32n1668_001:0592b05": "爰翰牘。離像歟爰彩畫。語則淨名朕呵。談",
    "T32n1668_001:0592b06": "則善吉朕吐。然而噵言。住絕理于諷誦。止",
    "T32n1668_001:0592b07": "爽詞于默然。破其臺觀莫弘大虛。滅其鏡",
    "T32n1668_001:0592b08": "玉勿釋像跡。朕將無以于[(迷(這言)+└)*下]月文請。于",
    "T32n1668_001:0592b09": "龜免翰借。輒申鄙製。爰題序云。",
    "T32n1668_001:0592b13": "釋摩訶衍論卷第一",
    "T32n1668_001:0592b15": "龍樹菩薩造",
    "T32n1668_001:0592b16": "姚秦三藏筏提摩多奉　詔譯",
    "T32n1668_001:0592b17": "　頂禮圓滿覺　　覺所證法藏",
    "T32n1668_001:0592b18": "　并造論大士　　及諸賢聖眾",
    "T32n1668_001:0592b19": "　欲開隔檀門　　權顯往向位",
    "T32n1668_001:0592b20": "　利益諸眾生　　分報師恩故",
    "T32n1668_001:0592b21": "論曰。今造此論重釋摩訶衍。為欲顯示",
    "T32n1668_001:0592b22": "自師其體深玄其窮微妙。未得正證未出",
    "T32n1668_001:0592b23": "邪行。漠漠冥冥實絕窺[穴/(烈歹+(跳兆))](莫昉反)。域超思惟",
    "T32n1668_001:0592b24": "境故。或為欲令利鈍眾生開頓入門。顯漸",
    "T32n1668_001:0592b25": "進位趣入甚深所詮理故或由師亭毒極深",
    "T32n1668_001:0592b26": "重故。小分為報師大恩故。或祕觀察當來",
    "T32n1668_001:0592b27": "眾生。起百千諍壞論宗故。或親聽受阿",
    "T32n1668_001:0592b28": "世耶故。有如是等因緣。所以須造論。",
    "T32n1668_001:0592b29": "已說本趣次說論差別。論有幾數。幾論所",
    "T32n1668_001:0592c01": "攝摩訶衍論何所攝耶。頌曰。",
    "T32n1668_001:0592c02": "　十萬九千部　　總十論所攝",
    "T32n1668_001:0592c03": "　摩訶羅跋提　　鄔舍摩闍他",
    "T32n1668_001:0592c04": "　筏那提舍論　　阿部帝跋摩",
    "T32n1668_001:0592c05": "　呼呵摩僧那　　鍵婆摩迦攝",
    "T32n1668_001:0592c06": "論曰。凡集一代種種諸論。總有十萬九千",
    "T32n1668_001:0592c07": "部焉。如是諸論總十所攝。云何為十。一者",
    "T32n1668_001:0592c08": "摩迦羅論。二者跋提論。三者鄔舍摩論。四者",
    "T32n1668_001:0592c09": "闍他論。五者筏那提舍論。六者阿部帝論。七",
    "T32n1668_001:0592c10": "者跋摩論。八者呼呵論。九者摩僧那論。十",
    "T32n1668_001:0592c11": "者鍵婆論。是名為十。摩訶衍論如意論攝。馬",
    "T32n1668_001:0592c12": "鳴菩薩所作之論。其數幾有幾文幾義。摩訶",
    "T32n1668_001:0592c13": "衍論何所攝耶。頌曰。",
    "T32n1668_001:0592c14": "　總有一百部　　九十九種文",
    "T32n1668_001:0592c15": "　十種義所攝　　斯論寶冊攝",
    "T32n1668_001:0592c16": "論曰。馬鳴菩薩所作諸論總一百部。於百部",
    "T32n1668_001:0592c17": "中九十九種花文論攝。餘十種論攝義論攝。",
    "T32n1668_001:0592c18": "斯論寶冊。十種攝義論其名字云何。所其開",
    "T32n1668_001:0592c19": "示同耶異耶。頌曰。",
    "T32n1668_001:0592c20": "　遍滿及歸真　　中藏與微妙",
    "T32n1668_001:0592c21": "　合一并三昧　　清淨本原論",
    "T32n1668_001:0592c22": "　玄理起信論　　建立同一相",
    "T32n1668_001:0592c23": "論曰。云何為十。一者一心遍滿論。二者融俗",
    "T32n1668_001:0592c24": "歸真論。三者法界中藏論。四者祕密微妙論。",
    "T32n1668_001:0592c25": "五者眾命合一論。六者真如三昧論。七者心",
    "T32n1668_001:0592c26": "性清淨論。八者不動本原論。九者甚深玄理",
    "T32n1668_001:0592c27": "論。十者大乘起信論。是名為十。如是十論",
    "T32n1668_001:0592c28": "其數雖別。而建立相同一種焉。",
    "T32n1668_001:0592c29": "已說論差別次說藏差別。藏有幾數幾藏",
    "T32n1668_001:0593a01": "所攝。摩訶衍論何所攝耶。頌曰。",
    "T32n1668_001:0593a02": "　或五十一藏　　或唯十如經",
    "T32n1668_001:0593a03": "　總三藏所攝　　論或通或別",
    "T32n1668_001:0593a04": "論曰。五十一者。別因果故。表功德故。引",
    "T32n1668_001:0593a05": "行者故。金剛契經中作如是說。佛告佛子。",
    "T32n1668_001:0593a06": "我當為汝無礙言詞。宣說開示五十因藏",
    "T32n1668_001:0593a07": "及一果藏。故或有十藏。云何為十。一者唯",
    "T32n1668_001:0593a08": "立一藏總攝諸法。謂法界法輪藏。圓滿契",
    "T32n1668_001:0593a09": "經中作如是說。一切眾生所有言音。莫非",
    "T32n1668_001:0593a10": "如來法輪聲攝故。二者立二藏總攝諸法。",
    "T32n1668_001:0593a11": "謂聲聞藏及菩薩藏。總持契經中作如是說。",
    "T32n1668_001:0593a12": "法門雖無邊不出二種藏故。三者立三藏",
    "T32n1668_001:0593a13": "總攝諸法。謂加如來藏。光明契經中作如",
    "T32n1668_001:0593a14": "是說。過於恒沙一切諸佛。唯當宣說聲聞",
    "T32n1668_001:0593a15": "法藏菩薩法藏如來法藏。更無餘道故。四者",
    "T32n1668_001:0593a16": "立四藏總攝諸法。謂加補特伽羅藏。道品",
    "T32n1668_001:0593a17": "契經中作如是說。佛子諦聽為汝解說。仁",
    "T32n1668_001:0593a18": "藏義藏禮藏智藏及與信藏并聲聞藏及菩薩",
    "T32n1668_001:0593a19": "藏大覺法藏。所以者何。一切行者漸次轉勝",
    "T32n1668_001:0593a20": "次第之法故。五者立五藏總攝諸法。謂加",
    "T32n1668_001:0593a21": "天藏。天子契經中作如是說佛告耶論。不",
    "T32n1668_001:0593a22": "可言說清淨報空。我為大眾廣大宣說淨",
    "T32n1668_001:0593a23": "藏人藏并二乘藏一切諸佛大覺法藏故。六",
    "T32n1668_001:0593a24": "者立六藏總攝諸法。謂加[木*奈]落迦藏。怖畏",
    "T32n1668_001:0593a25": "契經中作如是說。我不動坐分別宣說八",
    "T32n1668_001:0593a26": "萬四千[木*奈]落迦藏。如前所說五種藏故。七",
    "T32n1668_001:0593a27": "者立七藏總攝諸法。謂加魔羅鳩多耶藏。",
    "T32n1668_001:0593a28": "班母契經中作如是說。我今實言為班母等",
    "T32n1668_001:0593a29": "一億七萬三千大眾。分別宣說五萬一千三",
    "T32n1668_001:0593b01": "百二種鬼神道藏。如前所說六種藏故。八者",
    "T32n1668_001:0593b02": "立八藏總攝諸法。謂加鍵婆陀那跋藏。龍",
    "T32n1668_001:0593b03": "王契經中作如是說。難陀龍王發八千問",
    "T32n1668_001:0593b04": "問於如來。佛開十億傍生道藏。如前所說",
    "T32n1668_001:0593b05": "七種藏故。九者立九藏總攝諸法。謂加器",
    "T32n1668_001:0593b06": "世界藏。世界契經中作如是說。爾時世尊",
    "T32n1668_001:0593b07": "告樹神言。善哉善哉如汝所說。若欲聞者",
    "T32n1668_001:0593b08": "我今為汝分別演說所依止藏。如前所說",
    "T32n1668_001:0593b09": "八種藏故。十者立十藏總攝諸法。謂加雜",
    "T32n1668_001:0593b10": "亂藏。音聲契經中作如是說。我今開示八",
    "T32n1668_001:0593b11": "種雜藏。如前所說九種藏故。是名為十。如",
    "T32n1668_001:0593b12": "是諸藏總攝十億八千法藏。根本三藏或攝",
    "T32n1668_001:0593b13": "十藏。云何為三。一者素呾[口*藍]藏。二者毘捺",
    "T32n1668_001:0593b14": "耶藏。三者阿毘達磨藏。是名為三。摩訶衍論",
    "T32n1668_001:0593b15": "或諸藏攝。或唯阿毘達磨藏攝。是故頌曰",
    "T32n1668_001:0593b16": "或通或別。通謂總通別謂簡別。持其行法隨",
    "T32n1668_001:0593b17": "應不失。所以立名曰藏焉也。",
    "T32n1668_001:0593b18": "已說藏差別。次說經差別。經有幾數幾經",
    "T32n1668_001:0593b19": "所攝。今摩訶衍論何等經為依。頌曰。",
    "T32n1668_001:0593b20": "　總百洛叉數　　十二部經攝",
    "T32n1668_001:0593b21": "　修多羅祇夜　　及毘伽羅那",
    "T32n1668_001:0593b22": "　伽陀憂陀那　　并與尼陀那",
    "T32n1668_001:0593b23": "　阿波陀那經　　伊帝目多伽",
    "T32n1668_001:0593b24": "　闍陀伽佛略　　阿浮陀達摩",
    "T32n1668_001:0593b25": "　優波提舍經　　依或通或別",
    "T32n1668_001:0593b26": "論曰。凡集一代種種諸經有一百億部。如",
    "T32n1668_001:0593b27": "是諸經總十二部攝。云何十二。一者修多",
    "T32n1668_001:0593b28": "羅。二者祇夜。三者毘伽羅那。四者伽陀。五者",
    "T32n1668_001:0593b29": "憂陀那。六者尼陀那。七者阿波陀那。八者伊",
    "T32n1668_001:0593c01": "帝目多伽。九者闍陀伽。十者毘佛略。十一者",
    "T32n1668_001:0593c02": "阿浮陀達摩。十二者優波提舍。是名為十",
    "T32n1668_001:0593c03": "二。摩訶衍論所依本經。或通或別。通謂總通。",
    "T32n1668_001:0593c04": "別謂簡別。摩訶衍論文狹句少甚極微少。何",
    "T32n1668_001:0593c05": "故無量無邊契經之海通為依耶。如婆薩伊",
    "T32n1668_001:0593c06": "伽諾故。如標多羅呾提故。是故無失。別",
    "T32n1668_001:0593c07": "所依經其數幾有。何等名字眷屬各幾。頌曰。",
    "T32n1668_001:0593c08": "　總一百契經　　光明大覺等",
    "T32n1668_001:0593c09": "　初五十各百　　後五十各千",
    "T32n1668_001:0593c10": "論曰。摩訶衍論別所依經。總有一百云何為",
    "T32n1668_001:0593c11": "百。一者光明大覺經。二者甚深順理經。三者",
    "T32n1668_001:0593c12": "金剛三昧經。四者諸法無行經。五者樹林說",
    "T32n1668_001:0593c13": "法經。六者無盡一地經。七者清淨如如經。八",
    "T32n1668_001:0593c14": "者自性自體經。九者大乘同性經。十者阿梨",
    "T32n1668_001:0593c15": "耶識經。十一者果圓滿經。十二者虛空等經。",
    "T32n1668_001:0593c16": "十三者三三昧經。十四者一心法經。十五者",
    "T32n1668_001:0593c17": "本性智經。十六者真法界經。十七者攝無量",
    "T32n1668_001:0593c18": "經。十八者最上極經。十九者維摩詰經。二十",
    "T32n1668_001:0593c19": "者楞伽王經。二十一者中實經。二十二者無",
    "T32n1668_001:0593c20": "始經。二十三者十因經。二十四者輪轉經。二",
    "T32n1668_001:0593c21": "十五者慈雲經。二十六者器心經。二十七者",
    "T32n1668_001:0593c22": "無位經。二十八者賢聖經。二十九者隱密經。",
    "T32n1668_001:0593c23": "三十者華嚴經。三十一者大品經。三十二者",
    "T32n1668_001:0593c24": "寂滅經。三十三者聖軌經。三十四者遍緣經。",
    "T32n1668_001:0593c25": "三十五者熏習經。三十六者佛性經。三十七",
    "T32n1668_001:0593c26": "者玄理經。三十八者楞伽經。三十九者本業",
    "T32n1668_001:0593c27": "經。四十者蘊高山經。四十一者歸本經。四十",
    "T32n1668_001:0593c28": "二者真修經。四十三者八德經。四十四者佛",
    "T32n1668_001:0593c29": "慧經。四十五者緣起經。四十六者一體經。四",
    "T32n1668_001:0594a01": "十七者自佛經四十八者大海經。四十九者",
    "T32n1668_001:0594a02": "無相經。五十者遍真如經。五十一者十種如",
    "T32n1668_001:0594a03": "來藏經。五十二者三身本有經。五十三者八",
    "T32n1668_001:0594a04": "識通達緣經。五十四者眾生身等法經。五十",
    "T32n1668_001:0594a05": "五者諸佛無盡藏經。五十六者讚歎不善品",
    "T32n1668_001:0594a06": "經。五十七者諸法同一相經。五十八者一體",
    "T32n1668_001:0594a07": "大悲觀經。五十九者如如本智慧經。六十者",
    "T32n1668_001:0594a08": "塵塵法界剎土經。六十一者輪轉本際經。六",
    "T32n1668_001:0594a09": "十二者法界法輪經。六十三者大智本有經。",
    "T32n1668_001:0594a10": "六十四者平等法界經。六十五者四相常住",
    "T32n1668_001:0594a11": "經。六十六者真如一相經。六十七者流轉不",
    "T32n1668_001:0594a12": "動經。六十八者寂靜涅槃經。六十九者通達",
    "T32n1668_001:0594a13": "音聲經。七十者如來自相經。七十一者夫人",
    "T32n1668_001:0594a14": "經。七十二者法門經。七十三者八喻經。七十",
    "T32n1668_001:0594a15": "四者中在經。七十五者總持經。七十六者不",
    "T32n1668_001:0594a16": "動經。七十七者兩智經。七十八者道智經。",
    "T32n1668_001:0594a17": "七十九者本覺經。八十者大無量經。八十一",
    "T32n1668_001:0594a18": "者自然本果經。八十二者甚深法藏經。八十",
    "T32n1668_001:0594a19": "三者一道清淨經。八十四者十種妄想經。八",
    "T32n1668_001:0594a20": "十五者法門顯了經。八十六者境界圓滿經。",
    "T32n1668_001:0594a21": "八十七者光明實智經。八十八者因果同體",
    "T32n1668_001:0594a22": "經。八十九者心神不空經。九十者真智無生",
    "T32n1668_001:0594a23": "行經。九十一者無礙解脫經。九十二者隨緣",
    "T32n1668_001:0594a24": "增長經。九十三者法性實際經。九十四者廣",
    "T32n1668_001:0594a25": "大虛空經。九十五者本因緣起經。九十六者",
    "T32n1668_001:0594a26": "諸法無為經。九十七者本來清淨經。九十八",
    "T32n1668_001:0594a27": "者修行道地經。九十九者不修具德經。百",
    "T32n1668_001:0594a28": "者摩訶薩雲若經。是名為百。如是百經眷",
    "T32n1668_001:0594a29": "屬。如次初半各百後半各千。舉經之目屬",
    "T32n1668_001:0594b01": "論之綱。下當隨文開示現說。",
    "T32n1668_001:0594b02": "已說經差別。次論當造人。契經異說其數",
    "T32n1668_001:0594b03": "幾有。今馬鳴師何所攝耶。頌曰。",
    "T32n1668_001:0594b04": "　總有六馬鳴　　契經異說故",
    "T32n1668_001:0594b05": "　然隨機應故　　無有相違失",
    "T32n1668_001:0594b06": "論曰。凡集一代諸契經中種種異文。總有六",
    "T32n1668_001:0594b07": "種。云何為六。一者大乘本法契經中作如",
    "T32n1668_001:0594b08": "是說。無上大覺尊說入涅盤緣。馬鳴菩薩",
    "T32n1668_001:0594b09": "即從坐起。頂禮佛足合掌恭敬。向佛世尊",
    "T32n1668_001:0594b10": "而說偈言。",
    "T32n1668_001:0594b11": "　大慈滿足無上尊　　無邊劫海備萬行",
    "T32n1668_001:0594b12": "　唯慈悲群生類故　　而佛自言入涅盤",
    "T32n1668_001:0594b13": "　我及一切諸大眾　　冥冥而亂失心神",
    "T32n1668_001:0594b14": "　大慈滿足世尊尚　　棄自子等往異界",
    "T32n1668_001:0594b15": "　況我慈悲未滿足　　隨佛往異界誰謗",
    "T32n1668_001:0594b16": "爾時馬鳴說此偈已。覩佛眼睛徐自命終。",
    "T32n1668_001:0594b17": "二者變化功德契經中作如是說。爾時世尊",
    "T32n1668_001:0594b18": "告馬鳴言。我滅度後三百餘歲。汝當承我",
    "T32n1668_001:0594b19": "加力。以種種方便法利益安樂末代眾生。",
    "T32n1668_001:0594b20": "若我不加力汝當不能自。三者摩訶摩耶",
    "T32n1668_001:0594b21": "契經中作如是說。如來滅後六百歲已。九十",
    "T32n1668_001:0594b22": "六種諸外道等。邪見競興毀滅佛法。有一比",
    "T32n1668_001:0594b23": "丘名曰馬鳴。善說法要降伏一切諸外道",
    "T32n1668_001:0594b24": "輩。四者常德三昧契經中作如是說。佛滅度",
    "T32n1668_001:0594b25": "後八百歲中。有一智人名曰馬鳴。或外道",
    "T32n1668_001:0594b26": "眾或佛家眾。破諸外道建立佛法。五者摩",
    "T32n1668_001:0594b27": "尼清淨契經中作如是說。佛涅盤後一百",
    "T32n1668_001:0594b28": "餘歲。馬鳴大士出現於世。守護正法安立",
    "T32n1668_001:0594b29": "佛幢。六者勝頂王契經中作如是說。如來成",
    "T32n1668_001:0594c01": "道第十七日。有一外道名曰迦羅諾鳩尸",
    "T32n1668_001:0594c02": "摩。變化其身作大龍王。出現八萬六千頭",
    "T32n1668_001:0594c03": "八萬六千舌。一時發起八萬六千相違難問",
    "T32n1668_001:0594c04": "問於如來。如來則作三重答說通彼切難。",
    "T32n1668_001:0594c05": "於是龍王又作十重問問於如來。如來則",
    "T32n1668_001:0594c06": "作百重答說通彼切難。如是問答已。佛告",
    "T32n1668_001:0594c07": "龍王言。善哉善哉馬鳴沙門。為護法城故。",
    "T32n1668_001:0594c08": "以破壞相建立佛法。耐也耐也。常如是修",
    "T32n1668_001:0594c09": "常如是行。勿小遊行普遍遊行。於是龍王",
    "T32n1668_001:0594c10": "以其本形捨畜生相。無上尊前頂禮和南。",
    "T32n1668_001:0594c11": "歡喜之貌向佛世尊。而說頌言。",
    "T32n1668_001:0594c12": "　善哉善哉言　　經聽於我耳",
    "T32n1668_001:0594c13": "　假耶實耶自　　極疑於我心",
    "T32n1668_001:0594c14": "　我非畜生身　　我非外道眾",
    "T32n1668_001:0594c15": "　而贊化為生　　變化如是形",
    "T32n1668_001:0594c16": "　世尊如鏡知　　我沒於是界",
    "T32n1668_001:0594c17": "　出於餘世界　　如教普遊行",
    "T32n1668_001:0594c18": "爾時馬鳴說此偈已。如入禪定入於寂室。",
    "T32n1668_001:0594c19": "是名為六。如是諸經各各別說。隨機現應",
    "T32n1668_001:0594c20": "無相違過。馬鳴菩薩當何位人。何城誕生",
    "T32n1668_001:0594c21": "何因馬鳴。頌曰。",
    "T32n1668_001:0594c22": "　本大光明佛　　因不動位中",
    "T32n1668_001:0594c23": "　西天竺出現　　從過去立名",
    "T32n1668_001:0594c24": "論曰。馬鳴菩薩若剋其本大光明佛。若",
    "T32n1668_001:0594c25": "論其因第八地內住位菩薩。西天竺誕生。",
    "T32n1668_001:0594c26": "盧伽為父瞿那為母。同生利益。過去世",
    "T32n1668_001:0594c27": "中有一大王。名曰輪陀。有千白鳥皆悉",
    "T32n1668_001:0594c28": "好聲。若鳥出聲大王增德。若不出聲大",
    "T32n1668_001:0594c29": "王損德。如是諸鳥若見白馬即出其聲。",
    "T32n1668_001:0595a01": "若不見時常不出聲。爾時大王遍求白馬",
    "T32n1668_001:0595a02": "終日不得。作如是言。若外道眾此鳥鳴者。",
    "T32n1668_001:0595a03": "都破佛教獨尊獨信。若佛弟子此鳥鳴者。都",
    "T32n1668_001:0595a04": "破外道教獨尊獨信。爾時菩薩用神通力。",
    "T32n1668_001:0595a05": "現千白馬鳴千白鳥。紹隆正法令不斷絕。",
    "T32n1668_001:0595a06": "是故世尊名曰馬鳴。",
    "T32n1668_001:0595a07": "已說人別相。次唱本作釋。本曰。",
    "T32n1668_001:0595a08": "　歸命盡十方　　最勝業遍智",
    "T32n1668_001:0595a09": "　色無礙自在　　救世大悲者",
    "T32n1668_001:0595a10": "論曰。此一頌中則有二門。云何為二。一者",
    "T32n1668_001:0595a11": "總攝一切眾命門。二者歸向圓滿大覺門。",
    "T32n1668_001:0595a12": "總攝門者。通攝一切十方界中所有眾生眾",
    "T32n1668_001:0595a13": "命根故。如本命盡十方故。",
    "T32n1668_001:0595a14": "歸向門者。用如是眾命歸契於滿足大慈",
    "T32n1668_001:0595a15": "悲人故。如本歸最勝業遍智色無礙自在救",
    "T32n1668_001:0595a16": "世大悲者故。論師舉幾德讚歎大覺尊。各",
    "T32n1668_001:0595a17": "其相云何。頌曰。",
    "T32n1668_001:0595a18": "　總八萬四千　　四十八種德",
    "T32n1668_001:0595a19": "　最勝等各十　　智無礙各四",
    "T32n1668_001:0595a20": "　及八萬四千　　色相差別故",
    "T32n1668_001:0595a21": "　功德雖無量　　終不出此數",
    "T32n1668_001:0595a22": "論曰。馬鳴菩薩總舉八萬四千四十八種功",
    "T32n1668_001:0595a23": "德。奉仰讚歎無上大覺。佛果滿位中功德",
    "T32n1668_001:0595a24": "淨品。雖有無量無邊。而終不出此數量。是",
    "T32n1668_001:0595a25": "故馬鳴菩薩總相讚歎。云何為八萬四千功",
    "T32n1668_001:0595a26": "德。色相差別故成八萬四千。云何為四十。",
    "T32n1668_001:0595a27": "最勝業遍各十種故成四十數。云何為八。智",
    "T32n1668_001:0595a28": "及無礙各有四種故成八種。云何為十最。",
    "T32n1668_001:0595a29": "一者超過最。遠離二乘地故。二者出離最。",
    "T32n1668_001:0595b01": "永離三界域故。三者對治最。頓斷四住地",
    "T32n1668_001:0595b02": "故。四者厭患最。已過五蘊聚落故。五者離",
    "T32n1668_001:0595b03": "愛最。永別六道岐故。六者威德最。勝退七",
    "T32n1668_001:0595b04": "惡軍故。七者兵眾最。皆盡八邪林故。八者",
    "T32n1668_001:0595b05": "智慧劍最。決斷九結絆故。九者解脫最。斷",
    "T32n1668_001:0595b06": "除十纏繩故。十者勇猛最。摧伏九十六種",
    "T32n1668_001:0595b07": "諸外道故。是名為十最。於契經中十種第",
    "T32n1668_001:0595b08": "一。云何為十勝。一者力勝。具足十力故。二",
    "T32n1668_001:0595b09": "者無畏勝。具足四無畏故。三者不共勝。具",
    "T32n1668_001:0595b10": "足十八不共法故。四者道品勝。具足三十",
    "T32n1668_001:0595b11": "七道品故。五者變化勝。具足百千種變化",
    "T32n1668_001:0595b12": "故。六者言音勝。具足八十八梵音故。七者",
    "T32n1668_001:0595b13": "端嚴勝。具足三十二種丈夫相故。八者吉祥",
    "T32n1668_001:0595b14": "勝。隨作境界處出生增長功德善根故。九",
    "T32n1668_001:0595b15": "者難得勝。於三界中獨尊一故。十者住處勝。",
    "T32n1668_001:0595b16": "所居宮殿以九萬八千微妙圓滿而所莊",
    "T32n1668_001:0595b17": "嚴故。是名為十勝。於契經中十種殊勝。云",
    "T32n1668_001:0595b18": "何為十業。一者自然業。所作自在故。二者平",
    "T32n1668_001:0595b19": "等業。教化利益無差別故。三者相應業。隨",
    "T32n1668_001:0595b20": "機出現故。四者具足業。圓滿福智二資糧",
    "T32n1668_001:0595b21": "故。五者無盡業。無邊際故。六者同生業。隨",
    "T32n1668_001:0595b22": "趣受生故。七者無著業。遠離塵累如蓮華",
    "T32n1668_001:0595b23": "故。八者依止業。作歸依處如大地故。九者",
    "T32n1668_001:0595b24": "無厭業。攝生無窮如大海故。十者通達業。",
    "T32n1668_001:0595b25": "無有障礙如虛空故。是名為十業。於契",
    "T32n1668_001:0595b26": "經中十種作用。云何為十遍一者根遍。佛諸",
    "T32n1668_001:0595b27": "色根各各一一根周遍法界故。二者識遍。佛",
    "T32n1668_001:0595b28": "諸心識無所不達故。三者境界遍圓智所緣",
    "T32n1668_001:0595b29": "無分界故。四者壽命遍。不可思議故。五者",
    "T32n1668_001:0595c01": "眷屬遍。不可測量故。六者功德遍。一一功",
    "T32n1668_001:0595c02": "德等虛空界故。七者慈悲遍。無簡擇故。八",
    "T32n1668_001:0595c03": "者言說遍。佛言音聲無所不至故。九者證",
    "T32n1668_001:0595c04": "遍。無所不窮故。十者無等遍。無與等故。",
    "T32n1668_001:0595c05": "是名為十遍。於契經中十種周遍。云何為",
    "T32n1668_001:0595c06": "四智。一者光明無盡藏智。能出生十億一千",
    "T32n1668_001:0595c07": "智慧門故。二者一味一相智。通達恒沙一切",
    "T32n1668_001:0595c08": "諸法無差別故。三者大悲無邊智。隨起一",
    "T32n1668_001:0595c09": "化遍滿一切十方世界故。四者無為寂滅",
    "T32n1668_001:0595c10": "智。遠離一切起動作業故。是名為四智。於",
    "T32n1668_001:0595c11": "契經中四種圓滿智。云何為四無礙。一者",
    "T32n1668_001:0595c12": "法無礙。了知諸法實相實性故。二者義無",
    "T32n1668_001:0595c13": "礙。了知諸法共差別相及生滅相故。三者辭",
    "T32n1668_001:0595c14": "無礙。不壞假名而說實相故。四者樂說無",
    "T32n1668_001:0595c15": "礙。發無邊言說契經海次第不斷絕故。是",
    "T32n1668_001:0595c16": "名為四無礙。於契經中四種解脫智。自在",
    "T32n1668_001:0595c17": "之言皆通於上。故不別釋。色相名義如大總",
    "T32n1668_001:0595c18": "持中廣顯說已說覺寶次說法僧。本曰。",
    "T32n1668_001:0595c19": "　及彼身體相　　法性真如海",
    "T32n1668_001:0595c20": "　無量功德藏　　如實修行等",
    "T32n1668_001:0595c21": "論曰。此一頌中復有二門。云何為二。一者",
    "T32n1668_001:0595c22": "體攝一切眾身門。二者總達法藏僧伽門。體",
    "T32n1668_001:0595c23": "攝門者盡攝一切無量眾生生滅流轉無常",
    "T32n1668_001:0595c24": "身故。如本彼身體相故。總達門者。以如是",
    "T32n1668_001:0595c25": "眾身。總達於諸甚深法藏一切如實修行者",
    "T32n1668_001:0595c26": "故。如本及法性真如海無量功德藏如實修",
    "T32n1668_001:0595c27": "行故。等言總通和南之意。論師依幾法僧而",
    "T32n1668_001:0595c28": "和南耶。其相云何。頌曰。",
    "T32n1668_001:0595c29": "　總歸於十四　　僧十法四故",
    "T32n1668_001:0596a01": "　或兼上下故　　有多類僧眾",
    "T32n1668_001:0596a02": "論曰。馬鳴菩薩總歸依於十四德處。十僧四",
    "T32n1668_001:0596a03": "法各差別故。云何為十僧。十地差別故。云何",
    "T32n1668_001:0596a04": "為四法。教理行果各差別故。法謂教法。所",
    "T32n1668_001:0596a05": "謂隨順機根一切契經之海。性真如謂理",
    "T32n1668_001:0596a06": "法。於一切法體性平等。離虛妄之假絕",
    "T32n1668_001:0596a07": "執著之實故。海謂果法。於妙覺果萬德圓",
    "T32n1668_001:0596a08": "滿。無有窮盡如大海故。無量功德藏謂行",
    "T32n1668_001:0596a09": "法。六度萬行淨品眷屬。不可思議超過數量",
    "T32n1668_001:0596a10": "故。如謂十種真如。實修行謂十種正智。證真",
    "T32n1668_001:0596a11": "如理於真實智建立僧名。理智和通能所",
    "T32n1668_001:0596a12": "一味平等。平等無諍論故。何故取命標十",
    "T32n1668_001:0596a13": "方耶。為欲顯示所攝命根廣大圓滿無邊",
    "T32n1668_001:0596a14": "際故。何故取身標其相耶。為欲顯示四相",
    "T32n1668_001:0596a15": "所亂一切眾生皆悉攝取。欲令獲得金剛常",
    "T32n1668_001:0596a16": "住不動身故。何故八聖唯不歸自身命。乃",
    "T32n1668_001:0596a17": "通取一切無量眾生所有身命歸於三寶。",
    "T32n1668_001:0596a18": "由明了知一切眾生平等平等唯一真如無",
    "T32n1668_001:0596a19": "有別異。眾生身命及我身命。一味一相不",
    "T32n1668_001:0596a20": "相離故。是故頌言等。等言極甚深。何故攝",
    "T32n1668_001:0596a21": "取一切眾生無量身命。歸於三寶成和南",
    "T32n1668_001:0596a22": "相。由十方三世一切諸佛皆悉歡喜。十方三",
    "T32n1668_001:0596a23": "世一切諸菩薩皆悉讚歎。十方三世一切諸法",
    "T32n1668_001:0596a24": "藏。常恒流布不斷絕故。馬鳴菩薩證不動",
    "T32n1668_001:0596a25": "地。下地功德悉已滿足。何故下位諸僧皆悉",
    "T32n1668_001:0596a26": "和南。由能歸人皆非同於自得位故。若自",
    "T32n1668_001:0596a27": "歸依唯應和南不動地滿并上二地。若爾何",
    "T32n1668_001:0596a28": "故不取地前。非無歸人故不別舉。以上",
    "T32n1668_001:0596a29": "兼下影顯示故。法雲地菩薩能歸人時當",
    "T32n1668_001:0596b01": "依何僧。於妙覺地有真實僧故無過失。",
    "T32n1668_001:0596b02": "若爾何故不別舉耶。以下兼上影顯示故。",
    "T32n1668_001:0596b03": "是故頌曰或兼上下故有多類僧眾。",
    "T32n1668_001:0596b04": "已說法僧次說本趣。本曰。",
    "T32n1668_001:0596b05": "　為欲令眾生　　除疑捨邪執",
    "T32n1668_001:0596b06": "　起大乘正信　　佛種不斷故",
    "T32n1668_001:0596b07": "論曰。此一頌中則有二門。云何為二。一者",
    "T32n1668_001:0596b08": "斷絕障縛門。二者連續解脫門。斷絕門中有",
    "T32n1668_001:0596b09": "四差別。云何為四。一者決定信心門。為令",
    "T32n1668_001:0596b10": "一切無量眾生。斷除疑惑心發起堅固信。",
    "T32n1668_001:0596b11": "決定於甚深大乘正道故。二者遠離捨心門。",
    "T32n1668_001:0596b12": "為令一切無量眾生。遠離厭捨心增長欲",
    "T32n1668_001:0596b13": "樂意。精進於甚深大乘正道故。三者對治邪",
    "T32n1668_001:0596b14": "論門。為令對治九十六種諸大外道。九萬",
    "T32n1668_001:0596b15": "三千眷屬外道。四種大魔三萬二千眷屬魔",
    "T32n1668_001:0596b16": "眾斷除一億四萬六千種諸世論。趣入於大",
    "T32n1668_001:0596b17": "乘甚深正道故。四者除遣執著門。為令一",
    "T32n1668_001:0596b18": "切無量異生。及諸二乘一切菩薩。斷除五種",
    "T32n1668_001:0596b19": "人見證得五種對治。斷除二種法執證得",
    "T32n1668_001:0596b20": "二種對治。迴向於甚深大乘正道故。如本",
    "T32n1668_001:0596b21": "為欲令眾生除疑捨邪執起大乘正信故。",
    "T32n1668_001:0596b22": "連續門中有三差別。云何為三。一者不斷大",
    "T32n1668_001:0596b23": "覺門。為令集成萬行之因。莊嚴大覺之果。",
    "T32n1668_001:0596b24": "無上法王不斷絕故。二者不斷法藏門。為",
    "T32n1668_001:0596b25": "令出現勝妙梵響。宣說一切契經之海。八",
    "T32n1668_001:0596b26": "萬四千法藏不斷絕故。三者不斷僧伽門。為",
    "T32n1668_001:0596b27": "令修地前地上之大道。建立真如法界之宮",
    "T32n1668_001:0596b28": "殿。住正後二僧而不斷絕故。如本佛種不",
    "T32n1668_001:0596b29": "斷故故。頌眾生言分際云何。為欲對治何",
    "T32n1668_001:0596c01": "等斷故。建立三寶不斷耶。頌曰。",
    "T32n1668_001:0596c02": "　通攝三聚人　　未得圓滿故",
    "T32n1668_001:0596c03": "　對四種斷故　　建立三不斷",
    "T32n1668_001:0596c04": "論曰。馬鳴菩薩通緣三聚。而為境界。所以",
    "T32n1668_001:0596c05": "者何。由未證得圓滿果故。然三聚門有其",
    "T32n1668_001:0596c06": "三種。云何為三。一者十信前名為邪定聚。",
    "T32n1668_001:0596c07": "不能信業果報等故。三賢及十聖名為正",
    "T32n1668_001:0596c08": "定聚。決定安立不退位故。十種信心名為不",
    "T32n1668_001:0596c09": "定聚。或進或退未決定故。二者十信前并十",
    "T32n1668_001:0596c10": "信心名為邪定聚。皆無善根故。無上大覺",
    "T32n1668_001:0596c11": "果名為正定聚。已滿足故。三賢及十聖名為",
    "T32n1668_001:0596c12": "不定聚。皆未究竟故。三者十信前名為邪",
    "T32n1668_001:0596c13": "定聚。無樂求心故。十聖名為正定聚。已得",
    "T32n1668_001:0596c14": "真證故。十信三賢名為不定聚未得正證",
    "T32n1668_001:0596c15": "故。是名為三。馬鳴菩薩須彼初門。為欲對",
    "T32n1668_001:0596c16": "治四種斷故。建立三寶不斷之義。云何為",
    "T32n1668_001:0596c17": "四。一者疑惑斷。由猶豫心不能決定。斷",
    "T32n1668_001:0596c18": "三寶種故。二者厭捨斷。由愛有心不能樂",
    "T32n1668_001:0596c19": "法。斷三寶種故。三者見邪斷。由妄想心不",
    "T32n1668_001:0596c20": "能正見。斷三寶種故四者定執斷。由實有",
    "T32n1668_001:0596c21": "心不能離著斷三寶種故。是名為四斷",
    "T32n1668_001:0596c22": "已說本趣。次開總體。",
    "T32n1668_001:0596c23": "本曰。有法能起摩訶衍信根。是故應說。",
    "T32n1668_001:0596c24": "論曰。此文中有二門。云何為二。一者能入",
    "T32n1668_001:0596c25": "門。二者所入門。能入門者。於所詮理善趣",
    "T32n1668_001:0596c26": "入故。所入門者。善為彼法作依止故。有法",
    "T32n1668_001:0596c27": "者。總標十六能入門法。能起信根者。總標",
    "T32n1668_001:0596c28": "門法作業之相。摩訶衍者。總標十六所入法",
    "T32n1668_001:0596c29": "體并及不二摩訶衍體。信決定進心。根生長",
    "T32n1668_001:0597a01": "行法。若為入理無超此二。故曰信根。復次",
    "T32n1668_001:0597a02": "信謂十信。根謂從初發心住乃至法雲地。",
    "T32n1668_001:0597a03": "所以者何。初信無根隨緣進退。譬如班多",
    "T32n1668_001:0597a04": "伽伊摩華故。後信轉勝堅固不動。譬如鍵鳩",
    "T32n1668_001:0597a05": "阿彌禮樹故。信根有幾義。各其相云何頌",
    "T32n1668_001:0597a06": "曰。",
    "T32n1668_001:0597a07": "　各有十種義　　澄淨下轉等",
    "T32n1668_001:0597a08": "論曰。信有十種義。云何為十。一者澄淨義。",
    "T32n1668_001:0597a09": "能令心性清淨明白故。二者決定義。能令",
    "T32n1668_001:0597a10": "心性淳至堅固故。三者歡喜義。能令斷除",
    "T32n1668_001:0597a11": "諸憂惱故。四者無厭義。能令斷除懈怠心",
    "T32n1668_001:0597a12": "故。五者隨喜義。於他勝行發起同心故。六",
    "T32n1668_001:0597a13": "者尊重義。於諸有德不輕賤故。七者隨順",
    "T32n1668_001:0597a14": "義。隨所見聞不逆違故。八者讚歎義。隨",
    "T32n1668_001:0597a15": "彼勝行至心稱歎故。九者不壞義。在專一",
    "T32n1668_001:0597a16": "心不妄失故。十者愛樂義。能令成就慈悲",
    "T32n1668_001:0597a17": "心故。是名為十。根有十種義。云何為十。一",
    "T32n1668_001:0597a18": "者下轉義。能除憍慢故。二者隱密義。能詮",
    "T32n1668_001:0597a19": "甚深理故。三者出生義。生長種種諸功德",
    "T32n1668_001:0597a20": "故。四者堅固義。皆悉攝持不闕失故。五者",
    "T32n1668_001:0597a21": "相續義。轉轉增長無斷絕故。六者出離義。",
    "T32n1668_001:0597a22": "地地轉勝漸漸遠離故。七者集成義。修集種",
    "T32n1668_001:0597a23": "種道品法故。八者茂榮義。以諸行德而所",
    "T32n1668_001:0597a24": "莊嚴甚可愛樂故。九者具足義。等覺位中",
    "T32n1668_001:0597a25": "圓滿因行故。十者高勝義。於妙覺果最勝",
    "T32n1668_001:0597a26": "廣大無能超過故。是名為十。能入所入種",
    "T32n1668_001:0597a27": "種差別。立義分中自當顯說。",
    "T32n1668_001:0597a28": "已說總體。次明建立。本曰。",
    "T32n1668_001:0597a29": "說有五分。云何為五。一者因緣分。二者立",
    "T32n1668_001:0597b01": "義分。三者解釋分。四者修行信心分。五者勸",
    "T32n1668_001:0597b02": "修利益分。",
    "T32n1668_001:0597b03": "論曰。何故次第如是。教法出現法如是故。",
    "T32n1668_001:0597b04": "此義云何。為欲顯示上味妙藥。當由所對",
    "T32n1668_001:0597b05": "疾障出現。能化教法。定由所治機根發起。",
    "T32n1668_001:0597b06": "疾前無藥機先無教故。初立因緣分。為欲",
    "T32n1668_001:0597b07": "顯示如意寶珠雖唯是一。而為一切諸寶根",
    "T32n1668_001:0597b08": "本。摩訶衍法雖唯是一。而為恒沙法門體",
    "T32n1668_001:0597b09": "性。重威大龍乃所受用。利根智者乃所領",
    "T32n1668_001:0597b10": "解故。第二立立義分。為欲顯示摩尼寶",
    "T32n1668_001:0597b11": "藏雖備無量萬寶而開千重門群龍所了",
    "T32n1668_001:0597b12": "知。大乘本法雖圓無邊千義而別釋散說鈍",
    "T32n1668_001:0597b13": "根所分明故。第三立解釋分。為欲顯示",
    "T32n1668_001:0597b14": "雖眼耳中見聞寶雨之妙術。思心中解知無",
    "T32n1668_001:0597b15": "盡之圓德。而出現舌威不競入門開通往",
    "T32n1668_001:0597b16": "向不近隔檀。得如意寶藏無由蹬臺宮。",
    "T32n1668_001:0597b17": "雖口語中誦持教義之尊辭。思心中觀察廣",
    "T32n1668_001:0597b18": "略之深理。而勤加行添於勝進。方於金",
    "T32n1668_001:0597b19": "剛。不起堅固信。得法界寶藏而無由契",
    "T32n1668_001:0597b20": "玄理故。第四立修行信心分。雖開廣略之",
    "T32n1668_001:0597b21": "法示進入之門。而怯弱眾生。聞廣說法門",
    "T32n1668_001:0597b22": "不堪進修行鈍根眾生聞略說法門。不能",
    "T32n1668_001:0597b23": "解故生厭離心。如是等眾類。若值勸請",
    "T32n1668_001:0597b24": "緣漸漸進修。備百行因至萬德果。若不",
    "T32n1668_001:0597b25": "得值勸策緣彌彌遠退。將恒沙煩惱而",
    "T32n1668_001:0597b26": "及於無性。馬鳴菩薩見是利故。顯示利",
    "T32n1668_001:0597b27": "益勸請修行。是故後立勸修利益分。有何",
    "T32n1668_001:0597b28": "因緣不增不減唯立五分。頌曰。",
    "T32n1668_001:0597b29": "　攝彼大　　總地　　五十法門故",
    "T32n1668_001:0597c01": "　是故不增減　　唯建立五分",
    "T32n1668_001:0597c02": "論曰。馬鳴菩薩十萬嗢拕南大總地論中。",
    "T32n1668_001:0597c03": "總立五十門判釋諸教理。今此論中五分",
    "T32n1668_001:0597c04": "法門各攝彼十門。是故不增減唯立五分。",
    "T32n1668_001:0597c05": "所謂彼論建立所化圓滿等十門。因緣分所",
    "T32n1668_001:0597c06": "攝。百六十摩訶衍等十門。立義分所攝。安立",
    "T32n1668_001:0597c07": "隨順決擇等十門。解釋分所攝。修習決定趣",
    "T32n1668_001:0597c08": "入等十門。修行分所攝。勸請呵責引導等十",
    "T32n1668_001:0597c09": "門。勸修分所攝。",
    "T32n1668_001:0597c10": "已說建立門次說唱章判說門。本曰。",
    "T32n1668_001:0597c11": "初說因緣分。問曰。有何因緣而造此論。答",
    "T32n1668_001:0597c12": "曰。是因緣有八種。云何為八。一者因緣總",
    "T32n1668_001:0597c13": "相。所謂為令眾生離一切苦得究竟樂。非",
    "T32n1668_001:0597c14": "求世間名利恭敬故。二者為欲解釋如",
    "T32n1668_001:0597c15": "來根本之義。令諸眾生正解不謬故。三者為",
    "T32n1668_001:0597c16": "令善根成就眾生。於摩訶衍法堪任不退",
    "T32n1668_001:0597c17": "信心故。四者為令善根微少眾生修習信",
    "T32n1668_001:0597c18": "心故。五者為示方便消惡業障。善護其心",
    "T32n1668_001:0597c19": "遠離癡慢出邪網故。六者為示修習止",
    "T32n1668_001:0597c20": "觀。對治凡夫二乘心過故。七者為示專念",
    "T32n1668_001:0597c21": "方便生於佛前。必定不退信心故。八者為",
    "T32n1668_001:0597c22": "示利益勸修行故。有如是等因緣。所以造",
    "T32n1668_001:0597c23": "論。",
    "T32n1668_001:0597c24": "論曰。是八因緣中。初一為立義分作正因",
    "T32n1668_001:0597c25": "緣。次二為解釋分作正因緣。次四為修行",
    "T32n1668_001:0597c26": "信心分作正因緣。後一為勸修利益分作",
    "T32n1668_001:0597c27": "正因緣。初一因緣中即有四門。後七因緣",
    "T32n1668_001:0597c28": "中各具三門。云何為四。一者能化教法出興",
    "T32n1668_001:0597c29": "門。二者所化眾生分際門。三者出興作業善",
    "T32n1668_001:0598a01": "巧門。四者除遣諍論誹謗門。云何為三。謂前",
    "T32n1668_001:0598a02": "三門。今當舉相隨次別釋。因緣總相者。總",
    "T32n1668_001:0598a03": "舉能化教法出興門。謂為八種根本總體",
    "T32n1668_001:0598a04": "作正因緣。故言因緣總。為二十四種分離",
    "T32n1668_001:0598a05": "別相作正因緣。故言因緣相。三十二種總別",
    "T32n1668_001:0598a06": "法相。立義分中自當顯說。為令眾生者。總",
    "T32n1668_001:0598a07": "舉所化眾生分際門。謂攝邪定聚十億八萬",
    "T32n1668_001:0598a08": "六千種眾生。不定聚三十種眾生。正定聚一",
    "T32n1668_001:0598a09": "百二十種眾生故。離一切苦得究竟樂者。總",
    "T32n1668_001:0598a10": "舉出興作業善巧門。謂緣三聚而為境界。",
    "T32n1668_001:0598a11": "宣說開示妙法要者。欲令一切無量眾生。",
    "T32n1668_001:0598a12": "遠離生滅無常之苦。獲得根本總相之樂",
    "T32n1668_001:0598a13": "故。非求世間名利恭敬故者。總舉除遣諍論",
    "T32n1668_001:0598a14": "誹謗門。謂愚眾生作如是疑。馬鳴菩薩居",
    "T32n1668_001:0598a15": "位不動地未及法雲地。而緣上地諸菩",
    "T32n1668_001:0598a16": "薩等。為其所化之境界者。唯顯自殊勝。為",
    "T32n1668_001:0598a17": "求名利等。有其虛言無有實義。豈下地菩",
    "T32n1668_001:0598a18": "薩應得教化上地菩薩。是故馬鳴為遣如",
    "T32n1668_001:0598a19": "是不信疑故。自通而言。我久遠劫成正覺",
    "T32n1668_001:0598a20": "訖。而助教化利益群生。為滿本願故權",
    "T32n1668_001:0598a21": "示藍修位。非謂欲求名利等故作如是",
    "T32n1668_001:0598a22": "說。已說初因緣。第二因緣言解釋如來根本",
    "T32n1668_001:0598a23": "之義者。總舉能化教法出興門。謂是因緣",
    "T32n1668_001:0598a24": "能為顯示正義對治邪執。作正因緣故。言",
    "T32n1668_001:0598a25": "如來根本之義。所以者何。十方三世一切如",
    "T32n1668_001:0598a26": "來。無有一佛不為根本一心二門七種對",
    "T32n1668_001:0598a27": "治成正覺故。令諸眾生者。總舉所化眾生",
    "T32n1668_001:0598a28": "分際門。謂攝十億八萬六千種邪定聚眾生",
    "T32n1668_001:0598a29": "故。正解不謬故者。總舉出興作業善巧門。謂",
    "T32n1668_001:0598b01": "緣邪定聚狂亂眾生而為境界。宣說開演",
    "T32n1668_001:0598b02": "顯示正義對治邪執甚深法者。正恒沙之謬",
    "T32n1668_001:0598b03": "邪解。摧塵數之逆亂見。斷除其闡提不信",
    "T32n1668_001:0598b04": "障。而為令趣入於十信大道故。已說第",
    "T32n1668_001:0598b05": "二因緣。第三因緣為分別發趣道相作正因",
    "T32n1668_001:0598b06": "緣。是名為能化教法出興門。謂三種發心。善",
    "T32n1668_001:0598b07": "根成就眾生者。總舉所化眾生分際門。謂攝",
    "T32n1668_001:0598b08": "上品十信三品十解三品十行三品十向三品",
    "T32n1668_001:0598b09": "十地諸眾生故。於摩訶衍法堪任不退信心",
    "T32n1668_001:0598b10": "故者。總舉出興作業善巧門。謂緣二聚眾",
    "T32n1668_001:0598b11": "生而為境界。宣說開示三發心者。為令",
    "T32n1668_001:0598b12": "超過自分獲得勝進故。已說第三因緣。第",
    "T32n1668_001:0598b13": "四因緣為修行信心分四種信心四種修行",
    "T32n1668_001:0598b14": "作正因緣。是名為能化教法出興門。善根微",
    "T32n1668_001:0598b15": "少眾生者。總舉所化眾生分際門。謂攝得",
    "T32n1668_001:0598b16": "十信位前五心中品眾生故。已得前五故。",
    "T32n1668_001:0598b17": "非都無善根名言微少。未得後五故不",
    "T32n1668_001:0598b18": "能具足。不名成就。修習信心故者。總舉出",
    "T32n1668_001:0598b19": "興作業善巧門。謂能為令成就後五信心",
    "T32n1668_001:0598b20": "故。已說第四因緣。第五因緣為修行信心分",
    "T32n1668_001:0598b21": "進門之終。復次若人雖修行信心乃至得免",
    "T32n1668_001:0598b22": "諸障善根增長故作正因緣。是名為能化",
    "T32n1668_001:0598b23": "教法出興門。此中眾生攝得十信位初心下",
    "T32n1668_001:0598b24": "品眾生故。是名為所化眾生分際門。消惡",
    "T32n1668_001:0598b25": "業障等者。總舉出興作業善巧門。謂示禮拜",
    "T32n1668_001:0598b26": "懺悔等方便。而為消除種種業障海故。已",
    "T32n1668_001:0598b27": "說第五因緣。第六因緣言修習止觀者。總",
    "T32n1668_001:0598b28": "舉能化教法出興門。謂為修行信心分修行",
    "T32n1668_001:0598b29": "止觀門作正因緣故。凡夫二乘者。總舉所",
    "T32n1668_001:0598c01": "化眾生分際門。謂攝得十信位二心下品眾",
    "T32n1668_001:0598c02": "生。邪定聚攝一切二乘故。對治心過者。總",
    "T32n1668_001:0598c03": "舉出興作業善巧門。謂以兩輪通為對",
    "T32n1668_001:0598c04": "治凡夫二乘見執過失故。已說第六因緣。第",
    "T32n1668_001:0598c05": "七因緣為修行信心分之終。復次眾生初學",
    "T32n1668_001:0598c06": "是法乃至畢竟得生住正定聚故作正因",
    "T32n1668_001:0598c07": "緣。是名為能化教法出興門。此中眾生攝",
    "T32n1668_001:0598c08": "得十信位前四心。更不能勝進下品眾",
    "T32n1668_001:0598c09": "生。謂住是世界信心成就極怖畏故。是名",
    "T32n1668_001:0598c10": "為所化眾生分際門。必定不退信心故者。總",
    "T32n1668_001:0598c11": "舉出興作業善巧門。謂以勝緣力而為安",
    "T32n1668_001:0598c12": "立正定聚故。已說第七因緣。第八因緣為",
    "T32n1668_001:0598c13": "勸修利益分作正因緣。是名為能化教法出",
    "T32n1668_001:0598c14": "興門。此中眾生攝十億八萬六千種邪定聚",
    "T32n1668_001:0598c15": "諸眾生故。是名為所化眾生分際門。為示利",
    "T32n1668_001:0598c16": "益勸修行故者。總舉出興作業善巧門。謂為",
    "T32n1668_001:0598c17": "欲令宣說功德增長欲樂。顯示過患覺",
    "T32n1668_001:0598c18": "悟厭離故。已說第八因緣。一切諸教法皆",
    "T32n1668_001:0598c19": "盡於立義分。一切諸所化之機皆盡於初因",
    "T32n1668_001:0598c20": "緣分。何故開三分而別釋。立七因緣而散",
    "T32n1668_001:0598c21": "說耶。為欲顯示利鈍廣略總別不同故。何",
    "T32n1668_001:0598c22": "故二乘人重取於四處。為欲顯示二乘眾",
    "T32n1668_001:0598c23": "生下劣狹少。發菩提心向無上道。甚極切難",
    "T32n1668_001:0598c24": "超過於餘類眾生故。何故所餘邪定眾生唯",
    "T32n1668_001:0598c25": "取於三處。為欲顯示所餘眾生形於二",
    "T32n1668_001:0598c26": "乘輕其過失故。何故不定人別取三品耶。",
    "T32n1668_001:0598c27": "為欲顯示不定眾生微薄暗鈍。發決定心",
    "T32n1668_001:0598c28": "向無上道。甚極切難超過於正定眾生故。",
    "T32n1668_001:0598c29": "何故正定人不別三品通總攝耶。為欲顯",
    "T32n1668_001:0599a01": "示正定眾生形於不定輕其過失故。有何",
    "T32n1668_001:0599a02": "因緣不增不減唯立八種。何故次第如是",
    "T32n1668_001:0599a03": "頌曰。",
    "T32n1668_001:0599a04": "　總攝大總地　　八十因緣故",
    "T32n1668_001:0599a05": "　修行轉勝法　　次第如是故",
    "T32n1668_001:0599a06": "論曰。馬鳴菩薩十萬嗢陀南大總地論中。總",
    "T32n1668_001:0599a07": "立八十因緣。以為論緣由。今此論中八種因",
    "T32n1668_001:0599a08": "緣。各攝彼論十種因緣。故不增減唯立八",
    "T32n1668_001:0599a09": "種。由是義故言如是等。等字總攝彼八十",
    "T32n1668_001:0599a10": "故。因緣次第行法法爾故。謂除闡提不信障",
    "T32n1668_001:0599a11": "得十信心。除著我障得十住心。除畏苦障",
    "T32n1668_001:0599a12": "得十行心。除捨離障得十向心。斷異生性",
    "T32n1668_001:0599a13": "等十種障證歡喜等十種地故。",
    "T32n1668_001:0599a14": "已說八因緣。次說四種根。本曰。",
    "T32n1668_001:0599a15": "問曰。修多羅中具有此法。何須重說。答曰。",
    "T32n1668_001:0599a16": "修多羅中雖有此法。以眾生根行不等。受",
    "T32n1668_001:0599a17": "解緣別。所謂如來在世時眾生利根。能說",
    "T32n1668_001:0599a18": "之人色心業勝。圓音一演異類等解。則不須",
    "T32n1668_001:0599a19": "論。若如來滅後。或有眾生能以自力廣聞",
    "T32n1668_001:0599a20": "而取解者。或有眾生亦以自力少聞而多",
    "T32n1668_001:0599a21": "解者。或有眾生無自心力。因於廣論而得",
    "T32n1668_001:0599a22": "解者。自有眾生復以廣論文多為煩。心樂",
    "T32n1668_001:0599a23": "總持少文而攝多義能取解者。如是此論",
    "T32n1668_001:0599a24": "為欲總攝如來廣大深法無邊義故。應說",
    "T32n1668_001:0599a25": "此論。",
    "T32n1668_001:0599a26": "論曰。此文中有二門。云何為二。一者所說",
    "T32n1668_001:0599a27": "無異難問門。二者舉時分位決疑門。問曰。修",
    "T32n1668_001:0599a28": "多羅中具有此法何須重說者。則是難問",
    "T32n1668_001:0599a29": "門。謂光明大覺等一百契經中。開示一切無",
    "T32n1668_001:0599b01": "量法藏。隨機根量攝取利益無所闕失。中",
    "T32n1668_001:0599b02": "士何用煩造此論。重傳彼法更無加顯力。",
    "T32n1668_001:0599b03": "今造此論重說彼法者。頗不求稱讚等",
    "T32n1668_001:0599b04": "事耶。畢竟尊信不盡其理。是名為所說無",
    "T32n1668_001:0599b05": "異難問門。答曰。修多羅中雖有此法以眾",
    "T32n1668_001:0599b06": "生根行不等受解緣別者。總舉決疑門。所謂",
    "T32n1668_001:0599b07": "馬鳴自通而言。三世諸佛一切教理。自然常",
    "T32n1668_001:0599b08": "住一味平等。無有移轉無有起滅。是故雖",
    "T32n1668_001:0599b09": "題榜差別翰牘不同。而其教法唯是一味唯",
    "T32n1668_001:0599b10": "是平等。或不分或不別。然而眾生根性差別",
    "T32n1668_001:0599b11": "利鈍不等。心行差別廣略不同。既所化之機",
    "T32n1668_001:0599b12": "異。能化之人不能自同。令受教法名字各",
    "T32n1668_001:0599b13": "別。令解文義因緣各別。謂或有眾生依佛",
    "T32n1668_001:0599b14": "伽陀修梨毘羅而得解者。或有眾生依菩",
    "T32n1668_001:0599b15": "薩遮陀尸修梨毘羅方得解者。故為是人",
    "T32n1668_001:0599b16": "當須造論。復次如來在世時所化清淨。能化",
    "T32n1668_001:0599b17": "圓滿八萬四千種色四種心遍智十種作業",
    "T32n1668_001:0599b18": "十種殊勝。六十八梵圓八十八妙音。無有前",
    "T32n1668_001:0599b19": "後一時敷演。無量無邊種種異類。或有眾",
    "T32n1668_001:0599b20": "生見佛妙色而得解者。或有眾生思惟佛",
    "T32n1668_001:0599b21": "心品而得解者。或有眾生觀察如來十業",
    "T32n1668_001:0599b22": "十勝而得解者。或有眾生聽聞佛梵圓妙",
    "T32n1668_001:0599b23": "音而得解者。如是平等明了通達則不須",
    "T32n1668_001:0599b24": "論。若佛滅後所化雜亂能化少闕。經論機異",
    "T32n1668_001:0599b25": "廣略根別。根謂四種根。機謂三乘機。云何",
    "T32n1668_001:0599b26": "為四。一者廣自力根。二者略自力根。三者廣",
    "T32n1668_001:0599b27": "無力依他根。四者略無力依他根。如是四種",
    "T32n1668_001:0599b28": "根性中。初二是修多羅眾。後二是優婆提耶",
    "T32n1668_001:0599b29": "眾。何故因緣門中所化圓滿。根性門中所化",
    "T32n1668_001:0599c01": "微少。為欲顯示清淨僧那阿世耶無有邊",
    "T32n1668_001:0599c02": "際故。為欲顯示受教實行眾生之類有其",
    "T32n1668_001:0599c03": "分際故。以何因緣出興兩重廣略教法。其",
    "T32n1668_001:0599c04": "相云何。頌曰。",
    "T32n1668_001:0599c05": "　本願繫屬故　　出興此法門",
    "T32n1668_001:0599c06": "　楞伽王契經　　分明顯說故",
    "T32n1668_001:0599c07": "論曰。繫屬因緣之力故。出興兩重甚深法",
    "T32n1668_001:0599c08": "門。所以者何。於契經中明顯說故。所謂楞",
    "T32n1668_001:0599c09": "伽王契經中作如是說。爾時世尊告文殊師",
    "T32n1668_001:0599c10": "利言。我念過去無量劫海。於五百世忍辱",
    "T32n1668_001:0599c11": "仙人。在山林中專心修行小欲知足四聖眾",
    "T32n1668_001:0599c12": "種清淨之法。於時有一大蛇從山頂下。來",
    "T32n1668_001:0599c13": "詣我所聞我所誦。則投其體禮拜懺悔。投",
    "T32n1668_001:0599c14": "體已訖以頭攢地。區區作文而說偈言。",
    "T32n1668_001:0599c15": "　我過去世　　忍辱仙人　　住於此山",
    "T32n1668_001:0599c16": "　六時行道　　而一時瞋　　因緣力故",
    "T32n1668_001:0599c17": "　今得蛇身　　常受大苦　　若命終後",
    "T32n1668_001:0599c18": "　得人同分　　我當弟子　　隨汝修行",
    "T32n1668_001:0599c19": "　汝所讀誦　　常我所誦　　是故我今",
    "T32n1668_001:0599c20": "　發大慚愧",
    "T32n1668_001:0599c21": "說是偈已即便命終。後得人身則我弟子。",
    "T32n1668_001:0599c22": "爾時互相發願繫屬。謂作如是願。我若證",
    "T32n1668_001:0599c23": "無上道。宣說九十落叉廣說修多羅。利益",
    "T32n1668_001:0599c24": "意樂廣大眾生。宣說十落叉略說修多羅。",
    "T32n1668_001:0599c25": "利益意樂總持眾生。即我弟子作如是願。",
    "T32n1668_001:0599c26": "我當師滅後造作九十部廣說優婆薩提",
    "T32n1668_001:0599c27": "耶。利益意樂廣大眾生。造作十部略說優",
    "T32n1668_001:0599c28": "婆薩提耶。利益意樂總持眾生。以此因",
    "T32n1668_001:0599c29": "緣我今宣說諸契經海。以此因緣故。我滅",
    "T32n1668_001:0600a01": "度後我弟子現造作論教。",
    "T32n1668_001:0600a02": "已說因緣分。次說立義分。立義分中法門",
    "T32n1668_001:0600a03": "名字。其數幾有其相云何。頌曰。",
    "T32n1668_001:0600a04": "　有三十三種　　十六所入法",
    "T32n1668_001:0600a05": "　十六能入門　　及不二別故",
    "T32n1668_001:0600a06": "論曰。立義分中法門名數。總有三十三種差",
    "T32n1668_001:0600a07": "別。云何為三十三差別。所謂十六所入本法。",
    "T32n1668_001:0600a08": "十六能入門。及不二摩訶衍各差別故。何故",
    "T32n1668_001:0600a09": "摩訶衍成十六種。根本摩訶衍中開八種",
    "T32n1668_001:0600a10": "故。一心法界三大義中各開二種故。何故能",
    "T32n1668_001:0600a11": "入門成十六種。一心法界及三大義各二種",
    "T32n1668_001:0600a12": "故。或各開二種門故。是名為本數。",
    "T32n1668_001:0600a13": "已說法數。次當別釋。本曰。",
    "T32n1668_001:0600a14": "摩訶衍者總。說有二種。云何為二。一者法。",
    "T32n1668_001:0600a15": "二者義。所言法者謂眾生心。是心則攝一切",
    "T32n1668_001:0600a16": "世間法出世間法。依於此心顯示摩訶衍義。",
    "T32n1668_001:0600a17": "何以故。是心真如相。則示摩訶衍體故。是",
    "T32n1668_001:0600a18": "心生滅因緣相。能示摩訶衍自體相用故。所",
    "T32n1668_001:0600a19": "言義者即有三種。云何為三。一者體大。謂",
    "T32n1668_001:0600a20": "一切法真如平等不增不減故。二者相大。謂",
    "T32n1668_001:0600a21": "如來藏具足無量性功德故。三者用大。謂能",
    "T32n1668_001:0600a22": "生一切世間出世間善因果故。一切諸佛本",
    "T32n1668_001:0600a23": "所乘故。一切菩薩皆乘此法到如來地故。",
    "T32n1668_001:0600a24": "論曰。此文中有三門。云何為三。一者所入",
    "T32n1668_001:0600a25": "根本總體門。二者能依趣入別相門。三者通",
    "T32n1668_001:0600a26": "達軌則不動門。初二種門有其兩重。住思",
    "T32n1668_001:0600a27": "應觀。摩訶衍者總者。即是所入根本總體",
    "T32n1668_001:0600a28": "門。即是根本摩訶衍中有八差別。云何為",
    "T32n1668_001:0600a29": "八。一者一體一心摩訶衍。二者三自一心摩",
    "T32n1668_001:0600b01": "訶衍。三者無量無邊諸法差別不增不減體",
    "T32n1668_001:0600b02": "大摩訶衍。四者寂靜無雜一味平等不增不",
    "T32n1668_001:0600b03": "減體大摩訶衍。五者如來藏功德相大摩訶",
    "T32n1668_001:0600b04": "衍。六者具足性功德相大摩訶衍。七者能生",
    "T32n1668_001:0600b05": "一切世間因果用大摩訶衍。八者能生一切",
    "T32n1668_001:0600b06": "出世間善因果用大摩訶衍。是名為八。如是",
    "T32n1668_001:0600b07": "八種摩訶衍法。皆從能入建立其名。謂以",
    "T32n1668_001:0600b08": "一體一心。而為其門所趣入故。名為一體",
    "T32n1668_001:0600b09": "一心摩訶衍。乃至以能生一切出世間善因",
    "T32n1668_001:0600b10": "果用大。而為其門所趣入故。名為能生一",
    "T32n1668_001:0600b11": "切出世間善因果用大摩訶衍。譬如轉輪聖",
    "T32n1668_001:0600b12": "王。謂如輪王隨其輪相建立名字。摩訶",
    "T32n1668_001:0600b13": "衍法亦復如是。隨其門相建立名故。大覺",
    "T32n1668_001:0600b14": "契經中作如是說。佛告文殊師利言。諦聽",
    "T32n1668_001:0600b15": "諦聽善思念之。我當為汝分別開說八種",
    "T32n1668_001:0600b16": "身法。何等為八。一者一體趣入身法。二者三",
    "T32n1668_001:0600b17": "自趣入身法。三者諸法差別不增不減體大趣",
    "T32n1668_001:0600b18": "入身法。四者純淨一相無雜不增不減體大",
    "T32n1668_001:0600b19": "趣入身法。五者如來藏功德顯了大趣入身",
    "T32n1668_001:0600b20": "法。六者圓滿性功德顯了大趣入身法。七者",
    "T32n1668_001:0600b21": "出生世間因果自在無礙大趣入身法。八者",
    "T32n1668_001:0600b22": "出生出世間妙因果自在無礙大趣入身法。是",
    "T32n1668_001:0600b23": "名為八。乃至廣說。馬鳴菩薩正攝彼文。是故",
    "T32n1668_001:0600b24": "說言摩訶衍者總。此中總言。於兩處中是",
    "T32n1668_001:0600b25": "總體故。所謂望上及下臨故。大總地論中開",
    "T32n1668_001:0600b26": "八十門。廣釋根本摩訶衍法。今各攝十成",
    "T32n1668_001:0600b27": "一種故。唯立八法。由何義故有八應知。能",
    "T32n1668_001:0600b28": "入別相有八種故。所入總體有八應知。能",
    "T32n1668_001:0600b29": "入所入八種法相。勝劣廣狹其相云何。頌曰。",
    "T32n1668_001:0600c01": "　平等平等一　　皆無有別異",
    "T32n1668_001:0600c02": "　各攝諸法故　　然終不雜亂",
    "T32n1668_001:0600c03": "論曰。如是能所十六法相。遍滿遍滿平等平",
    "T32n1668_001:0600c04": "等。一味一相皆無差別。所以者何。各攝諸",
    "T32n1668_001:0600c05": "法畢竟盡故。若爾本末及與總別。皆悉渾",
    "T32n1668_001:0600c06": "同應雜亂耶。終其本末不相雜亂。其總",
    "T32n1668_001:0600c07": "別門初後不無。然各各別皆悉等量。故曰",
    "T32n1668_001:0600c08": "平等。非謂一法故稱平等。已說初重。第二",
    "T32n1668_001:0600c09": "重四種法中各具三門。云何為三。一者本法",
    "T32n1668_001:0600c10": "所依決定門。二者根本攝末分際門。三者建",
    "T32n1668_001:0600c11": "立二種摩訶衍門。所言法者謂眾生心者。即",
    "T32n1668_001:0600c12": "是本法所依決定門。今當須嗢拕南頌總",
    "T32n1668_001:0600c13": "持顯說。其相云何。頌曰。",
    "T32n1668_001:0600c14": "　眾謂四衍眾　　生謂四種生",
    "T32n1668_001:0600c15": "　是一法界藏　　遍於彼八處",
    "T32n1668_001:0600c16": "論曰。眾有四種。云何為四。一者一切如來",
    "T32n1668_001:0600c17": "眾。二者一切菩薩眾。三者一切聲聞眾。四者",
    "T32n1668_001:0600c18": "一切緣覺眾。是名為四眾。生有四種。云何",
    "T32n1668_001:0600c19": "為四。一者卵生。二者胎生。三者濕生。四者",
    "T32n1668_001:0600c20": "化生。是名為四生。過數故眾。受生故生。是",
    "T32n1668_001:0600c21": "一法界心。彼八處中周遍圓滿。不可分析",
    "T32n1668_001:0600c22": "不可離散。唯是一體唯是一相。以四種眾",
    "T32n1668_001:0600c23": "攝諸聖盡。以四種生攝諸凡盡。馬鳴論師",
    "T32n1668_001:0600c24": "為顯一心廣大圓滿。名為眾生。順理契經中",
    "T32n1668_001:0600c25": "作如是說。爾時世尊放大光明顯神力已。",
    "T32n1668_001:0600c26": "告佛子言。諦聽諦聽善思念之。我當為汝",
    "T32n1668_001:0600c27": "分別解說一法界藏。善男子。一法界藏者。",
    "T32n1668_001:0600c28": "所謂遍於諸如來眾諸菩薩眾諸聲聞眾諸",
    "T32n1668_001:0600c29": "緣覺眾及諸異生。無所不通。無所不至無",
    "T32n1668_001:0601a01": "所不當。是故名為一法界藏。今攝此文故",
    "T32n1668_001:0601a02": "名眾生。馬鳴菩薩六萬嗢拕南本藏論中。",
    "T32n1668_001:0601a03": "開十種門別釋散說。今略攝故唯言眾生。",
    "T32n1668_001:0601a04": "已說本法所依決定門。是心即攝一切世間",
    "T32n1668_001:0601a05": "法出世間法者。即是根本攝末分際門。其相",
    "T32n1668_001:0601a06": "云何。頌曰。",
    "T32n1668_001:0601a07": "　是一法界心　　總攝二種門",
    "T32n1668_001:0601a08": "　名攝世出世　　作法界名法",
    "T32n1668_001:0601a09": "論曰。一法界心總攝一切生滅門法。是故",
    "T32n1668_001:0601a10": "名為攝世間法。總攝一切真如門法。是故",
    "T32n1668_001:0601a11": "名攝出世間法。皆作法界故名為法。自體",
    "T32n1668_001:0601a12": "契經中作如是說。廣大神王即攝一切種種",
    "T32n1668_001:0601a13": "無明。一切種種染法。一切種種淨白品法。",
    "T32n1668_001:0601a14": "又攝一切清淨法。一切無礙法。一切解脫法。",
    "T32n1668_001:0601a15": "一切絕離法。一切滿足法。一切寂靜法。而",
    "T32n1668_001:0601a16": "廣大神王非世間法非出世間法。今攝此",
    "T32n1668_001:0601a17": "文故名為攝。馬鳴菩薩八萬嗢拕南歸宗論",
    "T32n1668_001:0601a18": "中。開二十門分明顯說。此中略故如是而",
    "T32n1668_001:0601a19": "已。已說根本攝末分際門。依於此心顯示摩",
    "T32n1668_001:0601a20": "訶衍義等者。即是建立二種摩訶衍門。其相",
    "T32n1668_001:0601a21": "云何。頌曰。",
    "T32n1668_001:0601a22": "　總標二種門　　言依於此心",
    "T32n1668_001:0601a23": "　總標二本法　　顯示摩訶衍",
    "T32n1668_001:0601a24": "論曰。總標能入二種門故。言依於此心。總",
    "T32n1668_001:0601a25": "標所入二種法故。言顯示摩訶衍義。云何",
    "T32n1668_001:0601a26": "為二門。一者心真如門。二者心生滅門。云何",
    "T32n1668_001:0601a27": "為二本法。一者一體摩訶衍。二者自體自",
    "T32n1668_001:0601a28": "相自用摩訶衍。如是所入二種本法。或從能",
    "T32n1668_001:0601a29": "入建立其名。所謂以真如體。而為其門",
    "T32n1668_001:0601b01": "所趣入故。名言為體。以自相本覺心。而",
    "T32n1668_001:0601b02": "為其門所趣入故。名言為自。由能入門二",
    "T32n1668_001:0601b03": "種別故。所入本法有二應知。何以故者。即",
    "T32n1668_001:0601b04": "請問辭。謂由何義。依於此心句中具二種",
    "T32n1668_001:0601b05": "門。顯示摩訶衍義句中具二種本法者焉。答",
    "T32n1668_001:0601b06": "曰。作一法界心真如門。即顯示一體摩訶",
    "T32n1668_001:0601b07": "衍法。作一法界心生滅門。能示自體自相",
    "T32n1668_001:0601b08": "自用摩訶衍法。由此義故。當知各具二門",
    "T32n1668_001:0601b09": "二法。大覺契經中作如是說。復次文殊師",
    "T32n1668_001:0601b10": "利。有二種法。甚深微妙不可思議。何等為",
    "T32n1668_001:0601b11": "二。一者體相平等摩訶衍。二者自相自然摩",
    "T32n1668_001:0601b12": "訶衍。若欲證得是二種法。當行二門。何等",
    "T32n1668_001:0601b13": "為二。一者無斷無縛門。二者有斷有縛門。乃",
    "T32n1668_001:0601b14": "至廣說。今攝此文作如是說。大總地中開",
    "T32n1668_001:0601b15": "八種門分明散說。已說建立二種摩訶衍門。",
    "T32n1668_001:0601b16": "三大義中各略初二門立後一門。馬鳴菩薩",
    "T32n1668_001:0601b17": "本趣意樂。舉後攝初中故如是而已。復次",
    "T32n1668_001:0601b18": "比來次第分明顯了故。以上二頌本流應",
    "T32n1668_001:0601b19": "至於此。一者體大者。總標所入二種本",
    "T32n1668_001:0601b20": "法。云何為二。一者無量無邊諸法差別不增",
    "T32n1668_001:0601b21": "不減摩訶衍。二者寂靜無雜一味平等不增不",
    "T32n1668_001:0601b22": "減摩訶衍。謂一切法真如平等不增不減故",
    "T32n1668_001:0601b23": "者。總標能入二種別門。云何為二。所謂如",
    "T32n1668_001:0601b24": "本法名門亦爾故。二者相大者。總標所入二",
    "T32n1668_001:0601b25": "種本法。云何為二。一者如來藏功德摩訶衍。",
    "T32n1668_001:0601b26": "二者具足性功德摩訶衍。謂如來藏具足無",
    "T32n1668_001:0601b27": "量性功德故者。總標能入二種別門。云何",
    "T32n1668_001:0601b28": "為二。所謂如本法名門亦爾故。三者用大",
    "T32n1668_001:0601b29": "者。總標所入二種本法。云何為二。一者能",
    "T32n1668_001:0601c01": "生一切世間因果摩訶衍。二者能生一切出",
    "T32n1668_001:0601c02": "世間善因果摩訶衍。謂能生一切世間出世",
    "T32n1668_001:0601c03": "間善因果故者。總標能入二種別門。云何為",
    "T32n1668_001:0601c04": "二。所謂如本法名門亦爾故。三種大義別",
    "T32n1668_001:0601c05": "別分釋。如總地論本地品中分明顯說。何故",
    "T32n1668_001:0601c06": "不二摩訶衍法無因緣耶。是法極妙甚深獨",
    "T32n1668_001:0601c07": "尊。離機根故。何故離機根。無機根故。",
    "T32n1668_001:0601c08": "何須建立。非建立故。是摩訶衍法諸佛所",
    "T32n1668_001:0601c09": "得耶。能得於諸佛。諸佛得不故。菩薩二乘一",
    "T32n1668_001:0601c10": "切異生亦復如是。性德圓滿海是焉。所以者",
    "T32n1668_001:0601c11": "何。離機根故。離教說故。何故八種本法",
    "T32n1668_001:0601c12": "從因緣起。應於機故。順於說故。何故應",
    "T32n1668_001:0601c13": "機。有機根故。如是八種本法諸佛所得",
    "T32n1668_001:0601c14": "耶。諸佛所得。於諸佛得不故。菩薩二乘一",
    "T32n1668_001:0601c15": "切異生亦復如是。修行種因海是焉。所以者",
    "T32n1668_001:0601c16": "何。有機根故。有教說故。何故依真如門",
    "T32n1668_001:0601c17": "所趣入之摩訶衍法唯立體名。依生滅門",
    "T32n1668_001:0601c18": "所趣入之摩訶衍法立自名耶。真如門中",
    "T32n1668_001:0601c19": "無他相故。生滅門中有他相故。他謂一切",
    "T32n1668_001:0601c20": "不善品法。自謂一切清淨品法。若所對治他",
    "T32n1668_001:0601c21": "無。能對治自無故。唯言體不說自焉。若所",
    "T32n1668_001:0601c22": "對治他有。能對治自有。故名言自不唯體",
    "T32n1668_001:0601c23": "焉。復次為欲顯示一法界體平等平等無有",
    "T32n1668_001:0601c24": "其私。無量性德自然本有非得他力故。復",
    "T32n1668_001:0601c25": "次隨宜安立。無有定故。何故別說門中。一",
    "T32n1668_001:0601c26": "心別為一三大總為一。而等同各詮二摩訶",
    "T32n1668_001:0601c27": "衍。三大義合。方應得詮二摩訶衍。大義之",
    "T32n1668_001:0601c28": "名通於三種。故總為一義。無別意趣。今所",
    "T32n1668_001:0601c29": "開示十六法門。勝劣廣狹其相云何。頌曰。",
    "T32n1668_001:0602a01": "　平等平等一　　皆無有別異",
    "T32n1668_001:0602a02": "　各攝諸法故　　然終不雜亂",
    "T32n1668_001:0602a03": "論曰。能入所入十六法門。圓滿圓滿平等平",
    "T32n1668_001:0602a04": "等。周遍法界無有差別。所以者何。各攝諸",
    "T32n1668_001:0602a05": "法畢竟盡故。然終不雜本末能所。已說總",
    "T32n1668_001:0602a06": "別二門。一切諸佛本所乘故一切菩薩皆乘",
    "T32n1668_001:0602a07": "此法到如來地故者。即是通達軌則不動",
    "T32n1668_001:0602a08": "門。謂微塵數過去諸佛。微塵數現在諸佛。微",
    "T32n1668_001:0602a09": "塵數未來諸佛。皆悉乘此三十二種。甚深安",
    "T32n1668_001:0602a10": "車。達於清淨無上地故。十方三世一切菩薩",
    "T32n1668_001:0602a11": "亦復如是。此中菩薩言通取三聚一切眾",
    "T32n1668_001:0602a12": "生。所以者何。無有眾生而不通達如來",
    "T32n1668_001:0602a13": "地故。",
    "T32n1668_001:0602a14": "釋摩訶衍論卷第一"
}