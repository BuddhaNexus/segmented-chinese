{
    "X82n1571_096:0555c05": "五燈全書卷第九十六",
    "X82n1571_096:0555c07": "京都聖感禪寺住持(臣)僧 (超永) 編輯",
    "X82n1571_096:0555c08": "京都古華嚴寺住持(臣)僧 (超揆) 較閱 進",
    "X82n1571_096:0555c09": "呈",
    "X82n1571_096:0555c10": "  臨濟宗",
    "X82n1571_096:0555c11": "   南嶽下三十六世隨錄",
    "X82n1571_096:0555c12": "金陵橫山同菴潤禪師[0555c12] 上堂。以拂子。畫○○○○○。",
    "X82n1571_096:0555c13": "一二三四五。金木水火土。常在五形中。五形中莫&#x89A9;。",
    "X82n1571_096:0555c14": "報君知休莽鹵。捉敗&#x8657;空仔細看。五五原來二十五",
    "X82n1571_096:0555c15": " 上堂。一二三四五。任君顛倒數。五四三二一。從頭",
    "X82n1571_096:0555c16": "數不徹。數得徹。休狼藉。放過長沙老大蟲。只恐蝦&#x87C7;",
    "X82n1571_096:0555c17": "吞&#x5374;月 示眾。個事猶如立戰同。當陽一著好施功。",
    "X82n1571_096:0555c18": "若還不聽將軍令。向外安排總是空。空即不無。且道",
    "X82n1571_096:0555c19": "將軍令。汝作麼生聽。以拄杖卓一卓曰。不得動著。動",
    "X82n1571_096:0555c20": "著即禍生 示眾。風敲翠竹。露滴荷香。西來祖意如",
    "X82n1571_096:0555c21": "何說。一番雨過一番&#x51C9; 問。如何是道。師曰。此去金",
    "X82n1571_096:0555c22": "陵一百里。曰如何是道中人。師曰。驢駝馬載 問如",
    "X82n1571_096:0555c23": "何是佛。師曰。花放寒巖 問。借和尚金剛王寶&#x5292;看。",
    "X82n1571_096:0555c24": "師曰。照顧性命。僧擬議。師曰。髑髏墮也 問。如何是",
    "X82n1571_096:0556a01": "善知識眼。師曰。一切不見。曰人人皆見。為甚麼善知",
    "X82n1571_096:0556a02": "識不見。師曰。你猶在門外 問。如何是本來面目。師",
    "X82n1571_096:0556a03": "曰。雪消山露骨。曰意旨如何。師曰。水滴石流香(南音言嗣)。",
    "X82n1571_096:0556a04": "金陵蔣山佛國樗菴學禪師[0556a04] 示眾。舉道吾因趙州來。",
    "X82n1571_096:0556a05": "著豹皮&#x88E9;。把吉撩棒。在三門前。見州來。便高聲唱喏",
    "X82n1571_096:0556a06": "而立。州曰。小心祇候著。吾又唱喏一聲而去。師曰。這",
    "X82n1571_096:0556a07": "兩個漢。大似無孔笛。撞著氈拍板。五音六律。太煞分",
    "X82n1571_096:0556a08": "明。惜乎當時少個知音。且道即今還有分別者麼。以",
    "X82n1571_096:0556a09": "拂子擊几一下曰。子期子期(南音言嗣)。",
    "X82n1571_096:0556a10": "朗公居士吳顯[0556a10] 長洲人。初參靈隱禮。禮問。有甚疑處。",
    "X82n1571_096:0556a11": "遠來參謁。士曰。狂心未歇。歇即菩提。請問和尚歇在",
    "X82n1571_096:0556a12": "甚處禮曰。&#x6B35;&#x6B35;去你葛藤。士無語。參半載。無所入。後",
    "X82n1571_096:0556a13": "禁足北菴。一夕坐香次。聞甌響有省 頌殃崛產難",
    "X82n1571_096:0556a14": "曰。腦後白雲閒片片。眉端春色甚迢迢。不知討甚閒",
    "X82n1571_096:0556a15": "家具。平地無端喫一交 頌女子出定曰。春睡沈沈",
    "X82n1571_096:0556a16": "&#x5374;正濃。不知黃鳥罵東風。醒來謾揭羅幃看。隱隱&#x7255;",
    "X82n1571_096:0556a17": "紗亂落紅(印象詮嗣)。",
    "X82n1571_096:0556a18": "繡水雨嵩霙禪師[0556a18] 問丹霞訪龐公。靈照放下籃。意旨",
    "X82n1571_096:0556a19": "如何。師曰。啞子傳來信。聾人滿耳聞。曰丹霞問龐公",
    "X82n1571_096:0556a20": "在否。照&#x64D5;籃而去。又作麼生。師曰。誰家別院池塘裏。",
    "X82n1571_096:0556a21": "一對鴛鴦&#x7575;不成(商予啟嗣)。",
    "X82n1571_096:0556a22": "興國上一乘禪師[0556a22] 參多福啟。一日求入室。啟曰。上無",
    "X82n1571_096:0556a23": "片瓦。下無卓錐。喚甚麼作室。師仰面四顧曰。蒼天蒼",
    "X82n1571_096:0556a24": "天。啟曰。阿誰&#x544C;苦。師曰。不是師貧連子苦。只緣家富",
    "X82n1571_096:0556b01": "小兒嬌。又問。多年失親近。今日乞麤拳。啟曰。老僧沒",
    "X82n1571_096:0556b02": "氣力。師曰。慈悲太煞。啟惡發曰。脫空妄語漢。何處見",
    "X82n1571_096:0556b03": "得來。師曰。早晨喫粥。而今又餓。啟曰。飯袋子出去。師",
    "X82n1571_096:0556b04": "曰。歇歇進來問訊和尚(商予啟嗣)。",
    "X82n1571_096:0556b05": "蘇州朱茂苑居士[0556b05] 產時母夢明月射腹。驚覺乃娩。長",
    "X82n1571_096:0556b06": "成。信向宗門。參扣諸方。一日聞鐘有省。述偈曰。偶寓",
    "X82n1571_096:0556b07": "平江道院東。諸方禪客喜相逢。十年切切求開示。不",
    "X82n1571_096:0556b08": "若親聞一擊鐘 丹霞燒木佛頌曰。木佛燒來禦禁",
    "X82n1571_096:0556b09": "寒。何須特地起疑端。可憐院主親遭毒。墮落鬚眉不",
    "X82n1571_096:0556b10": "自瞞 世尊初生頌曰。錦衣公子舞鞦韆。賣弄風流",
    "X82n1571_096:0556b11": "逞少年。添得黃鸝鳴翠柳。十分春色播人前(忍可持嗣)。",
    "X82n1571_096:0556b12": "丹徒正覺尼佛機元禪師[0556b12] 竹篦子頌曰。拈起吹毛&#x5292;。",
    "X82n1571_096:0556b13": "魔佛皆膽戰。擬議問如何。雷聲轟閃電 趙州勘婆",
    "X82n1571_096:0556b14": "子頌曰。勘破婆子。公案兩重。山崩地裂。杲日當空",
    "X82n1571_096:0556b15": " 臨濟見僧入門便喝頌曰。鐵牛踏破澄潭月。石虎巖",
    "X82n1571_096:0556b16": "前吼不徹。黑漆崑崙沒處藏。百獸聞之皆腦裂(中璞如嗣)。",
    "X82n1571_096:0556b17": "順天報成起聖仁禪師[0556b17] 上堂。身瘦面皮黃。都緣為事",
    "X82n1571_096:0556b18": "忙。昨朝親入市。今日又陞堂。擬唱雲門曲。猶疑不合",
    "X82n1571_096:0556b19": "腔。勞煩拄杖子。代我為敷揚。連卓拄杖 上堂。今日",
    "X82n1571_096:0556b20": "開爐。柴炭俱無。掃除靈解。蕩滌真如。本無故舊。那有",
    "X82n1571_096:0556b21": "親&#x758E;。饑餐渴飲。真實工夫。冷&#x7070;爆出黃金豆。笑殺西",
    "X82n1571_096:0556b22": "來碧眼胡 上堂。直說曲說。讚說毀說。識者是醍醐。",
    "X82n1571_096:0556b23": "不識是毒藥。毒藥醍醐。一并拈&#x5374;。要識楊岐驢。只有",
    "X82n1571_096:0556b24": "三隻&#x811A;(桂昌銳嗣)。",
    "X82n1571_096:0556c01": "桐城慧山清泉大宜卓禪師[0556c01] 解制上堂。住不用錐。去",
    "X82n1571_096:0556c02": "不用&#x920E;。不住不去。&#x920E;錐甚利。內中還有知痛癢者麼。",
    "X82n1571_096:0556c03": "眾無對。師復曰。饒君走遍天涯路。盡在山僧拄杖頭",
    "X82n1571_096:0556c04": " 仲春小參。春風和暖。日長夜短。青山依舊青。乾坤",
    "X82n1571_096:0556c05": "依舊轉。山僧拄杖頭。今古何曾免。謹白參元人。道不",
    "X82n1571_096:0556c06": "遠人人自遠。卓拄杖一下曰。這裏不是(十洲瀛嗣)。",
    "X82n1571_096:0556c07": "京都大悲燈巖德禪師[0556c07] 江南常熟朱氏子。師生時。香",
    "X82n1571_096:0556c08": "光滿室。四歲。便解趺坐念佛。十歲。父歿。偶至城西地",
    "X82n1571_096:0556c09": "藏。見壁上地獄形相。生恐怖心。欲出家。母許之。象游",
    "X82n1571_096:0556c10": "逵。為之剃染。一日讀楞嚴。至阿難此非汝心處。頓起",
    "X82n1571_096:0556c11": "疑意。三年乃有所會。後興福定。以主人公話相詰。益",
    "X82n1571_096:0556c12": "自奮力研究。歷參吳下知識。俱不契旨。圓戒畢。省從",
    "X82n1571_096:0556c13": "兄于蒲邑。道出京師。途次遭&#x6527;。疑情冰釋。適定住都",
    "X82n1571_096:0556c14": "門鐵佛。師詣之。定曰。幾年不相見。此事又如何。師曰。",
    "X82n1571_096:0556c15": "鼻孔依然向下垂。定曰。那裏見得。師曰。特來禮拜和",
    "X82n1571_096:0556c16": "尚。是夕。師陳所見。痛棒打出。如是者三。一日入方丈。",
    "X82n1571_096:0556c17": "纔開口。便打。當下若脫千觔擔子相似。禮拜便出。受",
    "X82n1571_096:0556c18": "囑後。初住虞之破山。復入都。住大悲廣泉諸剎 上",
    "X82n1571_096:0556c19": "堂。舉僧問趙州。如何是祖師西來意。州曰庭前柏樹",
    "X82n1571_096:0556c20": "子。僧曰和尚莫將境示人。州曰我不將境示人。僧曰",
    "X82n1571_096:0556c21": "如何祖師西來意。州曰庭前柏樹子。師曰。若言心境",
    "X82n1571_096:0556c22": "一如。好與這僧一坑埋&#x5374;。若言信手拈來。毀謗趙州",
    "X82n1571_096:0556c23": "更甚。畢竟如何是祖師西來意。庭前柏樹子 夏日",
    "X82n1571_096:0556c24": "上堂。舉洞山因僧問。寒暑到來如何迴避。山曰何不",
    "X82n1571_096:0557a01": "向無寒暑處去。曰如何是無寒暑處。山曰寒時寒殺",
    "X82n1571_096:0557a02": "闍黎。熱時熱殺闍黎。師曰。轉功就位。轉位就功。融通",
    "X82n1571_096:0557a03": "妙&#x53F6;。不犯離微。自是洞上宗風。只如寒時寒殺。熱時",
    "X82n1571_096:0557a04": "熱殺。又作麼生回互。不見道。太陽門下日日三秋。明",
    "X82n1571_096:0557a05": "月堂前時時九夏 師誕上堂。天地同根。萬物一體。",
    "X82n1571_096:0557a06": "至哉斯言。急須會取。驀拈拄杖曰。既是萬物一體。且",
    "X82n1571_096:0557a07": "道。拄杖子與山僧。是一是二。若道是一。山僧是山僧。",
    "X82n1571_096:0557a08": "拄杖是拄杖。何曾是一。若道是二。山僧屬羊。拄杖子",
    "X82n1571_096:0557a09": "又屬個甚麼。&#x5374;喚作二。向這裏道得諦當。不妨與從",
    "X82n1571_096:0557a10": "上佛祖。把手同行。若道不得。你有拄杖子。我與你拄",
    "X82n1571_096:0557a11": "杖子。你無拄杖子。我奪&#x5374;你拄杖子。速道速道 因",
    "X82n1571_096:0557a12": "事小參。盡大地是個火坑。得何三昧。不被燒&#x5374;。遂目",
    "X82n1571_096:0557a13": "左右曰。看看。個個肉綻皮穿去也。若是個漢。但向世",
    "X82n1571_096:0557a14": "間一切榮名利養。人我是非。&#x9B2C;諍堅固處。一椎擊破。",
    "X82n1571_096:0557a15": "&#x8657;空粉碎。大地平沈。正恁麼時。且道。火坑在甚麼處。",
    "X82n1571_096:0557a16": "良久曰。再犯不容 上堂。舉臨濟會下兩堂首座同",
    "X82n1571_096:0557a17": "時下喝。僧問還有賓主也無。濟曰賓主歷然。師曰。兩",
    "X82n1571_096:0557a18": "家總不用喝。亦復賓主歷然。且道。阿誰證明。良久曰。",
    "X82n1571_096:0557a19": "照顧眉毛 冬至上堂。朝來忽報一陽生。逆旅何人",
    "X82n1571_096:0557a20": "不動情。只有殘僧&#x8EAD;寂寞。從來寒暑不相驚 歲夜",
    "X82n1571_096:0557a21": "小參。大盡三十日。小盡二十九。從古到如今。曆本家",
    "X82n1571_096:0557a22": "家有。既有。何不拈出看。時有僧欲出。師約住曰。且住。",
    "X82n1571_096:0557a23": "若無本監曆日印信。即同私曆 立春上堂。開歲越",
    "X82n1571_096:0557a24": "十日。風光始得春。法筵龍象客。又見一番新。一番新。",
    "X82n1571_096:0557b01": "大地山河倍有神。莫道東村王大姐。依然滿面是埃",
    "X82n1571_096:0557b02": "塵 問法身充滿于太&#x8657;。正與麼時。應身在甚麼處。",
    "X82n1571_096:0557b03": "師曰。山僧在上座眼裏。僧禮拜。師曰。鄭州出曹門",
    "X82n1571_096:0557b04": " 士問。大鵬展翅即不問。金榜題名事如何。師曰。久已",
    "X82n1571_096:0557b05": "斫額望子。曰如何是無根樹。師曰。切忌節外生枝。曰",
    "X82n1571_096:0557b06": "如何是無陰陽地。師曰。踏著幾人知。曰如何是&#x544C;不",
    "X82n1571_096:0557b07": "響山谷。師曰。動容揚古路。不墮悄然機(平巖定嗣)。",
    "X82n1571_096:0557b08": "鄂州龍華吼山興禪師[0557b08] 江夏張氏子。結制上堂。七日",
    "X82n1571_096:0557b09": "前。壁立萬仞。追到牛角尖頭。直要懸崖撒手。七日後。",
    "X82n1571_096:0557b10": "裂破漆桶。勦絕命根。也須絕後再甦。正當七日內。你",
    "X82n1571_096:0557b11": "諸人性命。盡在山僧手裏。以拄杖連打曰。急速救取",
    "X82n1571_096:0557b12": " 示眾。我有達磨隻履。乾坤踏&#x5FA7;無底。脫在糞掃堆",
    "X82n1571_096:0557b13": "頭。千聖提掇不起 問如何是般若體。師曰。橫三豎",
    "X82n1571_096:0557b14": "四。曰如何是般若用。師曰。七穿八穴。曰如何是體用",
    "X82n1571_096:0557b15": "一如。師便打(省庵由嗣)。",
    "X82n1571_096:0557b16": "青田崇勝桂巖嵩禪師[0557b16] 莆田人。少從父遊寺。見一羅",
    "X82n1571_096:0557b17": "漢。以兩手拍開胸堂。露出一佛。鼓掌笑曰。奇哉。原來",
    "X82n1571_096:0557b18": "心頭有佛詣長樂龍峰披剃。二十四歲。出嶺參崇勝",
    "X82n1571_096:0557b19": "皛。機緣相契。後承印可繼席 示眾。一毫頭上立乾",
    "X82n1571_096:0557b20": "坤。百億須彌繞日月。乃豎拂曰。能於者裏識根源。南",
    "X82n1571_096:0557b21": "北東西何途轍 小參。風高月冷。海闊天空。猿啼遠",
    "X82n1571_096:0557b22": "岫。鶴唳喬松。提挈衲僧巴鼻。發明佛祖綱宗。卷舒自",
    "X82n1571_096:0557b23": "在。八面玲瓏。直須坐斷主人翁。古木斜陽嶺外紅",
    "X82n1571_096:0557b24": " 小參。十里長亭。五里短亭。神疲力倦。暫爾消停。風來",
    "X82n1571_096:0557c01": "一陣。鳥語數聲。汗乾體爽。眼豁心清。從茲歸去好歸",
    "X82n1571_096:0557c02": "去。休問前途多少程 問如何是崇勝境。師曰。千峰",
    "X82n1571_096:0557c03": "翠繞芝溪水。曰如何是境中人。師曰。瘦骨寒披毳衲",
    "X82n1571_096:0557c04": "衣 問燈籠與露柱相交。是第幾機。師曰。是第二機。",
    "X82n1571_096:0557c05": "曰如何是第一機。師曰。燈籠與露柱相交 問如何",
    "X82n1571_096:0557c06": "是冬來意。師曰。嶺梅破玉 問如何是佛。師曰。雞嘴",
    "X82n1571_096:0557c07": "尖。鴨嘴匾 問如何是孟春境。師曰。鷓鴣啼處百花",
    "X82n1571_096:0557c08": "香(白嶠皛嗣)。",
    "X82n1571_096:0557c09": "通州廣慧啟密綿禪師[0557c09] 示眾。今朝識得是初一。萬事",
    "X82n1571_096:0557c10": "從茲俱了畢。靜聞啞子唱山歌。笑看泥牛相&#x9B2C;踢。拳",
    "X82n1571_096:0557c11": "來&#x811A;去逞風流。錯把須彌打一摑。直得龍王怒不休。",
    "X82n1571_096:0557c12": "帶累修羅雙眼突。拄杖從空見不平。各與三十齊&#x8D82;",
    "X82n1571_096:0557c13": "出。連卓拄杖。喝一喝(均實水嗣)。",
    "X82n1571_096:0557c14": "通州廣慧笑翁珍禪師[0557c14] 上堂。舉拂子曰。若向這裏透",
    "X82n1571_096:0557c15": "得。可以放嚝隨緣。設若佇機停思。未免當面錯過。山",
    "X82n1571_096:0557c16": "僧更與註破。今朝據室復陞堂。四眾雲臻沾法喜。露",
    "X82n1571_096:0557c17": "柱燈籠合進香。森羅萬象齊施禮 師出世不久。遂",
    "X82n1571_096:0557c18": "爾遷化。臨終書偈曰。住世風顛。三十二載。呵佛罵祖。",
    "X82n1571_096:0557c19": "生平慶快。瀟灑而行。無些罣礙。擲筆而逝(均實水嗣)。",
    "X82n1571_096:0557c20": "大名興化斷指覺禪師[0557c20] 參玉田潤得法。後結茅于天",
    "X82n1571_096:0557c21": "雄軍之城西十里。每夜坐見祥光燭天。追求之。得臨",
    "X82n1571_096:0557c22": "濟祖塔。埋沒瓦礫中。師遂重建石幢。鼎新塔院。天童",
    "X82n1571_096:0557c23": "忞。古南門。報恩賢。天目琇。俱為捐資。以讚助之。又建",
    "X82n1571_096:0557c24": "興化塔寺于側。不三年而成叢席。興復第一祖庭。緣",
    "X82n1571_096:0558a01": "非小可也 僧問。&#x8657;空粉碎。大地平沉底境界。還喫",
    "X82n1571_096:0558a02": "臨濟痛棒也無。師曰。罪不重科 問古塔巍然不動。",
    "X82n1571_096:0558a03": "還有向上事也無。師曰。瞻之仰之。僧禮拜。師曰。因我",
    "X82n1571_096:0558a04": "得禮汝(玉田潤嗣)。",
    "X82n1571_096:0558a05": "虞山中峰天山旭禪師[0558a05] 溧陽史氏子。俗名藩。以世胄",
    "X82n1571_096:0558a06": "擢大金吾。援勦山東流&#x5BBC;。奏捷。&#x52C5;賜巡邊。值鼎革。洪",
    "X82n1571_096:0558a07": "內院。疏請陛見。願懇為僧。初參福嚴天目。後入龍華",
    "X82n1571_096:0558a08": "滿室。逼拶三閱月。以野鴨子公案。聞報鐘聲得省。補",
    "X82n1571_096:0558a09": "第一座 臘八上堂。豎拂子曰。釋迦老子來也。向這",
    "X82n1571_096:0558a10": "裏會得。則不用勞形忍餓。六載三年。明星夜夜燦中",
    "X82n1571_096:0558a11": "天。德慧無邊傳正續。大眾會麼。倘或未能。山僧下個",
    "X82n1571_096:0558a12": "註&#x811A;。擲拂子曰。切莫漂流在異鄉(雲漢滿嗣)。",
    "X82n1571_096:0558a13": "虞山智林僧木蔭禪師[0558a13] 邑之楊氏子。上堂。即心即佛。",
    "X82n1571_096:0558a14": "鴨聽雷鳴。非心非佛&#x7575;蛇添足。離即離非。癡人說夢。",
    "X82n1571_096:0558a15": "是即是非。矮子觀場。內中有一句。不是心不是佛不",
    "X82n1571_096:0558a16": "是物。具眼者試辨看(雲漢滿嗣)。",
    "X82n1571_096:0558a17": "崑山葛毅調居士[0558a17] 名鼎。號七空。十六歲。于古人言句",
    "X82n1571_096:0558a18": "上起疑。遂徹夜坐香。脫略塵事。會世變。獨居究心教",
    "X82n1571_096:0558a19": "乘。後謁古南門靈隱禮。各有契入。繼參妙喜滿。朝夕",
    "X82n1571_096:0558a20": "質疑。一日滿問。路逢死蛇莫打殺。如何。士曰。死蛇原",
    "X82n1571_096:0558a21": "不死。打殺便不生。問無底籃子盛將歸如何。士曰。無",
    "X82n1571_096:0558a22": "底盛將來。有底盡底去。滿頷之 婆生七子頌曰。從",
    "X82n1571_096:0558a23": "來大地絕知音。拋擲從誇眼目新。可惜末兒泥水浸。",
    "X82n1571_096:0558a24": "放他六子長威神 倒騎牛入佛殿頌曰。多劫騎牛。",
    "X82n1571_096:0558b01": "祇為不鑑。這回倒騎。得個方便。絕勝覓牛。辜他佛殿",
    "X82n1571_096:0558b02": "(雲漢滿嗣)。",
    "X82n1571_096:0558b03": "京口聽潮憨雲頂禪師[0558b03] 武進陸氏子。依鹿泉瀇。一日",
    "X82n1571_096:0558b04": "聞黃鸝鳴開悟。出住廣陵萬壽。上堂。揮拂子曰。達磨",
    "X82n1571_096:0558b05": "留下一隻履。&#x5FA7;地兒孫提不起。直教做得十分像。不",
    "X82n1571_096:0558b06": "是欹頭便歪嘴。我亦自笑求其全。南北東西覓知己。",
    "X82n1571_096:0558b07": "那管逢人出不出。萬壽勉作三年主。驗盡方來少作",
    "X82n1571_096:0558b08": "家。寂寥此道誰堪語。作收拂子勢曰。莫教鍼線空狼",
    "X82n1571_096:0558b09": "藉。收拾歸家著自底 問須彌山畢竟是有是無。師",
    "X82n1571_096:0558b10": "曰。頓向你面前了也(獨癡瀇嗣)。",
    "X82n1571_096:0558b11": "洪都西山龍泉千山峻禪師[0558b11] 問如何是戒。師曰。斷除",
    "X82n1571_096:0558b12": "妄想重增病。曰如何是禪。師曰。趣向真如亦是邪。曰",
    "X82n1571_096:0558b13": "如何是不遷義。師曰。石壓筍斜出。懸崖花倒生。曰如",
    "X82n1571_096:0558b14": "何是行&#x811A;事。師曰。乞食前村去。臨池洗&#x9262;回(獨癡瀇嗣)。",
    "X82n1571_096:0558b15": "洪都靖安法藥百拙倫禪師[0558b15] 問法藥是甚麼湯頭。師",
    "X82n1571_096:0558b16": "便打。曰且莫亂打。師復打。曰蒼天蒼天。師曰。病狂&#x544C;",
    "X82n1571_096:0558b17": "屈。多死少活。僧擬議。師直打退(獨癡瀇嗣)。"
}