{
    "X42n0735_002:0360a11": "四分律開宗記卷第二(從正宗首至釋初犯竟。合有三萬七千二百言)",
    "X42n0735_002:0360a12": "西太原寺沙門釋　懷素　撰",
    "X42n0735_002:0360a13": "次下正宗。然此宗文。由何起者。但以凡百僧尼。非一",
    "X42n0735_002:0360a14": "名姓。報殊心異。志樂不同。有漏過生。蓋因名利。略教",
    "X42n0735_002:0360a15": "被壞。人闕奉持。何期釋眾亡依。戒珠潛曜。空希出離。",
    "X42n0735_002:0360a16": "律寶韜光。是以無上法王。大悲普濟。寄因啟請。興立",
    "X42n0735_002:0360a17": "此文。欲使犯與不犯。煥矣分明。重之與輕。昭然可鏡。",
    "X42n0735_002:0360a18": "斯則五犯分位。三有停輪。二持別流。四果修證。意唯",
    "X42n0735_002:0360a19": "若此。故起正宗。正宗之文。開之為二。初二部戒本止",
    "X42n0735_002:0360a20": "持行相。第二犍度已下作持行相。前文復二。一大僧",
    "X42n0735_002:0360a21": "止持。二尼眾止持。釋二止持。兩門分別。一僧尼離合。",
    "X42n0735_002:0360a22": "二僧尼先後。言離合者。問大僧與尼齊希出離。俱是",
    "X42n0735_002:0360a23": "具戒。犯聚無殊。何以二眾五犯別立。答過興在人。患",
    "X42n0735_002:0360a24": "生不等。戒防斯過。故有少多。是則多少差別。輕重不",
    "X42n0735_002:0360b01": "同。有無互缺。犯同緣異。以斯別狀。不得合辨。問兩眾",
    "X42n0735_002:0360b02": "具戒。數有多少。二位沙彌。何以齊十。答具位滿足。防",
    "X42n0735_002:0360b03": "過使周。對過立戒。故有多少。二眾沙彌。亦應不等。以",
    "X42n0735_002:0360b04": "同方便。且制十戒。又解兩眾沙彌。亦同二具。隨過差",
    "X42n0735_002:0360b05": "別。立戒多少。所以知者。以諸戒下。皆結罪故。若爾何",
    "X42n0735_002:0360b06": "不具彰五犯。答人是不滿。正唯制十。進修義同。咸皆",
    "X42n0735_002:0360b07": "結罪。故十數外。和上應教。既已應教。明亦同等。次先",
    "X42n0735_002:0360b08": "後者。問大僧戒相。所以先明尼之禁防。何以後說。答",
    "X42n0735_002:0360b09": "為表丈夫護持。建立功強於彼。是以先明。又復兼是",
    "X42n0735_002:0360b10": "師徒兩異。出家先後。故所以爾。次釋比丘止持。於中",
    "X42n0735_002:0360b11": "文八。謂初四夷。乃至七滅諍。於此八中。束為五犯。謂",
    "X42n0735_002:0360b12": "二提合眾學七滅。合不定未定。故但為五。若解此五。",
    "X42n0735_002:0360b13": "須為二門。第一總解。第二別明。於總解中。須釋五犯",
    "X42n0735_002:0360b14": "等義。但為初依戒者。尋文未周。直聽懸言。不能領悟。",
    "X42n0735_002:0360b15": "故釋大僧戒。已至尼律。初演此玄章。方知旨趣。庶得",
    "X42n0735_002:0360b16": "僧尼俱益。新舊咸開。進修軌儀。於斯畢矣。自下諸義",
    "X42n0735_002:0360b17": "改換皆然。不能於中。別更申意。",
    "X42n0735_002:0360b18": "次隨別釋●先解初犯。於中復二。一總。二別。總中十",
    "X42n0735_002:0360b19": "門分別。第一起由三毒。第二身語成犯。第三自作教",
    "X42n0735_002:0360b20": "人。第四犯境寬狹。第五尅漫不同。第六錯誤有異。第",
    "X42n0735_002:0360b21": "七明其立意。第八次第之相。第九下眾任運。第十定",
    "X42n0735_002:0360b22": "業招報。",
    "X42n0735_002:0360b23": "初門准毗婆沙一百一十六。不善業道。一一皆以三",
    "X42n0735_002:0360b24": "根為加行。若論成者。婬盜二戒。由貪究竟。斷生命者。",
    "X42n0735_002:0360c01": "由瞋究竟。妄語通以三根究竟。婬三起者。優婆塞戒",
    "X42n0735_002:0360c02": "經第六云。若人自樂行非梵行。是名從貪。婬怨眷屬。",
    "X42n0735_002:0360c03": "是名從瞋。於所生母。作非梵行。是名從癡而並境悅暢",
    "X42n0735_002:0360c04": "思。由貪究竟。盜三起者。自為己身妻子眷屬。貪他財",
    "X42n0735_002:0360c05": "物。而往劫奪。是名從貪。盜怨家物。是名從瞋。劫奪下",
    "X42n0735_002:0360c06": "姓。是名從癡。故俱舍云。謂諸王等。依世法律。奪惡人",
    "X42n0735_002:0360c07": "財。謂法應爾。無偷盜罪。又婆羅門。作如是說。世間財",
    "X42n0735_002:0360c08": "物。於劫初時。大梵天王。施諸梵志。於後梵志。勢力微",
    "X42n0735_002:0360c09": "劣。為諸卑族。侵奪受用。今諸梵志。於世他財。若奪若",
    "X42n0735_002:0360c10": "偷。充衣充食。皆用己財。無偷盜罪。此等要有所顧。皆",
    "X42n0735_002:0360c11": "貪究竟。煞三起者。若為貪故害命。是說從貪。若煞怨",
    "X42n0735_002:0360c12": "家。是名從瞋。煞老父母。是名從癡。故婆沙云。虎豹豺",
    "X42n0735_002:0360c13": "狼蜈蚣虵等。傷害於人。煞之無罪。父母衰老。及胄痼",
    "X42n0735_002:0360c14": "疾。若能煞者。得福無量。此無所顧。皆瞋究竟。妄三起",
    "X42n0735_002:0360c15": "者。若為財利。自受快樂。是名從貪。為壞怨故。是名從",
    "X42n0735_002:0360c16": "嗔。若畏他死。是名從癡。故婆沙云。諸為自他身難命。",
    "X42n0735_002:0360c17": "而妄語者。不得妄罪。然成業道。亦由貪等。以貪等現",
    "X42n0735_002:0360c18": "前。此業成故。又增三云。有三種妄語得夷貪恚癡。又",
    "X42n0735_002:0360c19": "云身恚口恚身口恚。舊釋妄語貪癡起。成妄語規。利",
    "X42n0735_002:0360c20": "瞋非順情。故無瞋心。發思成業。此是傳者之言。不依",
    "X42n0735_002:0360c21": "聖教。義既違文。不勞別破。",
    "X42n0735_002:0360c22": "第二門身語位二。前三局身。第四唯語。婬戒形交。非",
    "X42n0735_002:0360c23": "身不辨。煞盜身犯。語有造義。如教人呪物等。妄語稱",
    "X42n0735_002:0360c24": "聖。非言不宣。身有造義。如作書現相等。",
    "X42n0735_002:0361a01": "第三門自他位三婬戒自重教輕。教人為非樂。在前",
    "X42n0735_002:0361a02": "人故。能教者。但獲蘭罪。煞盜損他。自作教人。損境無",
    "X42n0735_002:0361a03": "殊。彼此俱犯。於中唯有能所二心。不稱無期。有差脫",
    "X42n0735_002:0361a04": "者。有犯非犯。准文可知。妄語教人稱己得聖。名利屬",
    "X42n0735_002:0361a05": "我。即能重所蘭。若汎教人彼自稱聖。名利推彼。即所",
    "X42n0735_002:0361a06": "重能蘭。因此汎明。自他能所。輕重犯不。可為四句。一",
    "X42n0735_002:0361a07": "自重教輕。初婬戒是。二自輕教重。犯教僧漏失是。三",
    "X42n0735_002:0361a08": "自他俱重。如煞盜等同犯。四自他俱輕。如教不學吉",
    "X42n0735_002:0361a09": "等。若犯不犯。亦為四句。一自犯他不犯。如自販易是。",
    "X42n0735_002:0361a10": "二他犯自不犯。如使尼浣故衣是。三自他俱犯。如煞",
    "X42n0735_002:0361a11": "盜等是。四自他俱不犯。如教進修是。",
    "X42n0735_002:0361a12": "第四門寬狹位二。婬該四趣。故所以寬。餘三局人。故",
    "X42n0735_002:0361a13": "所以狹。良以婬欲之性。順情內逸。但得正道。暢適無",
    "X42n0735_002:0361a14": "殊。不簡境之美惡。詎問人與非人。又以死屍犯故。不",
    "X42n0735_002:0361a15": "由損境。何容計境優劣。致犯階降者歟。又通自境。如",
    "X42n0735_002:0361a16": "弱脊類。餘之三戒。損在前境。趣別報殊。增微不等故。",
    "X42n0735_002:0361a17": "人犯重餘趣便輕。義准人境。四戒並得。夷愆非天。便",
    "X42n0735_002:0361a18": "有夷蘭二別。畜生階四。夷蘭提吉。",
    "X42n0735_002:0361a19": "第五尅漫者。此之四戒同境。論者尅之。與漫俱犯夷",
    "X42n0735_002:0361a20": "罪。此中同境。婬戒約道。餘者局人。為婬約道。不就趣",
    "X42n0735_002:0361a21": "分。不可例。餘同為尅漫。若通餘趣。作尅漫者。須除婬",
    "X42n0735_002:0361a22": "戒。約下三作。然下三戒。如其大漫。隨三趣境。重輕結",
    "X42n0735_002:0361a23": "罪。若也專尅。各相應犯。或若差互。俱成方便。",
    "X42n0735_002:0361a24": "第六錯誤者。錯誤約戒。位可為三。第一以二對婬戒。",
    "X42n0735_002:0361b01": "錯誤俱犯重。為婬約道。不就趣分。但得正道。暢本業",
    "X42n0735_002:0361b02": "思。縱境交涉。亦成其重。故文言。道疑道非道想夷。第",
    "X42n0735_002:0361b03": "二對下三戒。若其餘趣境上錯誤俱不犯。以於異境。",
    "X42n0735_002:0361b04": "本無心故。若對人境。誤犯錯不犯。以其誤無兩。並不",
    "X42n0735_002:0361b05": "得云。無心故誤。故下文言。男想盜女物。佛言波羅夷。",
    "X42n0735_002:0361b06": "煞誑亦爾。錯據無心。故不成犯。如欲墮胎母死之類。",
    "X42n0735_002:0361b07": "問若此誤犯錯不犯者。何故人言椽梁等。誤墮不犯。",
    "X42n0735_002:0361b08": "答此實是錯誤聲說故。爾者如何。下文說麤惡語。欲",
    "X42n0735_002:0361b09": "向此說。錯向彼說。一切僧殘。答此實是誤錯聲說故。",
    "X42n0735_002:0361b10": "又解錯誤二門。各通犯及不犯。但使有心成事。無問",
    "X42n0735_002:0361b11": "錯誤俱犯故。文言男想盜女等。佛言波羅夷(此是誤犯)。下",
    "X42n0735_002:0361b12": "文說麤惡語。欲向此說。錯向彼說。一切僧殘(此是錯犯)。若",
    "X42n0735_002:0361b13": "其無心成事。錯誤俱不犯。如文椽梁等。誤墮不犯。又",
    "X42n0735_002:0361b14": "僧祇第四云。欲害前人。誤害中人。得越毗尼。又十誦",
    "X42n0735_002:0361b15": "五十一。問頗有比丘。虗說聖法。不得波羅夷耶。答曰",
    "X42n0735_002:0361b16": "有比丘。欲說須陀洹果。誤說斯陀含果。乃至欲說阿",
    "X42n0735_002:0361b17": "那含果。誤說阿羅漢果是。五分二十八。有比丘欲煞",
    "X42n0735_002:0361b18": "彼。而誤煞此。生疑問佛。佛言不犯得偷蘭遮(此誤不犯)。下",
    "X42n0735_002:0361b19": "文與墮胎藥。錯與煞母藥。母死不犯。及欲盜他衣。錯",
    "X42n0735_002:0361b20": "得己衣。不犯欲受蘇錯受油不成(此錯不犯)第三錯誤對",
    "X42n0735_002:0361b21": "妄語。所稱法者。舊云錯誤俱無犯。如欲稱聖錯言凡。",
    "X42n0735_002:0361b22": "錯稱非境。如增上慢。迷凡謂聖。誤心非巧。故並不犯。",
    "X42n0735_002:0361b23": "此釋非理。雜亂宗文。如何煞盜。唯約人趣重境為錯",
    "X42n0735_002:0361b24": "誤。不論非情無主物。及至妄語所稱之中。乃就凡法。",
    "X42n0735_002:0361c01": "為錯誤境。若順宗文。錯之與誤。俱就眾多。聖法上作。",
    "X42n0735_002:0361c02": "若同聖法。還是誤犯。錯不犯故。大妄開文云。欲說此。",
    "X42n0735_002:0361c03": "錯說彼不犯。又伽論第八云。若比丘欲說須陀洹果。",
    "X42n0735_002:0361c04": "而說斯陀等果。犯何罪。答偷蘭遮。或同後解。通犯不",
    "X42n0735_002:0361c05": "犯。",
    "X42n0735_002:0361c06": "第七立意者。如大集經第三十。佛告頻婆娑羅云。大",
    "X42n0735_002:0361c07": "王汝之國法。何名大罪。王言。世尊我之國法。有四重",
    "X42n0735_002:0361c08": "罪。一者斷他命根。二者偷至五錢。三者婬他婦女。四",
    "X42n0735_002:0361c09": "者為五錢故。大眾王邊。故作妄語。如是四罪犯者不",
    "X42n0735_002:0361c10": "活。佛言。我今亦為未來弟子。制是四重。又為比丘制",
    "X42n0735_002:0361c11": "增戒學。有其二意。一欲令斷三不善根故阿難答孔",
    "X42n0735_002:0361c12": "雀冠言世尊為欲調伏貪欲瞋恚愚癡令盡為諸比",
    "X42n0735_002:0361c13": "丘。制增戒學。所以爾者。凡興聖制。為除患本。患本雖",
    "X42n0735_002:0361c14": "多。要謂三毒。為此貪等。恒能引導諸不善業。故須制",
    "X42n0735_002:0361c15": "斷。問戒能防非。不斷煩惱。何以乃言對之立戒。答理",
    "X42n0735_002:0361c16": "實戒但防非。不斷煩惱。然由戒故。定慧得生。推功歸",
    "X42n0735_002:0361c17": "本。故言對制。又解文言。調伏貪等者。但是制事不起",
    "X42n0735_002:0361c18": "名為調伏。不是要斷。名為調伏。二為招生十利功德。",
    "X42n0735_002:0361c19": "文證可知。",
    "X42n0735_002:0361c20": "第八次第者。易為喜犯。建在初明。非直此文。殘等類",
    "X42n0735_002:0361c21": "爾。故僧祇云。初戒成道。五年冬分第五。半月十二日",
    "X42n0735_002:0361c22": "犯。即是十月二十七日。餘之三戒。並是成道。六年冬",
    "X42n0735_002:0361c23": "分。盜戒第二。半月十日。謂是九月十日。煞戒第三。半",
    "X42n0735_002:0361c24": "月九日。謂九月二十四日。妄語第四。半月十三日。謂",
    "X42n0735_002:0362a01": "十月十三日。以此文證。足彰次第。問此為憙犯。婬戒",
    "X42n0735_002:0362a02": "在初五十。如何以煞為首。答古昔多解。皆不允當。今",
    "X42n0735_002:0362a03": "申正義。智者應思。但以五十等戒。不假犯請。依本業",
    "X42n0735_002:0362a04": "道。以煞為初。具戒興廣。必待犯請。憙犯前明。婬戒居",
    "X42n0735_002:0362a05": "首。",
    "X42n0735_002:0362a06": "第九任運者。如沙彌時。教人作煞盜。乃稱己得聖。已",
    "X42n0735_002:0362a07": "便受具戒。然受具已。前事方成。能教任運。犯三夷罪。",
    "X42n0735_002:0362a08": "若論自作。唯局不善。今取教業。通餘二性。若其受戒",
    "X42n0735_002:0362a09": "未竟。所教事成。即是邊罪難人。不發戒品。若受戒竟。",
    "X42n0735_002:0362a10": "戒罪俱得。以善因圓惡業滿故。是以十誦五十一云。",
    "X42n0735_002:0362a11": "未受具人。盜心取是物。未受具戒時。離本處。得突吉",
    "X42n0735_002:0362a12": "羅。次句未受具人取受具時。離處吉。次句未受具人",
    "X42n0735_002:0362a13": "取受具人。離處夷。次受具時作方便。取有二句。一吉",
    "X42n0735_002:0362a14": "一夷。次受具竟取。復有二句。初句夷。次句受。具戒人。",
    "X42n0735_002:0362a15": "取非具戒人。離處蘭。以此證知。有任運犯。婬教獲輕。",
    "X42n0735_002:0362a16": "故無任運。",
    "X42n0735_002:0362a17": "第十招報者。戒律威嚴。開神益物。行之軌則。熟不遵",
    "X42n0735_002:0362a18": "修。良以業道多迷。不懼淪溺。縱此愚情違犯者。眾今",
    "X42n0735_002:0362a19": "依聖教。示以重輕。存理行人。特宜崇奉。然具足戒。禁",
    "X42n0735_002:0362a20": "勤七支。此且明四義應通舉。一一支中。皆感三報。故",
    "X42n0735_002:0362a21": "婆沙一百一十三云。諸欲邪行。若習若修。若多修習。",
    "X42n0735_002:0362a22": "生那落迦。傍生鬼趣。是異熟果。從彼處歿。來生人中。",
    "X42n0735_002:0362a23": "妻不貞良。是等流果。彼增上故。所感外物。多有怨竟。",
    "X42n0735_002:0362a24": "是增上果。餘六業道。異熟皆同。以悉遍於三惡道。受",
    "X42n0735_002:0362b01": "諸不與取。來生人中。財寶遺乏。是等流果。所感外物。",
    "X42n0735_002:0362b02": "有灾有患。多遭霜雹。塵穢等障。是增上果。諸斷生命。",
    "X42n0735_002:0362b03": "來生人中。多病短命。是等流果。所感外物。皆少光澤。",
    "X42n0735_002:0362b04": "不久堅住。是增上果。諸虗誑語。來生人中。多遭誹謗。",
    "X42n0735_002:0362b05": "是等流果。所感外物。多諸臭穢。是增上果。諸離間語。",
    "X42n0735_002:0362b06": "來生人中。親友乖離。是等流果。所感外物。多不平正。",
    "X42n0735_002:0362b07": "丘陵坑坎。險阻懸隔。是增上果。諸麤惡語。來生人中。",
    "X42n0735_002:0362b08": "恒聞種種不如意聲。是等流果。所感外物。麤弊鄙惡。",
    "X42n0735_002:0362b09": "毒刺砂礫。雖有金等。少而無光。不調難用。是增上果。",
    "X42n0735_002:0362b10": "諸雜穢語。來生人中。言不威肅。是等流果。所感外物。",
    "X42n0735_002:0362b11": "時候乖變。速疾磨滅。多不成實。是增上果。優婆塞經",
    "X42n0735_002:0362b12": "亦然。不能具述。七善業道。翻此可知。",
    "X42n0735_002:0362b13": "自下別解　初戒有四。一制戒意。二釋戒名。三具緣",
    "X42n0735_002:0362b14": "成犯。四闕緣之義。此之四義。並有通別。下諸戒等皆",
    "X42n0735_002:0362b15": "同於此。",
    "X42n0735_002:0362b16": "通制意者。多論第二。有四義。一知先作無罪得除憂",
    "X42n0735_002:0362b17": "悔。二以因之結戒。滅將來非法。三以佛結戒。知罪輕",
    "X42n0735_002:0362b18": "重。有殘無殘。可懺不可懺。決將來疑網。四以招生十",
    "X42n0735_002:0362b19": "利功德。此當律中制意。文證可知。別制意者。婬欲之",
    "X42n0735_002:0362b20": "性。體是鄙穢。愛結纏心。躭感難捨。為則沉淪生死。不",
    "X42n0735_002:0362b21": "絕禁則出離涅槃可期。是以如來。大悲方便。為制此",
    "X42n0735_002:0362b22": "戒。防過之源。二釋名者。亦有通別。通者是戒能防之",
    "X42n0735_002:0362b23": "行。別是不淨行。所防之過。能所通舉。故曰不淨行戒。",
    "X42n0735_002:0362b24": "三明具緣。通緣有三。一是大比丘簡非戒所被者。以",
    "X42n0735_002:0362c01": "文云若比丘故。二制廣教後以初作人教未攝故。三",
    "X42n0735_002:0362c02": "無重病壞心以狂等人聖開不犯。此之三義。該括上",
    "X42n0735_002:0362c03": "下。故了論云。若人已受大比丘戒。若如來已制此戒。",
    "X42n0735_002:0362c04": "若人不至癡法。是人則犯僧伽。胝施沙罪。於餘略說。",
    "X42n0735_002:0362c05": "相亦如是。別緣具四。一有正境。二有染心。三起方便。",
    "X42n0735_002:0362c06": "四與境合。若為怨逼。亦具四緣。一有正境。二為怨逼。",
    "X42n0735_002:0362c07": "三與境合。四者受樂。此戒通三別四。七緣成犯。四闕",
    "X42n0735_002:0362c08": "緣者。若闕通緣。全是無罪。或可闕初。及第三有罪。即",
    "X42n0735_002:0362c09": "七方便中。闕緣方便是。次闕別緣。闕初二蘭。謂非道",
    "X42n0735_002:0362c10": "道想非道疑。若闕二三兩緣無犯。闕第四緣。輕重二",
    "X42n0735_002:0362c11": "闕。怨逼闕緣。比說可解。論其方便。闕通有一。闕別有",
    "X42n0735_002:0362c12": "四。通別合五。",
    "X42n0735_002:0362c13": "次釋文者。了論偈云。解戒五相九。毗尼釋曰如諸佛",
    "X42n0735_002:0362c14": "所立戒。於一一戒中。應了別五相。一緣起。二緣起人。",
    "X42n0735_002:0362c15": "三立戒。四分別所立戒。五决判是非。此中緣起者。謂",
    "X42n0735_002:0362c16": "由飢餓難事為緣起。起緣起人者。是須陳那比丘立",
    "X42n0735_002:0362c17": "戒者。若比丘等。分別所立戒者。此中何者。為比丘等。",
    "X42n0735_002:0362c18": "决判是非者。此中比丘。於三處。犯波羅夷。乃至說戒",
    "X42n0735_002:0362c19": "究竟。若人能如理了別此五相義。此人必定能解。依",
    "X42n0735_002:0362c20": "此論釋。亦是一途。然今隨義。別分為二。第一從初至",
    "X42n0735_002:0362c21": "[宋木+取]初犯戒。漏生壞略。即上若犯有漏法。第二自今已",
    "X42n0735_002:0362c22": "去下。制廣補略。即上然後結戒。前文復二。第一至呵",
    "X42n0735_002:0362c23": "責已漏起呵責。第二告諸比丘下。彰過違略。前文復",
    "X42n0735_002:0362c24": "二。第一至號為種子。明其犯相。即是漏過。第二須提",
    "X42n0735_002:0363a01": "那下。發覺呵責。前中文四。一標化處。二出犯人。三明",
    "X42n0735_002:0363a02": "犯緣。四正明犯。對此初戒分文既然已下諸戒。貫通",
    "X42n0735_002:0363a03": "類爾。初住處者。示化有方。即是犯制之處。爾時世尊。",
    "X42n0735_002:0363a04": "上已明訖。毗舍離者(毗奈耶云秦言廣博)。然毗舍離名少訛。梵",
    "X42n0735_002:0363a05": "音正曰吠舍釐。多論第一。問契經阿毗曇。不以佛在",
    "X42n0735_002:0363a06": "初。獨律以佛在初。答曰以勝故秘故。佛獨制故。如契",
    "X42n0735_002:0363a07": "經中。諸弟子說法。有時如釋提桓因。自說布施為第",
    "X42n0735_002:0363a08": "一。何以故。我以施故。得為天王。所願如意。佛言如是。",
    "X42n0735_002:0363a09": "有時化作化佛。化佛說法。律則不爾。一切佛說。是故",
    "X42n0735_002:0363a10": "以佛在初。有如契經。隨處隨決。律則不爾。若尼中有",
    "X42n0735_002:0363a11": "事。不得即結。必當出外。若白衣邊有事。必在眾結。若",
    "X42n0735_002:0363a12": "聚落中有事。亦在眾結。若於五眾邊有事。必當比丘。",
    "X42n0735_002:0363a13": "比丘尼邊結。是以佛在初。次犯人。迦蘭陀村者。多論。",
    "X42n0735_002:0363a14": "以鳥名之。有云。聚落主名。見論第六。是山鼠名。時毗",
    "X42n0735_002:0363a15": "舍離王。將諸妓女。入山遊戲。因眠樹下。樹下有窟。窟",
    "X42n0735_002:0363a16": "中毒虵。聞王酒氣。出欲螫王。樹上有鼠。鳴喚覺王。王",
    "X42n0735_002:0363a17": "覺免害。以鼠恩故。即封此村。供奉此鼠。因鼠號村。故",
    "X42n0735_002:0363a18": "曰迦蘭陀村。村中一人。有金錢四十億。王賜長者之",
    "X42n0735_002:0363a19": "位。即以村名。為長者號。然須提那子者。言中倒也。應",
    "X42n0735_002:0363a20": "云迦蘭陀子須提那。故次文云。時迦蘭陀子。善見云。",
    "X42n0735_002:0363a21": "須提那者。是迦蘭陀長者子。五分亦云。迦蘭陀子。名",
    "X42n0735_002:0363a22": "須提那。須提那者。多云求得。為求請神祇得故。了名",
    "X42n0735_002:0363a23": "善與。饒財者。多論有二。一眾生數財。謂奴婢牛馬等。",
    "X42n0735_002:0363a24": "二非眾生數財。謂金銀七寶等。此並無量。故曰饒財",
    "X42n0735_002:0363b01": "多寶。此人聞法悟解。厭俗囂塵。抱信歸依。情希出益。",
    "X42n0735_002:0363b02": "故曰持信等。五分云。須提那。聞法歡喜。即作是念。如",
    "X42n0735_002:0363b03": "我解佛所說。夫在家者。恩愛所縛。不得盡壽。廣脩梵",
    "X42n0735_002:0363b04": "行。出家無着。譬如虗空。我今寧可以家之信。出家脩",
    "X42n0735_002:0363b05": "道。多論第二云。夫出家者。為滅垢累。家者是煩惱因",
    "X42n0735_002:0363b06": "緣。是故宜應極遠離也。",
    "X42n0735_002:0363b07": "次犯緣文二。一遠緣。二近緣。文三。初舉糓貴。乞難生",
    "X42n0735_002:0363b08": "念由起。二須提那下生歸家念念欲弃其兩損。而就",
    "X42n0735_002:0363b09": "二益。三作是念下如念歸村。近緣文二。初舉財勸。三",
    "X42n0735_002:0363b10": "勸三拒。一文廣出。餘二略易。第二其母使捨下舉色",
    "X42n0735_002:0363b11": "以勸。從而弗拒。問此須提那。情既樂道。何故乃答母",
    "X42n0735_002:0363b12": "云。我能為之。答見論念言。我不與種。終不置我。日夜",
    "X42n0735_002:0363b13": "相惱。我暫與種。令其心息。不復嬈我。我因此故得住道",
    "X42n0735_002:0363b14": "門。修習梵行。由此思念。故曰我能。問須提何以拒財",
    "X42n0735_002:0363b15": "而受色。答財勸長時。背道故拒。色勸蹔時。在道故受。",
    "X42n0735_002:0363b16": "次正明犯。文中有二。先正犯者。以未制前。不見欲穢。",
    "X42n0735_002:0363b17": "此文理通一切諸戒。未制廣教不知行欲。同於死人。",
    "X42n0735_002:0363b18": "擯出眾外。雖預道門。生緣未絕。因希利故。漏過便生。",
    "X42n0735_002:0363b19": "問既曰三行。何以言初。答以未制故。故伽論第三云。",
    "X42n0735_002:0363b20": "作眾多婬。佛言未制戒時。須提那犯罪。一切時不犯。",
    "X42n0735_002:0363b21": "次園中下彰欲之過。五分云。時兜率陀大威德天。命",
    "X42n0735_002:0363b22": "終受胎。爾時地神告虗空神言。迦蘭陀子。於未曾有",
    "X42n0735_002:0363b23": "僧中。作未曾有事。展轉相告。乃至梵天。超過學表。勝",
    "X42n0735_002:0363b24": "出獨絕。故曰尊者種子。",
    "X42n0735_002:0363c01": "次明呵責。文分為二。初比丘呵。第二世尊爾時下。如",
    "X42n0735_002:0363c02": "來呵責。前文有三。初至故愁耳發覺得實。為呵之緣。",
    "X42n0735_002:0363c03": "第二諸比丘下。顯類以事啟尊。前文有四。一歎須提",
    "X42n0735_002:0363c04": "那。先時解行事皆通練。故曰無事不知。無不遵奉。故",
    "X42n0735_002:0363c05": "曰觸事皆行。非直自行。亦能導物。故曰轉教於人。第",
    "X42n0735_002:0363c06": "二爾時下。作過愁憂內心焦惱。第三諸同學下。見愁",
    "X42n0735_002:0363c07": "檢問。先正問愁。故云汝何愁憂。次問愁之所由。汝既",
    "X42n0735_002:0363c08": "解行具足。必應無憂。今乃翻愁當應厭道。第四須提",
    "X42n0735_002:0363c09": "那下。答愁所由。先申樂道之情。故云我甚樂梵行。次",
    "X42n0735_002:0363c10": "近在下。申愁所由。次呵責文三。初總舉不應。汝於如",
    "X42n0735_002:0363c11": "來清淨法中。能斷欲等。是汝所應。云何乃作如是惡",
    "X42n0735_002:0363c12": "事。第二於如來下。別呵不應。舉是反顯。欲者五欲。於",
    "X42n0735_002:0363c13": "此五欲。不生欣求。故曰無欲。垢者穢濁。能汙淨心。故",
    "X42n0735_002:0363c14": "名為垢。此有其六惱害。恨諂誑憍。能永除滅。故云無",
    "X42n0735_002:0363c15": "垢。一切眾生。渴於五欲。渴由愛生。故名渴愛。比丘守",
    "X42n0735_002:0363c16": "戒。正念現前。渴愛自除。名為能斷。破壞巢窟。古舊[米*睪]",
    "X42n0735_002:0363c17": "云。人天生死在上喻巢。三塗生死在下喻窟。集因既",
    "X42n0735_002:0363c18": "亡。苦果隨喪。故言破壞巢窟。至下受戒揵度中。[米*睪]巢",
    "X42n0735_002:0363c19": "窟云。諸天在上如巢。人居於下名窟。此[米*睪]隨情。違背",
    "X42n0735_002:0363c20": "正理。今解不然。謂居止處。皆名巢窟。故婆沙五十二",
    "X42n0735_002:0363c21": "云。欲界窟宅所攝藏。故名欲界繫。色無色界。應知亦",
    "X42n0735_002:0363c22": "爾。結謂九結。縛謂三縛。結縛非一。故名為眾。以除結",
    "X42n0735_002:0363c23": "縛。能得愛盡涅槃。又可愛謂三界愛。盡者是滅。由三",
    "X42n0735_002:0363c24": "界愛盡。能顯涅槃。故曰愛盡涅槃。其涅槃。是梵言(此云",
    "X42n0735_002:0364a01": "圓寂)。婆沙二十八。有多解。問云以何義故。名曰涅槃。答",
    "X42n0735_002:0364a02": "煩惱盡故。名為涅槃。復次三火息故。名為涅槃。復次",
    "X42n0735_002:0364a03": "三相寂故。名為涅槃。復次離臭穢故。名為涅槃。第三",
    "X42n0735_002:0364a04": "汝今云何下總結。不應經久為故。正偶為二。故曰故",
    "X42n0735_002:0364a05": "二。次白佛者。見論第六云。心不希佛。獨譽於己。亦不",
    "X42n0735_002:0364a06": "令佛賤薄。遣須提那出。又不以此惡法鬪亂。但依實",
    "X42n0735_002:0364a07": "理。白世尊言。今垢法已起。願為聲聞弟子結戒。",
    "X42n0735_002:0364a08": "次佛呵中。文分為二。初則撿問自言。第二爾時下正",
    "X42n0735_002:0364a09": "辨呵責。前文有三。一集眾僧。二明撿問。三辨自言。初",
    "X42n0735_002:0364a10": "文以此因緣者。謂因須提犯戒比丘啟白。故曰以此",
    "X42n0735_002:0364a11": "因緣。集諸比丘者。多論第二。有五義故集。故集。一佛",
    "X42n0735_002:0364a12": "現不自專輙。二共眾籌量。而後結戒。令犯罪者心伏。",
    "X42n0735_002:0364a13": "三佛雖自在。為持法故。凡有法事。集眾共和。法得久",
    "X42n0735_002:0364a14": "住。四為肅現在將來弟子。凡是僧事。不問有力無力。",
    "X42n0735_002:0364a15": "要問眾詳議不得專獨。五諸佛法爾。不獨一佛。次撿",
    "X42n0735_002:0364a16": "文二。初舉應問之法。次則依法而問。初應問法文有",
    "X42n0735_002:0364a17": "三句。知問者。謂因比丘。啟白知問。佛一切智。常知是",
    "X42n0735_002:0364a18": "非。現同不知。而作疑問。多論四益。一順諸佛常法。二",
    "X42n0735_002:0364a19": "順自言治法。三令眾生安穩。不生怖懼。四順於大人",
    "X42n0735_002:0364a20": "聖主儀體知。而不問者。如來不以己之知見。輙說人",
    "X42n0735_002:0364a21": "過。證言是犯。准翻前益。須有四損。一不順佛常法。二",
    "X42n0735_002:0364a22": "違自言治法。三令眾生。怖懼不安。四逆說人過。非大",
    "X42n0735_002:0364a23": "人儀。體雖因比丘。啟白而知。若不應時。亦不疑問。是",
    "X42n0735_002:0364a24": "以次明時問不問。時而疑問。有三種時。一是對眾撿",
    "X42n0735_002:0364b01": "問時。二是犯者自言時。三是因此制廣時。時不疑問。",
    "X42n0735_002:0364b02": "亦有三時。一非對眾撿問時。二非犯者自言時。三非",
    "X42n0735_002:0364b03": "因此制廣時。又解時者。謂因比丘啟請知問即是時",
    "X42n0735_002:0364b04": "而問此時不以己知而問。故曰時而不問。雖復應時。",
    "X42n0735_002:0364b05": "呵責制戒。若不順義愜情亦不疑問。是故次明義合",
    "X42n0735_002:0364b06": "不合。然此知之與時而問。名為義合知之。與時不問。",
    "X42n0735_002:0364b07": "名義不合。次正問可知。次自言者。問佛作疑心不定",
    "X42n0735_002:0364b08": "而問。何不拒諱便臣伏邪。答五分第一云。諸佛常法。",
    "X42n0735_002:0364b09": "有五百金剛神。侍衛左右。若佛問三返。不以實答。頭",
    "X42n0735_002:0364b10": "破七分。情有所懼。不敢拒諱。",
    "X42n0735_002:0364b11": "次呵文三。一總舉。二別列。三總結。總舉者。經家總牒",
    "X42n0735_002:0364b12": "世尊。呵詞其無數。言即下者是。次別有二。初顯須提。",
    "X42n0735_002:0364b13": "行有違失。所作不應。二告諸比丘下。舉過示僧。齊防",
    "X42n0735_002:0364b14": "法眾。前文復二。一明行有違失。二執作事不應。初違",
    "X42n0735_002:0364b15": "失者。總顯作非。故云汝所為。非乖作軌則。故非威儀。",
    "X42n0735_002:0364b16": "沙門性。是無漏聖道。造惡違彼。故非沙門所作。垢穢",
    "X42n0735_002:0364b17": "名非淨行。作既違教。故非隨順。總結非理。故曰所不",
    "X42n0735_002:0364b18": "應為。次作不應可解。次下舉過誡眾。其文有二。一顯",
    "X42n0735_002:0364b19": "過失尤重。二執作事不應。顯過文三。一舉事中損益",
    "X42n0735_002:0364b20": "勸令捨順行違。二何以故下。釋成勸意。三何以故下。",
    "X42n0735_002:0364b21": "釋墮所由。先解初句。多論有七義。一毒虵所害。害此",
    "X42n0735_002:0364b22": "一身。女人所害。害無數身。二者毒害報無記身。女害",
    "X42n0735_002:0364b23": "善法身。三者毒害五識身。女害六識身。四者毒害得",
    "X42n0735_002:0364b24": "足僧數。女害不足數。五者毒害得生天上人中。值遇",
    "X42n0735_002:0364c01": "賢聖。女人所害。入三惡道。六者毒害得沙門四果女",
    "X42n0735_002:0364c02": "害。正使八正道。滿於世間。猶如大海。於此無益。七者",
    "X42n0735_002:0364c03": "毒害人。則慈念而救護之。女害眾共棄捨。無心喜樂。",
    "X42n0735_002:0364c04": "天龍善神一切。遠離諸賢聖人之所呵責。以此損益",
    "X42n0735_002:0364c05": "理殊。浮沉事別。是故勸汝犯毒。不犯女人。次釋勸意。",
    "X42n0735_002:0364c06": "何以一言順違兩責。第一何以勸犯毒虵。毒虵雖有",
    "X42n0735_002:0364c07": "蹔時現苦。而無來獄長時之殃。故言不以此緣。墮於",
    "X42n0735_002:0364c08": "惡道。第二何以不聽犯女。犯女雖有蹔時現樂。必招",
    "X42n0735_002:0364c09": "來獄長時之殃。故言身壞命終。墮於惡道。次釋犯女",
    "X42n0735_002:0364c10": "墮獄所由。文中有二。第一正彰欲過。第二舉喻顯過。",
    "X42n0735_002:0364c11": "初彰過者。總彰過源。令永除滅。故曰說斷欲法。欲想",
    "X42n0735_002:0364c12": "者。思女之心。欲念者。追境之意。欲熱者。欲火所燒。愛",
    "X42n0735_002:0364c13": "結者。明愛繫縛。不為彼溺。稱云越度。次舉喻者。欲燒",
    "X42n0735_002:0364c14": "善心。故言如火欲焚戒手。如把草炬。復損戒身。如樹",
    "X42n0735_002:0364c15": "繁菓。欲樂不久。猶如假借。欲無實味。猶如枯骨。欲集",
    "X42n0735_002:0364c16": "眾患。其如段宍。欲樂不實。如夢所見。欲傷戒足。如履",
    "X42n0735_002:0364c17": "鋒刃。欲消眾善。如新瓦等。欲性可懼。如毒虵頭。欲害",
    "X42n0735_002:0364c18": "善盡。如輪轉刀。欲感危報。如在尖標。欲傷迅速。如利",
    "X42n0735_002:0364c19": "戟刺。欲患至極。故曰甚可穢惡。佛所呵責。結歸教主。",
    "X42n0735_002:0364c20": "次執事如上。第三總結可知。",
    "X42n0735_002:0364c21": "次彰過違。略告諸比丘者。顯過。同知須提那者彰罪。",
    "X42n0735_002:0364c22": "別屬癡人者。見論。佛見須提。已作惡法。以慈悲心。而",
    "X42n0735_002:0364c23": "言癡人。如慈父母。見子作惡。亦呵罵其子。癡人何以。",
    "X42n0735_002:0364c24": "作如此事。問世尊煩惱及習。皆已斷除。何以乃云癡",
    "X42n0735_002:0365a01": "人耶。答世尊惑習雖盡。然有似愛等。言為利益事。故",
    "X42n0735_002:0365a02": "呵癡人。如今親教。及軌範師。若有近住。依止弟子。起",
    "X42n0735_002:0365a03": "諸過失。便呵責言。汝為癡人。世尊亦爾。問佛呵癡人。",
    "X42n0735_002:0365a04": "有何義趣。為從癡生。名曰癡人。為癡現行。說為癡人。",
    "X42n0735_002:0365a05": "婆沙十六。解云。從癡生故。故曰癡人。爾者亦從貪恚",
    "X42n0735_002:0365a06": "慢見等生。世尊何故。唯言癡人。答癡遍行故。若佛知",
    "X42n0735_002:0365a07": "呵阿羅漢等。以為癡人。於物有益。即亦呵彼。以羅漢",
    "X42n0735_002:0365a08": "身。亦癡生故。又解現行癡。故名曰癡人。阿羅漢等。亦",
    "X42n0735_002:0365a09": "現行癡。不染無知。猶未亡故。問諸餘煩惱。亦有現行。",
    "X42n0735_002:0365a10": "何故唯說癡人非餘。答前已說言。癡遍行故。多種有",
    "X42n0735_002:0365a11": "漏處者。開諸漏門。漏源滋長。多論云。須提那。於劫初",
    "X42n0735_002:0365a12": "來。未有男女。作婬欲事。而此人於彼最初行婬。作惡",
    "X42n0735_002:0365a13": "法根本。今佛法清淨。未有非法。而須提那。最初為惡",
    "X42n0735_002:0365a14": "作。將來非法。罪過之始。故言開諸漏門。最初犯戒。違",
    "X42n0735_002:0365a15": "略之始。略教被壞。",
    "X42n0735_002:0365a16": "次下制廣。其文有三。第一舉宗標制。第二集十句下",
    "X42n0735_002:0365a17": "制利功德。第三欲說戒下正明立制。此戒既爾。諸戒",
    "X42n0735_002:0365a18": "類然。初文舉制時分從茲已後。故曰自今已去。以因",
    "X42n0735_002:0365a19": "一結教網普霑。故曰與諸比丘。定犯輕重。位別防非。",
    "X42n0735_002:0365a20": "各有分局。稱為結戒。問一切善法不言結。何以但言",
    "X42n0735_002:0365a21": "結戒。多論。解云。戒是萬善之本。但結戒即一切結也。",
    "X42n0735_002:0365a22": "又可戒為止惡。兼立犯名。故結餘善不爾。故不云結。",
    "X42n0735_002:0365a23": "對此解義。六門分別。第一制廣補略。第二制除障道。",
    "X42n0735_002:0365a24": "第三制託緣別。第四制緣多少。第五制教所詮。第六",
    "X42n0735_002:0365b01": "制意老別。",
    "X42n0735_002:0365b02": "初門佛初成道啟化之元。恐入法人心無所寄故。先",
    "X42n0735_002:0365b03": "說略示行軌模。利根奉修。無所缺犯。鈍根不悟。違略",
    "X42n0735_002:0365b04": "起非。令教毀壞。名為教缺。然即違教成犯。汙本所受。",
    "X42n0735_002:0365b05": "令行不淨。名為行缺。是以如來慈悲護念。為制廣教。",
    "X42n0735_002:0365b06": "順於略教。今使二教。相順相成。還令略有被時之用。",
    "X42n0735_002:0365b07": "義同補教。既聞制廣。呵責示過。識相護持。資成不斷。",
    "X42n0735_002:0365b08": "晈潔逾前。名為補行。又可悔己所犯不能為因。未來",
    "X42n0735_002:0365b09": "苦果。畢竟不受。還令戒淨。亦名補行。故上文言。若有",
    "X42n0735_002:0365b10": "犯有漏法者。然後世尊。為諸比丘結戒。斷彼有漏法",
    "X42n0735_002:0365b11": "故。",
    "X42n0735_002:0365b12": "第二門然障道業。雖復無邊。要而言之。有其二種。所",
    "X42n0735_002:0365b13": "謂性遮。言性惡者。如煞盜等。無問聖教。禁以不禁。損",
    "X42n0735_002:0365b14": "害深重。作則是違。體是不善。名為性惡。言遮惡者。如",
    "X42n0735_002:0365b15": "房壞等。體非不善。但以事務紛動。能障修道。立制防",
    "X42n0735_002:0365b16": "之。名為遮也。此言遮性。就事以辨。若論罪名。悉是遮",
    "X42n0735_002:0365b17": "惡。以未制前作而無犯。由聖制後。方結罪名。亦可一",
    "X42n0735_002:0365b18": "禁已後。違教處齊。下沉義等。俱稱為惡。又貪嗔癡。能",
    "X42n0735_002:0365b19": "障聖道。佛為斷彼。制增戒學。如文可知。",
    "X42n0735_002:0365b20": "第三門教不孤起。起必託緣。緣境雖眾。要唯三性。謂",
    "X42n0735_002:0365b21": "善惡無記。託善結緣興者。如因論義。女人說法。同誦",
    "X42n0735_002:0365b22": "輙教。覆頭人等。如斯之輩。事雖是善。亦乖聖意。生過",
    "X42n0735_002:0365b23": "不輕。是以如來。立教防耳。託不善緣興者。如煞盜等。",
    "X42n0735_002:0365b24": "性是違害。託此能起諸不善行。是以興教防此。不善",
    "X42n0735_002:0365c01": "託無記緣興者。謂掘地等。事雖無記。業務紛動。多障",
    "X42n0735_002:0365c02": "脩道。制不聽。為息彼紛動。終階道益。然准伽論。起犯",
    "X42n0735_002:0365c03": "之心。亦通三性。故論第一。問頗有善心犯。不善心。無",
    "X42n0735_002:0365c04": "記心犯耶。答有云何善心犯戒。如新出家比丘。未知",
    "X42n0735_002:0365c05": "戒相。自手淨地。採花結鬘。此善心犯戒。云何不善心",
    "X42n0735_002:0365c06": "犯戒。佛所結戒故犯。云何無記心犯戒。佛所結戒不",
    "X42n0735_002:0365c07": "故犯。問准依此義。犯通三性。如何下文。犯諍無善。答",
    "X42n0735_002:0365c08": "下文據犯戒。理實無善犯。此為興教緣故。得通三性。",
    "X42n0735_002:0365c09": "又解下文定犯諍不。得有善犯。然約起諍心。亦得有",
    "X42n0735_002:0365c10": "善犯。故文言。比丘以善心言。諍中事作等。",
    "X42n0735_002:0365c11": "第四門制必託緣。事假犯請。要藉十緣。聖方興結。一",
    "X42n0735_002:0365c12": "假先請。已許身子。漏起制故。二是比丘。謂被大僧。非",
    "X42n0735_002:0365c13": "餘眾等。三起漏過。謂犯婬等。一一自分。四須舉發。若",
    "X42n0735_002:0365c14": "不舉發。無由撿獲。五佛在座。事歸教主。要佛自結。六",
    "X42n0735_002:0365c15": "集眾僧。共眾籌量。法得久住。七對眾問。若不撿問。恐",
    "X42n0735_002:0365c16": "有阿濫。八得自言。為得自言。心伏罪故。九須呵責。若",
    "X42n0735_002:0365c17": "不呵責。無似顯非。十局最初。以最初人。教未攝故。此",
    "X42n0735_002:0365c18": "十具滿。聖方興結。若緣少虧。抑而未許。此之十緣位",
    "X42n0735_002:0365c19": "言興也。或有闕者。義准可知。",
    "X42n0735_002:0365c20": "第五門然假緣具。義教得興者。教不虗設。必有所詮。",
    "X42n0735_002:0365c21": "所詮是何。謂有其四。一犯。二不犯。三輕。四重。指文可",
    "X42n0735_002:0365c22": "知。作過緣具。汙本受體。名云為犯。善興義順。受體光",
    "X42n0735_002:0365c23": "暉。名為不犯。方便為輕。究竟為重。亦可五犯相望。前",
    "X42n0735_002:0365c24": "重後輕。此四句中。各生二行。如具五緣成煞。名為犯",
    "X42n0735_002:0366a01": "法。於此犯法。生二行者。若依五緣。煞事成就。即名犯",
    "X42n0735_002:0366a02": "行。謂順犯法成。違聖制意。若識五緣。止惡不作。名不",
    "X42n0735_002:0366a03": "犯行。即違犯法成。順聖制意。以不犯法。謂止作二持。",
    "X42n0735_002:0366a04": "若其策勵進脩。成不犯行。懈怠不學。即成犯行。問己",
    "X42n0735_002:0366a05": "有犯法。成不犯行。何須不犯法。成不犯行。答犯法成",
    "X42n0735_002:0366a06": "不犯行。但是止持。不犯法成不犯行。自是作持。又問",
    "X42n0735_002:0366a07": "己有不犯法。生於犯行。何須犯法。以生犯行。答不犯",
    "X42n0735_002:0366a08": "法生犯行。但是止犯。犯法生犯行。自是作犯。次重生",
    "X42n0735_002:0366a09": "重行者。如三時俱重。受樂覆藏。不可懺等是。重生輕",
    "X42n0735_002:0366a10": "行者。謂八業中。下之七業。及無覆心。可從緣悔等是。",
    "X42n0735_002:0366a11": "次輕生重行者。如打佛羅漢。重惑業等。輕生輕行者。",
    "X42n0735_002:0366a12": "如輕心掘地等。",
    "X42n0735_002:0366a13": "第六門結意萬差。理非一揆。略而言之。舉要有八。一",
    "X42n0735_002:0366a14": "深防。二限分。三譏過。四稀數。五約相。六示過。七心境。",
    "X42n0735_002:0366a15": "八內外。言深防者。過未至極。預結重名。禁微防着。以",
    "X42n0735_002:0366a16": "護根本。如防四獨。飲用二蟲。染心衣食。搏脫藏等。言",
    "X42n0735_002:0366a17": "限分者。制未至極。意存力分。力未堪行。雖作不重。如",
    "X42n0735_002:0366a18": "尼漏失。比丘摩觸。及覆夷愆境差闕等。言譏過者。戒",
    "X42n0735_002:0366a19": "能防非。體性清潔。至於持護。須離嫌疑。如與女人。屏",
    "X42n0735_002:0366a20": "露二坐。同宿行說。讚指食等。言稀數者。犯雖藉境。境",
    "X42n0735_002:0366a21": "有易難心。則慢慇結罪。重如盜煞天。二眾麤語。歎身",
    "X42n0735_002:0366a22": "造房。壞生掘地。言約相者。過損理違。道俗俱耻。為患",
    "X42n0735_002:0366a23": "既深。寄事興結。隨相雖多。略舉其四。報時處事。立制",
    "X42n0735_002:0366a24": "不同。言示過者。雖有犯名。未顯罪實。先標過緣。使得",
    "X42n0735_002:0366b01": "聞見。如唱調達大妄。無根。飲酒。畜寶。非沙門等。言心",
    "X42n0735_002:0366b02": "境者。犯不孤起。託境開心。或制從心。或制從境。如婬",
    "X42n0735_002:0366b03": "酒戒。制心從境。人非人等。制境從心。言內外者。犯不",
    "X42n0735_002:0366b04": "自成。成由緣集。因藉萬差。要唯內外。如婬為內。摩觸",
    "X42n0735_002:0366b05": "為外。食藥為內。衣鉢為外。次明制利。初句總標。但以",
    "X42n0735_002:0366b06": "心獲蕩逸意馬喧踈於正教門靡能持護如來久積",
    "X42n0735_002:0366b07": "大悲不捨四智之誓。因過立制。皆生十利功德。斯即",
    "X42n0735_002:0366b08": "犯過之心永遣遵戒之意常生生乃生菩提之創基",
    "X42n0735_002:0366b09": "遣即遣煩惱之根本然則行不自立託教而成教能",
    "X42n0735_002:0366b10": "出生一切眾行。所生眾行。何限斯十。一方化儀略標。",
    "X42n0735_002:0366b11": "二五能詮之教表彰四所之旨。以之為義。自下別明",
    "X42n0735_002:0366b12": "文中分三。初有三利。能生眾行。次有六利。能生別行。",
    "X42n0735_002:0366b13": "後之一利。能令法住。以有上二眾別行成。能令正法。",
    "X42n0735_002:0366b14": "久住不滅。初三利者。戒能防非。違即不攝。順教離非。",
    "X42n0735_002:0366b15": "名為攝取。身語既攝。行合崇和。絕去違諍。名為歡喜。",
    "X42n0735_002:0366b16": "既能稟教。永絕傾危。現未泰然。故稱安樂。次下別利。",
    "X42n0735_002:0366b17": "初二生善。次四滅惡。未信者令信。見論第六云。若善",
    "X42n0735_002:0366b18": "比丘。隨順戒律。威儀具足。未信見之。即生信心。而作",
    "X42n0735_002:0366b19": "是言。此釋種子。勤心精進。難作能作。所作極重。見是",
    "X42n0735_002:0366b20": "作已。而生信心。若諸外道。見略毗尼藏。而作是言。佛",
    "X42n0735_002:0366b21": "語比丘。亦有圍陀。如我無異。而生敬心。已信者增長。",
    "X42n0735_002:0366b22": "見論。若有信心出家。隨禁戒所說。人見所行。甚為恭",
    "X42n0735_002:0366b23": "敬。又言云。何盡形壽。日止一食。而修梵行。護持禁戒。",
    "X42n0735_002:0366b24": "見如是已。信心增長。破戒比丘。惱乱僧眾。內無慙恥。",
    "X42n0735_002:0366c01": "名曰難調。佛為制戒。教僧責罸。改惡從善。故曰調順。",
    "X42n0735_002:0366c02": "由禁無慙。不得入眾。清淨比丘。安隱作法。既不被惱。",
    "X42n0735_002:0366c03": "名為安樂。內懷不善。廣造諸惡。為人打煞。名現在漏。",
    "X42n0735_002:0366c04": "由佛制戒。教攝身語。不起現惡。名之為斷。現造惡因。",
    "X42n0735_002:0366c05": "後墮地獄。受苦無央。名未來漏。由佛制戒。永絕惡因。",
    "X42n0735_002:0366c06": "不受來苦。之為斷。自下法住。由制廣教。人得奉修。攝",
    "X42n0735_002:0366c07": "法在己。使不墜溺。名為久住。",
    "X42n0735_002:0366c08": "次明立制。文分為二。初明戒本說之儀則。次若比丘",
    "X42n0735_002:0366c09": "下廣解戒本犯等四句。前文有三。第一對緣略立。第",
    "X42n0735_002:0366c10": "二牒制明隨。第三滿足戒本。初文將欲說戒故。先標",
    "X42n0735_002:0366c11": "引當說之文。即下者是對緣略立。但有四句。",
    "X42n0735_002:0366c12": "次下明隨文中分二。初明跋闍心異隨結。次辨林中。",
    "X42n0735_002:0366c13": "境殊隨結。然隨意者。大聖制戒本。為備防違失。欲使",
    "X42n0735_002:0366c14": "開禁顯然。犯持决了。若事周悉。一結即定。若其制相",
    "X42n0735_002:0366c15": "未圓。更須明隨。是則教法該羅行軌。堅固始終。流通",
    "X42n0735_002:0366c16": "具足故爾。又復隨文文有犯不犯。犯者。防過未圓。更",
    "X42n0735_002:0366c17": "須隨結。如此戒異語。食前食後。嫌罵掘地等。不犯者。",
    "X42n0735_002:0366c18": "前制理含。更須隨開。如增上夢中。別眾洗浴。諸緣開",
    "X42n0735_002:0366c19": "等。前文七句。心異起非。意欲明隨。先牒前制。然須提",
    "X42n0735_002:0366c20": "樂道。可使是犯。我今欣俗。不應有違。二彼作念下。復",
    "X42n0735_002:0366c21": "生疑心。為以厭道欣俗。失戒不犯。為當不失。有戒可",
    "X42n0735_002:0366c22": "違於此。犯與不犯。情疑未除。故言我當云何。三即便",
    "X42n0735_002:0366c23": "下。陳疑請決。耻負聖顏。不敢自請。故仗同學。陳己疑",
    "X42n0735_002:0366c24": "心。進不聽佛。故曰隨教奉行。四諸比丘下。為申疑滯。",
    "X42n0735_002:0367a01": "亦同疑故。所以不呵。為愍彼情。舉緣具白。五世尊爾",
    "X42n0735_002:0367a02": "時下。佛判是犯。雖起異心。以羸不捨。由是比丘故在",
    "X42n0735_002:0367a03": "犯限。然此比丘俱違。廣略不同。須提但違略教。六是",
    "X42n0735_002:0367a04": "故下。開令捨戒。跋闍厭道。既在犯限。其餘羸人。開令",
    "X42n0735_002:0367a05": "捨戒。故曰若有餘人等。然此比丘。捨戒歸俗。後欲出",
    "X42n0735_002:0367a06": "家。亦聽在道。故曰若復等。為彰此人。去時如法。後得",
    "X42n0735_002:0367a07": "入道。來時有益。進退合儀。去來應法。既不越理。利益",
    "X42n0735_002:0367a08": "重重。七自今已下。隨結戒本。加前四句。次境殊隨結。",
    "X42n0735_002:0367a09": "文還七句。一異趣起犯。二時有下。發覺生疑。三咸共",
    "X42n0735_002:0367a10": "下。伺撿獲實。四諸比丘下。舉制辨違。五彼比丘下。非",
    "X42n0735_002:0367a11": "制不犯。六諸比丘下。舉以白佛。境非惑意。故亦無呵。",
    "X42n0735_002:0367a12": "七尊下。判該禁限。",
    "X42n0735_002:0367a13": "次滿足戒本。二門分別。一定文句。二明通塞。言文句",
    "X42n0735_002:0367a14": "者。戒本九句。一若比丘者。總標僧眾。別顯犯人。二共",
    "X42n0735_002:0367a15": "比丘者。明受同人。齊入犯限。三同戒者顯行等一。四",
    "X42n0735_002:0367a16": "不還戒有戒可違。五戒羸不悔者。雖羸亦犯。六犯不",
    "X42n0735_002:0367a17": "淨行。正顯婬事。七乃至共畜生出犯境界。以對林中。",
    "X42n0735_002:0367a18": "加此一句。八波羅夷結罪。九不共住擯治。或可義求",
    "X42n0735_002:0367a19": "但應為六。謂第二第三第四第五第六第七。二二合",
    "X42n0735_002:0367a20": "一。於理無爽。若依廣文。九句如上。次通塞者。若比丘",
    "X42n0735_002:0367a21": "句。義該五犯文。局上四共同。二句義五文。初不還戒。",
    "X42n0735_002:0367a22": "戒羸不悔。文雖在此。義該初犯。犯不淨行。乃至共畜",
    "X42n0735_002:0367a23": "生二句文義。此戒八兩九句文義初犯。問共同等四。",
    "X42n0735_002:0367a24": "何以下三戒無。答此以跋闍為緣。牒入戒本。餘戒無",
    "X42n0735_002:0367b01": "緣。本中闕有。然以義准。並通初犯。對有難緣。皆聽捨",
    "X42n0735_002:0367b02": "戒。故四犯畏云。善比丘未犯。終不犯。若犯都無覆藏",
    "X42n0735_002:0367b03": "心。如法懺悔。悔既得通。捨何不許。又解共同戒等。唯",
    "X42n0735_002:0367b04": "結跋闍。汝與比丘。共戒同戒。雖羸不捨。亦成其犯。餘",
    "X42n0735_002:0367b05": "戒無此隨結。故無此文。餘篇雖有隨結。非壞根本。是",
    "X42n0735_002:0367b06": "故不須共同等句。舊釋云。欲明此戒。愛心久習。事難",
    "X42n0735_002:0367b07": "卒捨。是以佛聽捨戒還家。以禮自處。欲使去時。如法",
    "X42n0735_002:0367b08": "來時有益。有捨可對。須彰不捨下之三戒。若捨戒為",
    "X42n0735_002:0367b09": "煞。猶亦是犯。捨而無益。故不開捨。既無捨可對故不",
    "X42n0735_002:0367b10": "須。不捨句來。共同理有。既闕不捨。相與俱無。若爾對",
    "X42n0735_002:0367b11": "初開捨。豈不失下戒。答一切失。若爾何以下戒無此",
    "X42n0735_002:0367b12": "不捨。答以不對之開捨戒故。此釋及問答。不能順文。",
    "X42n0735_002:0367b13": "既失旨歸。前解為正。",
    "X42n0735_002:0367b14": "次下廣解。文分為二。初至滅擯。廣明犯相。二不犯者",
    "X42n0735_002:0367b15": "下釋不犯相。前文復二。初大僧犯相。二比丘尼下下",
    "X42n0735_002:0367b16": "四眾犯相。此戒既爾。諸戒類然。就大僧中。復分為二。",
    "X42n0735_002:0367b17": "初至偷蘭遮成犯之相。二方便下輕重相。前文復二。",
    "X42n0735_002:0367b18": "初解戒本九句文相。二三種下重明戒本六七二句。",
    "X42n0735_002:0367b19": "前釋九句。文即為九。位各有三。謂舉釋結。或有少者。",
    "X42n0735_002:0367b20": "自是文略。先解初句。釋中文二。初總標僧眾。次是中",
    "X42n0735_002:0367b21": "下別顯犯人。初文名為者。通名比丘。謂沙彌外道等。",
    "X42n0735_002:0367b22": "亦名比丘。相似者。謂犯重人。內實破戒。威儀相貌。似",
    "X42n0735_002:0367b23": "持戒者。見論第七。阿難夜行。見一犯戒比丘而問咄。",
    "X42n0735_002:0367b24": "此為是誰。犯戒比丘應言。我是比丘。此是假名無堅",
    "X42n0735_002:0367c01": "實也。自稱者。十誦第一云。自言比丘者。用白四羯磨",
    "X42n0735_002:0367c02": "受戒。又復賊住比丘。剃除髮鬢。披着袈裟。自言我是",
    "X42n0735_002:0367c03": "比丘。當此儉年。詐來入道。善來者如下釋。乞求者。順",
    "X42n0735_002:0367c04": "教乞活。着割截衣者。以刀割成。依之進道。破結使者。",
    "X42n0735_002:0367c05": "聖解一興。眾惑斯盡。羯磨者。舉受之教。",
    "X42n0735_002:0367c06": "次別顯犯人。若成戒本犯戒之人。必以羯磨受具足",
    "X42n0735_002:0367c07": "戒。但欲簡取犯戒之人。不是為釋受緣之義。第二句。",
    "X42n0735_002:0367c08": "共比丘者。諸餘比丘。亦用白四受戒。以受法同。故名",
    "X42n0735_002:0367c09": "為共。第三句。釋中文二。初勸修持行。次是中下出其",
    "X42n0735_002:0367c10": "同義。禁勒不殊。名為一戒。體性無別。故言同戒。遮制",
    "X42n0735_002:0367c11": "數齊。稱云等戒。十誦云。同入比丘學法。釋云。如百歲",
    "X42n0735_002:0367c12": "受戒。比丘所學。初受戒人亦如是學。如初受戒人。所",
    "X42n0735_002:0367c13": "學百歲。比丘亦如是學。是中一心一戒。一說一波羅",
    "X42n0735_002:0367c14": "提木叉。同心同戒。同說同波羅提木叉。故名同入比",
    "X42n0735_002:0367c15": "丘學法。第四句有二。初解不捨。二云何下正明成捨。",
    "X42n0735_002:0367c16": "前不成捨。反即成捨。應下文明。後文成捨。反即不成。",
    "X42n0735_002:0367c17": "應上文說。但是綺文。互舉不繁。並明前文有七。初有",
    "X42n0735_002:0367c18": "三句。重病壞心。故不成捨。二有三句。重病壞根。三有",
    "X42n0735_002:0367c19": "兩句。中邊不相領解。准此類餘並不成。就四有兩句。",
    "X42n0735_002:0367c20": "心境不相應。初句心不稱境。次句境不稱心。此中應",
    "X42n0735_002:0367c21": "有靜。作靜想不成捨。戒文無者略。十誦云。若獨捨戒。",
    "X42n0735_002:0367c22": "若獨想不獨獨想並不成。第五一句。無心不成。五分。",
    "X42n0735_002:0367c23": "更有不定語。嗔心強逼。不成十誦。又向無所知人。眠",
    "X42n0735_002:0367c24": "人入定。若隔障。若自嗔。若向嗔人。若夢中。若自不定",
    "X42n0735_002:0368a01": "心。若向不定心人。皆不名捨。第六天子下。七句境非。",
    "X42n0735_002:0368a02": "所對不成。七有二句。業不辨了。不成捨戒。准此書等。",
    "X42n0735_002:0368a03": "捨戒不成。五分遣使遣書作相動手。相似語不成。見",
    "X42n0735_002:0368a04": "論亦爾。",
    "X42n0735_002:0368a05": "次明捨戒。先解其義。五門分別。第一總定捨緣。第二",
    "X42n0735_002:0368a06": "明捨漸頓。第三對受辨捨。第四作法具緣。第五所捨",
    "X42n0735_002:0368a07": "法體。初門。依俱舍第十五。捨有四緣。謂作法。命終。二",
    "X42n0735_002:0368a08": "形。斷善。作法捨者。與受相違。命終捨者。所依捨故。二",
    "X42n0735_002:0368a09": "形捨者。所依變故。斷善捨者。所因斷故。若日夜戒捨",
    "X42n0735_002:0368a10": "由夜盡。有餘部。立犯重捨戒。及法滅時。一切學處。結",
    "X42n0735_002:0368a11": "界羯磨。皆止息故。迦濕彌羅國。毗婆沙師言。犯根本",
    "X42n0735_002:0368a12": "罪。不捨律儀。所以然者。非犯一邊。一切律儀。應遍捨",
    "X42n0735_002:0368a13": "故。非犯餘罪。有斷尸羅。然有二名。謂持犯戒。正法滅",
    "X42n0735_002:0368a14": "時。雖無一切。結戒羯磨。及毗奈耶。未得律儀。無新得",
    "X42n0735_002:0368a15": "理。而先得者。無有捨理。次漸頓門。作法捨者。約位相",
    "X42n0735_002:0368a16": "望。通含漸頓。餘三頓失。然作法中。言我作沙彌。及優",
    "X42n0735_002:0368a17": "婆塞。是漸。餘言是頓。問若或漸受漸捨。或漸受頓捨。",
    "X42n0735_002:0368a18": "及頓受頓捨。此三可爾。若本頓受。但得具戒。一無表",
    "X42n0735_002:0368a19": "體。如何漸捨。若得漸捨體便有三。如何乃言一無表",
    "X42n0735_002:0368a20": "體。答若依俱舍。三體各別。頓受唯頓。捨無有漸捨理。",
    "X42n0735_002:0368a21": "若依正理。一師所說。雖先不受五十二戒。但受具者。",
    "X42n0735_002:0368a22": "俱得三戒。准依此理。即得漸捨。又可比丘受得。防煞",
    "X42n0735_002:0368a23": "無表。理通三人。有共用義。是故捨時要心捨具。若與",
    "X42n0735_002:0368a24": "沙彌戒同隨心。則在以十對。五義亦同之。約位差殊。",
    "X42n0735_002:0368b01": "名之為捨。望無表體。不名為捨。次約受門。善來受戒。",
    "X42n0735_002:0368b02": "是見法人。唯有命終。無餘三捨。三歸羯磨。具足四捨。",
    "X42n0735_002:0368b03": "八不可過受。或可唯有命終。或可具足四捨。以人不",
    "X42n0735_002:0368b04": "定。義可准知。次具緣門。須具六緣。一有所對。謂同地",
    "X42n0735_002:0368b05": "人。以邊對中等。不成捨故。二根具無病非聾老等。三",
    "X42n0735_002:0368b06": "在見聞內。四有捨戒心。謂欣厭心。决定住自性。久思",
    "X42n0735_002:0368b07": "歡喜。自有寂靜。五言說辨了。六前境領解。次所捨法",
    "X42n0735_002:0368b08": "體。問凡捨戒者。捨何等法為捨。已生戒善。為因義邊。",
    "X42n0735_002:0368b09": "為復捨彼無表戒體。答不捨已生。為因之義。但正捨",
    "X42n0735_002:0368b10": "彼。無表戒體。以無表戒。一形相續為心。厭弃不續名",
    "X42n0735_002:0368b11": "捨。以無捨緣。則有得得。若遇捨緣則無得。得既無得。",
    "X42n0735_002:0368b12": "得說名為捨。雖可無得。亦不失因義。問捨戒不捨已",
    "X42n0735_002:0368b13": "生善者。懺悔不應。除已起業。答善順理生。惡違理起。",
    "X42n0735_002:0368b14": "順理力強。已生不捨。違理力劣。故可悔除。又解懺本",
    "X42n0735_002:0368b15": "生心抑伏惡業。以別對餘故。得可彌捨。直厭退絕。彼",
    "X42n0735_002:0368b16": "相續不別對餘。故言不捨。",
    "X42n0735_002:0368b17": "次下釋文。文分為二。初厭上欣下。為捨方便。二便作",
    "X42n0735_002:0368b18": "是語下。正陳捨戒。前文復二。初有二句。立兩章門。不",
    "X42n0735_002:0368b19": "樂修梵行。是厭上門。欲得還家。是欣下門。次厭比丘",
    "X42n0735_002:0368b20": "下。釋成二門。初有二句。釋厭上門。貪樂下七句。釋欣",
    "X42n0735_002:0368b21": "下門。次正陳捨文中有三。初明直捨。次若復下。無益",
    "X42n0735_002:0368b22": "有益捨。次若復下。毀讚捨。直捨文二。初有十一句。厭",
    "X42n0735_002:0368b23": "上捨。次有八句。欣下捨。然厭上中。見論第七。佛有一",
    "X42n0735_002:0368b24": "百名號。隨稱皆成捨戒。法名亦爾。謂善甘露法。長短",
    "X42n0735_002:0368c01": "阿含等。悉成捨戒。捨僧四雙八輩。無上福田等。亦成",
    "X42n0735_002:0368c02": "捨戒。此以弃背三寶。所以戒失。得戒本緣和上闍梨。",
    "X42n0735_002:0368c03": "今若捨師。戒亦隨失。同和上等者。以呹共依師得戒",
    "X42n0735_002:0368c04": "有心厭道。隨稱皆捨。十誦。稱比丘等七眾。亦成捨戒。",
    "X42n0735_002:0368c05": "梵行是隨戒起修之行。戒是受體律。是其教學事。是",
    "X42n0735_002:0368c06": "所防過境。欣下可解。次文但對上法。有無益捨。略無",
    "X42n0735_002:0368c07": "欣下有益捨文。次毀歎可知。第五句文二。一舉章開",
    "X42n0735_002:0368c08": "為二門。二依門解釋。釋中各三。謂舉釋結。就釋不捨",
    "X42n0735_002:0368c09": "中。文分為二。先明厭欣在心。立章及釋。如上應知。二",
    "X42n0735_002:0368c10": "便作是言下。彰羸於口。此中文三。初舉所欣居家等",
    "X42n0735_002:0368c11": "法。二我欲下。舉所厭境。捨佛法等。三便欲受持下。彰",
    "X42n0735_002:0368c12": "欣於口。上來心有厭欣。亦陳在口。以不决定。但成戒",
    "X42n0735_002:0368c13": "羸。戒羸相者。見論。譬如大王無人持從。復無天冠瓔",
    "X42n0735_002:0368c14": "珞。亦不莊嚴。人見不以為好。故名戒羸。次羸捨可解",
    "X42n0735_002:0368c15": "第六句。五分云。婬法名非梵行法。懈怠法狗法。可惡",
    "X42n0735_002:0368c16": "法。二身交會。出不淨。是名行婬法。十誦大同。第七句",
    "X42n0735_002:0368c17": "下。至共畜生者。越人非人三趣最下也。見論。此是下",
    "X42n0735_002:0368c18": "極語。共畜亦得夷。豈況女人。可行婬處者。謂可捉行",
    "X42n0735_002:0368c19": "婬處也。簡去極大極小。不可捉者。第八句。自行絕分。",
    "X42n0735_002:0368c20": "五分。名為墮法。惡法斷頭法。非沙門法。僧祇復云。於",
    "X42n0735_002:0368c21": "法智。退沒墮落。無道果分。乃至盡智。無生智亦爾。餘",
    "X42n0735_002:0368c22": "如五犯說。第九句眾法絕分。多論。有四義。一生四部",
    "X42n0735_002:0368c23": "天龍等信敬心故。二現佛法無有愛憎。清淨者共住。",
    "X42n0735_002:0368c24": "犯者擯出。三為息誹謗。若與惡人同事。外道世人。咸",
    "X42n0735_002:0369a01": "生誹謗。當言佛法。有何可貴。不問善惡一切共事。四",
    "X42n0735_002:0369a02": "為持戒者。安樂增上善根。破戒者。生慚媿心。折伏惡",
    "X42n0735_002:0369a03": "心故。",
    "X42n0735_002:0369a04": "次解六七二句犯相。於中文二。第一犯不孤起。要由",
    "X42n0735_002:0369a05": "託境而成。是以先明犯家境緣。雖有境緣。成由之造。",
    "X42n0735_002:0369a06": "是以第二比丘有婬心下。對境成犯。前文有四。初總",
    "X42n0735_002:0369a07": "彰境緣三趣之別。二復有下。離明。三趣有五種者。三",
    "X42n0735_002:0369a08": "於三種婦下。五者各三。成十五種者。者雖十五。未明",
    "X42n0735_002:0369a09": "重處。是以第四人婦三處下。離十五者。為三十九處。",
    "X42n0735_002:0369a10": "謂三婦童女。二形者。九處各有三。合成二十七。三種",
    "X42n0735_002:0369a11": "男。及黃門者。六處各有二。合成十二。彼此通收。總三",
    "X42n0735_002:0369a12": "十九。但列文中為成。亦如是故。約九三六二。分為二",
    "X42n0735_002:0369a13": "易。僧祇。男子黃門口中狂眠等。並有緣起。次明對境",
    "X42n0735_002:0369a14": "成犯。文分為四。第一先明自心起犯。六百二十四句。",
    "X42n0735_002:0369a15": "二若比丘為怨家下。怨逼造境。三千七百四十四句。",
    "X42n0735_002:0369a16": "三怨家強捉比丘下。怨逼己境。四十八句。四從道下。",
    "X42n0735_002:0369a17": "結罪分齊。先明自心趣境。境有其四。一覺境。二睡眠",
    "X42n0735_002:0369a18": "不覺境。此二俱活。覺不覺異。三新死。四少分壞。此二",
    "X42n0735_002:0369a19": "俱死。壞不壞殊。准十誦律。壞者據女根明。彼文五十",
    "X42n0735_002:0369a20": "一。云何名形壞。答言若女根爛墮。若乾若虫齧。翻上",
    "X42n0735_002:0369a21": "名不壞。此四境上。各一百五十六句。文中覺境。廣明",
    "X42n0735_002:0369a22": "下三合說。然對覺境。比丘行犯。長離瘡門。總三十九。",
    "X42n0735_002:0369a23": "一一各加隔等四句。是故總成一百五十六。下之三",
    "X42n0735_002:0369a24": "境。准數亦然。四境合成六百二十四句。次明怨逼所",
    "X42n0735_002:0369b01": "以。須明怨逼來者。為釋疑情。識知犯不。我先有心趣",
    "X42n0735_002:0369b02": "境。可使境合成重。我先無心。但為怨逼。不曾撿挍。樂",
    "X42n0735_002:0369b03": "與不樂。還同自心境。合犯者。教法太急。事難常行。故",
    "X42n0735_002:0369b04": "須開云。怨家雖能逼身。不能逼心。但不受樂。開使不",
    "X42n0735_002:0369b05": "犯。先對覺境。作九百三十六句。瘡門長離。還三十九。",
    "X42n0735_002:0369b06": "且於人婦一瘡門。上即有樂等六句。樂相云何。僧祇",
    "X42n0735_002:0369b07": "第二云。譬如飢人。得種種美食。彼以食為樂。又如渴",
    "X42n0735_002:0369b08": "人。得種種好飲。彼以飲為樂。受樂亦爾。云何不受樂。",
    "X42n0735_002:0369b09": "譬如好淨之人。以種種死屍。繫其頸上。又如破癰熱",
    "X42n0735_002:0369b10": "鐵着身。不受樂亦爾。一一樂句。各加隔等四句。四六",
    "X42n0735_002:0369b11": "便成二十四句。一門二十四。十門二百四十。三十九",
    "X42n0735_002:0369b12": "瘡門。總成九百三十六句。次下三境。准數亦然。是故",
    "X42n0735_002:0369b13": "總成三千七百四十四句。次明怨逼己境。若其具論",
    "X42n0735_002:0369b14": "九境逼。已合有九箇四十八句。文但彰一。餘者略無。",
    "X42n0735_002:0369b15": "又可論境雖多逼。己義一。是故不須約境離說。又於",
    "X42n0735_002:0369b16": "己境。二瘡合有四十八句。文中略故。但二十四。又復",
    "X42n0735_002:0369b17": "己造他境。既分逼不逼殊。他造己境。亦分逼不逼異。",
    "X42n0735_002:0369b18": "文無自心作境者略也。第四結罪分齊可知。",
    "X42n0735_002:0369b19": "次輕重文四。一自作。二教人。三死屍下壞境非境。四",
    "X42n0735_002:0369b20": "明境想。此輕重文。諸戒通有。然有少者。自是文略。文",
    "X42n0735_002:0369b21": "言成者。夷等對違廣教。如前對境成犯。慈約廣明。豈",
    "X42n0735_002:0369b22": "得此文。即對略說。次教人文三。一比丘教比丘。二尼",
    "X42n0735_002:0369b23": "教比丘。三餘眾相教。此中為明出家五眾。自作教他。",
    "X42n0735_002:0369b24": "兩業之別。次壞境文二。初約了心。次約迷說了心七",
    "X42n0735_002:0369c01": "句。上四壞境。下三非境。以非正道。並得蘭罪。亦可蘭",
    "X42n0735_002:0369c02": "據初入。毛頭分齊。不淨若出。即結僧殘故。五分第一",
    "X42n0735_002:0369c03": "云。壞境過半時。骨時出不淨。僧殘不出偷蘭。又善見",
    "X42n0735_002:0369c04": "第八云。若作出精意。僧殘不出偷蘭。又解若於正道。",
    "X42n0735_002:0369c05": "初入結夷。後出不淨。不結僧殘。若於非道作道其道",
    "X42n0735_002:0369c06": "想。初入結蘭。後出不淨。亦無僧殘。雖境有殊。結罪義",
    "X42n0735_002:0369c07": "一。於此不可。有殘非殘。次迷二句。若於非道。迷為正",
    "X42n0735_002:0369c08": "道。疑為正道。理結偷蘭。故云如是一切偷蘭遮。又下",
    "X42n0735_002:0369c09": "文云。時有比丘。於大小便中門。弄失不淨疑。如是於",
    "X42n0735_002:0369c10": "股間等。乃至君持口中。如是一切若道想。若疑偷蘭",
    "X42n0735_002:0369c11": "遮。若非道想。不疑僧殘。問此與境想。四五何別。答此",
    "X42n0735_002:0369c12": "是不識境人。執此半壞。謂為重境。疑為重境。不結夷",
    "X42n0735_002:0369c13": "殘。但得偷蘭。境想四五二句。是識境人。本期重境。乃",
    "X42n0735_002:0369c14": "為輕境成差。迷此為重。疑此為重。此是境差。故結蘭",
    "X42n0735_002:0369c15": "罪。又解此實知。是非道生。心作道想道疑境想。心迷",
    "X42n0735_002:0369c16": "非道。為道想道疑。又解此中想疑。約非情外色起。下",
    "X42n0735_002:0369c17": "約情道內色起。據境雖異。迷心不殊。次明境想。此戒",
    "X42n0735_002:0369c18": "及酒。局境制故。上三究竟。下二方便次結下眾尼是",
    "X42n0735_002:0369c19": "具戒。禁犯位同。式叉是學。摩那是女名。謂名正學女。",
    "X42n0735_002:0369c20": "沙彌。舊云息慈者不然。今云勤筞。勤者是比丘。為勤",
    "X42n0735_002:0369c21": "人所筞。故名勤筞。尼是女聲中呼。位非滿足。故結吉",
    "X42n0735_002:0369c22": "羅。同壞根本。齊須滅擯。此結餘眾。諸戒通然。或有闕",
    "X42n0735_002:0369c23": "者。義准應知。以上所作。並皆違教。壞行為此。總云是",
    "X42n0735_002:0369c24": "謂為犯。",
    "X42n0735_002:0370a01": "次明不犯。文分為二。初不犯等。據別緣明。次不犯等。",
    "X42n0735_002:0370a02": "約通緣說。別有三。一睡眠無知。自分明不犯。開前逼",
    "X42n0735_002:0370a03": "己。二不受樂勝進明不犯。開前怨逼趣境。此為命難。",
    "X42n0735_002:0370a04": "開非梵行難。一切無有婬意。不作故不犯。開前自心",
    "X42n0735_002:0370a05": "趣境。次通緣有二。一初故不犯。二病壞心故不犯。此",
    "X42n0735_002:0370a06": "闕通中。二三兩緣。違略之始。故曰最初。廣教未興。故",
    "X42n0735_002:0370a07": "云未制戒。十誦五十九。未結戒前一切婬欲不犯。問",
    "X42n0735_002:0370a08": "佛說狂人不犯。何名狂。佛言有五相。名狂人。親里死",
    "X42n0735_002:0370a09": "盡故。財物失盡故。由業人民失盡故。四大錯亂故。先",
    "X42n0735_002:0370a10": "世業報故。次問心亂有五因緣。為非人打故。或非人",
    "X42n0735_002:0370a11": "怖故。或非人食心精氣。四大錯故。先世業報故。痛惱",
    "X42n0735_002:0370a12": "者。有五種病壞心。或風發故。或熱發故。或冷發故。或",
    "X42n0735_002:0370a13": "三種俱發故。或時節氣發故。所纏者。要須始終不憶",
    "X42n0735_002:0370a14": "是比丘故。彼文言。若自知我是。比丘作婬。得波羅夷。",
    "X42n0735_002:0370a15": "若不自知不犯。如此下文亦言實不癡狂。詐為癡狂。",
    "X42n0735_002:0370a16": "與癡狂羯磨者。是名非法。又此通別不犯有五。最初",
    "X42n0735_002:0370a17": "唯開犯廣。餘四俱開廣略。若對諸戒。以明通局。此五",
    "X42n0735_002:0370a18": "不犯。位束為三。病緣一開。事義俱通。最初之人。義通",
    "X42n0735_002:0370a19": "事局。餘之三開。事義俱局。",
    "X42n0735_002:0370a20": "次明盜戒　總解還四。初明制意。通意如前。言別意",
    "X42n0735_002:0370a21": "者。所以不聽為盜。凡是資財形命之本。人情保重。戀",
    "X42n0735_002:0370a22": "著處深。既能捨家入道。誠宜永絕貪求。今乃非理侵",
    "X42n0735_002:0370a23": "他。特虧自守之行。此則嘉聲不著。穢迹彌彰。汙染僧",
    "X42n0735_002:0370a24": "倫。事不輕小。聖慈愍極。故制防之。次釋名者。非理損",
    "X42n0735_002:0370b01": "財。名之為盜。盜是所防。戒是能防。能所通舉。故稱盜",
    "X42n0735_002:0370b02": "戒。次解具緣。通緣如上。別緣有七。一是人主物盜。以",
    "X42n0735_002:0370b03": "損主為義。物雖有主。轉想及疑。亦不成重。故須第二",
    "X42n0735_002:0370b04": "有主想。問想之與知。有何差別。答此二望境。了同迷",
    "X42n0735_002:0370b05": "異。以知唯了。想通迷悟。了境穴徹。名之為想。迷境穴",
    "X42n0735_002:0370b06": "徹。亦名為想。若作知是有主物。即於闕緣不便。又順",
    "X42n0735_002:0370b07": "境想文。故云有主想。想雖當境。盜須滿五。是以第三",
    "X42n0735_002:0370b08": "須明重物。物雖滿五。轉想為輕。亦不成重。故須第四",
    "X42n0735_002:0370b09": "作重物想。想雖滿五。無心不成。故次第五須有盜心。",
    "X42n0735_002:0370b10": "心雖念盜須起方便。方便不起。損主不成。故須第六",
    "X42n0735_002:0370b11": "起方便。方便雖興盜須離處。若未離處屬己不成。故",
    "X42n0735_002:0370b12": "須第七舉離本處。次解闕緣。闕通如上。若闕別緣。闕",
    "X42n0735_002:0370b13": "初八蘭。以安雙闕在初緣故。且闕境四者。初句欲盜",
    "X42n0735_002:0370b14": "人物。天物來替。緣於天物。作人物想。二非人物人主",
    "X42n0735_002:0370b15": "物想。三畜生物人主物想。四無主物人主物想。次雙",
    "X42n0735_002:0370b16": "闕四者。欲盜人物。天物來替。是闕初緣。就天物上。復",
    "X42n0735_002:0370b17": "生疑心。為人物。為天物。即闕第二緣。此是初句。次非",
    "X42n0735_002:0370b18": "人物。替人物處。復生疑心。為第二句。次畜生物。替人",
    "X42n0735_002:0370b19": "物處。復生疑心。為第三句。次無主物。替人物處。復生",
    "X42n0735_002:0370b20": "疑心。為第四句。次闕第二緣。亦八闕罪。謂轉想有四。",
    "X42n0735_002:0370b21": "疑心有四。轉想四者。初句本是人物至境轉作天物",
    "X42n0735_002:0370b22": "想取。隱復結前。盜人方便。故云人主物天物想取。第",
    "X42n0735_002:0370b23": "二句人主物非人物想取。第三句人主物畜生物想",
    "X42n0735_002:0370b24": "取。第四句人主物無主物想取。次疑心四者。初句實",
    "X42n0735_002:0370c01": "是人主物。而生疑心。為人物。為天物。第二句為人物。",
    "X42n0735_002:0370c02": "為非人物。第三句為人物。為畜生物。第四句為人主",
    "X42n0735_002:0370c03": "物。為無主物。次闕第三緣。有二蘭罪。謂闕境及雙闕。",
    "X42n0735_002:0370c04": "各一偷蘭。闕第四緣。亦二蘭罪。而實重物。轉作輕物",
    "X42n0735_002:0370c05": "想疑。闕五六緣無罪。或可闕六小罪。若闕第七。輕重",
    "X42n0735_002:0370c06": "二蘭。通別合論。具七方便。",
    "X42n0735_002:0370c07": "次下釋文科同於上。今就漏起呵中。分文為二。一明",
    "X42n0735_002:0370c08": "犯相。第二時有一大臣下發覺呵責。前文有四。一標",
    "X42n0735_002:0370c09": "化處。二出犯人。三明犯緣。四正辨犯。盜緣分二。初明",
    "X42n0735_002:0370c10": "遠緣。二摩竭王下近緣。前遠緣中文分為十。第一覩",
    "X42n0735_002:0370c11": "失草菴。念造瓦屋。僧祇第二。彼造一房。種種莊嚴成",
    "X42n0735_002:0370c12": "已有上座來。便與乃至。第三彼念言。我種種辛苦。作",
    "X42n0735_002:0370c13": "房而不得住。傍人常待。如猫伺鼠。成便見奪。奈何可",
    "X42n0735_002:0370c14": "辨。便以工巧作。全成瓦屋。第二時彼比丘下如念造",
    "X42n0735_002:0370c15": "作。全成瓦屋。三爾時下如來撿問。四諸比丘下報佛",
    "X42n0735_002:0370c16": "所由。五爾時下呵責。五分。作燒成瓦屋蘭。自現工巧",
    "X42n0735_002:0370c17": "吉。六爾時世尊下。勅令打破。為利無愆。見論。無慈眾",
    "X42n0735_002:0370c18": "生。作此凡屋。若比丘。多聞知律者。見餘比丘所用。不",
    "X42n0735_002:0370c19": "得法即取。打破無罪。物主不得。作是言。大德已破我",
    "X42n0735_002:0370c20": "物。應還我直。七時諸比丘下順教打破。八時檀尼迦",
    "X42n0735_002:0370c21": "下責破所由。我本造房。為資身用。無事被破。豈得甘",
    "X42n0735_002:0370c22": "從。第九諸比丘下申破所以。汝雖無愆。我非自意。但",
    "X42n0735_002:0370c23": "奉佛教。故來破之。第十時檀尼迦下述教修奉。前恨",
    "X42n0735_002:0370c24": "比丘。無事破屋。今承聖旨。自責甘從。十誦法王教破",
    "X42n0735_002:0371a01": "不得有言。五分云。法王所壞。我復何言。次明近緣。近",
    "X42n0735_002:0371a02": "緣文二。第一矯施異計。謬索王材。然執似與之言。以",
    "X42n0735_002:0371a03": "告守材者。故曰汝知不等。第二彼人言下聞王教與",
    "X42n0735_002:0371a04": "多少無遮。次明正盜。言要材者。祇云。王有五牧飛梯",
    "X42n0735_002:0371a05": "材。即便取二牧。持歸作屋。",
    "X42n0735_002:0371a06": "次發覺呵責。文分為三。謂俗比丘及佛。俗呵文二。一",
    "X42n0735_002:0371a07": "發覺獲實。二大德應死下正呵。前文復二。一大臣發",
    "X42n0735_002:0371a08": "覺。撿事白王。二王問取由。更彰罪實。初文有五。一發",
    "X42n0735_002:0371a09": "覺得實。二時大臣下。責與不應。三時大臣下。以事啟",
    "X42n0735_002:0371a10": "王。四王報下。顯過於彼。五時大臣下。攝赴王所。次王",
    "X42n0735_002:0371a11": "問文五。一問與虗實。二答言不虗。三王索憶念。四引",
    "X42n0735_002:0371a12": "王昔願文中有三。一舉法要與而用。二王立願與舊",
    "X42n0735_002:0371a13": "不同。但願有二。一聽隨意用。是無主物。二不得不與",
    "X42n0735_002:0371a14": "而用是有主物而此比丘執王隨意用。言於典材邊。",
    "X42n0735_002:0371a15": "私行盜竊。第三王舉前願。須告施行。然多論云。此是",
    "X42n0735_002:0371a16": "比丘垂急之語。准此文中。即是預施計校。五王言說",
    "X42n0735_002:0371a17": "異。",
    "X42n0735_002:0371a18": "次明呵責。一王。二庶。王呵文四。一明比丘犯刑至極。",
    "X42n0735_002:0371a19": "十誦第一云。王言我謂無主草木。故作是說。汝今墮",
    "X42n0735_002:0371a20": "大罪中。比丘答言。我出家人。寄居王國。云何煞我。王",
    "X42n0735_002:0371a21": "言比丘去。勿復更取如是大材。王云。我本所施。不及",
    "X42n0735_002:0371a22": "有主。恠哉比丘。作此方便。而取人物。復語言。我是灌",
    "X42n0735_002:0371a23": "頂王。如何因煞沙門。汝今便可速還。詣佛法王。自當",
    "X42n0735_002:0371a24": "以法治汝。二明大王思念不忍。三但呵責勅臣令教。",
    "X42n0735_002:0371b01": "四為寬刑諸臣不分。餘文可解。第三佛呵文二。先撿",
    "X42n0735_002:0371b02": "自言。後方呵責。呵中有三。一舉。二列。三結。列中有三。",
    "X42n0735_002:0371b03": "一行有違失呵。二違略不應呵。三准俗制道呵。此三",
    "X42n0735_002:0371b04": "各二。一列呵辭。二云何下。執其所作。不應以結文言",
    "X42n0735_002:0371b05": "五錢者。現盜不淨物。五錢直者。謂是淨物為遮惡人。",
    "X42n0735_002:0371b06": "兩言兼舉。問何故此戒。獨問國法。餘三不問。其義何",
    "X42n0735_002:0371b07": "也。答由盜王財。故依王法。餘三不由。故不依也。多云。",
    "X42n0735_002:0371b08": "此戒要依國法。盜物多少。得斷命罪。依而結戒。婬煞",
    "X42n0735_002:0371b09": "二戒。事成罪成。不問多少妄語。國無此法。是以三戒",
    "X42n0735_002:0371b10": "不問。",
    "X42n0735_002:0371b11": "次明戒本。戒本八句。一人。二列物之所在之處。為欲",
    "X42n0735_002:0371b12": "遮防空有。並顯此無空處緣起。五分。具有彼云。眾多",
    "X42n0735_002:0371b13": "比丘。作如是語。佛所制戒。為聚落中物非。謂空地起",
    "X42n0735_002:0371b14": "過已。乃至呵云。聚落空地。有何等異。呵已立戒。制增",
    "X42n0735_002:0371b15": "空地。三不與者主不捨。四盜心取者。謂是盜心及業。",
    "X42n0735_002:0371b16": "五隨不與取者。謂所盜物隨取何等。六若為王等者。",
    "X42n0735_002:0371b17": "舉俗治法。於中有二。一被大臣執至王所。為之言被。",
    "X42n0735_002:0371b18": "謂被王大臣捉。故言所捉。此但為他執捉。不是治法。",
    "X42n0735_002:0371b19": "二若煞下。始是治法。由此捉有所言治。有若字即是。",
    "X42n0735_002:0371b20": "大臣是能捉人。王是能治者。亦可王與大臣。俱是能",
    "X42n0735_002:0371b21": "治者。故言若被王王大臣所捉。若煞等又此治法。舊",
    "X42n0735_002:0371b22": "人准祇解云。若捉。是王先祖治法。若縛。是王父法。若",
    "X42n0735_002:0371b23": "駈出國。是瓶沙王法。若煞。是闍王法。若順治法作文。",
    "X42n0735_002:0371b24": "應云。若捉。若縛。若駈出國。若煞。而此文中。談法不次。",
    "X42n0735_002:0371c01": "或有以文錯故。改從義正。今詳異說。實冐經文。迴換",
    "X42n0735_002:0371c02": "聖言。事不輕小。所以爾者。以制戒時。瓶沙身在。子阿",
    "X42n0735_002:0371c03": "闍世。猶未登位。如何懸知。後王治法。而預牒入戒本",
    "X42n0735_002:0371c04": "中。來又捉與縛。若是先王治法。王既崩久。法不施行。",
    "X42n0735_002:0371c05": "如何今復。牒入戒本。又彼文中。總無闍王煞法。先祖",
    "X42n0735_002:0371c06": "拍頭。不言是捉王父。駈令出城。亦無有縛。又彼戒本",
    "X42n0735_002:0371c07": "正文。與此無殊。如何釋者。妄情乃爾。今釋瓶沙王時。",
    "X42n0735_002:0371c08": "已立煞法。如上緣云。大德應死。以此故知。國有煞法。",
    "X42n0735_002:0371c09": "又僧祇云。煞者奪其命。是名為煞。五分云。煞者以刀",
    "X42n0735_002:0371c10": "仗等。斷其命根。十誦云。云何煞我及眾人。曾言此比",
    "X42n0735_002:0371c11": "丘。决定應死。呵責便放。問既有煞法。如何復有縛駈",
    "X42n0735_002:0371c12": "出國。答此等治法。瓶沙具施其罪輕者。用餘法治罪。",
    "X42n0735_002:0371c13": "若極者。須加重法。故十誦云。汝今墮大罪中。明知更",
    "X42n0735_002:0371c14": "有非大罪法。此文既云。五錢應死。明知四錢等不死。",
    "X42n0735_002:0371c15": "用餘治法故。僧祇。問王治國。盜齊幾錢罪。應至死。盜",
    "X42n0735_002:0371c16": "齊幾錢。應駈出國。盜齊幾錢。應用刑罸。問所以須舉",
    "X42n0735_002:0371c17": "王治賦法。答為盜王材被王治故不同。舊云。准俗制",
    "X42n0735_002:0371c18": "道。汝是賦等。是呵責言。七八可解。",
    "X42n0735_002:0371c19": "次下廣釋科與上同。就比丘犯中。文分為二。初解成",
    "X42n0735_002:0371c20": "犯相。二方便下輕重相。前文復二。初略釋戒本八句。",
    "X42n0735_002:0371c21": "第二有三種下廣解戒本。二三四五四句。然前略釋。",
    "X42n0735_002:0371c22": "文有可解。於第六句中。但解能呵捉人。不解治法。次",
    "X42n0735_002:0371c23": "廣釋中。細觀文相。亦解第五句。以廣釋中。有重物之",
    "X42n0735_002:0371c24": "言。明知即是。略釋之中。隨不與取五錢。五錢直義。舊",
    "X42n0735_002:0372a01": "云不釋。第五句者。不識文意也。又將第三句。是物體",
    "X42n0735_002:0372a02": "者。義亦不然。以釋此句。但云主不捨。且欲釋主不捨。",
    "X42n0735_002:0372a03": "未即論其物體。其第五句。方是物體。於中文二。第一",
    "X42n0735_002:0372a04": "合解業心主物。舊以不善。文意遂作。順逆次第。今談",
    "X42n0735_002:0372a05": "實義。故須癈之。第二處者已下釋上處問。初中有四。",
    "X42n0735_002:0372a06": "增數謂三四五六。問凡增數法。以一為初。如何此中。",
    "X42n0735_002:0372a07": "用三為首。答夫論盜業。不過自作教他。然教他中。有",
    "X42n0735_002:0372a08": "現不現。為此從三為始。不得以一為初。若從一增。收",
    "X42n0735_002:0372a09": "義不盡。論自不攝他。言他不攝自。爾者。若三攝盡。不",
    "X42n0735_002:0372a10": "應更增。既亦更增。明知不盡。既俱不盡。等更須增。並",
    "X42n0735_002:0372a11": "以未同。應從一起。解文中更增。但增離處。重物盜心。",
    "X42n0735_002:0372a12": "論其取業。此三已足。由三足故。以足為初。爾者初位",
    "X42n0735_002:0372a13": "雖爾餘位云何。答由初為法。餘無減增。故並相從。以",
    "X42n0735_002:0372a14": "三為首。又可此之增數。隨舉一門。不可於中。浪相比",
    "X42n0735_002:0372a15": "決。初數本中。文分為二。前之二三。釋盜業及心。後之",
    "X42n0735_002:0372a16": "三三。解不與及物。如此分文。貫通下位。又可此之四",
    "X42n0735_002:0372a17": "位。准其增數。並悉通解。戒本三句。且依前釋。前中又",
    "X42n0735_002:0372a18": "二。初三解盜業。即上取字。取有三種。初一自盜業。下",
    "X42n0735_002:0372a19": "二教人業。以教人現前。名為看取。教人不現。稱云遣",
    "X42n0735_002:0372a20": "取。自無不現。但云自手。次三及釋盜心。雖是他物。己",
    "X42n0735_002:0372a21": "想不成。故須非己物想取。雖非己想。蹔取不犯。故須",
    "X42n0735_002:0372a22": "非蹔取。雖作永心。同意不犯。故須非同意。此三展轉。",
    "X42n0735_002:0372a23": "反解盜心。問所以盜業。盜心文中。結罪下三。物主之",
    "X42n0735_002:0372a24": "上。不示犯名。答略也。又可以二影三。結義皆等。更作",
    "X42n0735_002:0372b01": "異解。不順宗文。",
    "X42n0735_002:0372b02": "次解物主。文雖有三。位束為兩。初之三句。謂如地中",
    "X42n0735_002:0372b03": "伏藏。主心不知。故作他物之名。第二三者。主心知有",
    "X42n0735_002:0372b04": "屬。主義顯故。作有主之稱。此之二位。雖知不知別。皆",
    "X42n0735_002:0372b05": "損正主。第三三者。謂是護主。又更一義。初三是總。凡",
    "X42n0735_002:0372b06": "非己物。即是他財。然以總相難知。復須離辨。以他有",
    "X42n0735_002:0372b07": "二。一損正主。他即有主。有主想是。二損守護主。他即",
    "X42n0735_002:0372b08": "他護。他護想是。總別雖三。其唯二主。然五分中。亦有",
    "X42n0735_002:0372b09": "二主。物屬他。他所護。不與而取。是名盜心。十誦。釋主",
    "X42n0735_002:0372b10": "總有四句。一者有守護。二者有主。三者無守護有我",
    "X42n0735_002:0372b11": "所心。四者有守護。無我所心。是中初四兩句。是護主。",
    "X42n0735_002:0372b12": "二三兩句。是本主。諸律解釋雖殊。其唯二主。於此二",
    "X42n0735_002:0372b13": "主。互望成愆。財屬既殊。義無俱損。次增四中。初之二",
    "X42n0735_002:0372b14": "三。各增離處。為成業心。後之三三。各增重物。為欲簡",
    "X42n0735_002:0372b15": "輕。增五之中。前之二四。各加重物。亦為簡輕。後之三",
    "X42n0735_002:0372b16": "四。各加盜心。為成正盜。問所以物主至五。即休業心。",
    "X42n0735_002:0372b17": "更增至於增六。解下三物主之上。先有離處。更增重",
    "X42n0735_002:0372b18": "物。盜心至五。即盡不至增六。前之二三本中。先無離",
    "X42n0735_002:0372b19": "處。遂於本三之上。更增離處。重物盜心。為此故須至",
    "X42n0735_002:0372b20": "於增六。舊作具緣。及濫解者。便是繁雜。不能具陳。問",
    "X42n0735_002:0372b21": "所以須言非己物。非己物想。答以若己物作非己想。",
    "X42n0735_002:0372b22": "縱有盜心。亦不成犯。故須非己物。復作非己物想。此",
    "X42n0735_002:0372b23": "二合為一句。更加盜心故六。問文中但云六種亦如",
    "X42n0735_002:0372b24": "是。所以得知。加者是盜心。答以下增六盜心。文云。非",
    "X42n0735_002:0372c01": "己物想。不蹔用想。非親友想。重物盜心。移離本處。故",
    "X42n0735_002:0372c02": "知此文亦加盜心。又下文但至增六故。此文中。不至",
    "X42n0735_002:0372c03": "七八。",
    "X42n0735_002:0372c05": "四分律開宗記卷第二本"
}