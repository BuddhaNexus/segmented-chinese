{
    "T34n1727_001:0892a12": "No. 1727 [cf. Nos. 262(25), 1726]",
    "T34n1727_001:0892a13": "觀音玄義記卷第一",
    "T34n1727_001:0892a15": "宋四明沙門知禮述",
    "T34n1727_001:0892a16": "[0892a16] 知禮俯伏惟念。早年慕學投跡寶雲。遇授法",
    "T34n1727_001:0892a17": "師講說此品。神根既鈍遂數諮疑。先師念我",
    "T34n1727_001:0892a18": "學勤。不辭提耳。故所說義&#x9E81;記在心。昔同聞",
    "T34n1727_001:0892a19": "人今各衰朽。慮乎先見不益後昆。共勉不才",
    "T34n1727_001:0892a20": "抄錄於世。但疑識暗謬有所傳。圓宗哲人刊",
    "T34n1727_001:0892a21": "正是望。時天禧五年歲在辛酉八月一日絕",
    "T34n1727_001:0892a22": "筆故序。",
    "T34n1727_001:0892a23": "[0892a23] 觀音玄義從略標之具存應云觀世音菩薩普",
    "T34n1727_001:0892a24": "門品玄義。以其序中及以正文具明人法。故",
    "T34n1727_001:0892a25": "且略標。言玄義者能釋之義門也。玄者幽微",
    "T34n1727_001:0892a26": "難見之稱。義者深有所以也。斯蓋大師以三",
    "T34n1727_001:0892a27": "昧力徹法性際。深見今品人法之意也。應知",
    "T34n1727_001:0892a28": "名等五義皆悉幽微七方便人智莫能見。卷",
    "T34n1727_001:0892a29": "上者。既有兩軸乃以上下而甄別。之次示能",
    "T34n1727_001:0892b01": "說之人。即天台智者。既是門人記錄所說。故",
    "T34n1727_001:0892b02": "不敢正斥其法諱也。天台山者即大師棲身",
    "T34n1727_001:0892b03": "入寂之所。故以此處顯其人也。若山之得名",
    "T34n1727_001:0892b04": "居之所自。入滅相狀滅後靈異。具於大本及",
    "T34n1727_001:0892b05": "輔行別傳等文。今不備述。智者者。即隋帝求",
    "T34n1727_001:0892b06": "受菩薩大戒訖。師云。大王迂遵聖禁宜號總",
    "T34n1727_001:0892b07": "持。王曰。地持經云。傳佛法燈即是智者。師",
    "T34n1727_001:0892b08": "既傳燈可號智者。自此凡上書疏皆云弟子",
    "T34n1727_001:0892b09": "總持和南智者。言大師者。斯乃帝王大人所",
    "T34n1727_001:0892b10": "師故稱也。非同今時補署之號。說者悅也。縱",
    "T34n1727_001:0892b11": "樂說之辯悅妙悟之懷。異乎諸師採摭經論。",
    "T34n1727_001:0892b12": "著述疏章消解經文也。故大忍法師&#x89A9;智者",
    "T34n1727_001:0892b13": "說法。對眾歎云。此非文疏所載。乃是觀機縱",
    "T34n1727_001:0892b14": "辯。般若非鈍非利。利鈍由緣。豐富適時。是其",
    "T34n1727_001:0892b15": "利相。池深花大鈍可意得。記錄乃是章安尊",
    "T34n1727_001:0892b16": "者。解行靈異始終事跡。本傳具彰。釋文為",
    "T34n1727_001:0892b17": "二。初釋序文二。初敘真應益物二。初正明",
    "T34n1727_001:0892b18": "真應二。初示二身妙用三。初明體妙故。二",
    "T34n1727_001:0892b19": "用泯亡二。初法融應泯。法界圓融者。色心",
    "T34n1727_001:0892b20": "依正以即性故。趣指一法遍攝一切。諸法",
    "T34n1727_001:0892b21": "遍攝亦復如是。法法互遍皆無際畔。乃以",
    "T34n1727_001:0892b22": "無界而為其界。此之法界無不圓融。即百",
    "T34n1727_001:0892b23": "界千如百如千界也。是故得云唯色唯心唯",
    "T34n1727_001:0892b24": "依唯正。若不爾者。即非圓融。觀音證此以",
    "T34n1727_001:0892b25": "為本體。全此妙體而起應像。以法界應赴",
    "T34n1727_001:0892b26": "法界機。亦是以法界機感法界應。法界無",
    "T34n1727_001:0892b27": "二能所自忘。感應尚忘體用寧異。故雖設",
    "T34n1727_001:0892b28": "應無應可存。故云像無所像。二真如下性",
    "T34n1727_001:0892b29": "淨真忘。真如清淨者。起信論云。真如者。所",
    "T34n1727_001:0892b30": "謂心性不生不滅。是故一切法從本已來。離",
    "T34n1727_001:0892c01": "言說相離名字相。離心緣相畢竟平等。無有",
    "T34n1727_001:0892c02": "變異不可破壞。唯是一心故名真如。又云。此",
    "T34n1727_001:0892c03": "真如體無有可遣。以一切法悉皆真故。亦無",
    "T34n1727_001:0892c04": "可立。以一切法皆同如故。既不可破立自絕",
    "T34n1727_001:0892c05": "言想。則與河沙煩惱本不相應。故曰清淨。觀",
    "T34n1727_001:0892c06": "音證此而為本體。即以此體示諸眾生。令觀",
    "T34n1727_001:0892c07": "行知或真似見。此知見者成伏斷益。若其未",
    "T34n1727_001:0892c08": "有此知見者。但能三業精進成機亦離眾苦。",
    "T34n1727_001:0892c09": "悉得名化。此皆真身益物相也。[0892c09] 問。同緣曰應。",
    "T34n1727_001:0892c10": "欻有名化。此二種身皆非智德。今何以化而",
    "T34n1727_001:0892c11": "為真身。[0892c11] 答。欻有之化即化現化也。今對像論",
    "T34n1727_001:0892c12": "化取化轉化也。所以者何。上言於像則應化",
    "T34n1727_001:0892c13": "皆像。自實報下至地獄身。皆已攝盡。若欲化",
    "T34n1727_001:0892c14": "轉凡賢入聖。須示真智。若非真身不能化轉。",
    "T34n1727_001:0892c15": "言化無所化者。據性平等忘於化功。雖令九",
    "T34n1727_001:0892c16": "道皆趣涅槃。而無眾生得滅度者。平等真法",
    "T34n1727_001:0892c17": "界佛不度眾生。終日化物終日無化。二雖像",
    "T34n1727_001:0892c18": "下明用忘故。二益周遍二。初顯益周。色心諸",
    "T34n1727_001:0892c19": "法雖無生性。因緣和合法爾而生。觀音妙證",
    "T34n1727_001:0892c20": "同諸法性。雖無形相。眾機扣之。無像不現。此",
    "T34n1727_001:0892c21": "由絕於垂應之念。故能遍應法界群機。其猶",
    "T34n1727_001:0892c22": "明鑒無念而現。故云無所而不像。二化無下",
    "T34n1727_001:0892c23": "冥益遍。以上雖字貫此句初。雖中實性不可",
    "T34n1727_001:0892c24": "變化。不變而變迷悟宛然。觀音順理雖知不",
    "T34n1727_001:0892c25": "變。常以真智化一切凡成不二聖。此則由無",
    "T34n1727_001:0892c26": "化物之念故。遍令他革迷成悟。其猶磁石無",
    "T34n1727_001:0892c27": "念而吸。故云無所而不化三故無下遮照相",
    "T34n1727_001:0892c28": "即。結二身德相二。初應身相。中道法界雙",
    "T34n1727_001:0892c29": "遮二邊故無所在。當體雙照故無不在。化應",
    "T34n1727_001:0893a01": "九道之身者。此中云化作欻有釋。并應成二。",
    "T34n1727_001:0893a02": "顯益相足也。[0893a02] 問。經云應以佛身得度即現佛",
    "T34n1727_001:0893a03": "身。今那云九。[0893a03] 答。佛界身者有通有局。局在",
    "T34n1727_001:0893a04": "妙覺智相之身。三千實相以究盡故。尚非等",
    "T34n1727_001:0893a05": "覺心眼觀見。況乎下地及凡小耶。通則三教",
    "T34n1727_001:0893a06": "果頭之相。及以圓教凡聖所見。雖分&#x9E81;妙皆",
    "T34n1727_001:0893a07": "名佛身。然是隨機應現之相。是其事識或是",
    "T34n1727_001:0893a08": "業識之所見。故雖是佛身而通二乘菩薩界",
    "T34n1727_001:0893a09": "攝。經文從通故云現十。今文從局故云九道。",
    "T34n1727_001:0893a10": "二處有下真身得。通以九界名之為有。以其",
    "T34n1727_001:0893a11": "皆有業報故也。應身雖乃處在其中。而其真",
    "T34n1727_001:0893a12": "智自冥極理。故云寂入不二之旨。前即真身",
    "T34n1727_001:0893a13": "而垂應相。此即應相而示真身。二是以下明",
    "T34n1727_001:0893a14": "兩用攝生。上明真應兩用既然。今示與拔攝",
    "T34n1727_001:0893a15": "生之相。初二句明真身拔苦。次二句示應身",
    "T34n1727_001:0893a16": "與樂。佛答前問。三業顯機感乎冥應。七難二",
    "T34n1727_001:0893a17": "求及以三毒盡諸苦際。故云蒙脫苦崖。佛答",
    "T34n1727_001:0893a18": "後問三業顯應赴其冥機。三土眾生十重獲",
    "T34n1727_001:0893a19": "益。終歸祕藏。故云使霑上樂。然其四誓非",
    "T34n1727_001:0893a20": "專與樂。雖在此明實通上句。以上三業即能",
    "T34n1727_001:0893a21": "感之因。此明四誓是能應之本。上下互顯彼",
    "T34n1727_001:0893a22": "此無虧。應知三業亦通冥機。現在雖無宿生",
    "T34n1727_001:0893a23": "須具。二故娑下兼明本跡二。初示諸名二。初",
    "T34n1727_001:0893a24": "今昔因。名今堪忍土稱無畏者。此經兩出。怨",
    "T34n1727_001:0893a25": "賊難中一人唱言。諸善男子勿得恐怖。汝等",
    "T34n1727_001:0893a26": "應當一心稱觀世音名號。是菩薩能以無畏",
    "T34n1727_001:0893a27": "施於眾生。乃至云。稱其名故即得解脫。又勸",
    "T34n1727_001:0893a28": "供養中佛自歎云。是觀世音菩薩摩訶薩。於",
    "T34n1727_001:0893a29": "怖畏急難之中。能施無畏。是故此娑婆世界",
    "T34n1727_001:0893b01": "皆號之。為施無畏者。寶藏等者。悲華經云過",
    "T34n1727_001:0893b02": "去散提嵐界善持劫中。時有佛出名曰寶藏。",
    "T34n1727_001:0893b03": "有轉輪王名無量淨。第一太子三月供佛及",
    "T34n1727_001:0893b04": "比丘僧。發菩提心。若有眾生受三途等一切",
    "T34n1727_001:0893b05": "苦惱。若能念我稱我名字。為我天耳天眼聞",
    "T34n1727_001:0893b06": "見。不免苦者我終不成無上菩提。寶藏佛云。",
    "T34n1727_001:0893b07": "汝觀一切眾生欲斷眾苦。故今字汝為觀世",
    "T34n1727_001:0893b08": "音。二已成下過未果號。已成等者。千手眼大",
    "T34n1727_001:0893b09": "悲經云。此菩薩不可思議威神之力。已於過",
    "T34n1727_001:0893b10": "去無量劫中。已作佛竟。號正法明如來。大悲",
    "T34n1727_001:0893b11": "願力安樂眾生故。現作菩薩。又觀音三昧經",
    "T34n1727_001:0893b12": "云。先已成佛號正法明如來。釋迦為彼佛作",
    "T34n1727_001:0893b13": "苦行弟子。次當等者。觀音授記經云。觀世音",
    "T34n1727_001:0893b14": "菩薩次阿彌陀後。當成正覺。名普光功德山",
    "T34n1727_001:0893b15": "王如來。補處者。猶儲君之義也。二其本下結",
    "T34n1727_001:0893b16": "難測。如上經說。或已成如來或現為菩薩。往",
    "T34n1727_001:0893b17": "世正法曾作釋迦之師。今日觀音仍補彌陀",
    "T34n1727_001:0893b18": "之處。亦如妙德元是能仁九代祖師。孫已果",
    "T34n1727_001:0893b19": "圓祖猶因位。本跡高下安可測量。然須用其",
    "T34n1727_001:0893b20": "高下四句。以顯諸聖難思之相。二今言下敘",
    "T34n1727_001:0893b21": "人法標題二。初敘人兼經字二。初敘人二。初",
    "T34n1727_001:0893b22": "對梵翻名。諸神&#x546A;經先稱梵名。今文稍略。而",
    "T34n1727_001:0893b23": "其華語名多互出。此云觀世音。餘云觀自在。",
    "T34n1727_001:0893b24": "唯千手眼大悲經中云。觀世音自在菩薩。其",
    "T34n1727_001:0893b25": "義似足。然約境智而明感應。則今三字詮顯",
    "T34n1727_001:0893b26": "無虧。若依今解已彰自住。二能所下約華釋",
    "T34n1727_001:0893b27": "義二。初別釋二。初釋二。初釋觀字二。初中邊",
    "T34n1727_001:0893b28": "妙達。能所圓融中智也。有無兼暢二智也。只",
    "T34n1727_001:0893b29": "於一心雙遮雙照。於照中時即達二諦。故云",
    "T34n1727_001:0893c01": "兼暢。是則十界言音即起即觀常遮常照。二",
    "T34n1727_001:0893c02": "照窮下修性俱明。照窮正性見性德也。察其",
    "T34n1727_001:0893c03": "本末見修德也。此約妙境顯其妙智。本具三",
    "T34n1727_001:0893c04": "千雖即三諦。對修故合但云正性。修中緣了",
    "T34n1727_001:0893c05": "各有本末。合掌低頭緣之本也。福德莊嚴緣",
    "T34n1727_001:0893c06": "之末也。一句一偈了之本也。智慧莊嚴了之",
    "T34n1727_001:0893c07": "末也。順修既爾逆修亦然。造惡之時慧數諸",
    "T34n1727_001:0893c08": "數。豈非其本。受苦之時習果報果即是其",
    "T34n1727_001:0893c09": "末。若以修性論其本末義復臻極。性德三千",
    "T34n1727_001:0893c10": "語本方盡。修起三千論末乃窮。非上三智莫",
    "T34n1727_001:0893c11": "照斯境。非此妙境莫發其智。函蓋水乳聊可",
    "T34n1727_001:0893c12": "方之。二釋世音。即十界眾生遭苦求救。稱",
    "T34n1727_001:0893c13": "名等音也。是所觀境者。上之境智皆是能觀",
    "T34n1727_001:0893c14": "可譬槌砧。此之世音可譬淳樸。非前境智觀",
    "T34n1727_001:0893c15": "此世音。焉令十界俱脫三障。又復應知前之",
    "T34n1727_001:0893c16": "境智。即是菩薩難思體用。即能應也。世音之",
    "T34n1727_001:0893c17": "境乃是眾生由苦成機。即能感也。此即境智",
    "T34n1727_001:0893c18": "及以感應。三字之中悉得成就。萬像等釋",
    "T34n1727_001:0893c19": "世。類音殊唱帶世釋音。俱蒙離苦致感獲益。",
    "T34n1727_001:0893c20": "二菩薩下結。可見。二此即下總示。觀等三字",
    "T34n1727_001:0893c21": "境智也。能所者感應也。能即能應所即所應。",
    "T34n1727_001:0893c22": "豈可重云能照所照。二敘經。此品既已別行",
    "T34n1727_001:0893c23": "於世。本多題云觀世音經。或云觀世音菩薩",
    "T34n1727_001:0893c24": "普門品經。故今敘人名後略釋經字。言由義",
    "T34n1727_001:0893c25": "者。淨名玄義云。經由聖人心口故稱為經。悉",
    "T34n1727_001:0893c26": "檀致教。經由如來心口。故名經也。又云。前聖",
    "T34n1727_001:0893c27": "後聖莫不經此悉檀所說之教。而得成道。文",
    "T34n1727_001:0893c28": "理等者。取經緯義法喻參明。文經理緯互相",
    "T34n1727_001:0893c29": "表發。織成行者觀智之心也二普門下敘法兼",
    "T34n1727_001:0894a01": "品二。初敘法二。初消二字。二用一下示十",
    "T34n1727_001:0894a02": "普。實相者。三千皆實相相圓融。而言一者。不",
    "T34n1727_001:0894a03": "二義也。萬德總稱一乘異名。下文十義以示",
    "T34n1727_001:0894a04": "其相。一無緣慈悲。二無作弘誓。三圓修之",
    "T34n1727_001:0894a05": "行。四不斷之斷。五圓入法門。六無記神通。",
    "T34n1727_001:0894a06": "七體內方便。八施開說法。九普供諸佛。十",
    "T34n1727_001:0894a07": "普益眾生。從願立行自因之果。全體起用上",
    "T34n1727_001:0894a08": "供下益。原始要終攝諸法盡。十皆實相互通",
    "T34n1727_001:0894a09": "遍攝無所障礙。二敘品。雖順別行立乎經目。",
    "T34n1727_001:0894a10": "然是法華流通一品。故今敘之不忘本也。中",
    "T34n1727_001:0894a11": "阿含云。跋渠此翻為品。取義類同者集為一",
    "T34n1727_001:0894a12": "章也。二大部下釋正文二。初例大部。妙玄",
    "T34n1727_001:0894a13": "五章解釋甚委。經之一品妙義豈殊。彼但正",
    "T34n1727_001:0894a14": "明五字通目。今之所釋一品別題。況復抗",
    "T34n1727_001:0894a15": "行。故須自立五義分別。雖復自立還須符彼",
    "T34n1727_001:0894a16": "開權顯實圓妙之文。故釋名則純妙人法。顯",
    "T34n1727_001:0894a17": "體則不二理智。明宗則難思感應。論用則無",
    "T34n1727_001:0894a18": "緣與拔。判教則終極醍醐。此之五章名總三",
    "T34n1727_001:0894a19": "別教判總別(云云)。二釋名下釋今文五。初釋",
    "T34n1727_001:0894a20": "名四。初列章。二通者下示相。三何故下對",
    "T34n1727_001:0894a21": "根。通既是略一往對利。別解則廣一往對",
    "T34n1727_001:0894a22": "鈍。若其二往須明二持。聞持則以廣說為利。",
    "T34n1727_001:0894a23": "義持則以略說為利。鈍可意得。槃特名鈍是",
    "T34n1727_001:0894a24": "就聞也。目連稱鈍蓋約義也。今之二釋對乎",
    "T34n1727_001:0894a25": "兩根。須約聞義互論利鈍。四今就下正釋",
    "T34n1727_001:0894a26": "二。初通釋二。初標列二。一列下正釋四。初列",
    "T34n1727_001:0894a27": "名三。初略標示。二立名意二。初明理超名數。",
    "T34n1727_001:0894a28": "大師雖用十種義門通釋題目。而深體達觀",
    "T34n1727_001:0894a29": "音至人。普門妙法。本離言說心緣之相。故云",
    "T34n1727_001:0894b01": "至理清淨等也。故起信云。一切言說假名無",
    "T34n1727_001:0894b02": "實。但隨妄念。不可得故。二但妙下名數顯理",
    "T34n1727_001:0894b03": "二。初約義示。上言至理清淨無名相等。蓋約",
    "T34n1727_001:0894b04": "自證絕乎言思也。今云妙理虛通假名相說。",
    "T34n1727_001:0894b05": "乃據被物設教而談也。言虛通者。此明妙理",
    "T34n1727_001:0894b06": "無堅住性。雖無名數而能遍應一切名數。故",
    "T34n1727_001:0894b07": "荊溪云。性本無名具足諸名。故無說而說說",
    "T34n1727_001:0894b08": "即成教。是則離言依言皆順至理。聖默聖。說",
    "T34n1727_001:0894b09": "俱有大益。故起信。[0894b09] 問曰。若一切法不可說不",
    "T34n1727_001:0894b10": "可念者。諸眾生等云何隨順而能得入。[0894b10] 答曰。",
    "T34n1727_001:0894b11": "若知一切法雖說無有能說可說。雖念亦無",
    "T34n1727_001:0894b12": "能念可念。是名隨順。若離於念名為得入。今",
    "T34n1727_001:0894b13": "亦如是。以十種義無說而說。意令學者無念",
    "T34n1727_001:0894b14": "而念。二故大下引文證。般若無相即是一",
    "T34n1727_001:0894b15": "法。悉檀為物立種種名。三今處下正列名二。",
    "T34n1727_001:0894b16": "初明中當。今立十義離於太廣及以太略。廣",
    "T34n1727_001:0894b17": "則令智退。略則義不周。我今處中說令義易",
    "T34n1727_001:0894b18": "明了。二十義下正標列二。第二下次第三。初",
    "T34n1727_001:0894b19": "標示兩意二。初正標示。約觀約教各有生起",
    "T34n1727_001:0894b20": "次第不亂。二約觀下明總該。若觀若教能總",
    "T34n1727_001:0894b21": "能該。觀總三心。人法慈悲初心也。福慧中心。",
    "T34n1727_001:0894b22": "真應至八皆在後心。緣了極性示因方圓。智",
    "T34n1727_001:0894b23": "斷究盡明果方滿。教約五時無不該括。華嚴",
    "T34n1727_001:0894b24": "頓也。三時漸也。復於漸中三藏唯小二酥部",
    "T34n1727_001:0894b25": "大。若論法華出前四味。以非兼但對帶故也。",
    "T34n1727_001:0894b26": "已備諸說故今略之。二約觀下解釋兩意二。",
    "T34n1727_001:0894b27": "初觀次第十。初人法二。初能冠九雙。慈悲等",
    "T34n1727_001:0894b28": "九皆以人法而為所依。是故品題特標此二。",
    "T34n1727_001:0894b29": "故以凡夫假實為譬。先有攬陰所成眾生。方",
    "T34n1727_001:0894c01": "可論其種種德行。人法冠九義豈不然。二人",
    "T34n1727_001:0894c02": "法下當科次第二。初疑。何意乘以人法為次",
    "T34n1727_001:0894c03": "者。法是所乘人是能乘。理合先說本性所乘。",
    "T34n1727_001:0894c04": "方論始覺能乘。今何反此。二此須下釋。能乘",
    "T34n1727_001:0894c05": "所乘先後無在。今有二意。先人次法。一據經",
    "T34n1727_001:0894c06": "文。二從義便。人能秉法即其義也。二慈悲",
    "T34n1727_001:0894c07": "二。初十中次第。二二法前後。下去諸科例有",
    "T34n1727_001:0894c08": "此二。次於人法論慈悲者。大士既觀本性普",
    "T34n1727_001:0894c09": "門之法。乃達生佛無差之理。而閔迷者枉受",
    "T34n1727_001:0894c10": "眾苦。失於本樂。故起誓願永期與拔。觀境發",
    "T34n1727_001:0894c11": "心正當其次。先慈次悲者。文有四釋。今從語",
    "T34n1727_001:0894c12": "便及以本懷。不從用次及以行人。故結示云",
    "T34n1727_001:0894c13": "今從前義。三福慧中。人法據信者。願行之前",
    "T34n1727_001:0894c14": "人觀圓法止且成信。依乎忍樂立其四弘。若",
    "T34n1727_001:0894c15": "匪行山莫填願海。行即福慧義當六度。五資",
    "T34n1727_001:0894c16": "於慧慧導於五。其猶目足不可互闕。五除事",
    "T34n1727_001:0894c17": "障慧消理惑。此二功圓則悟理得事矣。是知",
    "T34n1727_001:0894c18": "福慧成前慈悲之心。起後與拔之用。先福次",
    "T34n1727_001:0894c19": "慧亦從語便不據本懷。若論資導復何先後。",
    "T34n1727_001:0894c20": "四真應者。信願福慧皆在於因。因能剋果故",
    "T34n1727_001:0894c21": "成真應。福資於慧顯出真身。慧導於福顯出",
    "T34n1727_001:0894c22": "應用。真應次者。若就漸化先示應身接其小",
    "T34n1727_001:0894c23": "器。後令入實方示真身。亦可先頓次漸。則真",
    "T34n1727_001:0894c24": "前應後。今不從設化但就真顯應起。而立其",
    "T34n1727_001:0894c25": "次。故云從前亦是語便。五藥珠者。福慧二行",
    "T34n1727_001:0894c26": "顯發真應。故云直語證得未涉利人。今明藥",
    "T34n1727_001:0894c27": "珠則示兩身益物相也。真身冥理見則三惑",
    "T34n1727_001:0894c28": "皆消。即差病益也。應身赴物感則眾善普會。",
    "T34n1727_001:0894c29": "即雨寶益也。言真破取相者。既以三智冥理",
    "T34n1727_001:0895a01": "為真。豈但能破見思取相。應知見思取生死",
    "T34n1727_001:0895a02": "相。塵沙取涅槃相。無明取二邊相。若次不次",
    "T34n1727_001:0895a03": "俱有其義。藥珠次中與慈悲相似者。藥即同",
    "T34n1727_001:0895a04": "悲珠可類慈。彼有四義定乎先後。言說本懷",
    "T34n1727_001:0895a05": "即先慈次悲。從用就機則先拔後與。今之次",
    "T34n1727_001:0895a06": "第似彼後二。六冥顯者。前明二身破惑如藥",
    "T34n1727_001:0895a07": "對機如珠。機既破惑則顯見真身。故云二身",
    "T34n1727_001:0895a08": "即能顯益。今辯二身常普被物。有見知者俱",
    "T34n1727_001:0895a09": "名顯益。不見知者稱為冥益。如是說者。方盡",
    "T34n1727_001:0895a10": "聖人益物之相。二益先後不可定判。亦從語",
    "T34n1727_001:0895a11": "便故云冥顯。此既易解故不言也。七權實中。",
    "T34n1727_001:0895a12": "前緣不同者。蓋所被之機根性差別也。權巧",
    "T34n1727_001:0895a13": "無方者。即能鑒之智無定方所也。或冥或顯",
    "T34n1727_001:0895a14": "破惡生善。深淺不同廣狹有異。皆由二智逗",
    "T34n1727_001:0895a15": "會無差。故於益後須論權實。二智前後雖有",
    "T34n1727_001:0895a16": "三義。且據淺深為次。八本&#x8FF9;中。巧有優降者。",
    "T34n1727_001:0895a17": "謂智有高下也。上中下者。以妙覺為上。等覺",
    "T34n1727_001:0895a18": "為中。降此為下。前權實鑒機必須雙用。故云",
    "T34n1727_001:0895a19": "橫也。今本跡約位既論高下。人必從本方乃",
    "T34n1727_001:0895a20": "垂跡。故云&#x7AEA;也。二法前後可見九緣了二。初",
    "T34n1727_001:0895a21": "指前順論自他。如上八雙從微至著。皆是順",
    "T34n1727_001:0895a22": "論仍未分配。今挹流尋源。須明性德而為諸",
    "T34n1727_001:0895a23": "法生起之本。二明今&#x5374;討種子。則逆推真身",
    "T34n1727_001:0895a24": "智慧悲誓觀智之人。元以性德了因為種。若",
    "T34n1727_001:0895a25": "應身福德慈誓普門之法。元以性德緣因為",
    "T34n1727_001:0895a26": "種。自行既然以例化他。本證實智冥益藥王",
    "T34n1727_001:0895a27": "屬乎了種。跡化權智顯益珠王功歸緣種。乃",
    "T34n1727_001:0895a28": "以順論&#x5374;討為次。十次緣了論智斷者。前既",
    "T34n1727_001:0895a29": "逆推盡乎因德之始。今更順說至於果德之",
    "T34n1727_001:0895b01": "終。即以始終而為其次。過茶無字故十後不",
    "T34n1727_001:0895b02": "論矣。二二約下明教次第二。初牒章立門。二",
    "T34n1727_001:0895b03": "通義下依門釋義二。初通者。五時四教各可",
    "T34n1727_001:0895b04": "論十。隨法義立不可深窮。且如三藏立十雙",
    "T34n1727_001:0895b05": "者。人法則攬陰成人諦緣度法。慈悲則聲聞",
    "T34n1727_001:0895b06": "法緣菩薩生緣。福慧則聲聞三學菩薩六度。",
    "T34n1727_001:0895b07": "真應則五分法身作意通應。藥珠則治四住",
    "T34n1727_001:0895b08": "病雨三乘寶。冥顯則眾生獲益有見聞不見",
    "T34n1727_001:0895b09": "聞。權實則稱真之實隨情之權。本跡則自證",
    "T34n1727_001:0895b10": "之本示現為跡。緣了則一句了因微善緣種。",
    "T34n1727_001:0895b11": "智斷則聲聞四果菩薩頓成三藏尚備通別可",
    "T34n1727_001:0895b12": "知。二別今下別二。初五味二。初釋五。初乳二。",
    "T34n1727_001:0895b13": "初明具前六義。乳即部頓故指華嚴。六字別",
    "T34n1727_001:0895b14": "題具法人喻。大方廣法也。佛是舍那果人也。",
    "T34n1727_001:0895b15": "華嚴喻諸地因華嚴果德也。只就一題已含",
    "T34n1727_001:0895b16": "六義。以慈悲乃至真應不出自行因果。藥珠",
    "T34n1727_001:0895b17": "冥顯只是化他能所。即就中道別論六義也。",
    "T34n1727_001:0895b18": "二而未下明闕後四義二。初明通別二。初明無",
    "T34n1727_001:0895b19": "別。二通義下許有通。若以別圓對權實體用",
    "T34n1727_001:0895b20": "論本跡。微因之約了。大覺之智斷。亦有理存",
    "T34n1727_001:0895b21": "焉。二何故下明闕具二。初緣化始明闕。權實",
    "T34n1727_001:0895b22": "等四說出世意。示久遠成。&#x5374;討三因終歸祕",
    "T34n1727_001:0895b23": "藏。初成設教別接大機。既匪終窮故闕斯意。",
    "T34n1727_001:0895b24": "二所以下對具明闕二。初對法華言小隔於",
    "T34n1727_001:0895b25": "大者。舊經三十七云。時舍利弗祇園林出。不",
    "T34n1727_001:0895b26": "見如來自在莊嚴變化。及生意念亦不樂說。",
    "T34n1727_001:0895b27": "不能讚歎。以聲聞人出三界故。此即如聾如",
    "T34n1727_001:0895b28": "啞之文也。以未說為實施權開權顯實故也。",
    "T34n1727_001:0895b29": "言無本跡者。華嚴初云。於菩提道場始成正",
    "T34n1727_001:0895c01": "覺。今法華云。一切世間天人阿修羅皆謂今",
    "T34n1727_001:0895c02": "釋迦牟尼佛出釋氏宮。去伽耶城不遠坐於",
    "T34n1727_001:0895c03": "道場得三菩提。然我實成佛已來無量無邊",
    "T34n1727_001:0895c04": "百千萬億那由他劫。斯是華嚴被廢之文也。",
    "T34n1727_001:0895c05": "言彈指謦欬者。如神力品。釋迦牟尼與分身",
    "T34n1727_001:0895c06": "諸佛出廣長舌相。上至梵世。一切毛孔放無",
    "T34n1727_001:0895c07": "量光。皆悉遍照十方世界。滿百千歲然後還",
    "T34n1727_001:0895c08": "攝舌相。一時謦欬俱共彈指。是二音聲遍至",
    "T34n1727_001:0895c09": "十方諸佛世界。地皆六種震動。乃至佛告地",
    "T34n1727_001:0895c10": "涌諸菩薩。汝等於如來滅後。應一心受持讀",
    "T34n1727_001:0895c11": "誦解說書寫如說修行等。此乃本門為囑累",
    "T34n1727_001:0895c12": "地涌菩薩通經。現斯神力也。疏云。謦欬者。通",
    "T34n1727_001:0895c13": "暢之相。彈指者。隨喜也。蓋表如來遠本之意。",
    "T34n1727_001:0895c14": "已獲通暢。隨喜菩薩聞於遠本。增道損生也。",
    "T34n1727_001:0895c15": "二言無下對涅槃。言不明小乘根性等者。不",
    "T34n1727_001:0895c16": "如涅槃明二乘之人及一切眾生皆有佛性。",
    "T34n1727_001:0895c17": "悉當作佛。故闕後二雙。二次約下酪二。初太",
    "T34n1727_001:0895c18": "師明闕具二。初正明闕具。二何故下明闕具",
    "T34n1727_001:0895c19": "所以。言二乘教者。以三藏菩薩果同二乘。如",
    "T34n1727_001:0895c20": "大論中通指阿含為聲聞經耳。此教不談妙",
    "T34n1727_001:0895c21": "有之真。故身智滅不能起應。既無真應豈有",
    "T34n1727_001:0895c22": "藥珠等邪。二私難下章安私料簡二。初正料",
    "T34n1727_001:0895c23": "簡二。初難者。恐人不了大師立今通別之義。",
    "T34n1727_001:0895c24": "故設茲難作說示之由。乃約真中設通別難。",
    "T34n1727_001:0895c25": "由此二是通別理故。二私答下釋者。不以真",
    "T34n1727_001:0895c26": "諦通對中道別。蓋約三乘通對菩薩別。若三",
    "T34n1727_001:0895c27": "藏三乘從因至果。可就真諦通論十義。今",
    "T34n1727_001:0895c28": "釋觀音須在因位此教菩薩因中唯有求佛人",
    "T34n1727_001:0895c29": "法。四誓慈悲。六度福慧。伏惑未斷。故不得論",
    "T34n1727_001:0896a01": "真應等七。豈唯無於中道之七。亦乃未有真",
    "T34n1727_001:0896a02": "諦之七。二師云下指師意。只齊三藏別論菩",
    "T34n1727_001:0896a03": "薩。前之三義異於二乘。不就中道別論三義。",
    "T34n1727_001:0896a04": "三生酥。部雖四教。今對偏小明圓中道人法",
    "T34n1727_001:0896a05": "等六。未開權跡及&#x5374;討等。故無別四。四熟",
    "T34n1727_001:0896a06": "酥。雖會小法。未開小人。同前二部但明六",
    "T34n1727_001:0896a07": "意。五若約下醍醐二。初法華二。初明部彰八",
    "T34n1727_001:0896a08": "意。六雖同前不無小異。前是隔偏之圓。此乃",
    "T34n1727_001:0896a09": "開&#x9E81;之妙。故人理教行咸會一乘。權實本跡",
    "T34n1727_001:0896a10": "唯彰此典。若約自他及以偏圓論權實者。前",
    "T34n1727_001:0896a11": "部非無。今所論者為實施權開權顯實。會權",
    "T34n1727_001:0896a12": "歸實廢權立實。此之權實餘部永無。若理",
    "T34n1727_001:0896a13": "事理教教行體用四重本跡不獨今經。諸部",
    "T34n1727_001:0896a14": "容有。若塵點劫前最初成佛而為實本。中",
    "T34n1727_001:0896a15": "間今日示現成佛皆為權跡。此名權實本跡。",
    "T34n1727_001:0896a16": "本門開竟。此身即本。跡門已說及諸部談。皆",
    "T34n1727_001:0896a17": "名為跡。是名今已本跡。此之二重諸經絕議。",
    "T34n1727_001:0896a18": "故云諸教不明法華方說。二三世下明化滿",
    "T34n1727_001:0896a19": "一期。方便品中五佛章內。皆先施方便後顯",
    "T34n1727_001:0896a20": "種智。方便即四時三教。種智是法華一乘。是",
    "T34n1727_001:0896a21": "知諸佛化終此典。燈明迦葉出於淨土。故至",
    "T34n1727_001:0896a22": "法華即入滅度。今佛釋迦現於穢土。故說涅",
    "T34n1727_001:0896a23": "槃以為贖命。二若約下涅槃二。初明攝機罄",
    "T34n1727_001:0896a24": "盡。漸化已來法華入者。望前已鈍。復有未入",
    "T34n1727_001:0896a25": "待至涅槃法華猶利。然法華破大陣涅槃收",
    "T34n1727_001:0896a26": "殘黨。法華為刈穫涅槃是捃拾。大化之功在",
    "T34n1727_001:0896a27": "乎靈鷲。餘機未盡故至雙林。極鈍既昧法華",
    "T34n1727_001:0896a28": "八義。須為此人委明佛性。一代之機終窮於",
    "T34n1727_001:0896a29": "此。二若論下明示法無遺。涅槃既攝鈍機。故",
    "T34n1727_001:0896b01": "始窮本性終顯極果。十義整足。故以性三起",
    "T34n1727_001:0896b02": "於修三。既修性各三則因果不二。雙非緣了。",
    "T34n1727_001:0896b03": "即是中道正因之體。而此正體必具雙照之",
    "T34n1727_001:0896b04": "德。故至修成三點法身也。例知緣了亦各具",
    "T34n1727_001:0896b05": "三修德。須云三點般若三點解脫等也。當知",
    "T34n1727_001:0896b06": "今文為順經題人法二義。故立十門始終皆",
    "T34n1727_001:0896b07": "二。二即不二中在其中。數有虧盈法無增減。",
    "T34n1727_001:0896b08": "故止觀云。首楞嚴偏舉一法。具一切法亦不",
    "T34n1727_001:0896b09": "減少。名祕密藏。乃至涅槃三法具足法亦不",
    "T34n1727_001:0896b10": "多。亦名祕密藏。蓋諸經赴緣不同故也。二此",
    "T34n1727_001:0896b11": "歷下結中。云此歷五味論十法次第者。[0896b11] 問。前",
    "T34n1727_001:0896b12": "約觀明十法。自行化他原始要終。實成次第",
    "T34n1727_001:0896b13": "生起不亂。今歷五味。但明諸部具法多少。何",
    "T34n1727_001:0896b14": "名次第生起邪。[0896b14] 答。前約觀中正論修證次第。",
    "T34n1727_001:0896b15": "今約教中乃論用與次第。明其十法隨於部",
    "T34n1727_001:0896b16": "味次第被機。前之四味但三但六。後至醍醐",
    "T34n1727_001:0896b17": "具八具十。豈非用與次第邪。應知前明諸教",
    "T34n1727_001:0896b18": "觀法次第。今明觀法隨教次第。雖乃約修約",
    "T34n1727_001:0896b19": "用不同。而皆得名十法次第也。二約四下四",
    "T34n1727_001:0896b20": "教者。通論則隨真隨中各有十雙。若別論",
    "T34n1727_001:0896b21": "者。三藏別就菩薩。唯有人法慈悲福慧三",
    "T34n1727_001:0896b22": "雙。以未斷惑故無真應等義。具如前說。例此",
    "T34n1727_001:0896b23": "通教亦就菩薩。而可別論真諦六雙。以第七",
    "T34n1727_001:0896b24": "地去誓扶餘習。神通託生雙流化物。得有真",
    "T34n1727_001:0896b25": "應藥珠冥顯之義。二乘無此。故名為別。若其",
    "T34n1727_001:0896b26": "別教行雖次第。而可就中明乎六義。凡三聖",
    "T34n1727_001:0896b27": "三其相可見。法華前圓亦只有六。涅槃四教",
    "T34n1727_001:0896b28": "皆知十雙。然約重施不無進不。前歷五味已",
    "T34n1727_001:0896b29": "含教義。故云可解。三故知下結歎兩意二。初",
    "T34n1727_001:0896c01": "結歎。觀論此十則因有願行果有力能。教論",
    "T34n1727_001:0896c02": "此十則論法有始終。被機盡利鈍。故稟教修",
    "T34n1727_001:0896c03": "觀者何莫由斯道也。商略猶較量也。以此十",
    "T34n1727_001:0896c04": "義較量一代教觀。攝無不盡。該修德之極故",
    "T34n1727_001:0896c05": "云意氣宏遠。徹性德之本故云義味深邃。又",
    "T34n1727_001:0896c06": "橫收四教故云宏遠。&#x7AEA;攝五味故云深邃。人",
    "T34n1727_001:0896c07": "法至真應自行之前後。藥珠至本跡化他之",
    "T34n1727_001:0896c08": "前後。緣了與智斷修性之前後。三義為&#x9E81;六",
    "T34n1727_001:0896c09": "義為細。乃至八義猶&#x9E81;十義最細。此就略廣",
    "T34n1727_001:0896c10": "以辯&#x9E81;細。若以&#x9E81;妙釋&#x9E81;細者。諸味純雜可",
    "T34n1727_001:0896c11": "以意得。二問法下料簡。[0896c11] 問。意者。法華之前別",
    "T34n1727_001:0896c12": "論華嚴方等般若同有六義。有異意否。雖問",
    "T34n1727_001:0896c13": "三味六意同異。[0896c13] 答。中委出酪味中三及醍醐",
    "T34n1727_001:0896c14": "八。以五味中根有利鈍。利人部部得入醍醐。",
    "T34n1727_001:0896c15": "鈍者隨味次第轉改。故華嚴六義。高山王機",
    "T34n1727_001:0896c16": "即入地住。窮子迷悶見思全在。三藏但小故無",
    "T34n1727_001:0896c17": "顯露得大益者。若八萬諸天獲無生忍。故云",
    "T34n1727_001:0896c18": "密去。二乘之人方破見思。故但成酪。方等中",
    "T34n1727_001:0896c19": "六有褒有貶。利者。聞褒即得圓益。小人被貶",
    "T34n1727_001:0896c20": "冥入通門。般若中六意在淘汰。利聞圓空得",
    "T34n1727_001:0896c21": "不共益。聲聞轉教密破塵沙。法華八意調機",
    "T34n1727_001:0896c22": "已熟。開彼權門即示實理。復廢近跡令見本",
    "T34n1727_001:0896c23": "身。鈍人皆得一乘利者復增聖道。涅槃同味",
    "T34n1727_001:0896c24": "故略不言。但為捃拾具說十雙。於極鈍根亦",
    "T34n1727_001:0896c25": "獲常益。故知四味雖談圓頓機悟淺深。至第",
    "T34n1727_001:0896c26": "五時益無差降。不稟山門焉知一化機教之",
    "T34n1727_001:0896c27": "相。第三解釋三。初略標。二人即下廣釋十。初",
    "T34n1727_001:0896c28": "人法三。初立所言入者。陰中主宰也。略論四",
    "T34n1727_001:0896c29": "名。所謂我人眾生壽者。具論十六。即於四上",
    "T34n1727_001:0897a01": "加其十二。謂命者生者養育者眾數作者使",
    "T34n1727_001:0897a02": "作者起者使起者受者使受者知者見者。言",
    "T34n1727_001:0897a03": "假名者。自無實體。但藉五陰和合而成。如攬",
    "T34n1727_001:0897a04": "五指假名為拳。是則拳由指得指非拳成。拳",
    "T34n1727_001:0897a05": "如於人指如於法。能成是實所成是假。此之",
    "T34n1727_001:0897a06": "假實就大小教辯常無常。小明人法終歸無",
    "T34n1727_001:0897a07": "常。大說假實究竟常住如藏通教。始從凡地",
    "T34n1727_001:0897a08": "至有餘涅槃。皆有假實。若入無餘身智既",
    "T34n1727_001:0897a09": "忘。假人安寄。若別圓教三惑二死盡淨之時。",
    "T34n1727_001:0897a10": "人之與法常住自在。假人是尊極眾生實法",
    "T34n1727_001:0897a11": "名常住五陰。以要言之。若云惑盡人法永無。",
    "T34n1727_001:0897a12": "斯是小乘亦稱權教。若言惑盡人法不滅。斯",
    "T34n1727_001:0897a13": "是大乘亦稱實教。凡言別圓初後知常。蓋知",
    "T34n1727_001:0897a14": "人法不可灰斷。藏通反是故曰不知。又復應",
    "T34n1727_001:0897a15": "知假人之號。多從依正實法而立。如世人稱",
    "T34n1727_001:0897a16": "謂。或從形貌或從德業。即正報實法立名",
    "T34n1727_001:0897a17": "也。或從住處或從統攝。即依報實法立名也。",
    "T34n1727_001:0897a18": "今觀世音為假名者。觀是觀智世音是境。此",
    "T34n1727_001:0897a19": "是自他正報豈非實法。但以名為觀世音菩",
    "T34n1727_001:0897a20": "薩。故判屬人。普門既是此人所乘。故判屬",
    "T34n1727_001:0897a21": "法。若云普門法王子觀世音者。即須&#x5374;判普",
    "T34n1727_001:0897a22": "門屬人觀音屬法。蓋由今品以觀智目人。是",
    "T34n1727_001:0897a23": "故釋義皆用智慧而對人也。須知觀智體是",
    "T34n1727_001:0897a24": "實法。既以觀智目人。則九雙中悲慧真藥冥",
    "T34n1727_001:0897a25": "實本了智皆是實法。目其假人。於今知已。釋",
    "T34n1727_001:0897a26": "下諸文則皆可見。二此之下釋二。初總示二。",
    "T34n1727_001:0897a27": "初示通凡聖。雖漏無漏偏圓因果優劣不同。",
    "T34n1727_001:0897a28": "而其假實終無暫闕。二若色下各明假實二。",
    "T34n1727_001:0897a29": "初凡。庸常曰凡弊惡曰鄙。即六道五陰唯成",
    "T34n1727_001:0897b01": "分段生死人也。二戒定下聖二。初示相。既革",
    "T34n1727_001:0897b02": "凡成聖即轉五陰而為五分。三乘四教雖權",
    "T34n1727_001:0897b03": "實異。皆能轉陰而為法身。隨位攬法成其假",
    "T34n1727_001:0897b04": "人。二故大下引證。妙覺極位人法二執究竟",
    "T34n1727_001:0897b05": "盡處。假名一千皆成四德。名無上眾生。依陰",
    "T34n1727_001:0897b06": "二千一一四德。名無上實法。故偏小及圓因",
    "T34n1727_001:0897b07": "位。無非本性無上人法。但二執未盡。而其修",
    "T34n1727_001:0897b08": "得不名無上耳。二雖通下委釋二。初凡。善惡",
    "T34n1727_001:0897b09": "為因人法是果。各論三品此約總示。其中別",
    "T34n1727_001:0897b10": "業交互感果非算數可及二聖人下聖。性德",
    "T34n1727_001:0897b11": "人法何&#x751E;改變。但以隨機教門示觀。致有小",
    "T34n1727_001:0897b12": "大共不共異。故於聖中分別其相。初小三。初",
    "T34n1727_001:0897b13": "就有門釋。即毘曇中人法觀也。言人空法不",
    "T34n1727_001:0897b14": "空者。非全不破實法。蓋此門觀行。破假人時",
    "T34n1727_001:0897b15": "未破五陰。且云不空。以此二空前後觀故。而",
    "T34n1727_001:0897b16": "前後相兩途不同。若觀假人如兔角等。惑落",
    "T34n1727_001:0897b17": "見諦即於修道觀陰無常。破彼思惑。若其人",
    "T34n1727_001:0897b18": "執雖被窮逐。見惑不破而更度入實法之中",
    "T34n1727_001:0897b19": "於陰生見。即須觀陰無常無我。破此見惑。故",
    "T34n1727_001:0897b20": "法空觀能破二惑。乃於節節各有人法。若見",
    "T34n1727_001:0897b21": "惑未伏即有漏人法。其能伏者即方便人法。",
    "T34n1727_001:0897b22": "發真斷結及生有餘。皆無漏人法。然小教中",
    "T34n1727_001:0897b23": "不說生處。今約跨節故生界外。如大論云。出",
    "T34n1727_001:0897b24": "三界外有淨國土。聲聞緣覺出生其中。以大",
    "T34n1727_001:0897b25": "乘說身智不滅。無漏業牽生彼五陰。二若空",
    "T34n1727_001:0897b26": "下就空門釋。即成實中二空觀也。攬陰成人",
    "T34n1727_001:0897b27": "不同有門陰中求我。三假浮虛且異實法生",
    "T34n1727_001:0897b28": "滅。人既攬陰而有觀乃即法觀人。從始至終",
    "T34n1727_001:0897b29": "假實雙破。言三假者。謂因成相續相待。名不",
    "T34n1727_001:0897c01": "殊大義歸小乘。大觀三假。生即不生亦復無",
    "T34n1727_001:0897c02": "滅。今觀三假因緣和合體性不堅。大若空華",
    "T34n1727_001:0897c03": "此如雲靄。由此觀故會入真空平等之道。三",
    "T34n1727_001:0897c04": "餘兩下例二門釋。亦有亦空門即昆勒論之",
    "T34n1727_001:0897c05": "所申也。非有非空門未見論來。有人言。犢子",
    "T34n1727_001:0897c06": "阿毘曇申此門意。未可定用。然假人不有四",
    "T34n1727_001:0897c07": "門是同。唯論實法四相有異。若毘曇明析色",
    "T34n1727_001:0897c08": "存於&#x96A3;虛。成實析色破於&#x96A3;虛。昆勒說色亦",
    "T34n1727_001:0897c09": "有亦無。第四門意例應雙遣。然此四門詮法",
    "T34n1727_001:0897c10": "雖殊。諦理是一。若不得意四門成諍。故大論",
    "T34n1727_001:0897c11": "云。若不得般若方便。入阿毘曇即墮有中。入",
    "T34n1727_001:0897c12": "空門即墮無中。又大師云。數存&#x96A3;虛論破&#x96A3;",
    "T34n1727_001:0897c13": "虛。此與邪無相濫等。若得意者。色若&#x9E81;若細",
    "T34n1727_001:0897c14": "總而觀之無常無我。破於見愛得入空平。雙",
    "T34n1727_001:0897c15": "亦雙非語似中道。理只在空。但能從容會入",
    "T34n1727_001:0897c16": "空理。節節人法例前可知。二摩訶下衍三。初",
    "T34n1727_001:0897c17": "明體空通三教。不言人法空不空者。異彼毘",
    "T34n1727_001:0897c18": "曇觀人空時。未破實法。不言體有假用者。異",
    "T34n1727_001:0897c19": "彼成實攬實法體成假人用。但觀人法本自",
    "T34n1727_001:0897c20": "不生今亦無滅。色是五陰之首我是十六之",
    "T34n1727_001:0897c21": "初。故各舉一以例其餘人法即空故曰如也。",
    "T34n1727_001:0897c22": "觀此二空始因終果。若人若法不生不滅名",
    "T34n1727_001:0897c23": "為涅槃。常修此觀以行正道。應知大品談空",
    "T34n1727_001:0897c24": "義含深淺何者。若鈍根者謂但空有。即入偏",
    "T34n1727_001:0897c25": "空證其通理。若利根人一聞於空知空二邊。",
    "T34n1727_001:0897c26": "名見中空屬後二教。又此中空復分二種。離",
    "T34n1727_001:0897c27": "邊而解此當別理。即邊而解乃屬圓理。如來",
    "T34n1727_001:0897c28": "巧智善談於空。能被三根斷證不等。又復應",
    "T34n1727_001:0897c29": "知彼經空義雖通三教。今之人法非前二種。",
    "T34n1727_001:0898a01": "唯用最後即邊之空。淨其二執成圓假實。若",
    "T34n1727_001:0898a02": "不爾者非今人法。二以觀下明緣了通別圓",
    "T34n1727_001:0898a03": "者。前明二空未明緣了。意雖在圓通人有",
    "T34n1727_001:0898a04": "分。今約二空明二佛性。故在圓別不涉通門。",
    "T34n1727_001:0898a05": "今文既以觀人法空。明二因種。一言於空須",
    "T34n1727_001:0898a06": "分二種。若畢竟空觀於人法顯圓二因若次",
    "T34n1727_001:0898a07": "第空觀於人法。即別二因。文以無上人法為",
    "T34n1727_001:0898a08": "緣了種。亦須善別。百界假實為佛涅槃斯為",
    "T34n1727_001:0898a09": "圓觀。若唯佛界故屬別也。文意在圓別人有",
    "T34n1727_001:0898a10": "分。釋此為二。初了因中。以觀人空即了因種",
    "T34n1727_001:0898a11": "者。大乘空觀蕩情顯德。今經既以智慧目人。",
    "T34n1727_001:0898a12": "故人執空則智人顯。況觀本空乃顯本智。本",
    "T34n1727_001:0898a13": "智即是性德了因。故引論文果佛為證。則因",
    "T34n1727_001:0898a14": "果不二修性一如。故知今文正明圓觀。言始",
    "T34n1727_001:0898a15": "覺人空終覺法空者。人是覺智。不獨自空人",
    "T34n1727_001:0898a16": "執。復能空於法執。雖云始終非次第觀。此",
    "T34n1727_001:0898a17": "由大乘觀性相二空。破生法二執。顯真俗二",
    "T34n1727_001:0898a18": "諦。觀雖不次說有始終故也。如大本疏云。真",
    "T34n1727_001:0898a19": "諦即法空俗諦即生空。俗假真實。輔行云。若",
    "T34n1727_001:0898a20": "有性執世而非諦。破性執已乃名世諦。故云",
    "T34n1727_001:0898a21": "世諦破性。性執破已但有名字。名之為假假",
    "T34n1727_001:0898a22": "即是相。為空相故觀於法性。觀理證真名真",
    "T34n1727_001:0898a23": "諦破相。空非前後二諦同時。為辯性相前後",
    "T34n1727_001:0898a24": "說耳思之思之。不見此意徒謂即空(上皆補行)此",
    "T34n1727_001:0898a25": "明覺智一念之中。空人法執有始終義。勿迷",
    "T34n1727_001:0898a26": "此語定判屬別。說時非行時斯之謂也。二緣",
    "T34n1727_001:0898a27": "因中。觀法空即緣因種者。由覺智故法執既",
    "T34n1727_001:0898a28": "亡五陰清淨。乃以淨陰而為緣因。況了本空",
    "T34n1727_001:0898a29": "乃陰本淨。本淨之陰名性緣種。故引大論大",
    "T34n1727_001:0898b01": "經極果法空。及大品真因法空。以顯緣因相。",
    "T34n1727_001:0898b02": "當知真因極果既十界圓融。則百界五陰皆",
    "T34n1727_001:0898b03": "無上之法。攬此等法稱之為佛。若以三千言",
    "T34n1727_001:0898b04": "之。則眾生一千皆佛之假名。陰土二千皆佛",
    "T34n1727_001:0898b05": "之實法。故荊溪云。三千果成咸稱常樂。又",
    "T34n1727_001:0898b06": "云。一佛成道法界無非此佛之依正。修德既",
    "T34n1727_001:0898b07": "爾性德本然。[0898b07] 問。文中緣了並云種者。其義何",
    "T34n1727_001:0898b08": "邪。[0898b08] 答。夫言種者。凡有二義。一敵對論種。如三",
    "T34n1727_001:0898b09": "道是三德種。二類例論種。如緣了是智斷種。",
    "T34n1727_001:0898b10": "性德法身為修德法身種。此二皆取能生之",
    "T34n1727_001:0898b11": "義也。若以二空為種即類例義。若以二執為",
    "T34n1727_001:0898b12": "種即敵對義。今文既云觀人法空即緣了種。",
    "T34n1727_001:0898b13": "是類非對。若就覺智觀於二空。為二因種。則",
    "T34n1727_001:0898b14": "取修二類於果二。若就性德本自二空為二",
    "T34n1727_001:0898b15": "因種。則取理淨類於已淨。故圓論性種有對",
    "T34n1727_001:0898b16": "有類。別無對種學者審思。圓教反是。學者思",
    "T34n1727_001:0898b17": "之。三以觀下明即離唯圓頓二。初約六法示",
    "T34n1727_001:0898b18": "三因二。初引經標即離眾生佛性者。性德三",
    "T34n1727_001:0898b19": "因也。六法者。五陰神我也。斯蓋本覺常寂常",
    "T34n1727_001:0898b20": "照常非寂照。寂是緣因。照是了因。雙非是正",
    "T34n1727_001:0898b21": "因。此三於六不即不離。乃不思議不生不滅",
    "T34n1727_001:0898b22": "之六法也。立門既妙。故別初心不能造趣。二",
    "T34n1727_001:0898b23": "不即下據理明即離。正因不即者。正非寂照",
    "T34n1727_001:0898b24": "故不即一切。迷時不即我陰人法。解時不即",
    "T34n1727_001:0898b25": "修中緣了。良以始終無變改故也。緣了不離",
    "T34n1727_001:0898b26": "者性德二因既當而寂而照。寂是百界實法",
    "T34n1727_001:0898b27": "照是百界假人。此之假實能迷能解。迷故舉",
    "T34n1727_001:0898b28": "體而為一界假實。即非局而局。是故二因不",
    "T34n1727_001:0898b29": "離六法。若即迷成解轉成修中緣了。破於二",
    "T34n1727_001:0898c01": "執顯本寂照百界假實。名為二空。即非遍而",
    "T34n1727_001:0898c02": "遍。故云不離眾生空而有了因。不離陰空而",
    "T34n1727_001:0898c03": "有緣因。結云不離六法者。不動我陰而成二",
    "T34n1727_001:0898c04": "空故也。只一覺性具三種德。名為三因即三",
    "T34n1727_001:0898c05": "而一即一而三。非一非異不縱不橫。欲彰祕",
    "T34n1727_001:0898c06": "藏絕乎思說。故對六法言非即離。人見文中",
    "T34n1727_001:0898c07": "正因不即緣了不離。不達妙旨分對而已應。",
    "T34n1727_001:0898c08": "知一王一數一根一境。隨迷隨解從因至果。",
    "T34n1727_001:0898c09": "但趣舉一皆名佛性。不可謂是不可謂非。故",
    "T34n1727_001:0898c10": "云不即六法不離六法。亦名一念即空假中。",
    "T34n1727_001:0898c11": "中故不即空假故不離。義非異途。故此觀唯",
    "T34n1727_001:0898c12": "屬圓教。二佛從下約三性明分證。言佛從者。",
    "T34n1727_001:0898c13": "欲對觀音明分滿故。佛於三性六即究滿。良",
    "T34n1727_001:0898c14": "由初心能以三觀觀於六法。應知三性即是",
    "T34n1727_001:0898c15": "性中三德三觀。初發心時須於性三起於修",
    "T34n1727_001:0898c16": "三。六位雖殊三性無別。是則六即皆是無上",
    "T34n1727_001:0898c17": "人法。故下結云。二番問答是分釋無上人法",
    "T34n1727_001:0898c18": "也。三前一下結文有二。初結指經文。二當知",
    "T34n1727_001:0898c19": "下結歸題目可見。二慈悲三。初標示。二菩薩",
    "T34n1727_001:0898c20": "下解釋二。初約四誓論功二。初明須誓三。初",
    "T34n1727_001:0898c21": "須誓意。所言慈悲弘誓者。簡於凡小無誓慈",
    "T34n1727_001:0898c22": "悲。顯今菩薩有誓慈悲。二譬如下舉喻顯。慈",
    "T34n1727_001:0898c23": "悲攝生如節廨合。無誓膠漆拔與不長。三誓",
    "T34n1727_001:0898c24": "願下牒喻結。二悲心下示運心二。初二誓明",
    "T34n1727_001:0898c25": "悲。今既通示世間之言兼兩三界。後出世間",
    "T34n1727_001:0898c26": "亦當例此。二以慈下二誓明慈。前拔苦中果",
    "T34n1727_001:0898c27": "重因輕。故先拔重。今與樂中因顯果密。故先",
    "T34n1727_001:0898c28": "與顯。斯是菩薩利物之心。則與聲聞知苦斷",
    "T34n1727_001:0898c29": "集慕果修因不同故也。若瓔珞中明四誓云。",
    "T34n1727_001:0899a01": "未度苦諦令度苦諦。未解集諦令解集諦。未",
    "T34n1727_001:0899a02": "安道諦令安道諦。未得滅諦令得滅諦。彼",
    "T34n1727_001:0899a03": "經所立四皆利他。今文所列三通自行。應",
    "T34n1727_001:0899a04": "知語有自他意必雙具。二但前下約四教辯",
    "T34n1727_001:0899a05": "相。以其立誓須依四諦。若不依諦名為狂",
    "T34n1727_001:0899a06": "願。何者。四既稱諦。則能審實迷解之相苦樂",
    "T34n1727_001:0899a07": "之際。依此起誓方有拔苦與樂之理。儻於法",
    "T34n1727_001:0899a08": "不諦。徒興與拔之心。終成狂簡之願。此有",
    "T34n1727_001:0899a09": "二。初例前科。二若三下明四教依諦立誓。須",
    "T34n1727_001:0899a10": "知權實各有事理。故以四教明乎諦相生滅",
    "T34n1727_001:0899a11": "無生無量無作。皆明菩薩依之起誓。初三藏。",
    "T34n1727_001:0899a12": "此教為於迷真重人。說世出世二因二果。不",
    "T34n1727_001:0899a13": "即真理故互生滅。菩薩觀此興有作誓。有生",
    "T34n1727_001:0899a14": "可度有惑可斷。有法可知有佛可成。四皆有",
    "T34n1727_001:0899a15": "作諦使然也。[0899a15] 問。三藏所談滅非真諦。今文依",
    "T34n1727_001:0899a16": "滅起第四誓。那云真諦無為理邪。[0899a16] 答。滅諦之",
    "T34n1727_001:0899a17": "體是二涅槃。雖非真諦能冥於理。故云因滅",
    "T34n1727_001:0899a18": "會真。道是滅因苦集違理。佛既契真。故成佛",
    "T34n1727_001:0899a19": "誓觀真而發。二復次下通教。所拔所與二因",
    "T34n1727_001:0899a20": "二果大同前教。但以此教所被之機迷真輕",
    "T34n1727_001:0899a21": "故。事皆即理。四並如幻不生不滅。所謂苦無",
    "T34n1727_001:0899a22": "逼迫相。集無和合相。道不二相。滅無滅相。",
    "T34n1727_001:0899a23": "觀此四諦而起四誓。諦既如空誓亦如幻。言",
    "T34n1727_001:0899a24": "若有一法過涅槃等者。大論第五十先引經",
    "T34n1727_001:0899a25": "云。諸天子心念。應何等人聽須菩提所說。須",
    "T34n1727_001:0899a26": "菩提知諸天子心念語言。如幻人聽法無聽",
    "T34n1727_001:0899a27": "無聞無知無證。乃至云。佛亦如幻化涅槃法",
    "T34n1727_001:0899a28": "亦如幻化。論釋云。一切眾生中佛第一。一切",
    "T34n1727_001:0899a29": "法中涅槃第一。聞是二事如幻。驚疑謂。須菩",
    "T34n1727_001:0899b01": "提錯說為聽者誤。是故更問須菩提。須菩提",
    "T34n1727_001:0899b02": "言。以二法皆從妄法生故。法屬因緣無有定",
    "T34n1727_001:0899b03": "實。須菩提作是念。假令有法過勝涅槃。能令",
    "T34n1727_001:0899b04": "如幻何況涅槃。三別教。此教為迷中重者。雖",
    "T34n1727_001:0899b05": "談無作果不通因。故初發心但依無量。所詮",
    "T34n1727_001:0899b06": "森羅萬像之法。皆為迷於如來藏性而起。然",
    "T34n1727_001:0899b07": "此藏性雖不具九。而能隨緣變造諸法。性隨",
    "T34n1727_001:0899b08": "染緣則起世間無量苦集。性隨淨緣則起出",
    "T34n1727_001:0899b09": "世無量道滅。故妙玄明別教如來藏者。名為",
    "T34n1727_001:0899b10": "妙有。為一切法而作依持。從是妙有出生諸",
    "T34n1727_001:0899b11": "法等。但由苦集定能為障。故須別緣道滅對",
    "T34n1727_001:0899b12": "而翻之。先以生滅四諦伏於通惑。次以無生",
    "T34n1727_001:0899b13": "四諦斷於見愛。中以無量四諦破於塵沙。後",
    "T34n1727_001:0899b14": "以無作四諦斷於無明。此四四諦在于別教。",
    "T34n1727_001:0899b15": "皆名無量。故云緣界內外苦集因果無量四",
    "T34n1727_001:0899b16": "諦而起願也。所以然者。蓋知一切迷解之本。",
    "T34n1727_001:0899b17": "皆是佛性。性無量故諦稱無量。前教不爾故",
    "T34n1727_001:0899b18": "不受名。圓教雖有無量之義。三皆即實故云",
    "T34n1727_001:0899b19": "無作。四圓教二。初示四誓二。初明誓相。法界",
    "T34n1727_001:0899b20": "者。即十法界也。圓融者。總論百界別語三",
    "T34n1727_001:0899b21": "千。既生佛依正互具互遍。故曰圓融。非違等",
    "T34n1727_001:0899b22": "者。以性奪修千法皆性何修不泯。破戒比丘",
    "T34n1727_001:0899b23": "不入地獄。清淨行者不入涅槃。豈唯地獄涅",
    "T34n1727_001:0899b24": "槃即性。抑亦破戒淨行非修。非違非順泯苦",
    "T34n1727_001:0899b25": "滅也。非暗非明泯集道也。無明暗故則違等",
    "T34n1727_001:0899b26": "者。上示全修即性是故俱非。今論全性起修。",
    "T34n1727_001:0899b27": "是故俱立。荊溪云。性無所移修常宛爾。既觀",
    "T34n1727_001:0899b28": "不違而違。故起悲願拔其二苦。既觀非順而",
    "T34n1727_001:0899b29": "順。故起慈願與其二樂。由知法界圓融。故非",
    "T34n1727_001:0899c01": "違順亦由法界圓融。故有違順。有違順故起",
    "T34n1727_001:0899c02": "誓。非違順故無緣。二譬如下明無緣二。初喻。",
    "T34n1727_001:0899c03": "不得前意此喻莫銷。二今此下法。正以三慈",
    "T34n1727_001:0899c04": "分緣無緣。若依生法則緣有空。心若即中方",
    "T34n1727_001:0899c05": "絕緣念。以絕念故。乃能周遍法界任運與",
    "T34n1727_001:0899c06": "拔。大經十四梵行品初云。慈有三種。一緣眾",
    "T34n1727_001:0899c07": "生。二緣於法。三者無緣。眾生緣者。緣一切眾",
    "T34n1727_001:0899c08": "生如父母親想。法緣者。見一切法皆從緣生。",
    "T34n1727_001:0899c09": "無緣者。不住法相及眾生相。大論二十亦云。",
    "T34n1727_001:0899c10": "慈有三種。眾生緣者。謂緣十方無量怨親中",
    "T34n1727_001:0899c11": "人。法緣者謂緣無漏羅漢支佛諸佛聖人。破",
    "T34n1727_001:0899c12": "吾我相。但觀四緣空五眾法。無緣者。不住有",
    "T34n1727_001:0899c13": "無。唯諸佛有。此與涅槃文意大同。又大論第",
    "T34n1727_001:0899c14": "五明悲亦有眾生等三。故知將三慈悲以對",
    "T34n1727_001:0899c15": "三諦。義甚顯了。今從勝說但云無緣。若得無",
    "T34n1727_001:0899c16": "緣必具生法。二菩薩下明六即。皆由理具方",
    "T34n1727_001:0899c17": "有事用。今全理慈起修德五。而觀世音未臻",
    "T34n1727_001:0899c18": "究竟猶處分真。欲令眾生知理慈悲修成五",
    "T34n1727_001:0899c19": "即。故興兩問以生二答。槌砧相扣器諸淳",
    "T34n1727_001:0899c20": "樸。三若前下結歸二。初結指經文。二故知下",
    "T34n1727_001:0899c21": "結歸題目可解。"
}