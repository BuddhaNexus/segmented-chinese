{
    "T20n1191_010:0869b21": "大方廣菩薩藏文殊師利根本儀",
    "T20n1191_010:0869b22": "軌經卷第十",
    "T20n1191_010:0869b24": "西天譯經三藏朝散大夫試鴻臚少卿",
    "T20n1191_010:0869b25": "明教大師臣天息災奉　詔譯",
    "T20n1191_010:0869b26": "第四淨行觀想護摩成就法品第十一",
    "T20n1191_010:0869b27": "之二",
    "T20n1191_010:0869b28": "如是阿闍梨。於彼王城聚落乞食。歸已。於清",
    "T20n1191_010:0869b29": "淨處安置其鉢。即出房外用無蟲淨水。舉其",
    "T20n1191_010:0869c01": "左手以洗雙足。足既淨已。復取淨土以洗於",
    "T20n1191_010:0869c02": "手。持誦真言七遍而為加持。然用清淨器物",
    "T20n1191_010:0869c03": "盛新退下黃牛糞。以無蟲淨水相和調合。於",
    "T20n1191_010:0869c04": "其佛前作七曼拏羅。四方平正或一肘或半",
    "T20n1191_010:0869c05": "肘。第一曼拏羅廣闊一肘獻釋迦牟尼佛。第",
    "T20n1191_010:0869c06": "二曼拏羅獻菩薩。第三曼拏羅獻本尊真言。",
    "T20n1191_010:0869c07": "第四曼拏羅獻辟支佛。第五曼拏囉獻三寶。",
    "T20n1191_010:0869c08": "第六曼拏羅獻一切賢聖。第七曼拏羅獻一",
    "T20n1191_010:0869c09": "切眾生令獲利益。如是儀法日日修作不得",
    "T20n1191_010:0869c10": "缺犯。作曼拏羅已。復於寂靜之處。密誦真言",
    "T20n1191_010:0869c11": "而重懺悔。懺訖而起。令彼淨人於河於泉等。",
    "T20n1191_010:0869c12": "取無蟲淨水盛淨器內。一心洗手。復洗頭面",
    "T20n1191_010:0869c13": "耳鼻等皆令潔淨。然漱口三二遍。持誦五遍",
    "T20n1191_010:0869c14": "或七遍。即捧空鉢往詣流泉河澗等處。如法",
    "T20n1191_010:0869c15": "洗鉢。洗已歸院。以鉢盛前所求之飯少許。而",
    "T20n1191_010:0869c16": "供養佛及本尊法教。復誦真言。所受用鉢或",
    "T20n1191_010:0869c17": "金作銀作銅作。或瓦作或樹葉。皆可為其應",
    "T20n1191_010:0869c18": "器。所持鉢飯作供養已。復分一分與後來者。",
    "T20n1191_010:0869c19": "或客人或貧苦者。不得多與量力施之。恐自",
    "T20n1191_010:0869c20": "不足減於氣力。有妨持誦及焚修事。若是獻",
    "T20n1191_010:0869c21": "佛之食自不得喫。轉施貧人或飛禽等。若自",
    "T20n1191_010:0869c22": "喫食不得傷飽持誦成患。餘剩之食施諸貧",
    "T20n1191_010:0869c23": "苦。如是佛說一切眾生。以食為命皆依食住。",
    "T20n1191_010:0869c24": "假使天人阿修羅乾闥婆。龍夜叉緊那羅。羅",
    "T20n1191_010:0869c25": "叉餓鬼毘舍左部多。烏娑哆囉迦及諸星曜",
    "T20n1191_010:0869c26": "等。未有不依食住而不食者。或自然飲食或",
    "T20n1191_010:0869c27": "造作段食。若欲界人天唯是段食。若色界諸",
    "T20n1191_010:0869c28": "天飲食細妙以禪定為食。若無色四空香為",
    "T20n1191_010:0869c29": "食故。是故佛說令諸眾生。依食資身進修道",
    "T20n1191_010:0870a01": "法。持誦法教修諸梵行。恭敬聖賢孝養父母。",
    "T20n1191_010:0870a02": "乃至無上佛道成就不難。譬如有人食所資",
    "T20n1191_010:0870a03": "故。勇猛強力擔負重擔。遠行前路不以為難。",
    "T20n1191_010:0870a04": "行者亦然身力安健。上求菩提下度有情。作",
    "T20n1191_010:0870a05": "大利樂亦不為難。是故於過去世有佛世尊。",
    "T20n1191_010:0870a06": "名曰迦葉如來應正等覺。為彼一切貧苦眾",
    "T20n1191_010:0870a07": "生。於其飲食恒所乏少。令心逼迫常受飢苦。",
    "T20n1191_010:0870a08": "利益彼等而為宣說最上真言。令得具足種",
    "T20n1191_010:0870a09": "種飲食消除飢病。佛言一切聲聞之輩。有菩",
    "T20n1191_010:0870a10": "提行而欲進修。須假段食以支身命。汝今諦",
    "T20n1191_010:0870a11": "聽當為汝說。是時會中聲聞之眾。皆大歡喜",
    "T20n1191_010:0870a12": "而白佛言。世尊法王甚為希有。慈愍眾生三",
    "T20n1191_010:0870a13": "界第一。唯願饒益我等說此最上真言。是時",
    "T20n1191_010:0870a14": "釋迦牟尼即受其請。發迦陵頻伽聲響如雷",
    "T20n1191_010:0870a15": "鼓。告部多眾言。汝今諦聽。所有十方世界現",
    "T20n1191_010:0870a16": "在會者。二足四足多足無足。及過去未來一",
    "T20n1191_010:0870a17": "切眾生。我今利樂於彼令得飲食豐足。即說",
    "T20n1191_010:0870a18": "往昔迦葉世尊所說真言。",
    "T20n1191_010:0870a19": "曩莫三滿哆沒馱(引)喃(引)阿鉢囉(二合)底賀哆",
    "T20n1191_010:0870a20": "舍(引)娑曩(引)喃怛儞野(二合)他唵(引)誐誐儞(引)誐",
    "T20n1191_010:0870a21": "誐曩巘[口*尒](引)阿(引)曩野薩哩縛(二合)護盧護盧三",
    "T20n1191_010:0870a22": "摩野摩努娑摩(二合)囉阿(引)迦里沙(二合)尼摩(引)",
    "T20n1191_010:0870a23": "尾楞嚩摩(引)尾楞嚩野體(引)悉弭(二合)旦弭(引)三",
    "T20n1191_010:0870a24": "波(引)捺野娑嚩(二合)賀(引)",
    "T20n1191_010:0870a25": "爾時迦葉世尊正等正覺。說此廣大真言法",
    "T20n1191_010:0870a26": "時。於虛空中起大飲食雲。遍覆三千大千世",
    "T20n1191_010:0870a27": "界。於其雲中降彼種種美食。令彼眾生隨意",
    "T20n1191_010:0870a28": "取食。皆獲飽滿離諸飢苦。復有渴者於其雲",
    "T20n1191_010:0870a29": "中降八功德水。於剎那間普皆充足。時彼會",
    "T20n1191_010:0870b01": "中一切大眾歎未曾有。何故雲中有斯美膳。",
    "T20n1191_010:0870b02": "是佛世尊所說微妙祕密真言威力所置。我",
    "T20n1191_010:0870b03": "得隨喜頂戴奉行。即從坐起五體投地。禮足",
    "T20n1191_010:0870b04": "歡喜而退一面。",
    "T20n1191_010:0870b05": "我釋迦世尊亦為饒益愍念眾生。說此儀軌",
    "T20n1191_010:0870b06": "王最上真言。令彼一切飢渴眾生充足飲食。",
    "T20n1191_010:0870b07": "若持誦者先須依法。求成真言勝妙之行。於",
    "T20n1191_010:0870b08": "山頂上安置聖妙吉祥中品幀像。以種種香",
    "T20n1191_010:0870b09": "花飲食獻大供養。持誦者每日喫三白食。或",
    "T20n1191_010:0870b10": "只乳食亦得。即誦迦葉如來正等正覺所說",
    "T20n1191_010:0870b11": "真言七洛叉。然用佉禰囉濕木優曇鉢濕木",
    "T20n1191_010:0870b12": "吉祥果濕木皆長一尺以酥酪蜜搵令滋潤。",
    "T20n1191_010:0870b13": "誦前真言作於護摩八千遍。於夜半已來於",
    "T20n1191_010:0870b14": "其天中起黑風雲。彼持誦者不得怕怖亦不",
    "T20n1191_010:0870b15": "得起。但誦聖妙吉祥八字心真言。與彼同伴",
    "T20n1191_010:0870b16": "法事之者作其擁護。彼黑風雲即便自散。又",
    "T20n1191_010:0870b17": "於空中現女人相。一切莊嚴光明照耀。向誦",
    "T20n1191_010:0870b18": "者言我得成就汝上人起。誦者用惹帝花香",
    "T20n1191_010:0870b19": "獻閼伽水。作此法時女人不現。如是自身與",
    "T20n1191_010:0870b20": "其同伴二十五人。所求飲食天自雨下。及隨",
    "T20n1191_010:0870b21": "意受用之物皆得充足。持誦者獻閼伽水發",
    "T20n1191_010:0870b22": "遣賢聖。旋繞幀像三匝畢已。作禮諸佛一切",
    "T20n1191_010:0870b23": "菩薩。",
    "T20n1191_010:0870b24": "復次作虛空行等成就法。如先所說種種清",
    "T20n1191_010:0870b25": "淨之地或山或海等地。持誦者及同伴人。依",
    "T20n1191_010:0870b26": "前儀則持誦真言作其擁護。用中品幀面西",
    "T20n1191_010:0870b27": "安置。持誦者面東坐吉祥草座。用佉禰囉木",
    "T20n1191_010:0870b28": "為柴。以白蓮華酥酪蜜。合和為團作八千護",
    "T20n1191_010:0870b29": "摩。每日三時而作護摩。如是至二十一日。到",
    "T20n1191_010:0870c01": "夜半時作護摩法畢。持誦者即見聖妙吉祥",
    "T20n1191_010:0870c02": "所求皆得。或虛空中行或隱沒身形。或大福",
    "T20n1191_010:0870c03": "長壽或王所愛敬。乃至成就聲聞辟支佛菩",
    "T20n1191_010:0870c04": "薩之地。於五神通亦得成就。今此壇法有大",
    "T20n1191_010:0870c05": "勝力所欲皆得。請召聖賢發遣神鬼呪成仙",
    "T20n1191_010:0870c06": "藥。及無智愚迷作種種過失以真言威力亦",
    "T20n1191_010:0870c07": "得解脫。",
    "T20n1191_010:0870c08": "復次釋迦牟尼說中品成就法。如前所說清",
    "T20n1191_010:0870c09": "淨勝地。面西安置幀像。持誦者面東坐吉祥",
    "T20n1191_010:0870c10": "草座。以香花供養廣作法事。每日三時志念",
    "T20n1191_010:0870c11": "真言。如是數滿六洛叉。念誦畢已以迦尼迦",
    "T20n1191_010:0870c12": "囉花白檀恭俱摩香。合和為團作百千護摩。",
    "T20n1191_010:0870c13": "其數足已幀自振動。復出光明普遍照耀。不",
    "T20n1191_010:0870c14": "久之間得三十三天帝釋之位。若以此幀頂",
    "T20n1191_010:0870c15": "戴受持。得入三地具五神通。為生說法復至",
    "T20n1191_010:0870c16": "七地。乃至未來得成正覺。若持誦者依前儀",
    "T20n1191_010:0870c17": "軌。作法持誦皆得成就如迦葉世尊所說真",
    "T20n1191_010:0870c18": "言依法持誦。所求美食八功德水。決定成就",
    "T20n1191_010:0870c19": "隨意豐足。若依妙吉祥根本儀軌結界持誦。",
    "T20n1191_010:0870c20": "所求金銀珍寶摩尼珠寶。上妙仙藥等無不",
    "T20n1191_010:0870c21": "成就。如上儀軌法行若彼阿闍梨。勤誦修習",
    "T20n1191_010:0870c22": "常得成就。又持誦者若依法持誦。所乞得者",
    "T20n1191_010:0870c23": "種種飲食。若欲食時先供聖賢。深生慚愧然",
    "T20n1191_010:0870c24": "可自食。若有餘食送在河中或無人淨處。施",
    "T20n1191_010:0870c25": "諸畜類有情。施已洗鉢一心專注。若是瓦鉢",
    "T20n1191_010:0870c26": "洗已熏乾。其餘木鉢金銀等鉢。洗淨無垢即",
    "T20n1191_010:0870c27": "得受用。若稍不淨不得使用。如佛教勅若乞",
    "T20n1191_010:0870c28": "食之鉢。不得雜用盛物亦不得喫食。乃至香",
    "T20n1191_010:0870c29": "藥菓子等皆不得盛。又諸比丘如無應器。或",
    "T20n1191_010:0871a01": "用荷葉喫食或用蓮華葉優鉢羅葉。妙香華",
    "T20n1191_010:0871a02": "葉最上華葉。布羅叉葉優曇鉢葉若尼俱",
    "T20n1191_010:0871a03": "陀樹葉及根莖枝條俱不得用。娑羅樹葉阿",
    "T20n1191_010:0871a04": "沒羅樹葉。波吒羅樹葉室里沙樹葉菩提",
    "T20n1191_010:0871a05": "樹葉並不得於葉中盛食喫食。復有釋迦如",
    "T20n1191_010:0871a06": "來行住坐臥之處。所有華菓樹木並不得受",
    "T20n1191_010:0871a07": "用。若有違犯破自三昧。離前葉外其餘樹葉",
    "T20n1191_010:0871a08": "許用喫食。若瓦器銅器銀器金器。水精瑠璃",
    "T20n1191_010:0871a09": "之器。及鐵石等器皆得喫食。又若蓮華若諸",
    "T20n1191_010:0871a10": "樹葉。或以供養諸佛菩薩及聲聞緣覺者亦",
    "T20n1191_010:0871a11": "不得用。若持誦者如前所說樹葉。及供獻佛",
    "T20n1191_010:0871a12": "眾聖者華葉樹葉。並不得受用喫食。若有求",
    "T20n1191_010:0871a13": "法持誦者。受用供佛之葉喫食之時。下品成",
    "T20n1191_010:0871a14": "就之法決定不成。何況中品上品。吉祥增益",
    "T20n1191_010:0871a15": "息災降伏。一切所願之事定不成就。若有樂",
    "T20n1191_010:0871a16": "修淨行精勤持戒。得成就一切真言者許其",
    "T20n1191_010:0871a17": "同食。若非此輩不得同食。亦不得互相招喚",
    "T20n1191_010:0871a18": "往來同食。如所乞之食雖少。須作豐足之想。",
    "T20n1191_010:0871a19": "若諸持誦之者。依此儀軌如是而行。於一切",
    "T20n1191_010:0871a20": "真言求成就法。如觀掌中必得成就。汝等諦",
    "T20n1191_010:0871a21": "聽我今復說潔淨真言威力廣大。若持誦者",
    "T20n1191_010:0871a22": "念此真言七遍。所有一切飲食以手按之。成",
    "T20n1191_010:0871a23": "潔淨食可得自喫。天人及部多眾於彼身上。",
    "T20n1191_010:0871a24": "以手摩觸按之皆成潔淨。真言曰。",
    "T20n1191_010:0871a25": "曩莫三滿哆沒馱(引)喃(引)阿鉢囉(二合)底賀哆",
    "T20n1191_010:0871a26": "舍(引)娑曩(引)喃(引)怛儞野(二合)他(引)唵(引)薩里嚩",
    "T20n1191_010:0871a27": "(二合)緊唧沙曩(引)舍儞曩(引)舍野曩(引)舍野薩里",
    "T20n1191_010:0871a28": "嚩(二合)訥瑟吒(二合)鉢囉(二合)喻訖旦(二合)三摩野",
    "T20n1191_010:0871a29": "努娑摩(二合)囉吽[口*弱]娑嚩(二合引)賀",
    "T20n1191_010:0871b01": "此真言若喫食已復誦七遍。以手摩觸自身",
    "T20n1191_010:0871b02": "及頭頂上。然經頃刻之間。於彼幀前讀誦一",
    "T20n1191_010:0871b03": "切經典。佛母般若經。聖月燈經三摩地經。",
    "T20n1191_010:0871b04": "十地經。金光明經。孔雀王經。寶幢陀羅",
    "T20n1191_010:0871b05": "尼經。如是等經早辰讀誦。至於午時隨讀多",
    "T20n1191_010:0871b06": "少。即時迴向收經案上。以淨衣蓋覆作禮經",
    "T20n1191_010:0871b07": "卷。往於河岸手捻淨土。誦此真言七遍然後",
    "T20n1191_010:0871b08": "洗浴。復說真言曰。",
    "T20n1191_010:0871b09": "曩莫三滿哆沒馱(引)喃(引)阿鉢囉(二合)底賀哆",
    "T20n1191_010:0871b10": "舍(引)娑曩(引)喃(引)怛儞野(二合)他(引)唵(引)薩里嚩(二",
    "T20n1191_010:0871b11": "合)訥瑟站(二合引)鉢囉(二合)訥瑟站(二合)娑旦(二合)婆",
    "T20n1191_010:0871b12": "野吽印儞達囉達里尼俱摩囉吉里(二合)拏嚕",
    "T20n1191_010:0871b13": "閉尼滿馱滿馱三摩野摩拏娑摩(二合)囉頗吒",
    "T20n1191_010:0871b14": "娑嚩(二合引)賀",
    "T20n1191_010:0871b15": "今此真言於曼拏羅能結界。擁護降伏一切",
    "T20n1191_010:0871b16": "障難。若以線上加持七遍。繫在身上一切處",
    "T20n1191_010:0871b17": "行。作一切事皆得擁護。若結五髻大印誦一",
    "T20n1191_010:0871b18": "浴叉。所求之事無不成就。若以瞿摩夷淨土",
    "T20n1191_010:0871b19": "用無蟲水。持誦者洗浴身上及塗壇地。兼所",
    "T20n1191_010:0871b20": "用器物並成潔淨。不得用不流死水惡水。亦",
    "T20n1191_010:0871b21": "不得戲論眾生。又須觀想自身。為苦為空無",
    "T20n1191_010:0871b22": "常無我。無主無宰無救無歸。輪迴無已深懷",
    "T20n1191_010:0871b23": "苦想。如入深水一心專注。若離此觀如鴛鴦",
    "T20n1191_010:0871b24": "去伴恒增痛苦。又彼誦者恒須觀想。諸佛境",
    "T20n1191_010:0871b25": "界七寶蓮池。青黃赤白蓮華荷葉滿池開敷。",
    "T20n1191_010:0871b26": "於池四邊種種嚴飾。世尊於彼坐師子座。金",
    "T20n1191_010:0871b27": "色光明圓滿相好悉皆具足。於佛右邊有聖",
    "T20n1191_010:0871b28": "妙吉祥。諸相莊嚴坐蓮華座手執白拂。或坐",
    "T20n1191_010:0871b29": "或立或紅或白或金色如是觀想。彼佛左邊",
    "T20n1191_010:0871c01": "有聖觀自在。如中秋月色手執白拂。復有八",
    "T20n1191_010:0871c02": "菩薩。慈氏普賢地藏虛空藏。除蓋障滅罪金",
    "T20n1191_010:0871c03": "剛手妙財。并前為十菩薩右邊八辟支佛。贊",
    "T20n1191_010:0871c04": "那曩辟支佛巘摩那曩辟支佛。計都辟支佛",
    "T20n1191_010:0871c05": "妙計都辟支佛。白計都辟支佛哩瑟吒辟支",
    "T20n1191_010:0871c06": "佛。烏波哩瑟吒辟支佛儞彌辟支佛。及八大",
    "T20n1191_010:0871c07": "聲聞。大目乾連舍利弗。憍梵波提賓頭盧。頗",
    "T20n1191_010:0871c08": "羅墮畢陵伽婆娑羅睺羅。大迦葉阿難陀如",
    "T20n1191_010:0871c09": "是觀想。又彼大聲聞相近有無邊比丘眾。於",
    "T20n1191_010:0871c10": "辟支佛相近有無邊辟支佛眾。八大菩薩相",
    "T20n1191_010:0871c11": "近有無邊菩薩眾。乃至大眾遍虛空界。如是",
    "T20n1191_010:0871c12": "作其觀想。又持誦者復觀自身。在池水之中",
    "T20n1191_010:0871c13": "水至於臍。以天上人間種種名華。曼陀羅華",
    "T20n1191_010:0871c14": "大曼陀羅華。馱覩瑟迦里華雨華。印儞嚩囉",
    "T20n1191_010:0871c15": "華蓮華大蓮華。如是之華積如妙高山。及種",
    "T20n1191_010:0871c16": "種幢幡寶蓋天衣妙香。燃百千那由他俱胝",
    "T20n1191_010:0871c17": "燈。而用供養一切諸佛及諸菩薩聲聞緣覺。",
    "T20n1191_010:0871c18": "兼與一切眾生施食供養。復想世尊眉間放",
    "T20n1191_010:0871c19": "白毫光照一切有情。若持誦者如是依法儀",
    "T20n1191_010:0871c20": "軌作此觀行。不久成就菩提大果。又佛說此",
    "T20n1191_010:0871c21": "觀行法則。利益一切眾生。於持誦者勝行第",
    "T20n1191_010:0871c22": "一。又如佛說三種曼拏羅三品成就法三等",
    "T20n1191_010:0871c23": "幀像儀則。彼持誦者依法次第。審用淨心作",
    "T20n1191_010:0871c24": "其觀想。能斷一切根隨煩惱。然後獻閼伽水",
    "T20n1191_010:0871c25": "發遣賢聖。復想自身却出水中。方得觀行周",
    "T20n1191_010:0871c26": "圓。汝誦真言者恒令修習無復忘失。若欲持",
    "T20n1191_010:0871c27": "誦如前儀軌。還於淨處安排幀像。結界請召",
    "T20n1191_010:0871c28": "供養加持。作護摩求其擁護一如前說。今此",
    "T20n1191_010:0871c29": "儀中更令讚歎諸佛菩薩賢聖。若欲大小便",
    "T20n1191_010:0872a01": "利遠離壇場無風密處。白日面東夜間面南。",
    "T20n1191_010:0872a02": "亦不得思惟佛法等事。非潔淨處如是事訖。",
    "T20n1191_010:0872a03": "用淨土無蟲淨水洗手。誦前真言三十遍。小",
    "T20n1191_010:0872a04": "便誦七遍。或[希*鼻]鼻涕唾去壇不近不遠。亦",
    "T20n1191_010:0872a05": "須洗淨兩手。然於每日洗足。先洗右足後洗",
    "T20n1191_010:0872a06": "左足。不得兩足相觸。然以塗香結淨。又持誦",
    "T20n1191_010:0872a07": "者復有五種清淨。第一身業清淨。第二口業",
    "T20n1191_010:0872a08": "清淨。第三意業清淨。第四行真實清淨。第五",
    "T20n1191_010:0872a09": "說真實清淨法。復能通達微妙第一甚深之",
    "T20n1191_010:0872a10": "法。遠離殺生偷盜邪婬。妄語惡口兩舌。貪瞋",
    "T20n1191_010:0872a11": "邪見破戒非法。若行非法殺生偷盜。愚癡邪",
    "T20n1191_010:0872a12": "見謗毀正法。是人永劫墮彼焰魔羅界為傍",
    "T20n1191_010:0872a13": "生餓鬼。或入黑繩等活乃至阿鼻大地獄中",
    "T20n1191_010:0872a14": "受種種大苦。設得人身諸根不具愚迷闇鈍。",
    "T20n1191_010:0872a15": "何能成就最上之法。是故持誦之者。遠離諸",
    "T20n1191_010:0872a16": "惡親近善友。依法勤修於諸真言。必得成就",
    "T20n1191_010:0872a17": "最上之法。",
    "T20n1191_010:0872a18": "又此儀軌有上中下。若持誦者一一依其儀",
    "T20n1191_010:0872a19": "軌志心行法。法事和合人法具足。所求之事",
    "T20n1191_010:0872a20": "一切成就。又真言之行所成之果全在儀軌。",
    "T20n1191_010:0872a21": "儀軌圓滿是事相應。即真言有力功利殊常。",
    "T20n1191_010:0872a22": "所欲所求決定成就。雖誦真言若虧儀軌行",
    "T20n1191_010:0872a23": "不相應。即真言法無其勝用。若求大果必不",
    "T20n1191_010:0872a24": "成就。又此三品儀軌。一一依法不得雜用。若",
    "T20n1191_010:0872a25": "上品中用中品儀。若中品內用上品法。若下",
    "T20n1191_010:0872a26": "品中行中品事。若下品中行上品法。如是互",
    "T20n1191_010:0872a27": "有雜用三品。所求皆不成就。若彼行者起首",
    "T20n1191_010:0872a28": "作法。如法行儀如儀作法心無二緣。是行正",
    "T20n1191_010:0872a29": "法成就真言。復能利樂一切眾生。若異此儀",
    "T20n1191_010:0872b01": "而行於法。法成非法真言不成。行有唐捐福",
    "T20n1191_010:0872b02": "無所獲過去諸佛說此三昧福利群生。若彼",
    "T20n1191_010:0872b03": "佛子於此儀軌王。善能通達依法持誦。即真",
    "T20n1191_010:0872b04": "言相為菩提道。此人不久而坐道場圓成大",
    "T20n1191_010:0872b05": "覺。復次誦法之者。於真言法則深妙之事。祕",
    "T20n1191_010:0872b06": "密之行雖得成就。亦須恒持戒品長作禪觀",
    "T20n1191_010:0872b07": "不斷持誦。如壇法未成闕少供物。可得暫住。",
    "T20n1191_010:0872b08": "壇法周足勇猛精進。課誦相讀三昧不間。累",
    "T20n1191_010:0872b09": "劫之罪而得除滅。一切眾生皆獲功德。譬如",
    "T20n1191_010:0872b10": "大轉輪王一切財寶悉皆具足。隨意受用而",
    "T20n1191_010:0872b11": "無有盡。今此真言如來所說。一切功德皆悉",
    "T20n1191_010:0872b12": "具足。隨諸有情利樂無盡。",
    "T20n1191_010:0872b13": "大方廣菩薩藏文殊師利根本儀軌經卷第十"
}