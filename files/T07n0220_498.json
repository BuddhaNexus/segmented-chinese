{
    "T07n0220_498:0532a18": "大般若波羅蜜多經卷第四百九",
    "T07n0220_498:0532a19": "十八",
    "T07n0220_498:0532a21": "三藏法師玄奘奉 詔譯",
    "T07n0220_498:0532a22": "第三分善現品第三之十七",
    "T07n0220_498:0532a23": "[0532a23] 爾時，具壽善現白佛言：「世尊！若時菩薩摩訶",
    "T07n0220_498:0532a24": "薩行深般若波羅蜜多如實觀察一切法相，",
    "T07n0220_498:0532a25": "是時菩薩摩訶薩見我乃至見者無生，畢竟",
    "T07n0220_498:0532a26": "淨故；見色乃至識無生，畢竟淨故；見眼處乃",
    "T07n0220_498:0532a27": "至意處無生，畢竟淨故；見色處乃至法處無",
    "T07n0220_498:0532a28": "生，畢竟淨故；見眼界乃至意界無生，畢竟淨",
    "T07n0220_498:0532a29": "故；見色界乃至法界無生，畢竟淨故；見眼識",
    "T07n0220_498:0532b01": "界乃至意識界無生，畢竟淨故；見眼觸乃至意",
    "T07n0220_498:0532b02": "觸無生，畢竟淨故；見眼觸為緣所生諸受乃",
    "T07n0220_498:0532b03": "至意觸為緣所生諸受無生，畢竟淨故；見地",
    "T07n0220_498:0532b04": "界乃至識界無生，畢竟淨故；見因緣乃至增",
    "T07n0220_498:0532b05": "上緣無生，畢竟淨故；見無明乃至老死無生，",
    "T07n0220_498:0532b06": "畢竟淨故；見布施波羅蜜多乃至般若波羅",
    "T07n0220_498:0532b07": "蜜多無生，畢竟淨故；見內空乃至無性自性",
    "T07n0220_498:0532b08": "空無生，畢竟淨故；見真如乃至不思議界無",
    "T07n0220_498:0532b09": "生，畢竟淨故；見斷界乃至無為界無生，畢竟淨",
    "T07n0220_498:0532b10": "故；見苦、集、滅、道聖諦無生，畢竟淨故；見四念",
    "T07n0220_498:0532b11": "住乃至八聖道支無生，畢竟淨故；見四靜慮、四",
    "T07n0220_498:0532b12": "無量、四無色定無生，畢竟淨故；見八解脫、九",
    "T07n0220_498:0532b13": "次第定無生，畢竟淨故；見空、無相、無願解脫",
    "T07n0220_498:0532b14": "門無生，畢竟淨故；見淨觀地乃至如來地無",
    "T07n0220_498:0532b15": "生，畢竟淨故；見極喜地乃至法雲地無生，畢",
    "T07n0220_498:0532b16": "竟淨故；見五眼、六神通無生，畢竟淨故；見如",
    "T07n0220_498:0532b17": "來十力乃至十八佛不共法無生，畢竟淨故；",
    "T07n0220_498:0532b18": "見無忘失法、恒住捨性無生，畢竟淨故；見一",
    "T07n0220_498:0532b19": "切陀羅尼門、三摩地門無生，畢竟淨故；見一切",
    "T07n0220_498:0532b20": "智、道相智、一切相智無生，畢竟淨故；見異生",
    "T07n0220_498:0532b21": "及異生法無生，畢竟淨故；見預流及預流法",
    "T07n0220_498:0532b22": "無生，畢竟淨故；見一來及一來法無生，畢竟",
    "T07n0220_498:0532b23": "淨故；見不還及不還法無生，畢竟淨故；見阿",
    "T07n0220_498:0532b24": "羅漢及阿羅漢法無生，畢竟淨故；見獨覺及",
    "T07n0220_498:0532b25": "獨覺法無生，畢竟淨故；見菩薩摩訶薩及菩",
    "T07n0220_498:0532b26": "薩摩訶薩法無生，畢竟淨故；見諸如來、應、正",
    "T07n0220_498:0532b27": "等覺及諸如來、應、正等覺法無生，畢竟淨故。」",
    "T07n0220_498:0532b28": "[0532b28] 時，舍利子謂善現言：「如我領解仁所說義，我、",
    "T07n0220_498:0532b29": "有情等畢竟不生，色乃至識畢竟不生，乃至",
    "T07n0220_498:0532c01": "如來、應、正等覺及如來法畢竟不生。若如是者，",
    "T07n0220_498:0532c02": "諸異生類六趣受生應無差別，不應預流得",
    "T07n0220_498:0532c03": "預流果，不應一來得一來果，不應不還得不",
    "T07n0220_498:0532c04": "還果，不應阿羅漢得阿羅漢果，不應獨覺得",
    "T07n0220_498:0532c05": "獨覺菩提，不應菩薩摩訶薩為得一切相智，",
    "T07n0220_498:0532c06": "精勤修學漸次證得五種菩提。[0532c06] 「復次，善現！若",
    "T07n0220_498:0532c07": "一切法畢竟不生，云何預流為預流果，勤修",
    "T07n0220_498:0532c08": "永斷三結真道？云何一來為一來果，勤修永",
    "T07n0220_498:0532c09": "斷貪、恚、癡道？云何不還為不還果，勤修永斷",
    "T07n0220_498:0532c10": "順下結道，建立五種分位差別？云何阿羅漢",
    "T07n0220_498:0532c11": "為阿羅漢果，勤修永斷順上結道？云何獨覺",
    "T07n0220_498:0532c12": "為獨覺菩提，勤修獨悟緣起法道？云何菩薩",
    "T07n0220_498:0532c13": "摩訶薩為度無量無數有情，修多百千難行",
    "T07n0220_498:0532c14": "苦行，備受無量難忍大苦？云何如來、應、正等",
    "T07n0220_498:0532c15": "覺證得無上正等菩提轉妙法輪度有情類？」",
    "T07n0220_498:0532c16": "[0532c16] 善現報言：「舍利子！非我於彼無生法中，許有",
    "T07n0220_498:0532c17": "異生乘煩惱業往來六趣受生差別，非我於彼",
    "T07n0220_498:0532c18": "無生法中，許有能入諦現觀者，非我於彼無",
    "T07n0220_498:0532c19": "生法中，許有預流得預流果乃至有獨覺得獨",
    "T07n0220_498:0532c20": "覺菩提，非我於彼無生法中，許有菩薩摩訶",
    "T07n0220_498:0532c21": "薩為得一切相智，精勤修學漸次證得五種菩",
    "T07n0220_498:0532c22": "提，非我於彼無生法中，許有預流為預流果，",
    "T07n0220_498:0532c23": "勤修永斷三結真道，乃至有獨覺為獨覺菩提，",
    "T07n0220_498:0532c24": "勤修獨悟緣起法道，非我於彼無生法中，許",
    "T07n0220_498:0532c25": "有菩薩摩訶薩為度無量無數有情，修多百",
    "T07n0220_498:0532c26": "千難行苦行，備受無量難忍大苦。[0532c26] 「然諸菩薩",
    "T07n0220_498:0532c27": "摩訶薩雖為有情修無量種難行苦行，而於",
    "T07n0220_498:0532c28": "其中無苦行想。所以者何？若於苦行住苦行",
    "T07n0220_498:0532c29": "想，終不能為無量無數無邊有情作大饒益。",
    "T07n0220_498:0533a01": "一切菩薩摩訶薩眾以無所得而為方便，於",
    "T07n0220_498:0533a02": "諸有情住如父母、兄弟、妻子及己身想，為度",
    "T07n0220_498:0533a03": "彼故發起無上正等覺心，乃能為彼無量無",
    "T07n0220_498:0533a04": "數無邊有情作大饒益。[0533a04] 「舍利子！諸菩薩摩訶",
    "T07n0220_498:0533a05": "薩應作是念：『如我自性，於一切法以一切種、",
    "T07n0220_498:0533a06": "一切處時求不可得，內外諸法亦復如是，都",
    "T07n0220_498:0533a07": "無所有皆不可得。』若住此想便不見有難行",
    "T07n0220_498:0533a08": "苦行，由此能為無量無數無邊有情修多百",
    "T07n0220_498:0533a09": "千難行苦行作大饒益。所以者何？是菩薩摩",
    "T07n0220_498:0533a10": "訶薩於一切法、一切有情以一切種、一切處",
    "T07n0220_498:0533a11": "時求不可得故，於其中無所執著。[0533a11] 「舍利子！非",
    "T07n0220_498:0533a12": "我於彼無生法中，許有如來、應、正等覺證得無",
    "T07n0220_498:0533a13": "上正等菩提，轉妙法輪度有情類。何以故？舍",
    "T07n0220_498:0533a14": "利子！以一切法、一切有情都無所有不可得",
    "T07n0220_498:0533a15": "故，無證、無度及證、度者。」",
    "T07n0220_498:0533a16": "[0533a16] 爾時，舍利子問具壽善現言：「於意云何？為許",
    "T07n0220_498:0533a17": "生法證生法，為許無生法證無生法耶？」[0533a17] 善現",
    "T07n0220_498:0533a18": "答言：「我不許生法證生法，亦不許無生法證",
    "T07n0220_498:0533a19": "無生法。」[0533a19] 時，舍利子復問具壽善現言：「於意云",
    "T07n0220_498:0533a20": "何？為許生法證無生法，為許無生法證生法",
    "T07n0220_498:0533a21": "耶？」[0533a21] 善現答言：「我亦不許生法證無生法，亦復",
    "T07n0220_498:0533a22": "不許無生法證生法。」[0533a22] 舍利子言：「若如是者，豈",
    "T07n0220_498:0533a23": "都無得、無現觀耶？」[0533a23] 善現答言：「雖有得、有現觀，",
    "T07n0220_498:0533a24": "然不由此二法而證。但隨世間言說施設有",
    "T07n0220_498:0533a25": "得、現觀，非勝義中有得、現觀。但隨世間言說",
    "T07n0220_498:0533a26": "施設有預流、預流果，廣說乃至有諸如來、應、",
    "T07n0220_498:0533a27": "正等覺，有佛無上正等菩提，非勝義中有如",
    "T07n0220_498:0533a28": "是事。」[0533a28] 舍利子言：「若隨世間言說施設有得、現",
    "T07n0220_498:0533a29": "觀及預流等，非勝義中有此事者，六趣差別",
    "T07n0220_498:0533b01": "亦隨世間言說施設，非勝義耶？」[0533b01] 善現答言：「如",
    "T07n0220_498:0533b02": "是！如是！所以者何？非勝義中有諸煩惱業果",
    "T07n0220_498:0533b03": "異熟若生、若滅染淨法故。」[0533b03] 爾時，舍利子復問",
    "T07n0220_498:0533b04": "具壽善現言：「於意云何？為許未生法生，為",
    "T07n0220_498:0533b05": "許已生法生耶？」[0533b05] 善現答言：「我不許未生法生，",
    "T07n0220_498:0533b06": "亦不許已生法生。」[0533b06] 舍利子言：「何等是未生法",
    "T07n0220_498:0533b07": "而不許彼生？」[0533b07] 善現答言：「色乃至識是未生法，",
    "T07n0220_498:0533b08": "我不許彼生。所以者何？自性空故。如是乃至",
    "T07n0220_498:0533b09": "諸佛無上正等菩提是未生法，我不許彼生。",
    "T07n0220_498:0533b10": "所以者何？自性空故。」[0533b10] 舍利子言：「何等是已生",
    "T07n0220_498:0533b11": "法而不許彼生？」[0533b11] 善現答言：「色乃至識是已生",
    "T07n0220_498:0533b12": "法，我不許彼生。所以者何？自性空故。如是乃",
    "T07n0220_498:0533b13": "至諸佛無上正等菩提是已生法，我不許彼",
    "T07n0220_498:0533b14": "生。所以者何？自性空故。」[0533b14] 爾時，舍利子復問具",
    "T07n0220_498:0533b15": "壽善現言：「於意云何？為許生生，為許不生生",
    "T07n0220_498:0533b16": "耶？」[0533b16] 善現答言：「我不許生生，亦不許不生生。",
    "T07n0220_498:0533b17": "所以者何？生與不生，如是二法非合、非散、無",
    "T07n0220_498:0533b18": "色、無見、無對、一相，所謂無相。由如是義，我不",
    "T07n0220_498:0533b19": "許生生，亦不許不生生。」[0533b19] 爾時，舍利子問具壽",
    "T07n0220_498:0533b20": "善現言：「仁者！於所說無生法樂辯說無生相",
    "T07n0220_498:0533b21": "耶？」[0533b21] 善現答言：「我於所說無生法亦不樂辯說",
    "T07n0220_498:0533b22": "無生相。所以者何？若無生法，若無生相，若",
    "T07n0220_498:0533b23": "樂若辯說，如是一切皆非合、非散、無色、無見、",
    "T07n0220_498:0533b24": "無對、一相，所謂無相，不可辯說。」[0533b24] 時，舍利子問",
    "T07n0220_498:0533b25": "善現言：「於無生法起無生言，此無生言亦無",
    "T07n0220_498:0533b26": "生不？」[0533b26] 善現答言：「如是！如是！於無生法起無生",
    "T07n0220_498:0533b27": "言，此法及言俱無生義。所以者何？色乃至識",
    "T07n0220_498:0533b28": "一切無生。何以故？本性空故。眼處乃至意處",
    "T07n0220_498:0533b29": "一切無生。何以故？本性空故。色處乃至法處",
    "T07n0220_498:0533c01": "一切無生。何以故？本性空故。眼界乃至意界",
    "T07n0220_498:0533c02": "一切無生。何以故？本性空故。色界乃至法界",
    "T07n0220_498:0533c03": "一切無生。何以故？本性空故。眼識界乃至意",
    "T07n0220_498:0533c04": "識界一切無生。何以故？本性空故。眼觸乃至",
    "T07n0220_498:0533c05": "意觸一切無生。何以故？本性空故。眼觸為緣",
    "T07n0220_498:0533c06": "所生諸受乃至意觸為緣所生諸受一切無",
    "T07n0220_498:0533c07": "生。何以故？本性空故。地界乃至識界一切",
    "T07n0220_498:0533c08": "無生。何以故？本性空故。因緣乃至增上緣一",
    "T07n0220_498:0533c09": "切無生。何以故？本性空故。無明乃至老死一",
    "T07n0220_498:0533c10": "切無生。何以故？本性空故。身、語、意行一切",
    "T07n0220_498:0533c11": "無生。何以故？本性空故。布施波羅蜜多乃至",
    "T07n0220_498:0533c12": "般若波羅蜜多一切無生。何以故，本性空故。",
    "T07n0220_498:0533c13": "如是乃至一切智、道相智、一切相智一切無",
    "T07n0220_498:0533c14": "生。何以故？本性空故。[0533c14] 「舍利子！由如是義，於",
    "T07n0220_498:0533c15": "無生法起無生言，此法及言俱無生義。[0533c15] 「舍利",
    "T07n0220_498:0533c16": "子！若所說法、若能說言、說者、聽者皆無生義。",
    "T07n0220_498:0533c17": "所以者何？以一切法本性皆空，空中都無能",
    "T07n0220_498:0533c18": "所生義。」[0533c18] 時，舍利子讚善現言：「說法人中仁為",
    "T07n0220_498:0533c19": "第一，除佛世尊無能及者。所以者何？隨所問",
    "T07n0220_498:0533c20": "詰種種法門皆能酬答無所滯礙。」[0533c20] 善現報言：",
    "T07n0220_498:0533c21": "「諸佛弟子於一切法無依著者，法爾皆能隨",
    "T07n0220_498:0533c22": "所問詰一一酬答自在無畏。所以者何？以一",
    "T07n0220_498:0533c23": "切法無所依故。」[0533c23] 時，舍利子問善現言：「云何諸",
    "T07n0220_498:0533c24": "法都無所依？」[0533c24] 善現答言：「色乃至識本性空故，",
    "T07n0220_498:0533c25": "不依內不依外不依兩間，如是乃至一切智、道",
    "T07n0220_498:0533c26": "相智、一切相智本性空故，不依內不依外不依",
    "T07n0220_498:0533c27": "兩間。舍利子！由如是義，我說諸法都無所依。",
    "T07n0220_498:0533c28": "[0533c28] 「如是，舍利子！諸菩薩摩訶薩修行六種波羅",
    "T07n0220_498:0533c29": "蜜多時，應淨色，應淨受、想、行、識，如是乃至",
    "T07n0220_498:0534a01": "應淨一切智，應淨道相智、一切相智，如是亦",
    "T07n0220_498:0534a02": "應淨菩提道。」[0534a02] 時，舍利子問善現言：「云何菩薩",
    "T07n0220_498:0534a03": "摩訶薩修行六種波羅蜜多時淨菩提道？」[0534a03] 善",
    "T07n0220_498:0534a04": "現答言：「舍利子！布施、淨戒、安忍、精進、靜慮、般",
    "T07n0220_498:0534a05": "若波羅蜜多各有二種，所謂世間及出世間。」",
    "T07n0220_498:0534a06": "[0534a06] 舍利子言：「云何世間布施波羅蜜多？云何出",
    "T07n0220_498:0534a07": "世間布施波羅蜜多？」[0534a07] 善現答言：「舍利子！若菩",
    "T07n0220_498:0534a08": "薩摩訶薩為大施主，能施一切沙門、婆羅門、",
    "T07n0220_498:0534a09": "貧病、孤露、道行、乞者衣服、飲食及餘資具。若",
    "T07n0220_498:0534a10": "復有來乞男與男，乞女與女，乞妻妾與妻妾，",
    "T07n0220_498:0534a11": "乞官位與官位，乞國土與國土，乞王位與王",
    "T07n0220_498:0534a12": "位，乞頭與頭，乞目與目，乞手足與手足，乞支",
    "T07n0220_498:0534a13": "節與支節，乞血肉與血肉，乞皮骨與皮骨，乞",
    "T07n0220_498:0534a14": "僮僕與僮僕，乞生類與生類，如是一切隨其",
    "T07n0220_498:0534a15": "所求，內外之物悉皆施與。雖作是施而有所",
    "T07n0220_498:0534a16": "依，謂作是念：『我施彼受，我為施主，我不慳貪，",
    "T07n0220_498:0534a17": "我隨佛教一切能捨，我行布施波羅蜜多。』彼",
    "T07n0220_498:0534a18": "行施時，以有所得而為方便，與諸有情平等",
    "T07n0220_498:0534a19": "共有迴向無上正等菩提。復作是念：『我持此",
    "T07n0220_498:0534a20": "福施諸有情，令得此世後世安樂，乃至證得",
    "T07n0220_498:0534a21": "無餘涅槃。』彼著三輪而行布施：一者、自想。二",
    "T07n0220_498:0534a22": "者、他想。三者、施想。由著此三輪而行施，故名",
    "T07n0220_498:0534a23": "世間布施波羅蜜多。云何此施名為世間？以",
    "T07n0220_498:0534a24": "與世間同修行故，不能動出世間法故，如是",
    "T07n0220_498:0534a25": "名為世間布施波羅蜜多。舍利子！若菩薩摩",
    "T07n0220_498:0534a26": "訶薩行布施時三輪清淨：一者、不執我為施",
    "T07n0220_498:0534a27": "者。二者、不執彼為受者。三者、不執施及施果。",
    "T07n0220_498:0534a28": "是菩薩摩訶薩行布施時三輪清淨。[0534a28] 「復次，舍",
    "T07n0220_498:0534a29": "利子！若菩薩摩訶薩以大悲心而為上首，所",
    "T07n0220_498:0534b01": "修施福普施有情，於諸有情都無所得，雖與",
    "T07n0220_498:0534b02": "有情平等共有迴向無上正等菩提，而於其",
    "T07n0220_498:0534b03": "中不見少相。由都無所執而行施，故名出世",
    "T07n0220_498:0534b04": "間布施波羅蜜多。云何此施名出世間？不與",
    "T07n0220_498:0534b05": "世間同修行故，能永動出世間法故，如是名",
    "T07n0220_498:0534b06": "為出世布施波羅蜜多。」[0534b06] 舍利子言：「云何世間",
    "T07n0220_498:0534b07": "淨戒波羅蜜多乃至般若波羅蜜多？云何出",
    "T07n0220_498:0534b08": "世間淨戒波羅蜜多乃至般若波羅蜜多？」[0534b08] 善",
    "T07n0220_498:0534b09": "現答言：「舍利子！若菩薩摩訶薩修行淨戒乃",
    "T07n0220_498:0534b10": "至般若時，有所依者著三輪故，名為世間",
    "T07n0220_498:0534b11": "波羅蜜多，以與世間同修行故，不能動出世",
    "T07n0220_498:0534b12": "間法故。若菩薩摩訶薩修行淨戒乃至般若",
    "T07n0220_498:0534b13": "時，無所依者三輪淨故，名出世間波羅蜜多，",
    "T07n0220_498:0534b14": "不與世間同修行故，能永動出世間法故。[0534b14] 「復",
    "T07n0220_498:0534b15": "次，舍利子！諸菩薩摩訶薩所修般若波羅蜜",
    "T07n0220_498:0534b16": "多有是世間、有是出世，云何名為世間般若",
    "T07n0220_498:0534b17": "波羅蜜多？云何名為出世般若波羅蜜多？[0534b17] 「舍",
    "T07n0220_498:0534b18": "利子！若菩薩摩訶薩修布施時，依有所得而",
    "T07n0220_498:0534b19": "行布施，謂作是念：『我能調伏慳貪之心而行",
    "T07n0220_498:0534b20": "布施。』是菩薩摩訶薩依我、有情布施想故，雖",
    "T07n0220_498:0534b21": "捨一切內外所有，而不名為出世般若。[0534b21] 「若菩",
    "T07n0220_498:0534b22": "薩摩訶薩修淨戒時，依有所得而修淨戒，謂",
    "T07n0220_498:0534b23": "作是念：『我能安住杜多功德，我能調伏身、語",
    "T07n0220_498:0534b24": "及心，我能修行十善業道。』是菩薩摩訶薩依",
    "T07n0220_498:0534b25": "止我見及有情見、諸善法見，雖能修行種種",
    "T07n0220_498:0534b26": "淨戒，亦持施與一切有情平等共有，迴向無上",
    "T07n0220_498:0534b27": "正等菩提而於菩提謂為實有，依諸功德自",
    "T07n0220_498:0534b28": "讚毀他，亦不名為出世般若。[0534b28] 「若菩薩摩訶薩",
    "T07n0220_498:0534b29": "修安忍時，依有所得而修安忍，謂作是念：『我",
    "T07n0220_498:0534c01": "能忍受一切有情於我所行種種惡事。』是菩",
    "T07n0220_498:0534c02": "薩摩訶薩依我、有情安忍見故，雖能忍受他",
    "T07n0220_498:0534c03": "所作惡，亦能持此安忍善根，與諸有情平等共",
    "T07n0220_498:0534c04": "有迴向無上正等菩提，而有所得為方便故，",
    "T07n0220_498:0534c05": "亦不名為出世般若。[0534c05] 「若菩薩摩訶薩修精進",
    "T07n0220_498:0534c06": "時，依有所得而修精進，謂作是念：『我能發起",
    "T07n0220_498:0534c07": "身心精進，勤修福、慧二種資糧。』是菩薩摩訶",
    "T07n0220_498:0534c08": "薩雖常發起身心精進，勤修福、慧二種資糧，",
    "T07n0220_498:0534c09": "而得身心福、慧之相，及得我相、諸有情相，亦",
    "T07n0220_498:0534c10": "得所求菩提之相，由有所得為方便故，未得",
    "T07n0220_498:0534c11": "名為出世般若。[0534c11] 「若菩薩摩訶薩修靜慮時，依",
    "T07n0220_498:0534c12": "有所得而修靜慮，謂作是念：『我能修行慈、悲、",
    "T07n0220_498:0534c13": "喜、捨、等持、等至、靜慮、神通入出自在。』是菩薩",
    "T07n0220_498:0534c14": "摩訶薩於諸靜慮深生味著，雖持所得靜",
    "T07n0220_498:0534c15": "慮善根，與諸有情平等共有迴向無上正等菩",
    "T07n0220_498:0534c16": "提，以有所得為方便故，而未名為出世般若。",
    "T07n0220_498:0534c17": "[0534c17] 「若菩薩摩訶薩修般若時，依有所得而修般",
    "T07n0220_498:0534c18": "若，謂作是念：『我能觀察一切法空，所謂色空",
    "T07n0220_498:0534c19": "乃至識空，如是乃至諸佛無上正等菩提亦",
    "T07n0220_498:0534c20": "皆是空。』是菩薩摩訶薩以有所得而為方便，",
    "T07n0220_498:0534c21": "雖觀一切皆畢竟空，亦持善根施有情類迴",
    "T07n0220_498:0534c22": "向無上正等菩提，亦於自他所修善法平等",
    "T07n0220_498:0534c23": "發起隨喜之心，亦能悔除自所作惡，亦能勸",
    "T07n0220_498:0534c24": "請十方世界無量如來、應、正等覺轉妙法輪",
    "T07n0220_498:0534c25": "度有情眾，亦能發願起勝神通為諸有情作",
    "T07n0220_498:0534c26": "大饒益，而有所得為方便故，猶未名為出世",
    "T07n0220_498:0534c27": "般若。如是名為世間般若波羅蜜多。[0534c27] 「舍利子！",
    "T07n0220_498:0534c28": "若菩薩摩訶薩修布施時用微妙慧，以無所",
    "T07n0220_498:0534c29": "得而為方便，於我、有情及布施等都無所得，",
    "T07n0220_498:0535a01": "為趣無上正等菩提三輪清淨，而修布施波",
    "T07n0220_498:0535a02": "羅蜜多淨菩提道，是則名為出世般若。[0535a02] 「若菩",
    "T07n0220_498:0535a03": "薩摩訶薩用微妙慧，以無所得而為方便，於",
    "T07n0220_498:0535a04": "我、有情及淨戒等都無所得，為趣無上正等",
    "T07n0220_498:0535a05": "菩提三輪清淨，而修淨戒波羅蜜多淨菩提",
    "T07n0220_498:0535a06": "道，是則名為出世般若。[0535a06] 「若菩薩摩訶薩用微",
    "T07n0220_498:0535a07": "妙慧，以無所得而為方便，於我、有情及安忍",
    "T07n0220_498:0535a08": "等都無所得，為趣無上正等菩提三輪清淨，",
    "T07n0220_498:0535a09": "而修安忍波羅蜜多淨菩提道，是則名為出",
    "T07n0220_498:0535a10": "世般若。[0535a10] 「若菩薩摩訶薩用微妙慧，以無所得",
    "T07n0220_498:0535a11": "而為方便，於我、有情身心精進，福慧資糧都",
    "T07n0220_498:0535a12": "無所得，為趣無上正等菩提三輪清淨，而修",
    "T07n0220_498:0535a13": "精進波羅蜜多淨菩提道，是則名為出世般",
    "T07n0220_498:0535a14": "若。[0535a14] 「若菩薩摩訶薩用微妙慧，以無所得而為",
    "T07n0220_498:0535a15": "方便，於我、有情及諸靜慮、等持、等至都無所",
    "T07n0220_498:0535a16": "得，為趣無上正等菩提三輪清淨，而修靜慮",
    "T07n0220_498:0535a17": "波羅蜜多淨菩提道，是則名為出世般若。[0535a17] 「若",
    "T07n0220_498:0535a18": "菩薩摩訶薩用微妙慧，以無所得而為方便，",
    "T07n0220_498:0535a19": "於一切法、一切有情都無所得，為趣無上正",
    "T07n0220_498:0535a20": "等菩提三輪清淨，而修般若波羅蜜多淨菩",
    "T07n0220_498:0535a21": "提道，是則名為出世般若。[0535a21] 「是菩薩摩訶薩持",
    "T07n0220_498:0535a22": "如是等一切善根，與諸有情平等共有迴向",
    "T07n0220_498:0535a23": "無上正等菩提。如是迴向，當知即是無上迴",
    "T07n0220_498:0535a24": "向、無差別迴向、無等等迴向、不思議迴向、無",
    "T07n0220_498:0535a25": "對迴向、無量迴向、微妙迴向。如是名為出世",
    "T07n0220_498:0535a26": "般若波羅蜜多。[0535a26] 「舍利子！如是六種波羅蜜多，",
    "T07n0220_498:0535a27": "何因緣故名為世間？復何因緣名為出世？",
    "T07n0220_498:0535a28": "[0535a28] 「舍利子！世間者，謂彼六種波羅蜜多，是世間",
    "T07n0220_498:0535a29": "故，名為世間；造世間故，名為世間；由世間故，",
    "T07n0220_498:0535b01": "名為世間；為世間故，名為世間；因世間故，名",
    "T07n0220_498:0535b02": "為世間；屬世間故，名為世間；依世間故，名為",
    "T07n0220_498:0535b03": "世間。[0535b03] 「舍利子！出世者，謂此六種波羅蜜多，",
    "T07n0220_498:0535b04": "是出世間故，名出世；拔出世間故，名出世；由",
    "T07n0220_498:0535b05": "世間出故，名出世；為世間出故，名出世；從世",
    "T07n0220_498:0535b06": "間出故，名出世；世間之出故，名出世；依世間",
    "T07n0220_498:0535b07": "出故，名出世。[0535b07] 「舍利子！如是菩薩摩訶薩修行",
    "T07n0220_498:0535b08": "六種波羅蜜多時淨菩提道。」",
    "T07n0220_498:0535b09": "[0535b09] 爾時，舍利子問具壽善現言：「何等名為諸菩",
    "T07n0220_498:0535b10": "薩摩訶薩菩提道？」[0535b10] 善現答言：「舍利子！布施波",
    "T07n0220_498:0535b11": "羅蜜多乃至般若波羅蜜多是菩薩摩訶薩菩",
    "T07n0220_498:0535b12": "提道，內空乃至無性自性空是菩薩摩訶薩",
    "T07n0220_498:0535b13": "菩提道，真如乃至不思議界是菩薩摩訶薩",
    "T07n0220_498:0535b14": "菩提道，苦、集、滅、道聖諦是菩薩摩訶薩菩提",
    "T07n0220_498:0535b15": "道，四念住乃至八聖道支是菩薩摩訶薩菩",
    "T07n0220_498:0535b16": "提道，四靜慮、四無量、四無色定是菩薩摩訶",
    "T07n0220_498:0535b17": "薩菩提道，八解脫、九次第定是菩薩摩訶薩",
    "T07n0220_498:0535b18": "菩提道，空、無相、無願解脫門是菩薩摩訶薩",
    "T07n0220_498:0535b19": "菩提道，極喜地乃至法雲地是菩薩摩訶薩",
    "T07n0220_498:0535b20": "菩提道，一切陀羅尼門、三摩地門是菩薩摩訶",
    "T07n0220_498:0535b21": "薩菩提道，五眼、六神通是菩薩摩訶薩菩提",
    "T07n0220_498:0535b22": "道，如來十力乃至十八佛不共法是菩薩摩",
    "T07n0220_498:0535b23": "訶薩菩提道，無忘失法、恒住捨性是菩薩摩",
    "T07n0220_498:0535b24": "訶薩菩提道，一切智、道相智、一切相智是菩薩",
    "T07n0220_498:0535b25": "摩訶薩菩提道。舍利子！如是等無量無邊大",
    "T07n0220_498:0535b26": "功德聚一切皆是諸菩薩摩訶薩菩提道。」[0535b26] 爾",
    "T07n0220_498:0535b27": "時，舍利子問具壽善現言：「如是所說大功德",
    "T07n0220_498:0535b28": "聚，為由何等波羅蜜多勢力所辦？」[0535b28] 善現答言：",
    "T07n0220_498:0535b29": "「如是所說大功德聚，皆由般若波羅蜜多勢",
    "T07n0220_498:0535c01": "力所辦。何以故？舍利子！如是般若波羅蜜多",
    "T07n0220_498:0535c02": "能與一切善法為母，一切聲聞、獨覺、菩薩、如",
    "T07n0220_498:0535c03": "來善法從此生故。如是般若波羅蜜多普能",
    "T07n0220_498:0535c04": "攝受一切善法，一切聲聞、獨覺、菩薩、如來善法",
    "T07n0220_498:0535c05": "依此住故。舍利子！過去菩薩摩訶薩眾，修學",
    "T07n0220_498:0535c06": "般若波羅蜜多極圓滿故，已得無上正等菩",
    "T07n0220_498:0535c07": "提；未來菩薩摩訶薩眾，修學般若波羅蜜多",
    "T07n0220_498:0535c08": "極圓滿故，當得無上正等菩提；現在十方諸",
    "T07n0220_498:0535c09": "佛國土無量菩薩摩訶薩眾，修學般若波羅",
    "T07n0220_498:0535c10": "蜜多極圓滿故，今得無上正等菩提。[0535c10] 「復次，舍",
    "T07n0220_498:0535c11": "利子！若菩薩摩訶薩聞說般若波羅蜜多，心",
    "T07n0220_498:0535c12": "無疑惑亦不迷悶，當知是菩薩摩訶薩住如",
    "T07n0220_498:0535c13": "是住恒不捨離，謂無所得而為方便，常勤救",
    "T07n0220_498:0535c14": "濟一切有情。當知是菩薩摩訶薩成就如是",
    "T07n0220_498:0535c15": "最勝作意，所謂大悲相應作意。」[0535c15] 時，舍利子謂",
    "T07n0220_498:0535c16": "善現言：「若菩薩摩訶薩住如是住恒不捨離，",
    "T07n0220_498:0535c17": "成就大悲相應作意者，則一切有情亦應成",
    "T07n0220_498:0535c18": "就菩薩摩訶薩。所以者何？以一切有情亦於",
    "T07n0220_498:0535c19": "此住及此作意常不捨離，則諸菩薩摩訶薩與",
    "T07n0220_498:0535c20": "一切有情應無差別。」[0535c20] 爾時，具壽善現報舍利",
    "T07n0220_498:0535c21": "子言：「善哉！善哉！誠如所說，能如實知我所說",
    "T07n0220_498:0535c22": "意，雖似難我而成我義。何以故？舍利子！有",
    "T07n0220_498:0535c23": "情乃至見者非有故，當知如是住及作意亦非",
    "T07n0220_498:0535c24": "有；有情乃至見者無實故，當知如是住及作",
    "T07n0220_498:0535c25": "意亦無實；有情乃至見者無性故，當知如是",
    "T07n0220_498:0535c26": "住及作意亦無性；有情乃至見者空故，當知",
    "T07n0220_498:0535c27": "如是住及作意亦空；有情乃至見者遠離故，",
    "T07n0220_498:0535c28": "當知如是住及作意亦遠離；有情乃至見者",
    "T07n0220_498:0535c29": "寂靜故，當知如是住及作意亦寂靜；有情乃",
    "T07n0220_498:0536a01": "至見者無覺知故，當知如是住及作意亦無覺",
    "T07n0220_498:0536a02": "知。舍利子！色乃至識非有故、無實故、無性故、",
    "T07n0220_498:0536a03": "空故、遠離故、寂靜故、無覺知故，當知如是住",
    "T07n0220_498:0536a04": "及作意亦非有、無實、無性、空、遠離、寂靜、無覺",
    "T07n0220_498:0536a05": "知。如是乃至聲聞、獨覺、無上菩提非有故、無",
    "T07n0220_498:0536a06": "實故、無性故、空故、遠離故、寂靜故、無覺知故，",
    "T07n0220_498:0536a07": "當知如是住及作意亦非有、無實、無性、空、遠離、",
    "T07n0220_498:0536a08": "寂靜、無覺知。舍利子！由此因緣，諸菩薩摩訶",
    "T07n0220_498:0536a09": "薩於如是住及此作意常不遠離，與諸有情",
    "T07n0220_498:0536a10": "亦無差別，以一切法及諸有情，皆畢竟空無",
    "T07n0220_498:0536a11": "差別故。」",
    "T07n0220_498:0536a12": "[0536a12] 爾時，世尊讚善現曰：「善哉！善哉！汝善能為諸",
    "T07n0220_498:0536a13": "菩薩摩訶薩宣說般若波羅蜜多，此皆如來",
    "T07n0220_498:0536a14": "威神之力。若有欲為諸菩薩摩訶薩宣說般",
    "T07n0220_498:0536a15": "若波羅蜜多，皆應如汝之所宣說。若菩薩摩",
    "T07n0220_498:0536a16": "訶薩欲學般若波羅蜜多，皆應隨汝所說而",
    "T07n0220_498:0536a17": "學。若菩薩摩訶薩隨汝所說而學般若波羅",
    "T07n0220_498:0536a18": "蜜多，是菩薩摩訶薩疾得無上正等菩提轉",
    "T07n0220_498:0536a19": "妙法輪，窮未來際利益安樂一切有情。」[0536a19] 具壽",
    "T07n0220_498:0536a20": "善現為眾宣說甚深般若波羅蜜多時，於此",
    "T07n0220_498:0536a21": "三千大千世界六種變動：東踊西沒，西踊",
    "T07n0220_498:0536a22": "東沒，南踊北沒，北踊南沒，中踊邊沒，邊",
    "T07n0220_498:0536a23": "踊中沒。[0536a23] 爾時，世尊即便微笑，具壽善現白",
    "T07n0220_498:0536a24": "言：「世尊何因何緣現此微笑？」[0536a24] 佛告善現：「如",
    "T07n0220_498:0536a25": "我今者於此三千大千世界，為諸菩薩摩訶",
    "T07n0220_498:0536a26": "薩眾宣說般若波羅蜜多，今於十方無量無",
    "T07n0220_498:0536a27": "數無邊世界，各有如來、應、正等覺，亦為菩薩",
    "T07n0220_498:0536a28": "摩訶薩眾宣說般若波羅蜜多。如我今者於",
    "T07n0220_498:0536a29": "此三千大千世界，宣說般若波羅蜜多，有十",
    "T07n0220_498:0536b01": "二京天人等眾於一切法得無生忍；今於十",
    "T07n0220_498:0536b02": "方無量無數無邊世界，各有無量無數無邊",
    "T07n0220_498:0536b03": "諸有情類，聞彼諸佛為諸菩薩摩訶薩眾宣",
    "T07n0220_498:0536b04": "說般若波羅蜜多，於空法中深生信解，皆發",
    "T07n0220_498:0536b05": "無上正等覺心，勤修菩薩摩訶薩行。」",
    "T07n0220_498:0536b06": "第三分天帝品第四之一",
    "T07n0220_498:0536b07": "[0536b07] 爾時，於此三千大千佛之世界，所有一切四",
    "T07n0220_498:0536b08": "大天王及諸天帝，展轉乃至色究竟天，各與",
    "T07n0220_498:0536b09": "無量百千俱胝那庾多眾俱來會坐。是諸天",
    "T07n0220_498:0536b10": "眾淨業所感異熟身光雖能照曜，而比如來",
    "T07n0220_498:0536b11": "所現常光，百分不及一，千分不及一，乃至鄔",
    "T07n0220_498:0536b12": "波尼殺曇分亦不及一。所以者何？佛身常光",
    "T07n0220_498:0536b13": "威德熾盛，於諸光中最尊最勝、最上最妙、無",
    "T07n0220_498:0536b14": "比無等、無上第一，蔽諸天光皆令不現，如秋",
    "T07n0220_498:0536b15": "滿月映奪眾星。[0536b15] 時，天帝釋白善現言：「今此三",
    "T07n0220_498:0536b16": "千大千世界所有一切四大天王及諸天帝，",
    "T07n0220_498:0536b17": "展轉乃至色究竟天，各與眷屬皆來集會，欲",
    "T07n0220_498:0536b18": "聞大德宣說般若波羅蜜多，唯願大德哀愍",
    "T07n0220_498:0536b19": "為說。大德！何謂菩薩摩訶薩甚深般若波羅",
    "T07n0220_498:0536b20": "蜜多？云何菩薩摩訶薩應住般若波羅蜜多？",
    "T07n0220_498:0536b21": "云何菩薩摩訶薩應學般若波羅蜜多？」[0536b21] 爾時，",
    "T07n0220_498:0536b22": "具壽善現告天帝釋言：「憍尸迦！汝等天眾皆",
    "T07n0220_498:0536b23": "應諦聽！善思念之！吾當承佛威神之力順如",
    "T07n0220_498:0536b24": "來意，為諸菩薩摩訶薩眾宣說般若波羅蜜",
    "T07n0220_498:0536b25": "多，如菩薩摩訶薩可於其中應如是住應如",
    "T07n0220_498:0536b26": "是學。[0536b26] 「憍尸迦！汝諸天等未發無上菩提心者",
    "T07n0220_498:0536b27": "今皆應發。憍尸迦！諸有已入聲聞、獨覺正性",
    "T07n0220_498:0536b28": "離生，不復能發大菩提心。何以故？憍尸迦！",
    "T07n0220_498:0536b29": "彼於生死流已作限隔故。其中若有能發無",
    "T07n0220_498:0536c01": "上菩提心者，我亦隨喜。所以者何？諸有勝人",
    "T07n0220_498:0536c02": "應求勝法，我終不障他勝善品。[0536c02] 「憍尸迦！汝問",
    "T07n0220_498:0536c03": "『何謂菩薩摩訶薩甚深般若波羅蜜多？』者，諦",
    "T07n0220_498:0536c04": "聽！諦聽！當為汝說。[0536c04] 「憍尸迦！若菩薩摩訶薩起",
    "T07n0220_498:0536c05": "應一切智智心，以無所得為方便，思惟色蘊",
    "T07n0220_498:0536c06": "乃至識蘊，若無常、若苦，若無我、若不淨，若",
    "T07n0220_498:0536c07": "空、若無相、若無願，若寂靜、若遠離，若如病、若",
    "T07n0220_498:0536c08": "如&#x7655;，若如箭、若如瘡，若熱惱、若逼切，若敗壞、",
    "T07n0220_498:0536c09": "若衰朽，若變動、若速滅，若可畏、若可厭，若有",
    "T07n0220_498:0536c10": "災、若有橫，若有疫、若有癘，若不安隱、不可保",
    "T07n0220_498:0536c11": "信，無生、無滅、無染、無淨、無作、無為；思惟眼",
    "T07n0220_498:0536c12": "處乃至意處，思惟色處乃至法處，思惟眼界",
    "T07n0220_498:0536c13": "乃至意界，思惟色界乃至法界，思惟眼識界",
    "T07n0220_498:0536c14": "乃至意識界，思惟眼觸乃至意觸，思惟眼觸",
    "T07n0220_498:0536c15": "為緣所生諸受乃至意觸為緣所生諸受，思",
    "T07n0220_498:0536c16": "惟地界乃至識界，思惟無明乃至老死，亦復",
    "T07n0220_498:0536c17": "如是。憍尸迦！是謂菩薩摩訶薩甚深般若波",
    "T07n0220_498:0536c18": "羅蜜多。[0536c18] 「復次，憍尸迦！若菩薩摩訶薩起應一",
    "T07n0220_498:0536c19": "切智智心，以無所得為方便，思惟無明緣行，",
    "T07n0220_498:0536c20": "行緣識，識緣名色，名色緣六處，六處緣觸，",
    "T07n0220_498:0536c21": "觸緣受，受緣愛，愛緣取，取緣有，有緣生，生",
    "T07n0220_498:0536c22": "緣老死乃至純大苦蘊集已；復以無所得為",
    "T07n0220_498:0536c23": "方便，思惟無明滅故行滅，行滅故識滅，識滅",
    "T07n0220_498:0536c24": "故名色滅，名色滅故六處滅，六處滅故觸滅，",
    "T07n0220_498:0536c25": "觸滅故受滅，受滅故愛滅，愛滅故取滅，取",
    "T07n0220_498:0536c26": "滅故有滅，有滅故生滅，生滅故老死乃至純",
    "T07n0220_498:0536c27": "大苦蘊滅，如是諸滅無我、空、無相、無願、寂靜、",
    "T07n0220_498:0536c28": "遠離、無生、無滅、無染、無淨、無作、無為。憍尸",
    "T07n0220_498:0536c29": "迦！是謂菩薩摩訶薩甚深般若波羅蜜多。[0536c29] 「復",
    "T07n0220_498:0537a01": "次，憍尸迦！若菩薩摩訶薩起應一切智智心，",
    "T07n0220_498:0537a02": "以無所得為方便，思惟內空乃至無性自性",
    "T07n0220_498:0537a03": "空無我我所、無相、無願、寂靜、遠離、無生、無",
    "T07n0220_498:0537a04": "滅、無染、無淨、無作、無為。憍尸迦！是謂菩薩",
    "T07n0220_498:0537a05": "摩訶薩甚深般若波羅蜜多。[0537a05] 「復次，憍尸迦！若",
    "T07n0220_498:0537a06": "菩薩摩訶薩起應一切智智心，以無所得為",
    "T07n0220_498:0537a07": "方便，思惟真如乃至不思議界無我我所、無",
    "T07n0220_498:0537a08": "相、無願、寂靜、遠離、無生、無滅、無染、無淨、無",
    "T07n0220_498:0537a09": "作、無為。憍尸迦！是謂菩薩摩訶薩甚深般若",
    "T07n0220_498:0537a10": "波羅蜜多。[0537a10] 「復次，憍尸迦！若菩薩摩訶薩起應",
    "T07n0220_498:0537a11": "一切智智心，以無所得為方便，思惟斷界乃",
    "T07n0220_498:0537a12": "至無為界無我我所、無相、無願、寂靜、遠離、",
    "T07n0220_498:0537a13": "無生、無滅、無染、無淨、無作、無為。憍尸迦！是謂",
    "T07n0220_498:0537a14": "菩薩摩訶薩甚深般若波羅蜜多。[0537a14] 「復次，憍尸",
    "T07n0220_498:0537a15": "迦！若菩薩摩訶薩起應一切智智心，以無所",
    "T07n0220_498:0537a16": "得為方便，思惟布施波羅蜜多乃至般若波",
    "T07n0220_498:0537a17": "羅蜜多，思惟四念住乃至八聖道支，思惟四",
    "T07n0220_498:0537a18": "靜慮、四無量、四無色定，思惟八解脫、九次第",
    "T07n0220_498:0537a19": "定，思惟空、無相、無願解脫門，思惟淨觀地乃",
    "T07n0220_498:0537a20": "至如來地，思惟極喜地乃至法雲地，思惟五",
    "T07n0220_498:0537a21": "眼、六神通，思惟如來十力乃至十八佛不共",
    "T07n0220_498:0537a22": "法，思惟無忘失法、恒住捨性，思惟一切陀羅",
    "T07n0220_498:0537a23": "尼門、三摩地門，思惟一切智、道相智、一切相",
    "T07n0220_498:0537a24": "智，皆是無常、無我、空、無相、無願、寂靜、遠離、變",
    "T07n0220_498:0537a25": "動、速滅、不可保信、無生、無滅、無染、無淨、無",
    "T07n0220_498:0537a26": "作、無為。憍尸迦！是謂菩薩摩訶薩甚深般若",
    "T07n0220_498:0537a27": "波羅蜜多。[0537a27] 「復次，憍尸迦！若菩薩摩訶薩起應",
    "T07n0220_498:0537a28": "一切智智心，以無所得為方便，安住內空乃",
    "T07n0220_498:0537a29": "至無性自性空，安住真如乃至不思議界，安",
    "T07n0220_498:0537b01": "住斷界乃至無為界，安住苦聖諦乃至道聖",
    "T07n0220_498:0537b02": "諦。憍尸迦！是謂菩薩摩訶薩甚深般若波羅",
    "T07n0220_498:0537b03": "蜜多。[0537b03] 「復次，憍尸迦！若菩薩摩訶薩起應一切",
    "T07n0220_498:0537b04": "智智心，以無所得為方便，修行布施波羅蜜",
    "T07n0220_498:0537b05": "多乃至般若波羅蜜多，修行四念住乃至八",
    "T07n0220_498:0537b06": "聖道支，修行四靜慮、四無量、四無色定，修行",
    "T07n0220_498:0537b07": "八解脫、九次第定，修行空、無相、無願解脫門，",
    "T07n0220_498:0537b08": "修行極喜地乃至法雲地，修行五眼、六神通，",
    "T07n0220_498:0537b09": "修行如來十力乃至十八佛不共法，修行無",
    "T07n0220_498:0537b10": "忘失法、恒住捨性，修行一切陀羅尼門、三摩",
    "T07n0220_498:0537b11": "地門，修行一切智、道相智、一切相智，修行一",
    "T07n0220_498:0537b12": "切菩薩摩訶薩行，修行諸佛無上正等菩提。",
    "T07n0220_498:0537b13": "憍尸迦！是謂菩薩摩訶薩甚深般若波羅蜜",
    "T07n0220_498:0537b14": "多。"
}