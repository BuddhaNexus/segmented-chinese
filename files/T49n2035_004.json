{
    "T49n2035_004:0163c10": "佛祖統紀卷第四",
    "T49n2035_004:0163c12": "宋景定四明東湖沙門志磐撰",
    "T49n2035_004:0163c13": "教主釋迦牟尼佛本紀第一之四",
    "T49n2035_004:0163c14": "入涅槃",
    "T49n2035_004:0163c15": "[0163c15] 序曰。如來所說一代法門。其意在乎開顯大",
    "T49n2035_004:0163c16": "事因緣而已。及乎人機既得大益。則又為",
    "T49n2035_004:0163c17": "之說云。所應度者皆已度畢。於是唱入滅",
    "T49n2035_004:0163c18": "度。以示化儀之有始卒。將以起懈怠者之",
    "T49n2035_004:0163c19": "慕心以垂訓未來之人爾。至曰我不滅度",
    "T49n2035_004:0163c20": "常在靈山。斯則如來不生不滅大般涅槃之",
    "T49n2035_004:0163c21": "旨。",
    "T49n2035_004:0163c22": "[0163c22] 言涅槃者。此有二義。一者為法華未熟人",
    "T49n2035_004:0163c23": "追說四教。具談佛性令知真常入大涅槃。",
    "T49n2035_004:0163c24": "名捃拾殘機教(四教儀)謂如來調熟漸機眾",
    "T49n2035_004:0163c25": "生。以法華涅槃。皆為後教後味。譬如田家",
    "T49n2035_004:0163c26": "先種先熟先收。後種後熟後收。是以八千",
    "T49n2035_004:0163c27": "聲聞。無量損生菩薩。大德身子等。於法華",
    "T49n2035_004:0163c28": "中得受記&#x8382;。見如來性成大果實。如秋",
    "T49n2035_004:0163c29": "收冬藏更無所作。即是前番。從摩訶般若",
    "T49n2035_004:0164a01": "出法華。若鈍根人法華不入。更用般若淘",
    "T49n2035_004:0164a02": "汰。如五千自起人天被移。此等未熟者。更",
    "T49n2035_004:0164a03": "論般若入於涅槃而見佛性。即是後番。從",
    "T49n2035_004:0164a04": "般若出大涅槃。故知法華前番。如秋成大",
    "T49n2035_004:0164a05": "穫。涅槃後番。如捃拾餘殘(玄十)。",
    "T49n2035_004:0164a06": "[0164a06] 述曰。法華開顯已廢方便。其未熟者尚勞",
    "T49n2035_004:0164a07": "調停。故於臨滅度時。重施三教之權。用",
    "T49n2035_004:0164a08": "顯一乘之實。此追說之意也(義在聖行品)然五",
    "T49n2035_004:0164a09": "千先已結緣略聞開顯。今此會中復為追",
    "T49n2035_004:0164a10": "說。既於當座知常。故須即施即廢。此追",
    "T49n2035_004:0164a11": "泯之意也(義在德王品)追說者重施也。追泯者",
    "T49n2035_004:0164a12": "重會也。法華已施已廢。即是前番涅槃重",
    "T49n2035_004:0164a13": "施重廢。即是後番。籤之言曰涅槃重施方",
    "T49n2035_004:0164a14": "便。又云泯者會合。皆此義也。",
    "T49n2035_004:0164a15": "[0164a15] 二者。為末世比丘畜不淨物(失戒)樂誦外典",
    "T49n2035_004:0164a16": "不教佛經(失乘)於佛法中起斷滅見。夭傷",
    "T49n2035_004:0164a17": "慧命亡失法身。使乘戒俱失。故更扶三藏",
    "T49n2035_004:0164a18": "廣開常宗設三種權扶一圓實。故名扶律",
    "T49n2035_004:0164a19": "談常教(雜見大經玄籤及四教儀)若言不許諸惡比丘畜八",
    "T49n2035_004:0164a20": "不淨。是戒門事門(此即扶律義。案律云。八不淨者。一田園。二種植。三穀帛。四畜人",
    "T49n2035_004:0164a21": "僕。五養禽獸。六錢寶。七褥釜。八象金飾床及諸重物。此之八物顯過不應)若說如來",
    "T49n2035_004:0164a22": "實不畢竟入於涅槃。及遮外典。此是乘門",
    "T49n2035_004:0164a23": "理門(此即談常義。據經合云。如來實不畢竟涅槃。方是談常。今籤文云。如來畢竟入於涅槃。此脫實不",
    "T49n2035_004:0164a24": "兩字今用經補足)若末代諸惡比丘破戒。說如來無常。",
    "T49n2035_004:0164a25": "及讀外典。則並無乘戒。失常住命。賴由此",
    "T49n2035_004:0164a26": "經扶律談常。則乘戒具足。故知此經為贖",
    "T49n2035_004:0164a27": "常住命之重寶(籤引大經云。若人藏積七寶。為未來穀貴賤。侵值遇惡王。為用贖",
    "T49n2035_004:0164a28": "命。乃當出用。諸佛祕藏亦復如是。為未來世諸惡比丘。畜不淨物。為四眾說。如來畢竟入於涅槃。讀誦外典不教",
    "T49n2035_004:0164b01": "佛經如是等惡出現世時。為滅諸惡為說是經。是經若滅佛法則滅)。",
    "T49n2035_004:0164b02": "[0164b02] 述曰。法華開顯之後。涅槃廣開常宗。知",
    "T49n2035_004:0164b03": "一切眾生皆有佛性。於是末代無知。安於",
    "T49n2035_004:0164b04": "平等大慧之說。忽略戒律不復經懷。此",
    "T49n2035_004:0164b05": "戒緩之失也。至於不讀佛經唯好外典。",
    "T49n2035_004:0164b06": "此乘緩之失也(是知讀經要在解義。行行始可名乘。若秖循行數墨。但是人天福",
    "T49n2035_004:0164b07": "業。菩提遠因。未足以為出世之近果也)乘戒俱緩。非三塗之歸",
    "T49n2035_004:0164b08": "而何歸。如來久鑑未來。唱商行寄金之",
    "T49n2035_004:0164b09": "典。重扶三藏圓會真常。顧命之言有在",
    "T49n2035_004:0164b10": "於是。然則扶律談常之教。正被今日。凡",
    "T49n2035_004:0164b11": "在為學可不自勉。是以止觀方便具五",
    "T49n2035_004:0164b12": "緣中。首明持戒以為助道。要令行人以",
    "T49n2035_004:0164b13": "圓三觀。觀察所持十種戒本相相清淨事",
    "T49n2035_004:0164b14": "理俱持。乘戒俱急。非同十二年中不知",
    "T49n2035_004:0164b15": "圓常。唯明事相之戒。故義例有云。雖依",
    "T49n2035_004:0164b16": "法華三昧妙行。末代鈍根。若無扶助。則正",
    "T49n2035_004:0164b17": "行傾覆。故須扶律談常以顯實相。若夫",
    "T49n2035_004:0164b18": "大經所云。於戒緩者不名為緩。於乘緩",
    "T49n2035_004:0164b19": "者乃名為緩。此即偏贊大乘。格量優劣",
    "T49n2035_004:0164b20": "之文。豈當恃此便忽事戒。止觀謂乘急",
    "T49n2035_004:0164b21": "戒緩者。以三塗身見佛聞經。如華嚴涅",
    "T49n2035_004:0164b22": "槃。鬼神龍畜皆預列眾。如是因果。差降",
    "T49n2035_004:0164b23": "升沈非一。云何難言理戒得道。何用",
    "T49n2035_004:0164b24": "事戒。幸於人天受道。何意苦入三塗",
    "T49n2035_004:0164b25": "(文句)不明此宗。未足與議涅槃最後之訓。",
    "T49n2035_004:0164b26": "若但弘四分不讀大乘。徒知專守鹿苑",
    "T49n2035_004:0164b27": "持犯之章。曾未獲聞鷲&#x5CEF;開顯之旨。此",
    "T49n2035_004:0164b28": "為弘道。良用悲心。如智者之滅。弟子問",
    "T49n2035_004:0164b29": "誰可宗仰。則答之曰。波羅提木叉(戒)四三",
    "T49n2035_004:0164c01": "昧在焉(乘)左溪之逝。則顧謂門人曰。吾六",
    "T49n2035_004:0164c02": "即道圓萬行無得(乘)戒為心本(戒)汝等師",
    "T49n2035_004:0164c03": "之。是又知列祖弘道。未嘗不取本於乘",
    "T49n2035_004:0164c04": "戒俱急扶律談常之意。",
    "T49n2035_004:0164c05": "[0164c05] 若論時味與法華同。談其部內純雜小異",
    "T49n2035_004:0164c06": "(四教儀○句記以十六意辨異二經云。判味同時。而部有異云云。又玄云。涅槃猶帶三乘。此經純一無雜)",
    "T49n2035_004:0164c07": "○然二經教意起盡是同。如法華三周說法。",
    "T49n2035_004:0164c08": "斷奠聲聞咸歸一實(開&#x8FF9;也○斷丁亂反。奠如字。訓決定。依經文。則是",
    "T49n2035_004:0164c09": "決了聲聞法之義)後開近顯遠明菩薩事(顯本也)涅槃亦",
    "T49n2035_004:0164c10": "是先勝三修(籤斥奪三修。十仙小證○涅槃玄。邪三修者。世人隨邪師教。相續為常。",
    "T49n2035_004:0164c11": "適意為樂。動轉為是我。劣三修者。聲聞依半教。謂三界無常。諸有非樂。一切空無我無我所。勝三修者。依",
    "T49n2035_004:0164c12": "佛勝教破於劣修。以常樂我。斥諸比丘無常苦空無我虛偽不真。法身常恒無有變易。歡娛受樂具入自在。",
    "T49n2035_004:0164c13": "如是修者入祕密藏○涅槃經云。闍提首那等十外道)斷奠聲聞入祕",
    "T49n2035_004:0164c14": "密藏(開&#x8FF9;也)後三十六問明菩薩事(顯本也。籤文。廣",
    "T49n2035_004:0164c15": "辨菩薩五行十功。已上釋同)又涅槃臨滅更扶三藏。誡約",
    "T49n2035_004:0164c16": "將來。使末代鈍根不於佛法起斷滅見。",
    "T49n2035_004:0164c17": "廣開常宗破此顛倒。令佛法久住。如此",
    "T49n2035_004:0164c18": "等事。其意則別(玄文已上釋異。籤云。起謂正說初分。盡謂正說末分。法華以本&#x8FF9;二",
    "T49n2035_004:0164c19": "門為初後二分。初則開權顯實斷奠聲聞。後明本門增道損生。重更辨前開權作主久遠成佛。故涅槃正說。開為",
    "T49n2035_004:0164c20": "四段。初純陀品云。明涅槃施斷奠二修。二長壽品去四品。明涅槃義。三現病品去五品。明涅槃行。四師子",
    "T49n2035_004:0164c21": "吼品去三品。明涅槃用。故知初三斷奠聲聞。後但明於涅槃義用。是故二經起盡是同)。",
    "T49n2035_004:0164c22": "[0164c22] 經云。從摩訶般若出大涅槃。故合法華為",
    "T49n2035_004:0164c23": "第五時(四教儀)。",
    "T49n2035_004:0164c24": "[0164c24] 五十三年(壬申)佛先往忉利天。三月安居。遣文",
    "T49n2035_004:0164c25": "殊詣母所。暫屈禮敬三寶。摩耶夫人聞之。",
    "T49n2035_004:0164c26": "乳自流出。直至佛口。即與文殊俱至佛所。",
    "T49n2035_004:0164c27": "佛為說法得須陀洹果。三月將盡欲出涅",
    "T49n2035_004:0165a01": "槃。帝釋作三道寶階。佛與母別。大眾導從。",
    "T49n2035_004:0165a02": "下還祇洹(佛升忉利經)。",
    "T49n2035_004:0165a03": "[0165a03] 述曰。案行法經。&#x5374;後三月我當涅槃。則知",
    "T49n2035_004:0165a04": "說行法。在辛未十一月望。案升忉利經。",
    "T49n2035_004:0165a05": "三月安居。則知說行法畢。即日往忉利。",
    "T49n2035_004:0165a06": "案此經。三月將盡欲入涅槃。則知此年",
    "T49n2035_004:0165a07": "二月十四日下閻浮提。十五日入涅槃。",
    "T49n2035_004:0165a08": "[0165a08] 時優填王(拘睒彌國)戀慕世尊。鑄金為像。聞佛",
    "T49n2035_004:0165a09": "當下寶階。象載金像來迎世尊。金像上下",
    "T49n2035_004:0165a10": "猶如生佛。雨華放光為佛作禮。世尊合掌",
    "T49n2035_004:0165a11": "語像。我滅度後。我諸弟子以付囑汝(觀佛三昧",
    "T49n2035_004:0165a12": "經○案增一阿含經。帝釋請佛。升忉利天為母說法。優填王思&#x89A9;如來。即以旃檀作如來像。高至五尺。波斯匿王。",
    "T49n2035_004:0165a13": "聞之以紫磨金作像。亦高五尺。時閻浮提始有二像。又西域記。優填王。請目連。以神力。接工人上天。親[目*(日/目)]妙相。",
    "T49n2035_004:0165a14": "用旃檀雕像)佛姨母摩訶波闍波提(此云大愛道)不忍見",
    "T49n2035_004:0165a15": "如來滅度。與五百除饉女禮佛。退還精舍。",
    "T49n2035_004:0165a16": "各在空中。作十八變。同時泥洹。佛令阿難",
    "T49n2035_004:0165a17": "入城遍告理家(優婆塞受戒在家者)作五百梓材。闍維",
    "T49n2035_004:0165a18": "畢取舍利。造廟供養(佛母泥洹經)佛躬舉床一",
    "T49n2035_004:0165a19": "&#x811A;。阿難舉一&#x811A;。飛在虛空往至&#x51A1;間。四部",
    "T49n2035_004:0165a20": "大眾各舉五百比丘尼(增一阿含經○案智度論。四天王舉床。佛在前擎爐",
    "T49n2035_004:0165a21": "燒香供養。為報恩故)。",
    "T49n2035_004:0165a22": "[0165a22] 梁祐律師曰。姨母之德均為所生。是故持",
    "T49n2035_004:0165a23": "舉之。重爰酬鞠育。將以厲後世無恩之",
    "T49n2035_004:0165a24": "人也(釋迦譜)。",
    "T49n2035_004:0165a25": "[0165a25] 舍利弗目犍連。不忍見佛涅槃。遂先入滅。",
    "T49n2035_004:0165a26": "七萬阿羅漢亦同時入滅。時四輩弟子莫不",
    "T49n2035_004:0165a27": "荒亂。如來以神通力化作二弟子在佛左",
    "T49n2035_004:0165a28": "右。眾生歡喜憂惱即除(薩婆多論)。",
    "T49n2035_004:0165b01": "[0165b01] 述曰。身子不忍見佛涅槃。故先入滅。而",
    "T49n2035_004:0165b02": "涅槃疏引大經則云。身子見佛涅槃不",
    "T49n2035_004:0165b03": "憂。常住不喜。是知開顯之義。不同附小",
    "T49n2035_004:0165b04": "之文。",
    "T49n2035_004:0165b05": "[0165b05] 今日座中無央數眾。或見如來入般涅槃",
    "T49n2035_004:0165b06": "(像法決疑經)。",
    "T49n2035_004:0165b07": "[0165b07] 二月十五日。佛在拘尸那城(此云三角)力士生地",
    "T49n2035_004:0165b08": "娑羅雙樹間。臨涅槃時。出大音聲普告",
    "T49n2035_004:0165b09": "大眾。今日世尊將欲涅槃。一切眾生若有",
    "T49n2035_004:0165b10": "所疑。今悉可問為最後問。時世尊晨朝從",
    "T49n2035_004:0165b11": "面門放種種光。遍照十方。六趣眾生共",
    "T49n2035_004:0165b12": "相謂言。當疾往詣勸進如來。莫般涅槃",
    "T49n2035_004:0165b13": "(涅槃經)。",
    "T49n2035_004:0165b14": "[0165b14] 述曰。如來以聲光普告大眾。而六趣之",
    "T49n2035_004:0165b15": "中。有能相謂勸請者。蓋是大權示現主首",
    "T49n2035_004:0165b16": "之倫。故能次第轉告三塗實報之眾。故此",
    "T49n2035_004:0165b17": "經列眾。有稱諸天八部師象鳥獸。皆名為",
    "T49n2035_004:0165b18": "王者。此意可知。",
    "T49n2035_004:0165b19": "[0165b19] 時弟子四眾。諸大菩薩。閻浮諸王。大臣長者。",
    "T49n2035_004:0165b20": "四天王諸天子。八部諸王。山海諸王。師子象",
    "T49n2035_004:0165b21": "王。諸鳥獸王。唯除迦葉阿難二眾及阿闍",
    "T49n2035_004:0165b22": "世王(佛以聲光召五十二眾。時迦葉在耆山。阿難在娑羅林外。為諸魔所惱。闍王害父身生惡",
    "T49n2035_004:0165b23": "瘡。諸佛懺悔即還本宮。都不覺知如來涅槃○見涅槃後分經)各持供具詣佛",
    "T49n2035_004:0165b24": "供養。皆默不受。是時會中優婆塞純陀白",
    "T49n2035_004:0165b25": "言。我等欲從如來求將來食。惟願哀閔受",
    "T49n2035_004:0165b26": "我微供。佛云。我今受汝最後供養。令汝",
    "T49n2035_004:0165b27": "具足檀波羅密。純陀白言。雖知如來方便",
    "T49n2035_004:0165b28": "示現涅槃。而我不能不懷苦惱。佛讚善哉。",
    "T49n2035_004:0165b29": "能知如來示同眾生方便涅槃。時天龍八部",
    "T49n2035_004:0165c01": "勸請如來。唯願久住不入涅槃。世尊。為說",
    "T49n2035_004:0165c02": "伊字三點。如來之身解脫般若三法。如世伊",
    "T49n2035_004:0165c03": "字(梵書&#x69; 字三點不縱不橫)時諸比丘請說無常苦空無我。",
    "T49n2035_004:0165c04": "佛說出世常樂我淨世間四顛倒法。諸比丘",
    "T49n2035_004:0165c05": "言。如來永無四倒。了知常樂我淨。何故不",
    "T49n2035_004:0165c06": "住一劫半劫。教導我等舍離四倒。佛言。我",
    "T49n2035_004:0165c07": "今所有無上正法。悉已付囑摩訶迦葉。當",
    "T49n2035_004:0165c08": "為汝等作大依止。猶如如來(云云)。佛告大",
    "T49n2035_004:0165c09": "眾。今以正法付囑國王大臣及四部眾。應",
    "T49n2035_004:0165c10": "當勸厲諸學人令得增上戒定慧。若有不",
    "T49n2035_004:0165c11": "學是三品法。懈怠破戒毀正法者。大臣四",
    "T49n2035_004:0165c12": "部眾應當苦治(涅槃經)。",
    "T49n2035_004:0165c13": "[0165c13] 述曰。佛告諸比丘。所有正法悉已付囑迦",
    "T49n2035_004:0165c14": "葉。此為正付法。以迦葉能繼世傳持也。",
    "T49n2035_004:0165c15": "又云今以正法付囑王臣四眾。此是旁付",
    "T49n2035_004:0165c16": "法。以在官能治人護法也。",
    "T49n2035_004:0165c17": "[0165c17] 佛告大眾。從今日始不聽聲聞弟子食肉",
    "T49n2035_004:0165c18": "(涅槃經)。",
    "T49n2035_004:0165c19": "[0165c19] 述曰。梵網制菩薩不應食肉。鹿苑之際",
    "T49n2035_004:0165c20": "小乘病開魚肉。楞伽則不應菩薩食肉。",
    "T49n2035_004:0165c21": "釋籤謂在四含後為漸制之始。既云菩",
    "T49n2035_004:0165c22": "薩不應食肉。故知小教仍開。今涅槃始。不",
    "T49n2035_004:0165c23": "聽聲聞弟子食肉。從今日始。則知大小",
    "T49n2035_004:0165c24": "俱制。正是扶律之意。末代出家可不知",
    "T49n2035_004:0165c25": "奉。",
    "T49n2035_004:0165c26": "[0165c26] 阿闍世王。既害父已身生惡瘡。邪見六臣",
    "T49n2035_004:0165c27": "惑言六師能治王病。耆婆白言。唯佛能治。",
    "T49n2035_004:0165c28": "王聞佛欲涅槃。悶絕躄地。世尊大悲。入月",
    "T49n2035_004:0165c29": "愛三昧放清涼光。往照王身身瘡即愈。王",
    "T49n2035_004:0166a01": "與夫人國民五十八萬。往拘尸城。佛為說",
    "T49n2035_004:0166a02": "法。所有重罪即時微薄。王及夫人婇女皆同",
    "T49n2035_004:0166a03": "發菩提心。遶佛三匝辭退還宮。",
    "T49n2035_004:0166a04": "[0166a04] 佛告憍陳如。阿難何在。陳如答言。在娑羅",
    "T49n2035_004:0166a05": "林外。去此大會十二由旬。為六萬四千億",
    "T49n2035_004:0166a06": "魔之所嬈亂。是諸魔眾悉自變身為如來",
    "T49n2035_004:0166a07": "像宣說一切諸法示現神通。阿難念言。如",
    "T49n2035_004:0166a08": "是神變將非佛所作邪。阿難入魔&#x7F82;故。極",
    "T49n2035_004:0166a09": "受大苦。以是因緣不來至此。佛告文殊。",
    "T49n2035_004:0166a10": "阿難吾弟。給事我來二十餘年。所可聞法",
    "T49n2035_004:0166a11": "具足受持。喻如瀉水置之一器。是故我今顧",
    "T49n2035_004:0166a12": "問何在。欲令受持是涅槃經。今為諸魔所",
    "T49n2035_004:0166a13": "惱。汝持是大陀羅尼可往救護。文殊受已",
    "T49n2035_004:0166a14": "至阿難所。魔王聞&#x546A;。悉發菩提心捨於魔",
    "T49n2035_004:0166a15": "業。即放阿難歸至佛所(涅槃經)。",
    "T49n2035_004:0166a16": "[0166a16] 述曰。阿難初為摩登伽女所攝。佛&#x52C5;文",
    "T49n2035_004:0166a17": "殊。將&#x546A;往救。所以為宣說首楞嚴大定",
    "T49n2035_004:0166a18": "之發起。後於娑羅林外為魔所嬈。佛&#x52C5;",
    "T49n2035_004:0166a19": "文殊。將&#x546A;往救。所以為魔王發菩提心",
    "T49n2035_004:0166a20": "捨於魔業之緣起。未可以聲聞小果為",
    "T49n2035_004:0166a21": "之籌量。至言侍佛左右。唯證三果。滅後",
    "T49n2035_004:0166a22": "結集方證四果。此皆阿難用方便道特",
    "T49n2035_004:0166a23": "留殘結耳。內祕菩薩外現聲聞。佛為授",
    "T49n2035_004:0166a24": "記山海慧自在通王佛。當約此意以為",
    "T49n2035_004:0166a25": "之論。",
    "T49n2035_004:0166a26": "[0166a26] 佛告阿難。是娑羅林外有一梵志。名須跋",
    "T49n2035_004:0166a27": "陀羅。年百二十。雖得五通未捨憍慢。汝",
    "T49n2035_004:0166a28": "可往彼語云。如來出世如優曇華。於今中",
    "T49n2035_004:0166a29": "夜當般涅槃。若用所作可及時作。阿難",
    "T49n2035_004:0166b01": "受&#x52C5;往作是語。須跋陀羅言。善哉。即與阿",
    "T49n2035_004:0166b02": "難還至佛所。聞佛說法得阿羅漢(涅槃經)既",
    "T49n2035_004:0166b03": "證果已白言。世尊。惟願少住教誡莫般涅",
    "T49n2035_004:0166b04": "槃。世尊默然不許。須跋陀羅不忍見如來",
    "T49n2035_004:0166b05": "涅槃。即先入滅。佛告大眾。自我得道度憍",
    "T49n2035_004:0166b06": "陳如。最後須跋陀羅。吾事究竟無復施為",
    "T49n2035_004:0166b07": "(涅槃後分)時阿難以阿泥樓豆語咨啟四問。佛",
    "T49n2035_004:0166b08": "告阿難。如汝所問。六群比丘。惡性車匿。行",
    "T49n2035_004:0166b09": "污他家。云何共住。我涅槃後車匿比丘。漸當",
    "T49n2035_004:0166b10": "調伏捨本惡性。佛去世後以何為師者。尸",
    "T49n2035_004:0166b11": "波羅戒是汝大師。佛涅槃後依何住者。依四",
    "T49n2035_004:0166b12": "念處嚴心而住。觀身性相同於虛空。名身",
    "T49n2035_004:0166b13": "念處。觀受不在內外中間。名受念處。觀心",
    "T49n2035_004:0166b14": "但有名字名字性離。名心念處。觀法不得",
    "T49n2035_004:0166b15": "善法不得不善法。名法念處。一切行者。應",
    "T49n2035_004:0166b16": "當依此四念處住。如來滅後結集法藏。一",
    "T49n2035_004:0166b17": "切經初安何等語者。當安如是我聞一時",
    "T49n2035_004:0166b18": "佛住某方某處與諸四眾而說是經(涅槃後分)時",
    "T49n2035_004:0166b19": "阿難請問。如來般涅槃後云何殯葬。佛言。當",
    "T49n2035_004:0166b20": "如轉輪聖王葬法。用白[疊*毛]纏身。塗以末香。",
    "T49n2035_004:0166b21": "金棺鐵槨。持盛王身。灌以酥油。香薪燒之。",
    "T49n2035_004:0166b22": "火盡收取骨末。起塔表剎。見者悲喜。思王",
    "T49n2035_004:0166b23": "正治。我今聖王亦復如是。我此國土未來眾",
    "T49n2035_004:0166b24": "生。水葬火葬塔冢之葬。其事為多。閻浮界內",
    "T49n2035_004:0166b25": "有震旦國。我遣三聖在中化導。人民慈哀",
    "T49n2035_004:0166b26": "禮義具足(冢墓因緣經○止觀我遣三聖化彼振旦。輔行仁義先驅真道後啟。清淨法行經。光淨",
    "T49n2035_004:0166b27": "菩薩彼稱孔子。迦葉菩薩彼稱老子。月光菩薩彼稱顏回)。",
    "T49n2035_004:0166b28": "[0166b28] 佛說涅槃時。有萬五千億人。於是經中不",
    "T49n2035_004:0166b29": "生信心。是人於未來亦當得信。",
    "T49n2035_004:0166c01": "[0166c01] 述曰。此見妙句。未知據何文。此等極鈍",
    "T49n2035_004:0166c02": "根人。即是末代出家。具正信學佛法者。",
    "T49n2035_004:0166c03": "我輩何幸得預此流。",
    "T49n2035_004:0166c04": "[0166c04] 如來臨入涅槃。諸天大眾皆來供養。唯螺髻",
    "T49n2035_004:0166c05": "梵王不來覲省。時諸大眾惡其我慢。使百千",
    "T49n2035_004:0166c06": "&#x546A;僊往彼令取。乃見種種不淨而為城塹。",
    "T49n2035_004:0166c07": "犯&#x546A;而死。復策無量金剛持&#x546A;而去。乃至",
    "T49n2035_004:0166c08": "七日無人取得。大眾悲哀說偈。如來即以",
    "T49n2035_004:0166c09": "大遍知神力。隨左心化出不壞金剛。於大",
    "T49n2035_004:0166c10": "眾中顯大神通。三千世界六反震動。即騰身",
    "T49n2035_004:0166c11": "至梵王所。指彼穢物變為大地。報梵王言。",
    "T49n2035_004:0166c12": "汝大愚癡如來欲入涅槃。汝何不去。即以",
    "T49n2035_004:0166c13": "金剛不壞之力。微以指之。梵王發心至如",
    "T49n2035_004:0166c14": "來所(穢&#x8FF9;金剛靈要門○題稱穢&#x8FF9;者。如經云。金剛指梵王穢物變為大地。所謂以神通變其穢境。故得",
    "T49n2035_004:0166c15": "名之為穢&#x8FF9;金剛)。",
    "T49n2035_004:0166c16": "[0166c16] 世尊將入涅槃。是時中夜寂然無聲。為諸",
    "T49n2035_004:0166c17": "弟子略說法要。汝等比丘於我滅後當尊",
    "T49n2035_004:0166c18": "重珍敬波羅提木叉。當知此則是汝大師。若",
    "T49n2035_004:0166c19": "我住世無異此也(遺教經)。",
    "T49n2035_004:0166c20": "[0166c20] 佛告眾曰。我雖在此閻浮提中。數數示現",
    "T49n2035_004:0166c21": "入於涅槃。實不畢竟涅槃。是故當知。是常",
    "T49n2035_004:0166c22": "住法不變易法(涅槃經)時世尊於七寶床右&#x8107;",
    "T49n2035_004:0166c23": "而臥。頭枕北方足指南方。面向西方後背",
    "T49n2035_004:0166c24": "東方。如來中夜寂然無聲。於是時頃便般",
    "T49n2035_004:0166c25": "涅槃。娑羅樹林四雙八隻。入涅槃已東西",
    "T49n2035_004:0166c26": "二雙合為一樹。南北二雙合為一樹。垂覆",
    "T49n2035_004:0166c27": "寶床蓋於如來。慘然變白猶如白鶴大眾",
    "T49n2035_004:0166c28": "哀聲普震一切世界(涅槃後分)時一切人民即",
    "T49n2035_004:0166c29": "入城中。作七寶金棺。栴檀沈水香花幡蓋。",
    "T49n2035_004:0167a01": "至如來前而申供養。大眾悲哽。共扶如",
    "T49n2035_004:0167a02": "來入金棺中。遣四力士請棺入城力不能",
    "T49n2035_004:0167a03": "勝。乃至遣十六力士亦不能勝。時阿泥樓",
    "T49n2035_004:0167a04": "豆語力士言。縱使盡城內人共舉佛棺。亦",
    "T49n2035_004:0167a05": "不可得。當須大眾諸天助汝舉棺。乃得入",
    "T49n2035_004:0167a06": "城。所言未既。帝釋即持寶蓋。垂在空中。",
    "T49n2035_004:0167a07": "乃至色界諸天。皆如帝釋供養聖棺世尊大",
    "T49n2035_004:0167a08": "悲。即自舉棺升空。高一多羅樹。從西門入",
    "T49n2035_004:0167a09": "從東門出。從南門入從北門出。如是左",
    "T49n2035_004:0167a10": "右遶城經於七匝。徐徐空行至荼毘所。下",
    "T49n2035_004:0167a11": "七寶床。時四天王各持天上栴檀沈水各五",
    "T49n2035_004:0167a12": "百根。乃至第六諸天世間大眾。各持栴檀沈",
    "T49n2035_004:0167a13": "水至荼毘所(涅槃後分)二月二十二日。如來涅",
    "T49n2035_004:0167a14": "槃已經七日。將欲出棺。大眾哀泣。共扶如",
    "T49n2035_004:0167a15": "來至七寶床香水灌洗。妙兜羅綿。纏頭至",
    "T49n2035_004:0167a16": "足。白[疊*毛]千張。次第纏身。共扶如來入寶棺",
    "T49n2035_004:0167a17": "中。以妙香木成大香樓。舉棺樓上。大眾各",
    "T49n2035_004:0167a18": "持香炬至香樓所。皆悉滅沒(後分)阿那律升",
    "T49n2035_004:0167a19": "忉利天以告摩耶夫人。摩耶自天而下。棺自",
    "T49n2035_004:0167a20": "為開。世尊起合掌曰。遠屈下來。復語阿難",
    "T49n2035_004:0167a21": "曰。汝當知為後世不孝眾生故。從金棺出",
    "T49n2035_004:0167a22": "問訊於母(摩耶夫人經)。",
    "T49n2035_004:0167a23": "[0167a23] 時大迦葉與五百弟子在耆闍崛山。去拘",
    "T49n2035_004:0167a24": "尸城五十由旬(案赴佛涅槃經云。迦葉在伊茶梨山。去舍衛二萬六千里。教授一千弟",
    "T49n2035_004:0167a25": "子。此蓋部別不同。當以涅槃後分所出為正)迦葉於正受中心驚身顫。",
    "T49n2035_004:0167a26": "從定中出見地大動。即知如來已入涅槃。",
    "T49n2035_004:0167a27": "即將弟子往拘尸城至佛棺所。如來大悲。",
    "T49n2035_004:0167a28": "為迦葉故棺自然開。顯出真金紫磨堅固色",
    "T49n2035_004:0167a29": "身。迦葉哀哽。即以香水灌洗。千[疊*毛]纏身。棺",
    "T49n2035_004:0167b01": "開即閉。迦葉說偈。如來復現雙足千輻輪",
    "T49n2035_004:0167b02": "相出於棺外。迦葉禮讚金剛雙足。還自入",
    "T49n2035_004:0167b03": "棺。從心胸中火涌棺外。漸漸荼毘。經於七",
    "T49n2035_004:0167b04": "日。香樓乃盡(後分○案處胎經迦葉執火以然香薪。此部別不同。當以後分所出為正)佛",
    "T49n2035_004:0167b05": "滅度已。始經七日。大迦葉告五百阿羅漢。",
    "T49n2035_004:0167b06": "令詣十方世界盡集六通阿羅漢。得八億",
    "T49n2035_004:0167b07": "八千眾。於雙樹間聽受法言(處胎經)。",
    "T49n2035_004:0167b08": "分舍利",
    "T49n2035_004:0167b09": "[0167b09] 序曰。智者有言。此舍利者。是戒定慧之所",
    "T49n2035_004:0167b10": "熏修。究其為義。則有生法全碎之辨。我不",
    "T49n2035_004:0167b11": "滅度常在靈山。此豈非法身全身乎。今論",
    "T49n2035_004:0167b12": "涅槃之後八萬四千。則唯示生碎二身爾。如",
    "T49n2035_004:0167b13": "來久遠劫來數數出現。蓋將開生身之&#x8FF9;。以",
    "T49n2035_004:0167b14": "顯法身之本。即碎身之狹以見全身之遍。",
    "T49n2035_004:0167b15": "大權益物可勝思議者哉。",
    "T49n2035_004:0167b16": "[0167b16] 二月二十九日。如來荼毘已經七日。帝釋開",
    "T49n2035_004:0167b17": "棺取佛右牙。天上起塔。有二捷疾羅剎。盜",
    "T49n2035_004:0167b18": "取佛牙一雙。時城內大眾收取舍利滿八金",
    "T49n2035_004:0167b19": "&#x58DC;。入拘尸城七日供養(後分○舍利此云骨身)。",
    "T49n2035_004:0167b20": "[0167b20] 三月六日。如來本生眷屬迦毘羅國王(父王淨飯",
    "T49n2035_004:0167b21": "二子。一孫。既俱出家。父王問佛云。國嗣永絕。則知既崩之後無復繼者。今此迦毘羅王。蓋是國人。立兄弟之子為",
    "T49n2035_004:0167b22": "其後。故今云本生眷屬也)諸釋種等。經三七日。知佛涅",
    "T49n2035_004:0167b23": "槃入拘尸城。請求舍利不果所請。阿闍世",
    "T49n2035_004:0167b24": "王詣佛懺悔。洗蕩身瘡極重罪滅。即還本",
    "T49n2035_004:0167b25": "宮。於涅槃夜夢見月落。召問諸臣。答言。是",
    "T49n2035_004:0167b26": "佛涅槃之相。王即將臣從至拘尸城。請求",
    "T49n2035_004:0167b27": "舍利不果所請。時毘離外道名王。阿勒迦",
    "T49n2035_004:0167b28": "羅王。毘耨不畏王。遮羅迦羅王。波肩羅王。各",
    "T49n2035_004:0167b29": "將臣從入拘尸城。請求一分舍利還國供",
    "T49n2035_004:0167c01": "養不果所請(後分○已上七國。并拘尸那為八國)時八國王共",
    "T49n2035_004:0167c02": "爭舍利。有大臣優波吉諫八國王。時帝釋",
    "T49n2035_004:0167c03": "化作人語。我等諸天亦應有分。阿耨達龍",
    "T49n2035_004:0167c04": "王言。我等亦應有分。若不見與力足相敵。",
    "T49n2035_004:0167c05": "時優波吉告言。諸君且止。此舍利宜共分",
    "T49n2035_004:0167c06": "之。何須見諍。即分舍利而為三分。一分",
    "T49n2035_004:0167c07": "諸天。一分龍王。一分八王(處胎經)八國共分",
    "T49n2035_004:0167c08": "舍利。闍王得八萬四千數。又別得口髭還",
    "T49n2035_004:0167c09": "國。道逢難頭禾龍王。從求舍利。闍王不與。",
    "T49n2035_004:0167c10": "龍言。我力能壞汝國土。闍王怖畏。即以佛",
    "T49n2035_004:0167c11": "髭與之。龍王於須彌山下起水精塔。闍王",
    "T49n2035_004:0167c12": "還國。以紫金函盛舍利。作千歲燈。於五",
    "T49n2035_004:0167c13": "洹河水中作塔藏之(阿育王經)。",
    "T49n2035_004:0167c14": "[0167c14] 八國舉兵爭求舍利。姓煙婆羅門高聲唱言。",
    "T49n2035_004:0167c15": "當作八分。時拘尸城得第一分。乃至闍王",
    "T49n2035_004:0167c16": "得第八分。各還本國起塔。姓煙婆羅門得",
    "T49n2035_004:0167c17": "盛舍利瓶。還那羅聚落起塔。羅延婆羅門",
    "T49n2035_004:0167c18": "得炭。還國起塔。是時閻浮提始有十塔",
    "T49n2035_004:0167c19": "(十誦律)。",
    "T49n2035_004:0167c20": "集三藏",
    "T49n2035_004:0167c21": "[0167c21] 序曰。荊溪論結集三藏。則有三處一千結",
    "T49n2035_004:0167c22": "集。正當最初(佛滅後四月十五日)七百結集為滅後百",
    "T49n2035_004:0167c23": "年。跋闍擅行十爭(周厲王三十四年。見通塞志)五百結集",
    "T49n2035_004:0167c24": "為四百年後。因伽昵吒王請僧論道不同",
    "T49n2035_004:0167c25": "(未檢所出)。然法苑珠林。李長者合論。並依處胎經",
    "T49n2035_004:0167c26": "以滅後七日為五百結集。今案本文。迦葉",
    "T49n2035_004:0167c27": "告五百。正是遣使集眾。未為正結集則",
    "T49n2035_004:0167c28": "當以荊溪之論為正。",
    "T49n2035_004:0167c29": "[0167c29] 四月十五日。大迦葉如是思惟。應當結集",
    "T49n2035_004:0168a01": "三藏令法久住。即住須彌山頂撾銅犍稚",
    "T49n2035_004:0168a02": "(音虔地。聲論翻為鍾。五分律隨有瓦木銅鐵鳴者。皆名犍地。諸律多作犍槌)說偈曰。佛諸",
    "T49n2035_004:0168a03": "弟子。若念於佛。當報佛恩。莫入涅槃。諸",
    "T49n2035_004:0168a04": "弟子得神力者。皆來集會。迦葉選得千人。",
    "T49n2035_004:0168a05": "皆阿羅漢。唯除阿難。闍王日給千人飯食。",
    "T49n2035_004:0168a06": "中夏安居。三月初十五日說戒時。迦葉入定",
    "T49n2035_004:0168a07": "以天眼觀。阿難一人煩惱未盡。手牽令出。",
    "T49n2035_004:0168a08": "阿難慚泣白言。佛法阿羅漢者不得供給左",
    "T49n2035_004:0168a09": "右使令。以是留殘結不斷耳。大迦葉復言。",
    "T49n2035_004:0168a10": "汝更有罪。汝勸佛度女人出家。使正法減",
    "T49n2035_004:0168a11": "五百年。阿難言。三世諸佛皆有四部。迦葉復",
    "T49n2035_004:0168a12": "言。佛欲涅槃背痛臥言須水。汝不供給。阿",
    "T49n2035_004:0168a13": "難言。是時五百乘車。截流而度水濁不取。",
    "T49n2035_004:0168a14": "迦葉復言。佛問汝。若有人四神足好修。可",
    "T49n2035_004:0168a15": "住壽一劫若減一劫汝應答云佛應住壽",
    "T49n2035_004:0168a16": "一劫若減一劫。佛三問不答。故令世尊早",
    "T49n2035_004:0168a17": "入涅槃。阿難言。魔蔽我心是故不答。迦葉",
    "T49n2035_004:0168a18": "復言。汝與佛[埶/衣]僧伽梨衣(&#x893A;徒頰及重衣。即是重疊之義)以",
    "T49n2035_004:0168a19": "足踏上。阿難言。我捉衣時。大風吹墮&#x811A;下。",
    "T49n2035_004:0168a20": "非不恭敬。迦葉復言。佛陰藏相。般涅槃後。",
    "T49n2035_004:0168a21": "以示女人。是何可恥。阿難言。我思女人見",
    "T49n2035_004:0168a22": "佛陰藏相。心羞恥女形欲得男身。修行種",
    "T49n2035_004:0168a23": "種佛之德根。非為破戒。迦葉令作六種突",
    "T49n2035_004:0168a24": "吉羅罪僧中悔過(突吉羅。此云惡作。又云應當學)迦葉復言。",
    "T49n2035_004:0168a25": "斷汝漏盡然後來入。阿難思惟諸法求盡",
    "T49n2035_004:0168a26": "殘漏。定力少故不即得道。後夜欲過疲極偃",
    "T49n2035_004:0168a27": "息。仰臥就枕霍然得悟。入金剛定破一切",
    "T49n2035_004:0168a28": "煩惱得六通。後夜到僧堂敲門。迦葉語云。",
    "T49n2035_004:0168a29": "汝從門鑰孔中入來。阿難即以神力從孔",
    "T49n2035_004:0168b01": "中入。禮拜懺悔。迦葉乃云。汝莫嫌恨。還汝",
    "T49n2035_004:0168b02": "本座。阿難禮僧已升師子床(智度論)迦葉告言。",
    "T49n2035_004:0168b03": "佛所說法一言一字勿使有闕。時阿難最",
    "T49n2035_004:0168b04": "初出經。第一胎化藏。第二中陰藏。第三摩訶",
    "T49n2035_004:0168b05": "衍方等藏。第四戒律藏。第五十住菩薩藏。第",
    "T49n2035_004:0168b06": "六雜藏。第七金剛藏。第八佛藏。是為經法具",
    "T49n2035_004:0168b07": "足時。阿難發聲。唱言。我聞如是一時佛住",
    "T49n2035_004:0168b08": "所居處。迦葉大眾。皆悉墮淚。咄嗟老死如",
    "T49n2035_004:0168b09": "幻如化。昨日見佛今日已稱我聞(處胎經)。",
    "T49n2035_004:0168b10": "[0168b10] 阿難身與佛相似。短佛三指。初登高座眾",
    "T49n2035_004:0168b11": "起三疑。或疑世尊重出。或疑他方佛來。或",
    "T49n2035_004:0168b12": "疑阿難成佛。及唱我聞三疑俱遣(妙句)阿難集",
    "T49n2035_004:0168b13": "法藏自云。佛初轉法輪。我是時不見。如是",
    "T49n2035_004:0168b14": "展轉聞(句引智論)舊云。阿難得佛覺三昧。力自能聞",
    "T49n2035_004:0168b15": "(記云。佛加覺力。故名佛覺○舍利弗問經。阿難修不忘禪。得佛覺三昧。力自能聞)又未聞",
    "T49n2035_004:0168b16": "經願佛重說。故佛口密為說。阿難親承佛",
    "T49n2035_004:0168b17": "旨。如仰完器。傳以化人。以瀉異瓶。佛已涅",
    "T49n2035_004:0168b18": "槃。從金棺出金臂。重為現入胎之相。諸經",
    "T49n2035_004:0168b19": "皆聞(妙句)胎相尚聞。況後諸經(句記○此即追現入胎。乃至轉法輪等相。",
    "T49n2035_004:0168b20": "使阿難給侍。二十年已前諸經。皆得以聞之也)阿難面於佛前自聞授",
    "T49n2035_004:0168b21": "記。即時憶念過去諸佛法藏。通達無礙如今",
    "T49n2035_004:0168b22": "所聞。亦識本願(法華學無學記品)。",
    "T49n2035_004:0168b23": "[0168b23] 如來在此鐵圍山外。十方諸佛並皆雲集說",
    "T49n2035_004:0168b24": "法。亦名說經。後時文殊召諸菩薩及大阿羅",
    "T49n2035_004:0168b25": "漢。結集大乘法藏。各言某經我從佛聞。須",
    "T49n2035_004:0168b26": "菩提言。金剛般若我從佛聞。故知不局阿",
    "T49n2035_004:0168b27": "難。然阿難則遍聞諸經。餘弟子則偏局當",
    "T49n2035_004:0168b28": "部(淨名疏引智論)。",
    "T49n2035_004:0168b29": "[0168b29] 如來滅後。於畢&#x9262;羅窟立三座部主結為",
    "T49n2035_004:0168c01": "三藏。阿難誦出經藏。迦葉誦出論藏。優波",
    "T49n2035_004:0168c02": "離誦出律藏。此即上座部。更有一千賢聖。",
    "T49n2035_004:0168c03": "命婆尸迦。於窟外結集名大眾部。此二部",
    "T49n2035_004:0168c04": "通稱為僧祇律。是為根本(僧祇律○此文分三藏。為三部主。是小",
    "T49n2035_004:0168c05": "乘所出)。",
    "T49n2035_004:0168c06": "[0168c06] 阿難從佛請願。二十年中所說盡為我說",
    "T49n2035_004:0168c07": "(報恩經)。",
    "T49n2035_004:0168c08": "[0168c08] 摩得勒伽論說十二部經。唯方廣部是菩薩",
    "T49n2035_004:0168c09": "藏。十一部是聲聞藏。又佛為菩薩聲聞說",
    "T49n2035_004:0168c10": "出苦道。為菩薩藏聲聞藏。智論云。大迦葉",
    "T49n2035_004:0168c11": "與阿難在香山。撰集三藏為聲聞藏。文殊",
    "T49n2035_004:0168c12": "與阿難。集摩訶衍經為菩薩藏。涅槃云。十",
    "T49n2035_004:0168c13": "一部經二乘所持。方等部為菩薩所持。是以",
    "T49n2035_004:0168c14": "經論略唯二種(妙玄)。",
    "T49n2035_004:0168c15": "[0168c15] 眾經論明教非一。若摩得勒伽有二藏。聲",
    "T49n2035_004:0168c16": "聞藏菩薩藏。又諸經有三藏。十一部是聲聞",
    "T49n2035_004:0168c17": "藏。方廣部是菩薩藏。合十一部。是雜藏。又",
    "T49n2035_004:0168c18": "有四藏者。更開佛藏。菩薩處胎經為八藏。",
    "T49n2035_004:0168c19": "胎化藏。中陰藏。未為阿難說時。即是祕密",
    "T49n2035_004:0168c20": "教。為阿難說後。即是不定教。摩訶衍方等",
    "T49n2035_004:0168c21": "藏即頓教。戒律藏即二藏教。十住藏即方等",
    "T49n2035_004:0168c22": "教。雜藏即通教。金剛藏即別教。佛藏即圓教",
    "T49n2035_004:0168c23": "(胎化即是如來託胎所說諸經。中陰即是如來住胎所說一切諸法)。",
    "T49n2035_004:0168c24": "[0168c24] 世尊滅後百年。毘舍離城。跋闍子比丘。擅行",
    "T49n2035_004:0168c25": "十事聽兩指抄食。得聚落間。得寺內。後聽",
    "T49n2035_004:0168c26": "可。得常法。得受金銀。彼於布薩日。檀越",
    "T49n2035_004:0168c27": "有施金銀。而共分之。如是簡擇一一檢校。",
    "T49n2035_004:0168c28": "乃至十事非法。非毘尼非佛所教。七百阿",
    "T49n2035_004:0168c29": "羅漢。集論法毘尼。故名七百結集(四分律)。",
    "T49n2035_004:0169a01": "[0169a01] 贊曰。能仁寂默。成佛久遠。仁賢劫波。乘時",
    "T49n2035_004:0169a02": "利見。一代施化。歸宗開顯。天人群生。咸開",
    "T49n2035_004:0169a03": "宿願。所應度畢。示&#x8FF9;泥洹。不生不滅。常在",
    "T49n2035_004:0169a04": "靈山。未來修學。盈滿世間。共期佛慧。爰獨",
    "T49n2035_004:0169a05": "真丹。"
}