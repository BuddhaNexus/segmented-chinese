{
    "T49n2035_044:0402a03": "佛祖統紀卷第四十四",
    "T49n2035_044:0402a05": "宋咸淳四明東湖沙門志磐撰",
    "T49n2035_044:0402a06": "法運通塞志十七之十一",
    "T49n2035_044:0402a07": "真宗(太宗第三子。母元德皇后李氏。十二月二日為承天節永定陵)",
    "T49n2035_044:0402a08": "[0402a08] 咸平元年。御製三藏聖教序。賜明教大師法",
    "T49n2035_044:0402a09": "賢等。令置先帝聖教序後。沙門可升注序",
    "T49n2035_044:0402a10": "進上○詔知制誥朱昂兼譯經潤文官○御",
    "T49n2035_044:0402a11": "製崇釋論。其略云。奉乃十力(佛有十力)。輔茲五",
    "T49n2035_044:0402a12": "常。上法之以愛民。下遵之而遷善。誠可以",
    "T49n2035_044:0402a13": "庇黎庶而登仁壽也。又曰。釋氏戒律之書",
    "T49n2035_044:0402a14": "興周孔荀孟。&#x8FF9;異而道同。大指勸人之善",
    "T49n2035_044:0402a15": "禁人之惡。不殺則仁矣。不盜則廉矣。不惑則",
    "T49n2035_044:0402a16": "信矣。不妄則正矣。不醉則莊矣○中天竺沙",
    "T49n2035_044:0402a17": "門&#x511E;尾抳等來朝。進佛舍利梵經菩提樹葉",
    "T49n2035_044:0402a18": "菩提子數珠。賜紫衣○西天竺沙門佛護來",
    "T49n2035_044:0402a19": "朝進梵經。賜紫衣○&#x52C5;史館編修贊寧充",
    "T49n2035_044:0402a20": "右街僧錄。",
    "T49n2035_044:0402a21": "[0402a21] 二年禮部侍郎陣恕言。譯經院久費供億。乞",
    "T49n2035_044:0402a22": "罷之。上以先朝盛典不許○&#x52C5;史館編修",
    "T49n2035_044:0402a23": "贊寧遷左街僧錄。三年八月。試光祿卿天息",
    "T49n2035_044:0402a24": "災亡。諡慧辯法師。&#x52C5;有司具禮送終○慈",
    "T49n2035_044:0402a25": "照聰禪師(見首山)住襄州石門。郡守以事笞",
    "T49n2035_044:0402a26": "之。暨歸首座問訊曰。守無故屈辱和上。師",
    "T49n2035_044:0402a27": "以手指地曰。教他平地起骨堆。即見隨指",
    "T49n2035_044:0402a28": "起一堆土。守全家以病死(大慧武庫)。",
    "T49n2035_044:0402a29": "[0402a29] 四年五月。試鴻臚卿法賢亡。諡玄覺法師。&#x52C5;",
    "T49n2035_044:0402b01": "送終如慧辯禮○史館修撰左右街僧錄贊",
    "T49n2035_044:0402b02": "寧亡。學士王禹偁序其文曰。師年八十二。",
    "T49n2035_044:0402b03": "視聽不衰。歷京師十四朝吳越四世。終能",
    "T49n2035_044:0402b04": "受洪範嚮用之福。處浮圖具瞻之地。所謂必",
    "T49n2035_044:0402b05": "得其壽必得其位者乎。師所述內典錄百",
    "T49n2035_044:0402b06": "五十卷。外學集四十九卷。覽其文知其道",
    "T49n2035_044:0402b07": "矣。師嘗著通論有駁董仲舒難王充斥",
    "T49n2035_044:0402b08": "顏師古。證蔡邕非史通等。禹偁見之大服",
    "T49n2035_044:0402b09": "其說。作書與師曰。辰借通論。日殆三復。使",
    "T49n2035_044:0402b10": "聖人之道無傷於明夷儒家者流不致於",
    "T49n2035_044:0402b11": "迷。復自周秦以降作者眾矣。至於斥楊墨",
    "T49n2035_044:0402b12": "而尊姬孔。不無其人。如此歷詆諸家丕",
    "T49n2035_044:0402b13": "顯聖道者。吾未之見也。師胡為而來哉。得",
    "T49n2035_044:0402b14": "非天祚素王而假手於我師者與。不然天",
    "T49n2035_044:0402b15": "下冠章甫而衣逢掖者。豈遂無其人也",
    "T49n2035_044:0402b16": "(禮記孔子曰。予少居魯。衣逢掖之衣。長居宋。冠章甫之冠。逢猶大也。大袂禪衣。章甫殷冠。宋殷後。",
    "T49n2035_044:0402b17": "孔子祖於宋也。逢如宋。掖音亦。袂彌蔽反。袖也。禪單同)。僕雖不佞亦",
    "T49n2035_044:0402b18": "嘗從事於斯矣。每欲厲墨兵而討百氏",
    "T49n2035_044:0402b19": "俘於儒宮。且取其小道亂常之甚者。孥戮",
    "T49n2035_044:0402b20": "之。俾乎祖述憲章之道與天比崇。然後知",
    "T49n2035_044:0402b21": "夫子之尊也。區區此懷為日斯久。今茲&#x89A9;",
    "T49n2035_044:0402b22": "師通論之作。所謂時雨降矣。日月出矣。溉灌",
    "T49n2035_044:0402b23": "爝火復何為哉(莊子日月出矣。爝火不息。爝音爵。火炬也。見王氏小畜集)師",
    "T49n2035_044:0402b24": "述僧史略三卷。凡法門事始因革莫不畢",
    "T49n2035_044:0402b25": "錄。臺閣之士。欲通練內外典故者。皆於此",
    "T49n2035_044:0402b26": "觀之。",
    "T49n2035_044:0402b27": "[0402b27] 述曰。道法師序僧史略稱。內翰王公觝",
    "T49n2035_044:0402b28": "排釋氏。過於韓子。而獨於寧通慧推服",
    "T49n2035_044:0402b29": "之不暇。蓋其學行才識有可取也。今觀",
    "T49n2035_044:0402c01": "小畜集。其修僧史則贈以七言。撰聖賢",
    "T49n2035_044:0402c02": "錄則賀以五言。歸葬錢唐則誌其墓。所",
    "T49n2035_044:0402c03": "著內外集則冠以序。而於通論之作。贊",
    "T49n2035_044:0402c04": "之以書。且盛稱其駁董難王斥顏非",
    "T49n2035_044:0402c05": "史歷詆諸家自周秦已來未之見。是知",
    "T49n2035_044:0402c06": "王公之於通慧不敢排以佛。而獨有取",
    "T49n2035_044:0402c07": "於學識之高。可謂能誠服矣。至於通慧道",
    "T49n2035_044:0402c08": "德之盛。則王公未學。不足以知。非如梁",
    "T49n2035_044:0402c09": "敬之之知荊溪柳子厚之知重巽也。",
    "T49n2035_044:0402c10": "[0402c10] 六年。知開封府陳恕言。僧徒往西天取經",
    "T49n2035_044:0402c11": "者。臣嘗召問。皆罕習經業。而質狀庸陋。或",
    "T49n2035_044:0402c12": "往諸藩必招輕慢。自今宜試經業察人",
    "T49n2035_044:0402c13": "材。擇其可者令往。詔可○二月詔隋智者",
    "T49n2035_044:0402c14": "禪師科教類次刊牘。凡百五十四部。賜召",
    "T49n2035_044:0402c15": "天台總錄。譯館請繫開元東土集傳。制曰可。",
    "T49n2035_044:0402c16": "[0402c16] 景德元年。日本國沙門寂照來。進無量壽佛",
    "T49n2035_044:0402c17": "像金字法華經水晶數珠。賜紫方袍○西天",
    "T49n2035_044:0402c18": "三藏法護來。進佛舍利貝葉梵經。賜紫衣束",
    "T49n2035_044:0402c19": "帛。館於譯經院○北天沙門戒賢來進梵",
    "T49n2035_044:0402c20": "經。賜紫服○七月亢旱。召西天梵僧於金",
    "T49n2035_044:0402c21": "明池水心立壇&#x546A;龍。有雲霧自池中出。",
    "T49n2035_044:0402c22": "須臾雨至。自後歲旱必作&#x546A;法多驗○東吳",
    "T49n2035_044:0402c23": "沙門道原進禪宗傳燈錄三十卷。詔翰林學",
    "T49n2035_044:0402c24": "士楊億裁定頒行。",
    "T49n2035_044:0402c25": "[0402c25] 二年三月。迦濕彌羅國沙門目羅失稽來。進",
    "T49n2035_044:0402c26": "梵經菩提樹葉○七月西天沙門達磨波來",
    "T49n2035_044:0402c27": "進梵經。賜紫服○九月上幸譯經院。令三",
    "T49n2035_044:0402c28": "藏諸僧坐。賜香茶繒綵有差○上以諸寺",
    "T49n2035_044:0402c29": "住持先是僧職遷補或非其才。至是召見",
    "T49n2035_044:0403a01": "便殿閱試行業。三年諸王府侍讀孫奭奏。請",
    "T49n2035_044:0403a02": "減損修寺度僧。上曰。釋道二門有助世",
    "T49n2035_044:0403a03": "教。人或偏見往往毀訾。假使僧道時有不",
    "T49n2035_044:0403a04": "檢。安可即廢○詔釋道歲度十人者。特放",
    "T49n2035_044:0403a05": "一人不試經業○婺州沙門志蒙徐氏。衣錦",
    "T49n2035_044:0403a06": "衣喜食&#x732A;頭。言人災祥無不驗。呼人為",
    "T49n2035_044:0403a07": "小舅自號曰徐姊夫。一日坐化於三衢吉",
    "T49n2035_044:0403a08": "祥寺。遺言。吾是定光佛。至是奉真身。祈禱",
    "T49n2035_044:0403a09": "神應不歇。世目之豬頭和上。",
    "T49n2035_044:0403a10": "[0403a10] 四年。詔京城鬻酒肉者。並去寺觀百步之",
    "T49n2035_044:0403a11": "外。有以酒肉五辛酤市於僧道者。許人",
    "T49n2035_044:0403a12": "紏告。重論其罪。",
    "T49n2035_044:0403a13": "[0403a13] 述曰。真宗可謂仁聖之君矣。初踐祚製聖",
    "T49n2035_044:0403a14": "教序(謂新譯藏經為聖教也。為聖教製序。始於唐朝)造崇釋論。陳恕",
    "T49n2035_044:0403a15": "論罷譯經則不許。孫奭請減度僧則不",
    "T49n2035_044:0403a16": "聽。而又能下詔。鬻酒肉於僧道者。論其",
    "T49n2035_044:0403a17": "罪意。此穢業不當瀆聖境也。厥後沙門",
    "T49n2035_044:0403a18": "覺稱自天竺來。謂學士楊億曰。入此國",
    "T49n2035_044:0403a19": "見屠殺&#x732A;羊市肆懸肉。痛不忍觀。天竺",
    "T49n2035_044:0403a20": "食肉五辛者驅出城。故無貨者。是知東",
    "T49n2035_044:0403a21": "華郡邑習於食肉。故見之者無嫌心。獨",
    "T49n2035_044:0403a22": "無愧於稱乎。嘗因同人揭搉此事。欲",
    "T49n2035_044:0403a23": "乞清明推廣祖宗之法。不令在城中",
    "T49n2035_044:0403a24": "殺畜不許懸肉街市(凡屠家只在城外僻絕不通人處居止。販者",
    "T49n2035_044:0403a25": "用竹器。庶覆入城。投稅然後巡街而賣)庶幾人居涓潔。目不習",
    "T49n2035_044:0403a26": "見。所以去殺氣以養仁心。移惡習以",
    "T49n2035_044:0403a27": "趨善道。豈不有益於國家之政化者哉。",
    "T49n2035_044:0403a28": "[0403a28] 初諸暨縣令潘華。依普賢懺法不令人捕",
    "T49n2035_044:0403a29": "江湖內魚。是年十月。奉詔還闕。夜夢江湖",
    "T49n2035_044:0403b01": "中魚為人形者數萬。號哭沸天。皆云長者",
    "T49n2035_044:0403b02": "去矣。吾眾不免烹矣。華異之作夢魚記以",
    "T49n2035_044:0403b03": "囑後來宰邑者(四明法智法師為跋。載教行錄)○臣寮言。愚",
    "T49n2035_044:0403b04": "民無知佞佛過度。謂捨財可以邀福。修供",
    "T49n2035_044:0403b05": "可以滅罪。蠹害國政宜加禁止。上謂宰",
    "T49n2035_044:0403b06": "臣曰。佛教使人遷善。誠有其益。安可禁",
    "T49n2035_044:0403b07": "之。且佛法所至甚廣。雖荒服諸國皆知信",
    "T49n2035_044:0403b08": "奉。唯道教中原有之。然不甚盛。王旦對曰。",
    "T49n2035_044:0403b09": "頃歲虜使登開寶塔。瞻禮甚虔。誓當戒殺。",
    "T49n2035_044:0403b10": "及至上清宮不復屈膝。是知四夷唯重佛",
    "T49n2035_044:0403b11": "而不敬道也。上曰然。",
    "T49n2035_044:0403b12": "[0403b12] 述曰。道事天。天事佛。故為國者必兩存",
    "T49n2035_044:0403b13": "之。而於尊卑小大之分。較然久已自明。",
    "T49n2035_044:0403b14": "恭惟真宗皇帝聖心虛融并包法界。敬天",
    "T49n2035_044:0403b15": "命宗佛乘。發於性真不俟為學。既免",
    "T49n2035_044:0403b16": "梁武永棄道教之偏。且無唐宗上躋老",
    "T49n2035_044:0403b17": "聃之失(梁天監二年罷道教。唐正觀十一年。升老子居佛上)深距臣僚",
    "T49n2035_044:0403b18": "佞佛邀福之說。肯顧陳恕譯經費財之言。",
    "T49n2035_044:0403b19": "上法祖宗下垂成憲。非天下之至聖。其",
    "T49n2035_044:0403b20": "孰能之。",
    "T49n2035_044:0403b21": "[0403b21] 詔遣使送金襴袈裟。往惠州羅浮山中閣",
    "T49n2035_044:0403b22": "寺奉釋迦瑞像。仍為國建祈福道場。感五",
    "T49n2035_044:0403b23": "色祥禽集於齋所。此像高八尺。來自西天。",
    "T49n2035_044:0403b24": "隋開皇中釋慧喜安龍華寺。會昌廢毀像靈",
    "T49n2035_044:0403b25": "不可壞。道士藏於都虛觀。咸通中海南節",
    "T49n2035_044:0403b26": "度使韋宙。迎至中閣寺。",
    "T49n2035_044:0403b27": "[0403b27] 七月詔諸寺觀殿階上不許人民袒露坐臥。",
    "T49n2035_044:0403b28": "違者以不敬論○宰相王旦。率文武百官。",
    "T49n2035_044:0403b29": "五上表請封禪。十月在京民庶相繼上表。詔",
    "T49n2035_044:0403c01": "許之。十一月車駕幸曲阜(兗州舊魯國地)謁先聖廟。",
    "T49n2035_044:0403c02": "有司定儀肅揖。上特再拜。遂為定制。加諡",
    "T49n2035_044:0403c03": "玄聖文宣王。祝文進名。封其父叔梁紇為",
    "T49n2035_044:0403c04": "齊國公。母顏氏魯國夫人。妻官氏鄆國夫人。",
    "T49n2035_044:0403c05": "給十戶奉塋域。賜田百頃及御製讚。封齊",
    "T49n2035_044:0403c06": "太公昭烈武成王。",
    "T49n2035_044:0403c07": "[0403c07] 述曰。自古尊先聖者。漢高始過魯行祀",
    "T49n2035_044:0403c08": "封。其後平帝始封褒成公。梁武始令天下",
    "T49n2035_044:0403c09": "建廟。北魏孝文改諡文宣公。唐太宗用",
    "T49n2035_044:0403c10": "房元齡議。太學釋奠。始尊為先聖。而以",
    "T49n2035_044:0403c11": "顏子陪享。明皇始進號文宣王南面坐。",
    "T49n2035_044:0403c12": "用王者宮縣之樂。皇朝真宗加諡至聖文",
    "T49n2035_044:0403c13": "宣。而祝文進名定儀特拜。自古尊先聖",
    "T49n2035_044:0403c14": "莫若此日也。韓昌黎謂天下通得祀孔",
    "T49n2035_044:0403c15": "子。自天子而下北面拜跪。祀事之盛未",
    "T49n2035_044:0403c16": "有如孔子者。蓋孔子以德。雖不得位",
    "T49n2035_044:0403c17": "而得常祀(見處州孔子廟碑)是知自明皇尊以王",
    "T49n2035_044:0403c18": "禮。故世世天子拜而祭之。今真宗特拜有",
    "T49n2035_044:0403c19": "合於古。不知當時禮官何為不知而定",
    "T49n2035_044:0403c20": "肅揖之儀。恥哉。",
    "T49n2035_044:0403c21": "[0403c21] 詔修飾泰山眾像凡三十二身。御製重修佛",
    "T49n2035_044:0403c22": "像記○雁蕩山自古圖諜未嘗言。山頂有",
    "T49n2035_044:0403c23": "大池。相傳為雁蕩。下二潭為龍湫。山南有",
    "T49n2035_044:0403c24": "芙蓉&#x5CEF;。下有芙蓉驛。前臨大海。案西竺書",
    "T49n2035_044:0403c25": "諾矩羅尊者居震旦東南大海際。山以鳥名。",
    "T49n2035_044:0403c26": "村以華名。唐貫休有讚云。雁蕩經行雲漠",
    "T49n2035_044:0403c27": "漠。龍湫宴坐雨濛濛。祥符中伐木者始見",
    "T49n2035_044:0403c28": "之。自是著名(山在溫州樂清。諾矩羅十六住世羅漢之一。梵語震旦此云東方君子之國)",
    "T49n2035_044:0403c29": "○雁山瑞鹿本先禪師結印坐亡。彌月肉體",
    "T49n2035_044:0404a01": "不變常聞異香。詔取所著竹林集。藏之祕",
    "T49n2035_044:0404a02": "閣(嗣韶國師)。",
    "T49n2035_044:0404a03": "[0404a03] 二年正月。以封禪行慶詔天下寺觀。各度",
    "T49n2035_044:0404a04": "一人朝覲泰山。陪位僧道各度弟子一人",
    "T49n2035_044:0404a05": "○詔昇州崇勝寺。賜名承天甘露戒壇○&#x52C5;",
    "T49n2035_044:0404a06": "光梵大師惟淨試光祿卿同預譯經○九",
    "T49n2035_044:0404a07": "月吳國大長公主出家。法名清裕。賜號報慈",
    "T49n2035_044:0404a08": "正覺大師。即太宗第七女。幼不茹葷血。上",
    "T49n2035_044:0404a09": "幸延聖寺抱對佛。願舍為尼。至是乞落",
    "T49n2035_044:0404a10": "髮。詔建資聖院以居之。&#x52C5;釋門威儀(鐘鼓鐃鈸",
    "T49n2035_044:0404a11": "幢幡之類)教坊樂部。以為迎導。時密王女。曹王女",
    "T49n2035_044:0404a12": "及後宮三十餘人。皆隨出家詔於是日普度",
    "T49n2035_044:0404a13": "天下童子十人度一人○詔於洛陽甲馬",
    "T49n2035_044:0404a14": "營太祖誕聖之地。建應天寺以奉神御。",
    "T49n2035_044:0404a15": "[0404a15] 三年。詔京師太平興國寺。立奉先甘露戒壇。",
    "T49n2035_044:0404a16": "天下諸路皆立戒壇。凡七十二所。京師慈孝",
    "T49n2035_044:0404a17": "寺別立大乘戒壇。",
    "T49n2035_044:0404a18": "[0404a18] 述曰。案寧通慧僧史略云。甘露以喻涅",
    "T49n2035_044:0404a19": "槃。戒為入涅槃之初門。故從果以彰名",
    "T49n2035_044:0404a20": "也。今言別立大乘戒壇者。謂先於諸方",
    "T49n2035_044:0404a21": "受聲聞具足戒。後至此地增受菩薩戒。",
    "T49n2035_044:0404a22": "以順開顯之後末代出家乘戒俱急之義",
    "T49n2035_044:0404a23": "也。",
    "T49n2035_044:0404a24": "[0404a24] 詔天下州郡。應僧道有犯公罪者。聽用贖",
    "T49n2035_044:0404a25": "法。&#x52C5;品官無故毀辱僧尼。口稱禿字者。勒",
    "T49n2035_044:0404a26": "停見任。庶民流千里○詔知制語李維出",
    "T49n2035_044:0404a27": "經論題目。考試沙門以為遷補左右街之",
    "T49n2035_044:0404a28": "序。左街相國寺。右街開寶寺○詔吉州西&#x5CEF;",
    "T49n2035_044:0404a29": "雲豁禪師館於北御園。入定月餘。求歸",
    "T49n2035_044:0404b01": "故山。詔許之。師每入定或經歲方出。",
    "T49n2035_044:0404b02": "[0404b02] ○西天沙門眾德來朝。進舍利梵經菩提印",
    "T49n2035_044:0404b03": "○中天竺沙門覺(稱法)戒來朝。進舍利梵夾金",
    "T49n2035_044:0404b04": "剛座真容菩提樹葉。召見便殿尉勞甚厚。",
    "T49n2035_044:0404b05": "館於譯經院。稱進讚聖頌。詔惟淨譯之。稱",
    "T49n2035_044:0404b06": "謂學士楊億曰。入此國見屠殺&#x732A;羊市肆",
    "T49n2035_044:0404b07": "懸肉。痛不忍觀。西竺食肉五辛者驅出",
    "T49n2035_044:0404b08": "城。故無貨者。心不欲久居此。願至五臺",
    "T49n2035_044:0404b09": "禮文殊即還本土。晉公丁謂問之曰。數萬",
    "T49n2035_044:0404b10": "里遠來更何所為。稱曰。并欲禮宣律師塔",
    "T49n2035_044:0404b11": "耳。及還詔賜金襴袈裟奉安金剛座。及賜",
    "T49n2035_044:0404b12": "裝錢茶果○四明知禮法師。初與沙門異聞。",
    "T49n2035_044:0404b13": "於南湖保恩聚徒講道。是年賜額延慶。乃",
    "T49n2035_044:0404b14": "作誡誓辭二篇。俾長為講貫天台宗教之",
    "T49n2035_044:0404b15": "所。其言吾宗有五德者。吾將授以居之。後",
    "T49n2035_044:0404b16": "後之謀莫不咸然。五德者。一曰舊學天台勿",
    "T49n2035_044:0404b17": "事兼講。二曰研精覃思遠於浮偽。三曰戒",
    "T49n2035_044:0404b18": "德有聞正己待物。四曰克遠榮譽不屈吾",
    "T49n2035_044:0404b19": "道。五曰辭辯兼美敏於將導。",
    "T49n2035_044:0404b20": "[0404b20] 四年三月。上幸洛陽龍門山廣化寺瞻無畏",
    "T49n2035_044:0404b21": "三藏塔。製讚刻石置之塔所。復幸白馬寺",
    "T49n2035_044:0404b22": "瞻摩騰三藏真身。上謂近臣曰。摩騰至今",
    "T49n2035_044:0404b23": "千年。而全身不壞。良可尊敬。宜嚴諭寺僧",
    "T49n2035_044:0404b24": "用心守護。因御製以褒之○詔賜黃金三千",
    "T49n2035_044:0404b25": "兩。增修峨眉山普賢寺。設三萬僧齋。歲度",
    "T49n2035_044:0404b26": "僧四人○詔漣水軍守堅道者入見。令宮",
    "T49n2035_044:0404b27": "女皆出焚香。每一女至前。上紿之曰后也。",
    "T49n2035_044:0404b28": "師皆言非。如是數十人。師忽起曰。陛下好",
    "T49n2035_044:0404b29": "養此人他日必作家主。即章獻太后也",
    "T49n2035_044:0404c01": "(真宗后劉氏。仁宗即位。以年幼尊劉氏為皇太后。臨朝稱制十一年)。",
    "T49n2035_044:0404c02": "[0404c02] 師乞歸山。詔許之。在山常紙衣。閉戶不見",
    "T49n2035_044:0404c03": "人。有置食庭前者。人退自取之。",
    "T49n2035_044:0404c04": "[0404c04] 五月。般尼國沙門寂賢來。進梵經菩提印。",
    "T49n2035_044:0404c05": "賜紫服○十一月。益州守臣李士衡。進大",
    "T49n2035_044:0404c06": "慈寺沙門仁贊編修釋氏會要四十卷。",
    "T49n2035_044:0404c07": "[0404c07] 五年二月。詔嘉州峨眉山沙門茂貞入見。上",
    "T49n2035_044:0404c08": "賜以詩。館於景德寺。舒王元偁夢青衣童",
    "T49n2035_044:0404c09": "持書以授中使。足蹈黃雲隱隱而沒。王以",
    "T49n2035_044:0404c10": "問師。答曰。將有儲嗣降孕之慶。未幾仁宗",
    "T49n2035_044:0404c11": "生○初樂史留守西京。夢天帝召謂曰。世主",
    "T49n2035_044:0404c12": "求嗣吾為擇之。少選一人至。帝曰。中原求",
    "T49n2035_044:0404c13": "嗣汝往勿辭。遂唯而去。旁侍者曰。此南岳",
    "T49n2035_044:0404c14": "赤&#x811A;李仙也。明年仁宗生(張師正括異記)。",
    "T49n2035_044:0404c15": "[0404c15] 日本國遣使稱貢言。國東有祥光。見舊傳",
    "T49n2035_044:0404c16": "中原天子聖明則應此瑞。上喜。詔日本建",
    "T49n2035_044:0404c17": "寺。賜額神光。&#x52C5;詞臣為撰寺記。",
    "T49n2035_044:0404c18": "[0404c18] 六年二月。詔天下官吏試童行經業。方許",
    "T49n2035_044:0404c19": "剃度○五月開寶寺福勝塔有金色光見",
    "T49n2035_044:0404c20": "相輪上。又有聖僧遶塔。翌日得五色舍利。",
    "T49n2035_044:0404c21": "上親幸敬觀。見舍利於塔表。大如月。色同",
    "T49n2035_044:0404c22": "水晶。往來飛動於鈴索之上。士庶同瞻於",
    "T49n2035_044:0404c23": "地&#x750E;上。獲舍利五千餘粒。詔賜號靈感之",
    "T49n2035_044:0404c24": "塔。時京師天清寺興慈塔。亦有舍利見相",
    "T49n2035_044:0404c25": "輪上。上曰。像教嘉祥生民之福也○八月兵",
    "T49n2035_044:0404c26": "部侍郎譯經潤文官趙安仁。奉詔編修大藏",
    "T49n2035_044:0404c27": "經錄成。凡二十一卷。賜名大中祥符法寶",
    "T49n2035_044:0404c28": "錄。仍賜御製序云。自太平興國以來凡譯",
    "T49n2035_044:0404c29": "成經律論四百十三卷。祕書監楊億光梵大",
    "T49n2035_044:0405a01": "師惟淨等編次。又請以兩朝御製佛乘文集",
    "T49n2035_044:0405a02": "編入大藏。下詔褒許○詔諡泗州僧伽大士",
    "T49n2035_044:0405a03": "普照明覺大師。公私不得指斥其名○九",
    "T49n2035_044:0405a04": "月西天竺沙門知賢等來進舍利梵經。賜紫",
    "T49n2035_044:0405a05": "服○十一月舍利見於玉清昭慶宮聖祖明",
    "T49n2035_044:0405a06": "慶殿。或以為道門無舍利事。上謂宰臣王",
    "T49n2035_044:0405a07": "旦。曰三教之設其旨一也。大抵皆勸人為",
    "T49n2035_044:0405a08": "善。唯識達之士能一貫之。滯情偏執於道",
    "T49n2035_044:0405a09": "益遠。",
    "T49n2035_044:0405a10": "[0405a10] 述曰。法身舍利無乎不在。當大感通之",
    "T49n2035_044:0405a11": "際。雖頑空朽壤尚可得之。何有間於道",
    "T49n2035_044:0405a12": "家之宮館哉。惟我真宗敬天奉佛德動",
    "T49n2035_044:0405a13": "幽顯。間者塔寺屢獲舍利。而今復見之聖",
    "T49n2035_044:0405a14": "祖之殿。誠所以彰聖君虔事二教之心。",
    "T49n2035_044:0405a15": "由精誠感格有以致之也。",
    "T49n2035_044:0405a16": "[0405a16] 西天波羅柰沙門滿賢。進梵經無憂樹葉",
    "T49n2035_044:0405a17": "○浮石崇矩法師(四明法智弟子)至京師。上聞其名。",
    "T49n2035_044:0405a18": "召入內殿。講四十二章經。盛談名理。上心",
    "T49n2035_044:0405a19": "大說。賜紫服金幣香藥。",
    "T49n2035_044:0405a20": "[0405a20] 八年正月。臣僚言。每歲上元車駕詣寺觀三",
    "T49n2035_044:0405a21": "十餘處百拜已上。望自今諸殿令近臣分",
    "T49n2035_044:0405a22": "拜。上謂王旦曰。朕祈福中外。虔恭拜起未",
    "T49n2035_044:0405a23": "嘗懈怠。卿等欲申裁減非朕之意(國朝會要)。",
    "T49n2035_044:0405a24": "[0405a24] 述曰。案歸田錄。大祖入寺問贊寧通慧。",
    "T49n2035_044:0405a25": "佛當拜否。答曰。見在佛不拜過去佛。寧",
    "T49n2035_044:0405a26": "於太宗朝隨吳越王初歸京師。未嘗及",
    "T49n2035_044:0405a27": "見太祖。歐陽氏所錄妄也。今觀真宗",
    "T49n2035_044:0405a28": "百拜已上。不欲分任近臣。蓋習熟於祖",
    "T49n2035_044:0405a29": "宗之家法也。其後如徽宗拜佛牙。南渡",
    "T49n2035_044:0405b01": "歷朝拜大士。則知有國以來無不拜佛",
    "T49n2035_044:0405b02": "之理。歐陽慢佛。不欲人主致敬故特創",
    "T49n2035_044:0405b03": "此說。見在過去無義之談。所以上誣君",
    "T49n2035_044:0405b04": "主下誣寧師也。甚矣。",
    "T49n2035_044:0405b05": "[0405b05] 詔於大內丙地建景靈宮。以奉聖祖○&#x52C5;",
    "T49n2035_044:0405b06": "汀州南安巖名均慶院。賜太宗御書百二十",
    "T49n2035_044:0405b07": "軸。先是釋自誠居巖上。神異不測。云是定",
    "T49n2035_044:0405b08": "光佛化身。見懷仁江有蛟害人。書偈投潭",
    "T49n2035_044:0405b09": "中。水擁沙漲塞潭為洲。其怪遂絕。過梅州",
    "T49n2035_044:0405b10": "黃楊峽。民乏水飲誠以杖指溪。移於近道。",
    "T49n2035_044:0405b11": "每歲有旱。書偈擲之。風雨隨至。其偈後每",
    "T49n2035_044:0405b12": "書贈以之中四字。人世莫曉其旨○詔以",
    "T49n2035_044:0405b13": "太宗御製妙覺集五卷。付傳法院編入大",
    "T49n2035_044:0405b14": "藏。",
    "T49n2035_044:0405b15": "[0405b15] 述曰。道家者流其所學則道德陰符。是為",
    "T49n2035_044:0405b16": "治心修身之本。至言內丹外丹火候口訣。",
    "T49n2035_044:0405b17": "則不傳於非人。其餘旁門如胎息之法草",
    "T49n2035_044:0405b18": "木之方。皆上聖下教用度人世。非可謂",
    "T49n2035_044:0405b19": "之虛無也。若夫置壇傳籙起自天師。是",
    "T49n2035_044:0405b20": "又上天護國護人治鬼攝邪之法。俱可以",
    "T49n2035_044:0405b21": "助教化於天下者。是故此道列在國家。",
    "T49n2035_044:0405b22": "與儒釋均為三教者以此。至於小大優",
    "T49n2035_044:0405b23": "劣內外之義。則較然可知。故闞澤對吳",
    "T49n2035_044:0405b24": "王曰。道事天。天事佛。李士謙論三教",
    "T49n2035_044:0405b25": "曰。儒五星也。道月也。佛日也。能達此意",
    "T49n2035_044:0405b26": "則三教之位定。世言儒道釋。蓋本乎此。",
    "T49n2035_044:0405b27": "儒生道士不別本末。欲輕陵於釋氏。皆",
    "T49n2035_044:0405b28": "末學之過。若道流有輔成舊偽言。老子",
    "T49n2035_044:0405b29": "化胡以佛為侍者之言。謗老子瀆世",
    "T49n2035_044:0405c01": "尊。其咎當如何邪。",
    "T49n2035_044:0405c02": "[0405c02] 南海注輦國遣使來貢。進天竺梵經。其使",
    "T49n2035_044:0405c03": "言。四十年以來海無風濤。意中國有聖人",
    "T49n2035_044:0405c04": "出世。九年二月。北天竺優填曩國沙門天覺。",
    "T49n2035_044:0405c05": "南天竺師子國沙門妙德。西天竺迦蹉國沙",
    "T49n2035_044:0405c06": "門等來。各進舍利梵經。各賜紫衣金幣○",
    "T49n2035_044:0405c07": "四月中天竺薩縛羅國沙門童壽來進梵經。",
    "T49n2035_044:0405c08": "賜紫服○五月東天竺縛&#x96A3;捺國沙門普積",
    "T49n2035_044:0405c09": "來進梵經。賜紫服。",
    "T49n2035_044:0405c10": "[0405c10] 述曰。西土梵僧繩繩而來者多矣。至於五",
    "T49n2035_044:0405c11": "竺沙門競集闕下。則無若茲時之為盛。",
    "T49n2035_044:0405c12": "豈法運之興隆亦帝德之感通也。五竺國",
    "T49n2035_044:0405c13": "名校以西域記。唯師子國可見。餘不可",
    "T49n2035_044:0405c14": "考。蓋今古事變。猶昔漢唐而今為宋。其",
    "T49n2035_044:0405c15": "實一區宇耳。",
    "T49n2035_044:0405c16": "[0405c16] 沙門繼全自西天還得佛舍利。建塔於揚",
    "T49n2035_044:0405c17": "州○西京龍門山石龕佛。歲久廢壞。上命沙",
    "T49n2035_044:0405c18": "門栖演給工修飾。凡一萬七千三百三十九",
    "T49n2035_044:0405c19": "尊○九月不雨。詔泗州龜山沙門智悟入",
    "T49n2035_044:0405c20": "京止開寶寺祈雨。悟先在泗州祈雨有感。",
    "T49n2035_044:0405c21": "曾斷一臂。至是又曰。若七日得雨更舍一",
    "T49n2035_044:0405c22": "臂。五日大雨。乃截一臂。上遣使賜藥。悟曰。",
    "T49n2035_044:0405c23": "無害。人見所截臂無血。甚異之。泗守與",
    "T49n2035_044:0405c24": "郡人皆夢。僧伽謂之曰。悟是五百羅漢中",
    "T49n2035_044:0405c25": "一。來此救世。",
    "T49n2035_044:0405c26": "[0405c26] 天禧元年四月。詔曰。金仙垂教實利含生。貝",
    "T49n2035_044:0405c27": "葉謄文當資傳譯。苟師承之或異。必邪正以",
    "T49n2035_044:0405c28": "相參。既失精詳寖成訛謬。而況葷血之祀",
    "T49n2035_044:0405c29": "甚瀆於真乘。厭詛之辭尤乖於妙理。其新譯",
    "T49n2035_044:0406a01": "頻那夜迦經四卷不許入藏。自今後。似此",
    "T49n2035_044:0406a02": "經文不得翻譯○七月詔賜台州東掖山",
    "T49n2035_044:0406a03": "智者教文印本四千六百二十卷。住山本如",
    "T49n2035_044:0406a04": "勸郡人建教藏閣。以奉之○九月宰相王",
    "T49n2035_044:0406a05": "旦薨。先一日囑翰學楊億曰。吾深厭勞生。",
    "T49n2035_044:0406a06": "願來世為僧宴坐林間觀心為樂。幸為我",
    "T49n2035_044:0406a07": "請大德施戒剃鬚髮著三衣火葬。勿以",
    "T49n2035_044:0406a08": "金寶置棺內。億與諸孤議曰。公三公也。斂",
    "T49n2035_044:0406a09": "贈公袞豈可加於僧體。但以三衣置柩",
    "T49n2035_044:0406a10": "中。不藏寶玉(湘山野錄)○宰相王欽若兼譯經潤",
    "T49n2035_044:0406a11": "文使○十一月詔天下州郡復放生池。無",
    "T49n2035_044:0406a12": "池之處沿江淮州郡近城上下水五里並禁",
    "T49n2035_044:0406a13": "漁捕(唐肅宗立放生池。八十一所。顏真卿作碑紀德)○四明延慶禮法",
    "T49n2035_044:0406a14": "師結十僧修法華懺。期三年。焚身供法。祕",
    "T49n2035_044:0406a15": "書監楊億素仰道風。貽書勸請住世。謂方",
    "T49n2035_044:0406a16": "當台教中興之時。正賴傳持為世良導。復",
    "T49n2035_044:0406a17": "修書郡守李夷庚及天竺慈雲。俾同勸止。既",
    "T49n2035_044:0406a18": "而駙馬李遵勗亦奉書交勸。師以公私意勤",
    "T49n2035_044:0406a19": "竟沮前志。乃復結十僧修大悲懺法三",
    "T49n2035_044:0406a20": "年。以酬至願。二年&#x52C5;江寧府(昇州)長干寺。",
    "T49n2035_044:0406a21": "改賜天禧。塔名聖感。即東土所藏阿育王舍",
    "T49n2035_044:0406a22": "利塔十九所之一也(塔在城外)。",
    "T49n2035_044:0406a23": "[0406a23] 三年八月。恭謝聖祖大赦天下。節文云。虛",
    "T49n2035_044:0406a24": "皇妙道西竺真乘。咸昉化源敢忘崇奉。應",
    "T49n2035_044:0406a25": "天下僧尼道士女冠係帳童行。並與普度。尚",
    "T49n2035_044:0406a26": "書右丞林。特提舉祠部文牒。是歲度僧二十",
    "T49n2035_044:0406a27": "三萬百二十七人。尼萬五千六百四十三人。",
    "T49n2035_044:0406a28": "道士七千八十一人。女冠八十九人○詔於",
    "T49n2035_044:0406a29": "天安殿建道場答謝天地。大會沙門道士",
    "T49n2035_044:0406b01": "萬三千八十六人。上親以藥銀大錢面賜之",
    "T49n2035_044:0406b02": "(藥銀即水銀。銀世謂之乾汞也)○錢唐月輪山沙門道誠。以朝",
    "T49n2035_044:0406b03": "廷覃恩普度。撰釋氏要覽三卷。為出家者",
    "T49n2035_044:0406b04": "眾法之須知行於世○譯經三藏法護等。請",
    "T49n2035_044:0406b05": "以御注四十二章經御注遺教經。入藏頒行。",
    "T49n2035_044:0406b06": "詔可○宰相王欽若。出鎮錢唐。率僚屬詣",
    "T49n2035_044:0406b07": "天竺靈山謁慈雲法師遵式。請講法華。歎",
    "T49n2035_044:0406b08": "曰。此道所未聞。此人所未見也。即為奏錫",
    "T49n2035_044:0406b09": "天竺舊名。師奏請西湖為放生池。每歲四月",
    "T49n2035_044:0406b10": "八日。郡人會湖上縱魚鳥。為主上祝壽○",
    "T49n2035_044:0406b11": "十一月東女真國入貢。乞賜大藏經。詔給與",
    "T49n2035_044:0406b12": "之。四年正月。右街講經祕演等。請以御製釋",
    "T49n2035_044:0406b13": "典法音集命僧箋注凡三十卷。乞附大藏。詔",
    "T49n2035_044:0406b14": "可。初是楊億提舉其事。集中有六種震動之",
    "T49n2035_044:0406b15": "語。一僧箋之。將三百字。暗碎不可觀。億削",
    "T49n2035_044:0406b16": "去自注云。地體本靜動必有變。人服其簡",
    "T49n2035_044:0406b17": "○西天沙門普善來進梵經。賜紫服○駙馬",
    "T49n2035_044:0406b18": "都尉李遵勗奏。四明知禮法師高行遺身。上",
    "T49n2035_044:0406b19": "嘉歎不已。特賜法智之號。仍宣旨住世演",
    "T49n2035_044:0406b20": "教。不許遺身。時譯經院證義簡長等二十三",
    "T49n2035_044:0406b21": "人。各寄聲詩贊美道德(詩見四明教行錄。及刻石在南湖)○",
    "T49n2035_044:0406b22": "十二月翰林學士楊億卒。億留心禪觀。自屬",
    "T49n2035_044:0406b23": "疾即屏葷茹。臨終之日為空門偈以見志。",
    "T49n2035_044:0406b24": "識者知其有得佛氏之學。",
    "T49n2035_044:0406b25": "[0406b25] 五年。詔遣內侍俞源清往四明延慶請法",
    "T49n2035_044:0406b26": "智法師。領眾修法華懺。為國祈福。師為述",
    "T49n2035_044:0406b27": "修懺要旨上之○詔於并州建資聖禪院。",
    "T49n2035_044:0406b28": "為將士戰亡者追福○門下侍郎平章事丁",
    "T49n2035_044:0406b29": "謂兼譯經潤文使。翰林學士晁&#x9008;李維兼潤",
    "T49n2035_044:0406c01": "文官。",
    "T49n2035_044:0406c02": "[0406c02] 述曰。真廟之在御也並隆三教。而敬佛重",
    "T49n2035_044:0406c03": "法過於先朝。故其以天翰撰述。則有聖",
    "T49n2035_044:0406c04": "教序。崇釋論。法音集。注四十二章遺教二",
    "T49n2035_044:0406c05": "經。皆深達於至理。一歲度僧至二十三",
    "T49n2035_044:0406c06": "萬。而僧眾有過者止從贖法。上元幸諸",
    "T49n2035_044:0406c07": "寺禮像百拜弗辭。復唐家天下放生池。",
    "T49n2035_044:0406c08": "以廣好生。皆本於宿願而發於聖性。非",
    "T49n2035_044:0406c09": "俟於勸也。至於繼世譯經大開梵學。五",
    "T49n2035_044:0406c10": "天三藏雲會帝廷。而專用宰輔詞臣兼",
    "T49n2035_044:0406c11": "潤文之職。其篤重譯事有若是者。當時",
    "T49n2035_044:0406c12": "儒賢如王旦王欽若楊億晁&#x9008;輩。皆能上",
    "T49n2035_044:0406c13": "贊聖謨共致平世。君臣慶會允在茲時。",
    "T49n2035_044:0406c14": "稽之前古未有比對。",
    "T49n2035_044:0406c15": "[0406c15] 是歲天下僧數三十九萬七千六百十五人。",
    "T49n2035_044:0406c16": "尼六萬一千二百四十人。",
    "T49n2035_044:0406c17": "[0406c17] 乾興元年。章懿太后(仁宗母李氏)遣使詣錢唐天",
    "T49n2035_044:0406c18": "竺。請遵式法師。為國行懺。師著金光明護",
    "T49n2035_044:0406c19": "國道場儀上之。因奏天台教卷乞入大藏",
    "T49n2035_044:0406c20": "○龜茲國僧華嚴來。進佛骨舍利梵經。賜紫",
    "T49n2035_044:0406c21": "服。",
    "T49n2035_044:0406c22": "佛祖統紀卷第四十四(終)",
    "T49n2035_044:0406c23": "[0406c23] ○汀州方士王中立。遇道人姓趙。授以",
    "T49n2035_044:0406c24": "神術。中立至京師。具言靈應。&#x52C5;授許",
    "T49n2035_044:0406c25": "州參軍留上皇城廨舍。後每於市上見",
    "T49n2035_044:0406c26": "之。自稱司命真君。是年五月降于中立",
    "T49n2035_044:0406c27": "所居之堂。戴冠佩&#x91F0;。服皆青色。凡有瑞",
    "T49n2035_044:0406c28": "異。必先告之。中立每傳其言。",
    "T49n2035_044:0406c29": "[0406c29] 大中祥符元年正月三日。有天神降于寢",
    "T49n2035_044:0407a01": "殿。星冠絳袍。謂上曰。天書將降。宜齋戒",
    "T49n2035_044:0407a02": "建壇以受之。越月皇城司奏言。右承天門",
    "T49n2035_044:0407a03": "有黃帛書曳鴟吻上。上步至門望拜。內",
    "T49n2035_044:0407a04": "侍捧取而下奉安朝元殿。視其上文云。",
    "T49n2035_044:0407a05": "趙受命興於宋付於某居其器守於",
    "T49n2035_044:0407a06": "正世七百九九啟封宣文。其名大中祥",
    "T49n2035_044:0407a07": "符。凡三篇若洪範老子之書。是日司天監",
    "T49n2035_044:0407a08": "奏。有紫雲如蓋。下覆殿庭。百僚稱賀。詔",
    "T49n2035_044:0407a09": "改元馮拯請以天書大中祥符為號。上喜",
    "T49n2035_044:0407a10": "曰美名也(國朝會要)。",
    "T49n2035_044:0407a11": "[0407a11] 述曰。周卜其祚得世三十。歷年七百",
    "T49n2035_044:0407a12": "(其後傳世三十七。歷年八百故。曰周過其歷)。漢之世以讖知故。",
    "T49n2035_044:0407a13": "赤伏符云。四七之際火為王(自漢高祖至光武初起之",
    "T49n2035_044:0407a14": "年為二百二十八。故云四七。漢以火王故云為主也)晉元渡江。筮之",
    "T49n2035_044:0407a15": "得百二(元帝使郭璞筮之云。享年二百後百二年而宋代晉。始寤郭氏以百二之期促",
    "T49n2035_044:0407a16": "故。婉辭以倒之也)。唐太宗時原州貢瑞石。成文有",
    "T49n2035_044:0407a17": "七佛八菩薩之記(石文云。太平天子李世民太子李治七佛八菩薩。其",
    "T49n2035_044:0407a18": "後至二十一世。如武宗之滅法及高祖之薄信。末年諸主當不在佛菩薩之數)。又萬回",
    "T49n2035_044:0407a19": "謂明皇五十年太平天子。一行記社&#x799D;",
    "T49n2035_044:0407a20": "終吉(明皇以國祚問一行禪師。答曰。社稷終吉後至昭宗而亡。以曾封為吉王故耳)北",
    "T49n2035_044:0407a21": "朝陸居士謂齊文宣十年天子猶尚可。",
    "T49n2035_044:0407a22": "百日天子急如火(居士陸法和題壁云。十年天子猶尚可百日天子",
    "T49n2035_044:0407a23": "急如火。周年天子遞代坐十年謂文宣也。百日廢帝也。周年孝昭也。後皆驗)。此皆",
    "T49n2035_044:0407a24": "天命人事互相參會默定於先時而不",
    "T49n2035_044:0407a25": "可詰也。我國家丕應休運。 太宗即",
    "T49n2035_044:0407a26": "位之初感 翊聖真君之降。謂國祚過",
    "T49n2035_044:0407a27": "於有唐。而嘉州石文誌公石記。則有趙",
    "T49n2035_044:0407a28": "號二十一帝之文(太宗四年嘉州貢石。有丹文云。趙二十一帝。七年",
    "T49n2035_044:0407b01": "舒州貢石有誌公記云。趙號二十一帝。既而誌公親降禁中。上親聞訓語)。真宗祥符",
    "T49n2035_044:0407b02": "初。天書降有云。趙受命世七百九九。今",
    "T49n2035_044:0407b03": "詳翊聖國祚過唐。誌公二十一帝。此兩",
    "T49n2035_044:0407b04": "義固可解。唯天書七百九九未之能諭。",
    "T49n2035_044:0407b05": "假使果及此數當不止二十一帝。殊不",
    "T49n2035_044:0407b06": "知前十四朝已三百年。自 今皇帝以",
    "T49n2035_044:0407b07": "下凡七傳各在位七十年。則可及五百",
    "T49n2035_044:0407b08": "之數也。恭惟 列聖相承德加四海。",
    "T49n2035_044:0407b09": "一視萬區而以民為重。並隆三教而",
    "T49n2035_044:0407b10": "知佛為尊。當必有聖賢護國延長世",
    "T49n2035_044:0407b11": "祚。則周過其歷之驗。復見清朝便須",
    "T49n2035_044:0407b12": "實及七百九九之年。用以仰符上天之",
    "T49n2035_044:0407b13": "語。為可信也。佛天聖人以宿命智預",
    "T49n2035_044:0407b14": "鑑未來。雖億千萬劫莫不前知。矧此",
    "T49n2035_044:0407b15": "千百年之近事。以之能預告者非怪誕",
    "T49n2035_044:0407b16": "也。",
    "T49n2035_044:0407b17": "[0407b17] 十一月。幸泰山。奉玉幣三牲。祀昊天上",
    "T49n2035_044:0407b18": "帝于山之圓臺。太祖太宗陪位於東西。依",
    "T49n2035_044:0407b19": "南郊行禮法。",
    "T49n2035_044:0407b20": "[0407b20] 元豐間有司以合祭天地于圓丘。援周",
    "T49n2035_044:0407b21": "制不應古義。詔定親祀北郊之禮。元",
    "T49n2035_044:0407b22": "祐初詔依前旨集官詳議。蘇軾奏議。",
    "T49n2035_044:0407b23": "其略曰。臣竊惟議者欲變祖宗之舊。圓",
    "T49n2035_044:0407b24": "丘祀天而不祀地。不過謂冬至天於",
    "T49n2035_044:0407b25": "南郊陽時陽位也。夏至祀地於北郊陰",
    "T49n2035_044:0407b26": "時陰位也。以類求神則陽時陽位不",
    "T49n2035_044:0407b27": "可以求陰也。是大不然。冬至南郊既",
    "T49n2035_044:0407b28": "祀上帝。則天地百神莫不從也。詩之",
    "T49n2035_044:0407b29": "序曰。昊天有成命。郊祀天地也。書曰。",
    "T49n2035_044:0407c01": "肆類于上帝禋于六宗。望于山川。遍",
    "T49n2035_044:0407c02": "于群祀。春秋書不郊猶三望。左氏傳曰。",
    "T49n2035_044:0407c03": "望郊之細也。說者曰。三望泰山河海也。",
    "T49n2035_044:0407c04": "或曰。分野之星及山川也。以詩書春",
    "T49n2035_044:0407c05": "秋考之。則天地合祭久矣。漢魏唐皆",
    "T49n2035_044:0407c06": "用圓丘合祭之禮。載之於史。",
    "T49n2035_044:0407c07": "[0407c07] 本朝太祖初郊先享宗廟並祀天地。",
    "T49n2035_044:0407c08": "[0407c08] 真宗以來三歲一郊。必先有事景靈遍",
    "T49n2035_044:0407c09": "享太廟乃祀天地。今議者欲冬至祀",
    "T49n2035_044:0407c10": "天夏至祀地。蓋以為用周禮也。古者",
    "T49n2035_044:0407c11": "一歲祀天者三。明堂享帝者一。四時迎",
    "T49n2035_044:0407c12": "氣者五。祭地者二。享宗廟者者四。凡",
    "T49n2035_044:0407c13": "此十五者皆天子親祭也。今三年一郊。",
    "T49n2035_044:0407c14": "先郊而祭大廟。郊而肆赦。優賞諸軍文",
    "T49n2035_044:0407c15": "武官皆得蔭補。親屬宰相百官皆有賜",
    "T49n2035_044:0407c16": "賚。凡此皆非周禮。此皆不改而獨於",
    "T49n2035_044:0407c17": "地祇則曰。非周禮不當合祭者何也。",
    "T49n2035_044:0407c18": "本朝祖宗欽崇祭祀。儒臣禮官講求損",
    "T49n2035_044:0407c19": "益。非不知圓丘方澤皆親祭之為是。",
    "T49n2035_044:0407c20": "特以時不可行故參酌古今。上合典",
    "T49n2035_044:0407c21": "禮。下合時宜。若一歲再郊。則軍國重",
    "T49n2035_044:0407c22": "有勞費之患也(東坡集)。",
    "T49n2035_044:0407c23": "[0407c23] ○東封畢。詔加司命真君為九天司命",
    "T49n2035_044:0407c24": "保生天尊。&#x52C5;兩街道士修齋醮科儀。命知",
    "T49n2035_044:0407c25": "樞密院王欽若。定羅天醮儀十卷。選道士",
    "T49n2035_044:0407c26": "十人校道藏經。舊錄三千三百三十七卷。",
    "T49n2035_044:0407c27": "欽若詳定增六百二十卷。賜名寶文統錄。",
    "T49n2035_044:0407c28": "御製序以冠之。初奉詔取釋道藏經互相",
    "T49n2035_044:0407c29": "毀訾者。並刪除之(今老君實錄載王欽若言。老子化胡經乃古聖遺&#x8FF9;不",
    "T49n2035_044:0408a01": "可削。王公有識鑑未必自此語也)。",
    "T49n2035_044:0408a02": "[0408a02] ○九月。詔取舒州瑞石誌公記以示近",
    "T49n2035_044:0408a03": "臣。宰相王旦曰。國家啟運在梁陳隋唐四",
    "T49n2035_044:0408a04": "朝及五代之後。太宗即位歲在丙子。今天",
    "T49n2035_044:0408a05": "尊臨降事。皆符合於五百年之前(誌公石文云。吾觀",
    "T49n2035_044:0408a06": "四五朝後次丙子年。趙號太平二十一年)。財知天命。我宋其來久",
    "T49n2035_044:0408a07": "矣。上說遣陳堯咨往昇州蔣山致告。",
    "T49n2035_044:0408a08": "[0408a08] 述曰。世書謂之預讖(驗也)佛典謂之預",
    "T49n2035_044:0408a09": "記。謂能先事以告也在佛則言。聲聞作",
    "T49n2035_044:0408a10": "佛。國劫名號(見法華經)凡夫禍福。休咎在俗",
    "T49n2035_044:0408a11": "前如圖書蓍龜星占夢象。皆所以告先",
    "T49n2035_044:0408a12": "事也。桓譚非讖。非不知讖也。特恐光",
    "T49n2035_044:0408a13": "武當中興多故之日一切以讖決之而",
    "T49n2035_044:0408a14": "於人事有不能盡。故不如不言讖",
    "T49n2035_044:0408a15": "之為愈也。然則聖人之興未&#x751E;無讖。",
    "T49n2035_044:0408a16": "上世帝王之讖誠多矣。固不俟於枚數。",
    "T49n2035_044:0408a17": "近古如唐大宗鴻池瑞石預記之祥。肅",
    "T49n2035_044:0408a18": "宗上天賜寶鎮國之瑞。皆載之唐史。驗",
    "T49n2035_044:0408a19": "于後時無爽也。惟我太宗之朝兩獲瑞",
    "T49n2035_044:0408a20": "石。則有二十一帝之文。 真宗時翊聖",
    "T49n2035_044:0408a21": "臨降。則有國祚過於有唐之言。 聖祖",
    "T49n2035_044:0408a22": "天書則有七百九九之讖。得非先事以",
    "T49n2035_044:0408a23": "告乎。人不知學而欲謂讖為非者誠",
    "T49n2035_044:0408a24": "未可也。佛聖人先事以告。固非世俗",
    "T49n2035_044:0408a25": "所能知。至於蓍龜星夢之兆與夫經史",
    "T49n2035_044:0408a26": "聖賢之能先知者可不言乎。倘蓍龜星",
    "T49n2035_044:0408a27": "夢之兆。經史聖賢之言。既有可信。而",
    "T49n2035_044:0408a28": "於佛聖人之先記反不欲信乎。然則",
    "T49n2035_044:0408a29": "我 朝石記天書。當時非無其實。特",
    "T49n2035_044:0408b01": "儒人不信讖記。競指為非。而好事者",
    "T49n2035_044:0408b02": "得以和之也。借使石文可偽。則誌公親",
    "T49n2035_044:0408b03": "降禁中。大宗遣使致謝。謂之不實可",
    "T49n2035_044:0408b04": "乎。借使天書可疑。則 吳會中興得數",
    "T49n2035_044:0408b05": "延永。謂之不實可乎。易曰。神以知來。",
    "T49n2035_044:0408b06": "此仲尼言讖之大旨也。可不信乎哉。",
    "T49n2035_044:0408b07": "[0408b07] 十月八日天神降于禁中延恩殿。冠服如",
    "T49n2035_044:0408b08": "元始天尊。即前祥符初天神也。命上坐謂",
    "T49n2035_044:0408b09": "曰。吾人皇九人之一。是趙姓之始祖。再降",
    "T49n2035_044:0408b10": "乃軒轅黃帝。吾以後唐時下降總治下",
    "T49n2035_044:0408b11": "方。生趙氏之族今已百年。皇帝善撫育",
    "T49n2035_044:0408b12": "群生。乃乘黃雲而去。是月大赦。上尊號",
    "T49n2035_044:0408b13": "曰聖祖上靈高道九天司命保生天尊。聖",
    "T49n2035_044:0408b14": "祖母曰元天大聖母聖祖諱(上玄下朗)詔中外",
    "T49n2035_044:0408b15": "不得斥犯。改玄聖文宣王曰至聖文宣",
    "T49n2035_044:0408b16": "王。玄武曰真武。&#x52C5;諸郡天慶觀。增建聖"
}