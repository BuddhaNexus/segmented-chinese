{
    "T39n1797_001:0790a03": "大毘盧遮那經供養次第法疏",
    "T39n1797_001:0790a04": "卷上",
    "T39n1797_001:0790a06": "零妙寺僧釋不可思議撰",
    "T39n1797_001:0790a07": "　稽首毘盧遮那佛　　實相法智緣起法",
    "T39n1797_001:0790a08": "　聖者妙音阿闍梨　　垂恩令證法性海",
    "T39n1797_001:0790a09": "大毘盧遮那成佛神變加持經供養次第法真",
    "T39n1797_001:0790a10": "言行學處品第一",
    "T39n1797_001:0790a11": "釋此經法四門分別(初述大意　次說來由　三釋題目　四隨文解釋)。",
    "T39n1797_001:0790a12": "初述大意者。夫真性至理離言絕像。應機示",
    "T39n1797_001:0790a13": "現無相非顯。所謂阿字等門妙明其理。今此",
    "T39n1797_001:0790a14": "經者理蘊於詞意絕文外。是故以如來加持",
    "T39n1797_001:0790a15": "神力對以祕印導以真言。所以若不從師受",
    "T39n1797_001:0790a16": "學。禁入其門。非其人者制妄授傳。未經灌頂",
    "T39n1797_001:0790a17": "禁其輒聞。若得見聞頂禮者滅除恒沙之罪。",
    "T39n1797_001:0790a18": "如說奉行者德海集於其身也。次說來由者。",
    "T39n1797_001:0790a19": "昔在中天竺國王有四子者。其王臨命終之",
    "T39n1797_001:0790a20": "時。王后請問大王。若崩以後何子當為嗣位。",
    "T39n1797_001:0790a21": "王即答曰。小子可能繼位也。於是父王崩後。",
    "T39n1797_001:0790a22": "大臣百寮皆悉來集請問遺制。王后即答如",
    "T39n1797_001:0790a23": "王終言。是時王后及諸兄并大臣等奉請小子",
    "T39n1797_001:0790a24": "將繼王位。小子答曰。我有誓願。出家學道望",
    "T39n1797_001:0790a25": "濟群品。不堪繼位也。母后等再三重請如父",
    "T39n1797_001:0790a26": "王遺言。小子亦如前辭謝。母后等再三請已",
    "T39n1797_001:0790a27": "後強令繼位。小子不敢違逆。遂即王位之後",
    "T39n1797_001:0790a28": "更亦思惟。我住此國不得出家。我之阿姨隣",
    "T39n1797_001:0790a29": "國為后。宜以投託必能出家。方便逃出奔赴",
    "T39n1797_001:0790b01": "其國。到彼國境即有鎮將問曰。汝何人也。小",
    "T39n1797_001:0790b02": "子即答曰。我是中天竺國之王也。鎮將曰。若",
    "T39n1797_001:0790b03": "是國主何以獨來也。答曰。我本冀望出家學",
    "T39n1797_001:0790b04": "道。若久住本國必不得出家。深冀出家學道",
    "T39n1797_001:0790b05": "禮拜。遣使聞奏。王后聞之使人來迎。小子見",
    "T39n1797_001:0790b06": "王后[跍*月]跪說志願。王后聞說悲泣流淚哀愍",
    "T39n1797_001:0790b07": "傷心。良久曰。汝姓是剎帝利。淨飯王子孫釋",
    "T39n1797_001:0790b08": "迦如來遠從姪也。我聞釋迦捨太子位。出城",
    "T39n1797_001:0790b09": "入道乃成正覺。天下難捨唯弃寶位。汝同釋",
    "T39n1797_001:0790b10": "迦捨國王位發大誓願。必得成佛哉。今日以",
    "T39n1797_001:0790b11": "後隨百姓門。持鉢乞食麁飯持齋。可以悲傷",
    "T39n1797_001:0790b12": "矣。雖然大丈夫所冀至心誓願。無可奈何。便",
    "T39n1797_001:0790b13": "許出家。為請境內高德法師。為作弟子出家",
    "T39n1797_001:0790b14": "學問。小子稟姓明慧。一聞便領妙宗。二問比",
    "T39n1797_001:0790b15": "知千百。雖學不多年。所學者盡達。於是其法",
    "T39n1797_001:0790b16": "師辭曰。我之所解盡矣。更無所以演說。吾聞",
    "T39n1797_001:0790b17": "其國賢聖太德。宜到彼所而學也。小子奉教",
    "T39n1797_001:0790b18": "禮謝而退。往至賢師之所。修學如前。乃至經",
    "T39n1797_001:0790b19": "歷五十餘國。乃至北天竺。乃有一城名乾陀",
    "T39n1797_001:0790b20": "羅。其國之王仰憑和上受法念誦。其經文廣",
    "T39n1797_001:0790b21": "義深。不能尋遂供養次第。求請和尚供養方",
    "T39n1797_001:0790b22": "法。和上受請。於金粟王所造塔邊求聖加被。",
    "T39n1797_001:0790b23": "此供養法忽現空中。金字炳然。和上一遍略",
    "T39n1797_001:0790b24": "讀分明記著。仰空云。誰所造也。云我所造也。",
    "T39n1797_001:0790b25": "云誰我也。云我是文殊師利也。即喚書人遂",
    "T39n1797_001:0790b26": "便寫取。即與其王一本。自寫一本隨行將行",
    "T39n1797_001:0790b27": "流通四方也。所謂小子者。厥號善無畏三藏",
    "T39n1797_001:0790b28": "和上。即是小僧不可思議多幸。面諮和上所",
    "T39n1797_001:0790b29": "聞法要隨分抄記。三釋題目者。大毘盧遮那",
    "T39n1797_001:0790c01": "成佛神變加持經供養次第法真言行學處品",
    "T39n1797_001:0790c02": "第一者。大者即是無邊義也。毘盧遮那者是",
    "T39n1797_001:0790c03": "日。所謂即慧日也。成佛者證正覺正智義也。",
    "T39n1797_001:0790c04": "神變加持者神力所持也。經者貫穿縫綴能",
    "T39n1797_001:0790c05": "詮在此矣。供養者理事供養。理者會理入證。",
    "T39n1797_001:0790c06": "是云理供養也。事者盡心竭力營辦香花供",
    "T39n1797_001:0790c07": "養佛海。是言事供養也。次第者作禮及發遣",
    "T39n1797_001:0790c08": "之前後次第也。法者軌則之義也。真言者簡",
    "T39n1797_001:0790c09": "虛妄也。行學者行學真言也。處者此四種。一",
    "T39n1797_001:0790c10": "如法界自性。二教本也。三傳教師也。四妙山",
    "T39n1797_001:0790c11": "輔峯等也。品者品類也。第一者此法有五品。",
    "T39n1797_001:0790c12": "此品最初故言第一也。是以言大毘盧遮那",
    "T39n1797_001:0790c13": "成佛神變加持經供養次第法真言行學處品",
    "T39n1797_001:0790c14": "第一。四隨文解釋者。此中有三分。謂序正流",
    "T39n1797_001:0790c15": "通。第一品是序。次三品是正說。末後一品是",
    "T39n1797_001:0790c16": "流通。就序分中初有二頌。歸敬勸信序。然初",
    "T39n1797_001:0790c17": "以下精勤修行序。初中有四門。初中二句者",
    "T39n1797_001:0790c18": "敬主歎德門。次二句者依經所現門。次二句",
    "T39n1797_001:0790c19": "者成法得益門。次二句者契本結說門。毘盧",
    "T39n1797_001:0790c20": "遮那此云日也。開敷淨眼者開悟妙理也。我",
    "T39n1797_001:0790c21": "者文殊也。供養者理事供養也。所資者諸本",
    "T39n1797_001:0790c22": "尊也。眾儀軌者諸印真言等也。為成次第者",
    "T39n1797_001:0790c23": "禮拜發遣也。如彼者指慧日尊也。令本心者",
    "T39n1797_001:0790c24": "令悟本不生理之心也。我今一句者結上已",
    "T39n1797_001:0790c25": "來之意。精懃修行序中分為六門。初一偈之",
    "T39n1797_001:0790c26": "全成就信解門。二一偈之半勸信三寶門。三",
    "T39n1797_001:0790c27": "有情信解以下廿五偈勸行制戒門。四依此",
    "T39n1797_001:0790c28": "正住一偈依正戒重禁門。五妙真言門一偈",
    "T39n1797_001:0790c29": "覺心得益門。六欲於已下十偈一生成佛門。",
    "T39n1797_001:0791a01": "就初段中。然初自他利成就者舉所成果。無",
    "T39n1797_001:0791a02": "上智願之方便者明能成智。成彼者指所證",
    "T39n1797_001:0791a03": "果。發起等者舉果顯因。約第二段中。於滿悉",
    "T39n1797_001:0791a04": "地諸勝願等二句總表佛僧二寶。彼等等一",
    "T39n1797_001:0791a05": "偈別釋也。真言形者即是真言字所莊嚴身。",
    "T39n1797_001:0791a06": "所住種種印威儀者明印及右脇而臥也。所",
    "T39n1797_001:0791a07": "行道者即是如法界自性。方廣乘者即是大",
    "T39n1797_001:0791a08": "日經也。以上明諦信三寶了也。問此中歸敬",
    "T39n1797_001:0791a09": "三寶與初分歸敬佛寶其義云何。答初分者",
    "T39n1797_001:0791a10": "顯文殊自敬。此中明後代修行者法則。問文",
    "T39n1797_001:0791a11": "殊歸敬三寶不耶。答歸敬。所謂我依大日經",
    "T39n1797_001:0791a12": "者即是敬法。不輕自身即是敬僧也。同體三",
    "T39n1797_001:0791a13": "寶可知。約第三段中。有情信解上中下者即",
    "T39n1797_001:0791a14": "是六趣眾生也。若於最勝等者指前大日經。",
    "T39n1797_001:0791a15": "調伏行者不犯三昧耶也。別律儀者謂大日",
    "T39n1797_001:0791a16": "經也。具緣眾支分者是修造道場支分也。一",
    "T39n1797_001:0791a17": "心住者一心繫師所。三昧耶者明平等本誓",
    "T39n1797_001:0791a18": "等也。道場者妙圓壇也。教本者是毘盧遮那",
    "T39n1797_001:0791a19": "經。親於尊所者為灌頂之師也。獲勝三昧耶",
    "T39n1797_001:0791a20": "及護者受傳法灌頂之人所得也。攝正真言",
    "T39n1797_001:0791a21": "平等行者。於本不生理中安心不動也。入此",
    "T39n1797_001:0791a22": "真言最上乘者入者解也。最上乘者即是毘",
    "T39n1797_001:0791a23": "盧遮那所證理自體。密行者行真言行者。軌",
    "T39n1797_001:0791a24": "範者即阿闍梨等也。廣大諸功德者。軌範者",
    "T39n1797_001:0791a25": "即是功德大海。功德大海住在其身也。何以",
    "T39n1797_001:0791a26": "故。經云。若欲見佛禮拜。若欲供養佛禮拜供",
    "T39n1797_001:0791a27": "養。此人與佛無異也。何以無異者。以五種真",
    "T39n1797_001:0791a28": "言心及印等莊嚴其身故。契經者指毘盧遮",
    "T39n1797_001:0791a29": "那經。莫過瞋者如華嚴經廣說也。淨菩提心",
    "T39n1797_001:0791b01": "者即是真言也。常懷忍辱不觀過者。於世間",
    "T39n1797_001:0791b02": "法忍中難忍。唯有背恩德者故勸勵忍也。俟",
    "T39n1797_001:0791b03": "者待也。所謂俟時者。正欲修真言者三昧",
    "T39n1797_001:0791b04": "之時也。忽有檀越請講說者。即語噵我修三",
    "T39n1797_001:0791b05": "昧。以後為汝講說。當時不可也。清白醇淨法",
    "T39n1797_001:0791b06": "者。於體理中恒有得恒沙性無漏功德及布",
    "T39n1797_001:0791b07": "施等諸度門也。由諸酒者。此酒放逸之本。若",
    "T39n1797_001:0791b08": "飲者亂三昧也。增我慢者。增妄執。妄執深則",
    "T39n1797_001:0791b09": "習定更遠。今已等者嘆略言義深。令廣知解",
    "T39n1797_001:0791b10": "生決定者讚多聞之益也。從上以來戒理定",
    "T39n1797_001:0791b11": "慧略說已了。第四段中依此正住平等戒。正",
    "T39n1797_001:0791b12": "住平等戒者。住戒性心不起持戒心也。前以",
    "T39n1797_001:0791b13": "明德此禁犯因。第五段中妙真言門覺心者",
    "T39n1797_001:0791b14": "等相應者有二。先觀本尊。觀本尊熟自身作",
    "T39n1797_001:0791b15": "本尊。此心不散亂言相應也。智者悟本不生",
    "T39n1797_001:0791b16": "理。第六段中明法者真言也。智者蒙師等二",
    "T39n1797_001:0791b17": "句結前起後也。妙山輔峯以下三偈半表行",
    "T39n1797_001:0791b18": "者所依處。此中有四處各有表制。一妙山者",
    "T39n1797_001:0791b19": "高妙名山也。輔峯者大山懷裏之峯可居安",
    "T39n1797_001:0791b20": "隱也。半巖間者石壁之中有穴可居也。龕者",
    "T39n1797_001:0791b21": "有三種。一室龕。二土龕。三石龕。謂似窟而安",
    "T39n1797_001:0791b22": "尊像處名為龕也。窟者石室也。兩山中者泉",
    "T39n1797_001:0791b23": "石清潔修行安穩處河等處。芰者菱角也。荷",
    "T39n1797_001:0791b24": "蓮葉也。涇川者常流水不絕也。洲者水中可",
    "T39n1797_001:0791b25": "居所也。岸者側傍也。謂河之崖側清潔之處",
    "T39n1797_001:0791b26": "可居修道。次一句現離可不宜處也。憒心亂",
    "T39n1797_001:0791b27": "也不靜也。謂人物所煩亂閙也。三明草木林",
    "T39n1797_001:0791b28": "樹處。扶疏者樹木敷茂貌也。林藪寂寥可住",
    "T39n1797_001:0791b29": "修行處也。乳木者桑穀也。祥草者此土黃茅",
    "T39n1797_001:0791c01": "也。次二句明其可不也。四明寺塔處。練若者",
    "T39n1797_001:0791c02": "三。一達摩。二檀陀伽。三摩登伽。達摩者是菩",
    "T39n1797_001:0791c03": "提場也。檀陀伽者是無穢草也。摩登伽者無",
    "T39n1797_001:0791c04": "諠動處也。此中所說者約摩登伽也。次一句",
    "T39n1797_001:0791c05": "明簡可不也務事也。五欲者色聲香味觸。諸",
    "T39n1797_001:0791c06": "蓋纏者五蓋。慳貪瞋昏沈睡眠掉舉散亂疑",
    "T39n1797_001:0791c07": "蓋。悉地者成就亦云成菩提。云淨命者小欲",
    "T39n1797_001:0791c08": "知足之行。胡語頭陀之具有十六。經論隱顯",
    "T39n1797_001:0791c09": "故說十二。十六衣四食六處六。衣四。著糞掃",
    "T39n1797_001:0791c10": "衣。著毳衣。著納衣。畜三衣。糞掃衣者。火燒",
    "T39n1797_001:0791c11": "牛嚼鼠嚙死人衣等。外國之人如此等衣棄",
    "T39n1797_001:0791c12": "於巷野。事同糞掃名糞掃。行者取浣染縫治",
    "T39n1797_001:0791c13": "用供身。問何唯受此衣。三品。下治生活販",
    "T39n1797_001:0791c14": "種種邪命得衣服。中遠離前過受僧衣且越",
    "T39n1797_001:0791c15": "施衣。上不受僧且越受糞。何不受僧受此衣。",
    "T39n1797_001:0791c16": "僧法須同斷理僧事。處分作使斷事賓人亂心",
    "T39n1797_001:0791c17": "廢道。何不受且越。若受且越。為衣追求多墮",
    "T39n1797_001:0791c18": "邪命。又則生親著難得出離。又得處偏親不",
    "T39n1797_001:0791c19": "得處便疎。妨等化。又數得生慢不得怨言。彼",
    "T39n1797_001:0791c20": "無知不識福田應施不施。或自鄙恥生憂悔。",
    "T39n1797_001:0791c21": "又數往廢道不去致恨。又憎嫉好人讒謗良",
    "T39n1797_001:0791c22": "善。不欲便往見。是多過。是故不受且越施",
    "T39n1797_001:0791c23": "衣。何唯受糞。少事增道離過無罪。故唯受",
    "T39n1797_001:0791c24": "之。言毳衣者。濕洗鳥狩細毳。行者無糞可",
    "T39n1797_001:0791c25": "取得此為衣。言納衣者。朽故破弊縫納供身",
    "T39n1797_001:0791c26": "不著好衣。何者。若求好衣生惱致罪費功廢",
    "T39n1797_001:0791c27": "道。又好衣未得道人生貪著處。又在曠野多",
    "T39n1797_001:0791c28": "致賊難或至奪命。言三衣者。五條七條大衣。",
    "T39n1797_001:0791c29": "上行之流唯受此三不畜餘衣。何者。白衣求",
    "T39n1797_001:0792a01": "樂畜種種衣。外道苦行裸形無恥。佛住中道",
    "T39n1797_001:0792a02": "捨離二邊。故畜三衣。又求多衣費功廢道。少",
    "T39n1797_001:0792a03": "不濟事畜三衣。然三衣供身事足。若營作務",
    "T39n1797_001:0792a04": "大小行來著五條。為善事著七條。化攝俗人",
    "T39n1797_001:0792a05": "令至敬信須著大衣。又在屏處著五條。入眾",
    "T39n1797_001:0792a06": "時著七條。若入王宮聚落之所須著大衣。又",
    "T39n1797_001:0792a07": "調和溫暖之時著五條。寒冷之時加七條。寒",
    "T39n1797_001:0792a08": "苦嚴切加以大衣。故往一時正冬以夜天寒",
    "T39n1797_001:0792a09": "裂。如來於彼初夜分時著五條。夜久轉寒加",
    "T39n1797_001:0792a10": "七條。於夜後分天寒轉盛加大衣。佛便作念。",
    "T39n1797_001:0792a11": "未來世中不忍寒苦諸善男子以此三衣足得",
    "T39n1797_001:0792a12": "充身。以此多義故畜三衣。食中六者。一乞食。",
    "T39n1797_001:0792a13": "二次第乞食。三不作餘食法食。四一坐食。五",
    "T39n1797_001:0792a14": "一揣食。亦名節量。六不中後飲水。乞食者。",
    "T39n1797_001:0792a15": "人中有三。下中上。下品之流雖恣出家邪命",
    "T39n1797_001:0792a16": "自活。耕田種植活生。方博作諸工巧種種邪",
    "T39n1797_001:0792a17": "命自在活。中品捨離前過受僧食且越請。上",
    "T39n1797_001:0792a18": "行之人不受僧食且越請食。唯行乞食。何不",
    "T39n1797_001:0792a19": "受僧且越請。過同前。何義故專行乞食。所謂",
    "T39n1797_001:0792a20": "有二。一自為省事修道。二為他福利世人。",
    "T39n1797_001:0792a21": "次第乞食者。通亦乞食收。彰乞食時離於偏",
    "T39n1797_001:0792a22": "過。別論凡愚貪味棄貧從富。小行悲狹捨富",
    "T39n1797_001:0792a23": "從貧。上行之流離貪去狹等慈眾生。不簡貧",
    "T39n1797_001:0792a24": "富次第乞等。言不作餘食法者。律中說。有",
    "T39n1797_001:0792a25": "人雖復次第乞食。於求處數得正食餘食法",
    "T39n1797_001:0792a26": "數數食。行者作念。此餘食法世尊雖開聽病",
    "T39n1797_001:0792a27": "者。我今無病不應受。是故不作餘食法。通而",
    "T39n1797_001:0792a28": "攝一坐食收。故經論中多不別說。律中別者。",
    "T39n1797_001:0792a29": "彼一坐食不於中前食餘小食。此約遠離數",
    "T39n1797_001:0792b01": "數正食有此不同。見故別說。一坐食者。有",
    "T39n1797_001:0792b02": "人雖不數數生食。而於中前數食其餘餅菓",
    "T39n1797_001:0792b03": "粥等。行者作念。愚夫養身為增煩惱受數",
    "T39n1797_001:0792b04": "數。我今為道不為養身。為破煩惱。不為增結。",
    "T39n1797_001:0792b05": "故受一食。又思為求一食已妨道。況求多食。",
    "T39n1797_001:0792b06": "故唯一食。又觀。飯食多若中生。若受多食惱",
    "T39n1797_001:0792b07": "亂彌多。故受一食。又觀。飯食信心所施。一食",
    "T39n1797_001:0792b08": "叵消。何況多食。故受一食。一揣食者。經中亦",
    "T39n1797_001:0792b09": "名節量食。一受便止名一揣食。節儉少食名",
    "T39n1797_001:0792b10": "節量食。何況爽。有人雖受一食法。於一食",
    "T39n1797_001:0792b11": "中恣意飽噉。腹滿氣脹睡眠消息。半日不滅",
    "T39n1797_001:0792b12": "妨修道法。故須節量。又多食增長煩惱難可",
    "T39n1797_001:0792b13": "折伏。故須節量。又多食增長睡眠。難消如病",
    "T39n1797_001:0792b14": "令身不安。故須節量。又行者為求法身漸捨",
    "T39n1797_001:0792b15": "食身。故宜節量。節量至幾許。隨己所堪三分",
    "T39n1797_001:0792b16": "留一施諸鳥獸。餘便自食。能少益善。所言不",
    "T39n1797_001:0792b17": "中後飲漿者。有人雖節量飲食而猶貪味。於",
    "T39n1797_001:0792b18": "中後飲種種漿菓漿蜜漿石蜜漿等。為求是",
    "T39n1797_001:0792b19": "漿多致邪命費功廢道。是故不飲。又觀。此心",
    "T39n1797_001:0792b20": "難放縱。如馬無勒左右噉草不能疾疾隨。御",
    "T39n1797_001:0792b21": "者意加以轡勒。方能速進隨人意去。故裁斷。",
    "T39n1797_001:0792b22": "處中六。一在阿蘭若處。二在塚間。三在樹下。",
    "T39n1797_001:0792b23": "四在露地。五常坐。六隨坐。阿蘭若者此翻名",
    "T39n1797_001:0792b24": "為空閑處。如雜心說者。一弓有四肘。去村五",
    "T39n1797_001:0792b25": "百弓名一俱盧舍。半名阿蘭若處。計有三里",
    "T39n1797_001:0792b26": "許。頭陀行者極近在此。能遠益善。何在此。行",
    "T39n1797_001:0792b27": "者作念。我本在家父母親屬共相纏縛。為是",
    "T39n1797_001:0792b28": "捨之今出家已。若還師徒同學知識共相結",
    "T39n1797_001:0792b29": "著。與俗無異。是故須捨在蘭若。又聚落男女",
    "T39n1797_001:0792c01": "參雜多增俗染。不宜住中。又近聚落音聲憒",
    "T39n1797_001:0792c02": "閙妨修定意。言塚間者。塚間多有尸屍。爛壞",
    "T39n1797_001:0792c03": "膖脹臭穢。覩臭穢易入不淨觀門。又塚間死",
    "T39n1797_001:0792c04": "尸破壞。由食火燒分離散滅。覩之易入無常",
    "T39n1797_001:0792c05": "觀門。又塚間駭骨分散。見之易入空無我觀。",
    "T39n1797_001:0792c06": "故在塚間。言樹下者。前在塚間觀察死尸得",
    "T39n1797_001:0792c07": "道事辦。故捨塚間來至樹下。又前塚間取死",
    "T39n1797_001:0792c08": "尸相。然彼多有哭泣等聲妨修止觀。故來樹",
    "T39n1797_001:0792c09": "下繫念思察。又樹蔭覆事同半舍。安身修道。",
    "T39n1797_001:0792c10": "故在樹下。有佛賢聖得道證果多皆依樹。故",
    "T39n1797_001:0792c11": "在樹下。露地坐者。樹下蔭濕久居致患。故至",
    "T39n1797_001:0792c12": "露地。又樹上多有鳥雀音聲。閙亂妨修定意。",
    "T39n1797_001:0792c13": "故在露地。又行者久在樹下著樹心生。或復",
    "T39n1797_001:0792c14": "分別此好彼惡。為除是患故須捨樹來至露",
    "T39n1797_001:0792c15": "地。明了顯現所謂無礙。故在露地。又露地月",
    "T39n1797_001:0792c16": "光明照心想明淨易入定。故在露地。常坐",
    "T39n1797_001:0792c17": "者。四威儀中行立太苦。臥則太樂。坐離二邊",
    "T39n1797_001:0792c18": "堪能長久。故須常坐。又行立心即掉動難可",
    "T39n1797_001:0792c19": "攝持。臥則昏沈入睡眠中。坐離沈掉故須常",
    "T39n1797_001:0792c20": "坐。又求道者大事未辦。諸煩惱賊常伺人便。",
    "T39n1797_001:0792c21": "不宜安臥故須常坐。又中多有成辦食易消",
    "T39n1797_001:0792c22": "化。氣息調和故須恒坐。言隨坐者。隨有草地",
    "T39n1797_001:0792c23": "得處便坐。故曰隨坐。隨別細分有此十六。經",
    "T39n1797_001:0792c24": "論就此隱顯合宣說十二。依四分律。衣中立",
    "T39n1797_001:0792c25": "二。食中立四。處中立六。合為十二。衣中二",
    "T39n1797_001:0792c26": "者。一著納衣。二著三衣。餘皆不論。食中四",
    "T39n1797_001:0792c27": "者。一乞食。二不作餘食法食。三一坐食。四",
    "T39n1797_001:0792c28": "一揣食。次第乞者乞食中收。所言中後不飲",
    "T39n1797_001:0792c29": "漿者。一坐中攝故不別論。處六同上。依十二",
    "T39n1797_001:0793a01": "經衣中立三。食中立三。處中立六。合為十二。",
    "T39n1797_001:0793a02": "衣中三者。一著糞掃衣。二著毳衣。三畜三衣。",
    "T39n1797_001:0793a03": "餘皆不論。食中三者。所謂乞食一坐一揣。餘",
    "T39n1797_001:0793a04": "皆不說。次第乞食中收。不作餘食法食及中",
    "T39n1797_001:0793a05": "後不飲漿一坐中攝。處六如上。大智度論十",
    "T39n1797_001:0793a06": "二與前復異。衣二著納衣著三衣。與四分律",
    "T39n1797_001:0793a07": "同。食五。一乞食。二次第乞食。三一坐食。四",
    "T39n1797_001:0793a08": "節量食。五中後不飲漿。不作餘食法攝入一",
    "T39n1797_001:0793a09": "坐更不別立。處中說五除隨坐。餘如上。若",
    "T39n1797_001:0793a10": "依如上所說修行者名為淨命人也。若雖如",
    "T39n1797_001:0793a11": "是依如上說。求名利者亦名不淨行人也。亦",
    "T39n1797_001:0793a12": "噵邪命人也。亦噵佛法中大賊。是故經云。諸",
    "T39n1797_001:0793a13": "鬼見此者掃其脚跡。即其義也。說淨命行竟。",
    "T39n1797_001:0793a14": "已下說邪命不淨行。邪命四種。一方口食。二",
    "T39n1797_001:0793a15": "仰口食。三遺口食。四下口食。十住論第二",
    "T39n1797_001:0793a16": "云。五邪命法。一矯異。二自親。三激動。四抑",
    "T39n1797_001:0793a17": "揚。五因利求利。矯異者。有人貪求利養故。若",
    "T39n1797_001:0793a18": "作阿練若。若著納衣。若常乞食。若一坐食。若",
    "T39n1797_001:0793a19": "常坐。若中後不飲漿。受如是等頭陀行。作是",
    "T39n1797_001:0793a20": "念。作是行得供養恭敬。我作是行或亦得",
    "T39n1797_001:0793a21": "之。為利養故改易威儀名為矯異。二自親者。",
    "T39n1797_001:0793a22": "有人貪利養至檀越家語言。如我父母兄弟",
    "T39n1797_001:0793a23": "姊妹親無異。若有所須我能相與。若有所作",
    "T39n1797_001:0793a24": "我為作。我不計遠近能來問訊。我住此者正",
    "T39n1797_001:0793a25": "相為耳。為求供養貪著檀越。能以口辭索",
    "T39n1797_001:0793a26": "別人心。如是等名為自親。三激動者。有人不",
    "T39n1797_001:0793a27": "計貪罪。欲得財物作得物相。如是言。是鉢好",
    "T39n1797_001:0793a28": "若衣好。若戶鉤好若尼師檀好。若我得者即",
    "T39n1797_001:0793a29": "能受用。又言。隨意能施此人難得。又至檀越",
    "T39n1797_001:0793b01": "家作是言。汝家羹飯餅完香美衣服復好。常",
    "T39n1797_001:0793b02": "供養我。我以親舊必當見與。如是示現貪相",
    "T39n1797_001:0793b03": "是名激動。四柳楊者。有人貪利養故語檀越",
    "T39n1797_001:0793b04": "言。汝極慳惜尚不能與父母兄弟姊妹妻子",
    "T39n1797_001:0793b05": "親戚。誰能得汝物者。檀越愧耻俛仰施與。又",
    "T39n1797_001:0793b06": "至餘家作是言。汝有福得受人身不空。阿羅",
    "T39n1797_001:0793b07": "漢常入出汝家。汝與坐起語言。作是念於檀",
    "T39n1797_001:0793b08": "越生是心。更無餘人入出我家。必謂我是。是",
    "T39n1797_001:0793b09": "名柳楊。五因利求利者。有人以衣若鉢僧伽",
    "T39n1797_001:0793b10": "梨若尼師檀等資生之物。持語是人言。若王",
    "T39n1797_001:0793b11": "王等及餘貴人與我是物。作是念。檀越或能",
    "T39n1797_001:0793b12": "生心。彼諸王貴人尚能供養。況我不與。是人",
    "T39n1797_001:0793b13": "因以此利更求餘利。故名因利求利。若順諸",
    "T39n1797_001:0793b14": "佛菩薩行者。行人捧心示於佛。以此身心對",
    "T39n1797_001:0793b15": "人畜。又對牆如人面。無處造惡佛歡喜。故言",
    "T39n1797_001:0793b16": "順佛菩薩行。於正真言堅信解者。謂此真言",
    "T39n1797_001:0793b17": "知從清淨法界流。以此智慧力如金剛不動",
    "T39n1797_001:0793b18": "不搖堅信解。具淨慧力能堪忍者。知此身心",
    "T39n1797_001:0793b19": "妄想起。妄想休息如太虛八風。所過不動念。",
    "T39n1797_001:0793b20": "故言慧力能堪忍。精進不求諸世間者。棄捨",
    "T39n1797_001:0793b21": "名利如涕唾。莫心迴顧如爛尸。直求悉地救",
    "T39n1797_001:0793b22": "頭燃。故言精進不求世間。常樂堅固無怯弱",
    "T39n1797_001:0793b23": "者。勇猛精進如金剛。隨不失如師子。是以堅",
    "T39n1797_001:0793b24": "固不怯弱。自他現法作成就者。見他得利如",
    "T39n1797_001:0793b25": "自獲。若見自身得利必與他。故言自他作成",
    "T39n1797_001:0793b26": "就。不隨餘天無畏依者。住心本尊直進修之。",
    "T39n1797_001:0793b27": "傍聞讚天不改動。故言不隨餘天無畏依。具",
    "T39n1797_001:0793b28": "此名為良助伴者。世間出世所有善凡聖見",
    "T39n1797_001:0793b29": "皆歡喜。故言具此良助伴。",
    "T39n1797_001:0793c01": "增益守護清淨行品第二",
    "T39n1797_001:0793c02": "將釋此品四門分別。初釋名者。隨修性理清",
    "T39n1797_001:0793c03": "淨行。護戒保身言守護。修必得果言增益。二",
    "T39n1797_001:0793c04": "來意者。前品所說清淨戒。此品能護所說人。",
    "T39n1797_001:0793c05": "是故第二此品來。三宗趣者。能修行人蒙法",
    "T39n1797_001:0793c06": "力。以用此品為所宗。用不壞身住佛心。自悟",
    "T39n1797_001:0793c07": "悟他。此品所趣。四攝文者。此品大分有二。初",
    "T39n1797_001:0793c08": "二偈半當品之總序。二次於臍以下別釋。初",
    "T39n1797_001:0793c09": "總序中初二句結前起後。每日先住於念慧者。",
    "T39n1797_001:0793c10": "每日者。受法當日初修乃至成佛。於其中間",
    "T39n1797_001:0793c11": "三時不闕言每日也。念慧者念師慧也。依法",
    "T39n1797_001:0793c12": "寢息者。右脇而臥。右手為枕。左手長申髀上",
    "T39n1797_001:0793c13": "押著。即是也。初起時者。受法夜即其後夜出",
    "T39n1797_001:0793c14": "明相時也。為障者。生死流轉三毒煩惱為根",
    "T39n1797_001:0793c15": "本。悟三毒煩惱本不生。即是除障也。是夜者。",
    "T39n1797_001:0793c16": "受法以前生死長夜也。放逸所生罪者。根塵",
    "T39n1797_001:0793c17": "和合所生罪也。慇懃者。如救頭燃依法念誦",
    "T39n1797_001:0793c18": "也。寂根者。悟根本不起也。具悲利益心者。慧",
    "T39n1797_001:0793c19": "簡劣小乘。顯大悲勇猛也。誓度者。眾生界不",
    "T39n1797_001:0793c20": "盡我願不休也。如法澡浴者。外浴必用香湯",
    "T39n1797_001:0793c21": "水也。或不浴者。內浴達無身法可浴也。二別",
    "T39n1797_001:0793c22": "釋中有十五真言。即是十五門也。門皆有偈頌",
    "T39n1797_001:0793c23": "真言。就頌中齋室空靜處者。妙山輔峯等處",
    "T39n1797_001:0793c24": "中所造作壇念誦成就悉地室也。散妙華等",
    "T39n1797_001:0793c25": "者。凡所奉獻各隨諸尊性類及漫荼羅位等。一",
    "T39n1797_001:0793c26": "一善分別之。當令色香味觸適悅人心。於白",
    "T39n1797_001:0793c27": "黃赤三色中。如來部類當用白色。蓮華眷屬",
    "T39n1797_001:0793c28": "以黃色。金剛眷屬以赤色。復次當如漫荼羅",
    "T39n1797_001:0793c29": "方位中。圓壇者以白。方壇者以黃。三角壇者",
    "T39n1797_001:0794a01": "以赤。諸世天者以赤。鉢頭摩是紅蓮。青黃白",
    "T39n1797_001:0794a02": "等水生諸蓮皆可通獻諸尊也。龍樹花彌勒",
    "T39n1797_001:0794a03": "世尊於此樹下成佛。其直言龍花者。是龍中",
    "T39n1797_001:0794a04": "所尚之花。西方頗有其種。其計薩羅花娑羅",
    "T39n1797_001:0794a05": "樹花皆是天竺所有。此方無也。但使人心",
    "T39n1797_001:0794a06": "所好。世間以為吉祥者。皆可供養。當一一在",
    "T39n1797_001:0794a07": "意善分別之。採集以為鬘。為錯雜莊嚴。或綴",
    "T39n1797_001:0794a08": "或結。以行人慇淨淳厚心故。則令諸尊歡喜",
    "T39n1797_001:0794a09": "護念也。隨置者前所造堂也。典者大日經也。",
    "T39n1797_001:0794a10": "當依本尊所在方者。一云。前念誦堂本尊所",
    "T39n1797_001:0794a11": "在方也。二云。十方世界隨機顯方。如東方藥",
    "T39n1797_001:0794a12": "師西方阿彌陀清涼山文殊等亦得。一心住",
    "T39n1797_001:0794a13": "者。結心本尊目不暫捨等也。五輪者身中五",
    "T39n1797_001:0794a14": "支也。歸命者。眾生所重命為最珍。用此寶藏",
    "T39n1797_001:0794a15": "奉獻三寶。用真言印等也。身口意清淨業者。",
    "T39n1797_001:0794a16": "捨命歸尊言淨業也。真言中作禮方便者。由",
    "T39n1797_001:0794a17": "此作禮真實言者。真言即是實相智。諸尊以",
    "T39n1797_001:0794a18": "實相智為身心。以實相智真言誦。即遍至實",
    "T39n1797_001:0794a19": "相智尊。實相智尊一時頓受真言禮。故言即",
    "T39n1797_001:0794a20": "能遍禮十方佛。右膝著地以下一段出罪方便",
    "T39n1797_001:0794a21": "真言門。誦真言同前。實相智自無罪。若執有",
    "T39n1797_001:0794a22": "罪。此智能令解無罪。是故言出罪。南無十方",
    "T39n1797_001:0794a23": "三世佛以下第三歸依方便真言門。此真言",
    "T39n1797_001:0794a24": "智外無妄。外無妄處即是真言。自身若誦此",
    "T39n1797_001:0794a25": "真言悟自真。故言歸依。亦有誦真言。頌中南",
    "T39n1797_001:0794a26": "無者。度我也亦云禮敬也。三種常身者。法身",
    "T39n1797_001:0794a27": "等三身。悟生死本不生故言常身也。正法藏",
    "T39n1797_001:0794a28": "者。正者蕳邪。法者軌則。藏者含恒沙德也。",
    "T39n1797_001:0794a29": "大心眾者。菩薩乘也。我淨此身離諸垢以下",
    "T39n1797_001:0794b01": "第四施身方便真言門。亦有誦真言。真身以",
    "T39n1797_001:0794b02": "外無別身。三世如來亦同體。眾生妄執有別",
    "T39n1797_001:0794b03": "身。此真言門能令解我身佛身等無別。故言",
    "T39n1797_001:0794b04": "施身。淨菩提心勝願寶已下第五發菩提心",
    "T39n1797_001:0794b05": "方便真言門。有誦真言長行。我身佛身既無",
    "T39n1797_001:0794b06": "別。佛菩提智同我智。此真言令悟此法。能令",
    "T39n1797_001:0794b07": "知云發菩提。增加者能顯真言義加也。菩提",
    "T39n1797_001:0794b08": "心者自性清淨自覺也。心者中實義也。故云",
    "T39n1797_001:0794b09": "離一切等也。蘊者五蘊也。界者十八界也。處",
    "T39n1797_001:0794b10": "者十二處也。能執者妄心也。所執者妄境也。",
    "T39n1797_001:0794b11": "捨離也。法無我有者離妄境等也。自心平等",
    "T39n1797_001:0794b12": "者無妄想也。又自心者妄想自心也。平等者",
    "T39n1797_001:0794b13": "妄想自心本不生也。是故云能執所執乃至",
    "T39n1797_001:0794b14": "本來不生。如大空者。大慧日輪中無生死晝",
    "T39n1797_001:0794b15": "夜別。自性者慧日即為身。捧妄不生令同真",
    "T39n1797_001:0794b16": "性故云如也。此增加句譯人讚歎梵本也。若",
    "T39n1797_001:0794b17": "能誦梵本者第一。依漢文得意讀誦亦得。道",
    "T39n1797_001:0794b18": "場者寂場也。十方無量世界中以下第六隨",
    "T39n1797_001:0794b19": "喜方便真言門。亦有誦真言。如實智自無有",
    "T39n1797_001:0794b20": "嫉。自無嫉智令無瞋嫉。至誠念誦此真智令",
    "T39n1797_001:0794b21": "不異真實之智。故言隨喜方便法。我今勸請",
    "T39n1797_001:0794b22": "諸如來以下第七勸請方便真言門。頌真言",
    "T39n1797_001:0794b23": "同前。真智大悲恒利物。利物故降法雨。至誠",
    "T39n1797_001:0794b24": "念誦此真言令請法住世。故云勸請。願令凡",
    "T39n1797_001:0794b25": "夫所住處以下第八奉請法身方便真言門。",
    "T39n1797_001:0794b26": "頌真言同前。法身恒住於本真。以恒住故令",
    "T39n1797_001:0794b27": "至法身。誦此真言直奉請。故云奉請方便",
    "T39n1797_001:0794b28": "法。所修一切眾善業以下第九迴向方便真言",
    "T39n1797_001:0794b29": "門。頌真言同前。本覺真智外無散。以無散故",
    "T39n1797_001:0794c01": "同迴向。勤苦念誦此真言。歸真本法云迴向。",
    "T39n1797_001:0794c02": "復造所餘諸福事以下第十入佛三昧耶明門。",
    "T39n1797_001:0794c03": "是生法之身也。此中有頌印真言。所餘者念",
    "T39n1797_001:0794c04": "誦真言以外也。遍清淨者。自三業中不淨令",
    "T39n1797_001:0794c05": "不生也。哀愍救攝者。即是他三業中不淨令",
    "T39n1797_001:0794c06": "不生也。心性者。如心本性自清淨也。身隨所",
    "T39n1797_001:0794c07": "應者。面向本尊也。又於三部五部中以何尊",
    "T39n1797_001:0794c08": "是我本尊者也。以安坐者。頭頂鼻臍皆悉正",
    "T39n1797_001:0794c09": "直結跏及半坐等也。淨除三業道者。不生三",
    "T39n1797_001:0794c10": "業不淨即是道也。印者。真言所依身也。問身",
    "T39n1797_001:0794c11": "智云何別。答身是諸功德所依。智即照明義",
    "T39n1797_001:0794c12": "也。然則約用別而約體一也。入佛三昧耶持",
    "T39n1797_001:0794c13": "明經云。時薄伽梵住廣大法界加持。即於是",
    "T39n1797_001:0794c14": "時。住法界胎藏三昧。從此定起說入佛三昧",
    "T39n1797_001:0794c15": "耶持明者。梵音毘富羅是廣大義。謂深廣無",
    "T39n1797_001:0794c16": "際不可測量。如是諸法自體名為毘富羅法",
    "T39n1797_001:0794c17": "界。諸佛實相真言實相眾生實相皆是毘富",
    "T39n1797_001:0794c18": "羅法界。以此更相加持。故名為法界加持。復",
    "T39n1797_001:0794c19": "次如男女交會因緣種子託於胎藏而不失",
    "T39n1797_001:0794c20": "壞。即是相加持義。如是諸佛國王明妃為夫",
    "T39n1797_001:0794c21": "人。和合共生毘富羅種子。為大悲胎藏所持",
    "T39n1797_001:0794c22": "無有失壞。故名法界加持也。世尊普遍加持",
    "T39n1797_001:0794c23": "一切眾生。皆作平等種子竟。即時入於遍法",
    "T39n1797_001:0794c24": "界胎藏三昧。觀此一一種子。皆是蓮華臺上",
    "T39n1797_001:0794c25": "毘盧遮那。普門眷屬無盡莊嚴亦與大悲漫",
    "T39n1797_001:0794c26": "荼羅等無有異。而諸眾生未能自證知。故名",
    "T39n1797_001:0794c27": "在聖胎俱舍。若出藏時即是如來解脫也。世",
    "T39n1797_001:0794c28": "尊如是現觀察已。即時從三昧起說三昧耶",
    "T39n1797_001:0794c29": "持明。三昧耶者。是平等義是本誓義。是除障",
    "T39n1797_001:0795a01": "義是警覺義。言平等者。謂如來現證此三昧",
    "T39n1797_001:0795a02": "時。見一切眾生種種身語意。皆悉與如來等。",
    "T39n1797_001:0795a03": "禪定智慧與實相身亦畢竟等。初發心時與",
    "T39n1797_001:0795a04": "地波羅蜜滿時亦畢竟等。是故出誠諦言以",
    "T39n1797_001:0795a05": "告眾生。若我所言必定不虛者。亦一切眾生",
    "T39n1797_001:0795a06": "發此誠諦言時。亦蒙三密加持。無盡莊嚴與",
    "T39n1797_001:0795a07": "如來等。以是因緣故能作金剛事業。故名三",
    "T39n1797_001:0795a08": "昧耶也。言本誓者。如來現證此三昧耶時。見",
    "T39n1797_001:0795a09": "一切眾生悉有成佛義。故即時立大誓願。我",
    "T39n1797_001:0795a10": "今要從普門。以無量方便。令一切眾生皆至",
    "T39n1797_001:0795a11": "無上菩提。劑眾生界未盡已來。我之事業終",
    "T39n1797_001:0795a12": "不休息。若有眾生隨我本願發此誠實言時。",
    "T39n1797_001:0795a13": "亦令彼所為事業皆悉成金剛性。故名三昧",
    "T39n1797_001:0795a14": "耶也。言除障者。如來見一切眾生。悉有如來",
    "T39n1797_001:0795a15": "法界。但由一念無明故。常在目前而不覺知。",
    "T39n1797_001:0795a16": "是故發誠實言。我今要當設種種方便善為",
    "T39n1797_001:0795a17": "一切眾生決除眼瞙。若我誓願必當成就者。",
    "T39n1797_001:0795a18": "令諸眾生隨我方便說此誠實言時。乃至於一",
    "T39n1797_001:0795a19": "生中獲無垢眼。障蓋都盡。故名三昧耶也。言",
    "T39n1797_001:0795a20": "警覺義者。如來以一切眾生皆在無明睡故。",
    "T39n1797_001:0795a21": "於如是功德不自覺知。故以誠言感動令得",
    "T39n1797_001:0795a22": "醒悟。亦以此警覺諸菩薩等。令起深禪定窟。",
    "T39n1797_001:0795a23": "學師子頻申。若有真言行人說此三昧耶者。",
    "T39n1797_001:0795a24": "我等諸佛亦當憶持本誓不得違越。猶如國",
    "T39n1797_001:0795a25": "王自制法已。還自敬順行之。故名三昧耶也。",
    "T39n1797_001:0795a26": "持明者梵云陀羅尼。明謂總持一切明門",
    "T39n1797_001:0795a27": "行。乃至盡此三昧耶誓願以來終不漏失。故",
    "T39n1797_001:0795a28": "名入佛三昧耶持明也。初句歸命一切諸佛",
    "T39n1797_001:0795a29": "如上釋。次句云無等。次云三等。連下句言之。",
    "T39n1797_001:0795b01": "即是無等三平等三昧耶也。復次阿是諸法",
    "T39n1797_001:0795b02": "本不生義。即是法界體性。娑是諦義。迷是三",
    "T39n1797_001:0795b03": "昧義。磨是自證大空亦是我義。世尊證此三",
    "T39n1797_001:0795b04": "昧時。諦觀一一眾生心中普門漫荼羅皆等",
    "T39n1797_001:0795b05": "於我。是故更無待對無可譬類。名為無等也。",
    "T39n1797_001:0795b06": "三等為三世等三因等三業道等三乘等。即",
    "T39n1797_001:0795b07": "是轉釋前句。所以無等之意。呾[口*履]謂心如實",
    "T39n1797_001:0795b08": "相一切塵垢本來不生。三世如來種種方便",
    "T39n1797_001:0795b09": "悉皆為此一大事因緣故。即是除障之義。結",
    "T39n1797_001:0795b10": "云三昧耶者。即是必定師子吼說諸法平等",
    "T39n1797_001:0795b11": "義。故立大誓願。當令一切得如我。故欲普為",
    "T39n1797_001:0795b12": "眾生開佛知見故。是故以此警覺眾生及諸",
    "T39n1797_001:0795b13": "佛故。是故此三昧耶名為一切如來金剛誓",
    "T39n1797_001:0795b14": "戒。若不先念持者。不得作一切真言法事也。",
    "T39n1797_001:0795b15": "世尊以遍滿一切佛剎身語心輪。說此三昧",
    "T39n1797_001:0795b16": "耶已。一切諸佛子眾無不聞之。既聞是已。於",
    "T39n1797_001:0795b17": "一切真言法中不敢違越。所以然者。若菩薩",
    "T39n1797_001:0795b18": "於眾生諸法中作種種不平等見。則越三昧",
    "T39n1797_001:0795b19": "耶法。若於此平等誓中作種種限量之心。亦",
    "T39n1797_001:0795b20": "越三昧耶法。諸有所作隨順世間名利。不為",
    "T39n1797_001:0795b21": "大事因緣。亦越三昧耶法。放逸懈怠不能警",
    "T39n1797_001:0795b22": "悟其心。亦越三昧耶法。以越三昧耶法故。有",
    "T39n1797_001:0795b23": "種種障生。自損損他無有義利。是故諸菩薩",
    "T39n1797_001:0795b24": "等奉持此三昧耶。如護身命不敢違越也。能",
    "T39n1797_001:0795b25": "淨如來地者。念誦真言及作印即能除煩惱",
    "T39n1797_001:0795b26": "所知障也。地波羅蜜滿者。淨除諸障。皆以出",
    "T39n1797_001:0795b27": "現佛地功德也。成三法道界者。印真言及意",
    "T39n1797_001:0795b28": "密。道界者即是果也。合而云成三法之果也。",
    "T39n1797_001:0795b29": "次結法界生以下第十一法界生真言門。是",
    "T39n1797_001:0795c01": "養法之身。此中有印真言頌。經云。薄伽梵復",
    "T39n1797_001:0795c02": "說法界生真言者。世尊前入法界胎藏三昧",
    "T39n1797_001:0795c03": "時。見一切眾生悉有菩提種子等同諸佛。故",
    "T39n1797_001:0795c04": "說入佛三昧耶持明。以此持明得入佛平等",
    "T39n1797_001:0795c05": "戒。即是託聖胎藏也。爾時世尊復以普眼諦",
    "T39n1797_001:0795c06": "觀。見一切眾生皆悉聖胎具足生在佛家。爾",
    "T39n1797_001:0795c07": "時無盡莊嚴亦復與如來等。從此三昧起已",
    "T39n1797_001:0795c08": "即說法界生真言。又以普眼諦觀。見此一一",
    "T39n1797_001:0795c09": "眾生金剛事業具足成就。爾時無盡莊嚴亦",
    "T39n1797_001:0795c10": "復與如來等。從此三昧起已即說金剛薩埵",
    "T39n1797_001:0795c11": "真言。故此三種皆名三昧耶也。復次由入佛",
    "T39n1797_001:0795c12": "三昧耶故。於胎藏中不令夭折。由法界生故。",
    "T39n1797_001:0795c13": "初出胎時離諸障礙。由金剛薩埵故。能持家",
    "T39n1797_001:0795c14": "業備諸伎藝。又以入佛三昧耶加持祕密胎",
    "T39n1797_001:0795c15": "藏。以法界世加持金剛菩薩二重眷屬。以金",
    "T39n1797_001:0795c16": "剛薩埵加持種種隨類之形。入佛三昧耶如",
    "T39n1797_001:0795c17": "蓮華藏。法界生如蓮華敷。金剛薩埵如蓮華",
    "T39n1797_001:0795c18": "實成就復還為種。故此三種皆名三昧耶也。",
    "T39n1797_001:0795c19": "達磨馱覩是法界義。薩嚩婆嚩是自性。亦名",
    "T39n1797_001:0795c20": "根本性。句痕是我義。其句義云我即法界自",
    "T39n1797_001:0795c21": "性也。以必定師子吼言。我及一切眾生皆是",
    "T39n1797_001:0795c22": "法界自性。是平等義。我常當設種種方便令",
    "T39n1797_001:0795c23": "一切眾生皆悉證知。是本誓義。以知我即法",
    "T39n1797_001:0795c24": "界自性故。能除一切分別開淨知見。是除障",
    "T39n1797_001:0795c25": "義。諸佛唯願憶持本願。故令我此身即同毘",
    "T39n1797_001:0795c26": "盧遮那法界自性。是警悟義。當以字門廣釋",
    "T39n1797_001:0795c27": "之。如法界自性者。以顯所觀法體。謂即是大",
    "T39n1797_001:0795c28": "日智體也。而觀於自身者。顯行者能觀之智。",
    "T39n1797_001:0795c29": "或以真實以下二句非但意業。亦以口誦真",
    "T39n1797_001:0796a01": "言也。三轉者三遍也。當見住法體以下四句",
    "T39n1797_001:0796a02": "明行者所得之益也。為令彼堅固以下第十",
    "T39n1797_001:0796a03": "二金剛薩埵真言門。是堅固法之身也。又有",
    "T39n1797_001:0796a04": "印真言及頌也。令彼堅固者。欲令依法界生",
    "T39n1797_001:0796a05": "修行者堅固其身心也。觀自金剛身者。同於",
    "T39n1797_001:0796a06": "金剛薩埵身也。結金剛智印以下二行偈明所",
    "T39n1797_001:0796a07": "作印。是人當不久等二句以現作印之益也。",
    "T39n1797_001:0796a08": "真言印等二句顯救世者所見之相也。常如",
    "T39n1797_001:0796a09": "寶輪轉等二句於救世者所見中舉事寶輪況",
    "T39n1797_001:0796a10": "法寶輪也。金剛薩埵真言門初句將說金剛薩",
    "T39n1797_001:0796a11": "埵真言。故歸命一切金剛。即是從無量門持",
    "T39n1797_001:0796a12": "如來金剛智。皆令憶持護念也。次句云伐折",
    "T39n1797_001:0796a13": "羅呾麼句痕。謂我身即同金剛。即是法界自",
    "T39n1797_001:0796a14": "性。以成就大堅固力不可爼壞故。異門說為",
    "T39n1797_001:0796a15": "金剛。如來以普眼觀一切眾生金剛智體與",
    "T39n1797_001:0796a16": "我無異。是平等義。以眾生不自覺知故。從無",
    "T39n1797_001:0796a17": "量金剛智門作種種金剛事業。要摧如是大",
    "T39n1797_001:0796a18": "障令至實際。是本誓義。如是實際名為無垢",
    "T39n1797_001:0796a19": "眼金剛。即是除障義。以此師子吼聲震動十",
    "T39n1797_001:0796a20": "方佛剎。即是警覺義。故名三昧耶也。復次真",
    "T39n1797_001:0796a21": "言行者。以初三昧耶故。得同如來祕密身口",
    "T39n1797_001:0796a22": "意平等之身。以第二三昧耶故。得同如來加",
    "T39n1797_001:0796a23": "持法界宮尊特之身。以第三三昧耶故。令此",
    "T39n1797_001:0796a24": "生身皆作金剛。與無量持金剛眾而自圍遶",
    "T39n1797_001:0796a25": "眷屬。佛說初三昧耶為自受用故。第二三昧",
    "T39n1797_001:0796a26": "耶為成就法性身諸菩薩故。第三三昧耶為",
    "T39n1797_001:0796a27": "折伏攝受隨類眾生故。佛說初三昧耶為建",
    "T39n1797_001:0796a28": "立大悲胎藏漫荼羅故。第二三昧耶為作毘",
    "T39n1797_001:0796a29": "盧遮那阿闍梨事業故。第三三昧耶為執金",
    "T39n1797_001:0796b01": "剛弟子事業故。初三昧耶為加持如來眷屬",
    "T39n1797_001:0796b02": "故。第二三昧耶為加持蓮華眷屬故。第三三",
    "T39n1797_001:0796b03": "昧耶為加持金剛眷屬故。是故佛說三三昧",
    "T39n1797_001:0796b04": "耶也。即是執金剛者。金剛薩埵是也。勿生疑",
    "T39n1797_001:0796b05": "惑心者。勸修行者令定信心。次以真言印以",
    "T39n1797_001:0796b06": "下第十三金剛甲冑真言門。亦有頌真言印。",
    "T39n1797_001:0796b07": "初二偈總現印德。是中密印相以下一偈半",
    "T39n1797_001:0796b08": "正顯印相。次二句結前起後。無垢者覽字。次",
    "T39n1797_001:0796b09": "說金剛鎧真言者。為莊嚴金剛薩埵身故。行",
    "T39n1797_001:0796b10": "人已發金剛誓願。欲為一切眾生摧滅諸障",
    "T39n1797_001:0796b11": "故。以牢強精進被金剛甲冑。且如六波羅蜜。",
    "T39n1797_001:0796b12": "一一如實相皆如金剛不可破壞。又一度中",
    "T39n1797_001:0796b13": "皆具五度。是故同體密緻無有間隙。如六度",
    "T39n1797_001:0796b14": "者。三十七品十八空百八三昧五百陀羅尼等",
    "T39n1797_001:0796b15": "皆當廣說。以被如是金剛甲故。旋轉六道出",
    "T39n1797_001:0796b16": "生入死。一切煩惱業苦所不能傷。若就淺略",
    "T39n1797_001:0796b17": "說者。由行人以此真言自加持故。一切諸天",
    "T39n1797_001:0796b18": "龍等皆見同於金剛薩埵身遍體皆被金剛甲",
    "T39n1797_001:0796b19": "冑堅密無際光如猛焰。是故一切為障者皆",
    "T39n1797_001:0796b20": "不能傷也。伐折羅是金剛迦嚩遮名甲。如來",
    "T39n1797_001:0796b21": "以金剛眼普觀眾生。無不被此金剛甲冑。是",
    "T39n1797_001:0796b22": "故以誠實言而演說之也。以最初嚩字為真",
    "T39n1797_001:0796b23": "言體。嚩是諸法離言說義。若是戲論言說所",
    "T39n1797_001:0796b24": "行處。悉皆可破可轉。無有堅固。是故以嚩字",
    "T39n1797_001:0796b25": "皆轉釋之。何故諸法離言說。以生不可得故。",
    "T39n1797_001:0796b26": "何故生不可得。以自性清淨故。自性清淨即",
    "T39n1797_001:0796b27": "是金剛薩埵身也。次明甲義。若法是造作所",
    "T39n1797_001:0796b28": "成。當知但有假名從緣遷變。尚不能自固其",
    "T39n1797_001:0796b29": "性。況能蔽捍六塵利箭耶。今觀此金剛體無",
    "T39n1797_001:0796c01": "盡莊嚴。皆悉離諸造作。是故堅固不壞。百非",
    "T39n1797_001:0796c02": "所不能干。是故名為金剛甲冑。末後吽字即",
    "T39n1797_001:0796c03": "是無所畏聲。亦是自在力義亦是歡喜義。以",
    "T39n1797_001:0796c04": "定慧具足。證此吽字門時。自知必能摧壞諸",
    "T39n1797_001:0796c05": "障普護眾生。是故大歡喜也。囉字色鮮白以",
    "T39n1797_001:0796c06": "下第十四囕字真言門。亦有頌真言。初一偈",
    "T39n1797_001:0796c07": "明所置之處。此中初一句指字體色相明淨。",
    "T39n1797_001:0796c08": "次一句明莊字法用也。如彼者指金剛也。次",
    "T39n1797_001:0796c09": "一句顯誦持者所安囕之處也。設於百劫中",
    "T39n1797_001:0796c10": "以下一偈現持誦者所得之益。囉者是垢。上",
    "T39n1797_001:0796c11": "有點是大空義。謂是離垢同於大空。是法界",
    "T39n1797_001:0796c12": "心之義。亦名無垢字。真言同法界者是也。即",
    "T39n1797_001:0796c13": "謂真法界以外其真言無所從來處。故下云",
    "T39n1797_001:0796c14": "無量眾罪除。謂顯真言德用也。不久等二句",
    "T39n1797_001:0796c15": "明持真言者所得之位也。一切觸穢處等二句",
    "T39n1797_001:0796c16": "明持誦者出入穢處之時。以用嚴身之法。赤",
    "T39n1797_001:0796c17": "色等二句圍繞囕字光焰之相。其字用梵字。",
    "T39n1797_001:0796c18": "約供養儀式品云。現前觀囉字。具點廣嚴飾。",
    "T39n1797_001:0796c19": "謂淨光焰鬘赫奕如朝日暉。持誦法則品曰。",
    "T39n1797_001:0796c20": "囕字初日暉。彤赤在三角。加持本心位。是名",
    "T39n1797_001:0796c21": "智火光。入漫荼羅具緣真言品云。頂戴無垢",
    "T39n1797_001:0796c22": "字。嚴以大空點。周旋開焰鬘。字門生白光。流",
    "T39n1797_001:0796c23": "出如滿月。疏云。又觀彼頂上有一囉字。字",
    "T39n1797_001:0796c24": "上安點。故云嚴以大空點。此是囕字也。此四",
    "T39n1797_001:0796c25": "邊遍有光焰。猶如華鬘連環不斷。字中又遍",
    "T39n1797_001:0796c26": "流出白光。如淨滿月之暉。以此淨法界心所",
    "T39n1797_001:0796c27": "加持故。能除內外諸障。謂潤益義故。悉地出",
    "T39n1797_001:0796c28": "現品云。第一攝除相安以大空點。囉字真勝",
    "T39n1797_001:0796c29": "真實。佛說火中上。疏云。次說囉字除障漫荼",
    "T39n1797_001:0797a01": "羅。於除障中最為第一真實之法。此囉字是",
    "T39n1797_001:0797a02": "亦赤中之赤火中之火燒中之燒。由能燒滅",
    "T39n1797_001:0797a03": "種種煩惱業苦。乃至現作五無間罪。若修此",
    "T39n1797_001:0797a04": "字門。亦能淨除無有遺餘。既除罪已則生諸",
    "T39n1797_001:0797a05": "善功德也。出現義故。次為降伏魔已下第十",
    "T39n1797_001:0797a06": "五無堪忍大護明門。亦有誦真言。此中降伏",
    "T39n1797_001:0797a07": "魔者有四。煩惱魔陰魔天魔死魔。無能堪忍",
    "T39n1797_001:0797a08": "者。魔鬼等者見此持誦真言人。開眼欲見不",
    "T39n1797_001:0797a09": "能見。故言無堪忍明也。漫荼羅法事時所要",
    "T39n1797_001:0797a10": "真言支分門。爾時毘盧遮那復觀一切眾會",
    "T39n1797_001:0797a11": "告執金剛祕密主等以下明漫荼羅法事時所",
    "T39n1797_001:0797a12": "要真言支分。阿闍梨宜應解了故次說之也。",
    "T39n1797_001:0797a13": "將顯示如來語密之藏。故復普觀大眾而加",
    "T39n1797_001:0797a14": "持之。如生身佛。將發誠實言時。或示廣長舌",
    "T39n1797_001:0797a15": "相遍覆其面而告應度者言。汝經書中頗見",
    "T39n1797_001:0797a16": "有如是相人而出虛妄語不。若摩訶衍中或",
    "T39n1797_001:0797a17": "示舌相遍覆三千世界。今者世尊將說如來",
    "T39n1797_001:0797a18": "平等語故。以此語輪橫竪皆遍一切法界故。",
    "T39n1797_001:0797a19": "曰廣長語輪相。此相字梵本正云漫荼羅。前",
    "T39n1797_001:0797a20": "已開示普門身漫荼羅。今復顯示普門語漫",
    "T39n1797_001:0797a21": "荼羅。如如意珠寂然無心亦無定相。而能普",
    "T39n1797_001:0797a22": "應一切皆令稱悅其心。故名巧色摩尼。從巧",
    "T39n1797_001:0797a23": "色摩尼身出巧色摩尼語。示巧色摩尼心普",
    "T39n1797_001:0797a24": "雨法財。滿法界眾生種種希願。如是應物之",
    "T39n1797_001:0797a25": "迹常遍十方三世。以無量門植眾德本無窮",
    "T39n1797_001:0797a26": "已時。住不可害行。即是於一切事業中皆悉",
    "T39n1797_001:0797a27": "不可留難不可破壞之義。故名三世無比力",
    "T39n1797_001:0797a28": "真言句。此是總說諸真言所出生處也。至下",
    "T39n1797_001:0797a29": "文所明大力大護等。即是從如來如意珠輪",
    "T39n1797_001:0797b01": "所出稱機之用。爾時一切大眾自知。心器純",
    "T39n1797_001:0797b02": "潔。又蒙如來不思議加持故堪受大法。即時",
    "T39n1797_001:0797b03": "以無量門各共同聲請佛言。世尊今正是時。",
    "T39n1797_001:0797b04": "善逝今正是時。據梵本前時名迦羅。是長時",
    "T39n1797_001:0797b05": "之時。如一歲有三分等。後時名三摩耶。是時",
    "T39n1797_001:0797b06": "中小時。如晝夜六時之中復更有少分等。如",
    "T39n1797_001:0797b07": "有人言。今正是動作之時。遇獲膏雨。宜趣時",
    "T39n1797_001:0797b08": "下種。勿使失其機會。故重言之也。爾時世尊",
    "T39n1797_001:0797b09": "既受請已。將說大力大護明妃故。住於滿一",
    "T39n1797_001:0797b10": "切願出廣長舌相遍覆一切佛剎清淨法幢高",
    "T39n1797_001:0797b11": "峯觀三昧。此中言出者。梵本正翻當云發生。",
    "T39n1797_001:0797b12": "舊譯云或奮迅。出此廣長舌相。即是如來奮",
    "T39n1797_001:0797b13": "迅示現大神通力。故會意言之也。此三昧於",
    "T39n1797_001:0797b14": "如來廣長舌相遍滿一切佛剎巧色摩尼普門",
    "T39n1797_001:0797b15": "大用中最為上首。猶如大將之幢。故云清淨",
    "T39n1797_001:0797b16": "法幢也。梵云馱嚩(二合)惹此翻為幢。梵云計都",
    "T39n1797_001:0797b17": "此翻為旗。其相稍異。幢但以種種雜綵標幟",
    "T39n1797_001:0797b18": "莊嚴。計都相大同而更加旒旗密號。如兵家",
    "T39n1797_001:0797b19": "畫作龜龍鳥獸等種種形類以為三軍節度。",
    "T39n1797_001:0797b20": "有一家亦翻為幢。故合言之。若具存梵本。",
    "T39n1797_001:0797b21": "當云清淨法幢旗也。如大將高峯之上建立",
    "T39n1797_001:0797b22": "幢旗。備見山川倚伏敵人情狀。指麾百萬之",
    "T39n1797_001:0797b23": "眾。動止齊一離合從心以戰必勝以攻必取。",
    "T39n1797_001:0797b24": "若拙將暗於事勢又失幢旗。則人各異心敗",
    "T39n1797_001:0797b25": "不旋踵矣。如是淨菩提心為萬行幢旗亦復",
    "T39n1797_001:0797b26": "如是。住中道第一義諦山上。安固不動以健",
    "T39n1797_001:0797b27": "行三昧普觀十方。悉見無量度門種性優劣",
    "T39n1797_001:0797b28": "所應用處及與諸地通塞障道因緣。故能攝",
    "T39n1797_001:0797b29": "持無量功德普護一切眾生。凡有所為不可",
    "T39n1797_001:0797c01": "爼壞也。爾時世尊作如是念。我從初發意以",
    "T39n1797_001:0797c02": "來常以此勇健菩提心護持正法及與眾生。",
    "T39n1797_001:0797c03": "於種種難處行苦行事中。猶如金剛無有退",
    "T39n1797_001:0797c04": "轉。正為成就如是三昧普護十方諸佛剎故。",
    "T39n1797_001:0797c05": "今我所願皆已滿足。作所應作正是其時。",
    "T39n1797_001:0797c06": "即時發遍一切如來法界哀愍無餘眾生界音",
    "T39n1797_001:0797c07": "聲。說此持明法句。若我所言誠實不虛者。其",
    "T39n1797_001:0797c08": "有誦持修習。令其勢力與我無異。故名大力",
    "T39n1797_001:0797c09": "大護也。阿闍梨云。明是大慧光明義。妃者梵",
    "T39n1797_001:0797c10": "云囉逝。即是王字作女聲呼之。故傳度者義",
    "T39n1797_001:0797c11": "說為妃。妃是三昧義。所謂大悲胎藏三昧也。",
    "T39n1797_001:0797c12": "此三昧是一切佛子之母。此佛子者。即是清",
    "T39n1797_001:0797c13": "淨法幢菩提心。如彼胎藏。始從歌羅羅時含",
    "T39n1797_001:0797c14": "藏覆護。令不為眾緣所傷。漸次增長。乃至誕",
    "T39n1797_001:0797c15": "育之後。猶固勤加守護而乳養之。故說母恩",
    "T39n1797_001:0797c16": "最深難可報得也。從此三昧起者。入住出時",
    "T39n1797_001:0797c17": "皆是不思議法界。非如世間禪定動寂相礙",
    "T39n1797_001:0797c18": "有退失間隙時也。初句歸命一切諸如來。次",
    "T39n1797_001:0797c19": "句能除一切諸障恐怖等。是歎一切如來大",
    "T39n1797_001:0797c20": "力大護之德。又次句歎無量諸門。毘濕嚩亦",
    "T39n1797_001:0797c21": "是巧義。所謂無量巧度門。即是法幢高峯觀",
    "T39n1797_001:0797c22": "三昧普門業用。今欲說此明妃。故先歸敬一",
    "T39n1797_001:0797c23": "切如來如是功德也。次云薩婆他。是總指諸",
    "T39n1797_001:0797c24": "佛如是功德。欲令同入一字門故。次有唅欠",
    "T39n1797_001:0797c25": "兩字。正是真言之體。亦名種子。已下諸句皆",
    "T39n1797_001:0797c26": "轉釋二字門。訶字是因義。所謂大乘因者即",
    "T39n1797_001:0797c27": "是菩提心。以一切因本不生故。乃至離因緣",
    "T39n1797_001:0797c28": "故。名為淨菩提心。淨菩提心是成佛真因正",
    "T39n1797_001:0797c29": "法幢旗之種子。上加空點是入證義。所以轉",
    "T39n1797_001:0798a01": "聲云唅也佉是大空。上加點轉聲為欠。即是",
    "T39n1797_001:0798a02": "證此大空名為般若佛母。正是明妃之義。於",
    "T39n1797_001:0798a03": "此虛空藏中含養真因種子。即是大護義也。",
    "T39n1797_001:0798a04": "復次佉字門猶如虛空畢竟清淨無所不有。",
    "T39n1797_001:0798a05": "即是高峯觀所知境界。訶字是菩提幢亦是",
    "T39n1797_001:0798a06": "自在力。以此二字相應故。猶如大將能破怨",
    "T39n1797_001:0798a07": "敵。又訶字門是菩提心寶。與佉字門虛空藏",
    "T39n1797_001:0798a08": "和合故。得成巧色摩尼。能滿一切希願。今此",
    "T39n1797_001:0798a09": "真言中闕此欠字。下文具有也。次句云囉乞",
    "T39n1797_001:0798a10": "灑。即是擁護義。如人恐怖厄難。若恃怙有力",
    "T39n1797_001:0798a11": "大人。或得高城深池之固。則泰然無勞。彼",
    "T39n1797_001:0798a12": "諸怨敵雖以種種方便無若之何。行人亦爾。",
    "T39n1797_001:0798a13": "依恃菩提心王。以般若胎藏為城郭。猶如虛",
    "T39n1797_001:0798a14": "空不可破壞。即是轉釋前義也。次句摩訶沫",
    "T39n1797_001:0798a15": "麗翻為大力。訶字菩提心具足一切如來力。",
    "T39n1797_001:0798a16": "今與佉字合。故離諸繫縛無罣礙。如虛空中",
    "T39n1797_001:0798a17": "風自在旋轉。故名大力。又訶字自在力與佉",
    "T39n1797_001:0798a18": "字無量巧度門合。故猶如力士具足千種伎",
    "T39n1797_001:0798a19": "能。是故眾人無能勝者。故名大力也。第七句",
    "T39n1797_001:0798a20": "釋大力所由。故云從一切如來功德生。言此",
    "T39n1797_001:0798a21": "堅固大力本從諸佛金剛種性生。又於無量",
    "T39n1797_001:0798a22": "劫以來常以此訶字真因具修佉字萬德。一",
    "T39n1797_001:0798a23": "一皆如金剛不可破壞。今眾德已滿諸力悉",
    "T39n1797_001:0798a24": "備。復當以此法幢高峯觀三昧。大摧法界怨",
    "T39n1797_001:0798a25": "敵普護眾生。次即發誠實語。所謂[合*牛]字也。[合*牛]",
    "T39n1797_001:0798a26": "是恐怖彼聲。所以重言之者。一摧外障二摧",
    "T39n1797_001:0798a27": "內障。復次外是煩惱障內是智障。若釋字門。",
    "T39n1797_001:0798a28": "如來以何法恐怖諸障耶。謂以此訶字門也。",
    "T39n1797_001:0798a29": "下有三昧畫。即是具修萬行。上有大空點。即",
    "T39n1797_001:0798b01": "是已成萬德。訶字即是法幢旗三昧。空點合",
    "T39n1797_001:0798b02": "故即是高峯觀三昧。訶字具一切如來種子",
    "T39n1797_001:0798b03": "者。上點是明妃之母。下畫是胎分日增加。具",
    "T39n1797_001:0798b04": "如是義故。適發聲時。魔軍散壞也。次云怛囉",
    "T39n1797_001:0798b05": "吒。是吒呵攝伏之義。如師子奮怒大吼時眾獸",
    "T39n1797_001:0798b06": "無不攝伏。亦重言者。是對根本煩惱隨煩惱。",
    "T39n1797_001:0798b07": "乃至對界內煩惱界外煩惱也。末句云阿鉢",
    "T39n1797_001:0798b08": "囉[口*底]訶諦。是無對無比力義。結持上文。以此",
    "T39n1797_001:0798b09": "因緣故。名為大力大護明妃也。莎訶是警覺",
    "T39n1797_001:0798b10": "諸佛令作證明。亦是憶念持義。如前已釋。經",
    "T39n1797_001:0798b11": "云。時一切如來及佛子眾說此明已。即時普",
    "T39n1797_001:0798b12": "遍佛剎六種震動者。謂大日如來發此普遍",
    "T39n1797_001:0798b13": "法界聲時。一切諸佛菩薩以無二境界故。皆",
    "T39n1797_001:0798b14": "悉同聲而共說之。今此所加持句威勢具足。",
    "T39n1797_001:0798b15": "又以如來誠諦言故。即時十方佛剎六種震",
    "T39n1797_001:0798b16": "動。以明佛之大誓真實不虛也。六種震動義",
    "T39n1797_001:0798b17": "餘經具說其相。今此宗祕密釋中六種震",
    "T39n1797_001:0798b18": "動。謂貪瞋癡見慢疑六根本煩惱。一切眾生",
    "T39n1797_001:0798b19": "心地。常為此重垢所持不能自起。今以此世",
    "T39n1797_001:0798b20": "尊至誠之所感動。悉皆甲折開散佛種萌生。",
    "T39n1797_001:0798b21": "故云六種震動也。爾時一切菩薩見此淺略",
    "T39n1797_001:0798b22": "深祕二種地動因緣。無不心自開敷得未曾",
    "T39n1797_001:0798b23": "有。以微妙偈稱歎大日世尊。而經云。於諸佛",
    "T39n1797_001:0798b24": "前者。謂佛說此明時。十方世界諸菩薩等各",
    "T39n1797_001:0798b25": "見彼佛前亦皆說之。是故同一音聲俱時領",
    "T39n1797_001:0798b26": "解。即寄此文證成大護之威力也。領解偈中",
    "T39n1797_001:0798b27": "諸佛甚奇特者。具存梵本。應言奇哉一切諸",
    "T39n1797_001:0798b28": "佛說此大力護。即是一一世界諸菩薩皆悉",
    "T39n1797_001:0798b29": "同時領解十方一切諸佛所說真言也。以十",
    "T39n1797_001:0798c01": "方諸佛共護持故。猶如金剛城重閣高不可",
    "T39n1797_001:0798c02": "昇。又環以湯池深不可越。是故一切諸障不",
    "T39n1797_001:0798c03": "能侵凌也。由彼護心住者。謂諸行人能以此",
    "T39n1797_001:0798c04": "真言密印守護身心而住。是故所有為障者",
    "T39n1797_001:0798c05": "諸毘那夜迦惡形羅剎等自然退散也。此住",
    "T39n1797_001:0798c06": "字若依梵音亦在名。為鎮在其心。若作深釋",
    "T39n1797_001:0798c07": "者。言此淨菩提心人以此明妃實義護心而",
    "T39n1797_001:0798c08": "住。是故三種重障諸惡羅剎等皆悉馳散不",
    "T39n1797_001:0798c09": "能傷彼善根。下至生心憶念時。亦有如是力",
    "T39n1797_001:0798c10": "勢。故末句更結成也。由纔念故。初起南麼乃",
    "T39n1797_001:0798c11": "至莎訶。於其中間即云纔也。彼一切者。毘那",
    "T39n1797_001:0798c12": "夜迦之類也。馳散者。馳散於十方莫知去處",
    "T39n1797_001:0798c13": "也。",
    "T39n1797_001:0798c14": "大毘盧遮那經供養次第法義疏卷上"
}