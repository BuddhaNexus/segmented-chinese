{
    "T17n0818_001:0825a25": "大莊嚴法門經卷上(亦名文殊師利神通力經，亦名勝金色光明德女經)",
    "T17n0818_001:0825a27": "隋天竺三藏那連提耶舍譯",
    "T17n0818_001:0825a28": "如是我聞：一時佛在王舍城耆闍崛山，與大",
    "T17n0818_001:0825a29": "比丘眾五百人，大菩薩眾八千人俱。爾時王",
    "T17n0818_001:0825b01": "舍城中有婬女，女名勝金色光明德，彼女宿",
    "T17n0818_001:0825b02": "世善根因緣，形貌端正眾相具足，身真金色",
    "T17n0818_001:0825b03": "光明照曜，容儀媚麗世所希有，神慧聰敏辯",
    "T17n0818_001:0825b04": "才無礙，音辭清妙深邃柔軟，言常含笑語無",
    "T17n0818_001:0825b05": "麁獷，顧眄進止容豫安詳，隨所在處，或行或",
    "T17n0818_001:0825b06": "住或坐或臥，地皆金色，光明照曜，所著衣服",
    "T17n0818_001:0825b07": "青黃赤白亦皆金色。時王舍城一切人眾、或",
    "T17n0818_001:0825b08": "是王子或大臣子、或長者子或豪富子，見者",
    "T17n0818_001:0825b09": "貪染繫心愛著，情無捨離。是金色女，或在聚",
    "T17n0818_001:0825b10": "落、或在街巷、或在市肆、或在河岸、或在園林，",
    "T17n0818_001:0825b11": "所遊之處，若男若女童男童女，皆悉隨從觀",
    "T17n0818_001:0825b12": "無厭足。復於異日，有長者子名上威德，為欲",
    "T17n0818_001:0825b13": "樂故多與財寶，共相要契乘駟馬車——其車純",
    "T17n0818_001:0825b14": "以金銀琉璃、摩尼真珠、上妙眾寶嚴飾莊校，",
    "T17n0818_001:0825b15": "建立寶幢微妙幡蓋，寶座華鬘塗香末香，如",
    "T17n0818_001:0825b16": "是種種和合勝香以用塗薰，以瞻蔔華而為",
    "T17n0818_001:0825b17": "瓔珞，莊嚴其身同載寶車——於寶車前，種種伎",
    "T17n0818_001:0825b18": "樂歌舞作倡，於其車後，復持種種甘美飲食",
    "T17n0818_001:0825b19": "衣服臥具，次第隨從往詣園林。爾時大眾，若",
    "T17n0818_001:0825b20": "男若女童男童女，皆悉隨逐左右觀看。",
    "T17n0818_001:0825b21": "爾時文殊師利童子從禪定起，於一切眾生",
    "T17n0818_001:0825b22": "起大悲心，而作是念：「何等眾生於大乘中堪",
    "T17n0818_001:0825b23": "受教化？何等眾生應以神通而受教化？何等",
    "T17n0818_001:0825b24": "眾生應以過去業緣而受教化？何等眾生應",
    "T17n0818_001:0825b25": "聞正法而受教化？」作是念已，見金色女與長",
    "T17n0818_001:0825b26": "者子同載寶車欲詣園林，見已即觀根性差",
    "T17n0818_001:0825b27": "別，差別觀已作是念言：「此女過去善業因緣",
    "T17n0818_001:0825b28": "堪受教化，若聞我法即能信受。」爾時文殊師",
    "T17n0818_001:0825b29": "利以神通力身放光明，映蔽日光悉不復現，",
    "T17n0818_001:0825c01": "何況餘光。時文殊師利所著衣服，面各光照",
    "T17n0818_001:0825c02": "滿一由旬，令彼多眾皆悉覩見，復以種種眾",
    "T17n0818_001:0825c03": "寶瓔珞天冠臂印，莊嚴其身，欲令見者心生",
    "T17n0818_001:0825c04": "貪樂。作是事已，往詣女所當路而住。光照女",
    "T17n0818_001:0825c05": "身及長者子、駟馬寶車所有光明皆悉闇蔽，",
    "T17n0818_001:0825c06": "猶如聚墨比於真金無有光明。彼金色女，見",
    "T17n0818_001:0825c07": "文殊師利眾寶莊嚴衣服淨潔光明遠照，謂",
    "T17n0818_001:0825c08": "是天童，自於己身及長者子而生鄙惡不復",
    "T17n0818_001:0825c09": "愛樂，於文殊身及以衣服起貪著心，默自念",
    "T17n0818_001:0825c10": "言：「我當就彼共為嬉戲，從心欲樂求索彼",
    "T17n0818_001:0825c11": "衣。」作是念時，文殊師利威神力故，毘沙門王",
    "T17n0818_001:0825c12": "化為人像，從空而下立於女前而語之言：「汝",
    "T17n0818_001:0825c13": "今不應於彼人所生貪欲心。何以故？彼人清",
    "T17n0818_001:0825c14": "淨無貪欲故。」金色女言：「此是何人？」毘沙門言：",
    "T17n0818_001:0825c15": "「此是文殊師利童子菩薩。」金色女言：「云何名",
    "T17n0818_001:0825c16": "菩薩？願善說之。為是天耶？為是夜叉，為乾闥",
    "T17n0818_001:0825c17": "婆、阿修羅、迦樓羅、緊那羅、摩睺羅伽，為是帝",
    "T17n0818_001:0825c18": "釋、為是梵天、為是四天王天耶？」毘沙門言：「非",
    "T17n0818_001:0825c19": "天、非夜叉、非乾闥婆、非阿修羅、非迦樓羅、",
    "T17n0818_001:0825c20": "非緊那羅、非摩睺羅伽，亦非帝釋、亦非梵天、",
    "T17n0818_001:0825c21": "亦非四天王天，如是等輩悉非菩薩。言菩薩",
    "T17n0818_001:0825c22": "者，一切眾生隨所願求悉能滿足，不生慳悋，",
    "T17n0818_001:0825c23": "是名菩薩。」時勝金色女即作是念：「如所說者，",
    "T17n0818_001:0825c24": "我今乞衣必定應得。」即便下車向文殊師利",
    "T17n0818_001:0825c25": "所，到已白言：「文殊師利！願能施我所著衣裳。」",
    "T17n0818_001:0825c26": "文殊師利言：「妹汝若能發阿耨多羅三藐三",
    "T17n0818_001:0825c27": "菩提心者，當與汝衣。」女言：「文殊師利！何者名",
    "T17n0818_001:0825c28": "為菩提心耶？」文殊師利言：「汝身即是菩提。」女",
    "T17n0818_001:0825c29": "言：「云何我身即是菩提？願重廣說令我得解。」",
    "T17n0818_001:0826a01": "於是女人說偈乞衣：",
    "T17n0818_001:0826a02": "「文殊久發菩提願，　　今可施我身上衣；",
    "T17n0818_001:0826a03": "　若不能施非菩薩，　　猶如枯河而無水。」",
    "T17n0818_001:0826a04": "爾時文殊師利說偈答言：",
    "T17n0818_001:0826a05": "「汝若能發菩提心，　　我當隨願施汝衣，",
    "T17n0818_001:0826a06": "　若有堅固菩提者，　　一切天人皆供養。」",
    "T17n0818_001:0826a07": "爾時勝金色女復以偈問：",
    "T17n0818_001:0826a08": "「菩提有何義？　　菩提從誰得？",
    "T17n0818_001:0826a09": "　菩提誰能與？　　菩提何行成？」",
    "T17n0818_001:0826a10": "爾時文殊師利語金色女言：「於今現在有佛，",
    "T17n0818_001:0826a11": "號釋迦牟尼多他阿伽度、阿羅訶、三藐三佛",
    "T17n0818_001:0826a12": "陀。彼佛所說，身及菩提皆悉平等。於意云何？",
    "T17n0818_001:0826a13": "汝身有五陰、十二入、十八界不？」是女過去善",
    "T17n0818_001:0826a14": "根因緣聞此語已，即得法光，得法光已白文",
    "T17n0818_001:0826a15": "殊言：「如是如是！我今此身有五陰、十二入、十",
    "T17n0818_001:0826a16": "八界。」文殊師利言：「於汝意云何？色可覺可知",
    "T17n0818_001:0826a17": "不？」女言：「不也。不可覺、不可知。」文殊師利言：",
    "T17n0818_001:0826a18": "「菩提亦如是，不可覺、不可知。如是，色平等故，",
    "T17n0818_001:0826a19": "菩提亦平等，是故我說汝身即是菩提。」",
    "T17n0818_001:0826a20": "文殊師利言：「於汝意云何？受、想、行、識可覺可",
    "T17n0818_001:0826a21": "知不？」女言：「不也。不可覺、不可知。」文殊師利",
    "T17n0818_001:0826a22": "言：「菩提亦如是，不可覺知。如是，受、想、行、識平",
    "T17n0818_001:0826a23": "等故，菩提亦平等，是故我說汝身即是菩提。」",
    "T17n0818_001:0826a24": "文殊師利言：「於汝意云何？此色可說在此在",
    "T17n0818_001:0826a25": "彼、在內在外在中間不？可說青黃赤白頗梨",
    "T17n0818_001:0826a26": "雜色不？」女言：「不也。」文殊師利言：「菩提亦如是，",
    "T17n0818_001:0826a27": "不可得說。如是，色平等故菩提亦平等，是故",
    "T17n0818_001:0826a28": "我說汝身即是菩提。」",
    "T17n0818_001:0826a29": "文殊師利言：「受、想、行、識，可說在此在彼、在內",
    "T17n0818_001:0826b01": "在外在中間不？可說青黃赤白頗梨雜色不？」",
    "T17n0818_001:0826b02": "女言：「不也。如色不可說，乃至受、想、行、識亦不",
    "T17n0818_001:0826b03": "可說。」文殊師利言：「菩提亦如是不可說。如是，",
    "T17n0818_001:0826b04": "受、想、行、識平等故菩提平等，是故我說汝身",
    "T17n0818_001:0826b05": "即是菩提。」",
    "T17n0818_001:0826b06": "「復次五陰如幻體性不實，顛倒故生；菩提亦",
    "T17n0818_001:0826b07": "如幻體性不實，以顛倒故，世俗說生。如是，幻",
    "T17n0818_001:0826b08": "平等故五陰平等，幻平等故菩提平等，是故",
    "T17n0818_001:0826b09": "我說汝身即是菩提。",
    "T17n0818_001:0826b10": "「復次五陰如夢體性不生，菩提亦如是體性",
    "T17n0818_001:0826b11": "不生。如是夢平等故五陰平等，夢平等故菩",
    "T17n0818_001:0826b12": "提平等，是故我說汝身即是菩提。",
    "T17n0818_001:0826b13": "「復次五陰如陽炎，以業緣故生；菩提亦如陽",
    "T17n0818_001:0826b14": "炎無業無報。如是陽炎平等故五陰平等，陽",
    "T17n0818_001:0826b15": "炎平等故菩提平等，是故我說汝身即是菩",
    "T17n0818_001:0826b16": "提。",
    "T17n0818_001:0826b17": "「復次五陰如鏡中像，體性空無、不去不來；菩",
    "T17n0818_001:0826b18": "提亦如是無去無來。如是鏡像平等故五陰",
    "T17n0818_001:0826b19": "平等，鏡像平等故菩提平等，是故我說汝身",
    "T17n0818_001:0826b20": "即是菩提。",
    "T17n0818_001:0826b21": "「復次五陰但是假名，菩提亦如是但是假名。",
    "T17n0818_001:0826b22": "如是五陰平等故菩提平等，是故我說汝身",
    "T17n0818_001:0826b23": "即是菩提。",
    "T17n0818_001:0826b24": "「復次五陰無有作者，離作者義；是菩提五陰",
    "T17n0818_001:0826b25": "無體性離體性義，是菩提五陰不生離生義，",
    "T17n0818_001:0826b26": "是菩提五陰無常離常義，是菩提五陰無樂",
    "T17n0818_001:0826b27": "離樂義，是菩提五陰無清淨離清淨義，是菩",
    "T17n0818_001:0826b28": "提五陰無我離我義，是菩提五陰不清淨離",
    "T17n0818_001:0826b29": "清淨義，是菩提五陰無取離取義，是菩提五",
    "T17n0818_001:0826c01": "陰無家離家義，是菩提五陰無去來無去來",
    "T17n0818_001:0826c02": "義，是菩提五陰聖人法論，菩提亦聖人法",
    "T17n0818_001:0826c03": "論，如是論非論法五陰體性，如來一切",
    "T17n0818_001:0826c04": "覺故，是名菩提。如是五陰體性即是菩提體",
    "T17n0818_001:0826c05": "性，菩提體性即是一切諸佛體性；如汝身中",
    "T17n0818_001:0826c06": "五陰體性即是一切諸佛體性，諸佛體性即",
    "T17n0818_001:0826c07": "是一切眾生五陰體性，是故我說汝身即是",
    "T17n0818_001:0826c08": "菩提。",
    "T17n0818_001:0826c09": "「復次覺五陰者，名覺菩提。何以故？非離五陰",
    "T17n0818_001:0826c10": "佛得菩提，非離菩提佛覺五陰。此方便知，一",
    "T17n0818_001:0826c11": "切眾生悉同菩提，菩提亦同一切眾生，是故",
    "T17n0818_001:0826c12": "我說汝身即是菩提。",
    "T17n0818_001:0826c13": "「復次四大法生，所謂地界、水界、火界、風界。而",
    "T17n0818_001:0826c14": "此地界非我、非眾生、非壽命、非晡沙、非富伽",
    "T17n0818_001:0826c15": "羅，地界平等是菩提，過去無取故；水界平等",
    "T17n0818_001:0826c16": "是菩提，體性不生故；火界平等是菩提，體性",
    "T17n0818_001:0826c17": "不可覺故；風界平等是菩提，體性不可見故。",
    "T17n0818_001:0826c18": "地界體性如來覺故得菩提，如是水界、火界、",
    "T17n0818_001:0826c19": "風界如來覺故得菩提。覺地性者是名菩提，",
    "T17n0818_001:0826c20": "如是能覺水、火、風等是名菩提；是故我說汝",
    "T17n0818_001:0826c21": "身即是菩提。復次地界不知水，水界不知火，",
    "T17n0818_001:0826c22": "火界不知風，如是諸界無名、不可說者，是名",
    "T17n0818_001:0826c23": "菩提，是故我說汝身即是菩提。",
    "T17n0818_001:0826c24": "「復次汝身眼法生不？如是耳鼻舌身意生不？",
    "T17n0818_001:0826c25": "妹此中眼空，眼空體性即是菩提。如是耳、鼻、",
    "T17n0818_001:0826c26": "舌、身、意空，意空體性即是菩提。",
    "T17n0818_001:0826c27": "「復次若眼體性空，色不可說，色空體性即是",
    "T17n0818_001:0826c28": "菩提；如是耳、鼻、舌、身、意體性空，一切法不可",
    "T17n0818_001:0826c29": "說法空體性即是菩提。復次眼不取色，菩提",
    "T17n0818_001:0827a01": "亦如眼不取色；如是耳、鼻、舌、身、意，不取聲、香、",
    "T17n0818_001:0827a02": "味、觸、法，菩提亦如是不取一切法。如是眼識",
    "T17n0818_001:0827a03": "界色界中不住，眼識色界菩提中亦不住；耳",
    "T17n0818_001:0827a04": "識界、鼻識界、舌識界、身識界、意識界法界中不",
    "T17n0818_001:0827a05": "住，如是意識法界菩提中不住。眼識界菩提",
    "T17n0818_001:0827a06": "界無二無別，乃至意識界菩提界無二無別，",
    "T17n0818_001:0827a07": "是故我說汝身即是菩提。",
    "T17n0818_001:0827a08": "「復次覺眼者是名菩提，如是覺耳、鼻、舌、身、意",
    "T17n0818_001:0827a09": "者是名菩提。眼體性空，能覺如是體性空者",
    "T17n0818_001:0827a10": "即是菩提；耳、鼻、舌、身、意體性空，能覺知者即",
    "T17n0818_001:0827a11": "是菩提。復次眼體性不貪不瞋不癡，離貪瞋",
    "T17n0818_001:0827a12": "癡即是菩提；如是耳、鼻、舌、身、意體性不貪不",
    "T17n0818_001:0827a13": "瞋不癡，離貪瞋癡即是菩提。眼無主者、無取",
    "T17n0818_001:0827a14": "者，菩提亦無主者、無取者；如是耳、鼻、舌、身、意",
    "T17n0818_001:0827a15": "亦無主者、無取者，菩提亦無主者、無取者。眼",
    "T17n0818_001:0827a16": "中無男法、女法亦非男非女，如是菩提中無",
    "T17n0818_001:0827a17": "男法、女法亦非男非女；耳、鼻、舌、身、意中無男",
    "T17n0818_001:0827a18": "法、女法，耳、鼻、舌、身、意亦非男非女；如是菩提",
    "T17n0818_001:0827a19": "中無男法、女法，菩提亦非男非女。復次眼色",
    "T17n0818_001:0827a20": "如，如來覺此如故名為菩提；如是意法如，如",
    "T17n0818_001:0827a21": "來覺此如故名為菩提，是故我說汝身即是",
    "T17n0818_001:0827a22": "菩提。",
    "T17n0818_001:0827a23": "「復次汝身無我、無眾生、無壽命、無晡沙、無富",
    "T17n0818_001:0827a24": "伽羅、無人、無摩那摩、無作者、無受者、無見",
    "T17n0818_001:0827a25": "者、無聞者、無嗅者、無味者、無觸者、無知者，",
    "T17n0818_001:0827a26": "彼菩提亦無我、無眾生、無壽命、無晡沙、無富",
    "T17n0818_001:0827a27": "伽羅、無人、無摩那摩、無作者、無受者、無見",
    "T17n0818_001:0827a28": "者、無聞者、無嗅者、無味者、無觸者、無知者，",
    "T17n0818_001:0827a29": "是故說一切法不可知即是菩提。",
    "T17n0818_001:0827b01": "「復次此身無知無覺無作，猶如草木石壁，若",
    "T17n0818_001:0827b02": "內地界、若外地界名地體性，此地界性，如來",
    "T17n0818_001:0827b03": "般若智力覺已，是故我說汝身即是菩提。",
    "T17n0818_001:0827b04": "「復次妹！如汝心意和合思量分別，而此心意",
    "T17n0818_001:0827b05": "思量分別無覺無知，不在皮膚、不在筋血、不",
    "T17n0818_001:0827b06": "在骨髓、不在髮毛、不在指爪、不在內外、不在",
    "T17n0818_001:0827b07": "眼耳鼻舌身意，非住非不住，不定住非不定",
    "T17n0818_001:0827b08": "住，非此住非彼住，非色不可見不可捉，無障",
    "T17n0818_001:0827b09": "礙無分別，不可執不和合，非家離家，清淨最",
    "T17n0818_001:0827b10": "清淨，光明照曜。彼心意思量分別，不與煩惱",
    "T17n0818_001:0827b11": "和合亦非清淨。何以故？體性淨故不與煩惱",
    "T17n0818_001:0827b12": "和合，不和合故清淨光明。又彼光明無身，無",
    "T17n0818_001:0827b13": "身故不與煩惱和合亦非清淨。如是陰、界、入",
    "T17n0818_001:0827b14": "體性即是菩提，菩提體性即是陰、界、入，是故",
    "T17n0818_001:0827b15": "汝身陰、界、入性是名菩提。何以故？非離彼故",
    "T17n0818_001:0827b16": "名為菩提，離陰、界、入事中菩提不可得，覺陰、",
    "T17n0818_001:0827b17": "界、入即是菩提，是故我說一切法平等覺此",
    "T17n0818_001:0827b18": "名菩提。」",
    "T17n0818_001:0827b19": "爾時文殊師利童子說此法已，時虛空中五",
    "T17n0818_001:0827b20": "百諸天發阿耨多羅三藐三菩提心；復有隨",
    "T17n0818_001:0827b21": "從勝金色光明德女，若男若女童男童女二",
    "T17n0818_001:0827b22": "百人，發阿耨多羅三藐三菩提心；六十天人",
    "T17n0818_001:0827b23": "於諸法中得法眼淨。時勝金色女踊躍歡喜",
    "T17n0818_001:0827b24": "心得清淨，五體投地禮文殊師利足，作如是",
    "T17n0818_001:0827b25": "言：「歸依佛！歸依法！歸依僧！」歸三寶已，受梵行",
    "T17n0818_001:0827b26": "五戒，受戒法已，至心發阿耨多羅三藐三菩",
    "T17n0818_001:0827b27": "提心。既發心已白文殊言：「我今得聞如是法",
    "T17n0818_001:0827b28": "教，為一切眾生得安隱故起慈悲心，為不斷",
    "T17n0818_001:0827b29": "佛種故至心發阿耨多羅三藐三菩提心。如",
    "T17n0818_001:0827c01": "文殊師利為我說此菩提之法，我當順行，亦",
    "T17n0818_001:0827c02": "當廣為一切眾生說如是法。文殊師利！如是",
    "T17n0818_001:0827c03": "佛法寂滅大寂滅，我不知故隨惡覺觀起顛",
    "T17n0818_001:0827c04": "倒心執於身見，自貪著身復令他貪。我今至",
    "T17n0818_001:0827c05": "心清淨懺悔一切罪業。如文殊師利所說貪",
    "T17n0818_001:0827c06": "寂滅法，一切和合法亦如是寂滅。若有眾生",
    "T17n0818_001:0827c07": "不知此法起貪著者，我能令彼遠離貪著，安",
    "T17n0818_001:0827c08": "住阿耨多羅三藐三菩提。何以故？一切煩惱",
    "T17n0818_001:0827c09": "猶如死人，但以顛倒妄想故生；若無顛倒諸",
    "T17n0818_001:0827c10": "妄想者，煩惱則滅。我今得聞文殊師利所說",
    "T17n0818_001:0827c11": "法要，知一切煩惱猶如雲霧體性不實：煩惱",
    "T17n0818_001:0827c12": "如電，一念不住；煩惱如風，體性不生；煩惱如",
    "T17n0818_001:0827c13": "空中畫，不可見故；煩惱如畫水，隨畫隨滅故；",
    "T17n0818_001:0827c14": "煩惱如夜叉鬼，生惡覺故；煩惱如熱病，狂妄",
    "T17n0818_001:0827c15": "語故；煩惱體性無，惡覺生故；煩惱難捨，我我",
    "T17n0818_001:0827c16": "所執故；無物妄取客塵，煩惱妄生故；煩惱隨",
    "T17n0818_001:0827c17": "想現，惡覺觀取故；煩惱如眼，見種種境起故；",
    "T17n0818_001:0827c18": "煩惱體無盡，猶心濁生故；煩惱體性無，和",
    "T17n0818_001:0827c19": "合緣生故；煩惱如團聚，陰入界合故；煩惱不",
    "T17n0818_001:0827c20": "可識，無名色故；煩惱不可知，無善覺故；煩惱",
    "T17n0818_001:0827c21": "如種子，能生菩提故。何以故？要因煩惱能滿",
    "T17n0818_001:0827c22": "菩提故。",
    "T17n0818_001:0827c23": "「文殊師利！菩提者如金剛撅，眾生煩惱不能",
    "T17n0818_001:0827c24": "動故。又菩提者如金剛跡，一切煩惱不能破",
    "T17n0818_001:0827c25": "故。何以故？法界方便不可壞故。文殊師利！見",
    "T17n0818_001:0827c26": "煩惱者名為菩提。何以故？一切境界順菩提",
    "T17n0818_001:0827c27": "故。如是菩提無有住處，一切煩惱亦無住處。",
    "T17n0818_001:0827c28": "何以故？生即滅故。文殊師利！如心體性不可",
    "T17n0818_001:0827c29": "說示，亦不可說在此在彼，貪瞋癡體性亦復",
    "T17n0818_001:0828a01": "如是；菩薩如是知煩惱故，於多貪眾生、多瞋",
    "T17n0818_001:0828a02": "眾生、多癡眾生善能教化，然不為彼眾生惱",
    "T17n0818_001:0828a03": "亂，乃至教化等分眾生亦不惱亂。文殊師利！",
    "T17n0818_001:0828a04": "如我貪瞋癡，一切眾生貪瞋癡亦復如是，如",
    "T17n0818_001:0828a05": "我煩惱，當知一切眾生煩惱亦復如是。",
    "T17n0818_001:0828a06": "「復次文殊師利！譬如猛火於一切草木不生",
    "T17n0818_001:0828a07": "恐怖，如是智慧行菩薩於諸煩惱不生恐怖。",
    "T17n0818_001:0828a08": "譬如日輪不與闇住，如是智慧行菩薩不與",
    "T17n0818_001:0828a09": "惑住。譬如大風諸山樹木無能障礙，如是智",
    "T17n0818_001:0828a10": "慧行菩薩一切世間煩惱境界無能障礙。譬",
    "T17n0818_001:0828a11": "如虛空劫火不燒，如是智慧行菩薩諸煩惱",
    "T17n0818_001:0828a12": "火亦不能燒。譬如有寶名曰鐵愛，不住不淨，",
    "T17n0818_001:0828a13": "隨所止處一切清淨；如是智慧行菩薩，於一",
    "T17n0818_001:0828a14": "切煩惱亦復不住。譬如虛空不與地合，如是",
    "T17n0818_001:0828a15": "智慧行菩薩不與煩惱諸結和合。如鐵圍山",
    "T17n0818_001:0828a16": "風不能動，如是智慧行菩薩一切煩惱所不",
    "T17n0818_001:0828a17": "能動。譬如倉鵠，水乳和合，惟啑於乳而",
    "T17n0818_001:0828a18": "不取水；如是智慧行菩薩，雖與一切煩惱和",
    "T17n0818_001:0828a19": "合，而但取智不取煩惱。如欝單越國男女和",
    "T17n0818_001:0828a20": "合悉詣樹下，若非親者樹枝垂下陰覆其身；",
    "T17n0818_001:0828a21": "菩薩如是，於根未熟眾生智不垂化。",
    "T17n0818_001:0828a22": "「復次文殊師利！我今於此一切煩惱不生驚",
    "T17n0818_001:0828a23": "怖。何以故？以知一切煩惱性故、善披菩薩",
    "T17n0818_001:0828a24": "無畏鎧故。譬如健人臨陣不怖，若生恐懼則",
    "T17n0818_001:0828a25": "非健人；菩薩亦爾，於諸煩惱而生恐怖則非",
    "T17n0818_001:0828a26": "菩薩。又如有人入陣相擊，不能勝他反為他",
    "T17n0818_001:0828a27": "害，不名健兒；若諸菩薩而為煩惱之所害者，",
    "T17n0818_001:0828a28": "不名菩薩。文殊師利！如淨水珠投之濁水，水",
    "T17n0818_001:0828a29": "則清淨，而不為彼濁水所污；菩薩雖與煩惱",
    "T17n0818_001:0828b01": "和合，不為煩惱之所染污。」",
    "T17n0818_001:0828b02": "爾時勝金色女說是語已，問文殊師利言：「云",
    "T17n0818_001:0828b03": "何菩薩能離煩惱？」文殊答言：「若有菩薩知煩",
    "T17n0818_001:0828b04": "惱生、知煩惱滅，是則不名離煩惱者。譬如明",
    "T17n0818_001:0828b05": "燈能滅諸闇，若與闇俱不名為燈；如是菩薩",
    "T17n0818_001:0828b06": "見煩惱生、見煩惱滅，則不得名離煩惱菩薩。",
    "T17n0818_001:0828b07": "復次離煩惱菩薩，不見煩惱、不見清淨，非見",
    "T17n0818_001:0828b08": "非不見，離心意識者名離煩惱；於彼彼處心",
    "T17n0818_001:0828b09": "有分別，乃至念涅槃者，是名不離煩惱。何以",
    "T17n0818_001:0828b10": "故？或心或心數生，攀緣罪福故。此攀緣者名",
    "T17n0818_001:0828b11": "一切作行，若作行已是為流轉，若流轉法名",
    "T17n0818_001:0828b12": "實流轉，一切流轉名為煩惱。",
    "T17n0818_001:0828b13": "「復次和合者名為煩惱。何者和合？眼與色和",
    "T17n0818_001:0828b14": "合、耳與聲和合、鼻與香和合、舌與味和合、身",
    "T17n0818_001:0828b15": "與觸和合、意與法和合，三昧與煩惱和合。何",
    "T17n0818_001:0828b16": "以故？見得三昧出沒相者名為煩惱。離惡覺",
    "T17n0818_001:0828b17": "者名離煩惱、離心行者名離煩惱、無功用者",
    "T17n0818_001:0828b18": "名離煩惱、離數量者名離煩惱。若有菩薩，自",
    "T17n0818_001:0828b19": "離煩惱復令他離，為解一切眾生縛故勤行",
    "T17n0818_001:0828b20": "精進，如來說此名離煩惱精進菩薩。」時勝金",
    "T17n0818_001:0828b21": "色女問文殊師利言：「何者名為最勝精進菩",
    "T17n0818_001:0828b22": "薩？」文殊師利言：「若有菩薩不證空法，於身見",
    "T17n0818_001:0828b23": "眾生悲心不捨，不證無相；於惡見眾生悲心",
    "T17n0818_001:0828b24": "不捨，不證無願；於願行眾生悲心不捨，不證",
    "T17n0818_001:0828b25": "無作法；於作行眾生悲心不捨，不證無生法；",
    "T17n0818_001:0828b26": "於生老死眾生悲心不捨，不證無出法；於生",
    "T17n0818_001:0828b27": "滅眾生悲心不捨，不證聲聞、辟支佛果；住菩",
    "T17n0818_001:0828b28": "薩位，於一切眾生悲心不捨，是名最勝精進",
    "T17n0818_001:0828b29": "菩薩。譬如大海易入難出。何以故？無善方便",
    "T17n0818_001:0828c01": "故。如是聲聞、緣覺入空、無相、無作法中，無方",
    "T17n0818_001:0828c02": "便故不能自出；最勝精進菩薩有方便故能",
    "T17n0818_001:0828c03": "入能出。譬如有人入陣鬪戰，身無傷損而能",
    "T17n0818_001:0828c04": "免出，是最為難。如是菩薩入空、無相、無願三",
    "T17n0818_001:0828c05": "解脫門，有方便故則能免出，是則名為菩薩",
    "T17n0818_001:0828c06": "方便。」",
    "T17n0818_001:0828c07": "勝金色女問文殊師利言：「云何名為菩薩方",
    "T17n0818_001:0828c08": "便？」文殊師利言：「方便有二種：一者不捨生死，",
    "T17n0818_001:0828c09": "二者不住涅槃。復有二種：一者空門，二者惡",
    "T17n0818_001:0828c10": "見門。復有二種：一者無相門，二者相覺觀門。",
    "T17n0818_001:0828c11": "復有二種：一者無願門，二者願生門。復有二",
    "T17n0818_001:0828c12": "種：一者無作門，二者種善根行門。復有二種：",
    "T17n0818_001:0828c13": "一者無生門，二者示生門。復有二種：一者無",
    "T17n0818_001:0828c14": "出門，二者陰入界門。復有二種：一者寂滅門，",
    "T17n0818_001:0828c15": "二者出生門。復有二種：一者定門，二者教化",
    "T17n0818_001:0828c16": "門。復有二種：一者法界門，二者護正法門。復",
    "T17n0818_001:0828c17": "有二種：一者聲聞門，二者深心菩提行門。復",
    "T17n0818_001:0828c18": "有二種：一者辟支佛門，二者四無礙門。若有",
    "T17n0818_001:0828c19": "菩薩於如是等二種法門，為他示現無所執",
    "T17n0818_001:0828c20": "著，於一切法門亦復如是，是名方便。「復有二",
    "T17n0818_001:0828c21": "種門：一者貪門，二者離貪門。復有二種：一者",
    "T17n0818_001:0828c22": "瞋門，二者離瞋門。復有二門：一者癡門，二者",
    "T17n0818_001:0828c23": "離癡門。復有二門：一者煩惱門，二者離煩惱",
    "T17n0818_001:0828c24": "門。復有二種：一者一切生門，二者離生門。此",
    "T17n0818_001:0828c25": "名菩薩方便門。「復有二種：一者一切凡夫行",
    "T17n0818_001:0828c26": "門，二者一切學無學聲聞、辟支佛、菩薩、如來",
    "T17n0818_001:0828c27": "門。若能知此二種門者，是名菩薩最勝方便。」",
    "T17n0818_001:0828c28": "大莊嚴法門經卷上"
}