{
    "T12n0374_004:0385b09": "大般涅槃經卷第四",
    "T12n0374_004:0385b11": "北涼天竺三藏曇無讖譯",
    "T12n0374_004:0385b12": "◎如來性品第四之一",
    "T12n0374_004:0385b13": "[0385b13] 佛復告迦葉：「善男子！菩薩摩訶薩分別開示",
    "T12n0374_004:0385b14": "大般涅槃，有四相義。何等為四？一者自正，",
    "T12n0374_004:0385b15": "二者正他，三者能隨問答，四者善解因緣義。",
    "T12n0374_004:0385b16": "云何自正？若佛如來，見諸因緣而有所說，譬",
    "T12n0374_004:0385b17": "如比丘見大火聚，便作是言：『我寧抱是熾燃",
    "T12n0374_004:0385b18": "火聚，終不敢於如來所說十二部經及祕密",
    "T12n0374_004:0385b19": "藏，謗言云是波旬所說，若言如來、法、僧無",
    "T12n0374_004:0385b20": "常；如是說者，為自侵欺，亦欺於人。寧以利",
    "T12n0374_004:0385b21": "刀，自斷其舌，終不說言，如來、法、僧，是無常也。",
    "T12n0374_004:0385b22": "若聞他說，亦不信受，於此說者，應生憐愍，如",
    "T12n0374_004:0385b23": "來、法、僧不可思議。』應如是持，自觀己身猶如",
    "T12n0374_004:0385b24": "火聚，是名自正。",
    "T12n0374_004:0385b25": "[0385b25] 「云何正他？」佛說法時，有一女人，乳養嬰兒，",
    "T12n0374_004:0385b26": "來詣佛所，稽首佛足，有所顧念，心自思惟，",
    "T12n0374_004:0385b27": "便坐一面。爾時世尊知而故問：「汝以愛念多",
    "T12n0374_004:0385b28": "唅兒酥，不知籌量消與不消？」爾時女人",
    "T12n0374_004:0385b29": "即白佛言：「甚奇，世尊！善能知我心中所念，",
    "T12n0374_004:0385c01": "唯願如來教我多少。世尊！我於今朝多與",
    "T12n0374_004:0385c02": "兒蘇，恐不能消，將無夭壽？唯願如來為我",
    "T12n0374_004:0385c03": "解說。」佛言：「汝兒所食，尋即消化，增益壽命。」",
    "T12n0374_004:0385c04": "女人聞已，心大踊躍，復作是言：「如來實說，故",
    "T12n0374_004:0385c05": "我歡喜。」[0385c05] 「世尊如是，為欲調伏諸眾生故，善",
    "T12n0374_004:0385c06": "能分別，說消、不消。亦說諸法無我、無常。若",
    "T12n0374_004:0385c07": "佛世尊先說常者，受化之徒，當言此法與外",
    "T12n0374_004:0385c08": "道同，即便捨去。」[0385c08] 復告女人：「若兒長大，能自行",
    "T12n0374_004:0385c09": "來，凡所食噉，能消難消，本所與蘇，則不",
    "T12n0374_004:0385c10": "供足。我之所有聲聞弟子，亦復如是，如汝嬰",
    "T12n0374_004:0385c11": "兒，不能消是常住之法，是故我先說苦、無",
    "T12n0374_004:0385c12": "常。若我聲聞諸弟子等，功德已備，堪任修",
    "T12n0374_004:0385c13": "習大乘經典，我於是經，為說六味。云何六味？",
    "T12n0374_004:0385c14": "說苦醋味、無常&#x918E;味、無我苦味、樂如甜味、我如",
    "T12n0374_004:0385c15": "辛味、常如淡味。彼世間中有三種味，所謂無",
    "T12n0374_004:0385c16": "常、無我、無樂。煩惱為薪，智慧為火，以是因緣",
    "T12n0374_004:0385c17": "成涅槃飯，謂常、樂、我，令諸弟子悉皆甘嗜。」",
    "T12n0374_004:0385c18": "[0385c18] 復告女人：「汝若有緣欲至他處，應驅惡子，令",
    "T12n0374_004:0385c19": "出其舍，悉以寶藏付示善子。」女人白佛：「實如",
    "T12n0374_004:0385c20": "聖教，珍寶之藏應示善子，不示惡子。」[0385c20] 「姊！",
    "T12n0374_004:0385c21": "我亦如是，般涅槃時，如來微密無上法藏，",
    "T12n0374_004:0385c22": "不與聲聞諸弟子等，如汝寶藏不示惡子；要",
    "T12n0374_004:0385c23": "當付囑諸菩薩等，如汝寶藏委付善子。何以",
    "T12n0374_004:0385c24": "故？聲聞弟子生變異想，謂佛如來真實滅度，",
    "T12n0374_004:0385c25": "然我真實不滅度也。如汝遠行未還之頃，汝",
    "T12n0374_004:0385c26": "之惡子便言汝死，汝實不死。諸菩薩等，說言",
    "T12n0374_004:0385c27": "如來常、不變易，如汝善子，不言汝死。以是義",
    "T12n0374_004:0385c28": "故，我以無上祕密之藏付諸菩薩。」[0385c28] 「善男子，",
    "T12n0374_004:0385c29": "若有眾生，謂佛常住、不變異者，當知是家，則",
    "T12n0374_004:0386a01": "為有佛，是名正他。」",
    "T12n0374_004:0386a02": "[0386a02] 「能隨問答者，若有人來問佛世尊：『我當云",
    "T12n0374_004:0386a03": "何不捨錢財，而得名為大施檀越？』佛言：『若",
    "T12n0374_004:0386a04": "有沙門、婆羅門等，少欲知足，不受、不畜不淨",
    "T12n0374_004:0386a05": "物者，當施其人奴婢、僕使。修梵行者，施與女",
    "T12n0374_004:0386a06": "人。斷酒肉者，施以酒肉◎。不過中食，施過中食。",
    "T12n0374_004:0386a07": "不著花香，施以花香。如是施者，施名流布，遍",
    "T12n0374_004:0386a08": "至他方，財寶之費不失毫釐。』是則名為能隨",
    "T12n0374_004:0386a09": "問答。」[0386a09] 爾時迦葉菩薩白佛言：「世尊！食肉之",
    "T12n0374_004:0386a10": "人不應施肉。何以故？我見不食肉者，有大功",
    "T12n0374_004:0386a11": "德。」[0386a11] 佛讚迦葉：「善哉，善哉！汝今乃能善知我",
    "T12n0374_004:0386a12": "意，護法菩薩應當如是。善男子！從今日始，",
    "T12n0374_004:0386a13": "不聽聲聞弟子食肉，若受檀越信施之時，應",
    "T12n0374_004:0386a14": "觀是食如子肉想。」[0386a14] 迦葉菩薩復白佛言：「世尊！",
    "T12n0374_004:0386a15": "云何如來不聽食肉？」[0386a15] 「善男子！夫食肉者，斷大",
    "T12n0374_004:0386a16": "慈種。」[0386a16] 迦葉又言：「如來何故，先聽比丘食三",
    "T12n0374_004:0386a17": "種淨肉？」[0386a17] 「迦葉！是三種淨肉，隨事漸制。」[0386a17] 迦葉",
    "T12n0374_004:0386a18": "菩薩復白佛言：「世尊！何因緣故，十種不淨",
    "T12n0374_004:0386a19": "乃至九種清淨而復不聽？」[0386a19] 佛告迦葉：「亦是因",
    "T12n0374_004:0386a20": "事漸次而制，當知即是現斷肉義。」[0386a20] 迦葉菩薩",
    "T12n0374_004:0386a21": "復白佛言：「云何如來稱讚魚肉為美食耶？」",
    "T12n0374_004:0386a22": "[0386a22] 「善男子！我亦不說魚肉之屬為美食也，我說",
    "T12n0374_004:0386a23": "甘蔗、粳米、石蜜、一切穀麥及黑石蜜、乳酪、蘇",
    "T12n0374_004:0386a24": "油，以為美食。雖說應畜種種衣服，所應畜",
    "T12n0374_004:0386a25": "者要是壞色，何況貪著是魚肉味。」[0386a25] 迦葉復言：",
    "T12n0374_004:0386a26": "「如來若制不食肉者，彼五種味，乳酪、酪漿、生",
    "T12n0374_004:0386a27": "酥、熟酥、胡麻油等，及諸衣服、憍奢耶衣、珂貝、",
    "T12n0374_004:0386a28": "皮革、金銀盂器，如是等物亦不應受。」[0386a28] 「善男",
    "T12n0374_004:0386a29": "子！不應同彼尼乾所見，如來所制一切禁戒，",
    "T12n0374_004:0386b01": "各有異意。異意故，聽食三種淨肉。異想故，斷",
    "T12n0374_004:0386b02": "十種肉。異想故，一切悉斷，及自死者。迦葉！",
    "T12n0374_004:0386b03": "我從今日制諸弟子，不得復食一切肉也。迦",
    "T12n0374_004:0386b04": "葉！其食肉者，若行、若住、若坐、若臥，一切眾",
    "T12n0374_004:0386b05": "生聞其肉氣，悉生恐怖。譬如有人近師子已，",
    "T12n0374_004:0386b06": "眾人見之，聞師子臭，亦生恐怖。",
    "T12n0374_004:0386b07": "[0386b07] 「善男子！如人噉蒜，臭穢可惡，餘人見之，聞臭",
    "T12n0374_004:0386b08": "捨去。設遠見者猶不欲視，況當近之？諸食",
    "T12n0374_004:0386b09": "肉者亦復如是，一切眾生聞其肉氣，悉皆恐",
    "T12n0374_004:0386b10": "怖，生畏死想；水陸空行有命之類，悉捨之走，",
    "T12n0374_004:0386b11": "咸言此人，是我等怨。是故菩薩不習食肉，為",
    "T12n0374_004:0386b12": "度眾生，示現食肉，雖現食之，其實不食。善男",
    "T12n0374_004:0386b13": "子！如是菩薩清淨之食猶尚不食，況當食",
    "T12n0374_004:0386b14": "肉？善男子！我涅槃後，無量百歲，四道聖人",
    "T12n0374_004:0386b15": "悉復涅槃，正法滅後，於像法中，當有比丘，似",
    "T12n0374_004:0386b16": "像持律，少讀誦經，貪嗜飲食長養其身，身所",
    "T12n0374_004:0386b17": "被服&#x9E81;陋醜惡，形容憔悴無有威德，放畜牛",
    "T12n0374_004:0386b18": "羊擔負薪草，頭鬚髮爪悉皆長利，雖服袈",
    "T12n0374_004:0386b19": "裟猶如獵師，細視徐行如&#x732B;伺鼠，常唱是言，",
    "T12n0374_004:0386b20": "我得羅漢。多諸病苦，眠臥糞穢，外現賢善，內",
    "T12n0374_004:0386b21": "懷貪嫉，如受&#x7602;法婆羅門等。實非沙門現沙",
    "T12n0374_004:0386b22": "門像，邪見熾盛，誹謗正法。如是等人，破壞如",
    "T12n0374_004:0386b23": "來所制戒律、正行威儀、說解脫果、離不淨",
    "T12n0374_004:0386b24": "法，及壞甚深祕密之教。各自隨意反說經律，",
    "T12n0374_004:0386b25": "而作是言：『如來皆聽我等食肉。』自生此論，",
    "T12n0374_004:0386b26": "言是佛說，互共諍訟，各自稱是沙門釋子。善",
    "T12n0374_004:0386b27": "男子！爾時復有諸沙門等，貯聚生穀，受取魚",
    "T12n0374_004:0386b28": "肉，手自作食，執持油瓶、寶蓋、革屣，親近國",
    "T12n0374_004:0386b29": "王、大臣長者。占相星宿，勤修醫道，畜養奴婢、",
    "T12n0374_004:0386c01": "金銀、琉璃、車璩、馬瑙、頗梨、真珠、珊瑚、虎珀、璧玉、",
    "T12n0374_004:0386c02": "珂貝，種種果蓏，學諸伎藝，畫師泥作，造書教",
    "T12n0374_004:0386c03": "學，種植根栽，蠱道&#x546A;幻，和合諸藥，作倡伎",
    "T12n0374_004:0386c04": "樂，香花治身，樗蒱圍碁，學諸工巧。若有比丘，",
    "T12n0374_004:0386c05": "能離如是諸惡事者，當說是人真我弟子。」[0386c05] 爾",
    "T12n0374_004:0386c06": "時迦葉復白佛言：「世尊！諸比丘、比丘尼、優婆",
    "T12n0374_004:0386c07": "塞、優婆夷，因他而活。若乞食時，得雜肉食，云",
    "T12n0374_004:0386c08": "何得食應清淨法？」[0386c08] 佛言：「迦葉！當以水洗，令",
    "T12n0374_004:0386c09": "與肉別，然後乃食。若其食器，為肉所污，但",
    "T12n0374_004:0386c10": "使無味，聽用無罪。若見食中多有肉者，則不",
    "T12n0374_004:0386c11": "應受。一切現肉，悉不應食，食者得罪。我今唱",
    "T12n0374_004:0386c12": "是斷肉之制，若廣說者，則不可盡。涅槃時到，",
    "T12n0374_004:0386c13": "是故略說。是則名為能隨問答。",
    "T12n0374_004:0386c14": "[0386c14] 「迦葉！云何善解因緣義？如有四部之眾來問",
    "T12n0374_004:0386c15": "我言：『世尊！如是之義，如來初出，何故不為",
    "T12n0374_004:0386c16": "波斯匿王，說是法門深妙之義？或時說深、或",
    "T12n0374_004:0386c17": "時說淺、或名為犯、或名不犯？云何名墮？云",
    "T12n0374_004:0386c18": "何名律？云何名波羅提木叉義？』佛言：『波羅",
    "T12n0374_004:0386c19": "提木叉者，名為知足；成就威儀，無所受畜，",
    "T12n0374_004:0386c20": "亦名淨命，墮者名四惡趣。又復墮者，墮於",
    "T12n0374_004:0386c21": "地獄乃至阿鼻，論其遲速，過於暴雨；聞者驚",
    "T12n0374_004:0386c22": "怖，堅持禁戒，不犯威儀，修習知足，不受一",
    "T12n0374_004:0386c23": "切不淨之物。又復墮者，長養地獄、畜生、餓鬼，",
    "T12n0374_004:0386c24": "以是諸義，故名曰墮。波羅提木叉者，離身、口、",
    "T12n0374_004:0386c25": "意不善邪業。律者，入戒威儀，深經善義，遮受",
    "T12n0374_004:0386c26": "一切不淨之物及不淨因緣，亦遮四重、十三",
    "T12n0374_004:0386c27": "僧殘、二不定法、三十捨墮、九十一墮、四悔過法、",
    "T12n0374_004:0386c28": "眾多學法、七滅諍等。或復有人盡破一切",
    "T12n0374_004:0386c29": "戒。云何一切？謂四重法乃至七滅諍法。或",
    "T12n0374_004:0387a01": "復有人誹謗正法甚深經典，及一闡提，具足",
    "T12n0374_004:0387a02": "成就盡一切相無有因緣。如是等人，自言我",
    "T12n0374_004:0387a03": "是聰明利智，輕重之罪悉皆覆藏，覆藏諸惡",
    "T12n0374_004:0387a04": "如龜藏六；如是眾罪，長夜不悔，以不悔故，日",
    "T12n0374_004:0387a05": "夜增長。是諸比丘，所犯眾罪，終不發露，是使",
    "T12n0374_004:0387a06": "所犯，遂復滋蔓。是故如來知是事已，漸次而",
    "T12n0374_004:0387a07": "制，不得一時。』爾時有善男子、善女人白佛言：",
    "T12n0374_004:0387a08": "『世尊，如來久知如是之事，何不先制？將無",
    "T12n0374_004:0387a09": "世尊欲令眾生入阿鼻獄？譬如多人，欲至他",
    "T12n0374_004:0387a10": "方，迷失正路，隨逐邪道，是諸人等不知迷故，",
    "T12n0374_004:0387a11": "皆謂是道，復不見人可問是非。眾生如是迷",
    "T12n0374_004:0387a12": "於佛法，不見正真，如來應為先說正道，&#x52C5;諸",
    "T12n0374_004:0387a13": "比丘，此是犯戒，此是持戒，當如是制。何以",
    "T12n0374_004:0387a14": "故？如來正覺是真實者，知見正道，惟有如",
    "T12n0374_004:0387a15": "來天中之天，能說十善增上功德及其義味，",
    "T12n0374_004:0387a16": "是故啟請應先制戒。』佛言：『善男子，若言如",
    "T12n0374_004:0387a17": "來能為眾生宣說十善增上功德，是則如來",
    "T12n0374_004:0387a18": "視諸眾生如羅&#x777A;羅，云何難言將無世尊",
    "T12n0374_004:0387a19": "欲令眾生入於地獄？我見一人有墮阿鼻地",
    "T12n0374_004:0387a20": "獄因緣，尚為是人，住世一劫若減一劫。我於",
    "T12n0374_004:0387a21": "眾生有大慈悲，何緣當誑如子想者，令入地",
    "T12n0374_004:0387a22": "獄？善男子！如王國內，有納衣者，見衣有孔",
    "T12n0374_004:0387a23": "然後方補。如來亦爾，見諸眾生，有入阿鼻地",
    "T12n0374_004:0387a24": "獄因緣，即以戒善而為補之。善男子！譬如",
    "T12n0374_004:0387a25": "轉輪聖王，先為眾生說十善法，其後漸漸有",
    "T12n0374_004:0387a26": "行惡者，王即隨事漸漸而斷，斷諸惡已，然後",
    "T12n0374_004:0387a27": "自行聖王之法。善男子！我亦如是，雖有所說，",
    "T12n0374_004:0387a28": "不得先制，要因比丘漸行非法，然後方乃隨",
    "T12n0374_004:0387a29": "事制之。樂法眾生，隨教修行，如是等眾，乃能",
    "T12n0374_004:0387b01": "得見如來法身。』如轉輪王，所有輪寶不可思",
    "T12n0374_004:0387b02": "議，如來亦爾不可思議，法僧二寶亦不可思",
    "T12n0374_004:0387b03": "議，能說法者及聞法者皆不可思議，是名善",
    "T12n0374_004:0387b04": "解因緣義也；菩薩如是分別開示四種相義，",
    "T12n0374_004:0387b05": "是名大乘大涅槃中因緣義也。",
    "T12n0374_004:0387b06": "[0387b06] 「復次自正者，所謂得是大般涅槃。正他者，",
    "T12n0374_004:0387b07": "我為比丘說言，如來常存不變。隨問答者，迦",
    "T12n0374_004:0387b08": "葉！因汝所問故，得廣為菩薩摩訶薩、比丘、比",
    "T12n0374_004:0387b09": "丘尼、優婆塞、優婆夷，說是甚深微妙義理。因",
    "T12n0374_004:0387b10": "緣義者，聲聞、緣覺不解如是甚深之義，不",
    "T12n0374_004:0387b11": "聞伊字三點而成解脫、涅槃、摩訶般若成祕",
    "T12n0374_004:0387b12": "密藏。我今於此，闡揚分別，為諸聲聞，開發慧",
    "T12n0374_004:0387b13": "眼。假使有人作如是言：『如是四事，云何為一？",
    "T12n0374_004:0387b14": "非虛妄耶？』即應反質：『是虛空無所有，不動無",
    "T12n0374_004:0387b15": "礙。如是四事有何等異，是豈得名為虛妄乎？』",
    "T12n0374_004:0387b16": "『不也。世尊！如是諸句即是一義，所謂空義。』",
    "T12n0374_004:0387b17": "自正、正他、能隨問答、解因緣義，亦復如是，",
    "T12n0374_004:0387b18": "即大涅槃等無有異。」",
    "T12n0374_004:0387b19": "[0387b19] 佛告迦葉：「若有善男子、善女人作如是言：『如",
    "T12n0374_004:0387b20": "來無常。云何當知是無常耶？如佛所言：「滅",
    "T12n0374_004:0387b21": "諸煩惱名為涅槃，猶如火滅，悉無所有，滅諸",
    "T12n0374_004:0387b22": "煩惱，亦復如是，故名涅槃。」云何如來為常住",
    "T12n0374_004:0387b23": "法、不變易耶？如佛言曰：「離諸有者，乃名涅",
    "T12n0374_004:0387b24": "槃，是涅槃中，無有諸有。」云何如來為常住法、",
    "T12n0374_004:0387b25": "不變易耶？「如衣壞盡，不名為物，涅槃亦爾，",
    "T12n0374_004:0387b26": "滅諸煩惱不名為物。」云何如來為常住法、不",
    "T12n0374_004:0387b27": "變易耶？如佛言曰：「離欲寂滅，名曰涅槃，如",
    "T12n0374_004:0387b28": "人斬首，則無有首；離欲寂滅，亦復如是，空無",
    "T12n0374_004:0387b29": "所有，故名涅槃。」云何如來為常住法、不變易",
    "T12n0374_004:0387c01": "耶？如佛言曰：",
    "T12n0374_004:0387c02": "「『「譬如熱鐵，  搥打星流，  散已尋滅，",
    "T12n0374_004:0387c03": "   莫知所在。  得正解脫，  亦復如是，",
    "T12n0374_004:0387c04": "   已度婬欲，  諸有淤泥，  得無動處，",
    "T12n0374_004:0387c05": "   不知所至。」",
    "T12n0374_004:0387c06": "[0387c06] 「『云何如來為常住法不變易耶？』迦葉！若有人",
    "T12n0374_004:0387c07": "作如是難者，名為邪難。迦葉！汝亦不應作是",
    "T12n0374_004:0387c08": "憶想，謂如來性是滅盡也。迦葉！滅煩惱者，",
    "T12n0374_004:0387c09": "不名為物。何以故？永畢竟故，是故名常，是",
    "T12n0374_004:0387c10": "句寂靜，為無有上。滅盡諸相，無有遺餘，是句",
    "T12n0374_004:0387c11": "鮮白，常住不退。是故涅槃，名曰常住，如來",
    "T12n0374_004:0387c12": "亦爾，常住無變。言星流者，謂煩惱也。散已",
    "T12n0374_004:0387c13": "尋滅莫知所在者，謂諸如來煩惱滅已，不在",
    "T12n0374_004:0387c14": "五趣。是故如來是常住法，無有變易。復次迦",
    "T12n0374_004:0387c15": "葉！諸佛所師，所謂法也，是故如來恭敬供養，",
    "T12n0374_004:0387c16": "以法常故，諸佛亦常。」[0387c16] 迦葉菩薩復白佛言：「若",
    "T12n0374_004:0387c17": "煩惱火滅，如來亦滅，是則如來，無常住處。如",
    "T12n0374_004:0387c18": "彼迸鐵，赤色滅已，莫知所至。如來煩惱，亦復",
    "T12n0374_004:0387c19": "如是，滅無所至。又如彼鐵，熱與赤色，滅已無",
    "T12n0374_004:0387c20": "有。如來亦爾，滅已無常，滅煩惱火，便入涅槃。",
    "T12n0374_004:0387c21": "當知如來即是無常。」[0387c21] 「善男子！所言鐵者，名諸",
    "T12n0374_004:0387c22": "凡夫。凡夫之人，雖滅煩惱，滅已復生，故名無",
    "T12n0374_004:0387c23": "常。如來不爾，滅已不生，是故名常。」[0387c23] 迦葉復言：",
    "T12n0374_004:0387c24": "「如鐵赤色滅已，還置火中赤色復生。如來若",
    "T12n0374_004:0387c25": "爾，應還生結，若結還生，即是無常。」[0387c25] 佛言：「迦",
    "T12n0374_004:0387c26": "葉！汝今不應作如是言如來無常。何以故？",
    "T12n0374_004:0387c27": "如來是常。善男子！如彼燃木，滅已有灰。煩",
    "T12n0374_004:0387c28": "惱滅已，便有涅槃。壞衣、斬首、破瓶等喻，亦復",
    "T12n0374_004:0387c29": "如是。如是等物，各有名字，名曰壞衣、斬首、破",
    "T12n0374_004:0388a01": "瓶。迦葉！如鐵冷已，可使還熱。如來不爾，斷",
    "T12n0374_004:0388a02": "煩惱已，畢竟清涼，煩惱熾火，更不復生。迦葉！",
    "T12n0374_004:0388a03": "當知無量眾生猶如彼鐵，我以無漏智慧熾",
    "T12n0374_004:0388a04": "火，燒彼眾生諸煩惱結。」[0388a04] 迦葉復言：「善哉，善",
    "T12n0374_004:0388a05": "哉！我今諦知如來所說，諸佛是常。」[0388a05] 佛言：「迦",
    "T12n0374_004:0388a06": "葉！譬如聖王素在後宮，或時遊觀在於後園，",
    "T12n0374_004:0388a07": "王雖不在諸婇女中，亦不得言聖王命終。善",
    "T12n0374_004:0388a08": "男子！如來亦爾，雖不現於閻浮提界，入涅槃",
    "T12n0374_004:0388a09": "中，不名無常。如來出於無量煩惱，入于涅槃",
    "T12n0374_004:0388a10": "安樂之處，遊諸覺華，歡娛受樂。」",
    "T12n0374_004:0388a11": "[0388a11] 迦葉復問：「如佛言曰，我已久度煩惱大海。",
    "T12n0374_004:0388a12": "若佛已度煩惱海者，何緣復共耶輸陀羅，生",
    "T12n0374_004:0388a13": "羅&#x777A;羅？以是因緣，當知如來未度煩惱諸結",
    "T12n0374_004:0388a14": "大海。唯願如來說其因緣。」[0388a14] 佛告迦葉：「汝不",
    "T12n0374_004:0388a15": "應言，如來久度煩惱大海，何緣復共耶輸陀",
    "T12n0374_004:0388a16": "羅生羅&#x777A;羅？以是因緣，當知如來未度煩惱",
    "T12n0374_004:0388a17": "諸結大海。善男子！是大涅槃能建大義，汝",
    "T12n0374_004:0388a18": "等今當至心諦聽，廣為人說，莫生驚疑。若有",
    "T12n0374_004:0388a19": "菩薩摩訶薩住大涅槃，須彌山王如是高廣，",
    "T12n0374_004:0388a20": "悉能令入葶藶子&#x7CE9;，其諸眾生依須彌者，亦",
    "T12n0374_004:0388a21": "不迫迮、無來往想，如本不異。唯應度者，見",
    "T12n0374_004:0388a22": "是菩薩以須彌山內葶藶&#x7CE9;，復還安止本所",
    "T12n0374_004:0388a23": "住處。善男子！復有菩薩摩訶薩住大涅槃，能",
    "T12n0374_004:0388a24": "以三千大千世界置葶藶&#x7CE9;，其中眾生，亦無",
    "T12n0374_004:0388a25": "迫迮及往來想，如本不異。唯應度者，見是菩",
    "T12n0374_004:0388a26": "薩以此三千大千世界置葶藶&#x7CE9;，復還安止",
    "T12n0374_004:0388a27": "本所住處。善男子！復有菩薩摩訶薩住大涅",
    "T12n0374_004:0388a28": "槃，能以三千大千世界內一毛孔，乃至本處",
    "T12n0374_004:0388a29": "亦復如是。善男子！復有菩薩摩訶薩住大涅",
    "T12n0374_004:0388b01": "槃，斷取十方三千大千諸佛世界，置於針鋒，",
    "T12n0374_004:0388b02": "如貫棗葉，擲&#x7740;他方異佛世界，其中所有",
    "T12n0374_004:0388b03": "一切眾生，不覺往返為在何處？唯應度者乃",
    "T12n0374_004:0388b04": "能見之，乃至本處亦復如是。善男子！復有",
    "T12n0374_004:0388b05": "菩薩摩訶薩住大涅槃，斷取十方三千大千",
    "T12n0374_004:0388b06": "諸佛世界，置於右掌如陶家輪，擲置他方微",
    "T12n0374_004:0388b07": "塵世界，無一眾生有往來想，唯應度者乃見",
    "T12n0374_004:0388b08": "之耳，乃至本處亦復如是。善男子！復有菩",
    "T12n0374_004:0388b09": "薩摩訶薩住大涅槃，斷取一切十方無量諸",
    "T12n0374_004:0388b10": "佛世界，悉內己身，其中眾生悉無迫迮，亦無",
    "T12n0374_004:0388b11": "往返及住處想，唯應度者乃能見之，乃至本",
    "T12n0374_004:0388b12": "處亦復如是。善男子！復有菩薩摩訶薩住大",
    "T12n0374_004:0388b13": "涅槃，以十方世界內一塵中，其中眾生亦無",
    "T12n0374_004:0388b14": "迫迮往返之想，唯應度者乃能見之，乃至本",
    "T12n0374_004:0388b15": "處亦復如是。善男子，是菩薩摩訶薩住大涅",
    "T12n0374_004:0388b16": "槃，則能示現種種無量神通變化，是故名曰",
    "T12n0374_004:0388b17": "大般涅槃。是菩薩摩訶薩所可示現如是無",
    "T12n0374_004:0388b18": "量神通變化，一切眾生無能測量，汝今云何",
    "T12n0374_004:0388b19": "能知，如來習近婬欲，生羅&#x777A;羅？",
    "T12n0374_004:0388b20": "[0388b20] 「善男子！我已久住是大涅槃，種種示現神通",
    "T12n0374_004:0388b21": "變化，於此三千大千世界百億日月，百億閻",
    "T12n0374_004:0388b22": "浮提種種示現，如《首楞嚴經》中廣說。我於三",
    "T12n0374_004:0388b23": "千大千世界或閻浮提示現涅槃，亦不畢竟",
    "T12n0374_004:0388b24": "取於涅槃。或閻浮提示入母胎，令其父母，生",
    "T12n0374_004:0388b25": "我子想，而我此身，畢竟不從婬欲和合而得",
    "T12n0374_004:0388b26": "生也。我已久從無量劫來離於婬欲，我今此",
    "T12n0374_004:0388b27": "身，即是法身，隨順世間，示現入胎。善男子！此",
    "T12n0374_004:0388b28": "閻浮提林微尼園，示現從母摩耶而生，生已",
    "T12n0374_004:0388b29": "即能東行七步，唱如是言：『我於人、天、阿修羅",
    "T12n0374_004:0388c01": "中，最尊最上。』父母、人、天見已驚喜，生希有心，",
    "T12n0374_004:0388c02": "而諸人等謂是嬰兒。而我此身，無量劫來，久",
    "T12n0374_004:0388c03": "離是法。如來身者即是法身，非是肉血、筋脈、",
    "T12n0374_004:0388c04": "骨髓之所成立，隨順世間眾生法故，示為嬰",
    "T12n0374_004:0388c05": "兒。南行七步，示現欲為無量眾生作上福田。",
    "T12n0374_004:0388c06": "西行七步，示現生盡，永斷老死，是最後身。北",
    "T12n0374_004:0388c07": "行七步，示現已度諸有生死。東行七步，示為",
    "T12n0374_004:0388c08": "眾生而作導首。四維七步，示現斷滅種種煩",
    "T12n0374_004:0388c09": "惱、四魔種性，成於如來、應、正遍知。上行七步，",
    "T12n0374_004:0388c10": "示現不為不淨之物之所染污，猶如虛空。下",
    "T12n0374_004:0388c11": "行七步，示現法雨，滅地獄火，令彼眾生，受安",
    "T12n0374_004:0388c12": "隱樂，毀禁戒者示作霜雹。於閻浮提生七",
    "T12n0374_004:0388c13": "日已，又示剃髮，諸人皆謂我是嬰兒，初始剃",
    "T12n0374_004:0388c14": "髮。一切人、天、魔王波旬、沙門、婆羅門，無有能",
    "T12n0374_004:0388c15": "見我頂相者，況有持刀臨之剃髮。若有持刀",
    "T12n0374_004:0388c16": "至我頂者，無有是處。我久已於無量劫中，剃",
    "T12n0374_004:0388c17": "除鬚髮，為欲隨順世間法故，示現剃髮。我既",
    "T12n0374_004:0388c18": "生已，父母將我入天祠中，以我示於摩醯首",
    "T12n0374_004:0388c19": "羅，摩醯首羅即見我時，合掌恭敬立在一面。",
    "T12n0374_004:0388c20": "我已久於無量劫中，捨離如是入天祠法，為",
    "T12n0374_004:0388c21": "欲隨順世間法故，示現如是。我於閻浮提示",
    "T12n0374_004:0388c22": "現穿耳，一切眾生實無有能穿我耳者，隨順",
    "T12n0374_004:0388c23": "世間眾生法故，示現如是。復以諸寶作師子",
    "T12n0374_004:0388c24": "璫，用莊嚴耳；然我已於無量劫中，離莊嚴具，",
    "T12n0374_004:0388c25": "為欲隨順世間法故，作是示現。示入學堂，修",
    "T12n0374_004:0388c26": "學書疏；然我已於無量劫中，具足成就。遍觀",
    "T12n0374_004:0388c27": "三界所有眾生，無有堪任為我師者，為欲隨",
    "T12n0374_004:0388c28": "順世間法故，示入學堂，故名如來、應、正遍知。",
    "T12n0374_004:0388c29": "習學乘象、盤馬、捔力種種伎藝，亦復如是。於",
    "T12n0374_004:0389a01": "閻浮提而復示現為王太子，眾生皆見我為",
    "T12n0374_004:0389a02": "太子，於五欲中歡娛受樂；然我已於無量劫",
    "T12n0374_004:0389a03": "中，捨離如是五欲之樂，為欲隨順世間法故，",
    "T12n0374_004:0389a04": "示如是相。相師占我若不出家，當為轉輪聖",
    "T12n0374_004:0389a05": "王，王閻浮提，一切眾生皆信是言；然我已於",
    "T12n0374_004:0389a06": "無量劫中，捨轉輪王位，為法輪王。於閻浮提",
    "T12n0374_004:0389a07": "現離婇女五欲之樂，見老病死及沙門已，出",
    "T12n0374_004:0389a08": "家修道，眾生皆謂悉達太子初始出家；然我",
    "T12n0374_004:0389a09": "已於無量劫中，出家學道，隨順世法故，示如",
    "T12n0374_004:0389a10": "是。我於閻浮提示現出家，受具足戒，精勤修",
    "T12n0374_004:0389a11": "道，得須陀洹果、斯陀含果、阿那含果、阿羅漢",
    "T12n0374_004:0389a12": "果，眾人皆謂是阿羅漢果易得不難；然我",
    "T12n0374_004:0389a13": "已於無量劫中成阿羅漢果。為欲度脫諸眾",
    "T12n0374_004:0389a14": "生故，坐於道場菩提樹下，以草為座，摧伏眾",
    "T12n0374_004:0389a15": "魔，眾皆謂我，始於道場菩提樹下降伏魔官；",
    "T12n0374_004:0389a16": "然我已於無量劫中久降伏已，為欲降伏剛",
    "T12n0374_004:0389a17": "強眾生，故現是化。我又示現大小便利、出息",
    "T12n0374_004:0389a18": "入息，眾皆謂我有大小便利、出息入息；然",
    "T12n0374_004:0389a19": "我是身所得果報，悉無如是大小便利、出入息",
    "T12n0374_004:0389a20": "等，隨順世間故示如是。我又示現受人信施；",
    "T12n0374_004:0389a21": "然我是身都無飢渴，隨順世法，故示如是。我",
    "T12n0374_004:0389a22": "又示同諸眾生故，現有睡眠；然我已於無量",
    "T12n0374_004:0389a23": "劫中，具足無上深妙智慧，遠離三有，進止威",
    "T12n0374_004:0389a24": "儀。頭痛、腹痛、背痛、木槍、洗足、洗手，洗面、漱口",
    "T12n0374_004:0389a25": "嚼楊枝等，眾皆謂我有如是事；然我此身都",
    "T12n0374_004:0389a26": "無此事。我足清淨猶如蓮花，口氣淨潔如",
    "T12n0374_004:0389a27": "優&#x9262;羅香，一切眾生謂我是人，我實非人。我",
    "T12n0374_004:0389a28": "又示現受糞掃衣、浣濯縫打；然我久已不須",
    "T12n0374_004:0389a29": "是衣。眾人皆謂羅&#x777A;羅者是我之子，輸頭檀",
    "T12n0374_004:0389b01": "王是我之父，摩耶夫人是我之母，處在世間",
    "T12n0374_004:0389b02": "受諸快樂，離如是事出家學道。眾人復言：",
    "T12n0374_004:0389b03": "『是王太子瞿曇大姓，遠離世樂，求出世法。』然",
    "T12n0374_004:0389b04": "我久離世間婬欲，如是等事，悉是示現。一",
    "T12n0374_004:0389b05": "切眾生咸謂是人，然我實非。[0389b05] 「善男子！我雖在",
    "T12n0374_004:0389b06": "此閻浮提中，數數示現入於涅槃，然我實不",
    "T12n0374_004:0389b07": "畢竟涅槃，而諸眾生皆謂如來真實滅盡，而",
    "T12n0374_004:0389b08": "如來性實不永滅，是故當知是常住法、不變",
    "T12n0374_004:0389b09": "易法。善男子！大涅槃者，即是諸佛如來法界。",
    "T12n0374_004:0389b10": "我又示現閻浮提中出於世間，眾生皆謂我",
    "T12n0374_004:0389b11": "始成佛；然我已於無量劫中所作已辦，隨順",
    "T12n0374_004:0389b12": "世法故，復示現於閻浮提初出成佛。我又示",
    "T12n0374_004:0389b13": "現於閻浮提不持禁戒，犯四重罪，眾人皆見",
    "T12n0374_004:0389b14": "謂我實犯；然我已於無量劫中，堅持禁戒無",
    "T12n0374_004:0389b15": "有漏缺。我又示現於閻浮提為一闡提，眾人",
    "T12n0374_004:0389b16": "皆見是一闡提；然我實非一闡提也，一闡提",
    "T12n0374_004:0389b17": "者云何能成阿耨多羅三藐三菩提？我又示",
    "T12n0374_004:0389b18": "現於閻浮提破和合僧，眾生皆謂我是破僧；",
    "T12n0374_004:0389b19": "我觀人天，無有能破和合僧者。我又示現於",
    "T12n0374_004:0389b20": "閻浮提護持正法，眾人皆謂我是護法，悉生",
    "T12n0374_004:0389b21": "驚怪；諸佛法爾，不應驚怪。我又示現於閻浮",
    "T12n0374_004:0389b22": "提為魔波旬，眾人皆謂我是波旬；然我久於",
    "T12n0374_004:0389b23": "無量劫中離於魔事，清淨無染猶如蓮花。我",
    "T12n0374_004:0389b24": "又示現於閻浮提女身成佛，眾人皆言：『甚奇，",
    "T12n0374_004:0389b25": "女人能成阿耨多羅三藐三菩提。』如來畢竟",
    "T12n0374_004:0389b26": "不受女身，為欲調伏無量眾生故現女像，憐",
    "T12n0374_004:0389b27": "愍一切諸眾生故，而復示現種種色像。我又",
    "T12n0374_004:0389b28": "示現閻浮提中生於四趣；然我久已斷諸趣",
    "T12n0374_004:0389b29": "因，以業因故墮於四趣，為度眾生故生是中。",
    "T12n0374_004:0389c01": "我又示現閻浮提中，作梵天王，令事梵者，安",
    "T12n0374_004:0389c02": "住正法；然我實非，而諸眾生咸皆謂我為真",
    "T12n0374_004:0389c03": "梵天。示現天像，遍諸天廟，亦復如是。我又示",
    "T12n0374_004:0389c04": "現於閻浮提入婬女舍；然我實無貪婬之想，",
    "T12n0374_004:0389c05": "清淨不污猶如蓮花。為諸貪婬嗜色眾生，於",
    "T12n0374_004:0389c06": "四衢道宣說妙法，然我實無欲穢之心，眾人",
    "T12n0374_004:0389c07": "謂我守護女人。我又示現於閻浮提入青衣",
    "T12n0374_004:0389c08": "舍，為教諸婢令住正法；然我實無如是惡業，",
    "T12n0374_004:0389c09": "墮在青衣。我又示現閻浮提中而作博士，為",
    "T12n0374_004:0389c10": "教童蒙，令住正法。我又示現於閻浮提，入諸",
    "T12n0374_004:0389c11": "酒會、博弈之處，示受種種勝負&#x9B2A;諍，為欲",
    "T12n0374_004:0389c12": "拔濟彼諸眾生；而我實無如是惡業，而諸眾",
    "T12n0374_004:0389c13": "生皆謂我作如是之業。我又示現久住塚間，",
    "T12n0374_004:0389c14": "作大鷲身，度諸飛鳥，而諸眾生皆謂我是真",
    "T12n0374_004:0389c15": "實鷲身；然我久已離於是業，為欲度彼諸鳥",
    "T12n0374_004:0389c16": "鷲故，示如是身。我又示現閻浮提中作大長",
    "T12n0374_004:0389c17": "者，為欲安立無量眾生住於正法。又復示作",
    "T12n0374_004:0389c18": "諸王大臣、王子輔相，於是眾中各為第一，為",
    "T12n0374_004:0389c19": "修正法故住王位。我又示現閻浮提中疫病",
    "T12n0374_004:0389c20": "劫起，多有眾生為病所惱，先施醫藥，然後為",
    "T12n0374_004:0389c21": "說微妙正法，令其安住無上菩提；眾人皆謂",
    "T12n0374_004:0389c22": "是病劫起。又復示現閻浮提中飢餓劫起，隨",
    "T12n0374_004:0389c23": "其所須供給飲食，然後為說微妙正法，令其",
    "T12n0374_004:0389c24": "安住無上菩提。又復示現閻浮提中刀兵劫",
    "T12n0374_004:0389c25": "起，即為說法令離怨害，使得安住無上菩提。",
    "T12n0374_004:0389c26": "又復示現為計常者說無常想，計樂想者為",
    "T12n0374_004:0389c27": "說苦想，計我想者說無我想，計淨想者說不",
    "T12n0374_004:0389c28": "淨想。若有眾生貪著三界，即為說法，令離是",
    "T12n0374_004:0389c29": "處，度眾生故，為說無上微妙法藥。為斷一切",
    "T12n0374_004:0390a01": "煩惱樹故，種植無上法藥之樹。為欲拔濟諸",
    "T12n0374_004:0390a02": "外道故，說於正法。雖復示現為眾生師，而",
    "T12n0374_004:0390a03": "心初無眾生師想，為欲拔濟諸下賤故，現入",
    "T12n0374_004:0390a04": "其中而為說法，非是惡業受是身也。如來正",
    "T12n0374_004:0390a05": "覺如是安住於大涅槃，是故名為常住無變。",
    "T12n0374_004:0390a06": "如閻浮提，東弗于逮、西瞿耶尼、北&#x6B1D;單越亦復",
    "T12n0374_004:0390a07": "如是。如四天下，三千大千世界亦爾。二十",
    "T12n0374_004:0390a08": "五有，如《首楞嚴經》中廣說，以是故名大般涅",
    "T12n0374_004:0390a09": "槃。若有菩薩摩訶薩安住如是大般涅槃，能",
    "T12n0374_004:0390a10": "示如是神通變化而無所畏。[0390a10] 「迦葉！以是緣故，",
    "T12n0374_004:0390a11": "汝不應言羅&#x777A;羅者是佛之子。何以故？我於",
    "T12n0374_004:0390a12": "往昔無量劫中已離欲有，是故如來名曰常",
    "T12n0374_004:0390a13": "住，無有變易。」",
    "T12n0374_004:0390a14": "[0390a14] 迦葉復言：「如來云何名曰常住？如佛言曰：『如",
    "T12n0374_004:0390a15": "燈滅已，無有方所，如來亦爾，既滅度已，亦無",
    "T12n0374_004:0390a16": "方所。』」[0390a16] 佛言迦葉：「善男子！汝今不應作如是",
    "T12n0374_004:0390a17": "言：『燈滅盡已，無有方所，如來亦爾，既滅度已，",
    "T12n0374_004:0390a18": "無有方所。』善男子！譬如男女然燈之時，燈",
    "T12n0374_004:0390a19": "爐大小悉滿中油，隨有油在，其明猶存；若油",
    "T12n0374_004:0390a20": "盡已，明亦俱盡。其明滅者，喻煩惱滅，明雖滅",
    "T12n0374_004:0390a21": "盡，燈爐猶存。如來亦爾，煩惱雖滅，法身常存。",
    "T12n0374_004:0390a22": "善男子！於意云何，明與燈爐為俱滅不？」[0390a22] 迦",
    "T12n0374_004:0390a23": "葉答言：「不也。世尊！雖不俱滅，然是無常。若",
    "T12n0374_004:0390a24": "以法身喻燈爐者，燈爐無常。法身亦爾，應是",
    "T12n0374_004:0390a25": "無常。」[0390a25] 「善男子！汝今不應作如是難。如世間言",
    "T12n0374_004:0390a26": "器，如來世尊無上法器，而器無常，非如來",
    "T12n0374_004:0390a27": "也。一切法中涅槃為常，如來體之故名為常。",
    "T12n0374_004:0390a28": "復次善男子！言燈滅者，即是羅漢所證涅槃，",
    "T12n0374_004:0390a29": "以滅貪愛、諸煩惱故，喻之燈滅。阿那含者，名",
    "T12n0374_004:0390b01": "曰有貪，以有貪故，不得說言同於燈滅。是故",
    "T12n0374_004:0390b02": "我昔，覆相說言，喻如燈滅，非大涅槃同於燈",
    "T12n0374_004:0390b03": "滅。阿那含者非數數來，又不還來二十五有，",
    "T12n0374_004:0390b04": "更不受於臭身、蟲身、食身、毒身，是則名為阿",
    "T12n0374_004:0390b05": "那含也。若更受身名為那含，不受身者名阿",
    "T12n0374_004:0390b06": "那含；有去來者名曰那含，無去來者名阿那",
    "T12n0374_004:0390b07": "含。」"
}