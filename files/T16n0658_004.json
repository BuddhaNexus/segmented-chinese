{
    "T16n0658_004:0228b11": "寶雲經卷第四",
    "T16n0658_004:0228b13": "梁扶南三藏曼陀羅仙譯",
    "T16n0658_004:0228b14": "「◎善男子！菩薩摩訶薩復有十法名不忘失",
    "T16n0658_004:0228b15": "菩提之心。何等為十？心無諂偽亦無幻惑、心",
    "T16n0658_004:0228b16": "常吉實澄清淨白、於佛法僧終不生疑、受",
    "T16n0658_004:0228b17": "持佛法者亦不生疑、不生師想而悋於法、除",
    "T16n0658_004:0228b18": "却法慳終不作滅佛法因緣、言行相應終不",
    "T16n0658_004:0228b19": "虛妄受持大乘、若見受持者常能恭敬、於摩",
    "T16n0658_004:0228b20": "訶衍以漸深入、於說法者生於佛想生善知",
    "T16n0658_004:0228b21": "識想。善男子！具此十事是名菩薩常不忘失",
    "T16n0658_004:0228b22": "菩提之心。",
    "T16n0658_004:0228b23": "「善男子！菩薩復有十法能識宿命。何等為十？",
    "T16n0658_004:0228b24": "曾多恭敬供養諸佛、受持諸佛法、能淨持戒、",
    "T16n0658_004:0228b25": "除諸疑悔、除諸蓋障、多歡喜心、樂於禪定、常",
    "T16n0658_004:0228b26": "受化生、得不妄識。供養佛者恒於正法常生",
    "T16n0658_004:0228b27": "恭敬，受持正法者亦常恭敬，以是因緣能受",
    "T16n0658_004:0228b28": "持法，讀誦、書寫、廣為人說，不惜身命專為正",
    "T16n0658_004:0228b29": "法；淨修戒行，身、口、意業悉皆清淨；以戒清淨",
    "T16n0658_004:0228c01": "故，心無疑悔；淨持戒故，無有蓋障；無蓋障故，",
    "T16n0658_004:0228c02": "心得歡喜；心歡喜故，得修禪定；得修禪定故，",
    "T16n0658_004:0228c03": "生處清淨；生處清淨故，便得化生；得化生故，",
    "T16n0658_004:0228c04": "得不妄識；得不妄識故，便得宿命；得宿命",
    "T16n0658_004:0228c05": "故，能知一身、二身乃至知百千身。善男子！具",
    "T16n0658_004:0228c06": "此十事是名菩薩得宿命智。「善男子！菩薩復",
    "T16n0658_004:0228c07": "有十法得不離善知識。何等為十？得不離值",
    "T16n0658_004:0228c08": "佛若聞佛若憶佛、得不離常聞法、得不離常",
    "T16n0658_004:0228c09": "供養僧、得不離諸佛菩薩禮拜問訊恭敬合",
    "T16n0658_004:0228c10": "掌供養等、得不離多聞人值說法人、得不離",
    "T16n0658_004:0228c11": "聞諸波羅蜜、得不離聞諸道品覺意之法、得",
    "T16n0658_004:0228c12": "不離聞三解脫門、得不離聞四梵當、得不離",
    "T16n0658_004:0228c13": "聞一切種智。善男子！具此十事是名菩薩得",
    "T16n0658_004:0228c14": "不離善知識。",
    "T16n0658_004:0228c15": "「善男子！菩薩復有十法得遠離惡知識。何等",
    "T16n0658_004:0228c16": "為十？遠離破戒惡知識、遠離破正見者、遠離",
    "T16n0658_004:0228c17": "壞威儀者、遠離邪命者、遠離樂世俗言說多",
    "T16n0658_004:0228c18": "憒閙者、遠離多懈怠者、遠離樂著生死者、遠",
    "T16n0658_004:0228c19": "離背菩提者、遠離在家之眾、遠離一切結使。",
    "T16n0658_004:0228c20": "菩薩雖樂遠離如是等事，終不生惱害亦不",
    "T16n0658_004:0228c21": "生輕毀之心。菩薩作如是念：『我曾聞佛說眾",
    "T16n0658_004:0228c22": "生性欲相染，以習近故，多有所壞。是故，我應",
    "T16n0658_004:0228c23": "一切遠離。』善男子！具此十事是名菩薩遠離",
    "T16n0658_004:0228c24": "惡知識。",
    "T16n0658_004:0228c25": "「善男子！菩薩復有十法得如來法身。何等為",
    "T16n0658_004:0228c26": "十？等身、無二身、清淨無盡身、久習善身、法",
    "T16n0658_004:0228c27": "身、非算數籌量甚深之身、不思議身、寂滅",
    "T16n0658_004:0228c28": "身、虛空身、智身。善男子！具此十事是名菩",
    "T16n0658_004:0228c29": "薩得如來法身。」除蓋障菩薩白佛言：「世尊！菩",
    "T16n0658_004:0229a01": "薩何時當得如來法身滿？」答言：「善男子！初地",
    "T16n0658_004:0229a02": "菩薩得等身。何以故？初地菩薩除一切惡身，",
    "T16n0658_004:0229a03": "與諸菩薩同，是名等身；二地菩薩得清淨身，",
    "T16n0658_004:0229a04": "以持戒清淨故；三地菩薩得無盡身，以除瞋",
    "T16n0658_004:0229a05": "惱害故；四地菩薩得久積一切善身，以修集",
    "T16n0658_004:0229a06": "一切佛法故；五地菩薩得於法身，以禪定力",
    "T16n0658_004:0229a07": "知一切佛法故；六地菩薩非世間算數籌量",
    "T16n0658_004:0229a08": "所不能知身，以深遠故；七地菩薩得不思議",
    "T16n0658_004:0229a09": "身，以善方便故；八地菩薩得寂滅身，善除調",
    "T16n0658_004:0229a10": "戲，盡一切煩惱故；九地菩薩得虛空身，得無",
    "T16n0658_004:0229a11": "礙身遍虛空故；十地菩薩得妙智身。何以",
    "T16n0658_004:0229a12": "故？遍知一切菩薩諸地法故。」除蓋障菩薩白",
    "T16n0658_004:0229a13": "佛言：「世尊！菩薩法身、如來法身，無差別耶？」佛",
    "T16n0658_004:0229a14": "言：「身無差別，但功德有異。」除蓋障菩薩白佛",
    "T16n0658_004:0229a15": "言：「世尊！云何身無差別、功德有異？」佛言：「身名",
    "T16n0658_004:0229a16": "無異。何以故？身、口一相故，而功德相各有",
    "T16n0658_004:0229a17": "差別。」「云何身中別見功德相？」佛言：「善男子！我",
    "T16n0658_004:0229a18": "今為汝說喻以釋此義。譬如摩尼珠皆同名",
    "T16n0658_004:0229a19": "摩尼，此珠名雖是一，若瑩磨治，飾光則明顯，",
    "T16n0658_004:0229a20": "心意悅樂，譬如如來身；不瑩治者猶如菩薩",
    "T16n0658_004:0229a21": "身。如來身摩尼寶、菩薩身摩尼寶，如實無異，",
    "T16n0658_004:0229a22": "然如來摩尼寶、菩薩摩尼寶，然其光明色相",
    "T16n0658_004:0229a23": "各異。何以故？如來身摩尼寶無量，滿眾生",
    "T16n0658_004:0229a24": "界、滿虛空界，清淨離一切塵垢；菩薩身摩尼",
    "T16n0658_004:0229a25": "寶有限，不能滿虛空界。何以故？有垢障故。「善",
    "T16n0658_004:0229a26": "男子！譬如月初至十五日名盛滿月，後十五",
    "T16n0658_004:0229a27": "日亦名為月，乃至月盡皆名為月，雖月名",
    "T16n0658_004:0229a28": "同而明不如十五日月，盛然月法爾。而如來",
    "T16n0658_004:0229a29": "身、菩薩之身俱名為月，如月名同而實亦",
    "T16n0658_004:0229b01": "同，然光明照曜，菩薩、如來而各不同。菩薩之",
    "T16n0658_004:0229b02": "身光明照曜，不及如來其光熾盛，譬如月末",
    "T16n0658_004:0229b03": "時月、月初之月不可相比。善男子！以是故，如",
    "T16n0658_004:0229b04": "來身、菩薩身，二身雖同、功德有別。「善男子！菩",
    "T16n0658_004:0229b05": "薩復有十法名金剛不壞身。何等為十？貪欲",
    "T16n0658_004:0229b06": "瞋恚愚癡不能壞、惱害憍慢著我自恃見顛",
    "T16n0658_004:0229b07": "倒不能壞、世八法不能壞、惡道不能壞、一切",
    "T16n0658_004:0229b08": "苦不能壞、生老病死憂悲苦惱不能壞、一切",
    "T16n0658_004:0229b09": "外道異見不能壞、一切魔天及魔眷屬不能",
    "T16n0658_004:0229b10": "壞、一切聲聞辟支佛不能壞、一切欲界不能",
    "T16n0658_004:0229b11": "壞。善男子！具此十事是名菩薩金剛不壞",
    "T16n0658_004:0229b12": "身。",
    "T16n0658_004:0229b13": "「善男子！菩薩復有十法名大商主。何等為十？",
    "T16n0658_004:0229b14": "能使商人隨順言教、能使商人供養恭敬、能",
    "T16n0658_004:0229b15": "作引導不畏諸難、能為眾人作依憑處、能令",
    "T16n0658_004:0229b16": "人依、常得活命、豐饒資糧、多諸珍寶、心無",
    "T16n0658_004:0229b17": "止足、常為前導得至一切種智大城。「善男子！",
    "T16n0658_004:0229b18": "云何名菩薩能使商人隨順言教？譬如商主",
    "T16n0658_004:0229b19": "善導眾商，若有所說皆悉隨從；菩薩亦爾，善",
    "T16n0658_004:0229b20": "化眾生，能令一切悉皆隨從。「譬如商主為諸",
    "T16n0658_004:0229b21": "商人恭敬供養；菩薩商主亦復如是，學無學",
    "T16n0658_004:0229b22": "人、天、龍、鬼神、乾闥婆、阿修羅、迦樓羅、人非人",
    "T16n0658_004:0229b23": "等，亦皆悉來恭敬供養。「譬如商主善於曠野、",
    "T16n0658_004:0229b24": "賊難之處能令眾伴安隱得過；菩薩商主亦",
    "T16n0658_004:0229b25": "復如是，於生死曠野、煩惱賊處，能將諸人安",
    "T16n0658_004:0229b26": "隱得過。「譬如商主能將諸人出於曠野令濟",
    "T16n0658_004:0229b27": "身命；菩薩亦復如是，令諸外道、鉢羅婆、殖尼",
    "T16n0658_004:0229b28": "乾陀等，於生死曠野將導使出，濟其軀命。「或",
    "T16n0658_004:0229b29": "有王者、大臣、官屬及諸眾生樂生死者，亦依",
    "T16n0658_004:0229c01": "菩薩大商主故悉得全濟。「如大商主善備資",
    "T16n0658_004:0229c02": "糧、所須珍寶，能將眾人過險道已便得安",
    "T16n0658_004:0229c03": "隱乃到大城；菩薩商主亦復如是，欲至佛所，",
    "T16n0658_004:0229c04": "多共眾伴，經歷生死險遠曠野到彼岸城。當",
    "T16n0658_004:0229c05": "修功德以自莊嚴，禪定、解脫悉令具足，菩薩",
    "T16n0658_004:0229c06": "商主欲至一切種智大城，具一切佛法功德",
    "T16n0658_004:0229c07": "珍寶。「譬如商主集諸珍寶無有止足；菩薩亦",
    "T16n0658_004:0229c08": "爾，集法財寶無有厭足。「譬如商主善導眾商，",
    "T16n0658_004:0229c09": "聰慧最勝、財產巨富，所有言說眾悉奉用；菩",
    "T16n0658_004:0229c10": "薩商主亦復如是，為眾導首，功德無量，於法",
    "T16n0658_004:0229c11": "自在，所言無二。「善能將導超過險路至彼大",
    "T16n0658_004:0229c12": "城；菩薩商主亦復如是，將導諸眾生超生",
    "T16n0658_004:0229c13": "死險，能到涅槃種智大城。「善男子！具此十事",
    "T16n0658_004:0229c14": "是名菩薩為大商主。",
    "T16n0658_004:0229c15": "「善男子！菩薩復有十法名善知道。何等為十？",
    "T16n0658_004:0229c16": "知於平道、知險惡處、知安隱道、知不安隱處、",
    "T16n0658_004:0229c17": "知諸奇道、知諸道處、知止住處所、知於道",
    "T16n0658_004:0229c18": "相、知道曲直、知道出要。善男子！具此十事",
    "T16n0658_004:0229c19": "是名菩薩善知於道。",
    "T16n0658_004:0229c20": "「善男子！菩薩復有十法知道不顛倒。何等為",
    "T16n0658_004:0229c21": "十？應示大乘道度者即示大乘道不示聲聞",
    "T16n0658_004:0229c22": "道、應示聲聞道度者即示聲聞道不示大乘",
    "T16n0658_004:0229c23": "道、應示一切種智道得度者即示一切種智",
    "T16n0658_004:0229c24": "道不示聲聞道、應示緣覺道得度者即示緣",
    "T16n0658_004:0229c25": "覺道不示一切種智道、著我見眾生不為說",
    "T16n0658_004:0229c26": "空無我、不著我見者不為說苦無常無我、著",
    "T16n0658_004:0229c27": "二邊者不為說中道、著中道者不為說二邊、",
    "T16n0658_004:0229c28": "失心狂亂者不為說奢摩他毘婆奢那、著邪",
    "T16n0658_004:0229c29": "道者為說正道令離結使棘刺之屬。善男子！",
    "T16n0658_004:0230a01": "具此十事是名菩薩不顛倒道。",
    "T16n0658_004:0230a02": "「善男子！菩薩復有十法名為常在禪定。何等",
    "T16n0658_004:0230a03": "為十？觀身身念處、觀受受念處、觀心心念處、",
    "T16n0658_004:0230a04": "觀法法念處、阿練若處攝心而行、觀於五欲",
    "T16n0658_004:0230a05": "攝心而行、於村里營舍城邑聚落國土方所",
    "T16n0658_004:0230a06": "攝心而行、於名聞利養攝心而行、於如來所",
    "T16n0658_004:0230a07": "制禁戒攝心而行、諸於煩惱起瞋恚處及心",
    "T16n0658_004:0230a08": "諂曲攝心而行。「云何觀身念處攝心而行？以",
    "T16n0658_004:0230a09": "正智慧選擇諸惡、除去不善，從足至頂乃至",
    "T16n0658_004:0230a10": "腦膜，觀察諸分無我、我所，念念不住是敗壞",
    "T16n0658_004:0230a11": "法，筋脈所纏，臭穢可惡，純集惡色。如是觀察",
    "T16n0658_004:0230a12": "橫生身想、我所之想，以是因緣、以是相貌，諦",
    "T16n0658_004:0230a13": "觀身相心得自在。「云何觀受念處？菩薩作是",
    "T16n0658_004:0230a14": "念：『觀察一切諸受悉皆是苦，凡夫、愚人倒生",
    "T16n0658_004:0230a15": "樂想，愚癡無智不識苦樂；賢聖之人悉觀是",
    "T16n0658_004:0230a16": "苦，勤修方便，斷除是苦。』亦教餘眾生如是觀",
    "T16n0658_004:0230a17": "受，不憎、不愛，斷於諸受。「云何觀心意止？觀心",
    "T16n0658_004:0230a18": "無常而作常想、苦作樂想、無我我想、不淨淨",
    "T16n0658_004:0230a19": "想。心甚猨猴，如風動搖，念念不住，速疾變異，",
    "T16n0658_004:0230a20": "是結使根本、惡道之源；常生諂曲，為煩惱主，",
    "T16n0658_004:0230a21": "亦是貪欲、瞋恚、愚癡因緣；是一切法宗主、工",
    "T16n0658_004:0230a22": "匠，心為前道，心從緣起悉知諸法。心如畫師，",
    "T16n0658_004:0230a23": "畫一切像而心不知；心集諸業，善惡所由；心",
    "T16n0658_004:0230a24": "如循環、如旋火輪；心如火種，然三有薪；心能",
    "T16n0658_004:0230a25": "生物，猶如大水。觀察之者，當知心相是大患",
    "T16n0658_004:0230a26": "本，不令是心而得自在。若能於心得自在者，",
    "T16n0658_004:0230a27": "於一切法亦得自在。「云何觀法念處？不善之",
    "T16n0658_004:0230a28": "法如實而知，貪欲、瞋恚、愚癡及所依起一切惡",
    "T16n0658_004:0230a29": "法，能修對治貪、瞋、癡等，斷除不善；觀諸善法",
    "T16n0658_004:0230b01": "心樂隨順，繫心專念，順行諸善，亦教他人同",
    "T16n0658_004:0230b02": "己所觀。「云何觀於五欲攝心修行？於五欲中",
    "T16n0658_004:0230b03": "不生喜樂亦不憎惡；於色、聲、香、味、觸亦不生",
    "T16n0658_004:0230b04": "愛亦不憎惡；於此無體相法生憎愛心，便同",
    "T16n0658_004:0230b05": "愚癡、凡夫、嬰孩、不善之者。又，世尊說：『若於法",
    "T16n0658_004:0230b06": "生愛樂亦生染著，若生染著便成愚癡，若生",
    "T16n0658_004:0230b07": "愚癡便是不識善惡，以是因緣墮於惡道。』是",
    "T16n0658_004:0230b08": "故於此空法不應憎惡；若憎惡者名不堪忍，",
    "T16n0658_004:0230b09": "若不堪忍則增長恚心，為阿耆梨之所呵",
    "T16n0658_004:0230b10": "責，亦為同梵行者之所譏嫌。如是觀察五欲、",
    "T16n0658_004:0230b11": "修行正念，心不染著亦不憎惡，亦教他人作",
    "T16n0658_004:0230b12": "如是觀。「云何名阿練若處攝心？離亂、如法修",
    "T16n0658_004:0230b13": "行，名阿練若處、名為無諍住處亦名寂滅住",
    "T16n0658_004:0230b14": "處。此阿練若處有諸天、龍、鬼神、他心智者善",
    "T16n0658_004:0230b15": "見我心，是故，我今不應起不善思覺，斷除不",
    "T16n0658_004:0230b16": "善覺、勤修善覺，當令善覺常得增廣。「云何菩",
    "T16n0658_004:0230b17": "薩於里巷、村營、城邑、聚落、國土方所是中行、",
    "T16n0658_004:0230b18": "住、坐、臥，於不善處、於出家所不應行處悉皆",
    "T16n0658_004:0230b19": "遠離？何處是不應行處？酤酒家、婬女家、王",
    "T16n0658_004:0230b20": "家、碁博之處、醉客之處、歌舞伎樂之處。如是",
    "T16n0658_004:0230b21": "種種非是出家所應到處，皆悉不往；如是村",
    "T16n0658_004:0230b22": "邑、聚落之處攝心而行。「云何於名聞利養攝",
    "T16n0658_004:0230b23": "心而行？於得利養處，欲使檀越增長福業、不",
    "T16n0658_004:0230b24": "為貪著，所得財利不作己想，與一切苦惱眾",
    "T16n0658_004:0230b25": "生悉皆共之。以是施因緣得名稱讚歎，雖得",
    "T16n0658_004:0230b26": "名稱讚歎而不自舉、不生憍慢、不自憍逸，如",
    "T16n0658_004:0230b27": "是名稱讚歎不久自滅。誰有智者於無常迅",
    "T16n0658_004:0230b28": "速不住之法、不可保信，云何於中生於愛憎？",
    "T16n0658_004:0230b29": "何有智者生己有想、生憍逸心？是名菩薩於",
    "T16n0658_004:0230c01": "名聞利養攝心而行。「云何菩薩於如來所制",
    "T16n0658_004:0230c02": "禁戒常念修行？過去諸佛履行禁戒而得成",
    "T16n0658_004:0230c03": "佛乃至涅槃、未來諸佛亦履行禁戒而得成",
    "T16n0658_004:0230c04": "佛乃至涅槃、現在諸佛亦履行禁戒而得成",
    "T16n0658_004:0230c05": "佛乃至涅槃，作是觀察能持禁戒，終不毀犯，",
    "T16n0658_004:0230c06": "是名善修、是名善持。「云何菩薩於諸煩惱、塵",
    "T16n0658_004:0230c07": "垢、蓋障能善修習，攝心而行？菩薩善知煩惱、",
    "T16n0658_004:0230c08": "結使、塵垢、蓋障，善知其因、善知所因起處從",
    "T16n0658_004:0230c09": "是因出，菩薩於結使、蓋障常念攝心，如是修",
    "T16n0658_004:0230c10": "行。「善男子！具此十事是名菩薩常在禪定。「善",
    "T16n0658_004:0230c11": "男子！菩薩復有十法名為糞掃衣。何等為十？",
    "T16n0658_004:0230c12": "以能受持終不毀壞、心常卑下、而不疲厭、不",
    "T16n0658_004:0230c13": "以此事而得解脫、不見其過、見功德利、不自",
    "T16n0658_004:0230c14": "高己、不多聚積、善持禁戒、諸天親近。云何受",
    "T16n0658_004:0230c15": "持能不毀壞？菩薩有信敬心，體性具足，於如",
    "T16n0658_004:0230c16": "來所深生敬信，寧捨身命不捨所受，所受不",
    "T16n0658_004:0230c17": "動。以所受堅固，心能卑下。以卑下故，不生我",
    "T16n0658_004:0230c18": "慢；以意卑下故，便於惡賤糞掃之物取以",
    "T16n0658_004:0230c19": "淨洗，洗以縫染，心不疲厭。不疲厭故，常取糞",
    "T16n0658_004:0230c20": "掃衣。亦不以小行而懷自足，方進求上法，必",
    "T16n0658_004:0230c21": "獲前利。亦不現此糞掃衣過：『我常著糞掃衣",
    "T16n0658_004:0230c22": "乃至今老。』不以此衣而為麁弊，亦不作念：",
    "T16n0658_004:0230c23": "『此衣麁弊，多有蚤虱，若常著者令身垢污。』",
    "T16n0658_004:0230c24": "當念思惟：『著糞掃衣有諸功德，賢聖所服、遠",
    "T16n0658_004:0230c25": "離欲者之所修行，是名聖種，諸佛所讚、如來",
    "T16n0658_004:0230c26": "所譽。』以是因緣故，不自稱譽、不應自高亦不",
    "T16n0658_004:0230c27": "下他，是名戒具足。戒具足故，諸天親近、諸佛",
    "T16n0658_004:0230c28": "讚歎、菩薩守護，善能觀察人非人等，剎利、婆",
    "T16n0658_004:0230c29": "羅門、聚落邑主恭敬禮拜、同梵行者之所讚",
    "T16n0658_004:0231a01": "歎。善男子！具此十事是名菩薩糞掃衣。」除蓋",
    "T16n0658_004:0231a02": "障菩薩白佛言：「世尊！菩薩志大，何緣樂此",
    "T16n0658_004:0231a03": "下劣麁弊？」佛答言：「善男子！菩薩為護眾生，德",
    "T16n0658_004:0231a04": "力所能，非諸凡愚下劣所堪，為未生煩惱作",
    "T16n0658_004:0231a05": "障礙故。」佛語除蓋障菩薩：「善男子！汝謂如來",
    "T16n0658_004:0231a06": "為是大志、為是小乎？」除蓋障菩薩白佛言：「世",
    "T16n0658_004:0231a07": "尊！我無此辯，當何能答？何以故？無有能知如",
    "T16n0658_004:0231a08": "來量者。現見如來知一切法、受糞掃衣者能",
    "T16n0658_004:0231a09": "制結使，不見如來有所遮制。」「此四天下天、人、",
    "T16n0658_004:0231a10": "龍、鬼皆有卑下之志，如來雖見卑下，但為",
    "T16n0658_004:0231a11": "成熟彼眾生故，於諸眾生前讚歎頭陀。汝今",
    "T16n0658_004:0231a12": "當知如是因緣。」除蓋障菩薩白佛言：「世尊為",
    "T16n0658_004:0231a13": "成熟眾生及新學者菩薩遮斷結使，故說此",
    "T16n0658_004:0231a14": "事。」「善男子！威德力菩薩為化眾生現受糞掃",
    "T16n0658_004:0231a15": "衣，非志卑漏。以是義故，菩薩受糞掃衣。",
    "T16n0658_004:0231a16": "「善男子！菩薩復有十法名受取三衣。何等為",
    "T16n0658_004:0231a17": "十？少欲知足、不多貪求、不多積聚；無積聚故，",
    "T16n0658_004:0231a18": "離諸過患；無失壞故，離諸憂惱；離憂惱故，離",
    "T16n0658_004:0231a19": "眾苦聚集；離眾苦聚集故，無有愛欲；無愛欲",
    "T16n0658_004:0231a20": "故，能盡諸漏。少欲菩薩趣得為足，知足之人",
    "T16n0658_004:0231a21": "少得而足，以少欲故，無多所求；離所求故，無",
    "T16n0658_004:0231a22": "多積聚；離積聚故，無惱失苦；無惱失苦故，無",
    "T16n0658_004:0231a23": "有憂愁；無有憂愁故，無有苦惱；無有苦惱故，",
    "T16n0658_004:0231a24": "無有受用；無有受用故，便得漏盡。善男子！具",
    "T16n0658_004:0231a25": "此十事是名菩薩受持三衣。",
    "T16n0658_004:0231a26": "寶雲經卷第四"
}