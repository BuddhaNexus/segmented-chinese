{
    "X07n0234_075:0778a22": "大方廣佛華嚴經疏卷第七十五(入第四十五經卷末)",
    "X07n0234_075:0778a23": "清涼山沙門　澄觀　述",
    "X07n0234_075:0778a24": "晉水沙門　(淨源)　錄疏注經",
    "X07n0234_075:0778b01": "○諸菩薩住處品第三十二",
    "X07n0234_075:0778b02": "△初來意者。上約化益盡一切時。今明菩薩徧一",
    "X07n0234_075:0778b03": "切處。故次來也。故僧祇中。明法界毛端之處。皆有",
    "X07n0234_075:0778b04": "多多普賢。此則據實而談。今約機緣所宜。指有方",
    "X07n0234_075:0778b05": "所。使物欣厭翹心有歸。若知能住菩薩毛含剎海",
    "X07n0234_075:0778b06": "所住之處。塵納無邊。則未有一方非菩薩住。亦遠",
    "X07n0234_075:0778b07": "答前壽量海問。菩薩隨機。住壽異故。昔將此品。遠",
    "X07n0234_075:0778b08": "答第二會初問意。十句非唯義意不同。抑亦文不",
    "X07n0234_075:0778b09": "相次。",
    "X07n0234_075:0778b10": "二釋名者。菩薩大悲。隨機住處。能住非一。故名曰",
    "X07n0234_075:0778b11": "諸。諸菩薩之住處。故以為名。",
    "X07n0234_075:0778b12": "三宗趣者。隨機應感。方所為宗。使物歸憑。及悟無",
    "X07n0234_075:0778b13": "方。以為其趣。",
    "X07n0234_075:0778b14": "次正釋文。分二。初集經者敘。",
    "X07n0234_075:0778b15": "爾時心王菩薩摩訶薩於眾會中告諸菩薩言。",
    "X07n0234_075:0778b16": "亦心王說者。隨所統王。皆自在故。亦表心隨智。住",
    "X07n0234_075:0778b17": "無障礙故。△二正說住處。有二十二處。前十依八",
    "X07n0234_075:0778b18": "方山海。以上下二方非凡能至。故不明之。山海包",
    "X07n0234_075:0778b19": "藏。仁智棲止。表大智高深故。能止能照故。後十二",
    "X07n0234_075:0778b20": "處城邑雜居。曲盡物機。表大悲無遺故。則知菩薩",
    "X07n0234_075:0778b21": "無不在矣。今初第六是海中之山。第十海中之窟。",
    "X07n0234_075:0778b22": "餘皆是山。文十。初仙人山。",
    "X07n0234_075:0778b23": "佛子東方有處名仙人山(至)常在其中而演說法。",
    "X07n0234_075:0778b24": "仙人山者。相傳是東海蓬萊山。若爾則亦兼海。△",
    "X07n0234_075:0778c01": "二勝峯山。",
    "X07n0234_075:0778c02": "南方有處名勝峯山(至)常在其中而演說法。",
    "X07n0234_075:0778c03": "勝峯。即德雲所住。晉本名樓閣山。即婆施羅所住。",
    "X07n0234_075:0778c04": "△三金剛燄山。",
    "X07n0234_075:0778c05": "西方有處名金剛燄山(至)常在其中而演說法。",
    "X07n0234_075:0778c06": "金剛燄。在西海之濵。△四香積山。",
    "X07n0234_075:0778c07": "北方有處名香積山(至)常在其中而演說法。",
    "X07n0234_075:0778c08": "香積山。昔云應。是雪北香山。△五清涼山。",
    "X07n0234_075:0778c09": "東北方有處名清涼山(至)常在其中而演說法。",
    "X07n0234_075:0778c10": "清涼山。即代州鴈門郡五臺山也。於中現有清涼",
    "X07n0234_075:0778c11": "寺。以歲積堅冰。夏仍飛雪。曾無炎暑。故曰清涼。五",
    "X07n0234_075:0778c12": "峯聳出。頂無林木。有如壘土之臺。故曰五臺。表我",
    "X07n0234_075:0778c13": "大聖五智已圓。五眼已淨。總五部之真祕。洞五陰",
    "X07n0234_075:0778c14": "之真源。故首戴五佛之冠。頂分五方之髻。運五乘",
    "X07n0234_075:0778c15": "之要。清五濁之災矣。然但云東北方者。其言猶漫。",
    "X07n0234_075:0778c16": "按寶藏陀羅尼經云。我滅度後。於贍部洲東北方。",
    "X07n0234_075:0778c17": "有國名大振那。其國有山。號為五頂。文殊師利童",
    "X07n0234_075:0778c18": "子游行居住。為諸菩薩眾。於中說法。及與無量無",
    "X07n0234_075:0778c19": "數藥叉羅剎緊那羅摩睺羅伽人非人等。供養恭",
    "X07n0234_075:0778c20": "敬。斯言審矣。其山靈迹備諸傳記。余幼尋茲典。每",
    "X07n0234_075:0778c21": "至斯文。皆掩卷長歎。遂不遠萬里。委命棲託。聖境",
    "X07n0234_075:0778c22": "相誘。十載于茲。其感應昭著。盈于耳目。及夫夏景。",
    "X07n0234_075:0778c23": "勝事尤多。歷歷龍宮。夜開千月。纖纖細草。朝間百",
    "X07n0234_075:0778c24": "華。或萬聖羅空。或五雲凝岫。圓光映乎山翠。瑞鳥",
    "X07n0234_075:0779a01": "翥于煙霄。唯聞大聖之名。無復人間之慮。入聖境",
    "X07n0234_075:0779a02": "者。接武革凡心者。架肩相視。互謂非凡。觸目皆為",
    "X07n0234_075:0779a03": "佛事。其山勢寺宇。難以盡言。自大師晦迹於西天。",
    "X07n0234_075:0779a04": "妙德揚輝於東夏。雖法身長在而雞山。空掩於荒",
    "X07n0234_075:0779a05": "榛。應現有方。鷲嶺得名於茲土。神僧顯彰於靈境。",
    "X07n0234_075:0779a06": "宣公上稟於諸天。漢明肇啟於崇基。魏帝中孚於",
    "X07n0234_075:0779a07": "至化。北齊數州以傾俸。有唐九帝之迴光。五天殉",
    "X07n0234_075:0779a08": "命。以奔風八表。亡軀而競託。其有居神州。而一生",
    "X07n0234_075:0779a09": "不到。亦奚異舍衛三億之徒哉。願皆修敬。△六金",
    "X07n0234_075:0779a10": "剛山。",
    "X07n0234_075:0779a11": "海中有處名金剛山(至)常在其中而演說法。",
    "X07n0234_075:0779a12": "金剛山。謂東海近東。有山名之為金剛。雖非全體",
    "X07n0234_075:0779a13": "是金。而上下四周。乃至山間流水砂中。皆悉有金",
    "X07n0234_075:0779a14": "遠望即謂全體是金。又海東人自古相傳。此山往",
    "X07n0234_075:0779a15": "往有聖人出現。然晉本此處當其第九。以與第十",
    "X07n0234_075:0779a16": "莊嚴窟。俱在海中故。而今居此者。意是八方之內。",
    "X07n0234_075:0779a17": "東北方攝故。若不然者。何以正說八方。忽然語海。",
    "X07n0234_075:0779a18": "又晉本海中有二住處。一名枳怛那。現有菩薩。名",
    "X07n0234_075:0779a19": "曇無竭。有萬二千菩薩眷屬。言枳怛者。具云昵枳",
    "X07n0234_075:0779a20": "多。此云踊出。金剛語體。踊出語狀。曇無竭者。此云",
    "X07n0234_075:0779a21": "法生。亦云法勇。亦云法尚。今言法起。與生勇義同。",
    "X07n0234_075:0779a22": "即常啼之友也。菩薩眷屬。十倍今經。或前譯之誤。",
    "X07n0234_075:0779a23": "△七支提山。",
    "X07n0234_075:0779a24": "東南方有處名支提山(至)常在其中而演說法。",
    "X07n0234_075:0779b01": "支提山者。此云生淨信之所。有舍利者為塔。無舍",
    "X07n0234_075:0779b02": "利曰支提。或山形似塔。或彼有支提。故以為名。昔",
    "X07n0234_075:0779b03": "云既指清涼為東北。則東南影響吳越。然吳越靈",
    "X07n0234_075:0779b04": "山雖眾。取其形似者。天台之南。赤城山也。直聳雲",
    "X07n0234_075:0779b05": "際。赩若霞起。巖樹相映。分成數重。其間有白道猷",
    "X07n0234_075:0779b06": "之遺蹤。或即當之矣。然劒川有三學。山中有歡喜",
    "X07n0234_075:0779b07": "王菩薩。屢持燈而出。名雖不同。而天竺望之。即是",
    "X07n0234_075:0779b08": "東南。亦有見其持寶冠者。則密示其名也。希後賢",
    "X07n0234_075:0779b09": "以審之。△八光明山。",
    "X07n0234_075:0779b10": "西南方有處名光明山(至)常在其中而演說法。",
    "X07n0234_075:0779b11": "光明山。昔云應。是與補怛洛迦山相連。以晉譯觀",
    "X07n0234_075:0779b12": "音住山為光明。今文非觀音住處。而云光明。故言",
    "X07n0234_075:0779b13": "連也。△九香風山。",
    "X07n0234_075:0779b14": "西北方有處名香風山(至)常在其中而演說法。",
    "X07n0234_075:0779b15": "香風山。疑是香山西畔。△十莊嚴窟。",
    "X07n0234_075:0779b16": "大海之中復有住處(至)諸菩薩眾於中止住。",
    "X07n0234_075:0779b17": "對上第六海中。故云復有。晉本云。二名功德莊嚴",
    "X07n0234_075:0779b18": "窟。△後十二處城邑雜居。初毗舍離。",
    "X07n0234_075:0779b19": "毗舍離南有一住處(至)諸菩薩眾於中止住。",
    "X07n0234_075:0779b20": "毗舍離者。即毗耶離。此云廣嚴城。亦曰廣博。即是",
    "X07n0234_075:0779b21": "中印度淨名所居之城。言南者。按西域記第七云。",
    "X07n0234_075:0779b22": "此城南十四五里有塔。是七百賢聖重結集處。更",
    "X07n0234_075:0779b23": "南八九十里。有僧伽藍。其側有過去四佛座。及經",
    "X07n0234_075:0779b24": "行遺迹之處。應是其所。晉本第二。更有一處。名巴",
    "X07n0234_075:0779c01": "連弗邑。有處名金燈僧伽藍。昔云具言波吒補怛",
    "X07n0234_075:0779c02": "囉。此云黃華子。即黃華女之子。創居此處。亦中天",
    "X07n0234_075:0779c03": "摩伽陀國。具如西域記第八。今經闕此一處。△二",
    "X07n0234_075:0779c04": "摩度羅城。",
    "X07n0234_075:0779c05": "摩度羅城有一住處(至)諸菩薩眾於中止住。",
    "X07n0234_075:0779c06": "云摩度羅者。亦曰摩偷羅。此云孔雀。亦云密蓋。並",
    "X07n0234_075:0779c07": "是古世因事為名。亦中印度言滿足窟者。彼國有",
    "X07n0234_075:0779c08": "舍利弗等塔及文殊師利塔。於王城西五六里。有",
    "X07n0234_075:0779c09": "山寺。是烏波毱多所造寺。北有巖中。間有石窟。是",
    "X07n0234_075:0779c10": "毱多度人安籌之所。具如西域記第四說。安籌雖",
    "X07n0234_075:0779c11": "是後事。多是安聖窟中。△三俱珍那。",
    "X07n0234_075:0779c12": "俱珍那城有一住處(至)諸菩薩眾於中止住。",
    "X07n0234_075:0779c13": "俱珍那者。具云俱陳那耶。俱珍姓也。此云大盆那",
    "X07n0234_075:0779c14": "耶法律也。謂池形如大盆。往昔有仙。於側修法。律",
    "X07n0234_075:0779c15": "後人以此為姓。因為城名。△四清淨彼岸。",
    "X07n0234_075:0779c16": "清淨彼岸城有一住處(至)諸菩薩眾於中止住。",
    "X07n0234_075:0779c17": "清淨彼岸城。是南印度。目真此云解脫。即龍之名。",
    "X07n0234_075:0779c18": "隣陀云處。即龍所居處。△五摩蘭陀國。",
    "X07n0234_075:0779c19": "摩蘭陀國有一住處(至)諸菩薩眾於中止住。",
    "X07n0234_075:0779c20": "摩蘭陀國。未詳所在。晉經無國。但云風地。謂有風",
    "X07n0234_075:0779c21": "孔處。即龍所居。△六甘菩遮國。",
    "X07n0234_075:0779c22": "甘菩遮國有一住處(至)諸菩薩眾於中止住。",
    "X07n0234_075:0779c23": "甘菩遮國。正云紺蒲。即是果名。其果赤白圓滿。乍",
    "X07n0234_075:0779c24": "似此方林檎。而復三約橫文。此國多端正女人。頸",
    "X07n0234_075:0780a01": "似紺蒲。三約文成以女名。國出生慈者。大集經中",
    "X07n0234_075:0780a02": "但名慈窟。△七震旦國。",
    "X07n0234_075:0780a03": "震旦國有一住處(至)諸菩薩眾於中止住。",
    "X07n0234_075:0780a04": "震旦國。即此大唐。亦云真丹。或云支那。皆梵音。楚",
    "X07n0234_075:0780a05": "夏此云多思惟。以情慮多端故。前為成八方故。清",
    "X07n0234_075:0780a06": "涼直云東北。今在諸國之類故舉國。名那羅延者。",
    "X07n0234_075:0780a07": "此云堅固。昔云即青州界有東牢山。現有古佛聖",
    "X07n0234_075:0780a08": "迹。此應是也。然牢山乃是登州。亦青州分野。其山",
    "X07n0234_075:0780a09": "靈迹亦多。然今之到此山者。在蔚州界。靈迹顯著。",
    "X07n0234_075:0780a10": "不減清涼時人稱謂普賢所居。往往有覩。彼亦有",
    "X07n0234_075:0780a11": "五臺。南臺有窟。難究其底。時稱那羅延窟。或即是",
    "X07n0234_075:0780a12": "此。△八疏勒國。",
    "X07n0234_075:0780a13": "疏勒國有一住處(至)諸菩薩眾於中止住。",
    "X07n0234_075:0780a14": "疏勒國。具云佉路數怛勒。是彼國山名。因山立號",
    "X07n0234_075:0780a15": "或翻為惡性。因國人以立名。然牛頭山在今于闐",
    "X07n0234_075:0780a16": "國。此云地乳。佛滅百年方立此國。具如西域記。以",
    "X07n0234_075:0780a17": "集經之時未開。尚屬疏勒故耳。晉本但云邊國故。",
    "X07n0234_075:0780a18": "或指江表牛頭。今譯既明。定非此也。△九迦葉彌",
    "X07n0234_075:0780a19": "羅。",
    "X07n0234_075:0780a20": "迦葉彌羅國有一住處(至)諸菩薩眾於中止住。",
    "X07n0234_075:0780a21": "迦葉彌羅。晉譯為罽賓。此翻為阿誰入即末田地",
    "X07n0234_075:0780a22": "乞地之所。略如音義。廣出西域記第三。△十增長",
    "X07n0234_075:0780a23": "歡喜城。",
    "X07n0234_075:0780a24": "增長歡喜城有一住處(至)諸菩薩眾於中止住。",
    "X07n0234_075:0780b01": "增長歡喜城。古釋云即南印度。尊者窟者。即上座",
    "X07n0234_075:0780b02": "部所居之所。△十一菴浮棃摩。",
    "X07n0234_075:0780b03": "菴浮棃摩國有一住處(至)諸菩薩眾於中止住。",
    "X07n0234_075:0780b04": "菴浮棃摩。此云無垢。即是果名。此國豐而且勝。故",
    "X07n0234_075:0780b05": "以為名。在中印度境。△十二乾陀羅國。",
    "X07n0234_075:0780b06": "乾陀羅國有一住處(至)諸菩薩眾於中止住。",
    "X07n0234_075:0780b07": "乾陀羅國。此云持地。多得道果者。護持不為他國",
    "X07n0234_075:0780b08": "侵害故。或云香徧。徧國香草。先發生故。苫婆羅者。",
    "X07n0234_075:0780b09": "是香華樹名。與初品苫末羅。梵言輕重耳。徧窟側",
    "X07n0234_075:0780b10": "近。多生此故。相傳云。是佛留影之所。具如西域記",
    "X07n0234_075:0780b11": "及大集月藏。分第十。此品之終。都無結束。或是經",
    "X07n0234_075:0780b12": "來不盡。閻浮既爾。餘界異類界等可以倣之。法界",
    "X07n0234_075:0780b13": "身雲則無在無不在矣。",
    "X07n0234_075:0780b14": "自下入第四十六卷經。",
    "X07n0234_075:0780b15": "○佛不思議法品第三十三",
    "X07n0234_075:0780b16": "△初明來意。先通後別。通則此下五品為答第二",
    "X07n0234_075:0780b17": "會初如來地等十句問故。古德但有三品答前。謂",
    "X07n0234_075:0780b18": "前明修生之因。今辨修生之果。因圓果滿。故次來",
    "X07n0234_075:0780b19": "也。若答前問。何以重請。由因果隔絕。念法希聞。因",
    "X07n0234_075:0780b20": "德尚深。果必玄妙。故念請耳。別明此品。則前品因",
    "X07n0234_075:0780b21": "終。此品果始。故次來也。△二釋名者。如來果法迴超",
    "X07n0234_075:0780b22": "言慮。故以為名。斯即佛之不思議法也。△三宗趣。",
    "X07n0234_075:0780b23": "先總後別。總明說佛果德體用。心言罔及。而為其",
    "X07n0234_075:0780b24": "宗。令諸物情。亡言絕想。速滿為趣。別就宗中。三門",
    "X07n0234_075:0780c01": "分別。一通辨佛德。若說百四十不共佛法。通於權",
    "X07n0234_075:0780c02": "小。若五法攝大覺性。猶通於權。若言唯一味實德",
    "X07n0234_075:0780c03": "者。約理頓說。若言具足無盡德者。是此所明。故後",
    "X07n0234_075:0780c04": "文中。初標十問。答具多門。類通十方。一一無盡。二",
    "X07n0234_075:0780c05": "別顯義相。諸佛功德不出二種。一者修生。二者本",
    "X07n0234_075:0780c06": "有。初謂信等本無今有。後謂真如具性功德。此二",
    "X07n0234_075:0780c07": "無礙。應成四句。一唯修生。二唯本有。以性相區分",
    "X07n0234_075:0780c08": "故。三本有修生。謂如來藏。待彼了因本隱今顯故。",
    "X07n0234_075:0780c09": "四修生。本有無分別智。冥符理故。若權教所明二",
    "X07n0234_075:0780c10": "德。不雜法報四句亦有差殊。依此經宗。雖有四義。",
    "X07n0234_075:0780c11": "而無四事。本有如真金。修生如嚴具。然由嚴具。方",
    "X07n0234_075:0780c12": "顯金德。嚴具無體。全攬金成故。唯金不礙嚴具。唯",
    "X07n0234_075:0780c13": "法身而不礙報化。唯嚴具亦然。既互全收。故十身",
    "X07n0234_075:0780c14": "無礙。八相該於法界。丈六徧於十方。諸根毛孔各",
    "X07n0234_075:0780c15": "無限量。亦不礙量。量與無量。無有障礙。三顯不思",
    "X07n0234_075:0780c16": "議之義。泛明有四。一理妙難測。二事廣難知。三行",
    "X07n0234_075:0780c17": "深越世。四果用超情。今文通四。正辨後一。就後一",
    "X07n0234_075:0780c18": "中。復開為四。一何者不思議。略辨十種。一智超世",
    "X07n0234_075:0780c19": "表。二悲越常情。三無思成事。四同染恒淨。五所作",
    "X07n0234_075:0780c20": "祕密。六業用廣大。七多少即入。八分圓自在。九依",
    "X07n0234_075:0780c21": "正無礙。十理事一味。文並具之。恐繁不引。二於何",
    "X07n0234_075:0780c22": "不思議。此有四位。一過世間。二越權小。三超因位。",
    "X07n0234_075:0780c23": "四顯法體。三云何不思議亦有四種。謂非聞思修",
    "X07n0234_075:0780c24": "及報智境。四何用不思議亦有四種。謂令信向故。",
    "X07n0234_075:0781a01": "起行求故。隨分證故。圓滿得故。前三是宗。唯取第",
    "X07n0234_075:0781a02": "四。何用為越。即此宗趣可以釋名。",
    "X07n0234_075:0781a03": "次正釋文。五品分二。初之一品總明佛德。後之四",
    "X07n0234_075:0781a04": "品別顯佛德。古德將後二品。為平等因果。此但三",
    "X07n0234_075:0781a05": "品。今依賢首初品。總顯佛德體用。次品別顯勝德",
    "X07n0234_075:0781a06": "之相。後品別明勝德益用。又初品明德。次品明相。",
    "X07n0234_075:0781a07": "後品明好。今初分四。初請分二。初明請人。",
    "X07n0234_075:0781a08": "爾時大會中有諸菩薩作是念。",
    "X07n0234_075:0781a09": "△二正顯所念。",
    "X07n0234_075:0781a10": "諸佛國土云何不思議(至)諸佛解脫云何不思議。",
    "X07n0234_075:0781a11": "十法皆云不思議者。即前果用超情離於說相。故",
    "X07n0234_075:0781a12": "此十句義並多含。皆通真應。不得一向就應而辨。",
    "X07n0234_075:0781a13": "然此十問攝前普光。後二十句所成果。問謂身攝",
    "X07n0234_075:0781a14": "六根。智攝佛境佛地及最勝三問。自在攝五。一神",
    "X07n0234_075:0781a15": "力。曰神通。三十力。四無畏。五三昧。此並前開此合。",
    "X07n0234_075:0781a16": "前境界中。開出國土所化所依之境故。前所行中。",
    "X07n0234_075:0781a17": "開出出現本願種性。種性即是悲智之行。本願唯",
    "X07n0234_075:0781a18": "就因辨行故。出現是佛普賢行故。出現與行。互有",
    "X07n0234_075:0781a19": "寬陿。下出現品。行是其一。故前之無礙。此開解脫。",
    "X07n0234_075:0781a20": "作用無礙。名解脫故。所以開合者。顯義無方故。名",
    "X07n0234_075:0781a21": "多同者。顯不異故。音聲即辨才。雖無開合名有寬",
    "X07n0234_075:0781a22": "陿。義旨大同。此十義相。第二會中。已曾解釋。至下",
    "X07n0234_075:0781a23": "說分文中重明。△二加分三。初加因。",
    "X07n0234_075:0781a24": "爾時世尊知諸菩薩心之所念。",
    "X07n0234_075:0781b01": "神知機故。△二顯加相。",
    "X07n0234_075:0781b02": "則以神力加持。",
    "X07n0234_075:0781b03": "三業加故。上句為總。下三句別。",
    "X07n0234_075:0781b04": "智慧攝受光明照耀威勢充滿。",
    "X07n0234_075:0781b05": "謂意語身以光照者。即教光故。△三加所為。",
    "X07n0234_075:0781b06": "令青蓮華藏菩薩。",
    "X07n0234_075:0781b07": "為具說德故。文有八句。",
    "X07n0234_075:0781b08": "住佛無畏。",
    "X07n0234_075:0781b09": "外制無畏。",
    "X07n0234_075:0781b10": "入佛法界。",
    "X07n0234_075:0781b11": "內證深寂。此意業勝。",
    "X07n0234_075:0781b12": "獲佛威德。",
    "X07n0234_075:0781b13": "威德內充。",
    "X07n0234_075:0781b14": "神通自在。",
    "X07n0234_075:0781b15": "神用外徹。此身業勝。",
    "X07n0234_075:0781b16": "得佛無礙。",
    "X07n0234_075:0781b17": "具四無礙。是語業勝。",
    "X07n0234_075:0781b18": "廣大觀察。",
    "X07n0234_075:0781b19": "徧觀機教為廣大。",
    "X07n0234_075:0781b20": "知一切佛種性次第。",
    "X07n0234_075:0781b21": "知性無差。是為次第。",
    "X07n0234_075:0781b22": "住不可說佛法方便。",
    "X07n0234_075:0781b23": "授記善巧。是為方便。皆說德也。所以加青蓮華藏",
    "X07n0234_075:0781b24": "者。果德離言。藉因顯故。因果同時故。性德無染最",
    "X07n0234_075:0781c01": "超勝故一德具含一切德故。△三證分十句。",
    "X07n0234_075:0781c02": "爾時青蓮華藏菩薩(至)則能知見一切佛法。",
    "X07n0234_075:0781c03": "上四自利。下三利他。",
    "X07n0234_075:0781c04": "以大悲心觀察眾生(至)受行一切諸菩薩法。",
    "X07n0234_075:0781c05": "上皆自分。後三勝進。",
    "X07n0234_075:0781c06": "於一念中出生佛智(至)總持辯才皆悉具足。",
    "X07n0234_075:0781c07": "△四說分二。初承力總告。",
    "X07n0234_075:0781c08": "承佛神力告蓮華藏菩薩言。",
    "X07n0234_075:0781c09": "告蓮華藏者。非同佛心。無以受佛之德故。亦名蓮",
    "X07n0234_075:0781c10": "華。不言青者。不礙能說。為最超勝故。△二正顯佛",
    "X07n0234_075:0781c11": "德。略有二義。一總下五品共答十問。此之一品答",
    "X07n0234_075:0781c12": "佛種性。佛以功德為種性故。次有二品。答於佛身。",
    "X07n0234_075:0781c13": "次一品答本願。後一品答出現其國土。問初會已",
    "X07n0234_075:0781c14": "廣。餘或經來未盡。或前後攝之。二者此品具答十",
    "X07n0234_075:0781c15": "問。謂佛德無量。略顯三十二門。門皆具十。則有三",
    "X07n0234_075:0781c16": "百二十種德。以顯無盡。昔以初十。標宗略答。具答",
    "X07n0234_075:0781c17": "十問。所餘唯有別答而超。次答前十問。今謂三十",
    "X07n0234_075:0781c18": "二門如次答前十句問故。而門門中皆含答十。欲",
    "X07n0234_075:0781c19": "顯佛德一具一切。亦顯所問包含廣故。而標門名",
    "X07n0234_075:0781c20": "多。不同前者。為顯佛德無邊際故。文分為十。初之",
    "X07n0234_075:0781c21": "二門答國土問次二門答本願問。三二門答種性",
    "X07n0234_075:0781c22": "問。四二門答出現問。五五門答佛身問。六二門答",
    "X07n0234_075:0781c23": "音聲問。七三門答智慧問。八八門答自在問。九三",
    "X07n0234_075:0781c24": "門答無礙問。十有三門答解脫問。以身及自在。含",
    "X07n0234_075:0782a01": "前普光。諸問多故。用門亦多。而文多有三。謂標釋",
    "X07n0234_075:0782a02": "結。其中義相至文當顯。今初二門答國土問者。國",
    "X07n0234_075:0782a03": "土即是所依所住。即分為二。初門明其常住法門。",
    "X07n0234_075:0782a04": "後門明其徧住法界。不唯國土。不在方所。為真土",
    "X07n0234_075:0782a05": "也。今初文二。初標。",
    "X07n0234_075:0782a06": "佛子諸佛世尊有無量住。",
    "X07n0234_075:0782a07": "△二釋相。",
    "X07n0234_075:0782a08": "所謂。",
    "X07n0234_075:0782a09": "文有九句。顯於如來應機說法。含答十問。則知十",
    "X07n0234_075:0782a10": "問皆成住處。下皆倣之。",
    "X07n0234_075:0782a11": "常住大悲。",
    "X07n0234_075:0782a12": "起應之心。答種性問。悲為種性故。",
    "X07n0234_075:0782a13": "住種種身作諸佛事。",
    "X07n0234_075:0782a14": "演法之身答佛身問。",
    "X07n0234_075:0782a15": "住平等意轉淨法輪。",
    "X07n0234_075:0782a16": "轉法之意。答本願問。本願平等利一切故。",
    "X07n0234_075:0782a17": "生四辯才說無量法。",
    "X07n0234_075:0782a18": "能轉之辯答音聲問音出辯故。",
    "X07n0234_075:0782a19": "住不思議一切佛法。",
    "X07n0234_075:0782a20": "所轉之法。答自在問。自在不思議故。",
    "X07n0234_075:0782a21": "住清淨音徧無量土。",
    "X07n0234_075:0782a22": "轉音周徧答國土。國土是音所至故。",
    "X07n0234_075:0782a23": "住不可說甚深法界。",
    "X07n0234_075:0782a24": "所顯之理答智慧。智慧能住法界故。",
    "X07n0234_075:0782b01": "住現一切最勝神通。",
    "X07n0234_075:0782b02": "能化之通。答神通問。",
    "X07n0234_075:0782b03": "住能開示無有障礙究竟之法。",
    "X07n0234_075:0782b04": "演法之益。答無礙問。文唯九句。脫於出現。或通諸",
    "X07n0234_075:0782b05": "句。出現皆能作前九故。答此品中。十問既爾。答初",
    "X07n0234_075:0782b06": "二會。類例可知。△二普徧法界。明其徧住。謂六根",
    "X07n0234_075:0782b07": "三業徧法界土。文分為三。初標。",
    "X07n0234_075:0782b08": "佛子諸佛世尊有十種法普徧無量無邊法界。",
    "X07n0234_075:0782b09": "無量是事。法界無邊是理。此二無礙及事事無礙",
    "X07n0234_075:0782b10": "法界。並為所徧。△二列釋。",
    "X07n0234_075:0782b11": "何等為十所謂一切諸佛(至)普入諸趣而無染著。",
    "X07n0234_075:0782b12": "含答三問。一正答身其普徧諸趣。是有悲性及出",
    "X07n0234_075:0782b13": "現義。",
    "X07n0234_075:0782b14": "一切諸佛有無邊際(至)住於無礙平等法身。",
    "X07n0234_075:0782b15": "次之六句。是身別相。亦是於身兼答普光眼等六",
    "X07n0234_075:0782b16": "問。出妙音聲答音聲問。",
    "X07n0234_075:0782b17": "一切諸佛有無邊際無礙解脫示現無盡大神通力。",
    "X07n0234_075:0782b18": "答三問。謂無礙答第九。解脫答第十。神通力答自在。",
    "X07n0234_075:0782b19": "一切諸佛有無邊際(至)而於其中不生染著。",
    "X07n0234_075:0782b20": "別答國土。",
    "X07n0234_075:0782b21": "一切諸佛有無邊際(至)悉能通達一切佛法。",
    "X07n0234_075:0782b22": "答本願及智慧問。△三結。",
    "X07n0234_075:0782b23": "佛子是為如來應正等覺(至)法界無邊際十種佛法。",
    "X07n0234_075:0782b24": "△二有二門。答本願問二。初明乘願現其八相。",
    "X07n0234_075:0782c01": "佛子諸佛世尊有十種念念出生智。",
    "X07n0234_075:0782c02": "然願以後得智為體。從其願智。生八相等。非生智",
    "X07n0234_075:0782c03": "也。上標次徵。列結下文倣此。",
    "X07n0234_075:0782c04": "何等為十所謂一切諸佛(至)無量世界從天來下。",
    "X07n0234_075:0782c05": "乘願下生。",
    "X07n0234_075:0782c06": "一切諸佛於一念中悉能示現無量世界菩薩受生。",
    "X07n0234_075:0782c07": "受生種族。",
    "X07n0234_075:0782c08": "一切諸佛於一念中悉能示現無量世界出家學道。",
    "X07n0234_075:0782c09": "學解脫道。",
    "X07n0234_075:0782c10": "一切諸佛於一念中(至)菩提樹下成等正覺。",
    "X07n0234_075:0782c11": "明其出現。",
    "X07n0234_075:0782c12": "一切諸佛於一念中(至)無量世界轉妙法輪。",
    "X07n0234_075:0782c13": "音聲。",
    "X07n0234_075:0782c14": "一切諸佛於一念中(至)教化眾生供養諸佛。",
    "X07n0234_075:0782c15": "化生嚴國。",
    "X07n0234_075:0782c16": "一切諸佛於一念中(至)不可言說種種佛身。",
    "X07n0234_075:0782c17": "現佛身。",
    "X07n0234_075:0782c18": "一切諸佛於一念中(至)如來自在一切智藏。",
    "X07n0234_075:0782c19": "自在相嚴福嚴嚴如來藏故。",
    "X07n0234_075:0782c20": "一切諸佛於一念中(至)無量無數清淨眾生。",
    "X07n0234_075:0782c21": "是無礙故。",
    "X07n0234_075:0782c22": "一切諸佛於一念中(至)於三世中成等正覺。",
    "X07n0234_075:0782c23": "即智慧正徧知故。",
    "X07n0234_075:0782c24": "是為十。",
    "X07n0234_075:0783a01": "△二明願不失時。",
    "X07n0234_075:0783a02": "佛子諸佛世尊有十種不失時。",
    "X07n0234_075:0783a03": "行止在緣。根熟化現。本熟便捨。非願不周。若機熟",
    "X07n0234_075:0783a04": "失時。便違本願。",
    "X07n0234_075:0783a05": "何等為十所謂一切諸佛成等正覺不失時。",
    "X07n0234_075:0783a06": "出現。",
    "X07n0234_075:0783a07": "一切諸佛成熟有緣不失時。",
    "X07n0234_075:0783a08": "成本願有緣。",
    "X07n0234_075:0783a09": "一切諸佛授菩薩記不失時。",
    "X07n0234_075:0783a10": "知種性與記。",
    "X07n0234_075:0783a11": "一切諸佛隨眾生心示現神力不失時。",
    "X07n0234_075:0783a12": "自在。",
    "X07n0234_075:0783a13": "一切諸佛隨眾生解示現佛身不失時。",
    "X07n0234_075:0783a14": "現身。",
    "X07n0234_075:0783a15": "一切諸佛住於大捨不失時。",
    "X07n0234_075:0783a16": "智住於捨。",
    "X07n0234_075:0783a17": "一切諸佛入諸聚落不失時。",
    "X07n0234_075:0783a18": "六根無礙。",
    "X07n0234_075:0783a19": "一切諸佛攝諸淨信不失時。",
    "X07n0234_075:0783a20": "淨國攝信。",
    "X07n0234_075:0783a21": "一切諸佛調惡眾生不失時。",
    "X07n0234_075:0783a22": "強音調惡。",
    "X07n0234_075:0783a23": "一切諸佛現不思議諸佛神通不失時。",
    "X07n0234_075:0783a24": "即不思議解脫。",
    "X07n0234_075:0783b01": "是為十。",
    "X07n0234_075:0783b02": "△三有二門。答種性問二。初門雙明報化種性。皆",
    "X07n0234_075:0783b03": "真正故。",
    "X07n0234_075:0783b04": "佛子諸佛世尊有十種無比不思議境界。",
    "X07n0234_075:0783b05": "體相超言念。故云不思議。下位不及。故云無比。",
    "X07n0234_075:0783b06": "何等為十所謂一切諸佛(至)徧滿十方無量世界。",
    "X07n0234_075:0783b07": "現身。",
    "X07n0234_075:0783b08": "一切諸佛說一義句悉能開示一切佛法。",
    "X07n0234_075:0783b09": "音聲。",
    "X07n0234_075:0783b10": "一切諸佛放一光明悉能徧照一切世界。",
    "X07n0234_075:0783b11": "乘願放光。如其本願。所得光故。",
    "X07n0234_075:0783b12": "一切諸佛於一身中悉能示現一切諸身。",
    "X07n0234_075:0783b13": "出現。",
    "X07n0234_075:0783b14": "一切諸佛於一處中悉能示現一切世界。",
    "X07n0234_075:0783b15": "國土。",
    "X07n0234_075:0783b16": "一切諸佛於一智中悉能決了一切諸法無所罣礙。",
    "X07n0234_075:0783b17": "智慧。",
    "X07n0234_075:0783b18": "一切諸佛於一念中悉能徧往十方世界。",
    "X07n0234_075:0783b19": "自在。",
    "X07n0234_075:0783b20": "一切諸佛於一念中悉現如來無量威德。",
    "X07n0234_075:0783b21": "威德種族。",
    "X07n0234_075:0783b22": "一切諸佛於一念中普緣三世佛及眾生心無雜亂。",
    "X07n0234_075:0783b23": "無雜之礙。",
    "X07n0234_075:0783b24": "一切諸佛於一念中與去來今一切諸佛體同無二。",
    "X07n0234_075:0783c01": "解脫體同。",
    "X07n0234_075:0783c02": "是為十。",
    "X07n0234_075:0783c03": "上之五段。皆略指陳。兼答十問。已下恐繁。說者隨",
    "X07n0234_075:0783c04": "宜。△二唯明法身為種性。",
    "X07n0234_075:0783c05": "佛子諸佛世尊能出生十種智。",
    "X07n0234_075:0783c06": "從無性中。出其智慧。非答智慧故。",
    "X07n0234_075:0783c07": "何者為十所謂一切諸佛(至)了生滅智是為十。",
    "X07n0234_075:0783c08": "十句。句各分二。皆上句知性即無性之性。為其能",
    "X07n0234_075:0783c09": "生。下句即是出生智用。△四有二門。答出現問二。",
    "X07n0234_075:0783c10": "初門明徧現常現。",
    "X07n0234_075:0783c11": "佛子諸佛世尊有十種普入法。",
    "X07n0234_075:0783c12": "非有出沒。方為真現。",
    "X07n0234_075:0783c13": "何等為十所謂一切諸佛(至)三種自在普化眾生。",
    "X07n0234_075:0783c14": "三種自在。即三業化也。",
    "X07n0234_075:0783c15": "一切諸佛皆悉具足(至)一念普現三世諸佛。",
    "X07n0234_075:0783c16": "普現三世諸佛。況自身耶。又一現即一切現。以三",
    "X07n0234_075:0783c17": "世佛無二體故。如文殊般若中辨。",
    "X07n0234_075:0783c18": "一切諸佛皆悉具足(至)普立三世劫數是為十。",
    "X07n0234_075:0783c19": "△二明出現之相。",
    "X07n0234_075:0783c20": "佛子諸佛世尊有十種難信受廣大法。",
    "X07n0234_075:0783c21": "謂大用無涯。故云廣大。凡小莫測。故難信受。",
    "X07n0234_075:0783c22": "何等為十所謂一切諸佛(至)住十力中是為十。",
    "X07n0234_075:0783c23": "△五有五門。答佛身問。即分為五。初總顯無過。",
    "X07n0234_075:0783c24": "佛子諸佛世尊有十種大功德離過清淨。",
    "X07n0234_075:0784a01": "如來三業隨智慧行故。三業等事。不出於身。",
    "X07n0234_075:0784a02": "何等為十所謂一切諸佛(至)離過清淨是為十。",
    "X07n0234_075:0784a03": "別中多同出現品身之十相。△二明過不生。",
    "X07n0234_075:0784a04": "佛子諸佛世尊有十種究竟清淨。",
    "X07n0234_075:0784a05": "揀異因淨。故云究竟。惑障諸垢。永不起故。",
    "X07n0234_075:0784a06": "何等為十所謂一切諸佛(至)所有眷屬究竟清淨。",
    "X07n0234_075:0784a07": "上之五句功德身淨。",
    "X07n0234_075:0784a08": "一切諸佛所有種族究竟(至)色身相好究竟清淨。",
    "X07n0234_075:0784a09": "此二色身。",
    "X07n0234_075:0784a10": "一切諸佛法身無染究竟清淨。",
    "X07n0234_075:0784a11": "法身。",
    "X07n0234_075:0784a12": "一切諸佛一切智智無有障礙究竟清淨。",
    "X07n0234_075:0784a13": "智身。",
    "X07n0234_075:0784a14": "一切諸佛解脫自在所作已辦到於彼岸究竟清淨。",
    "X07n0234_075:0784a15": "後一意生等身淨也。",
    "X07n0234_075:0784a16": "是為十。",
    "X07n0234_075:0784a17": "△三身之業用。",
    "X07n0234_075:0784a18": "佛子諸佛世尊於一切世界(至)能徧觀察是為十。",
    "X07n0234_075:0784a19": "亦多同出現品身相。△四智慧相應。",
    "X07n0234_075:0784a20": "佛子諸佛世尊有十種無盡智海法(至)是為十。",
    "X07n0234_075:0784a21": "即如來六根三業。皆智慧深廣相應故。亦是別廣",
    "X07n0234_075:0784a22": "智身問故。△五業用無斷。",
    "X07n0234_075:0784a23": "佛子諸佛世尊有十種常法(至)無邊際故是為十。",
    "X07n0234_075:0784a24": "助佛身中意業。恒常用無斷故。△六有二門。答音",
    "X07n0234_075:0784b01": "聲問二。初明以音聲辯說。兼答普光辨才問。",
    "X07n0234_075:0784b02": "佛子諸佛世尊有十種演說無量(至)是為十。",
    "X07n0234_075:0784b03": "△二明種種說法。",
    "X07n0234_075:0784b04": "佛子諸佛世尊有十種為眾生作佛事。",
    "X07n0234_075:0784b05": "謂六塵四大。舉動施為。皆能顯法。成其利益。無非",
    "X07n0234_075:0784b06": "佛事。非獨音聲。如淨名說。",
    "X07n0234_075:0784b07": "何等為十所謂一切諸佛(至)為眾生作佛事。",
    "X07n0234_075:0784b08": "上二一身二音。",
    "X07n0234_075:0784b09": "一切諸佛有所受為眾生作佛事(至)為眾生作佛事。",
    "X07n0234_075:0784b10": "此二皆智受為成檀故不受。令彼倣佛行少欲故。",
    "X07n0234_075:0784b11": "又以無所受。受諸受故。",
    "X07n0234_075:0784b12": "一切諸佛以地水火風為眾生作佛事(至)是為十。",
    "X07n0234_075:0784b13": "△七有三門。答智慧問。初明智慧最勝。",
    "X07n0234_075:0784b14": "佛子諸佛世尊有十種最勝法。",
    "X07n0234_075:0784b15": "此之一門。總明權實因果之智。兼答普光最勝之",
    "X07n0234_075:0784b16": "問。智慧最勝故。結云住十力地。兼答佛地之問。",
    "X07n0234_075:0784b17": "何等為十所謂一切諸佛大願堅固(至)是為十。",
    "X07n0234_075:0784b18": "四即三念處行。餘可思之。△二明智慧離障。",
    "X07n0234_075:0784b19": "佛子諸佛世尊有十種無障礙住。",
    "X07n0234_075:0784b20": "以其智慧無礙故。一切無礙。",
    "X07n0234_075:0784b21": "何等為十所謂一切諸佛皆能往(至)是為十。",
    "X07n0234_075:0784b22": "△三智慧成益。由內具智嚴故。外具諸嚴。文三。初",
    "X07n0234_075:0784b23": "標。",
    "X07n0234_075:0784b24": "佛子諸佛世尊有十種最勝無上莊嚴。",
    "X07n0234_075:0784c01": "超下位故。所以最勝上無加過。故云無上。△二別",
    "X07n0234_075:0784c02": "中十義。結名自顯。初相好身。",
    "X07n0234_075:0784c03": "何等為十一切諸佛(至)第一最勝無上身莊嚴。",
    "X07n0234_075:0784c04": "△二圓滿音。",
    "X07n0234_075:0784c05": "一切諸佛皆悉具足(至)第二最勝無上語莊嚴。",
    "X07n0234_075:0784c06": "△三以功德嚴意。",
    "X07n0234_075:0784c07": "一切諸佛皆具十力(至)第三最勝無上意莊嚴。",
    "X07n0234_075:0784c08": "△四放光。",
    "X07n0234_075:0784c09": "一切諸佛皆悉能放(至)第四最勝無上光明莊嚴。",
    "X07n0234_075:0784c10": "△五微笑。",
    "X07n0234_075:0784c11": "一切諸佛現微笑時(至)最勝無上現微笑莊嚴。",
    "X07n0234_075:0784c12": "授菩提記。其緣甚眾。離世間品亦復重明。△六法",
    "X07n0234_075:0784c13": "身。",
    "X07n0234_075:0784c14": "一切諸佛皆有法身清淨無礙。",
    "X07n0234_075:0784c15": "真如出纏。故云清淨無礙。即法性法身。本智反照",
    "X07n0234_075:0784c16": "故。",
    "X07n0234_075:0784c17": "於一切法究竟通達住於法界無有邊際。",
    "X07n0234_075:0784c18": "即是智慧法身。智契法界。俱無邊際。",
    "X07n0234_075:0784c19": "雖在世間不與世雜。",
    "X07n0234_075:0784c20": "應化法身。",
    "X07n0234_075:0784c21": "了世實性行出世法。",
    "X07n0234_075:0784c22": "功德法身。嚴理智故。了世實性。成上不雜。生下出",
    "X07n0234_075:0784c23": "世。行出世法。則功德備矣。",
    "X07n0234_075:0784c24": "言語道斷。",
    "X07n0234_075:0785a01": "即虗空法身。亦是實相法身。體絕百非。言亡四句。",
    "X07n0234_075:0785a02": "唯證相應故。",
    "X07n0234_075:0785a03": "超蘊界處。",
    "X07n0234_075:0785a04": "顯是無為。翻有漏蘊。成五分法身。若翻界處。則外",
    "X07n0234_075:0785a05": "六塵。亦國土身。則十身圓融。成真法身矣。",
    "X07n0234_075:0785a06": "是為諸佛第六最勝無上法身莊嚴。",
    "X07n0234_075:0785a07": "△七常光。",
    "X07n0234_075:0785a08": "一切諸佛皆有無量(至)最勝無上常妙光明莊嚴。",
    "X07n0234_075:0785a09": "△八金等妙色。",
    "X07n0234_075:0785a10": "一切諸佛皆有無邊妙色。",
    "X07n0234_075:0785a11": "上句為總。餘五是別。",
    "X07n0234_075:0785a12": "可愛妙色清淨妙色(至)第八最勝無上妙色莊嚴。",
    "X07n0234_075:0785a13": "△九具真應種。",
    "X07n0234_075:0785a14": "一切諸佛皆於三世佛種中生。",
    "X07n0234_075:0785a15": "三世佛種。即真如無性故。應種可知。",
    "X07n0234_075:0785a16": "積眾善寶究竟清淨(至)第九最勝無上種族莊嚴。",
    "X07n0234_075:0785a17": "△十慈悲。",
    "X07n0234_075:0785a18": "一切諸佛以大慈力(至)無諸渴愛身行永息。",
    "X07n0234_075:0785a19": "起必智俱。故無渴愛。動與道合。故身行永息。",
    "X07n0234_075:0785a20": "心善解脫。",
    "X07n0234_075:0785a21": "成上無愛。",
    "X07n0234_075:0785a22": "見者無厭。",
    "X07n0234_075:0785a23": "成上行息。此皆功德。亦無愛見。成下大悲。",
    "X07n0234_075:0785a24": "大悲救護一切世間第一福田無上受者。",
    "X07n0234_075:0785b01": "既為第一福田。故受施中。更無過上。",
    "X07n0234_075:0785b02": "哀愍利益一切眾生(至)大慈大悲功德莊嚴。",
    "X07n0234_075:0785b03": "△三結。",
    "X07n0234_075:0785b04": "是為十。",
    "X07n0234_075:0785b05": "大方廣佛華嚴經疏卷第七十五"
}