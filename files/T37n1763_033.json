{
    "T37n1763_033:0490a20": "大般涅槃經集解卷第三十三",
    "T37n1763_033:0490a22": "　廣釋前七種實諦義",
    "T37n1763_033:0490a23": "　廣出外道所執常樂我淨",
    "T37n1763_033:0490a24": "聖行品之第七",
    "T37n1763_033:0490a25": "文殊師利白佛言世尊(至)一切顛倒不名為實。",
    "T37n1763_033:0490a26": "案。僧亮曰。上以問真。次問四倒。若不入四",
    "T37n1763_033:0490a27": "諦。實諦攝法不盡。下訖佛說亦爾。一道以下。",
    "T37n1763_033:0490a28": "不難攝實不周。乃則說實不濫耳。法瑤曰。",
    "T37n1763_033:0490a29": "上來明四諦。皆名為實諦。似如顛倒虛妄。非",
    "T37n1763_033:0490b01": "苦集諦所攝。是以發此問也。寶亮曰。釋第二",
    "T37n1763_033:0490b02": "境實也。問四諦中有倒。不若有者。云何言實。",
    "T37n1763_033:0490b03": "若四諦無。則四諦之外。應更有法也。",
    "T37n1763_033:0490b04": "佛告文殊師利一切顛倒(至)非不是苦即是苦",
    "T37n1763_033:0490b05": "也。案。法瑤曰。以心想而論。則為顛倒。以性",
    "T37n1763_033:0490b06": "而觀。則入苦諦也。寶亮曰。應云皆入苦集諦",
    "T37n1763_033:0490b07": "也。今但言入苦者。據一邊。",
    "T37n1763_033:0490b08": "文殊師利言如佛所說(至)所斷除故故名實諦。",
    "T37n1763_033:0490b09": "案。寶亮曰。釋第三智實也。若智所緣境。無",
    "T37n1763_033:0490b10": "所契當。即是虛妄也。",
    "T37n1763_033:0490b11": "文殊師利言如佛所說(至)是變易法名為不實。",
    "T37n1763_033:0490b12": "案。寶亮曰。釋第四乘實。大乘緣中忘相。故",
    "T37n1763_033:0490b13": "實。小乘執相。故不實。",
    "T37n1763_033:0490b14": "文殊師利言如佛所說(至)如是虛妄名為魔說。",
    "T37n1763_033:0490b15": "案。僧亮曰。釋第五教實也。但佛說必能",
    "T37n1763_033:0490b16": "利物。魔說生縛。故非實也。",
    "T37n1763_033:0490b17": "文殊師利言如佛所說(至)彼無一道清淨無二。",
    "T37n1763_033:0490b18": "案。僧宗曰。非滅生滅想者。謂計非想。為涅",
    "T37n1763_033:0490b19": "槃果。八禪為因也。寶亮曰。釋第六一因之實。",
    "T37n1763_033:0490b20": "文殊師利言如佛所說(至)亦復說言諸行是常。",
    "T37n1763_033:0490b21": "案。僧宗曰。謂佛之言。常人所不見。外道計",
    "T37n1763_033:0490b22": "陰為常。交驗所計。故應有也。寶亮曰。釋第七",
    "T37n1763_033:0490b23": "果實也。文殊執外道所計。歷此四法。語在其",
    "T37n1763_033:0490b24": "下。凡二十三句也。",
    "T37n1763_033:0490b25": "云何是常可意不可意(至)若是常者即是實諦。",
    "T37n1763_033:0490b26": "案。寶亮曰。以七事證常也。",
    "T37n1763_033:0490b27": "世尊有諸外道復言有樂(至)上中下故當知有",
    "T37n1763_033:0490b28": "樂。案。僧亮曰。以五事證樂也。",
    "T37n1763_033:0490b29": "世尊有諸外道復言有淨(至)以是義故名之為",
    "T37n1763_033:0490c01": "淨。案。寶亮曰。以三事證淨也。",
    "T37n1763_033:0490c02": "世尊有諸外道復言有我(至)亦得說言我有真",
    "T37n1763_033:0490c03": "諦。案。寶亮曰。以八事證我也。",
    "T37n1763_033:0490c04": "佛言善男子若有沙門(至)諸行若常無有是處。",
    "T37n1763_033:0490c05": "案。寶亮曰。將欲破執。答彼問。先以二十",
    "T37n1763_033:0490c06": "事。訶外道所計。",
    "T37n1763_033:0490c07": "善男子我觀諸行悉皆無常(至)無有一法不從",
    "T37n1763_033:0490c08": "緣生。案。僧亮曰。既言是行。理自無常。諸",
    "T37n1763_033:0490c09": "法從緣者。證諸行無常也。法從緣起。本無今",
    "T37n1763_033:0490c10": "有。是名生。已有還無。是為滅也。何者。心以",
    "T37n1763_033:0490c11": "所緣為本。不稱所緣故。即謂本無也。而心自",
    "T37n1763_033:0490c12": "橫生。是今有也。橫生無根。起便自滅。因既",
    "T37n1763_033:0490c13": "如此。果亦應然。故經云。因無常故色無常。此",
    "T37n1763_033:0490c14": "其證也。僧宗曰。外道所計。不得離陰。一一法",
    "T37n1763_033:0490c15": "上。無不從緣。唯佛性不從緣生。非三世攝也。",
    "T37n1763_033:0490c16": "善男子佛性無生無滅(至)之所攝持是故名常。",
    "T37n1763_033:0490c17": "案。僧亮曰。說正因性也。亦從緣見。非從緣",
    "T37n1763_033:0490c18": "生也。何者。行緣求理。理非本無今有。謂不生",
    "T37n1763_033:0490c19": "也。念念常求。謂不滅也。既非生滅。無去無",
    "T37n1763_033:0490c20": "來。亦無三世。因不橫起。故非作也。於緣求",
    "T37n1763_033:0490c21": "解。非不作也。不以一法為因。故非名也。說為",
    "T37n1763_033:0490c22": "正因。非無名也。非名非色。乃至陰界不攝。證",
    "T37n1763_033:0490c23": "無名也。陰界有壞。而佛性不滅不攝也。是故",
    "T37n1763_033:0490c24": "稱常者。以二義常。一必定得果。二因不可滅。",
    "T37n1763_033:0490c25": "善男子佛性即是如來(至)悉是妄語無有真諦。",
    "T37n1763_033:0490c26": "案。僧亮曰。見性成佛。即性為佛也。如來即",
    "T37n1763_033:0490c27": "法者。法即性空。性空即法。法即佛性也。佛性",
    "T37n1763_033:0490c28": "是有。性空是無。佛見有無名覺也。佛即是法",
    "T37n1763_033:0490c29": "法即是常者。通計二句。見常故常。如來即僧",
    "T37n1763_033:0491a01": "者。見常而常和合也。和合是僧義。師法是弟",
    "T37n1763_033:0491a02": "子義。僧即是常者。師常故得常也。若不知",
    "T37n1763_033:0491a03": "三寶是常。而言常者。名妄語也。",
    "T37n1763_033:0491a04": "諸凡夫先見瓶衣車乘舍宅(至)當知其實非是",
    "T37n1763_033:0491a05": "常也。案。僧亮曰。證不見者。說是妄語也。一",
    "T37n1763_033:0491a06": "切有為皆是無常者。將就有為。說無常義。更",
    "T37n1763_033:0491a07": "以有無相對也。僧宗曰。舉其計常中第七句。",
    "T37n1763_033:0491a08": "言前後相續相似語。其體念念生滅。豈有常",
    "T37n1763_033:0491a09": "耶。寶亮曰。計云先見瓶衣等。後時亦識。當",
    "T37n1763_033:0491a10": "知有一神我常故常。故如此也。下去唯有兩",
    "T37n1763_033:0491a11": "難。初云。汝心若常。應同佛一切智。用常自無",
    "T37n1763_033:0491a12": "移種。眼識對塵時。應獨緣一切法。而今不爾。",
    "T37n1763_033:0491a13": "念念生滅。緣此捨彼。故知心是無常。第二難",
    "T37n1763_033:0491a14": "將境以決心。心若果從緣生而常者。應恒守",
    "T37n1763_033:0491a15": "一法。不得改心易緣也。何以然。心既是常。應",
    "T37n1763_033:0491a16": "常。觀無常不得。復緣空無我。而今心遍緣一",
    "T37n1763_033:0491a17": "切境。故知無常也。",
    "T37n1763_033:0491a18": "善男子一切有為皆是無常(至)無為者即是常。",
    "T37n1763_033:0491a19": "案。僧亮曰。將就有為。說無常義。更以有無",
    "T37n1763_033:0491a20": "相對。",
    "T37n1763_033:0491a21": "善男子有為之法凡有二種(至)色法者地水火",
    "T37n1763_033:0491a22": "風。案。僧宗曰。向但言無常。今出其法。不過",
    "T37n1763_033:0491a23": "色心也。",
    "T37n1763_033:0491a24": "善男子心名無常(至)乃至意識異亦如是。案。",
    "T37n1763_033:0491a25": "僧亮曰。心攀境而起。前後相應。共了一緣。此",
    "T37n1763_033:0491a26": "總說。下別說也。眼識性異者。眼識緣現在。意",
    "T37n1763_033:0491a27": "識緣去來。下境界相應亦爾。眼識應獨緣一",
    "T37n1763_033:0491a28": "切者。眼識不滅。行在諸根中。在耳之時。亦應",
    "T37n1763_033:0491a29": "見色。識性不異故。若爾。應緣一切法。今不爾",
    "T37n1763_033:0491b01": "者。凡夫倒計為常。",
    "T37n1763_033:0491b02": "復次善男子壞諸行因緣故(至)諸憶念法不應",
    "T37n1763_033:0491b03": "忘失。案。僧亮曰。說無漏行異無漏。能滅諸",
    "T37n1763_033:0491b04": "行也。所謂聲聞心性異。乃至外道心者。上明",
    "T37n1763_033:0491b05": "苦樂煩惱。說佛弟子。此說外道。不能分別諸",
    "T37n1763_033:0491b06": "色。正以了為心。了青不可了黃。眼識不能具",
    "T37n1763_033:0491b07": "取色也。",
    "T37n1763_033:0491b08": "善男子心若常者(至)有別異故當知無常。案。",
    "T37n1763_033:0491b09": "寶亮曰。從此以下。并答計常中第四五六三",
    "T37n1763_033:0491b10": "句也。就色心別相。遣其執也。",
    "T37n1763_033:0491b11": "善男子我今於此非色法中(至)先問是事於彼",
    "T37n1763_033:0491b12": "已答。案。僧亮曰。此下略說內外色性。本無",
    "T37n1763_033:0491b13": "今有。已有還無。常所有內色異也。",
    "T37n1763_033:0491b14": "大般涅槃經集解卷第三十三"
}