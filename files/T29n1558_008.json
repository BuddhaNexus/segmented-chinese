{
    "T29n1558_008:0040c18": "阿毘達磨俱舍論卷第八",
    "T29n1558_008:0040c20": "尊者世親造",
    "T29n1558_008:0040c21": "三藏法師玄奘奉　詔譯",
    "T29n1558_008:0040c22": "分別世品第三之一",
    "T29n1558_008:0040c23": "已依三界分別心等。今次應說。三界是何。",
    "T29n1558_008:0040c24": "各於其中處別有幾。頌曰。",
    "T29n1558_008:0040c25": "　地獄傍生鬼　　人及六欲天",
    "T29n1558_008:0040c26": "　名欲界二十　　由地獄洲異",
    "T29n1558_008:0040c27": "　此上十七處　　名色界於中",
    "T29n1558_008:0040c28": "　三靜慮各三　　第四靜慮八",
    "T29n1558_008:0040c29": "　無色界無處　　由生有四種",
    "T29n1558_008:0041a01": "　依同分及命　　令心等相續",
    "T29n1558_008:0041a02": "論曰。地獄等四及六欲天并器世間。是名欲",
    "T29n1558_008:0041a03": "界。六欲天者。一四大王眾天。二三十三",
    "T29n1558_008:0041a04": "天。三夜摩天。四覩史多天。五樂變化天。",
    "T29n1558_008:0041a05": "六他化自在天。如是欲界處別有幾。地獄",
    "T29n1558_008:0041a06": "洲異故成二十八大地獄名地獄異。一等活",
    "T29n1558_008:0041a07": "地獄。二黑繩地獄。三眾合地獄。四號叫",
    "T29n1558_008:0041a08": "地獄。五大叫地獄。六炎熱地獄。七大熱",
    "T29n1558_008:0041a09": "地獄。八無間地獄。言洲異者。謂四大洲。一",
    "T29n1558_008:0041a10": "南贍部洲。二東勝身洲。三西牛貨洲。四北",
    "T29n1558_008:0041a11": "俱盧洲。如是十二并六欲天傍生餓鬼處成",
    "T29n1558_008:0041a12": "二十。若有情界從自在天至無間獄。若器",
    "T29n1558_008:0041a13": "世界乃至風輪皆欲界攝。此欲界上處有十",
    "T29n1558_008:0041a14": "七。謂三靜慮處各有三。第四靜慮處獨有",
    "T29n1558_008:0041a15": "八。器及有情總名色界。第一靜慮處有三者。",
    "T29n1558_008:0041a16": "一梵眾天。二梵輔天。三大梵天。第二靜",
    "T29n1558_008:0041a17": "慮處有三者。一少光天。二無量光天。三",
    "T29n1558_008:0041a18": "極光淨天。第三靜慮處有三者。一少淨天。",
    "T29n1558_008:0041a19": "二無量淨天。三遍淨天。第四靜慮處有八",
    "T29n1558_008:0041a20": "者。一無雲天。二福生天。三廣果天。四無",
    "T29n1558_008:0041a21": "煩天。五無熱天。六善現天。七善見天。八",
    "T29n1558_008:0041a22": "色究竟天。迦濕彌羅國諸大論師皆言。色",
    "T29n1558_008:0041a23": "界處但有十六。彼謂。即於梵輔天處有高",
    "T29n1558_008:0041a24": "臺閣。名大梵天。一主所居非有別地。如",
    "T29n1558_008:0041a25": "尊處座四眾圍繞。無色界中都無有處。以",
    "T29n1558_008:0041a26": "無色法無有方所。過去未來無表無色不",
    "T29n1558_008:0041a27": "住方所。理決然故。但異熟生差別有四。一",
    "T29n1558_008:0041a28": "空無邊處。二識無邊處。三無所有處。四",
    "T29n1558_008:0041a29": "非想非非想處。如是四種名無色界。此四",
    "T29n1558_008:0041b01": "非由處有上下。但由生故勝劣有殊。復如",
    "T29n1558_008:0041b02": "何知彼無方處。謂於是處得彼定者。命終",
    "T29n1558_008:0041b03": "即於是處生故。復從彼沒生欲色時。即於",
    "T29n1558_008:0041b04": "是處中有起故。如有色界一切有情要依色",
    "T29n1558_008:0041b05": "身心等相續。於無色界受生有情。以何為",
    "T29n1558_008:0041b06": "依心等相續。對法諸師說。彼心等依眾同分",
    "T29n1558_008:0041b07": "及與命根而得相續。若爾有色有情心等何",
    "T29n1558_008:0041b08": "不但依此二相續。有色界生此二劣故。無",
    "T29n1558_008:0041b09": "色此二因何故強。彼界二從勝定生故。由",
    "T29n1558_008:0041b10": "彼等至能伏色想。若爾於彼心等相續。但",
    "T29n1558_008:0041b11": "依勝定何用別依。又今應說。如有色界受",
    "T29n1558_008:0041b12": "生有情同分命根依色而轉。無色此二以何",
    "T29n1558_008:0041b13": "為依。此二更互相依而轉。有色此二何不相",
    "T29n1558_008:0041b14": "依。有色界生此二劣故。無色此二因何故強。",
    "T29n1558_008:0041b15": "彼界此二種從勝定生故。前說彼定能伏色",
    "T29n1558_008:0041b16": "想。是則還同心相續難。或心心所唯互相依",
    "T29n1558_008:0041b17": "故。經部師說。無色界心等相續無別有依。",
    "T29n1558_008:0041b18": "謂若有因未離色愛引起心等。所引心等",
    "T29n1558_008:0041b19": "與色俱生。依色而轉。若因於色已得離愛。",
    "T29n1558_008:0041b20": "厭背色故。所引心等非色俱生不依色轉。",
    "T29n1558_008:0041b21": "何故名為欲等三界。能持自相故名為界。",
    "T29n1558_008:0041b22": "或種族義如前已釋。欲所屬界說名欲界。色",
    "T29n1558_008:0041b23": "所屬界說名色界。略去中言故作是說。如",
    "T29n1558_008:0041b24": "胡椒飲如金剛環。於彼界中色非有故名",
    "T29n1558_008:0041b25": "為無色。所言色者。是變礙義。或示現義。彼",
    "T29n1558_008:0041b26": "體非色立無色名。非彼但用色無為體。無",
    "T29n1558_008:0041b27": "色所屬界說名無色界。略去中言喻如前",
    "T29n1558_008:0041b28": "說。又欲之界名為欲界。此界力能任持欲",
    "T29n1558_008:0041b29": "故。色無色界應知亦然。此中欲言為說何",
    "T29n1558_008:0041c01": "法略說段食婬所引貪。如經頌言。",
    "T29n1558_008:0041c02": "　世諸妙境非真欲　　真欲謂人分別貪",
    "T29n1558_008:0041c03": "　妙境如本住世間　　智者於中已除欲",
    "T29n1558_008:0041c04": "邪命外道便詰尊者舍利子言。",
    "T29n1558_008:0041c05": "　若世妙境非真欲　　說欲是人分別貪",
    "T29n1558_008:0041c06": "　比丘應名受欲人　　起惡分別尋思故",
    "T29n1558_008:0041c07": "時舍利子反質彼言。",
    "T29n1558_008:0041c08": "　若世妙境是真欲　　說欲非人分別貪",
    "T29n1558_008:0041c09": "　汝師應名受欲人　　恒觀可意妙色故",
    "T29n1558_008:0041c10": "若法於彼三界現行。此法即說三界繫不。",
    "T29n1558_008:0041c11": "不爾。云何於中隨增三界貪者是三界繫。",
    "T29n1558_008:0041c12": "此中何法名三界貪。謂三界中各隨增者。今",
    "T29n1558_008:0041c13": "此所言同縛馬答。猶如有問縛馬者誰。答",
    "T29n1558_008:0041c14": "言馬主。即彼復問馬主是誰。答言縛者。如",
    "T29n1558_008:0041c15": "是二答皆不令解。今此所言不同彼答。謂",
    "T29n1558_008:0041c16": "於前說欲界諸處未離貪者貪名欲貪。此",
    "T29n1558_008:0041c17": "所隨增名欲界繫。於前所說色無色中隨",
    "T29n1558_008:0041c18": "其所應當知亦爾。或不定地貪名欲貪。此",
    "T29n1558_008:0041c19": "所隨增名欲界繫。諸靜慮地貪名色貪。此",
    "T29n1558_008:0041c20": "所隨增名色界繫。諸無色地貪名無色貪。",
    "T29n1558_008:0041c21": "此所隨增名為無色界繫。於欲化心上如",
    "T29n1558_008:0041c22": "何起欲貪。從他所聞。或自退失生愛味故。",
    "T29n1558_008:0041c23": "或觀化者自在勢力於彼化心生貪愛故。",
    "T29n1558_008:0041c24": "若心能化香味二法。此能化心是欲界繫。色",
    "T29n1558_008:0041c25": "界心不能化作香味故。如是三界唯有一",
    "T29n1558_008:0042a01": "耶。三界無邊如虛空量。故雖無有始起有",
    "T29n1558_008:0042a02": "情。無量無邊佛出於世。一一化度無數有情",
    "T29n1558_008:0042a03": "令證無餘般涅槃界而不窮盡猶若虛空。",
    "T29n1558_008:0042a04": "世界當言云何安住。當言傍住故。契經",
    "T29n1558_008:0042a05": "言。譬如天雨滴如車軸。無間無斷從空下",
    "T29n1558_008:0042a06": "澍。如是東方無間無斷無量世界或壞或成。",
    "T29n1558_008:0042a07": "如於東方。南西北方亦復如是。不說上下。",
    "T29n1558_008:0042a08": "有說亦有上下二方。餘部經中說十方故。",
    "T29n1558_008:0042a09": "色究竟上復有欲界。於欲界下有色究竟。",
    "T29n1558_008:0042a10": "若有離一欲界貪時。諸欲界貪皆得滅離。",
    "T29n1558_008:0042a11": "離色無色應知亦爾。依初靜慮起通慧",
    "T29n1558_008:0042a12": "時。所發神通但能往至自所生界梵世非餘。",
    "T29n1558_008:0042a13": "所餘通慧應知亦爾。已說三界。五趣云何。",
    "T29n1558_008:0042a14": "頌曰。",
    "T29n1558_008:0042a15": "　於中地獄等　　自名說五趣",
    "T29n1558_008:0042a16": "　唯無覆無記　　有情非中有",
    "T29n1558_008:0042a17": "論曰。於三界中說有五趣。即地獄等如",
    "T29n1558_008:0042a18": "自名說。謂前所說地獄傍生鬼及人天是",
    "T29n1558_008:0042a19": "名五趣。唯於欲界有四趣全。三界各有天",
    "T29n1558_008:0042a20": "趣一分。為有三界非趣所攝。而於界中說",
    "T29n1558_008:0042a21": "有五趣。有謂善染外器中有雖是界性而",
    "T29n1558_008:0042a22": "非趣攝。五趣體唯無覆無記。若異此者趣",
    "T29n1558_008:0042a23": "應相雜。於一趣中具有五趣業煩惱故。五",
    "T29n1558_008:0042a24": "趣唯是有情數攝。體非中有。施設足論作",
    "T29n1558_008:0042a25": "如是說。四生攝五趣非五攝四生。不攝者",
    "T29n1558_008:0042a26": "何。所謂中有。法蘊足論亦作是言。眼界云",
    "T29n1558_008:0042a27": "何。謂四大種所造淨色是眼。眼根眼處眼界",
    "T29n1558_008:0042a28": "地獄傍生鬼人天趣修成中有。契經亦簡中",
    "T29n1558_008:0042a29": "有異趣。是何契經。謂七有經。彼說七有。謂",
    "T29n1558_008:0042b01": "地獄有傍生有餓鬼有天有人有業有中有。",
    "T29n1558_008:0042b02": "彼經中說五趣及因并趣方便。故趣唯是無",
    "T29n1558_008:0042b03": "覆無記其理極成。簡業有因異諸趣故。迦",
    "T29n1558_008:0042b04": "濕彌羅國誦如是契經。尊者舍利子作是",
    "T29n1558_008:0042b05": "言。具壽。若有地獄諸漏現前故造作增長",
    "T29n1558_008:0042b06": "順地獄受業。彼身語意曲穢濁故於[木*柰]落迦",
    "T29n1558_008:0042b07": "中受五蘊異熟。異熟起已名那落迦。除五",
    "T29n1558_008:0042b08": "蘊法彼那落迦都不可得。故趣唯是無覆無",
    "T29n1558_008:0042b09": "記若如是者。品類足論當云何通。彼說五",
    "T29n1558_008:0042b10": "趣一切隨眠所隨增故。彼說五趣續生心中",
    "T29n1558_008:0042b11": "容有五部一切煩惱趣及入心。總說為趣。",
    "T29n1558_008:0042b12": "無相違失。譬如村落及村落邊總名村落。",
    "T29n1558_008:0042b13": "有說。趣體亦通善染。然七有經簡業有者。",
    "T29n1558_008:0042b14": "非別說故定非彼攝。如五濁中煩惱與見",
    "T29n1558_008:0042b15": "別說為濁。非別說故。彼見定非煩惱所攝。",
    "T29n1558_008:0042b16": "如是業有雖亦是趣。為顯趣因。是故別說。",
    "T29n1558_008:0042b17": "若爾中有亦應是趣。不爾。趣義不相應故。",
    "T29n1558_008:0042b18": "趣謂所往不可說言中有是所往。即死處",
    "T29n1558_008:0042b19": "生故。若爾無色亦應非趣。即於死處而受",
    "T29n1558_008:0042b20": "生故。既爾中有名中有故不應名趣。二趣",
    "T29n1558_008:0042b21": "中故名為中有。此若趣攝非中間故。是則",
    "T29n1558_008:0042b22": "不應說名中有。然彼尊者舍利子言異熟",
    "T29n1558_008:0042b23": "起已名地獄者。說異熟起方名地獄。非說",
    "T29n1558_008:0042b24": "地獄唯是異熟。然復說言除五蘊法彼那",
    "T29n1558_008:0042b25": "落迦不可得者。為遮實有能往諸趣補",
    "T29n1558_008:0042b26": "特伽羅故作是說。非遮餘蘊故作是言。",
    "T29n1558_008:0042b27": "毘婆沙師說。趣唯是無覆無記。有說。一向是",
    "T29n1558_008:0042b28": "異熟生。有餘師言。亦通長養。即於三界及",
    "T29n1558_008:0042b29": "五趣中。如其次第識住有七。其七者何頌",
    "T29n1558_008:0042c01": "曰。",
    "T29n1558_008:0042c02": "　身異及想異　　身異同一想",
    "T29n1558_008:0042c03": "　翻此身想一　　并無色下三",
    "T29n1558_008:0042c04": "　故識住有七　　餘非有損壞",
    "T29n1558_008:0042c05": "論曰。契經中說。有色有情身異想異如人一",
    "T29n1558_008:0042c06": "分天。是第一識住。一分天者。謂欲界天及初",
    "T29n1558_008:0042c07": "靜慮除劫初起。言身異者。謂彼色身種種",
    "T29n1558_008:0042c08": "顯形狀貌異故。彼由身異。或有異身故彼",
    "T29n1558_008:0042c09": "有情說名身異。言想異者。謂彼苦樂不苦",
    "T29n1558_008:0042c10": "不樂想差別故。彼由想異。或有異想故彼",
    "T29n1558_008:0042c11": "有情說名想異。有色有情身異想一如梵眾",
    "T29n1558_008:0042c12": "天謂劫初起。是第二識住。所以者何。以劫",
    "T29n1558_008:0042c13": "初起。彼諸梵眾起如是想。我等皆是大梵所",
    "T29n1558_008:0042c14": "生。大梵爾時亦起此想。是諸梵眾皆我所",
    "T29n1558_008:0042c15": "生。同想一因故名想一。大梵王身其量高",
    "T29n1558_008:0042c16": "廣。容貌威德言語光明衣冠等事。一一皆與",
    "T29n1558_008:0042c17": "梵眾不同故名身異。經說。梵眾作是念言。",
    "T29n1558_008:0042c18": "我等曾見如是有情長壽久住。乃至起願。云",
    "T29n1558_008:0042c19": "何當令諸餘有情生我同分。於彼正起此",
    "T29n1558_008:0042c20": "心願時。我等便生彼同分內。梵眾何處曾",
    "T29n1558_008:0042c21": "見梵王。有餘師言。住極光淨。從彼天沒來",
    "T29n1558_008:0042c22": "生此故。云何今時不得第二靜慮。而能憶",
    "T29n1558_008:0042c23": "念彼地宿住事耶。若彼已得第二靜慮。云何",
    "T29n1558_008:0042c24": "緣大梵猶起戒禁取。有餘師說。住中有中。",
    "T29n1558_008:0042c25": "彼住中有中無長時住義。以於受生無障",
    "T29n1558_008:0042c26": "礙故。如何梵眾可作念言。我等曾見如是",
    "T29n1558_008:0042c27": "有情長壽久住。是故梵眾即住自天憶念此",
    "T29n1558_008:0042c28": "生前所更事。謂先見彼長壽久住。後重見時",
    "T29n1558_008:0042c29": "起如是念。有色有情身一想異如極光淨天。",
    "T29n1558_008:0043a01": "是第三識住。此中舉後兼以攝初。應知具",
    "T29n1558_008:0043a02": "攝第二靜慮。若不爾者。彼少光天無量光天",
    "T29n1558_008:0043a03": "何識住攝。彼天顯形狀貌不異故名身一。樂",
    "T29n1558_008:0043a04": "非苦樂二想交參故名想異。傳說。彼天厭根",
    "T29n1558_008:0043a05": "本地喜根已起近分地捨根現前。厭近分",
    "T29n1558_008:0043a06": "地捨根已起根本地喜根現前。如富貴人",
    "T29n1558_008:0043a07": "厭欲樂已便受法樂。厭法樂已復受欲樂。",
    "T29n1558_008:0043a08": "豈不遍淨想亦應然。非遍淨天曾有厭樂。",
    "T29n1558_008:0043a09": "以樂寂靜曾無厭時。喜則不然擾動心",
    "T29n1558_008:0043a10": "故。經部師說。有餘契經釋彼天中有想異",
    "T29n1558_008:0043a11": "義。謂極光淨有天新生。未善了知世間成",
    "T29n1558_008:0043a12": "壞。彼見下地火焰洞然。見已便生驚怖厭",
    "T29n1558_008:0043a13": "離。勿彼火焰燒盡梵宮令彼皆空上侵我",
    "T29n1558_008:0043a14": "處。彼極光淨有舊生天。已善了知世間成",
    "T29n1558_008:0043a15": "壞。便慰喻彼驚怖天言。淨仙淨仙。勿怖",
    "T29n1558_008:0043a16": "勿怖。昔彼火焰燒盡梵宮。令其皆空即",
    "T29n1558_008:0043a17": "於彼滅。彼於火焰有來不來想及怖不怖",
    "T29n1558_008:0043a18": "想故名想異。非由有樂非苦樂想有交",
    "T29n1558_008:0043a19": "參故得想異名。有色有情身一想一如遍淨",
    "T29n1558_008:0043a20": "天。是第四識住。唯有樂想故名想一。初靜",
    "T29n1558_008:0043a21": "慮中由染污想故言想一。第二靜慮由二",
    "T29n1558_008:0043a22": "善想故言想異。第三靜慮由異熟想故言",
    "T29n1558_008:0043a23": "想一。下三無色名別。如經即三識住是名為",
    "T29n1558_008:0043a24": "七。此中何法名為識住。謂彼所繫五蘊四",
    "T29n1558_008:0043a25": "蘊。如其所應是名識住。所餘何故非識住",
    "T29n1558_008:0043a26": "耶。於餘處皆有損壞識法故。餘處者何。",
    "T29n1558_008:0043a27": "謂諸惡處第四靜慮及與有頂。所以者何。由",
    "T29n1558_008:0043a28": "彼處有損壞識法故非識住。何等名為損",
    "T29n1558_008:0043a29": "壞識法。謂諸惡處有重苦受能損於識。第",
    "T29n1558_008:0043b01": "四靜慮有無想定及無想事。有頂天中有",
    "T29n1558_008:0043b02": "滅盡定能壞於識令相續斷故非識住。復",
    "T29n1558_008:0043b03": "說。若處餘處有情心樂來止。若至於此不",
    "T29n1558_008:0043b04": "更求出。說名識住。於諸惡處二義俱無。第",
    "T29n1558_008:0043b05": "四靜慮心恒求出。謂諸異生求入無想。若",
    "T29n1558_008:0043b06": "諸聖者樂入淨居或無色處。若淨居天樂證",
    "T29n1558_008:0043b07": "寂滅。有頂昧劣故非識住。如是分別七識",
    "T29n1558_008:0043b08": "住已。因茲復說九有情居。其九者何。頌曰。",
    "T29n1558_008:0043b09": "　應知兼有頂　　及無想有情",
    "T29n1558_008:0043b10": "　是九有情居　　餘非不樂住",
    "T29n1558_008:0043b11": "論曰。前七識住及第一有無想有情。是名為",
    "T29n1558_008:0043b12": "九。諸有情類唯於此九欣樂住故。立有情",
    "T29n1558_008:0043b13": "居。餘處皆非。不樂住故。言餘處者。謂諸惡",
    "T29n1558_008:0043b14": "處。非有情類自樂居中。惡業羅剎逼之令",
    "T29n1558_008:0043b15": "住故。彼如牢獄不立有情居。第四靜慮除",
    "T29n1558_008:0043b16": "無想天。餘非有情居。如識住中釋。前所引",
    "T29n1558_008:0043b17": "經說七識住。復有餘經說四識住。其四者",
    "T29n1558_008:0043b18": "何。頌曰。",
    "T29n1558_008:0043b19": "　四識住當知　　四蘊唯自地",
    "T29n1558_008:0043b20": "　說獨識非住　　有漏四句攝",
    "T29n1558_008:0043b21": "論曰。如契經言。識隨色住。識隨受住。識隨",
    "T29n1558_008:0043b22": "想住。識隨行住。是名四種。如是四種其體",
    "T29n1558_008:0043b23": "云何。謂隨次第有漏四蘊。又此唯在自地",
    "T29n1558_008:0043b24": "非餘。識所依著名識住故。非於異地色",
    "T29n1558_008:0043b25": "等蘊中識隨愛力依著於彼。如何不說",
    "T29n1558_008:0043b26": "識為識住。由離能住立所住故。非能住",
    "T29n1558_008:0043b27": "識可名所住。如非即王可名王座。或若有",
    "T29n1558_008:0043b28": "法識所乘御如人船理說名識住。非識即",
    "T29n1558_008:0043b29": "能乘御自體。是故不說識為識住。毘婆沙",
    "T29n1558_008:0043c01": "師所說如是。若爾何故餘契經言。於識食",
    "T29n1558_008:0043c02": "中有喜有染。有喜染故識住其中識所乘",
    "T29n1558_008:0043c03": "御。又如何言前七識住五蘊為體。雖有是",
    "T29n1558_008:0043c04": "說。而於生處所攝蘊中不別分析。總生喜",
    "T29n1558_008:0043c05": "染故。識轉時亦名識住。非獨說識。然色等",
    "T29n1558_008:0043c06": "蘊一一能生種種喜染令識依著。獨識不",
    "T29n1558_008:0043c07": "然故言非住。是故於此四識住中識非識",
    "T29n1558_008:0043c08": "住。於餘可說。又佛意說。此四識住猶如良",
    "T29n1558_008:0043c09": "田。總說一切有取諸識猶如種子。不可種",
    "T29n1558_008:0043c10": "子立為良田。仰測世尊教意如是。又法與",
    "T29n1558_008:0043c11": "識可俱時生為識良田。可立識住。識蘊不",
    "T29n1558_008:0043c12": "爾。故非識住。如是所說七種四種識住雖",
    "T29n1558_008:0043c13": "殊而皆有漏。為七攝四四攝七耶。非遍相",
    "T29n1558_008:0043c14": "攝。可為四句。謂審觀察應知二門體互寬",
    "T29n1558_008:0043c15": "陿得成四句。或有七攝非四攝等。第一句",
    "T29n1558_008:0043c16": "者。謂七中識。第二句者。謂諸惡處第四靜慮",
    "T29n1558_008:0043c17": "及有頂中除識餘蘊。第三句者。七中四蘊。第",
    "T29n1558_008:0043c18": "四句者。謂除前相。於前所說諸界趣中。應",
    "T29n1558_008:0043c19": "知其生略有四種。何等為四。何處有何。頌",
    "T29n1558_008:0043c20": "曰。",
    "T29n1558_008:0043c21": "　於中有四生　　有情謂卵等",
    "T29n1558_008:0043c22": "　人傍生具四　　地獄及諸天",
    "T29n1558_008:0043c23": "　中有唯化生　　鬼通胎化二",
    "T29n1558_008:0043c24": "論曰。謂有情類卵生胎生濕生化生。是名為",
    "T29n1558_008:0043c25": "四。生謂生類。諸有情中雖餘類雜而生類",
    "T29n1558_008:0043c26": "等。云何卵生。謂有情類生從卵[穀禾+卵]是名卵",
    "T29n1558_008:0043c27": "生。如鵝孔雀鸚鵡鴈等。云何胎生。謂有情類",
    "T29n1558_008:0043c28": "生從胎藏是名胎生。如象馬牛猪羊驢等。",
    "T29n1558_008:0043c29": "云何濕生。謂有情類生從濕氣是名濕生。",
    "T29n1558_008:0044a01": "如虫飛蛾蚊蚰蜒等。云何化生。謂有情類",
    "T29n1558_008:0044a02": "生無所託是名化生。如那落迦天中有等。",
    "T29n1558_008:0044a03": "具根無缺支分頓生。無而欻有故名為化。人",
    "T29n1558_008:0044a04": "傍生趣各具四種。人卵生者。謂如世羅",
    "T29n1558_008:0044a05": "鄔波世羅生從鶴卵。鹿母所生三十二子。",
    "T29n1558_008:0044a06": "般遮羅王五百子等。人胎生者。如今世人。",
    "T29n1558_008:0044a07": "人濕生者。如曼馱多遮盧鄔波遮盧。",
    "T29n1558_008:0044a08": "鴿鬘菴羅衛等。人化生者。唯劫初人。傍生",
    "T29n1558_008:0044a09": "三種共所現見。化生如龍揭路荼等。一切地",
    "T29n1558_008:0044a10": "獄諸天中有皆唯化生。鬼趣唯通胎化二種。",
    "T29n1558_008:0044a11": "鬼胎生者。如餓鬼女白目連云。",
    "T29n1558_008:0044a12": "　我夜生五子　　隨生皆自食",
    "T29n1558_008:0044a13": "　晝生五亦然　　雖盡而無飽",
    "T29n1558_008:0044a14": "一切生中何生最勝。應言最勝唯是化生。若",
    "T29n1558_008:0044a15": "爾何緣後身菩薩得生自在而受胎生。現",
    "T29n1558_008:0044a16": "受胎生有大利故。謂為引導諸大釋種親",
    "T29n1558_008:0044a17": "屬相因令入正法。又引餘類令知菩薩是",
    "T29n1558_008:0044a18": "輪王種生敬慕心。因得捨邪趣於正法。又",
    "T29n1558_008:0044a19": "令所化生增上心。彼既是人。能成大義。我",
    "T29n1558_008:0044a20": "曹亦爾。何為不能因發正勤專修正法。",
    "T29n1558_008:0044a21": "又若不爾族姓難知。恐疑幻化為天為鬼。",
    "T29n1558_008:0044a22": "如外道論矯設謗言。過百劫後當有大幻",
    "T29n1558_008:0044a23": "出現於世噉食世間。故受胎生息諸疑謗。",
    "T29n1558_008:0044a24": "有餘師說。為留身界故受胎生。令無量人",
    "T29n1558_008:0044a25": "及諸異類一興供養千返生天及證解脫。",
    "T29n1558_008:0044a26": "若受化生無外種故。身纔殞逝無復遺形。",
    "T29n1558_008:0044a27": "如滅燈光即無所見。若人信佛有持願",
    "T29n1558_008:0044a28": "通能久留身。此不成釋因論生論。若化生",
    "T29n1558_008:0044a29": "身如滅燈光死無遺者。何故契經說化生",
    "T29n1558_008:0044b01": "揭路荼取化生龍為充所食。以不知故",
    "T29n1558_008:0044b02": "為食取龍。不說充飢。斯有何失。或龍未",
    "T29n1558_008:0044b03": "死暫得充飢。死已還飢。暫食何咎。於四生",
    "T29n1558_008:0044b04": "內何者最多。唯化生。何以故。三趣少分及二",
    "T29n1558_008:0044b05": "趣全一切中有皆化生故。此中何法說名中",
    "T29n1558_008:0044b06": "有。何緣中有非即名生。頌曰。",
    "T29n1558_008:0044b07": "　死生二有中　　五蘊名中有",
    "T29n1558_008:0044b08": "　未至應至處　　故中有非生",
    "T29n1558_008:0044b09": "論曰。於死有後在生有前。即彼中間有自",
    "T29n1558_008:0044b10": "體起。為至生處故起此身。二趣中間故",
    "T29n1558_008:0044b11": "名中有。此身已起何不名生。生謂當來所",
    "T29n1558_008:0044b12": "應至處。依所至義建立生名。此中有身其",
    "T29n1558_008:0044b13": "體雖起而未至彼。故不名生。何謂當來所",
    "T29n1558_008:0044b14": "應至處。所引異熟究竟分明。是謂當來所應",
    "T29n1558_008:0044b15": "至處。有餘部說。從死至生處容間絕。故無",
    "T29n1558_008:0044b16": "中有。此不應許。所以者何。依理教故。理教",
    "T29n1558_008:0044b17": "者何。頌曰。",
    "T29n1558_008:0044b18": "　如穀等相續　　處無間續生",
    "T29n1558_008:0044b19": "　像實有不成　　不等故非譬",
    "T29n1558_008:0044b20": "　一處無二並　　非相續二生",
    "T29n1558_008:0044b21": "　說有健達縛　　及五七經故",
    "T29n1558_008:0044b22": "論曰。且依正理中有非無。現見世間相續",
    "T29n1558_008:0044b23": "轉法。要處無間剎那續生。且如世間穀等",
    "T29n1558_008:0044b24": "相續。有情相續理亦應然。剎那續生處必無",
    "T29n1558_008:0044b25": "間。豈不現見有法續生而於其中處亦有",
    "T29n1558_008:0044b26": "間。如依鏡等從質像生。如是有情死有生",
    "T29n1558_008:0044b27": "有。處雖有間何妨續生。實有諸像理不成",
    "T29n1558_008:0044b28": "故。又非等故為喻不成。謂別色生說名為",
    "T29n1558_008:0044b29": "像。其體實有理所不成。設成非等。故不成",
    "T29n1558_008:0044c01": "喻。言像不成故非喻者。以一處所無二並",
    "T29n1558_008:0044c02": "故。謂於一處鏡色及像並見現前。二色不",
    "T29n1558_008:0044c03": "應同處並有。依異大故。又陿水上兩岸色",
    "T29n1558_008:0044c04": "形。同處一時俱現二像。居兩岸者互見分",
    "T29n1558_008:0044c05": "明。曾無一處並見二色。不應謂此二色俱",
    "T29n1558_008:0044c06": "生。又影與光未嘗同處。然曾見鏡懸置影",
    "T29n1558_008:0044c07": "中。光像顯然現於鏡面。不應於此謂二並",
    "T29n1558_008:0044c08": "生。或言一處無二並者。鏡面月像謂之為",
    "T29n1558_008:0044c09": "二。近遠別見如觀井水。若有並生如何別",
    "T29n1558_008:0044c10": "見。故知諸像於理實無。然諸因緣和合勢力",
    "T29n1558_008:0044c11": "令如是見。以諸法性功能差別難可思議。",
    "T29n1558_008:0044c12": "已辯不成所以非喻。言非等故亦非喻者。",
    "T29n1558_008:0044c13": "以質與像非相續故。謂質與像非一相續。",
    "T29n1558_008:0044c14": "唯依鏡等有像現故。像與本質俱時有故。",
    "T29n1558_008:0044c15": "如死生有是一相續前後無間餘處續生。質",
    "T29n1558_008:0044c16": "像相望無此相續。以不相似故不成喻。又",
    "T29n1558_008:0044c17": "所現像由二生故。謂二緣故諸像得生。一者",
    "T29n1558_008:0044c18": "本質。二者鏡等。二中勝者像依彼生。生有無",
    "T29n1558_008:0044c19": "容由二緣起。唯有死有無別勝依。故所",
    "T29n1558_008:0044c20": "引喻非等於法。亦不可說以外非情精血",
    "T29n1558_008:0044c21": "等緣為勝依性。由化生者空中欻生。於中",
    "T29n1558_008:0044c22": "計何為勝依性。已依正理對破彼宗從死",
    "T29n1558_008:0044c23": "至生處容間絕。是故中有決定非無。次依",
    "T29n1558_008:0044c24": "聖教證有中有。謂契經言。有有七種。即五",
    "T29n1558_008:0044c25": "趣有業有中有。若此契經彼部不誦。豈亦不",
    "T29n1558_008:0044c26": "誦健達縛經。如契經言。入母胎者要由三",
    "T29n1558_008:0044c27": "事俱現在前。一者母身是時調適。二者父母",
    "T29n1558_008:0044c28": "交愛和合。三健達縛正現在前。除中有身",
    "T29n1558_008:0044c29": "何健達縛。前蘊已壞何現在前。若此契經彼",
    "T29n1558_008:0045a01": "亦不誦。復云何釋掌馬族經。如彼經言。汝",
    "T29n1558_008:0045a02": "今知不。此健達縛正現前者。為婆羅門。為",
    "T29n1558_008:0045a03": "剎帝利。為是吠舍。為戍達羅。為東方來。為",
    "T29n1558_008:0045a04": "南西北。前蘊已壞不可言來。此所言來固",
    "T29n1558_008:0045a05": "唯中有。若復不誦如是契經。五不還經當",
    "T29n1558_008:0045a06": "云何釋。如契經說。有五不還。一者中般。二",
    "T29n1558_008:0045a07": "者生般。三無行般。四有行般。五者上流。中有",
    "T29n1558_008:0045a08": "若無何名中般。有餘師執。有天名中。住彼",
    "T29n1558_008:0045a09": "般涅槃。是故名中般。是則應許有生等天。",
    "T29n1558_008:0045a10": "既不許然故執非善。又經說有七善士趣。",
    "T29n1558_008:0045a11": "謂於前五中般分三。由處及時近中遠",
    "T29n1558_008:0045a12": "故。譬如札火小星迸時纔起近即滅。初善士",
    "T29n1558_008:0045a13": "亦爾。譬如鐵火小星迸時起至中乃滅。二善",
    "T29n1558_008:0045a14": "士亦爾。譬如鐵火大星迸時遠未墮而滅。三",
    "T29n1558_008:0045a15": "善士亦爾。非彼所執別有中天。有此時處",
    "T29n1558_008:0045a16": "三品差別。故彼所執定非應理。有餘復說。",
    "T29n1558_008:0045a17": "或壽量中間。或近天中間。斷餘煩惱成阿",
    "T29n1558_008:0045a18": "羅漢。是名中般。由至界位或想或尋而般",
    "T29n1558_008:0045a19": "涅槃。故有三品。或取色界眾同分已即般",
    "T29n1558_008:0045a20": "涅槃。是名第一。從是次後受天樂已方般",
    "T29n1558_008:0045a21": "涅槃。是名第二。復從此後入天法會乃般",
    "T29n1558_008:0045a22": "涅槃。是名第三。入法會已復經多時方般",
    "T29n1558_008:0045a23": "涅槃。是名生般。或減多壽方般涅槃。非",
    "T29n1558_008:0045a24": "創生時故名生般。如是所說與火星喻皆",
    "T29n1558_008:0045a25": "不相應。所以者何。以彼處行無差別故。又",
    "T29n1558_008:0045a26": "無色界亦應說有中般涅槃。由彼亦有壽",
    "T29n1558_008:0045a27": "量中間般涅槃故。然不說彼有中般者。如",
    "T29n1558_008:0045a28": "嗢拕南伽他中說。",
    "T29n1558_008:0045a29": "　總集眾聖賢　　四靜慮各十",
    "T29n1558_008:0045b01": "　三無色各七　　唯六謂非想",
    "T29n1558_008:0045b02": "故彼所執皆是虛妄。若復不誦如是等經。",
    "T29n1558_008:0045b03": "無上法王久已滅度。諸大法將亦般涅槃。聖",
    "T29n1558_008:0045b04": "教支離已成多部。其於文義異執交馳。取",
    "T29n1558_008:0045b05": "捨任情于今轉盛。哀哉汝等固守愚迷違",
    "T29n1558_008:0045b06": "理拒教。可傷之甚。諸有馮前理教為量。",
    "T29n1558_008:0045b07": "中有於彼實有極成。若爾云何契經中說造",
    "T29n1558_008:0045b08": "極惡業度使魔羅。現身顛墜無間地獄。此",
    "T29n1558_008:0045b09": "經意說。彼命未捨。地獄猛焰已燒其身。因",
    "T29n1558_008:0045b10": "此命終受彼中有。乘茲仍墮無間地獄。由",
    "T29n1558_008:0045b11": "彼惡業勢力增強。不待命終苦相已至。先受",
    "T29n1558_008:0045b12": "現受後受生受。何故經說。一類有情於五無",
    "T29n1558_008:0045b13": "間業作及增長已。無間必定生那落迦。此經",
    "T29n1558_008:0045b14": "意遮彼往異趣。及顯彼業定順生受。若但",
    "T29n1558_008:0045b15": "執文。應要具五方生地獄。非隨闕一。或",
    "T29n1558_008:0045b16": "餘業因便成大過。又言。無間生那落迦。應",
    "T29n1558_008:0045b17": "作即生不待身壞。或誰不許中有是生。那",
    "T29n1558_008:0045b18": "落迦名亦通中有。死有無間中有起時亦得",
    "T29n1558_008:0045b19": "名生。生方便故。經言無間生那落迦。不言",
    "T29n1558_008:0045b20": "爾時即是生有。若爾。經頌復云何通。如經頌",
    "T29n1558_008:0045b21": "言。",
    "T29n1558_008:0045b22": "　再生汝今過盛位　　至衰將近琰魔王",
    "T29n1558_008:0045b23": "　欲往前路無資糧　　求住中間無所止",
    "T29n1558_008:0045b24": "若有中有。如何世尊言彼中間無有所止。",
    "T29n1558_008:0045b25": "此頌意顯彼於人中速歸磨滅無暫停義。",
    "T29n1558_008:0045b26": "或彼中有為至所生亦無暫停。行無礙故。",
    "T29n1558_008:0045b27": "寧知經意如此非餘。汝復焉知。如餘非此。",
    "T29n1558_008:0045b28": "二責既等。何乃偏徵。二釋於經並無違害。",
    "T29n1558_008:0045b29": "如何偏證中有是無。凡引證言理無異趣。此",
    "T29n1558_008:0045c01": "有異趣為證不成。",
    "T29n1558_008:0045c02": "說一切有部俱舍論卷第八"
}