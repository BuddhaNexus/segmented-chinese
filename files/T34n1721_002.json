{
    "T34n1721_002:0466b18": "法華義疏卷第二",
    "T34n1721_002:0466b20": "胡吉藏撰",
    "T34n1721_002:0466b21": "序品之二",
    "T34n1721_002:0466b22": "◎「爾時世尊四眾圍遶」下，此第二、明開發序，亦",
    "T34n1721_002:0466b23": "有六章：一、眾集序；二、說經序；三、入定序；四、",
    "T34n1721_002:0466b24": "現瑞序；五、疑問序；六、答問序。及前證信序，合",
    "T34n1721_002:0466b25": "十二序也。由眾集故說經，說經故入定，由入",
    "T34n1721_002:0466b26": "定故現瑞，由不了瑞故生疑，以有疑故須答，",
    "T34n1721_002:0466b27": "由此六事開發正宗，故名開發序。所以後文",
    "T34n1721_002:0466b28": "云「今佛放光明助發實相義」也。問：此六云何",
    "T34n1721_002:0466b29": "得開《法華》？答：由大眾雲集，即是教所為緣，故",
    "T34n1721_002:0466c01": "得說教，故眾集為序。將明收三歸一，先明從",
    "T34n1721_002:0466c02": "一生三，故說無量義為序。由佛入一道清淨",
    "T34n1721_002:0466c03": "三昧，表說清淨一道，故入定為序。將說究竟",
    "T34n1721_002:0466c04": "之乘，先現究竟之相，故現瑞為序。由現瑞發",
    "T34n1721_002:0466c05": "動疑問，得請文殊答，故疑問是序。由文殊答",
    "T34n1721_002:0466c06": "問，佛方得起定說經，故答問是序也。六事",
    "T34n1721_002:0466c07": "為三：初一是教所為緣，中三是能化之教，後",
    "T34n1721_002:0466c08": "二是菩薩發教也。中三即以三事為《法華》相：",
    "T34n1721_002:0466c09": "初一是口業，明多從一生，表《法華》收多歸一；",
    "T34n1721_002:0466c10": "次一是意業，表佛入一道三昧，後起定說一乘",
    "T34n1721_002:0466c11": "道；次一是身業，表佛說一乘相，又表眾生聞",
    "T34n1721_002:0466c12": "經成佛。「爾時世尊」者，標化主。「四眾圍遶」者，《法",
    "T34n1721_002:0466c13": "華論》云「從此訖尊重讚歎猶是結眾集，名為",
    "T34n1721_002:0466c14": "威儀如法住成就，明上大眾天龍雲集，威儀",
    "T34n1721_002:0466c15": "者即前後圍遶乃至尊重讚歎也」。今明若望",
    "T34n1721_002:0466c16": "前通序即屬第六同聞眾攝，若望後即是開",
    "T34n1721_002:0466c17": "發正經序攝。所以然者，由四眾雲集興三業",
    "T34n1721_002:0466c18": "供養，即是渴仰欲聞，是故如來為說法也。「四",
    "T34n1721_002:0466c19": "眾」者，有人言，天有二眾：謂魔眾、梵眾，舉欲色",
    "T34n1721_002:0466c20": "天之大者也。人有二眾：沙門、婆羅門。《智度論》",
    "T34n1721_002:0466c21": "云「智慧人開為二分：在家曰婆羅門，出家",
    "T34n1721_002:0466c22": "目為沙門」。佛既是天人師，故舉此四眾也。顗",
    "T34n1721_002:0466c23": "禪師云：「一、影嚮眾，謂在座默然；二、發教眾，謂",
    "T34n1721_002:0466c24": "發起佛教，如身子之與彌勒；三、當機眾，正稟",
    "T34n1721_002:0466c25": "教領悟；四、結緣眾，聞即未解但結遠因緣。」今",
    "T34n1721_002:0466c26": "謂就此經文有二種四眾：一者、聖有二種，謂",
    "T34n1721_002:0466c27": "聲聞、菩薩；凡有二眾，即客、舊兩眾。以為四也。",
    "T34n1721_002:0466c28": "就後文列者，出家及在家各有二眾也。「圍遶」",
    "T34n1721_002:0466c29": "者，《釋論》云「大眾圍繞則使佛德益尊，既尊其",
    "T34n1721_002:0467a01": "人必受其道，故明圍遶。其猶諸梵之圍繞梵",
    "T34n1721_002:0467a02": "王忉利之圍遶帝釋，檀林師子義亦類然也。」",
    "T34n1721_002:0467a03": "天華香等名之為「供」，資養於佛目之為「養」，謙",
    "T34n1721_002:0467a04": "遜畏難為「恭」，推其智德為「敬」，一切眾生中無",
    "T34n1721_002:0467a05": "如佛者曰「尊」，恃怙之心過於天地覆載名「重」，",
    "T34n1721_002:0467a06": "美其實德為「讚」，讚猶未足又稱揚之曰「歎」。雖",
    "T34n1721_002:0467a07": "有四句不出三業：初二為身業，次一為意業。",
    "T34n1721_002:0467a08": "讚歎是口業，此皆是《無量義經》中事。彼經云",
    "T34n1721_002:0467a09": "「以天香等供養」，「大莊嚴王菩薩合手恭敬尊",
    "T34n1721_002:0467a10": "重」，如說七言偈歎佛謂讚歎也。集經者略採",
    "T34n1721_002:0467a11": "彼經意，以開發此教也。「為諸菩薩說大乘經」",
    "T34n1721_002:0467a12": "下，第二、說經序。此章來有二義：一者、望前謂",
    "T34n1721_002:0467a13": "具三事：爾時世尊即是化主，四眾以下明稟",
    "T34n1721_002:0467a14": "教之人，說《無量義經》謂教門也。教主如良醫，",
    "T34n1721_002:0467a15": "稟教人喻病者，教門譬良藥，具此三事則生",
    "T34n1721_002:0467a16": "死有邊，不具此三則迴流無際。如《四百觀論》",
    "T34n1721_002:0467a17": "中說「真法及說者聽者難得故，如是則生死",
    "T34n1721_002:0467a18": "非有邊無邊」。又上明三業供養則生物之福，",
    "T34n1721_002:0467a19": "今說大乘經生其智慧，福慧具足而佛道可",
    "T34n1721_002:0467a20": "成。二者、望後即六序中第二名說經序也。由",
    "T34n1721_002:0467a21": "說《無量義經》方得說於《法華》，是故說經名之",
    "T34n1721_002:0467a22": "為序。「為諸菩薩」者，此明教所為人也。問：上",
    "T34n1721_002:0467a23": "云四眾圍繞，今云何偏為菩薩？答：今言為諸",
    "T34n1721_002:0467a24": "菩薩者，密欲顯唯有菩薩無有二乘為法華",
    "T34n1721_002:0467a25": "序也。「說大乘經」者，明能被之教也。龍樹《十二",
    "T34n1721_002:0467a26": "門論》以六義釋於大乘：一、出二乘之上故名",
    "T34n1721_002:0467a27": "為大；二、諸佛最大是乘能至故名為大；三、諸",
    "T34n1721_002:0467a28": "佛大人之所乘故故名為大；四、滅眾生大苦",
    "T34n1721_002:0467a29": "與大利樂故名為大；五、觀音彌勒等之所乘",
    "T34n1721_002:0467b01": "故故名為大；六、能盡諸法邊底故故名為大。",
    "T34n1721_002:0467b02": "依《地持論》七義釋大：一者、法大，謂大乘經。",
    "T34n1721_002:0467b03": "二、發心大，因大乘經發菩提心。三、解行大，即",
    "T34n1721_002:0467b04": "道種性菩薩解行成就。四、淨心大，即初地",
    "T34n1721_002:0467b05": "菩薩也。五、眾具大，有福德智慧二種具足。六",
    "T34n1721_002:0467b06": "者、時大，謂三阿僧祇劫行行。七者、果大，謂",
    "T34n1721_002:0467b07": "大菩提果。故云大乘經也。「名無量義」者，大",
    "T34n1721_002:0467b08": "乘是其通名，無量義是其別稱。所以標大乘",
    "T34n1721_002:0467b09": "者，密欲顯唯有於大乘無有小乘為法華序",
    "T34n1721_002:0467b10": "也。「無量義」者，解釋不同，印法師云：「此經辨無",
    "T34n1721_002:0467b11": "量萬善也。以現在行無量萬善，故來世成佛。」",
    "T34n1721_002:0467b12": "問：若說萬善成佛，與《法華》何異？彼答云：此中",
    "T34n1721_002:0467b13": "但覆相明萬善成佛，不言萬善之外無別三",
    "T34n1721_002:0467b14": "乘義，此但是顯實，未開權也。故與《法華》為異，",
    "T34n1721_002:0467b15": "稱之為序也。基法師解云：「無量義者所謂空",
    "T34n1721_002:0467b16": "也。若是有法即有分限名為有量，空義深廣",
    "T34n1721_002:0467b17": "稱為無量。」問：若爾，與第二時大品教何異？彼",
    "T34n1721_002:0467b18": "答云：前教明空為三乘行本，不得為法華序；",
    "T34n1721_002:0467b19": "此中明空為大乘行本，故得為法華序，是故",
    "T34n1721_002:0467b20": "為異也。《名僧傳》云「基公聽竺道生講，善於《法",
    "T34n1721_002:0467b21": "華》雖有二判，無以取決」。次注《無量義經》云「其",
    "T34n1721_002:0467b22": "無量義經雖《法華》首載，而中夏未覩其說，每",
    "T34n1721_002:0467b23": "臨講肆，未甞不廢談而欽見於斯文，忽有武",
    "T34n1721_002:0467b24": "當山比丘慧表，生自羗曹，偽帝姚略從子，國",
    "T34n1721_002:0467b25": "破之日為晉軍河澹之所得，數歲聰黠，澹之",
    "T34n1721_002:0467b26": "字曰螟蛉，養為假子。俄放出家，便懃苦求",
    "T34n1721_002:0467b27": "道，南北遊尋不擇夷嶮，以齊建元三年復訪",
    "T34n1721_002:0467b28": "奇[狂王+復]祕，遠至嶺南於廣州朝亭寺遇中天竺",
    "T34n1721_002:0467b29": "沙門曇摩伽陀耶舍，手能隸書、口解齊音，言",
    "T34n1721_002:0467c01": "欲傳此經未知其所授。慧表便慇懃致請，心",
    "T34n1721_002:0467c02": "形相俱到，淹歷旬月僅得一本，仍還嵩北高",
    "T34n1721_002:0467c03": "入武當山，以今永明三年九月十八日頂載",
    "T34n1721_002:0467c04": "出山，見授弘通。奉覿真文，欣敬兼誠詠歌不",
    "T34n1721_002:0467c05": "足，手舞莫宣。遂便注解云：正以空為無量義。」",
    "T34n1721_002:0467c06": "基覽經本，便謂解與經符。而印師執固不移，",
    "T34n1721_002:0467c07": "云明空無量義經者，別是餘時說耳，非法華",
    "T34n1721_002:0467c08": "前辨無量義經也。法華前無量義經正明萬",
    "T34n1721_002:0467c09": "善成佛，不來此土。乃至光宅法師猶存印師",
    "T34n1721_002:0467c10": "之解也。今以五義證此《無量義經》是《法華》前",
    "T34n1721_002:0467c11": "《無量義經》：一者、處同。同在王舍城鷲山所說",
    "T34n1721_002:0467c12": "故。二者、眾數大同。謂萬二千聲聞、八萬菩薩",
    "T34n1721_002:0467c13": "故。三者、時節同。《法華》云「成道以來四十餘年",
    "T34n1721_002:0467c14": "說之」，《無量義經》亦云「我成道以來四十餘年",
    "T34n1721_002:0467c15": "未說實相法」。四者、義同。雖未彰言明開三顯",
    "T34n1721_002:0467c16": "一，而旨趣密開一乘也。五者、翻經之人中",
    "T34n1721_002:0467c17": "天竺沙門自云是法華前說，宜應用之也。今",
    "T34n1721_002:0467c18": "明無量義者，凡有二種，一者、實相之體不可",
    "T34n1721_002:0467c19": "限量，謂體無量；二者、從實相一法出一切教，",
    "T34n1721_002:0467c20": "謂用無量。此之體用並有深所，以故稱為義。",
    "T34n1721_002:0467c21": "問：何以知無相一法廣生諸教？答：如彼經說，",
    "T34n1721_002:0467c22": "始從《華嚴》之會終竟《法華》之前集，若大若小、",
    "T34n1721_002:0467c23": "世間出世間，一切諸教皆從無相一法所出生",
    "T34n1721_002:0467c24": "也。非但無相一法生一切教，亦從無相一法",
    "T34n1721_002:0467c25": "生一切身，故有凡聖、有情無情一切諸身皆",
    "T34n1721_002:0467c26": "從無相一法出生也。問：云何無相一法生一",
    "T34n1721_002:0467c27": "切教、一切身耶？答：無相一法即是法身，由法",
    "T34n1721_002:0467c28": "身故示一切身、說一切教也。「教菩薩法」者，即",
    "T34n1721_002:0467c29": "說無相一法生一切法，以教根熟菩薩也。菩",
    "T34n1721_002:0468a01": "薩修於此法，則行與佛相應，故為佛所護念。",
    "T34n1721_002:0468a02": "遮凡夫二乘外惡為護，令生中道正觀為",
    "T34n1721_002:0468a03": "念。問：今說《法華》何故前說《無量義經》？答：《法",
    "T34n1721_002:0468a04": "華》者會一切乘同入一乘，今將明收入之義，",
    "T34n1721_002:0468a05": "故前辨出生，以從一法生一切法，故一切法",
    "T34n1721_002:0468a06": "還歸一法，所以將辨收入前明出生，是故",
    "T34n1721_002:0468a07": "前說出生為收入之序也。問：何故將明收入",
    "T34n1721_002:0468a08": "前說出生耶？答：由四十餘年封執三教，忽聞",
    "T34n1721_002:0468a09": "歸一心即驚疑，是故先明一切諸教本從一",
    "T34n1721_002:0468a10": "生，寧不歸一耶？問：但一切教從一生是故歸",
    "T34n1721_002:0468a11": "一，亦一切眾生從一生以歸一耶？答：彼經明",
    "T34n1721_002:0468a12": "一切眾生失一道清淨故成種種道，諸佛無",
    "T34n1721_002:0468a13": "緣大悲欲令眾生歸於一道，是故從一道出",
    "T34n1721_002:0468a14": "無量教耳。問：若爾，與《法華》何異？答：彼經直明",
    "T34n1721_002:0468a15": "眾生失一道成種種道，亦直明諸佛為失一",
    "T34n1721_002:0468a16": "道眾生故說從一道出一切教，正明緣之與",
    "T34n1721_002:0468a17": "教並從一道生，而方言未明緣教並歸一也。",
    "T34n1721_002:0468a18": "問：緣教並歸一道，何者為正意？答：緣為正也。",
    "T34n1721_002:0468a19": "以一道本性清淨，而眾生虛妄失於一道故成",
    "T34n1721_002:0468a20": "六道，今還欲令悟一道，故說從一法出一切",
    "T34n1721_002:0468a21": "教耳。若不明眾生本失一道者，雖說一切教",
    "T34n1721_002:0468a22": "從一法出，終不能令歸一道也。此義是《法華》",
    "T34n1721_002:0468a23": "會三歸一之正意，又是令一切眾生作佛之",
    "T34n1721_002:0468a24": "正意。若不先明此意，《法華》不得說一切眾生",
    "T34n1721_002:0468a25": "皆作佛也。二者、《法華》明於一乘，今將辨一乘",
    "T34n1721_002:0468a26": "故先明乘本，乘本者即是實相，要由悟於實",
    "T34n1721_002:0468a27": "相發生波若，由波若故行無不成、累無不盡，",
    "T34n1721_002:0468a28": "故能出三界至薩波若，乘義方成。故《十二門",
    "T34n1721_002:0468a29": "論》云「大分深義所謂空也」。若通達是義則通",
    "T34n1721_002:0468b01": "達大乘，具足六波羅蜜無所障礙；若不悟於",
    "T34n1721_002:0468b02": "實相，雖復廣修萬善，皆是有所得，顛倒不動",
    "T34n1721_002:0468b03": "不出，即乘義不成也。三者、《無量義經》密顯於",
    "T34n1721_002:0468b04": "一、密破於三，《法華》顯明於一、顯破於三。良以",
    "T34n1721_002:0468b05": "三執難傾、一乘難信，今示說《法華》由漸，故前",
    "T34n1721_002:0468b06": "密後顯也。問：云何名為密顯義耶？答：既從一",
    "T34n1721_002:0468b07": "生多，既密顯一為多本，故即多必歸一，故即",
    "T34n1721_002:0468b08": "是顯唯有一乘無有三乘。四者、彼經說「如水",
    "T34n1721_002:0468b09": "是一，約井泉不同，法水是一，約眾生得道為",
    "T34n1721_002:0468b10": "異」。然法既一，得道不應有異。今動彼疑情，使",
    "T34n1721_002:0468b11": "聞後於一說三、會三歸一即便信解。五者、大",
    "T34n1721_002:0468b12": "明佛化凡有四門：一者、一會一說，此例甚",
    "T34n1721_002:0468b13": "多。二者、多會多說，如《華嚴》七處八會。三",
    "T34n1721_002:0468b14": "者、多會一說，《釋論》云「波若非一時一會說，故",
    "T34n1721_002:0468b15": "前得悟者已去，後來者更復為說」。以會有前",
    "T34n1721_002:0468b16": "後故名多會，而波若無異故云一說也。四者、",
    "T34n1721_002:0468b17": "一會多說者，如說《淨名》前說《普集經》，又即如",
    "T34n1721_002:0468b18": "此經將說《法華》前說《無量義經》也。此之四事",
    "T34n1721_002:0468b19": "皆是適緣所宜，不應責其所由也。六者、《法華》",
    "T34n1721_002:0468b20": "既開會三一，似如相說，恐聞之起著，故前說",
    "T34n1721_002:0468b21": "《無量義》明於無相。大莊嚴王問佛：「行何等法",
    "T34n1721_002:0468b22": "速得菩提？」佛答：「行無相一法疾得菩提。」如《涅",
    "T34n1721_002:0468b23": "槃經》「有所得是二乘，無所得為菩薩」。亦如今",
    "T34n1721_002:0468b24": "於一一句中不作字相、不作聞相，以無相故",
    "T34n1721_002:0468b25": "得無上菩提，故將說《法華》而前說《無量義》。問：",
    "T34n1721_002:0468b26": "《大品》等是《法華》前說，已明無相，何故說《無量",
    "T34n1721_002:0468b27": "義》明無相耶？答：《無量義》明無相，復明一法，有",
    "T34n1721_002:0468b28": "似《法華》，故前說之。「佛說是經已」下，第三、入定",
    "T34n1721_002:0468b29": "序，有四句：初、結前生後明入定時節也。「結跏",
    "T34n1721_002:0468c01": "趺坐」者，明入定之緣也。問：坐法不同，何故結",
    "T34n1721_002:0468c02": "跏趺坐耶？答：作此坐者不同俗人，又異外道，",
    "T34n1721_002:0468c03": "外道等常立或翹足，以身既不端心則不正。",
    "T34n1721_002:0468c04": "結跏趺坐是諸佛常坐之法，作此坐者身端",
    "T34n1721_002:0468c05": "而心正也。將欲靜心故先端身。又作此坐取",
    "T34n1721_002:0468c06": "道則易，魔生怖心故跏趺坐也。「入於無量義",
    "T34n1721_002:0468c07": "處三昧」，第三句、正明入定。問：諸佛未曾出入，",
    "T34n1721_002:0468c08": "何因緣故入三昧？答：須識此中三種說《法華",
    "T34n1721_002:0468c09": "經》：一者、說《無量義》明直說一道清淨，名說《法",
    "T34n1721_002:0468c10": "華》。二者、佛入一道清淨三昧說《法華》。三者、現",
    "T34n1721_002:0468c11": "瑞即相說《法華》。今入定正有二意：一、入三昧",
    "T34n1721_002:0468c12": "現瑞，使時眾疑，待文殊決疑方得起定。二、入",
    "T34n1721_002:0468c13": "無量義定者，表佛語默常住一道清淨也。若",
    "T34n1721_002:0468c14": "汎依諸經例者，略明十義：一者根緣所宜，謂",
    "T34n1721_002:0468c15": "出入適緣動靜應物。二者、為欲現瑞是故入",
    "T34n1721_002:0468c16": "定，則顯定為瑞本，若不入定則瑞無所由。又",
    "T34n1721_002:0468c17": "不入定而現瑞者，或恐非佛現瑞，為是義故",
    "T34n1721_002:0468c18": "須入定也。三者、夫欲赴緣說法，必須審法察",
    "T34n1721_002:0468c19": "機，今將演一乘故入定也。四者、欲令眾生尊",
    "T34n1721_002:0468c20": "人重法故，以法相微妙佛欲說之尚須入定，",
    "T34n1721_002:0468c21": "故知此法不可思議也。五者、六師等謂一切",
    "T34n1721_002:0468c22": "時常有智慧，佛破此執故明諸法因緣成，由",
    "T34n1721_002:0468c23": "定發慧故靜極則鑒明也。六者、示佛定圓慧",
    "T34n1721_002:0468c24": "滿，入定故顯佛定圓，起定說法彰佛慧滿，若",
    "T34n1721_002:0468c25": "不入定則定門不顯，若不說法則慧義不彰",
    "T34n1721_002:0468c26": "也。七者、為末世模軌，佛欲說法尚入定靜心，",
    "T34n1721_002:0468c27": "況復餘人散心欲說法耶？故須皆學佛慧也。",
    "T34n1721_002:0468c28": "八者、欲示聰明人相，能善思惟能善說法也。",
    "T34n1721_002:0468c29": "九者、入定現瑞生後三問答所由，便得略開",
    "T34n1721_002:0469a01": "古佛已說《法華》，使時眾聞不生疑怖。十者、三",
    "T34n1721_002:0469a02": "密利物，謂意密入定、身密放光、口密說法",
    "T34n1721_002:0469a03": "也。又即寂而用為出，即用而寂為入，此是",
    "T34n1721_002:0469a04": "寂用無礙，故有出入之名也。《論》云「入三昧者，",
    "T34n1721_002:0469a05": "明離一切障隨自在力。此力有二：一者、隨順",
    "T34n1721_002:0469a06": "眾生對治攝取覺菩提分，此是無上菩提，謂",
    "T34n1721_002:0469a07": "良藥也。二者、為對治無量世來堅執煩惱，即",
    "T34n1721_002:0469a08": "三乘執病也。即亦令知病識藥義也。」「三昧」者，",
    "T34n1721_002:0469a09": "此云正心行處，又云調直定也。問：何故不入",
    "T34n1721_002:0469a10": "法華三昧乃入無量義定耶？答：有人言：既是",
    "T34n1721_002:0469a11": "《法華》序分，未是正經故不入也。有人言：若",
    "T34n1721_002:0469a12": "入法華三昧者，彌勒等即能測知，今欲令不",
    "T34n1721_002:0469a13": "能忖度，是故不入法華三昧也。今明此經大",
    "T34n1721_002:0469a14": "宗凡有二門：一者、於一佛乘分別說三，謂從",
    "T34n1721_002:0469a15": "本起末。二、會三歸一，則攝末歸本，上《無量",
    "T34n1721_002:0469a16": "義經》明出生義，即顯《法華》從本起末，今還入",
    "T34n1721_002:0469a17": "無量義處定者，即顯此經明攝末歸本。此二",
    "T34n1721_002:0469a18": "既是經之始終，故為開發序也。又上說《無量",
    "T34n1721_002:0469a19": "義經》，謂從一生多即是說一法，今入無量義",
    "T34n1721_002:0469a20": "處定，還入一法，則出入皆是一道清淨，顯",
    "T34n1721_002:0469a21": "《法華》亦爾，故為法華序。問：何故語默皆住一",
    "T34n1721_002:0469a22": "耶？答：顯唯有一道更無有二，故若語若默皆",
    "T34n1721_002:0469a23": "住一也。又佛勅弟子常行二事：一、聖說法；二、",
    "T34n1721_002:0469a24": "聖默然。聖說法者，從實相觀出，說實相法也。",
    "T34n1721_002:0469a25": "聖默然者，說實相竟，還入實相觀也。故動靜",
    "T34n1721_002:0469a26": "語默皆應實相，實相即一道清淨。上說《無量",
    "T34n1721_002:0469a27": "義經》謂聖說法，今還入此定謂聖默然也。問：",
    "T34n1721_002:0469a28": "前云《無量義經》，今何故復名三昧？答：照而常",
    "T34n1721_002:0469a29": "寂名定，寂而常照名慧，慧發於外名經，靜極",
    "T34n1721_002:0469b01": "於內稱定，身心不動者結上二義也。以身不",
    "T34n1721_002:0469b02": "動結上身端，以心不動結上心靜，至人體實",
    "T34n1721_002:0469b03": "相而有身心，雖身不身身不動也。雖心不心，",
    "T34n1721_002:0469b04": "心不動也，故身同枯木、心若死灰。又身心不",
    "T34n1721_002:0469b05": "動，顯佛起定未期，生後疑問。「是時天雨曼陀",
    "T34n1721_002:0469b06": "羅華」下，第四、現瑞序。問：即應說法，何故須現",
    "T34n1721_002:0469b07": "瑞？答：此是相說《法華》，雨華動地表所化成佛",
    "T34n1721_002:0469b08": "相，放光表能化說法華相也。又既說奇特之",
    "T34n1721_002:0469b09": "法必感非常之瑞，蓋是理數之然也。又率爾",
    "T34n1721_002:0469b10": "而說不生尊敬，須驚耳目方乃渴仰。又現瑞",
    "T34n1721_002:0469b11": "發其信心，說法生其悟解。又現瑞令其種福，",
    "T34n1721_002:0469b12": "說法使其植慧。又即是衣裓、机案二種出子，",
    "T34n1721_002:0469b13": "衣裓以譬神通，机案喻之說法也。佛初成道",
    "T34n1721_002:0469b14": "既不得用，今將去世始得用之。問：瑞有幾種？",
    "T34n1721_002:0469b15": "答：光宅云：「前現六瑞於此土，次現六瑞於他",
    "T34n1721_002:0469b16": "方，合十二瑞也。現六瑞於此土者：一、說法，二、",
    "T34n1721_002:0469b17": "入定，三、雨華，四、動地，五、眾歡喜，六、放光。束",
    "T34n1721_002:0469b18": "此六瑞以為三雙：說經是趣機作教，入定是",
    "T34n1721_002:0469b19": "靜鑒前理，此動靜一雙也。上即天雨四華，下",
    "T34n1721_002:0469b20": "即地六種動，上下一雙也。時會內心歡喜，如",
    "T34n1721_002:0469b21": "來外放光明，內外一雙也。」今謂六句之中三",
    "T34n1721_002:0469b22": "句非瑞。何以知然？《釋論》云「佛入王三昧，現七",
    "T34n1721_002:0469b23": "種瑞相不數入定」，故知入定非瑞。時眾覩瑞",
    "T34n1721_002:0469b24": "歡喜，如《大品》時眾覩動地瑞心生和悅，故知",
    "T34n1721_002:0469b25": "眾喜亦非瑞也。說經乃是赴緣之教，亦不名",
    "T34n1721_002:0469b26": "瑞，若說經是瑞，彌勒何故不問說經意也？入",
    "T34n1721_002:0469b27": "定等亦同此責。今明六種之中但三是瑞，謂",
    "T34n1721_002:0469b28": "雨華、動地及放光也。《智度論》云「佛入王三昧",
    "T34n1721_002:0469b29": "現七種瑞」，今入無量義三昧現三種瑞。問：何",
    "T34n1721_002:0469c01": "故但現三瑞耶？答：今明盡理之法故有窮大",
    "T34n1721_002:0469c02": "之瑞，言其大者不出三種：天為其瑞、地為其",
    "T34n1721_002:0469c03": "瑞，佛為天地之主復示徵祥。其猶惡之大者，",
    "T34n1721_002:0469c04": "即天為其災、地示其禍、神現其怪也。又表三",
    "T34n1721_002:0469c05": "世諸佛同說一乘，三根眾生咸歸不二，故現",
    "T34n1721_002:0469c06": "三瑞也。問：《書》云「明主以孝慈訓世，即赤烏翔",
    "T34n1721_002:0469c07": "而老人現；仁德育物，即醴湶涌嘉禾生；一角",
    "T34n1721_002:0469c08": "獸出即天下太平，治得人心連李生，故德充",
    "T34n1721_002:0469c09": "于內瑞發于外。」今此三瑞各何所表耶？答：欲",
    "T34n1721_002:0469c10": "表聲聞四眾同歸一乘，故天雨四華；人天六",
    "T34n1721_002:0469c11": "趣並皆成佛，故地六種動。此二成佛必籍說",
    "T34n1721_002:0469c12": "《法華》，故放光表之。又天雨四華表四乘眾生",
    "T34n1721_002:0469c13": "並皆作佛，地六種動表六趣眾生同悟不二，",
    "T34n1721_002:0469c14": "此二成佛皆由說《法華》，故光瑞表之。又天雨",
    "T34n1721_002:0469c15": "四華表上天眾生應悟一乘，地六種動表下",
    "T34n1721_002:0469c16": "地含識同階不二，上天下地同悉悟者，並由",
    "T34n1721_002:0469c17": "佛說《法華》，故光瑞表之。又天雨華表說一乘",
    "T34n1721_002:0469c18": "使天靈歡喜，下地振動表敷不二即地祇踊",
    "T34n1721_002:0469c19": "躍，喜躍所由皆藉於佛，故放光表之也。就文",
    "T34n1721_002:0469c20": "為四：第一、雨華動地瑞；第二、明時眾覩瑞歡",
    "T34n1721_002:0469c21": "喜；第三、佛放光瑞；第四、時眾覩光瑞。此即雨",
    "T34n1721_002:0469c22": "感雨應為二雙也。前明雨華，次明地動。「是時」",
    "T34n1721_002:0469c23": "者，雨華時也，正是四眾聞經悟一乘時。「天雨」",
    "T34n1721_002:0469c24": "者，雨華處也。據事而言，既說非常之法，致感",
    "T34n1721_002:0469c25": "諸天供養，故文殊偈云「天雨曼陀華，天鼓自",
    "T34n1721_002:0469c26": "然鳴，諸天龍鬼神，供養人中尊」。約理而談者，",
    "T34n1721_002:0469c27": "天者淨也，四眾封執之心既淨，故得聞經成",
    "T34n1721_002:0469c28": "佛。「曼陀羅華」者，正明所雨四華名字。但雨四",
    "T34n1721_002:0469c29": "華者，正表四眾成佛：前二華表出家二眾成",
    "T34n1721_002:0470a01": "佛，後二華表在家二眾成佛。又昔不明四乘",
    "T34n1721_002:0470a02": "成佛，今並會歸佛乘，故但雨四華。亦前二",
    "T34n1721_002:0470a03": "是白華，表聲聞緣覺無漏善成佛；後二赤華，",
    "T34n1721_002:0470a04": "表人天有漏善亦成佛。四華之內皆前雨小",
    "T34n1721_002:0470a05": "後雨大者，表修行從小以至大、自淺以入深",
    "T34n1721_002:0470a06": "也。「曼陀羅華」者，河西道朗云：「天華名也。中",
    "T34n1721_002:0470a07": "國亦有之，其色似赤而黃，如青而紫，如綠而",
    "T34n1721_002:0470a08": "紅。」「曼殊沙華」者，亦天華名也。其色鮮白，無",
    "T34n1721_002:0470a09": "白能為喻。《注經》云「如意華，隨諸天意出生，故",
    "T34n1721_002:0470a10": "以為名」也。「大曼陀羅華」者，大如意華，此出《正",
    "T34n1721_002:0470a11": "法華經》也。《道行》翻云成意華也。「曼殊沙華」者，",
    "T34n1721_002:0470a12": "是圓華也。次是大圓華也。光宅云：「初二赤",
    "T34n1721_002:0470a13": "圓華、大赤圓華，後二白圓華、大白圓華。」「散佛",
    "T34n1721_002:0470a14": "及大眾」者，據事而言，供養於佛及眾也。約所",
    "T34n1721_002:0470a15": "表者，明大眾行因必得成佛也。「普佛世界六",
    "T34n1721_002:0470a16": "種震動」者，第二、明動地瑞。從天至地即為次",
    "T34n1721_002:0470a17": "第也。約所表義者，此經雖會四乘同歸一極，",
    "T34n1721_002:0470a18": "而教宗所起正為聲聞緣覺，傍及人天二乘，",
    "T34n1721_002:0470a19": "故前雨四華表聲聞四眾入於佛乘，後及人",
    "T34n1721_002:0470a20": "天六趣同歸不二。故〈譬喻品〉云「為諸聲聞說",
    "T34n1721_002:0470a21": "大乘經名妙法蓮華」，不正言為人天說，即其",
    "T34n1721_002:0470a22": "證也。「普佛世界」者，釋迦所王之土皆動故云",
    "T34n1721_002:0470a23": "普也，故下文云「而此世界六種震動」。亦可十",
    "T34n1721_002:0470a24": "方佛土皆動名之為普，故文殊偈云「一切諸佛",
    "T34n1721_002:0470a25": "土即時大震動」。又《大品》云「其土最在邊是釋",
    "T34n1721_002:0470a26": "迦所度因緣邊」，今明普義是可度因緣普也。",
    "T34n1721_002:0470a27": "「六種動」者，謂二種六也：一、六時動，謂降胎、初",
    "T34n1721_002:0470a28": "生、出家、成道、說法并入涅槃，今是六中之",
    "T34n1721_002:0470a29": "一，謂轉大法輪，故大動也。又六種動：一動、二",
    "T34n1721_002:0470b01": "起、三踊、四震、五覺、六吼也。搖颺不安為動，鱗",
    "T34n1721_002:0470b02": "壟凹凸為踊，自下昇高為起，隱隱有聲為震，",
    "T34n1721_002:0470b03": "碎磕發嚮為吼，令眾生覺悟為覺。一一各三，",
    "T34n1721_002:0470b04": "為十八相動。《大品》就踊中開為六，即動等各",
    "T34n1721_002:0470b05": "六，便六六三十六。今文略舉震與動也。「爾時",
    "T34n1721_002:0470b06": "會中」下，第二、覩瑞歡喜也。文為二：前明覩瑞",
    "T34n1721_002:0470b07": "之人，初辨四眾者，上四華正表四眾悟入一",
    "T34n1721_002:0470b08": "乘，故今明四眾覩瑞歡喜。「及諸天龍」者，上地",
    "T34n1721_002:0470b09": "六種動表人天六趣普皆成佛，故今列六道之",
    "T34n1721_002:0470b10": "眾歡喜也。不列菩薩覩瑞歡喜者，自昔以來",
    "T34n1721_002:0470b11": "已說菩薩作佛故無瑞表之。所以不明菩薩",
    "T34n1721_002:0470b12": "歡喜，昔未會四乘成佛故有瑞表之，所以言",
    "T34n1721_002:0470b13": "四乘之人覩瑞歡喜也。「人非人」者，八部鬼神",
    "T34n1721_002:0470b14": "本悉非人而變作人形來聽說法，故云人非",
    "T34n1721_002:0470b15": "人也。「是諸大眾」下，正明歡喜。「合掌」表形無異",
    "T34n1721_002:0470b16": "用，「一心」明意無他緣。夫喜敬交集，實合渴仰",
    "T34n1721_002:0470b17": "之情；異瑞並興，疑有非常之說也。「爾時佛放",
    "T34n1721_002:0470b18": "眉間光」此下，第三、次現光瑞。問：雨華、動地、放",
    "T34n1721_002:0470b19": "光何故不合為一類，而前明兩瑞後明覩瑞，",
    "T34n1721_002:0470b20": "今復現光，瑞後明覩瑞耶？答：瑞雖有三，義門",
    "T34n1721_002:0470b21": "唯二，前之二瑞表於所化，故明所化覩於二",
    "T34n1721_002:0470b22": "瑞；今辨放光即能化之瑞，故前明光瑞後辨",
    "T34n1721_002:0470b23": "覩瑞。又前二是依果瑞，後是正果瑞；又前是",
    "T34n1721_002:0470b24": "意業現瑞，後是身業現瑞。今欲分二瑞不同、",
    "T34n1721_002:0470b25": "兩見亦異，故不一處同辨也。依《法華論》，生起",
    "T34n1721_002:0470b26": "者，初入定現瑞，大眾覩瑞渴仰欲聞法，故佛",
    "T34n1721_002:0470b27": "放光，故有此章來也。「爾時」者，放光時也。「佛」者，",
    "T34n1721_002:0470b28": "放光人也。「眉間」者，放光處也。下不以足、上不",
    "T34n1721_002:0470b29": "以頂，眉間放光者，表一乘是中道法也。「白毫」",
    "T34n1721_002:0470c01": "者，表理顯明稱白，教無纖隱為毫。《智度論》",
    "T34n1721_002:0470c02": "出小乘人解白毫相云「舒之即長五尺，卷之",
    "T34n1721_002:0470c03": "即如旋螺」。《觀佛三昧經》云「為太子時長五尺，",
    "T34n1721_002:0470c04": "樹下時長一丈四尺五寸，成道時一丈五尺，",
    "T34n1721_002:0470c05": "舒之表裏有清徹白淨光明，置之便失淨光，",
    "T34n1721_002:0470c06": "而卷縮在兩眉之間」。經或言右旋宛轉如日",
    "T34n1721_002:0470c07": "正中，或言如天白寶。「光明」者，正放光也。表",
    "T34n1721_002:0470c08": "平等大慧智炬將暉，故身光前曜。光有二義：",
    "T34n1721_002:0470c09": "一、能顯物，喻此經顯一乘之理。二、能滅闇，",
    "T34n1721_002:0470c10": "表此經能滅二乘之惑。「照于東方」下，光所照",
    "T34n1721_002:0470c11": "處也。唯照一方不照九方者，唯有一乘無",
    "T34n1721_002:0470c12": "有餘乘也。於十方中但照東方者，東方為諸",
    "T34n1721_002:0470c13": "方之本，表一乘為三乘之本，故昔從一說三，",
    "T34n1721_002:0470c14": "今收三歸一也。「萬八千世界」者，表說一乘之",
    "T34n1721_002:0470c15": "果已滿如萬，一乘之因未圓如八千。又表一",
    "T34n1721_002:0470c16": "乘真實故義即具足如萬，三乘是方便未具",
    "T34n1721_002:0470c17": "足故如八千。又釋世界有定數者，此明感應",
    "T34n1721_002:0470c18": "相同也。眾生之感既其不遍，諸佛之應亦不",
    "T34n1721_002:0470c19": "普也。「靡不周遍」者，乘有十義，十相表之：一、有",
    "T34n1721_002:0470c20": "最上義，以頭表之。二、有中道義，以眉間表",
    "T34n1721_002:0470c21": "之。三、有顯明義，以白表之。四、有無纖翳義，以",
    "T34n1721_002:0470c22": "毫表之。五、有破闇義，以光表之。六、有不二義，",
    "T34n1721_002:0470c23": "以一方表之。七、有根本義，以東方表之。八、有",
    "T34n1721_002:0470c24": "果乘具足義，以萬表之。九、有因乘未具足",
    "T34n1721_002:0470c25": "義，以八千表之。十、說因果理盡義，以周遍",
    "T34n1721_002:0470c26": "表之。「下至阿鼻地獄上至阿迦尼吒天」者，上",
    "T34n1721_002:0470c27": "辨橫照，顯諸佛事；今明竪照，顯眾生事。照地",
    "T34n1721_002:0470c28": "獄，明苦之可愍；照有頂，顯樂亦無常。既是苦",
    "T34n1721_002:0470c29": "無常，令厭眾生事悟入佛事也。「於此世界悉",
    "T34n1721_002:0471a01": "見彼土」下，第四、明時眾覩光瑞，凡有七句：一、",
    "T34n1721_002:0471a02": "見六趣；二、見化主；三、聞教門；四、見四眾；五、",
    "T34n1721_002:0471a03": "見菩薩；六、見涅槃；七、見起塔。問：佛何故令",
    "T34n1721_002:0471a04": "眾見此七事？答：七事是他方諸佛一化始終",
    "T34n1721_002:0471a05": "究竟法門，今欲將彼顯此釋迦說於《法華》。",
    "T34n1721_002:0471a06": "亦辨一化始終究竟，由佛光照見他方一",
    "T34n1721_002:0471a07": "化始終之事，即表由釋迦說《法華經》故得",
    "T34n1721_002:0471a08": "顯一化始終究竟也。問：云何七事攝一化始",
    "T34n1721_002:0471a09": "終耶？答：如《大品經》云「諸法無所有，如是有",
    "T34n1721_002:0471a10": "諸法」。無所有者，一切諸法本性寂滅。如是有",
    "T34n1721_002:0471a11": "者，諸法雖無所有，於眾生顛倒成有，故有六",
    "T34n1721_002:0471a12": "趣生死。既無所有於眾生成有，今欲令其悟",
    "T34n1721_002:0471a13": "有無所有，故第二次明有佛出世。既有化主",
    "T34n1721_002:0471a14": "即說教門，既有所稟之教故便有稟教之人，",
    "T34n1721_002:0471a15": "如稟三乘之教後皆成菩薩，既並成菩薩即",
    "T34n1721_002:0471a16": "一化事竟便般涅槃，為利物故次明起塔，故",
    "T34n1721_002:0471a17": "云七事明一化始終究竟也。一方之佛既具",
    "T34n1721_002:0471a18": "此七事，十方三世佛義亦同然，故現彼土之",
    "T34n1721_002:0471a19": "事為此土說經之相也。然義雖有七，不過二",
    "T34n1721_002:0471a20": "事：初一是眾生事，後六是諸佛事。然諸佛",
    "T34n1721_002:0471a21": "事既有六，眾生事亦有六即六趣也，故離",
    "T34n1721_002:0471a22": "成十二事也。所以《法華論》云「煩惱差別，清淨",
    "T34n1721_002:0471a23": "差別，煩惱差別故有六趣，清淨差別故有",
    "T34n1721_002:0471a24": "諸佛六事」。今前見六趣眾生者，明眾生是七",
    "T34n1721_002:0471a25": "事之本，故先見之。又逐文勢相接，上光明前",
    "T34n1721_002:0471a26": "橫照諸佛土，次竪照眾生事，今續此文故",
    "T34n1721_002:0471a27": "前明見眾生也。「又見彼土現在諸佛」下，第二、",
    "T34n1721_002:0471a28": "見化主也。「及聞諸佛所說經法」下，第三、聞教",
    "T34n1721_002:0471b01": "門也。「并見彼諸」下，第四、見稟教人也。修行",
    "T34n1721_002:0471b02": "得道者雖有四眾，不出因果，修三學之行為",
    "T34n1721_002:0471b03": "因，得四果之道為果也。「又見彼諸菩薩」下，第",
    "T34n1721_002:0471b04": "五、見稟一乘教人成菩薩也。菩薩無邊，略以",
    "T34n1721_002:0471b05": "三門總攝一切：「種種因緣」者，過去習因為因，",
    "T34n1721_002:0471b06": "外值善友為緣，而內因不同、外緣非一，故",
    "T34n1721_002:0471b07": "云種種，即因緣門攝菩薩也。「種種信解」者，始",
    "T34n1721_002:0471b08": "名為信、終稱為解。又鈍根名信、利根名解。上",
    "T34n1721_002:0471b09": "既明入道各有由藉，故今明入道有始終利",
    "T34n1721_002:0471b10": "鈍，故以信解門攝菩薩也。「種種相貌」者，菩",
    "T34n1721_002:0471b11": "薩修行必有相貌表彰，身口之行外彰為相，",
    "T34n1721_002:0471b12": "意業之行顯明稱貌，故以相貌門攝菩薩也。",
    "T34n1721_002:0471b13": "「行菩薩道」者，總上三事名行菩薩道。《法華論》",
    "T34n1721_002:0471b14": "云「以四攝法攝取眾生名行菩薩道」。「又見諸",
    "T34n1721_002:0471b15": "佛般涅槃」者，第六、見般涅槃。般之云入，即",
    "T34n1721_002:0471b16": "入涅槃也。「又見諸佛般涅槃後」，第七、起塔。◎",
    "T34n1721_002:0471b17": "◎「爾時彌勒菩薩」下，第五、疑問序。所以疑問",
    "T34n1721_002:0471b18": "者，既覩奇特之瑞，知說非常之法，但未測所",
    "T34n1721_002:0471b19": "由，故生疑問也。問：《涅槃》、《大品》皆亦現瑞，何故",
    "T34n1721_002:0471b20": "不辨瑞之因緣？答：適化不同，非一方也。又《大",
    "T34n1721_002:0471b21": "品》皆是出定現瑞，佛既將說非久，故眾所不",
    "T34n1721_002:0471b22": "疑。若如《仁王》之與此經，並是定內現瑞，佛既",
    "T34n1721_002:0471b23": "三昧正受，恐起定未由，是以推瑞意也。問：",
    "T34n1721_002:0471b24": "此經佛何故入定現瑞不起定耶？答：三執難",
    "T34n1721_002:0471b25": "傾、一乘難信，故入定現瑞發其疑端，然後",
    "T34n1721_002:0471b26": "令彌勒發問、文殊解釋，明古佛說之於前、釋",
    "T34n1721_002:0471b27": "迦敷之於後，開信解之漸、塞疑謗之情，釋迦",
    "T34n1721_002:0471b28": "方得起定說法也。就文為二：一、疑念；二、發問。",
    "T34n1721_002:0471b29": "初明彌勒疑，次辨大眾疑。彌勒疑內凡有三",
    "T34n1721_002:0471c01": "句：第一、疑佛何故現瑞。就中初牒、次疑。「今者",
    "T34n1721_002:0471c02": "世尊現神變相」，此句牒也。陰陽不測為神，改",
    "T34n1721_002:0471c03": "常之事為變，有所表彰稱相。「以何因緣」者，正",
    "T34n1721_002:0471c04": "生疑也。「今佛世尊入于三昧」者，第二、訪覓釋",
    "T34n1721_002:0471c05": "疑之人，此疑從佛入三昧生，亦前牒後疑。「今",
    "T34n1721_002:0471c06": "佛世尊入于三昧」者，佛既三昧正受，恐起定",
    "T34n1721_002:0471c07": "未由，故不得諮佛也。「是不可思議」者，此現",
    "T34n1721_002:0471c08": "瑞甚深，非心能所思、非口能所議，故自不能",
    "T34n1721_002:0471c09": "解也。「現希有事」者，曠世所無故言希有，以其",
    "T34n1721_002:0471c10": "希有必須知之。此三句牒欲問他之所由也。",
    "T34n1721_002:0471c11": "「今當問誰」者，正訪覓質疑之人也。將扣智慧",
    "T34n1721_002:0471c12": "之門，誰堪郢匠之選也。「復作是念」下，第三、得",
    "T34n1721_002:0471c13": "釋疑之人也。以得釋疑之人，故第二疑即斷",
    "T34n1721_002:0471c14": "也。亦有二句：初、序歎文殊有堪決疑之德。「我",
    "T34n1721_002:0471c15": "當問」下，正明問。問：何故問文殊？答：既明佛果",
    "T34n1721_002:0471c16": "一乘，唯佛能了，佛既入定不得問佛，文殊",
    "T34n1721_002:0471c17": "是過去佛，能達佛事，是故問之。二者、如觀音",
    "T34n1721_002:0471c18": "等亦是古佛，但問文殊者，以彌勒與文殊等",
    "T34n1721_002:0471c19": "昔同在燈明佛所，故得問之。三者、問文殊得",
    "T34n1721_002:0471c20": "開發二分經：文殊引燈明佛現瑞等事，得開",
    "T34n1721_002:0471c21": "發乘權乘實經；文殊為燃燈之師，得開身權",
    "T34n1721_002:0471c22": "身實經。以下將開近顯遠，今先敘以近覆遠",
    "T34n1721_002:0471c23": "也。又前辨燈明佛事略是開三顯一，後明文",
    "T34n1721_002:0471c24": "殊略開近顯遠。文殊昔是師，今方便為弟子，",
    "T34n1721_002:0471c25": "即顯釋迦是燃燈弟子，亦是方便為師也。「爾",
    "T34n1721_002:0471c26": "時四部眾」下，第二、時眾生疑也。彌勒道高知",
    "T34n1721_002:0471c27": "有釋疑之人，餘眾德劣但有疑佛瑞相，不知",
    "T34n1721_002:0471c28": "釋疑之人也。「爾時彌勒」下，第二、正發問也。前",
    "T34n1721_002:0471c29": "序問意，次發言正問。正問為二：前正問，次請",
    "T34n1721_002:0472a01": "答。正問為二：前長行略問，次偈頌廣問。長行",
    "T34n1721_002:0472a02": "之中復開為二：一者、合問初二瑞；二者、問後",
    "T34n1721_002:0472a03": "光瑞。以前二瑞並是外瑞，又是依果又是意",
    "T34n1721_002:0472a04": "業所現，故云神通之相，所以總為一問也。放",
    "T34n1721_002:0472a05": "光是內瑞，又是正果又是身業，故復為一。就",
    "T34n1721_002:0472a06": "光瑞中前明現瑞，悉見下明覩瑞也。「於是彌",
    "T34n1721_002:0472a07": "勒」下，第二、明偈頌廣問也。問：何故諸經有長",
    "T34n1721_002:0472a08": "行與偈？答：長行與偈略明十體五例。言十體",
    "T34n1721_002:0472a09": "者，龍樹《十地毘婆沙》云：一者、隨國法不同。如",
    "T34n1721_002:0472a10": "震旦有序銘之文，天竺有散華貫華之說也。",
    "T34n1721_002:0472a11": "二者、好樂為異。彼論云「或有樂長行，或有",
    "T34n1721_002:0472a12": "樂偈頌，或有樂雜說莊嚴章句者」，所好各不",
    "T34n1721_002:0472a13": "同，我隨而不捨。三者、取悟非一。或有聞長",
    "T34n1721_002:0472a14": "行不了、聞偈便悟，或各聞俱迷，或合聞方解，",
    "T34n1721_002:0472a15": "故雙明之。四者、示根有利鈍。利根之人一聞",
    "T34n1721_002:0472a16": "即悟，鈍根不了再說方解。五者、欲表諸佛尊",
    "T34n1721_002:0472a17": "重正法，慇懃之至，一言之中而覆再說也。六",
    "T34n1721_002:0472a18": "者、使後人於經生信。尋長行不解或恐經謬，",
    "T34n1721_002:0472a19": "見後偈同前，方知自惑。七者、欲易奪言辭轉",
    "T34n1721_002:0472a20": "勢說法，其猶將息病人故迴變食味也。八者、",
    "T34n1721_002:0472a21": "示義味無量故，長行已明其一，而偈頌復顯",
    "T34n1721_002:0472a22": "其二。九者、表至人內有無礙之智、外有無方",
    "T34n1721_002:0472a23": "之說，故能卷舒自在散束適緣也。十者、明眾",
    "T34n1721_002:0472a24": "集前後，故有長行與偈，如《涅槃》所辨。問：如",
    "T34n1721_002:0472a25": "餘經偈與長行不必皆備，何故此經貫華散",
    "T34n1721_002:0472a26": "華一一相主？答：適化所宜，已如前說。但此",
    "T34n1721_002:0472a27": "經正反二乘之初、明一乘之始，難信難解，故",
    "T34n1721_002:0472a28": "慇懃再說。又餘大乘經化於菩薩，菩薩利根",
    "T34n1721_002:0472a29": "但須一說，此經偏為二乘，二乘根鈍故須重",
    "T34n1721_002:0472b01": "明也。五例者：一者、廣略四句，長行廣而偈",
    "T34n1721_002:0472b02": "略，為易持故；長行略而偈廣，為解義故；長",
    "T34n1721_002:0472b03": "行與偈俱廣俱略，為鈍根人重說故，及為後",
    "T34n1721_002:0472b04": "來眾故。二者、有無四句，長行有而偈無，長",
    "T34n1721_002:0472b05": "行無而偈有，長行與偈俱有俱無也。問：有無",
    "T34n1721_002:0472b06": "即是廣略，云何復更辨耶？答：有無異廣略也。",
    "T34n1721_002:0472b07": "如長行略而偈中廣，自有長行全無而偈方",
    "T34n1721_002:0472b08": "有也。三者、離合四句，長行合而偈離，長行",
    "T34n1721_002:0472b09": "離而偈合，長行與偈俱合俱離也。四者、前後",
    "T34n1721_002:0472b10": "四句，長行明義在前，偈明之在後；長行明",
    "T34n1721_002:0472b11": "義在後，而偈辨之在前；長行與偈俱前俱後",
    "T34n1721_002:0472b12": "也。五者、質文四句，長行質而偈文，長行文而",
    "T34n1721_002:0472b13": "偈質，俱文俱質，欲以文質相間使聽者心悅",
    "T34n1721_002:0472b14": "也。後五例者乃是易奪言辭轉勢說法也。用",
    "T34n1721_002:0472b15": "前十體及後五例貫通眾部，非直《法華》也。偈",
    "T34n1721_002:0472b16": "有二種：一、首盧偈，凡三十二字，蓋是外國數",
    "T34n1721_002:0472b17": "經之法。數經之法者，莫問長行與偈，但具三",
    "T34n1721_002:0472b18": "十二字便名一首盧也。二、結句偈，要以四句",
    "T34n1721_002:0472b19": "備足然後為偈，莫問四言乃至七言，必須四",
    "T34n1721_002:0472b20": "句。故《涅槃經》云「四句為偈，是名句世」。句世",
    "T34n1721_002:0472b21": "者，世間流布以四句為偈也。句世有二種：一、",
    "T34n1721_002:0472b22": "伽陀，謂孤起偈亦名不等頌。二、路伽，謂頌",
    "T34n1721_002:0472b23": "長行偈。有人言，外國稱祇夜或名偈夜，今略",
    "T34n1721_002:0472b24": "彼夜字直稱為偈，此間翻為句也頌也。有人",
    "T34n1721_002:0472b25": "言，偈是此間語，以其明義竭盡故稱為偈也。",
    "T34n1721_002:0472b26": "就文凡有五十四偈，開為二別，前有四偈，合",
    "T34n1721_002:0472b27": "頌長行三瑞并及覩瑞；次有五十偈，頌光瑞",
    "T34n1721_002:0472b28": "及以覩瑞。所以開為二頌者，初三現瑞於此",
    "T34n1721_002:0472b29": "土，次一現瑞於他方，故開為二頌。問：何故現",
    "T34n1721_002:0472c01": "瑞於此土及現他方耶？答：欲表釋迦為此土",
    "T34n1721_002:0472c02": "眾生說一乘法故現瑞於此土。三執難傾、一",
    "T34n1721_002:0472c03": "乘難信受，恐此土眾生不信，今欲將彼顯此，",
    "T34n1721_002:0472c04": "故現瑞於他方。初是正說瑞，次是證說瑞也。",
    "T34n1721_002:0472c05": "就現瑞於此土為二：第一、頌現瑞；第二、頌覩",
    "T34n1721_002:0472c06": "瑞。頌現瑞為三：一、頌光瑞；二、頌雨華；三、頌",
    "T34n1721_002:0472c07": "動地。問：長行何故前明雨華、動地後、放光明，",
    "T34n1721_002:0472c08": "今何故前頌放光，後頌雨華、動地？答：偈與長行",
    "T34n1721_002:0472c09": "各示一義，長行從所化以至能化，雨華、動地",
    "T34n1721_002:0472c10": "正表所化眾生成佛，故前明雨華、動地；所化",
    "T34n1721_002:0472c11": "成佛必由能化說經，故次辨放光。偈文從能",
    "T34n1721_002:0472c12": "化以至所化，要由能化說經，所化方得成佛，",
    "T34n1721_002:0472c13": "故前頌放光，後頌雨華、動地。又與文勢相接，",
    "T34n1721_002:0472c14": "彌勒問中最後問光，故逐近前頌光也。「栴檀",
    "T34n1721_002:0472c15": "香風」者，雨華表生一乘之解，香風表滅二乘",
    "T34n1721_002:0472c16": "之惑。天華淹其穢，香風滅其臭，故外地嚴",
    "T34n1721_002:0472c17": "淨也。表一乘解生、二乘惑滅，內心嚴淨也。「眉",
    "T34n1721_002:0472c18": "間光明」下，第二、頌現瑞於他方也。問：前已問",
    "T34n1721_002:0472c19": "光，今何故復問光耶？答：長行直明一光通照",
    "T34n1721_002:0472c20": "彼此，彌勒今欲開之，故明二光。前明光照此",
    "T34n1721_002:0472c21": "土，今頌光照他方，約照此彼故分成二光。故",
    "T34n1721_002:0472c22": "下偈云「佛放一光，我及眾會見此國界種種殊",
    "T34n1721_002:0472c23": "妙」，即此土光也。又云「放一淨光照無量國」，謂",
    "T34n1721_002:0472c24": "他土光也。問：何故此土具有三瑞，他方但有",
    "T34n1721_002:0472c25": "光瑞？答：釋迦一期出世，眾生道緣應熟，故為",
    "T34n1721_002:0472c26": "說一乘，故有能化所化之瑞；他方國土眾生",
    "T34n1721_002:0472c27": "非釋迦所化，故無三瑞，但欲將彼顯此放光",
    "T34n1721_002:0472c28": "照之，故唯有光瑞。就文亦有二：前頌光瑞，",
    "T34n1721_002:0472c29": "次頌覩瑞。「皆如金色」者，他方雖有七事，同為",
    "T34n1721_002:0473a01": "明道無二，將彼之一色顯此說一乘也。又彼",
    "T34n1721_002:0473a02": "此道同，故得此光照彼，將彼證此也。「從阿鼻",
    "T34n1721_002:0473a03": "獄上至有頂」，前頌橫照諸佛事，今頌竪照眾",
    "T34n1721_002:0473a04": "生事。長行云阿迦尼吒今稱有頂者，《樓炭經》",
    "T34n1721_002:0473a05": "云「阿迦尼吒在有色之頂也」。「諸世界中」下，第",
    "T34n1721_002:0473a06": "二、頌覩瑞，長行有七事，今但頌五：頌教門",
    "T34n1721_002:0473a07": "兼頌四眾，頌起塔兼頌涅槃，頌餘五事。彌",
    "T34n1721_002:0473a08": "勒開為三門：初頌眾生、化主、教門三事；第二",
    "T34n1721_002:0473a09": "結前生後；第三頌菩薩起塔二事。所以頌前",
    "T34n1721_002:0473a10": "三事者，六道是所化，諸佛為化主。次頌於",
    "T34n1721_002:0473a11": "教門，所化是病人，化主為良醫，教門為妙",
    "T34n1721_002:0473a12": "藥，此三事必相成，故須一類頌也。又六道即",
    "T34n1721_002:0473a13": "是能感，化主、教門即是形聲兩應，能感不出",
    "T34n1721_002:0473a14": "六趣，能應莫離形聲也。又六趣為聽者，諸",
    "T34n1721_002:0473a15": "佛為說者，教門為真法，得此三事故生死有",
    "T34n1721_002:0473a16": "邊，故但頌三也。「諸世界中」者，器世界也。「六",
    "T34n1721_002:0473a17": "道眾生」者，眾生世間也。此是依正一雙也。「生",
    "T34n1721_002:0473a18": "死所趣善惡業緣」者，因也。「受報好醜」者，果也。",
    "T34n1721_002:0473a19": "即是因果一雙也。「於此悉見」者，上明能照之",
    "T34n1721_002:0473a20": "光及所照之事，悉是所見，大眾是能見，謂",
    "T34n1721_002:0473a21": "能所一雙也。以見眾生事訖，故將「悉見」結之。",
    "T34n1721_002:0473a22": "「又覩諸佛聖主師子」，第二、頌化主。《中論》云「聖",
    "T34n1721_002:0473a23": "有三種：一、外道五通，二、辟支羅漢，三、法身菩",
    "T34n1721_002:0473a24": "薩。」佛於三聖中最大故稱聖主，既是三聖之",
    "T34n1721_002:0473a25": "主，復為六道之師，於凡聖自在無畏故稱師",
    "T34n1721_002:0473a26": "子。「演說經典」下，第三、頌教門。就文為二：初、頌",
    "T34n1721_002:0473a27": "一乘根本法輪；次、頌三乘支末法輪。東方諸",
    "T34n1721_002:0473a28": "佛既有此二教，將彼顯此，明釋迦說《法華》之",
    "T34n1721_002:0473a29": "前亦有此二，故《華嚴》為根本法輪，次說三乘",
    "T34n1721_002:0473b01": "謂支末之教。頌根本法輪有三別：初：明一方",
    "T34n1721_002:0473b02": "佛說一乘；次、辨處異法同，例一切佛；三、明說",
    "T34n1721_002:0473b03": "教之意，即總明一切佛也。「演說經典」者，能詮",
    "T34n1721_002:0473b04": "一乘之教也。「微妙第一」者，所詮一乘之理也。",
    "T34n1721_002:0473b05": "「其聲清淨出柔軟音」者，歎能宣教之聲也。能",
    "T34n1721_002:0473b06": "拂塵垢為清淨，隨順根緣名柔軟，此是聲之",
    "T34n1721_002:0473b07": "用也。又佛音不濁曰清，佛語不鬧為淨，佛",
    "T34n1721_002:0473b08": "語至和為柔，離剛為軟。「教諸菩薩」者，教所被",
    "T34n1721_002:0473b09": "緣，根本法輪不雜三乘，故但稱菩薩也。說於",
    "T34n1721_002:0473b10": "一乘要具四事，即上能詮之文、所詮之理、能",
    "T34n1721_002:0473b11": "宣之聲、所化菩薩也。「梵音深妙」者，第二、處異",
    "T34n1721_002:0473b12": "說同。前歎佛聲清軟，謂教稱於緣；今明眾",
    "T34n1721_002:0473b13": "所樂聞，明機稱於教。「各於世界」者，明其處彌",
    "T34n1721_002:0473b14": "異也。「講說正法」者，明其道彌同也。「種種因緣」",
    "T34n1721_002:0473b15": "下，第三、明說教意也。上半序佛說教，說教有",
    "T34n1721_002:0473b16": "二：一法，二喻。下半明佛說教意，佛說教意",
    "T34n1721_002:0473b17": "亦有二種：一者上弘，二者下利。據佛而言者，",
    "T34n1721_002:0473b18": "教能顯理如燈照明，理是所詮稱為佛法，開",
    "T34n1721_002:0473b19": "悟眾生者謂下利也。一切眾生悉有佛性，以",
    "T34n1721_002:0473b20": "無明為扉、邪疑為關故不悟佛性，諸佛扸邪",
    "T34n1721_002:0473b21": "疑關、開無明扉，令見佛性，故稱悟也。「若人遭",
    "T34n1721_002:0473b22": "苦」下，第二、明三乘教，即支末法輪。東方諸佛",
    "T34n1721_002:0473b23": "為小根性不堪受一故於一說三，即顯釋迦",
    "T34n1721_002:0473b24": "《法華》之前亦爾也。一乘法輪有三句，今三乘",
    "T34n1721_002:0473b25": "法輪亦三句也。舊經師云：以前三句總明教，",
    "T34n1721_002:0473b26": "後三句別明教。蓋是不識本末二輪失教旨",
    "T34n1721_002:0473b27": "也。然雖是一章經實是大事，若《法華》中有《華",
    "T34n1721_002:0473b28": "嚴》即成甚深經；若依四時釋者，即成淺近教",
    "T34n1721_002:0473b29": "也。「文殊師利」下，第二、結前生後。三句結前，三",
    "T34n1721_002:0473c01": "句生後。問：何故不依長行七句次第問之，而",
    "T34n1721_002:0473c02": "結前生後耶？答：彌勒欲顯他方佛《法華》之前",
    "T34n1721_002:0473c03": "有其三事：一者、有六道眾生；二者、有諸佛出",
    "T34n1721_002:0473c04": "世；三者、說本末法輪。將彼顯此，明釋迦《法華》",
    "T34n1721_002:0473c05": "之前亦具三事：一、有所化眾生，二、有釋迦",
    "T34n1721_002:0473c06": "出世，三、說《華嚴》之本教、三乘之末輪。以三句",
    "T34n1721_002:0473c07": "結前，即顯上《法華》前事，三句生後，顯他方",
    "T34n1721_002:0473c08": "佛從《法華》去已後事。《法華》之前有本末二輪，",
    "T34n1721_002:0473c09": "《法華》以去乃至《涅槃》皆收末歸本一乘法輪",
    "T34n1721_002:0473c10": "也。若不結前生後，即不得顯《法華》前後二時",
    "T34n1721_002:0473c11": "教門。「今當略說」者，上是事廣而言略，事廣",
    "T34n1721_002:0473c12": "者謂六道、化主、教門三事也。言略者，偈頌少",
    "T34n1721_002:0473c13": "也。今是事略而言廣，事略謂菩薩、起塔二事",
    "T34n1721_002:0473c14": "也。言廣者，偈多也。蓋是對上以明廣略。次、",
    "T34n1721_002:0473c15": "直就後以明廣略者，所見菩薩及起塔事多，",
    "T34n1721_002:0473c16": "今但略說，蓋是對見廣明說略，故稱略也，故",
    "T34n1721_002:0473c17": "前文云「及千億事如是眾多」，即是事多，「今當",
    "T34n1721_002:0473c18": "略說」，所謂言略也。「我見彼土」下，第三、次頌菩",
    "T34n1721_002:0473c19": "薩及起塔二事。初事為二：一、總頌；二、別頌。總",
    "T34n1721_002:0473c20": "頌如文。就別頌菩薩中略以三門攝之。東方",
    "T34n1721_002:0473c21": "菩薩雖復無窮，不出三種：一者：六度次第行",
    "T34n1721_002:0473c22": "菩薩；二者：三業利益行菩薩；三者：六度無方",
    "T34n1721_002:0473c23": "行菩薩。初頌上種種因緣，次頌上種種相貌，",
    "T34n1721_002:0473c24": "後門頌上種種信解。問：何故唯頌菩薩耶？答：",
    "T34n1721_002:0473c25": "欲明東方諸佛說三乘之後唯說一乘，將彼",
    "T34n1721_002:0473c26": "顯此釋迦說三乘之後亦說一乘。既說一乘",
    "T34n1721_002:0473c27": "即是但教菩薩，故《法華經》名「教菩薩法佛所護",
    "T34n1721_002:0473c28": "念」。至此以來凡頌三種菩薩，上云「教諸菩薩",
    "T34n1721_002:0473c29": "無數億萬」，謂根本法輪菩薩；次「若有佛子修",
    "T34n1721_002:0474a01": "種種行」，此是支末法輪三乘中菩薩。今謂攝",
    "T34n1721_002:0474a02": "末歸本一乘菩薩。問：三種菩薩云何廣狹？答：",
    "T34n1721_002:0474a03": "前二輪中但有直往菩薩，攝末歸本具直往、",
    "T34n1721_002:0474a04": "迴小入大二菩薩也。問：已知但頌菩薩，何故",
    "T34n1721_002:0474a05": "明於六度？答：菩薩所行不出六度，六度即是",
    "T34n1721_002:0474a06": "因乘之體，故《智度論》云「六波羅蜜名為乘體」。",
    "T34n1721_002:0474a07": "今欲令菩薩乘是寶車直至道場，是故明六",
    "T34n1721_002:0474a08": "度行也。就檀度為二：初明外施，次明內施。外",
    "T34n1721_002:0474a09": "易內難故從易至難。外施為二：初明一切施，",
    "T34n1721_002:0474a10": "次明妙物施。初一行三句正明施行。「歡喜布",
    "T34n1721_002:0474a11": "施」此明施位。故地前十行初名歡喜行，初地",
    "T34n1721_002:0474a12": "行檀名歡喜地，故知是明位也。問：云何歡",
    "T34n1721_002:0474a13": "喜施耶？答：猶如慈父與子之物心生歡喜，菩",
    "T34n1721_002:0474a14": "薩亦爾。又如世人知火必燒舍，逆出財物，舍",
    "T34n1721_002:0474a15": "雖被燒而物不失，宅主歡喜；知身必滅，以財",
    "T34n1721_002:0474a16": "布施，心喜亦然也。「迴向佛道」者，上明施行，今",
    "T34n1721_002:0474a17": "明轉行。轉行者，迴此施善向於佛道，故名轉",
    "T34n1721_002:0474a18": "行。問：何故須迴向耶？答：《淨名經》云「迴向為大",
    "T34n1721_002:0474a19": "利，若向三有二乘，得利即少。今迴此善向",
    "T34n1721_002:0474a20": "於佛道，其利即大」故須迴向。又迴此善向一",
    "T34n1721_002:0474a21": "切眾生亦名大利，善若向已其福即少，迴善",
    "T34n1721_002:0474a22": "與他，他既無邊其利亦大。又迴此善向於實",
    "T34n1721_002:0474a23": "相亦名大利。所以然者，不向實相則成住著",
    "T34n1721_002:0474a24": "不動不出，不名為乘，其利則少；若知布施",
    "T34n1721_002:0474a25": "即是實相，實相無邊，施符實相之理，福亦無",
    "T34n1721_002:0474a26": "邊。迴向雖多要須此三也。「願得是乘」者，上",
    "T34n1721_002:0474a27": "明施行，今辨發願。施行如車，願如御者。問：",
    "T34n1721_002:0474a28": "何故云願得是乘三界第一？答：頌他土一乘",
    "T34n1721_002:0474a29": "之願，作此方菩薩行一乘之相也。即是將彼",
    "T34n1721_002:0474b01": "顯此密說一乘。「或有菩薩」下，第二、明妙物施。",
    "T34n1721_002:0474b02": "問：上明施車，今何故更明施車？答：將彼顯此",
    "T34n1721_002:0474b03": "明一乘之相也。亦名最後施，如須太挐太子",
    "T34n1721_002:0474b04": "施物已窮，最後唯餘自所乘車，有人乞之，菩",
    "T34n1721_002:0474b05": "薩亦捨。「軒飾」者，大夫車曰軒(居言反)，又覆車為軒",
    "T34n1721_002:0474b06": "(居晚反)，今既言軒飾，必知覆車物也。「復見菩薩」",
    "T34n1721_002:0474b07": "下，第二、內施，亦開為二：初明輕施，次辨重施。",
    "T34n1721_002:0474b08": "所以明內施者，前通別兩施外財已盡，唯有",
    "T34n1721_002:0474b09": "自身及與妻子，故明身肉及妻子施。言身肉",
    "T34n1721_002:0474b10": "者，但以肉施，如尸毘王；但以身施，如長壽王。",
    "T34n1721_002:0474b11": "昔有王，國破，身隱窮林，有人來乞，以身施",
    "T34n1721_002:0474b12": "之令送敵國。「又見菩薩」下，次明重施。如光明",
    "T34n1721_002:0474b13": "王千頭布施，提婆菩薩以眼布施，摩訶薩埵",
    "T34n1721_002:0474b14": "以身布施。「欣樂施與」者，如人以瓦器換得寶",
    "T34n1721_002:0474b15": "瓶心生欣樂，捨此肉身得於法身義亦如是。",
    "T34n1721_002:0474b16": "問：何故無內外施耶？答：經中或但明內外施",
    "T34n1721_002:0474b17": "攝一切施，或明三施，一內、二外、三亦內外。內",
    "T34n1721_002:0474b18": "外者如菩薩吐其所食施與餓鬼。問：《金剛波",
    "T34n1721_002:0474b19": "若》明三種檀，今是何檀？答：彼以檀行攝於六",
    "T34n1721_002:0474b20": "度，初一為資生檀，次兩名無畏檀，後三名",
    "T34n1721_002:0474b21": "為法檀。今既別有六度，但是資生檀也。問：",
    "T34n1721_002:0474b22": "以何為施體？答：《毘曇》「無貪相應思及起身口",
    "T34n1721_002:0474b23": "業」用為檀體。有人言：諸心數內別有捨數名",
    "T34n1721_002:0474b24": "為檀體。有人言：施心財物及以受者因緣和",
    "T34n1721_002:0474b25": "合名為施體。「文殊師利」下，第二、明戒。前是在",
    "T34n1721_002:0474b26": "家菩薩，今是出家菩薩；前辨行善，今明息惡。",
    "T34n1721_002:0474b27": "昔有五王相問，各陳所好，一好園林華菓，一",
    "T34n1721_002:0474b28": "好婦女美色，一好軍馬兵甲，一好田獵遊戲。",
    "T34n1721_002:0474b29": "有一大王次第為說過患，華菓即有彫零枯",
    "T34n1721_002:0474c01": "折，婦女即有恩愛別離，軍有鬪戰相殺，田獵",
    "T34n1721_002:0474c02": "乖傷慈悲，不如厭老病死求常樂涅槃。四王",
    "T34n1721_002:0474c03": "聞之皆詣佛所出家修道。明菩薩有三種戒：",
    "T34n1721_002:0474c04": "一、息一切惡，謂攝律儀戒；二、修一切善，謂攝",
    "T34n1721_002:0474c05": "善法戒；三、度一切眾生，謂度眾生戒。此文既",
    "T34n1721_002:0474c06": "是菩薩出家，必具受三戒，而未行餘二，正",
    "T34n1721_002:0474c07": "明是攝律儀也。問：三戒以何為體？答：有人言：",
    "T34n1721_002:0474c08": "初戒以止惡為體，後二以行善為體。今明不",
    "T34n1721_002:0474c09": "爾，若後二以行善為體，初受戒時未修行度",
    "T34n1721_002:0474c10": "人，即應但受得一戒，菩薩之戒便不具足。",
    "T34n1721_002:0474c11": "今明三戒並以止惡為體，初戒止息威儀之",
    "T34n1721_002:0474c12": "惡，次止不行善之惡，後止不度人之惡，故",
    "T34n1721_002:0474c13": "初受戒時具得三戒，但後時修行善法及度",
    "T34n1721_002:0474c14": "眾生耳。問：何故但明三戒？答：息一切惡戒，後",
    "T34n1721_002:0474c15": "得累無不盡果，行一切善戒，後得法身德無",
    "T34n1721_002:0474c16": "不圓，度眾生戒亦令他得此二，故持於三戒",
    "T34n1721_002:0474c17": "自他俱證法身。問：戒以何為體？答：《毘曇》以色",
    "T34n1721_002:0474c18": "為體，《成論》非色非心為體，《譬喻》、《僧祇》明離思",
    "T34n1721_002:0474c19": "無報因、離受無報果，故以心為戒體。今明大",
    "T34n1721_002:0474c20": "乘適緣所宜無有定執，若有定執即成諍論",
    "T34n1721_002:0474c21": "趣向闡提。「或見菩薩」下，此明忍度。持戒即自",
    "T34n1721_002:0474c22": "不造惡，忍行忍他打罵。忍有三種：一、他不",
    "T34n1721_002:0474c23": "饒益忍；二、安受苦忍；三、法思惟忍。今云獨",
    "T34n1721_002:0474c24": "處閑靜，遠離五欲抑制六情，是安受苦忍及",
    "T34n1721_002:0474c25": "法思惟忍也。「又見菩薩」下，頌精進行。精進有",
    "T34n1721_002:0474c26": "三：一、弘誓精進，出生大願故。二、集善精進，自",
    "T34n1721_002:0474c27": "修諸善故。三、利益眾生精進，度眾生故。今",
    "T34n1721_002:0474c28": "是前二精進也。「又見離欲」下兩行，頌於禪定",
    "T34n1721_002:0474c29": "行。禪有三種：一、現法樂禪，內心寂靜故。二、",
    "T34n1721_002:0475a01": "出生功德禪，生四等五通故。三、利益眾生禪，",
    "T34n1721_002:0475a02": "度眾生故。今文未明度於眾生，但是前二禪",
    "T34n1721_002:0475a03": "也。初偈明修禪得果，次偈明動靜不二。小",
    "T34n1721_002:0475a04": "乘但明修四禪方能發通，大乘明一切禪定",
    "T34n1721_002:0475a05": "皆能發通。經或云「菩薩得於五通或得六通」，",
    "T34n1721_002:0475a06": "凡有二義：言得五者，一、始行菩薩但得五通，",
    "T34n1721_002:0475a07": "二、法身菩薩得於六通。又菩薩煩惱已盡，形",
    "T34n1721_002:0475a08": "凡夫未已盡，故言得六；餘有習氣，比佛未盡，",
    "T34n1721_002:0475a09": "故言得五通。次偈明動靜不二者，即靜能動",
    "T34n1721_002:0475a10": "故，心安禪定、運身合掌、口讚法王，故《淨名》云",
    "T34n1721_002:0475a11": "「不起滅定而現諸威儀」也。秦人有識梵書者",
    "T34n1721_002:0475a12": "云：外國名安禪，此翻為合掌，故此彼雙舉，乃",
    "T34n1721_002:0475a13": "屬慧行所收，非禪門攝也。今謂不必爾。若此",
    "T34n1721_002:0475a14": "彼雙說，即文成煩重，假令欲成偈者，正應",
    "T34n1721_002:0475a15": "云恭敬合掌耳，不應一事兩陳也。「復見菩薩」",
    "T34n1721_002:0475a16": "下，第六、頌於慧行。慧有三種：初、第一義慧；次、",
    "T34n1721_002:0475a17": "知五明世諦慧；三、度眾生慧。今文意乃應具",
    "T34n1721_002:0475a18": "明於三，而未辨度物。「又見佛子」下，第二、明三",
    "T34n1721_002:0475a19": "業利益行。有人言：猶屬波若度攝，但前明上",
    "T34n1721_002:0475a20": "問諸佛，今辨下利眾生，六度之中廣其初後、",
    "T34n1721_002:0475a21": "略其中間也。有人言：前明波若竟，今辨方便",
    "T34n1721_002:0475a22": "波羅蜜。何以知之？如《大品．發趣品》云「第七",
    "T34n1721_002:0475a23": "地名等定慧地，第七地即屬方便」。今文定慧",
    "T34n1721_002:0475a24": "具足，即是定慧平等，故知屬方便也。今依",
    "T34n1721_002:0475a25": "前說，謂三業利益行，即頌上種種相貌，以身",
    "T34n1721_002:0475a26": "口外彰為相，意業內亦顯為貌。初有兩偈明",
    "T34n1721_002:0475a27": "聖說法，即口業利益物；次有一偈明聖默然，",
    "T34n1721_002:0475a28": "即是意業利益物；次有一偈處林放光，身業",
    "T34n1721_002:0475a29": "拔濟。又此三業利三品人：初利菩薩謂上品，",
    "T34n1721_002:0475b01": "次益天龍謂中品，後濟地獄謂下品。又初二",
    "T34n1721_002:0475b02": "大慈與樂，後一大悲拔苦。又初二上利人天，",
    "T34n1721_002:0475b03": "後一下濟惡趣。「定慧具足」者，寂照圓滿，即",
    "T34n1721_002:0475b04": "內具說法之德。「以無量喻」者，內既寂照圓滿，",
    "T34n1721_002:0475b05": "外有無礙辨才。「欣樂說法教諸菩薩」者，欣己",
    "T34n1721_002:0475b06": "所得、樂益同行也。「破魔兵眾而擊法鼓」者，上",
    "T34n1721_002:0475b07": "利益正人，今破於邪眾。魔謂四魔，兵眾即",
    "T34n1721_002:0475b08": "是十軍也。菩薩說法令人得道，破煩惱魔；得",
    "T34n1721_002:0475b09": "法身故，破於陰魔；得道及法身二事，故破死",
    "T34n1721_002:0475b10": "魔；得不動三昧，故破天魔。十軍者，欲心是",
    "T34n1721_002:0475b11": "初軍，乃至自高蔑人為十。以教為桴，以理",
    "T34n1721_002:0475b12": "為鼓，以言宣之為擊。「又見佛子未甞睡眠」下，",
    "T34n1721_002:0475b13": "第三、明六度無方行，頌上種種信解。言無方",
    "T34n1721_002:0475b14": "者凡有二義：一者、適緣所宜前後無定；二者、",
    "T34n1721_002:0475b15": "根性非一自行不同故也。明六度即六，初有",
    "T34n1721_002:0475b16": "一行明精進行，精進是眾德之本，菩薩聞此",
    "T34n1721_002:0475b17": "之事故發始即行也。《成實論》云「身心昏重曰",
    "T34n1721_002:0475b18": "睡，攝心離覺名眠」。《毘曇》云「別有睡眠數，睡著",
    "T34n1721_002:0475b19": "前境為睡，身心昏昧略緣境界曰眠」。大乘以",
    "T34n1721_002:0475b20": "一切住著昏闇皆名睡眠。菩薩心無染著名",
    "T34n1721_002:0475b21": "未甞睡眠，不動而遊行故曰經行也。念念常",
    "T34n1721_002:0475b22": "習無生正觀，故名精進也。問：上辨精進與今",
    "T34n1721_002:0475b23": "何異？答：上明懃策，今辨離過；上明靜坐，今說",
    "T34n1721_002:0475b24": "經行。「又見具戒」下，第二、明戒行，精進遍策眾",
    "T34n1721_002:0475b25": "行，戒為萬德之基，此中防凡夫二乘及有所",
    "T34n1721_002:0475b26": "得惡故名為戒。持於性重故言具戒，不犯譏",
    "T34n1721_002:0475b27": "嫌稱威儀無闕。於戒有三：一、清淨義如珠；二、",
    "T34n1721_002:0475b28": "圓正無闕故如珠；三、戒可寶重故如珠。問：上",
    "T34n1721_002:0475b29": "明戒度與此何異？答：上明難捨能捨，故捨居",
    "T34n1721_002:0475c01": "家；今明難持能持，威儀無闕。又出家為始、持",
    "T34n1721_002:0475c02": "戒為終。又上別據國王，今遍通一切。「又見",
    "T34n1721_002:0475c03": "佛子住忍辱力」下，第三、明忍度。此中明菩薩",
    "T34n1721_002:0475c04": "忍辱者，以見有眾生為可恥辱，知眾生畢竟",
    "T34n1721_002:0475c05": "無生名為無生忍，法忍亦爾。《阿含經》云「有六",
    "T34n1721_002:0475c06": "種力，小兒以啼為力，欲有所索要必先啼；女",
    "T34n1721_002:0475c07": "人以瞋為力，欲有所索要必前瞋；國王以憍",
    "T34n1721_002:0475c08": "豪為力；羅漢以精進為力；諸佛以大悲為力；",
    "T34n1721_002:0475c09": "比丘以忍辱為力。」「增上慢人惡罵捶打」者，蜜",
    "T34n1721_002:0475c10": "破小也。以保執小乘自謂究竟，名增上慢。馬",
    "T34n1721_002:0475c11": "鞭木名之為捶。問：上忍與今何異？答：上明抑",
    "T34n1721_002:0475c12": "制內情，謂安苦忍；今明外緣不動，謂他不饒",
    "T34n1721_002:0475c13": "益忍。上別據比丘，今遍通道俗；上栖止林",
    "T34n1721_002:0475c14": "泉，今通住山邑。「又見菩薩」下，次明禪度。「離",
    "T34n1721_002:0475c15": "諸戲笑」者，離散亂緣也。「及癡眷屬」者，眾生未",
    "T34n1721_002:0475c16": "可度也。此二句明身離也。「一心除亂」者，謂心",
    "T34n1721_002:0475c17": "離也。「億千萬歲」下，修禪定意。此中明禪者，如",
    "T34n1721_002:0475c18": "《淨名》云「不於三界現身意，是大士禪」，以達",
    "T34n1721_002:0475c19": "身心本來四絕，故不見身意、不為身意所動",
    "T34n1721_002:0475c20": "亂也。與上禪度異者，上明修禪得果，今但",
    "T34n1721_002:0475c21": "辨習靜因行；上辨利智見理，今明鈍根憑師。",
    "T34n1721_002:0475c22": "「或見菩薩」下，第五、明檀度。《涅槃經》云「若起二",
    "T34n1721_002:0475c23": "乘心無布施，是破戒邪見。若以凡夫心見有",
    "T34n1721_002:0475c24": "三事，亦破戒邪見」。今了三事宛然而常寂滅",
    "T34n1721_002:0475c25": "乃超凡聖，是持戒正見施也。開為五別：一、",
    "T34n1721_002:0475c26": "明藥食施；二、明衣服施；三、明臥具施；四、明園",
    "T34n1721_002:0475c27": "林施；五、一偈總結施意。言「餚膳」者，肉食為",
    "T34n1721_002:0475c28": "餚，細劈肉也。菜食總名餗(速音)。此經未制斷肉，",
    "T34n1721_002:0475c29": "故明菩薩施肉，《涅槃．四相品》去已斷肉，至",
    "T34n1721_002:0476a01": "〈大眾問品〉純陀持諸餚饍來者，為純陀從〈哀",
    "T34n1721_002:0476a02": "歎品〉還家，不聞〈四相品〉制故爾。〈大眾問品〉云",
    "T34n1721_002:0476a03": "「所食無異者，同化成菜食也」。「名衣上服價直",
    "T34n1721_002:0476a04": "千萬」者，迦葉袈裟直十萬兩金，以施佛，祇",
    "T34n1721_002:0476a05": "域奉佛染摩羯簸衣亦堪十萬兩金，佛勅阿",
    "T34n1721_002:0476a06": "難割截作袈裟耳。與上檀度異者，前明布施",
    "T34n1721_002:0476a07": "四生，今明供養三寶；上具明內外二施，今",
    "T34n1721_002:0476a08": "但辨財檀。「或有菩薩說寂滅法」下，第六、明般",
    "T34n1721_002:0476a09": "若度。凡有三人：初、明說寂滅法，即是此經",
    "T34n1721_002:0476a10": "一乘妙法，故〈方便品〉云「諸法從本來常自寂",
    "T34n1721_002:0476a11": "滅相」。「種種教詔」者，如曇無竭菩薩以六百萬",
    "T34n1721_002:0476a12": "億法門為常啼說之。又如《淨名》三階辨於不",
    "T34n1721_002:0476a13": "二：一者、諸菩薩歷泯諸二明於不二，未辨不",
    "T34n1721_002:0476a14": "二無言。二者、文殊雖明不二無言，而猶言於",
    "T34n1721_002:0476a15": "不二。三者、淨名辨不二無言，而能無言於不",
    "T34n1721_002:0476a16": "二，故云種種教詔。第二、偈明觀法行，以一",
    "T34n1721_002:0476a17": "切法本性無二，即是顯唯有一乘也。第三、偈",
    "T34n1721_002:0476a18": "明無著行，無著者，前明顯一，今破著三。又",
    "T34n1721_002:0476a19": "前明不二，今明亦不著不二。故《華嚴》云「不著",
    "T34n1721_002:0476a20": "不二法，以無一二故」。又合三人為二：初、明說",
    "T34n1721_002:0476a21": "波若人，次兩行明行般若人。說中不出三階，",
    "T34n1721_002:0476a22": "如入不二法門，行中不出二觀：一不二觀，二",
    "T34n1721_002:0476a23": "無著觀。上是聖說法，今是聖默。然上明波若",
    "T34n1721_002:0476a24": "直明問佛能持，今具此三種。問：經云十度，",
    "T34n1721_002:0476a25": "與六度云何同異？答：經在二文：一者方便，伴",
    "T34n1721_002:0476a26": "前三度，次以三度伴後三度：以願伴精進，以",
    "T34n1721_002:0476a27": "力伴禪，以智伴慧。通稱度者，一是時度，謂三",
    "T34n1721_002:0476a28": "阿僧祇劫滿；二果度，謂得菩提果；三清淨度，",
    "T34n1721_002:0476a29": "謂窮實相。一一度有四句：一、是施非度，初",
    "T34n1721_002:0476b01": "二僧祇劫行施也。二、是度非施，第三僧祇餘",
    "T34n1721_002:0476b02": "行也。三、亦施亦度，第三僧祇劫施行也。四、",
    "T34n1721_002:0476b03": "非施非度，初二僧祇劫餘行也。「文殊師利」下，",
    "T34n1721_002:0476b04": "第二、頌起塔菩薩。問：何故前後二段並言菩",
    "T34n1721_002:0476b05": "薩？答：欲顯從《法華》以去竟《涅槃》皆是攝末歸",
    "T34n1721_002:0476b06": "本無五乘之異，故皆是菩薩也。問：何故前明",
    "T34n1721_002:0476b07": "菩薩今辨涅槃？答：有三義：一、欲明菩薩行因",
    "T34n1721_002:0476b08": "得涅槃果；二、欲顯《法華》是究竟教，說究竟教",
    "T34n1721_002:0476b09": "既畢便入涅槃；三者、說《法華》竟便入涅槃，令",
    "T34n1721_002:0476b10": "時眾生戀慕，聞後一乘即便信受。問：何故有",
    "T34n1721_002:0476b11": "二章菩薩？答：初明佛在世時修行菩薩，今明",
    "T34n1721_002:0476b12": "佛滅度後修行菩薩，略舉二門總攝一切行。",
    "T34n1721_002:0476b13": "就七行偈開為二別：初一行，明供養舍利者，",
    "T34n1721_002:0476b14": "如釋迦入涅槃後，從娑羅雙樹舉佛尸，於天",
    "T34n1721_002:0476b15": "冠寺七日供養佛全身待迦葉來，七日後方",
    "T34n1721_002:0476b16": "闍維之。供養碎身方乃起塔供養也。又供養",
    "T34n1721_002:0476b17": "舍利有二種：一者、直供養不起塔，以七寶",
    "T34n1721_002:0476b18": "凾盛之如供養佛身；二、起塔供養也。次有六",
    "T34n1721_002:0476b19": "行明起塔廟。問：凡夫俗人亦起塔，與今何異？",
    "T34n1721_002:0476b20": "答：大士知塔是因緣成即寂滅性，雖復運用",
    "T34n1721_002:0476b21": "實無起作，即具四智也。六行之中開為二別：",
    "T34n1721_002:0476b22": "初有四行正明起塔，次有二行釋疑。初為四：",
    "T34n1721_002:0476b23": "第一一行，正明起塔。次一行，序塔形量，縱廣",
    "T34n1721_002:0476b24": "者縱(音居松反)廣(居朗反)。次有一偈，明塔莊嚴。次有一",
    "T34n1721_002:0476b25": "偈，明供養塔。菩薩起塔凡有二義：一、供養舍",
    "T34n1721_002:0476b26": "利；二、利益眾生也。上三行明供養舍利。今",
    "T34n1721_002:0476b27": "一行明天龍供養，即利眾生也。次、釋疑者，",
    "T34n1721_002:0476b28": "上明莊嚴國界，若爾起塔乃是為莊嚴國界",
    "T34n1721_002:0476b29": "非供養法身，故今明正為供養舍利尊重法",
    "T34n1721_002:0476c01": "身，而國界自然殊特妙好也。「如天樹王」者，譬",
    "T34n1721_002:0476c02": "喻釋也。華開本為結實，而樹自然莊嚴；起",
    "T34n1721_002:0476c03": "塔本為供養佛身，國土自然華麗也。又釋，樹",
    "T34n1721_002:0476c04": "開華無心令人愛樂，而人自然愛樂；起塔無",
    "T34n1721_002:0476c05": "心莊嚴國土，而國土自然莊嚴也。又釋，此譬",
    "T34n1721_002:0476c06": "直釋上殊特妙好一句文耳。樹王開華即端",
    "T34n1721_002:0476c07": "嚴可愛，國土有塔亦殊特妙好也。「佛放一光」",
    "T34n1721_002:0476c08": "下，第二大段，請答。文為二：第一、覩瑞生疑故",
    "T34n1721_002:0476c09": "請；二、忖瑞未了故請。所以有此二者，一往",
    "T34n1721_002:0476c10": "見聞不了是故致請，第二意地忖量復未能",
    "T34n1721_002:0476c11": "解是故重請，以有斯二義故分兩請：初一、見",
    "T34n1721_002:0476c12": "聞不了，該通大眾；二、忖量未解，專據彌勒。以",
    "T34n1721_002:0476c13": "大眾未能忖量，彌勒以髣髴其相，但事猶未",
    "T34n1721_002:0476c14": "決，是故請也。以有二人故分兩請也。又所以",
    "T34n1721_002:0476c15": "開此二義者，初自下凡終于補處，覩瑞生疑",
    "T34n1721_002:0476c16": "及忖量未了，方知瑞為非常，表所說必大，即",
    "T34n1721_002:0476c17": "驚駭物情使生難遭之想，令後聞道之流望",
    "T34n1721_002:0476c18": "岸即信也。就初文中復聞三意：初有三偈，正",
    "T34n1721_002:0476c19": "標所疑事致請；次、一偈，騰眾意請；第三、一偈，催",
    "T34n1721_002:0476c20": "答請。初文兩偈半，標所疑之事，半偈正請也。",
    "T34n1721_002:0476c21": "上現三瑞，今偏標光者，為光中所見事多。又",
    "T34n1721_002:0476c22": "光是瑞中之本故也。問：何故牒二光耶？答：欲",
    "T34n1721_002:0476c23": "顯三瑞有其通別，雨華、動地但現此土，放光",
    "T34n1721_002:0476c24": "一瑞該通彼此。問：雨華、動地偏現此方，有異",
    "T34n1721_002:0476c25": "義不？答：據文而言，雨華止及此會，故云「而",
    "T34n1721_002:0476c26": "散佛上及諸大眾」，動地即云「而此世界六種",
    "T34n1721_002:0476c27": "震動」，放光即通照彼此。若然，華瑞最局，動",
    "T34n1721_002:0476c28": "地次，放光偏廣。問：何故有此三品耶？答：今",
    "T34n1721_002:0476c29": "說《法華》正令此會四眾悟道，故華止雨一會，",
    "T34n1721_002:0477a01": "傍及釋迦所王娑婆人天六道亦令悟道，故",
    "T34n1721_002:0477a02": "一世界六種震動；欲將彼顯此，故光照他方。",
    "T34n1721_002:0477a03": "問：何故此文偏歎一光？答：凡有二義：一、欲歎",
    "T34n1721_002:0477a04": "佛神通希有，即是歎於佛乘令四乘之人欣",
    "T34n1721_002:0477a05": "慕；二者、欲表說一乘故歎一光也。「四眾欣仰」",
    "T34n1721_002:0477a06": "下，第二、騰眾意請。以眾意瞻仁及我，故我",
    "T34n1721_002:0477a07": "今問，願仁答之。下云「何所饒益」，責放光何",
    "T34n1721_002:0477a08": "所下利？今疑何故放斯光明，問放光何所",
    "T34n1721_002:0477a09": "上弘。「佛子時答」下，第三、作利益請。以疑是",
    "T34n1721_002:0477a10": "解津，釋便得益，故請時答也。「佛坐道場」下，第",
    "T34n1721_002:0477a11": "二、彌勒忖瑞請。若彌勒都不知者，即與凡",
    "T34n1721_002:0477a12": "夫二乘及下位菩薩更無有異，今既是補處，",
    "T34n1721_002:0477a13": "忖量應說大法，但未知說何物大法，故請答",
    "T34n1721_002:0477a14": "之。文亦開三：初、明忖瑞所表應說大法；次、",
    "T34n1721_002:0477a15": "明忖能表之瑞非為小緣；三、明未敢決之，重",
    "T34n1721_002:0477a16": "請答也。「佛坐道場所得妙法」者，謂一乘果也。",
    "T34n1721_002:0477a17": "「為當授記」，明一乘因也。又「佛坐道場」明顯一",
    "T34n1721_002:0477a18": "也。「為當授記」為破三也。問：彌勒忖量與現瑞",
    "T34n1721_002:0477a19": "相符以不？答：正相符也。放光表說平等大慧",
    "T34n1721_002:0477a20": "果，故今明佛坐道場所得妙法也。雨華動地",
    "T34n1721_002:0477a21": "表所化成佛，故今明授記，三周中授三根人",
    "T34n1721_002:0477a22": "記，〈法師品〉通授一切凡夫記也。然放光正表",
    "T34n1721_002:0477a23": "說道場所得果法，光宅不應言初分經明因，",
    "T34n1721_002:0477a24": "失光瑞意也。能表瑞中初現佛依果，及見諸",
    "T34n1721_002:0477a25": "佛，此明正果，能表之瑞明佛依正兩果，即",
    "T34n1721_002:0477a26": "表正說佛果，非明因之義，故所表因果一雙，",
    "T34n1721_002:0477a27": "能表依正兩種。第三、結請中三句重騰眾意，",
    "T34n1721_002:0477a28": "一句定於瑞宗。光宅云：「文殊有四種伏難以",
    "T34n1721_002:0477a29": "遮請，慈氏釋四難以申疑情。」今謂此四伏難",
    "T34n1721_002:0477b01": "意淺文迂，宜應廢也。彌勒道劣尚可鑒眾疑，",
    "T34n1721_002:0477b02": "文殊德高何容不達？彌勒自疑兼騰眾惑，正",
    "T34n1721_002:0477b03": "是會理，何繁難通？若此文是釋難者，下身子",
    "T34n1721_002:0477b04": "請云時為如實說，亦應是釋難也。彼既不爾，",
    "T34n1721_002:0477b05": "今何由然也。「爾時文殊師利」下，第六、答問序。",
    "T34n1721_002:0477b06": "前明將彼顯此，今明文殊以古證今。將彼顯",
    "T34n1721_002:0477b07": "此者，釋迦之放光、彌勒之偈頌，將他方七事",
    "T34n1721_002:0477b08": "以顯此土應說一乘。文殊將古以證今說者，",
    "T34n1721_002:0477b09": "明古佛說之前、釋迦順同於後。問：何故將彼",
    "T34n1721_002:0477b10": "顯此、以古證今？答：將彼顯此，欲顯十方諸佛",
    "T34n1721_002:0477b11": "道同；引古證今，明三世佛法無異。所以辨十",
    "T34n1721_002:0477b12": "方佛道同、三世法不異者，以小情難改、大法難",
    "T34n1721_002:0477b13": "信故也。問：何故釋迦放光、彌勒疑問、文殊答耶？",
    "T34n1721_002:0477b14": "答云：釋迦現瑞謂現在佛也。彌勒疑問謂當",
    "T34n1721_002:0477b15": "來佛也。文殊答問謂過去佛也。三聖同會靈",
    "T34n1721_002:0477b16": "山，共開發一乘道也。三佛次第者，要現在佛",
    "T34n1721_002:0477b17": "現瑞，表說究竟果乘；彌勒是當來因位之人，",
    "T34n1721_002:0477b18": "猶未達果乘事，故當來佛疑問；必須古佛方",
    "T34n1721_002:0477b19": "達古事，故過去佛釋疑也。雖有三佛，但有二",
    "T34n1721_002:0477b20": "事：現在佛現瑞就神通輪門，彌勒之問、文殊",
    "T34n1721_002:0477b21": "之答就說法輪門，即是衣裓机案以出諸子",
    "T34n1721_002:0477b22": "也。又初是佛方便，正明欲說教，後二是菩薩",
    "T34n1721_002:0477b23": "方便，為發起教也。又釋迦是和上，文殊為阿",
    "T34n1721_002:0477b24": "闍梨，彌勒為教授師，此三是二世眾生菩薩",
    "T34n1721_002:0477b25": "戒師，共弘一乘之道以利物也。又此三師過去",
    "T34n1721_002:0477b26": "共就燈明佛學法華經，今欲報佛法恩故共開",
    "T34n1721_002:0477b27": "一乘也。就文為二：第一、正答；第二、兩偈開獎",
    "T34n1721_002:0477b28": "物心，明佛後自說，「諸人今當知」下，是也。初又",
    "T34n1721_002:0477b29": "二：前長行，後偈頌。長行為四：一、謙讓門答；二、",
    "T34n1721_002:0477c01": "引事略答；三、廣引古證今；四、分明結答。此",
    "T34n1721_002:0477c02": "答並是從微至著次第相釋也。彌勒既高而",
    "T34n1721_002:0477c03": "推文殊，文殊必須謙讓，雖言自惟忖而知未",
    "T34n1721_002:0477c04": "有事證，故引過去事答。但總引過去事，未知",
    "T34n1721_002:0477c05": "的是何佛，故別出燈明。將引古證今，今何必",
    "T34n1721_002:0477c06": "同古？故第四分明結答也。所言謙讓門答者，",
    "T34n1721_002:0477c07": "文殊迹居因位智猶未滿，今欲以下測高故",
    "T34n1721_002:0477c08": "須謙讓。又彌勒懷疑文殊惟忖，即知所表事",
    "T34n1721_002:0477c09": "大增眾敬心。又大人之法示不自高，斥矜慢",
    "T34n1721_002:0477c10": "之徒，故雖解而讓。「文殊師利」者，標能答之主",
    "T34n1721_002:0477c11": "也。「語彌勒」者，對質疑之人也。「及諸大士」者，彌",
    "T34n1721_002:0477c12": "勒以下八萬之流也。「善男子等」者，聲聞四眾、",
    "T34n1721_002:0477c13": "天龍八部也。「如我惟忖」下，正明謙讓也。惟謂",
    "T34n1721_002:0477c14": "思惟，忖名尋忖，如伏惟伏度之例也。「今佛世",
    "T34n1721_002:0477c15": "尊」下，出所惟忖之事也。舊云，初後二句皆一",
    "T34n1721_002:0477c16": "法說也，中間三句即為譬。「欲說大法」者，初段",
    "T34n1721_002:0477c17": "經開三顯一也。「演大法義」者，後段經開近顯",
    "T34n1721_002:0477c18": "遠也。又「欲說大法」者，初段略開三顯一，後說",
    "T34n1721_002:0477c19": "段略開近顯遠，「演大法義」者，初廣開三顯一，",
    "T34n1721_002:0477c20": "後廣開近顯遠也。「雨大法雨」者三句，譬說也。",
    "T34n1721_002:0477c21": "亦有二義：「吹螺」以改號，譬說改三乘之號；「擊",
    "T34n1721_002:0477c22": "鼓」誡兵使其齊一，譬明一實之理。改三乘之",
    "T34n1721_002:0477c23": "號，即開方便門；明一實之理，即顯真實之義。",
    "T34n1721_002:0477c24": "後段改近之號，顯遠之理也。「雨大法雨」者，潤",
    "T34n1721_002:0477c25": "二乘枯槁，即生長一乘之解，通上二段也。今",
    "T34n1721_002:0477c26": "明謹依經文合此五句為三：初句明大法體，",
    "T34n1721_002:0477c27": "次三句明大法用，後一句明大法義。但明此",
    "T34n1721_002:0477c28": "三者，凡說法要具三：一、教體；二、教用；三、教所",
    "T34n1721_002:0477c29": "表理，故但明三也。明大法體者，謂佛欲說",
    "T34n1721_002:0478a01": "乘方便、乘真實，身方便、身真實之大法也。「雨",
    "T34n1721_002:0478a02": "大法雨」者，明大法用也。三譬有四用：雨譬有",
    "T34n1721_002:0478a03": "能生、能滅二用，螺鼓有遠聞、歡喜二用。所言",
    "T34n1721_002:0478a04": "大雨者，小乘之法教即未圓、理非究竟，其由",
    "T34n1721_002:0478a05": "種植待於灌灑常苦不足。大乘之法教無不",
    "T34n1721_002:0478a06": "圓理無不極，其由時雨普降無不沾洽普皆",
    "T34n1721_002:0478a07": "如願。此皆對小以明大，故言雨大法雨。雨",
    "T34n1721_002:0478a08": "有二義：一者、能滅；二者、能生。言能生者，時",
    "T34n1721_002:0478a09": "雨未降，地雖有種而不得生也；已生之牙而",
    "T34n1721_002:0478a10": "不增長，非但不長亦乃枯椊。法雨既降，未發",
    "T34n1721_002:0478a11": "大心即便發心，即迴小入大之人是也。已發",
    "T34n1721_002:0478a12": "心者即得增長，直往之人是也。已增長者即",
    "T34n1721_002:0478a13": "便成就，八生一生當得佛者也。又應退者而",
    "T34n1721_002:0478a14": "不墮落，即菩薩疑網皆已除也。言能滅者，譬",
    "T34n1721_002:0478a15": "如大雨能滅四種：一、淹塵土；二、滅諸毒；三、",
    "T34n1721_002:0478a16": "除熱氣；四、止惡風。法雨亦爾，一、能滅凡夫二",
    "T34n1721_002:0478a17": "乘有所得惡覺觀塵土；二、能滅凡夫二乘有",
    "T34n1721_002:0478a18": "所得愛見諸毒；三、除凡夫二乘有所得邪師",
    "T34n1721_002:0478a19": "等熱氣；四、止凡夫二乘有所得邪教惡風。「吹",
    "T34n1721_002:0478a20": "大法螺擊大法鼓」者，上歎大法有能生能滅",
    "T34n1721_002:0478a21": "之用，今歎大法有遠聞稱機之能。外國以",
    "T34n1721_002:0478a22": "螺鼓為俗樂，凡有二義：一者、歡適。歡適有二",
    "T34n1721_002:0478a23": "義：一、暢十方佛心，如今我喜無畏；二、稱悅根",
    "T34n1721_002:0478a24": "性，如三根聲聞及彌勒十二種人得益歡喜。",
    "T34n1721_002:0478a25": "二、螺鼓遠聞之義，顯大法有廣被之能。如三",
    "T34n1721_002:0478a26": "會說，初令靈山一會聞法，次淨土會聞，次十",
    "T34n1721_002:0478a27": "方通達無礙十方得聞，乃至未來得聞。「演大",
    "T34n1721_002:0478a28": "法義」者，第三、明大法義。問：上明大法，與今何",
    "T34n1721_002:0478a29": "異？答：上明教法，今明理法。教法但稱為法，教",
    "T34n1721_002:0478b01": "所表理即稱為義。問：何以知然？答：如法無礙、",
    "T34n1721_002:0478b02": "義無礙，即是明於教理。又如《涅槃經》釋七善，",
    "T34n1721_002:0478b03": "知法者知十二部經，知義者知十二部經所",
    "T34n1721_002:0478b04": "表之義。問：云何名法？云何名義？答：大乘之教，",
    "T34n1721_002:0478b05": "能詮二權二實之文名之為教，所詮二權二",
    "T34n1721_002:0478b06": "實之理深有所以目之為義。又二權二實並",
    "T34n1721_002:0478b07": "皆是教，非權非實、非一非二寂滅之道微妙",
    "T34n1721_002:0478b08": "甚深，故名之為義，蓋是一經之大宗也。故下",
    "T34n1721_002:0478b09": "文云「究竟涅槃常寂滅相終歸於空」，與《大涅",
    "T34n1721_002:0478b10": "槃》更無有異，故知《法華》是究竟教也。「諸善男",
    "T34n1721_002:0478b11": "子」下，第二、舉事略答。時眾疑云：何以知欲說",
    "T34n1721_002:0478b12": "大法？故今釋云：於過去世曾見此事，故知",
    "T34n1721_002:0478b13": "欲說大法，以懼其不信故指事答之。又猶是",
    "T34n1721_002:0478b14": "釋謙讓義，文殊雖復明達，不言其現知，但推",
    "T34n1721_002:0478b15": "往事以答其問，即是釋謙讓也。又前用現智",
    "T34n1721_002:0478b16": "知當說法，今用宿命智知當說法。就文為二：",
    "T34n1721_002:0478b17": "一者、引古證今；二者、將今類古。「是故當知」下，",
    "T34n1721_002:0478b18": "引今類古。「咸得聞知」者，聞謂聞教，知謂知理。",
    "T34n1721_002:0478b19": "「難信之法」者，若言低頭舉手皆成佛者，何難",
    "T34n1721_002:0478b20": "信之有耶？假令羅漢作佛亦非難信，今明一",
    "T34n1721_002:0478b21": "切世間心行有所得，聞無所得即乖反其心，",
    "T34n1721_002:0478b22": "故多有恐難信。言無所得者，尚未曾一，云何",
    "T34n1721_002:0478b23": "守三？以心不染三一，故名難信也。又講《法華》，",
    "T34n1721_002:0478b24": "人聞未曾有三一，便謂是真諦非是一乘，亦",
    "T34n1721_002:0478b25": "言一乘便云萬善，故起有無二見名有所得",
    "T34n1721_002:0478b26": "也。若能離此諸見名無所得，即信解一乘。「諸",
    "T34n1721_002:0478b27": "善男子」下，第三、廣引過去事釋答。釋答者，上",
    "T34n1721_002:0478b28": "雖引過去事，未知的是何佛，故今別出其事。",
    "T34n1721_002:0478b29": "上即是總標為章門，今廣引即釋章門。就文",
    "T34n1721_002:0478c01": "亦二：第一、明過去佛說《法華》前事；第二、明說",
    "T34n1721_002:0478c02": "《法華》已去事。所以分此二事者，上明東方現",
    "T34n1721_002:0478c03": "在諸佛，彌勒開為二事；今文殊引過去佛，亦",
    "T34n1721_002:0478c04": "有二事，欲顯釋迦亦有斯二事也。此二章中",
    "T34n1721_002:0478c05": "各開兩別。初文二者：一、明初佛；二、辨一切佛。",
    "T34n1721_002:0478c06": "初文有三：一、時節；二、化主；三、教門。《地持論》明",
    "T34n1721_002:0478c07": "劫有二種：一、日月歲數不可數名小阿僧祇劫，",
    "T34n1721_002:0478c08": "菩薩能超之。二、大劫不可數名大阿僧祇劫，",
    "T34n1721_002:0478c09": "菩薩不能超之。問：何故不引近事而乃明久",
    "T34n1721_002:0478c10": "劫耶？答：欲顯一乘是古舊法，令物信解之也。",
    "T34n1721_002:0478c11": "又此時中釋迦、文殊、彌勒共在其中，餘時不",
    "T34n1721_002:0478c12": "必同處也。「佛名日月燈明」，第二、化主。就文為",
    "T34n1721_002:0478c13": "二：前明別號，次辨通號。別號明諸佛迹異，通",
    "T34n1721_002:0478c14": "號顯諸佛法身本同。又別號顯諸佛應迹優",
    "T34n1721_002:0478c15": "劣，通號明諸佛眾德齊等。「名日月燈明」者，注",
    "T34n1721_002:0478c16": "經解云「聖人無名借義以立稱，仁者見謂之",
    "T34n1721_002:0478c17": "仁，智者見謂之智，上根因之以得明如日，中",
    "T34n1721_002:0478c18": "根因之以得明如月，下根因之以得明如燈，",
    "T34n1721_002:0478c19": "三根資之以得明故言日月燈明。」有人言：日",
    "T34n1721_002:0478c20": "陽而動以喻方便慧，月陰而靜喻於實慧，以",
    "T34n1721_002:0478c21": "二慧益物如世間燈明。又日月喻定慧，以定",
    "T34n1721_002:0478c22": "慧為燈明。有人言：此佛出世身光如日月，常",
    "T34n1721_002:0478c23": "照世間為世燈明。次明十號者，經說不同，通",
    "T34n1721_002:0478c24": "即稱號，號令天下顯化他之義；別即稱名，名",
    "T34n1721_002:0478c25": "以定體，即是自行。又通別皆稱為號、並稱為",
    "T34n1721_002:0478c26": "名，故言號日月燈明，名為如來應供也。問：",
    "T34n1721_002:0478c27": "號以何為體？答號是名字，依《成實論》，名號是",
    "T34n1721_002:0478c28": "音聲性法入攝，《毘曇》別有非色非心名字句，",
    "T34n1721_002:0478c29": "與聲和合故有名號。若此十種為至人立號，",
    "T34n1721_002:0479a01": "即以至人為體。若依於極德以立十號，以福",
    "T34n1721_002:0479a02": "慧為體。問：云何為十耶？答：經論不同。《瓔珞",
    "T34n1721_002:0479a03": "經》云「一如來乃至第十佛世尊」，以佛世尊合",
    "T34n1721_002:0479a04": "為一號。《智度論》云「第十是佛也。世尊是十",
    "T34n1721_002:0479a05": "數外總號也」。《成實論》云「具上九號名為世尊」。",
    "T34n1721_002:0479a06": "「演說正法」下，第三、辨教門。就文為二：初、明一",
    "T34n1721_002:0479a07": "乘教；次、辨三乘教。如上將彼顯此，《法華》之前",
    "T34n1721_002:0479a08": "有二種教；將古證今，《法華》之前亦有二教。問：",
    "T34n1721_002:0479a09": "何故三世諸佛將說《法華》明二種教耶？答：《法",
    "T34n1721_002:0479a10": "華》既會三歸一，必須前明於一說三，如三世",
    "T34n1721_002:0479a11": "諸佛欲說《法華》說《無量義經》，入無量義定欲",
    "T34n1721_002:0479a12": "顯出生收入之義、設教之始終也。「演說正法」",
    "T34n1721_002:0479a13": "者，演一乘之法名為正法。彌勒敘東方佛法",
    "T34n1721_002:0479a14": "輪已廣明，今但略說法也。次明七善者，良",
    "T34n1721_002:0479a15": "由具七善故名為正法，故舉七善釋正法也。",
    "T34n1721_002:0479a16": "七善通大小乘，今明大乘七善也。如《涅槃．名",
    "T34n1721_002:0479a17": "字功德品》以七善歎《涅槃經》，今亦以七善歎",
    "T34n1721_002:0479a18": "根本法輪也。數七善不同。有人言：合初開",
    "T34n1721_002:0479a19": "後故名為七，合初三總名為時善，第二義善，",
    "T34n1721_002:0479a20": "第三語善，第四純一無雜，第五具足，第六",
    "T34n1721_002:0479a21": "清淨調柔，第七梵行之相，此是《成論》文意也。",
    "T34n1721_002:0479a22": "有人言：開初合後，開初三為三時善，第四義，",
    "T34n1721_002:0479a23": "第五語，第六純一無雜，第七具足，清白梵行",
    "T34n1721_002:0479a24": "之相還屬純一無雜所攝，此是《智度論》及注",
    "T34n1721_002:0479a25": "經所釋意也。三時善者，《成論．三善品》云「少",
    "T34n1721_002:0479a26": "年說法為初善，中年說法為中善，老年說法",
    "T34n1721_002:0479a27": "為後善」。又言「初捨罪，中捨福，後一切捨」。《智",
    "T34n1721_002:0479a28": "度論》云「讚歎檀度為初善，次歎尸羅為中善，",
    "T34n1721_002:0479a29": "是二波羅蜜所得果報，若生諸佛前及作人天",
    "T34n1721_002:0479b01": "名為後善」。又說「聲聞為初善，緣覺為中善，菩",
    "T34n1721_002:0479b02": "薩為後善」。依《寶篋經》聲聞菩薩各有三善，聲",
    "T34n1721_002:0479b03": "聞三者，初即從他聞法，中即如說修行，後",
    "T34n1721_002:0479b04": "即得聖正見。又初即見苦斷集，中即修道，後",
    "T34n1721_002:0479b05": "即證滅。菩薩三善，初即發菩提心，中即不",
    "T34n1721_002:0479b06": "念二乘，後即迴向一切智。又初行施等六度，",
    "T34n1721_002:0479b07": "中破慳等六弊，後迴向一切智。依文釋者，謂",
    "T34n1721_002:0479b08": "根本法輪一部之內序、正、流通為三善也。以",
    "T34n1721_002:0479b09": "大乘一部具此三也。若望教始終者，初即根",
    "T34n1721_002:0479b10": "本法輪，中即支末法輪，後即攝末歸本法輪。",
    "T34n1721_002:0479b11": "「其義深遠其語巧妙」者，自有語雖巧妙而義",
    "T34n1721_002:0479b12": "淺近，自有義雖深遠言即麁拙，自有俱無也",
    "T34n1721_002:0479b13": "俱有。佛法竪不得其底，謂絕四句為深，橫",
    "T34n1721_002:0479b14": "不見其邊，越百非稱遠。又心行滅故為深，言",
    "T34n1721_002:0479b15": "語斷故為遠，正是根本法輪義如此也。注云",
    "T34n1721_002:0479b16": "「探賾不可究曰深，綿邈不可及曰遠」。「其語巧",
    "T34n1721_002:0479b17": "妙」者，言能稱機曰巧，語能顯理云妙。注云「方",
    "T34n1721_002:0479b18": "圓無所差曰巧，幽求不可覩曰妙」。純一無雜",
    "T34n1721_002:0479b19": "者根本法輪，純明一道清淨不雜說五乘之",
    "T34n1721_002:0479b20": "法也。《智度論》云「離三毒垢故云純一，但說",
    "T34n1721_002:0479b21": "正法不雜非法故名無雜」，亦是清淨也。《成論》",
    "T34n1721_002:0479b22": "云獨法，獨法者佛有此法。又獨行佛教得道",
    "T34n1721_002:0479b23": "耳。「具足」者，根本法輪教圓理滿也。又「通明」者，",
    "T34n1721_002:0479b24": "佛法無短缺也。《智度論》云「八聖道分、六波羅",
    "T34n1721_002:0479b25": "蜜備」，故名為具足也。「清白」者，上明純一正法",
    "T34n1721_002:0479b26": "不雜非法，即明教體也。今明根本法輪教能",
    "T34n1721_002:0479b27": "令離凡夫二乘煩惱垢故名清淨，謂教用也。",
    "T34n1721_002:0479b28": "「梵行之相」者，梵名涅槃，即根本法輪大涅槃",
    "T34n1721_002:0479b29": "也。行即萬行，到大涅槃也；若依小乘名小",
    "T34n1721_002:0479c01": "涅槃；行謂八正，修於八正能到涅槃，而此八",
    "T34n1721_002:0479c02": "正為涅槃家相，故云梵行之相。又梵名涅槃，",
    "T34n1721_002:0479c03": "行涅槃行為梵行，行義顯彰為相；教是梵行",
    "T34n1721_002:0479c04": "之緣，緣中說果故云梵行之相。又釋，教能詮",
    "T34n1721_002:0479c05": "梵行，即是梵行家相也。「為求聲聞」者，第二、明",
    "T34n1721_002:0479c06": "三乘教。古佛之緣亦有不堪受一，故於一說",
    "T34n1721_002:0479c07": "三。依毘曇宗，三乘行行乃異，而同見四諦",
    "T34n1721_002:0479c08": "以成三乘果。依成論宗，三乘同見一滅諦以",
    "T34n1721_002:0479c09": "成三乘果。言緣覺觀因緣者，此是因時習觀",
    "T34n1721_002:0479c10": "悟道遠緣耳。依大乘，三乘同觀實相，故《正觀",
    "T34n1721_002:0479c11": "論》云「得實相者有三種，但根有利鈍、見空",
    "T34n1721_002:0479c12": "淺深，故開三也」。今文云「說應四諦法」者，機教",
    "T34n1721_002:0479c13": "相稱故言應也。「次復有佛」下，第二、明餘一切",
    "T34n1721_002:0479c14": "佛也。問：何故具列二萬佛耶？答：欲引過去多",
    "T34n1721_002:0479c15": "佛為證，使聞一乘信受也。文有四句，合為兩",
    "T34n1721_002:0479c16": "雙。初、明道名俗姓同也。「日月燈明」，道名也，「姓",
    "T34n1721_002:0479c17": "頗羅墮」，俗姓也。真諦三藏云：「翻為利根仙人，",
    "T34n1721_002:0479c18": "六姓波羅門中一姓也。又翻為辨才。又翻為",
    "T34n1721_002:0479c19": "滿，滿正也。余親聞天竺僧云爾滿也。」「彌勒",
    "T34n1721_002:0479c20": "當知」下，明十號之人、七善之法，人法一雙同",
    "T34n1721_002:0479c21": "也。又道名、俗姓、十號，此三句明人同；七善是",
    "T34n1721_002:0479c22": "法同也。所以明諸事同者，同體一極之道，引",
    "T34n1721_002:0479c23": "古例今，欲顯今佛欲說一極之道也。「其最後",
    "T34n1721_002:0479c24": "佛」下，第二、正明《法華》已去事。就文亦二：第一、",
    "T34n1721_002:0479c25": "明《法華》事；第二、明涅槃事。《法華》事有二：前",
    "T34n1721_002:0479c26": "明序說，次明正說。序說為六：一、眾集序；二、",
    "T34n1721_002:0479c27": "說經序；三、入定序；四、現瑞序；五、疑問序；六、",
    "T34n1721_002:0479c28": "答問序。問：過去諸佛皆說《法華》，何故偏引最",
    "T34n1721_002:0479c29": "後燈明佛耶？答：凡有二義：一者、釋迦、文殊、彌",
    "T34n1721_002:0480a01": "勒三聖于時皆在燈明佛之坐，而三聖復共聞",
    "T34n1721_002:0480a02": "經，今欲令彌勒自證驗之，故引燈明佛；餘過",
    "T34n1721_002:0480a03": "去佛，三人不必在坐，故不引之。二者、八王子",
    "T34n1721_002:0480a04": "中第八王子即燃燈佛，亦在燈明之坐，而釋",
    "T34n1721_002:0480a05": "迦既從燃燈受記，此即是以近覆遠，今欲開",
    "T34n1721_002:0480a06": "近顯遠，故須引燃燈事來也；若引餘佛，第八、",
    "T34n1721_002:0480a07": "燃燈不必在坐，故不引之。問：何故初引八王",
    "T34n1721_002:0480a08": "子耶？答：八王子即是《法華》之緣，如大通智勝",
    "T34n1721_002:0480a09": "佛，十六王子請說《法華》也。就文有二：初列八",
    "T34n1721_002:0480a10": "王子之數。「是八王子」下，次歎其德。前歎在俗",
    "T34n1721_002:0480a11": "治化之德；「是諸王子」下，歎出家德。「亦隨出家」",
    "T34n1721_002:0480a12": "者，前明身離也；「發大乘意」，次明心離也。初明",
    "T34n1721_002:0480a13": "菩提心也。「常修梵行」者，行菩薩道也。「已於千",
    "T34n1721_002:0480a14": "萬佛所」者，前歎現德，今美往因也。「是時日月",
    "T34n1721_002:0480a15": "燈明佛」下，第二、說經序。「佛說是經已」下，第三、入",
    "T34n1721_002:0480a16": "定序。「是時天雨」下，第四、現瑞序。現瑞序為四：",
    "T34n1721_002:0480a17": "一、雨花動地瑞；二、覩瑞；三、放光瑞；「如今所見",
    "T34n1721_002:0480a18": "是諸佛土」下，第四、覩光瑞。亦應具列七事，而",
    "T34n1721_002:0480a19": "例上可知也。「彌勒當知」下，第五、疑問序。「時有",
    "T34n1721_002:0480a20": "菩薩名曰妙光」下，第六、答問序。有人言：燈明",
    "T34n1721_002:0480a21": "因妙光說《法華》，釋迦因藥王說《法華》。今謂不",
    "T34n1721_002:0480a22": "爾。燈明因妙光說、釋迦因文殊說，以文殊引",
    "T34n1721_002:0480a23": "古證今釋時眾之疑，如來方得起定說法，故",
    "T34n1721_002:0480a24": "知因文殊也。問：今但云時有菩薩名曰妙光，",
    "T34n1721_002:0480a25": "何以知是答問序耶？答：上明如今所見是諸",
    "T34n1721_002:0480a26": "佛土，古見與今見既同，當知昔答與今答無",
    "T34n1721_002:0480a27": "異，故直標其人、略答辭也。又古人今人更無",
    "T34n1721_002:0480a28": "異人，即今答古答猶是一答，但標其人即答",
    "T34n1721_002:0480a29": "可知矣。今發問既是彌勒，將今例古，昔問",
    "T34n1721_002:0480b01": "應是德藏菩薩也。問：何故復云八百弟子？答：",
    "T34n1721_002:0480b02": "欲述彌勒本緣也。以往昔與文殊既為師資，",
    "T34n1721_002:0480b03": "故今世還須問答也。「是時日月燈明」下，第二、",
    "T34n1721_002:0480b04": "正說《法華》也。上來至此凡有三同：從初至「所",
    "T34n1721_002:0480b05": "可說法初中後善」，謂曾見與曾見同。從「其最",
    "T34n1721_002:0480b06": "後佛」至「八百弟子」，明曾見與現見同。從此文",
    "T34n1721_002:0480b07": "去竟後，明曾見與當見同。「六十小劫不起于座」",
    "T34n1721_002:0480b08": "者，《智度論》云「小乘法中無不可思議事，唯大",
    "T34n1721_002:0480b09": "乘法中有之，如六十小劫說《法華經》謂如食",
    "T34n1721_002:0480b10": "頃。」問：文殊何故引此語來耶？答：有二：一者、此",
    "T34n1721_002:0480b11": "事不可思議，小教所無唯大乘中有，欲令大",
    "T34n1721_002:0480b12": "眾聞佛說《法華經》起奇特想也。二者、欲顯《法華》",
    "T34n1721_002:0480b13": "義富文廣，故須長時說之。亦是歎《法華》以發",
    "T34n1721_002:0480b14": "物敬信也。問：實是六十小劫，云何能令如食",
    "T34n1721_002:0480b15": "頃耶？答：長若定長，不可促長令短；短若定短，",
    "T34n1721_002:0480b16": "不可延短使長。以長短無有定性，因短故長",
    "T34n1721_002:0480b17": "長名短長，由長故短短名長短，以長名短長",
    "T34n1721_002:0480b18": "故長可為短，以短名長短短可為長。所以然",
    "T34n1721_002:0480b19": "者，以道既無二即長短不二，不二即長短無",
    "T34n1721_002:0480b20": "礙，可得促長為短也。問：雖有此言，其相猶難",
    "T34n1721_002:0480b21": "顯，云何示之？答：如一夕之眠，夢經百年之事，",
    "T34n1721_002:0480b22": "而百年之長宛然一夕之短，如故，即其事也。",
    "T34n1721_002:0480b23": "《注經》云「維摩能申七日以為一劫，促一劫以",
    "T34n1721_002:0480b24": "為七日，況玄匠開真一之門，何為不能長劫",
    "T34n1721_002:0480b25": "為短時耶？」但或言借義以標名，未必是神通",
    "T34n1721_002:0480b26": "之實事耳。世有重一言而賤千金、惜寸影而",
    "T34n1721_002:0480b27": "遺尺璧者，雖復俄頃之談，實過累劫之讌。若",
    "T34n1721_002:0480b28": "依唯識者，長短以心為體，故長短無定，如",
    "T34n1721_002:0480b29": "世有稱意人共語者不覺夜長等也。故知身",
    "T34n1721_002:0480c01": "心不動足知一日為千載矣。「日月燈明佛」下，",
    "T34n1721_002:0480c02": "第二、明《法華》後事。就文為六：一、唱滅；二、授",
    "T34n1721_002:0480c03": "記；三、正滅；四、妙光弘宣；五、匠成八子；六、述",
    "T34n1721_002:0480c04": "彌勒本緣。所以唱滅者，欲明此經辨二實二",
    "T34n1721_002:0480c05": "權理已究竟，所應度者皆已度訖，故唱滅也。",
    "T34n1721_002:0480c06": "問：燈明佛說此經竟即取滅度，釋迦何故更",
    "T34n1721_002:0480c07": "說涅槃？答：有人言：燈明佛說《法華》竟亦說《涅",
    "T34n1721_002:0480c08": "槃》，但文隱一邊，故言不說耳。今明不爾。注",
    "T34n1721_002:0480c09": "經云「朝說經竟夜即入滅」，故知不說《涅槃》。又",
    "T34n1721_002:0480c10": "迦葉佛時雖有《涅槃》，以人根利不須說之。燈",
    "T34n1721_002:0480c11": "明亦爾。釋迦出於惡世，利根聞《法華》已悟，故",
    "T34n1721_002:0480c12": "《涅槃》指《法華》云「八千聲聞得授記別成大果",
    "T34n1721_002:0480c13": "實，如秋收冬藏更無所作」，故知《法華》明義已",
    "T34n1721_002:0480c14": "圓，利根早悟但鈍根未解，故更說《涅槃》也。「時",
    "T34n1721_002:0480c15": "有菩薩名曰德藏」，第二、明授記。大眾既聞涅",
    "T34n1721_002:0480c16": "槃咸生戀慕，今欲止彼哀情，故次明授記，前",
    "T34n1721_002:0480c17": "佛雖謝、後佛續興，不須哀也。問：《華嚴經》云「欲",
    "T34n1721_002:0480c18": "令眾生生歡喜善故現王宮生，欲令眾生生",
    "T34n1721_002:0480c19": "戀慕善示雙林滅」，今云何止戀慕之情耶？答：",
    "T34n1721_002:0480c20": "唱滅生其戀慕之善，止哀息其亂道之惡，前",
    "T34n1721_002:0480c21": "後義異，無相違也。「號曰淨身」者，累無不盡為",
    "T34n1721_002:0480c22": "淨，德無不圓稱身，廣說十號則舉此土之名，",
    "T34n1721_002:0480c23": "略說三號即存彼國之稱。如來為人，應供為",
    "T34n1721_002:0480c24": "斷，正遍知為智。人具智斷在義略圓，故但三",
    "T34n1721_002:0480c25": "也。「佛授記已」下，第三、正滅。言「無餘涅槃」者凡",
    "T34n1721_002:0480c26": "有三義：一、約小乘明餘無餘，煩惱盡為有餘，",
    "T34n1721_002:0480c27": "望後猶有餘身智在。約後別前，名前以為有",
    "T34n1721_002:0480c28": "餘涅槃，身智盡竟，望後更無餘身智在，故曰無",
    "T34n1721_002:0480c29": "餘。二、就大乘說餘無餘，五住因盡為有餘，二",
    "T34n1721_002:0481a01": "生死果盡為無餘。若小乘前得有餘後得無",
    "T34n1721_002:0481a02": "餘，大乘一時而得，但舉佛果望於二患，無",
    "T34n1721_002:0481a03": "因患邊說為有餘，無果患邊說為無餘。又",
    "T34n1721_002:0481a04": "依《攝大乘》、七卷《金光明》意，前得法身究竟名",
    "T34n1721_002:0481a05": "無餘，應化兩身非究竟為有餘。〈三身品〉又",
    "T34n1721_002:0481a06": "云「三身合論即是無住處涅槃，應化二身不",
    "T34n1721_002:0481a07": "住涅槃，法身亦不般涅槃。不般涅槃者，法",
    "T34n1721_002:0481a08": "身本來常寂滅故不入涅槃，即是法身不住",
    "T34n1721_002:0481a09": "生死名無住處涅槃也」。三者、明大小乘合辨",
    "T34n1721_002:0481a10": "餘無餘，以小乘為有餘，大乘明無餘。如《勝",
    "T34n1721_002:0481a11": "鬘經》說「生死有二：有為、無為。涅槃亦有二：有",
    "T34n1721_002:0481a12": "餘、無餘。凡夫生死名曰有為，聖人生死名曰",
    "T34n1721_002:0481a13": "無為。除分段生死名有餘，以前望後餘有生",
    "T34n1721_002:0481a14": "死在、餘有涅槃在故名有餘。無有生死之處",
    "T34n1721_002:0481a15": "所得涅槃名曰無餘，望後無餘生死故。又亦",
    "T34n1721_002:0481a16": "無其餘涅槃故名無餘也。」所言入者凡有三",
    "T34n1721_002:0481a17": "種：一、就實論入，入由證也，以證於三德涅",
    "T34n1721_002:0481a18": "槃故名為入。二、就應辨入，迹身在為有餘，滅",
    "T34n1721_002:0481a19": "迹已歸無餘，即捨有入無名之為入。三、真應",
    "T34n1721_002:0481a20": "合名入，謂息應歸真。三種入中，今是第三入",
    "T34n1721_002:0481a21": "也。「佛滅度後」下，第四、妙光弘經。以昔有弘經",
    "T34n1721_002:0481a22": "之能，用顯今有釋疑之德。前明授記，謂未來",
    "T34n1721_002:0481a23": "有佛；今辨妙光，現在有師。以兩世有人可憑、",
    "T34n1721_002:0481a24": "有法可覺，哀情方止，故辨妙光弘經。又上明",
    "T34n1721_002:0481a25": "於佛有緣者聞燈明說《法華》，今於菩薩有緣",
    "T34n1721_002:0481a26": "者聞妙光之說。又欲辨燃燈遠緣開後壽量",
    "T34n1721_002:0481a27": "之義，故須明文殊弘法。「日月燈明佛八子」下，",
    "T34n1721_002:0481a28": "第五、明匠成八子。初文列八子，為說《法華》之",
    "T34n1721_002:0481a29": "緣，開釋迦初分經也。今明八子意在燃燈，以",
    "T34n1721_002:0481b01": "開釋迦遠壽之義開後分經也。所以然者，燃",
    "T34n1721_002:0481b02": "燈授釋迦記，妙光化八子，即知文殊是釋迦",
    "T34n1721_002:0481b03": "九世之祖師也。此即是以近覆遠。而文殊今",
    "T34n1721_002:0481b04": "遂為釋迦弟子，即欲顯釋迦為文殊之師，故",
    "T34n1721_002:0481b05": "知久已成佛，便是開近顯遠之義也。又後分",
    "T34n1721_002:0481b06": "經既開近顯遠，今前牒以近覆遠也。「八百弟",
    "T34n1721_002:0481b07": "子中有一人」者，第六、明彌勒本緣也。自上已",
    "T34n1721_002:0481b08": "來答彌勒問，明釋迦說法華經事竟。今此文",
    "T34n1721_002:0481b09": "別釋疑。疑云：彌勒既是補處，云何問文殊？",
    "T34n1721_002:0481b10": "是故今明過去本是師資，所以今有問答。文",
    "T34n1721_002:0481b11": "殊望彌勒是第十世師也。「今見此瑞」下，第四，",
    "T34n1721_002:0481b12": "分明結詶其問。雖有四門，不出標、釋、結。初標",
    "T34n1721_002:0481b13": "欲說大法，次再引古證今，謂釋欲說大法，今",
    "T34n1721_002:0481b14": "結欲說大法也。「爾時文殊師利」下，第二、偈頌。",
    "T34n1721_002:0481b15": "彌勒說偈不言大眾者，欲顯文殊明見往事，",
    "T34n1721_002:0481b16": "巧釋眾疑益於大眾，故言大眾。彌勒不爾，故",
    "T34n1721_002:0481b17": "不言大眾。又顯事分明是公灼之說，故稱大",
    "T34n1721_002:0481b18": "眾也。彌勒為賓，既有長行與偈；文殊為主，事",
    "T34n1721_002:0481b19": "亦同然。四十三偈頌長行者，長行四門：一、謙",
    "T34n1721_002:0481b20": "讓門，二、略引往事答門，此二猶未分明，今",
    "T34n1721_002:0481b21": "略不頌也。但頌第三、廣引過去事答門，第四、",
    "T34n1721_002:0481b22": "分明答門。長行就初門為二：一、明《法華》前事；",
    "T34n1721_002:0481b23": "二、明《法華》已去事。今頌此二即二也。《法華》前",
    "T34n1721_002:0481b24": "事又二：一、明初佛；二、辨餘一切佛。今合頌",
    "T34n1721_002:0481b25": "之，凡有四句：初半行明時節，半行明化主，",
    "T34n1721_002:0481b26": "一句辨教門，三句序徒眾。化主，良醫也。教",
    "T34n1721_002:0481b27": "門，良藥也。徒眾，服藥病愈也。攝事既周，但",
    "T34n1721_002:0481b28": "明三事也。「佛未出家時」下，第二、頌《法華》已去",
    "T34n1721_002:0481b29": "事。長行有二：一、明法華事；二、明涅槃。今還",
    "T34n1721_002:0481c01": "頌此二也。長行序有六，今但頌五：初一行",
    "T34n1721_002:0481c02": "頌眾集序；次一行頌說經序；次一行頌入定",
    "T34n1721_002:0481c03": "序；「天雨曼陀華」下，頌現瑞序。長行為四：一、",
    "T34n1721_002:0481c04": "雨華動地；二、時眾覩瑞；三、現光瑞；四、覩光",
    "T34n1721_002:0481c05": "瑞。蓋是兩感兩應以相著也。今偈中轉勢",
    "T34n1721_002:0481c06": "頌之：三瑞並是能化事，故為一類；二覩瑞是",
    "T34n1721_002:0481c07": "所化事，復為一類，故以能所為一類也。一行",
    "T34n1721_002:0481c08": "頌雨華瑞，半行頌動地瑞，一行半頌放光瑞。",
    "T34n1721_002:0481c09": "「諸天龍鬼神供養人中尊」者，長行直明雨華，",
    "T34n1721_002:0481c10": "今釋雨華所由，謂諸天供養佛也。問：既是諸",
    "T34n1721_002:0481c11": "天供養，云何是佛現瑞？答：以佛神力及說《法",
    "T34n1721_002:0481c12": "華》之力，能感諸天供養也。「又見諸佛土」下，此",
    "T34n1721_002:0481c13": "頌覩光瑞也。長行前明覩雨華動地瑞，後明",
    "T34n1721_002:0481c14": "覩光瑞。今偈文轉勢頌之，前逐近頌覩光瑞，",
    "T34n1721_002:0481c15": "次頌見雨華動地瑞。頌覩光瑞為六：一行偈",
    "T34n1721_002:0481c16": "頌見國土，一行頌見人物，一行半頌見化主，",
    "T34n1721_002:0481c17": "半行頌聞教門，二行頌見聲聞，三行頌見菩",
    "T34n1721_002:0481c18": "薩。此六即次第，要前有國土故初明見國土，",
    "T34n1721_002:0481c19": "有國土故有人物，有人物故有化主，有化主",
    "T34n1721_002:0481c20": "故說教門，前稟小教故有聲聞，後稟大教故",
    "T34n1721_002:0481c21": "成菩薩。頌化主中半行歎佛德，一行美佛形。",
    "T34n1721_002:0481c22": "「爾時四部眾」下一行，頌覩雨華動地瑞。「各各",
    "T34n1721_002:0481c23": "自相問」下半行，頌第五、疑問序。以昔答今，答",
    "T34n1721_002:0481c24": "更無有異人，故略無答問序也。「天人所奉尊」",
    "T34n1721_002:0481c25": "下四行，頌正說《法華》也。「讚妙光菩薩」者，以妙",
    "T34n1721_002:0481c26": "光善決眾疑，逆杜謗情、預開信解，即是世間",
    "T34n1721_002:0481c27": "眼也。「一切所歸信」者，前歎決疑之能即開發",
    "T34n1721_002:0481c28": "《法華》，今歎持法證法，預明佛滅後弘經之德",
    "T34n1721_002:0481c29": "也。持謂解語，證謂解義，具斯二德可以弘",
    "T34n1721_002:0482a01": "經也。以妙光既於佛滅後弘經，令物信受故",
    "T34n1721_002:0482a02": "歎斯兩事也。「佛說是法華」下，此第二、頌涅槃",
    "T34n1721_002:0482a03": "事。長行有六：一、唱滅；二、授記；三、正滅；四、弘",
    "T34n1721_002:0482a04": "宣；五、匠成八子；六、述彌勒本緣。今還頌此",
    "T34n1721_002:0482a05": "六也。長行略明唱滅，偈文廣釋之。即長行",
    "T34n1721_002:0482a06": "為章門，偈解釋也。此中有四：初二行唱滅，次",
    "T34n1721_002:0482a07": "一行誡勸，一行時眾悲哀，一行安慰。初二",
    "T34n1721_002:0482a08": "行為二：初一行半明唱滅意，次半行正唱滅。",
    "T34n1721_002:0482a09": "初有二意：令眾歡喜已謂利物畢，半行諸法",
    "T34n1721_002:0482a10": "實相義，明說教周，為此二事故宜應取滅。次",
    "T34n1721_002:0482a11": "半行正唱滅，如文。「是德藏菩薩」下一行半，頌",
    "T34n1721_002:0482a12": "授記。初三句明堪授記之德，次三句正明",
    "T34n1721_002:0482a13": "授記，亦是偈釋長行。「佛此夜滅度」下二行，頌",
    "T34n1721_002:0482a14": "第三正滅。二行為三：半行明正滅，半行明",
    "T34n1721_002:0482a15": "在家人起塔以生福，一行明出家人修道以",
    "T34n1721_002:0482a16": "生慧，即辨滅度之利益。前明唱滅生戀慕之",
    "T34n1721_002:0482a17": "善，今明正滅生福慧之益。「如薪盡火滅」者，依",
    "T34n1721_002:0482a18": "小乘義，以身為薪、智慧為火，故智慧依於",
    "T34n1721_002:0482a19": "身、身盡智便滅。又以煩惱為薪，以身為火，佛",
    "T34n1721_002:0482a20": "煩惱既盡身永不生，故異凡夫滅也。就大乘",
    "T34n1721_002:0482a21": "釋者，薪喻於感，火喻於應，眾生感盡、諸佛",
    "T34n1721_002:0482a22": "應息故。「是妙光法師」下一行，頌第四弘經。「是",
    "T34n1721_002:0482a23": "諸八王子」下三行，頌匠成八子。「是妙光法師」",
    "T34n1721_002:0482a24": "下六行，頌彌勒本緣，開之為三：兩行半頌彌",
    "T34n1721_002:0482a25": "勒之失，兩行半頌彌勒之得，一行頌結會古",
    "T34n1721_002:0482a26": "今。「我見燈明佛」下二行，頌第四、分明結答。半",
    "T34n1721_002:0482a27": "行明將古類今，半行將今類古，半行釋古佛",
    "T34n1721_002:0482a28": "現瑞意，半行釋今佛放光意也。「諸人今當知」",
    "T34n1721_002:0482a29": "下兩行，第二大段，開獎物心。初行明好事應",
    "T34n1721_002:0482b01": "來，即是一乘解生；次行明惡事應去，即三",
    "T34n1721_002:0482b02": "乘惑滅。佛說一乘，而有生解、滅惡之兩益也。",
    "T34n1721_002:0482b03": "又一乘解生遂致成佛，謂德無不圓；三乘惑",
    "T34n1721_002:0482b04": "斷，即累無不盡。斯二事最大，宜豫欣也。「合掌",
    "T34n1721_002:0482b05": "一心待」者，令住二儀待佛後說。合掌住身正",
    "T34n1721_002:0482b06": "威儀，謂身無別用；一心住心正威儀，謂意無",
    "T34n1721_002:0482b07": "他緣。「充足求道者」，昔說小乘，教猶未圓、理猶",
    "T34n1721_002:0482b08": "未滿，故生解不足。今與此相違，名為充足，",
    "T34n1721_002:0482b09": "充足者證得法身果也。次偈上半牒三乘人",
    "T34n1721_002:0482b10": "疑，下半明佛為除斷也。",
    "T34n1721_002:0482b11": "法華義疏卷第二"
}