{
    "T23n1442_006:0652c04": "根本說一切有部毘奈耶卷第六",
    "T23n1442_006:0652c06": "三藏法師義淨奉 制譯",
    "T23n1442_006:0652c07": "斷人命學處第三",
    "T23n1442_006:0652c08": "[0652c08] 總攝頌曰：",
    "T23n1442_006:0652c09": " 初緣馱索迦，  內身等行殺，",
    "T23n1442_006:0652c10": " 毒害起屍鬼，  後論浴室事。",
    "T23n1442_006:0652c11": "[0652c11] 別攝頌曰：",
    "T23n1442_006:0652c12": " 馱索迦波洛，  善語及吉祥，",
    "T23n1442_006:0652c13": " &#x9262;衣并墮胎，  長者鹿梵志。",
    "T23n1442_006:0652c14": "[0652c14] 爾時薄伽梵在室羅伐城逝多林給孤獨園。",
    "T23n1442_006:0652c15": "時此城中有二苾芻：一名馱索迦、二名波洛",
    "T23n1442_006:0652c16": "迦，得意相親共為交友。彼於異時波洛迦染",
    "T23n1442_006:0652c17": "患，馱索迦為看病人。時波洛迦忽於夜中大",
    "T23n1442_006:0652c18": "聲啼泣，馱索迦問曰：「具壽！何意啼泣？」報言：「我",
    "T23n1442_006:0652c19": "患飢渴所逼。」馱索迦報曰：「具壽！於出家法當",
    "T23n1442_006:0652c20": "可抑之，假令有食無授與人，況復今時無食",
    "T23n1442_006:0652c21": "可得！」彼便啼泣，迄至天明，云：「我飢渴。」馱索",
    "T23n1442_006:0652c22": "迦曰：「具壽！且嚼齒木，我問醫人。」至醫人處報",
    "T23n1442_006:0652c23": "云：「賢首！今有少年勿嬰時患，彼所宜者當為",
    "T23n1442_006:0652c24": "處方。」醫人報曰：「聖者！彼之苾芻應與如是如",
    "T23n1442_006:0652c25": "是藥。」時波洛迦於馱索迦去後，便從床起，整",
    "T23n1442_006:0652c26": "衣服著革屣，取君持執齒木出門外澡漱已，",
    "T23n1442_006:0652c27": "有餘苾芻問曰：「具壽波洛迦！何意通宵困苦",
    "T23n1442_006:0652c28": "啼泣？」報言：「我極飢渴。」問言：「我有水粥何不噉",
    "T23n1442_006:0652c29": "之！」答言：「極善！我今須噉。」既噉足已，復有苾芻",
    "T23n1442_006:0653a01": "問言：「具壽！我今有乳酪粥餅及肉羹，何不食",
    "T23n1442_006:0653a02": "之！」報言：「欲得。」即便就房貪餮食之，遂便太飽",
    "T23n1442_006:0653a03": "側&#x8107;而臥。時馱索迦問醫人已疾疾而還，醫",
    "T23n1442_006:0653a04": "所說藥兼亦持至，告言：「具壽波洛迦！宜可起嚼",
    "T23n1442_006:0653a05": "齒木。」報言：「已了。」馱索迦言：「善好。」即為作壇揩",
    "T23n1442_006:0653a06": "拭銅器喚起可食，護彼意故即便起坐。時馱",
    "T23n1442_006:0653a07": "索迦令人持食而授與之，取兩三匙食而便",
    "T23n1442_006:0653a08": "臥。馱索迦曰：「具壽！何意不食？」報言：「我情不欲。」",
    "T23n1442_006:0653a09": "告言：「汝於通夜極相惱亂啼哭稱飢，今我與食",
    "T23n1442_006:0653a10": "而云不欲，汝於今者定死不疑。」時餘苾芻報",
    "T23n1442_006:0653a11": "言：「具壽馱索迦！無勞見逼，已於我處噉水乳",
    "T23n1442_006:0653a12": "酪粥薄餅及肉，並皆飽足。」馱索迦問波洛迦",
    "T23n1442_006:0653a13": "曰：「具壽！汝實餐噉美飲食耶？」即便徐徐緩聲",
    "T23n1442_006:0653a14": "愧而言曰：「我已噉訖。」時馱索迦便告之曰：「我",
    "T23n1442_006:0653a15": "為汝故衣&#x9262;罄盡，廢修善業而為給侍。汝自",
    "T23n1442_006:0653a16": "於身不善將慎寧噉毒藥，不應如是餐所忌",
    "T23n1442_006:0653a17": "食。」時波洛迦聞此語已，深懷愧恥便作是念：",
    "T23n1442_006:0653a18": "「同梵行者善哉此言，責及於我，乃至寧噉毒",
    "T23n1442_006:0653a19": "藥不餐忌物，我今實可服於毒藥。」即從座起，",
    "T23n1442_006:0653a20": "於雜藥囊中撿得毒藥遂便噉之。藥發瞑眩",
    "T23n1442_006:0653a21": "幾將欲死，兩眼翻戴口中嘔沫，啼泣唱言：「馱",
    "T23n1442_006:0653a22": "索迦！我死！我死！」時馱索迦聞已驚怖而至，問",
    "T23n1442_006:0653a23": "言：「具壽波洛迦！何不忍疾而啼泣耶？」波洛迦",
    "T23n1442_006:0653a24": "曰：「聞汝為我求藥辛苦，不自將慎寧服毒藥，",
    "T23n1442_006:0653a25": "不應如是噉所忌食。我便生念：『同梵行者為",
    "T23n1442_006:0653a26": "我劬勞，不能自慎，我今當可服其毒藥。』遂於",
    "T23n1442_006:0653a27": "囊中撿見毒藥即便噉之。」時馱索迦聞是語",
    "T23n1442_006:0653a28": "已，悲淚盈目而告之曰：「具壽！汝今何故作不",
    "T23n1442_006:0653a29": "善事？」即便疾走往問醫人。其藥毒烈勢不可",
    "T23n1442_006:0653b01": "持，遂便命過。時馱索迦醫處得藥馳走而還，",
    "T23n1442_006:0653b02": "見波洛迦命已終歿，便生追悔作如是念：「豈",
    "T23n1442_006:0653b03": "非我今是勸死耶？」以此因緣告諸苾芻，諸苾",
    "T23n1442_006:0653b04": "芻白佛。佛告諸苾芻：「彼馱索迦無殺心故",
    "T23n1442_006:0653b05": "無犯。然諸苾芻不應於病人前作是言說，令",
    "T23n1442_006:0653b06": "彼病者聞已求死。若作是語者得越法罪。」此",
    "T23n1442_006:0653b07": "是緣起，然而世尊尚未為諸聲聞弟子於毘",
    "T23n1442_006:0653b08": "奈耶制其學處。",
    "T23n1442_006:0653b09": "[0653b09] 佛在室羅伐城給孤獨園。時此城中有二苾",
    "T23n1442_006:0653b10": "芻：一名善語、一名吉祥，情義相得共為親友。",
    "T23n1442_006:0653b11": "善語苾芻捨畋獵出家，吉祥苾芻捨長者出",
    "T23n1442_006:0653b12": "家。有二童子是善語[外*男]甥，父母俱亡流離",
    "T23n1442_006:0653b13": "巡歷，至逝多林門外而住。是時善語出門遇",
    "T23n1442_006:0653b14": "見，審觀顏貌知是宿親，即便告曰：「汝之父母",
    "T23n1442_006:0653b15": "今在何處？」童子答曰：「並已身亡。」善語聞已不",
    "T23n1442_006:0653b16": "覺流淚。時諸苾芻見而問曰：「此二童子是何",
    "T23n1442_006:0653b17": "人耶？」答曰：「是我[外*男]甥。」苾芻告曰：「既是舅親",
    "T23n1442_006:0653b18": "何不收養？」答曰：「我行乞食尚不自供，況復於",
    "T23n1442_006:0653b19": "他而能存養。」苾芻告曰：「令此二子供給苾芻",
    "T23n1442_006:0653b20": "樹葉花果及以齒木，苾芻當與&#x9262;中餘食令",
    "T23n1442_006:0653b21": "得充濟。」時善語聞已即便收養。是二童子稟",
    "T23n1442_006:0653b22": "性恭勤善為給侍，為諸苾芻取樹葉花果及",
    "T23n1442_006:0653b23": "供齒木，時諸苾芻惠以餘食并給衣資。既經",
    "T23n1442_006:0653b24": "多時年漸長大容貌充滿，曾於一時在寺門",
    "T23n1442_006:0653b25": "前遊戲而住。有餘親屬，手執弓箭於逝多林",
    "T23n1442_006:0653b26": "前逐鹿而過，問童子曰：「汝等何緣得住於此？」",
    "T23n1442_006:0653b27": "童子報曰：「我舅於此釋子中出家，我依而住。」",
    "T23n1442_006:0653b28": "獵人告曰：「汝舅為人不自存活，於釋子中而",
    "T23n1442_006:0653b29": "求出家，汝等豈復不存活耶？應可立志習其",
    "T23n1442_006:0653c01": "父業。」童子即便報親屬曰：「舅於我等實有深",
    "T23n1442_006:0653c02": "恩，今可詣彼諮決其事。」便往舅所白言：「聖",
    "T23n1442_006:0653c03": "者！我今奉辭欲習父業。」舅便報曰：「我以信",
    "T23n1442_006:0653c04": "施養汝二人，云何於今還修惡行？」二子白曰：",
    "T23n1442_006:0653c05": "「設令頂繫金鬘我尚須棄，孰能捨置祖父業",
    "T23n1442_006:0653c06": "乎？」遂不用舅言俱捨而去，作畋獵事以自活",
    "T23n1442_006:0653c07": "命。後時吉祥身嬰重患，善語為看病人，于時",
    "T23n1442_006:0653c08": "吉祥為病苦所逼，便自生念：「我今持戒不造",
    "T23n1442_006:0653c09": "眾惡，天堂解脫如隔輕幔，今宜捨棄苦所依",
    "T23n1442_006:0653c10": "身當生勝處。」復作是念：「我今苦逼，誰當行殺",
    "T23n1442_006:0653c11": "斷我命耶？」遂憶善語有二[外*男]甥稟性&#x9E81;暴。「彼",
    "T23n1442_006:0653c12": "能殺我，何假餘人！」作是念已告善語曰：「具壽！",
    "T23n1442_006:0653c13": "仁之[外*男]甥今在何處？」報曰：「彼二名字我不&#x6199;",
    "T23n1442_006:0653c14": "聞，皆以信施而為存養，彼於今時得行惡",
    "T23n1442_006:0653c15": "業，同其祖父為捕獵事，斷諸生命以自存活。」",
    "T23n1442_006:0653c16": "吉祥曰：「勿於彼二生嫌恨心，然彼二子在",
    "T23n1442_006:0653c17": "逝多林，乃至&#x872B;蟲未曾見害，惡人勸誘今為",
    "T23n1442_006:0653c18": "殺業，仁今特宜於彼惡黨勸令捨離。仁行出",
    "T23n1442_006:0653c19": "外我病獨居，更無餘人能相供侍，仁若見者",
    "T23n1442_006:0653c20": "可喚將來令看侍我。」是時善語出行乞食，便",
    "T23n1442_006:0653c21": "見二子販肉屠肆，[外*男]甥見舅俱來禮足。善語",
    "T23n1442_006:0653c22": "于時恨而告曰：「我與汝等是何親屬？」答言：「是",
    "T23n1442_006:0653c23": "舅。」「彼具壽吉祥！復是何親？」答曰：「彼亦是舅。」便",
    "T23n1442_006:0653c24": "告之曰：「自汝去後彼嬰疾患，曾不重來暫與",
    "T23n1442_006:0653c25": "相見。」答言：「我實不知，今即往看欲何所作？」報",
    "T23n1442_006:0653c26": "言：「彼有教者，汝當為作。」語已而去。時彼二子",
    "T23n1442_006:0653c27": "便詣吉祥，禮雙足已在一面坐。吉祥見已告",
    "T23n1442_006:0653c28": "二子曰：「聖者善語與汝何親？」答言：「是舅。」「我今",
    "T23n1442_006:0653c29": "與汝復是何親？」答：「亦是舅。」吉祥告言：「我比嬰",
    "T23n1442_006:0654a01": "患汝曾不來暫看於我。」答言：「阿舅，我實不知，",
    "T23n1442_006:0654a02": "纔始聞說我等即至。」吉祥告曰：「汝等願我生",
    "T23n1442_006:0654a03": "天堂不？」答言：「願生。」告言：「若如是者，我向他方",
    "T23n1442_006:0654a04": "豐樂之所，天堂解脫如隔輕幔，我願捨棄苦",
    "T23n1442_006:0654a05": "所依身當生樂處，汝今宜可斷我命根。」彼便",
    "T23n1442_006:0654a06": "答曰：「何有是事？假使餘人來害舅者我當",
    "T23n1442_006:0654a07": "殺彼，寧容我等共斷舅命！」告曰：「善語豈不已",
    "T23n1442_006:0654a08": "告汝等，彼有教者汝當為作。」報曰：「聞說。」「若",
    "T23n1442_006:0654a09": "聞說者宜相用語，與我斷此煩惱命根。」彼時",
    "T23n1442_006:0654a10": "二子共相議曰：「豈非我舅先有籌量，故喚我",
    "T23n1442_006:0654a11": "來作如是事？」時二子中一極&#x9E81;獷，即持利刀",
    "T23n1442_006:0654a12": "割斷喉命，便以白[疊*毛]通覆死屍。時善語還而",
    "T23n1442_006:0654a13": "告之曰：「汝等看守病人豈得令睡。」答言：「阿舅！",
    "T23n1442_006:0654a14": "此舅今睡更無起期。」善語聞說驚怪異常，便",
    "T23n1442_006:0654a15": "自思曰：「我今宜應更審尋問。」是時二子具述",
    "T23n1442_006:0654a16": "事緣。是時善語心生惶怖，便去白疊見其",
    "T23n1442_006:0654a17": "被殺，心即追悔：「豈非我是求持刀者斷他命",
    "T23n1442_006:0654a18": "耶？」時彼善語親愛別離轉增悔恨，具以此事",
    "T23n1442_006:0654a19": "告諸苾芻，諸苾芻白佛。佛告諸苾芻：「彼苾芻",
    "T23n1442_006:0654a20": "無殺心故無犯。然諸苾芻不應令無智人為",
    "T23n1442_006:0654a21": "看病者，必有他緣須自出外，於不善解看病",
    "T23n1442_006:0654a22": "之人當可教示：『勿令病者非理損害，墮水火",
    "T23n1442_006:0654a23": "食諸毒，持刀斧墮崖塹，或昇高樹食所忌",
    "T23n1442_006:0654a24": "食，皆應遮止，無令因此而致傷害。』若苾芻令",
    "T23n1442_006:0654a25": "無智人瞻視病者，又不善教棄而出去，得越",
    "T23n1442_006:0654a26": "法罪。」此是緣起，未制學處。",
    "T23n1442_006:0654a27": "[0654a27] 佛在室羅伐城給孤獨園。於此城中有一苾",
    "T23n1442_006:0654a28": "芻，所用之&#x9262;色壞有孔，餘苾芻告言：「具壽！汝",
    "T23n1442_006:0654a29": "所用&#x9262;有孔色壞，何不熏治？」報曰：「若熏治",
    "T23n1442_006:0654b01": "者多有所須，瓦籠牛糞及油麻滓等。」苾芻告",
    "T23n1442_006:0654b02": "言：「具壽！汝若無&#x9262;豈得存耶？」報曰：「我無&#x9262;者",
    "T23n1442_006:0654b03": "寧復得存？然於某處有一苾芻，身嬰重患不",
    "T23n1442_006:0654b04": "久命終。彼有一&#x9262;光淨圓好堪得受用，彼若",
    "T23n1442_006:0654b05": "死者我當取之。」諸苾芻聞而告曰：「具壽！汝為",
    "T23n1442_006:0654b06": "&#x9262;故生此極惡旃荼羅心。」彼聞慚恥復生追",
    "T23n1442_006:0654b07": "悔，默爾而住：「將非我今有犯罪耶？」即以此緣",
    "T23n1442_006:0654b08": "告諸苾芻，諸苾芻白佛。佛告諸苾芻：「彼苾芻",
    "T23n1442_006:0654b09": "無願死心故無犯。然諸苾芻不應為&#x9262;生此",
    "T23n1442_006:0654b10": "極惡旃荼羅心，起此心者得越法罪。然諸",
    "T23n1442_006:0654b11": "苾芻護持其&#x9262;當如眼睛，應綴者綴、應熏者",
    "T23n1442_006:0654b12": "熏。若苾芻有&#x9262;，應合熏綴而不為者，得越法",
    "T23n1442_006:0654b13": "罪。」此是緣起，未制學處。",
    "T23n1442_006:0654b14": "[0654b14] 佛在室羅伐城給孤獨園。於此城中有一苾",
    "T23n1442_006:0654b15": "芻，僧伽胝衣破弊塵垢，有餘苾芻告言：「具壽！",
    "T23n1442_006:0654b16": "汝僧伽胝破弊塵垢，何不浣染縫治？」報曰：「若",
    "T23n1442_006:0654b17": "修補者多有所須，柴薪染汁針線盆等。」苾芻",
    "T23n1442_006:0654b18": "告曰：「汝若無衣得存濟耶？」答言：「我若無衣寧",
    "T23n1442_006:0654b19": "得存濟？然於某處有一苾芻，身嬰重病不久",
    "T23n1442_006:0654b20": "命終，彼有僧伽胝衣新染赤色堪得受用，我",
    "T23n1442_006:0654b21": "當取之。」諸苾芻聞而告曰：「具壽！汝為衣故生",
    "T23n1442_006:0654b22": "此極惡旃荼羅心。」彼聞慚恥便生追悔，默爾",
    "T23n1442_006:0654b23": "而住：「將非我今有犯罪耶？」即以此緣告諸苾",
    "T23n1442_006:0654b24": "芻，諸苾芻白佛。佛告諸苾芻：「彼苾芻無願",
    "T23n1442_006:0654b25": "死心故無犯。然諸苾芻不應為衣生此極惡",
    "T23n1442_006:0654b26": "旃荼羅心，起此心者得越法罪。然諸苾芻護",
    "T23n1442_006:0654b27": "惜衣服當如身皮，應浣染縫治者當隨事作，",
    "T23n1442_006:0654b28": "若不作者得越法罪。」此是緣起，未制學處。",
    "T23n1442_006:0654b29": "[0654b29] 佛在室羅伐城給孤獨園。於此城中有一長",
    "T23n1442_006:0654c01": "者名曰勝軍，大富多財受用豐足，於同類族",
    "T23n1442_006:0654c02": "娶女為妻。未久之間婦便懷妊，經於九月遂",
    "T23n1442_006:0654c03": "誕一男，色相端嚴人所樂見。經三七日歡會",
    "T23n1442_006:0654c04": "宗親，其父以兒告諸親曰：「此兒今者欲作何",
    "T23n1442_006:0654c05": "名？」眾人議曰：「此是長者勝軍之子，應與立",
    "T23n1442_006:0654c06": "字名曰大軍。」未經多時復生一子，顏貌奇特",
    "T23n1442_006:0654c07": "倍勝於兄，人相圓滿乃至廣說如前詳議，大",
    "T23n1442_006:0654c08": "軍之弟名曰小軍。後時勝軍其妻亡歿，禮送",
    "T23n1442_006:0654c09": "林野以火焚之。日月既淹憂懷漸捨，便自思",
    "T23n1442_006:0654c10": "惟：「我更娶妻恐惱二子。」大軍成立即為娶",
    "T23n1442_006:0654c11": "妻，長者不久便遭衰疾，雖加藥物羸頓日增，",
    "T23n1442_006:0654c12": "慰喻二子而說頌曰：",
    "T23n1442_006:0654c13": "「積聚皆銷散，  崇高必墮落，",
    "T23n1442_006:0654c14": " 合會終別離，  有命咸歸死。」",
    "T23n1442_006:0654c15": "[0654c15] 說此語已即便命終，備具凶儀焚之郊外。大",
    "T23n1442_006:0654c16": "軍為父廣修福業，自念：「慈父在日供我衣資，",
    "T23n1442_006:0654c17": "今既身亡，宜自求覓無墜家業，我今應可持",
    "T23n1442_006:0654c18": "諸財貨，往詣他方求利取活。」作是念已告小",
    "T23n1442_006:0654c19": "軍曰：「弟今知不？慈父在日衣食無乏，棄背之",
    "T23n1442_006:0654c20": "後須自營求。汝宜在家勤心撿校，我欲求利",
    "T23n1442_006:0654c21": "暫往他方，隨有所得以存生計。」弟答兄曰：「善",
    "T23n1442_006:0654c22": "哉！」是時大軍多齎貨物往詣他方，凡所經求",
    "T23n1442_006:0654c23": "無不諧偶，書報弟曰：「我甚安隱多獲財利，",
    "T23n1442_006:0654c24": "汝宜歡慰善知家業。」因貪利故更詣遠方，後",
    "T23n1442_006:0654c25": "於異時重以書報，如有頌曰：",
    "T23n1442_006:0654c26": "「由貪故求利，  得利轉生貪，",
    "T23n1442_006:0654c27": " 應作不應作，  為貪皆忘失。」",
    "T23n1442_006:0654c28": "[0654c28] 展轉求利遠趣邊方，經歷多年音信無繼。其",
    "T23n1442_006:0654c29": "大軍婦豐衣美食欲念便生，即於小軍現婬",
    "T23n1442_006:0655a01": "染相。小軍不許，欲念更增，告曰：「仁何不念？」小",
    "T23n1442_006:0655a02": "軍聞之掩耳告曰：「勿作此言，長嫂如母。」女人",
    "T23n1442_006:0655a03": "情偽，不學而知，遂著弊衣歸父母舍，現憂惱",
    "T23n1442_006:0655a04": "相臥&#x9E81;惡床。母及家人俱告之曰：「有何憂苦",
    "T23n1442_006:0655a05": "而至此耶？」白言：「女人苦事可不共知，我被欲",
    "T23n1442_006:0655a06": "心之所纏逼。」母以種種方便而誨喻之。然於",
    "T23n1442_006:0655a07": "弊床寢臥不起，重白母曰：「我被欲心所逼，母",
    "T23n1442_006:0655a08": "應為我求別丈夫。」其母俛仰而告之曰：「汝之",
    "T23n1442_006:0655a09": "小郎容貌端正，何不求之？」答言：「我已苦求，彼",
    "T23n1442_006:0655a10": "不相許。」母便告曰：「汝豈不見諸餘婦人，夫",
    "T23n1442_006:0655a11": "&#x58FB;遠行專守貞操，汝今何意獨懷憂苦？」報曰：",
    "T23n1442_006:0655a12": "「彼之夫主，時有信來可有希望，我夫信絕定",
    "T23n1442_006:0655a13": "是身亡。」母雖誘喻仍臥不起，復白母曰：「且",
    "T23n1442_006:0655a14": "置餘語，宜可為我求覓丈夫，若違我情必私",
    "T23n1442_006:0655a15": "逃竄，二家門族招大惡聲。」于時父母宗親共",
    "T23n1442_006:0655a16": "相議曰：「觀此女意鄙見不移，宜應具諸飲食",
    "T23n1442_006:0655a17": "以命小軍。」小軍蒙召便來赴席，食已告小軍",
    "T23n1442_006:0655a18": "曰：「今有私事故令相屈，仁之長嫂為欲所逼，",
    "T23n1442_006:0655a19": "可留心眷納勿使私奔。」小軍聞已便自思惟：",
    "T23n1442_006:0655a20": "「此嫂幼年來入我舍，無宜輒遣別適異人，又",
    "T23n1442_006:0655a21": "恐二宗惡聲彰露。」作是念已開意相從，便",
    "T23n1442_006:0655a22": "共歸家以備妻室，同居未久遂便有娠。女伴",
    "T23n1442_006:0655a23": "見怪而問之曰：「汝腹是何從何而得？」報曰：「我",
    "T23n1442_006:0655a24": "從夫去決志孀居，汝等何因妄相點污？」復有",
    "T23n1442_006:0655a25": "親密女人私相謂曰：「汝雖欲隱相貌已彰。」",
    "T23n1442_006:0655a26": "遂報有娠。問言：「誰許？」答：「是小軍。」女伴告曰：「若",
    "T23n1442_006:0655a27": "是小郎，此復何過？」腹既漸大，兄有書來報小",
    "T23n1442_006:0655a28": "軍曰：「我比興易遂至遠方，所有經求悉皆",
    "T23n1442_006:0655a29": "遂意，汝勿憂惱不久當還。」小軍聞已深生悔",
    "T23n1442_006:0655b01": "恨，私自念曰：「我憶大兄如旱思雨，久絕音信",
    "T23n1442_006:0655b02": "身復不來，我本無心作斯惡行，鄙事彰露方",
    "T23n1442_006:0655b03": "始言歸。世有言曰：『怨家之重，無越侵妻。』兄",
    "T23n1442_006:0655b04": "來若知必害於我，今宜逃避竄跡遠方。」又更",
    "T23n1442_006:0655b05": "思量：「家鄉難捨，今勝光王以釋迦子同王太",
    "T23n1442_006:0655b06": "子自在無礙，我當就彼而為出家。兄縱迴還",
    "T23n1442_006:0655b07": "欲何所作？」即便詣彼逝多林中，就一苾芻白",
    "T23n1442_006:0655b08": "言：「聖者！我欲出家，願垂矜許。」答曰：「財命非久，",
    "T23n1442_006:0655b09": "能捨出家斯為甚善！」遂與剃髮令服法衣，并",
    "T23n1442_006:0655b10": "受圓具略教儀式，告言：「賢首！鹿不養鹿，相濟",
    "T23n1442_006:0655b11": "極難，室羅伐城其處寬廣，汝宜乞食以自資",
    "T23n1442_006:0655b12": "身。」小軍白言：「鄔波馱耶！我今奉教。」即於晨旦",
    "T23n1442_006:0655b13": "執持衣&#x9262;，入城乞食遂至本家，其妻遙見",
    "T23n1442_006:0655b14": "椎胸告曰：「小軍何意棄我出家？」報曰：「勿為",
    "T23n1442_006:0655b15": "此語。爾豈不知，我憶大兄如旱思雨，書信",
    "T23n1442_006:0655b16": "既絕身復不來，我遂與汝作斯惡事，兄來定",
    "T23n1442_006:0655b17": "知必害於我。」彼便報曰：「仁欲自免，我復如何？」",
    "T23n1442_006:0655b18": "小軍曰：「我被他逼元無本心，汝為欲纏自當",
    "T23n1442_006:0655b19": "勉力。」言已捨去。是時小軍有舊親識，先解醫",
    "T23n1442_006:0655b20": "方，詣其本家問：「小軍所在？」其妻報曰：「我被欺",
    "T23n1442_006:0655b21": "辱，棄我出家。」問曰：「何在？」答曰：「在逝多林沙門",
    "T23n1442_006:0655b22": "住處，如不信者可往尋求。」依言往求見苾芻",
    "T23n1442_006:0655b23": "眾，形服相似不知誰是小軍。詢問苾芻：「小軍",
    "T23n1442_006:0655b24": "何在？」時有苾芻指示其處，亦既見已問小軍",
    "T23n1442_006:0655b25": "曰：「何不相語來此出家？」答曰：「不應責我輒爾",
    "T23n1442_006:0655b26": "出家，具述兄書兼陳己過，事不獲已而作沙",
    "T23n1442_006:0655b27": "門。」友人報曰：「我本解醫頗練方藥，若懷胎者",
    "T23n1442_006:0655b28": "有藥能銷。」小軍聞之默然而住。時彼知識即",
    "T23n1442_006:0655b29": "為合藥，令女送去與小軍婦，囑曰：「此之散",
    "T23n1442_006:0655c01": "藥，是小軍苾芻遣我送來，暖水和服必得平",
    "T23n1442_006:0655c02": "善。」其女至彼具以事告。婦聞取藥依教服之，",
    "T23n1442_006:0655c03": "胎便墮落無妊娠相。人共覺知，諸女問曰：「胎",
    "T23n1442_006:0655c04": "今何在？」報曰：「我先已言：『夫&#x58FB;行後孀居守志。』",
    "T23n1442_006:0655c05": "勿以惡事來相塵黷。」時親密女私告之曰：「汝",
    "T23n1442_006:0655c06": "先所云：『是小軍許。』何因今日云：『我先無。』」答曰：",
    "T23n1442_006:0655c07": "「從彼而來，還從彼去。」又問：「如何？」報曰：「小軍與",
    "T23n1442_006:0655c08": "我毒藥，服已胎銷。」諸女相告各起譏嫌：「諸釋",
    "T23n1442_006:0655c09": "迦子能為惡事非真沙門，與人毒藥令彼墮",
    "T23n1442_006:0655c10": "胎。」此之惡聲遍滿城邑，皆云：「小軍苾芻作斯",
    "T23n1442_006:0655c11": "罪業。」諸苾芻聞便往白佛。佛告小軍：「汝豈實",
    "T23n1442_006:0655c12": "作如是事耶？」白言：「不也。世尊！我但隨喜。」爾",
    "T23n1442_006:0655c13": "時世尊告諸苾芻：「由彼小軍無殺心故無犯。",
    "T23n1442_006:0655c14": "然諸苾芻不應於如是事心生隨喜，若隨喜",
    "T23n1442_006:0655c15": "者得越法罪。」[0655c15] 不久之間大軍得利歡喜而還，",
    "T23n1442_006:0655c16": "去城不遠且暫停住。凡世間人聞善助喜，見",
    "T23n1442_006:0655c17": "惡相憂，有人報彼婦曰：「大軍來到財利豐盈，",
    "T23n1442_006:0655c18": "應生歡喜。」婦人巧詐不學而知，既聞此言心",
    "T23n1442_006:0655c19": "甚憂懼，著&#x9E81;弊服臥在惡床。時彼大軍既入",
    "T23n1442_006:0655c20": "城已，於廛肆處安置貨物，即便還家見其所",
    "T23n1442_006:0655c21": "居無吉祥相，問僕使曰：「家主在何？」答云：「在室",
    "T23n1442_006:0655c22": "中臥。」聞已往就告言：「賢首！汝聞我來，豈不欣",
    "T23n1442_006:0655c23": "慶？」答言：「今聞仁至，實生歡喜，但仁所留小軍",
    "T23n1442_006:0655c24": "令守護我，彼便壞我。」問曰：「何為？」答曰：「小軍非",
    "T23n1442_006:0655c25": "理，強見陵逼。」大軍報云：「彼不欺汝，是欺於",
    "T23n1442_006:0655c26": "我。汝宜速起，我能治之。小軍今何所在？」答曰：",
    "T23n1442_006:0655c27": "「聞君將至，私走出家。」問：「在何處？」「在逝多林釋",
    "T23n1442_006:0655c28": "子之處。」報其妻曰：「彼處豈是施無畏城，我當",
    "T23n1442_006:0655c29": "於彼以法治罰。」時有別人往告之曰：「小軍知",
    "T23n1442_006:0656a01": "不？爾兄來至。」問曰：「兄有何言？」報言：「汝兄作",
    "T23n1442_006:0656a02": "如是語：『彼逝多林豈是施無畏城，我今當以",
    "T23n1442_006:0656a03": "苦法治罰。』」時弟聞已生大憂怖。作如是念：「我",
    "T23n1442_006:0656a04": "由懼彼而來出家，豈於此處還遭彼害？雖知",
    "T23n1442_006:0656a05": "苾芻同王太子無有障礙，然我有過，若來相",
    "T23n1442_006:0656a06": "見必害於我，我今宜應逃避而去。」是時小軍",
    "T23n1442_006:0656a07": "作是念已，便白師曰：「鄔波馱耶！我由怖彼而",
    "T23n1442_006:0656a08": "求出家，聞彼欲來苦害於我。」本師問曰：「彼是",
    "T23n1442_006:0656a09": "何人？」白言：「彼是我兄，今從遠來擬相屠害，作",
    "T23n1442_006:0656a10": "如是語：『豈逝多林是無畏城，當以苦法而欲",
    "T23n1442_006:0656a11": "治我。』雖知國法同王太子安隱無礙，然我有",
    "T23n1442_006:0656a12": "過必害於我，今宜避去。」其師告曰：「汝欲何",
    "T23n1442_006:0656a13": "之？」小軍曰：「我今欲詣王舍城。」師曰：「彼處有我",
    "T23n1442_006:0656a14": "知識苾芻，可齎我書投彼而住，必以恩慈護",
    "T23n1442_006:0656a15": "念於汝。」白言：「甚善！」時彼親教即便作書與彼",
    "T23n1442_006:0656a16": "苾芻曰：「此之小軍是我弟子，今欲往彼。遠相",
    "T23n1442_006:0656a17": "投寄，仁可流恩，願垂覆護，令安樂住。」時彼小",
    "T23n1442_006:0656a18": "軍既得書已禮師而出，左右顧瞻情懷怖懼，",
    "T23n1442_006:0656a19": "漸次而進到王舍城，訪彼苾芻。見已禮足，以",
    "T23n1442_006:0656a20": "親教書而授於彼。時彼苾芻披讀書已，告言：",
    "T23n1442_006:0656a21": "「善來具壽！我如汝舊師，汝如我弟子，宜於我",
    "T23n1442_006:0656a22": "邊受學佛法。汝有所須衣&#x9262;絡囊水羅絛帶，",
    "T23n1442_006:0656a23": "我皆資給令無闕乏。然世尊說：『苾芻有二種",
    "T23n1442_006:0656a24": "所應作事：所謂禪思、讀誦。』汝今樂何？」白言：「我",
    "T23n1442_006:0656a25": "樂靜慮。」答言：「甚善！」依法而教。時彼便往至寒",
    "T23n1442_006:0656a26": "林中棄屍之處，策勵勤修斷諸結惑，證無生",
    "T23n1442_006:0656a27": "法得阿羅漢果離三界染，觀金與土平等不",
    "T23n1442_006:0656a28": "殊，刀割香塗了無二想，如手撝空心無罣",
    "T23n1442_006:0656a29": "礙，能以大智破無明[穀-禾+卵]，三明六通四無礙辯",
    "T23n1442_006:0656b01": "悉皆具足，諸有愛著利養恭敬無不棄捨，帝",
    "T23n1442_006:0656b02": "釋諸天所共讚歎。後於異時大軍往詣逝多",
    "T23n1442_006:0656b03": "林中，問諸苾芻曰：「聖者！頗有此城長者之子",
    "T23n1442_006:0656b04": "名曰小軍，於此出家不？」答言：「有與汝何親？」曰：",
    "T23n1442_006:0656b05": "「是弟，今在何處？」「彼已遠去詣王舍城。」時彼大",
    "T23n1442_006:0656b06": "軍禮足而去，便作是念：「設令往彼，彼亦非是",
    "T23n1442_006:0656b07": "施無畏城，我當至彼以法治罰。」大軍即多齎",
    "T23n1442_006:0656b08": "路糧，到王舍城往竹林中，問諸苾芻曰：「聖者！",
    "T23n1442_006:0656b09": "頗有室羅伐城長者之子名曰小軍，先已出",
    "T23n1442_006:0656b10": "家，來至此不？」報言：「彼與汝何親？」答言：「是弟。」又",
    "T23n1442_006:0656b11": "問：「今在何處？」「在寒林中棄屍之處。」聞已即往，",
    "T23n1442_006:0656b12": "而彼林內多有苾芻同修梵行，大軍與弟離",
    "T23n1442_006:0656b13": "別既久，有昧形容於眾人中卒未能識，良久",
    "T23n1442_006:0656b14": "細察方始識知。大軍思念：「彼若識我必起害",
    "T23n1442_006:0656b15": "心，應且潛形別為謀計。」便出林中四顧而望，",
    "T23n1442_006:0656b16": "見有獵人執持弓箭欲求禽獸，就而問曰：「仁",
    "T23n1442_006:0656b17": "今執持弓箭欲何所為？」獵者報言：「我欲畋遊。」",
    "T23n1442_006:0656b18": "問曰：「汝之所獲得利多少？」答曰：「或時得利、或",
    "T23n1442_006:0656b19": "不得利。」問曰：「如若得利其數幾何？」答曰：「可得",
    "T23n1442_006:0656b20": "五、六金錢。」即便報曰：「我今與汝五百金錢，汝",
    "T23n1442_006:0656b21": "能為我殺一怨家苾芻不？」時彼獵人由貪利",
    "T23n1442_006:0656b22": "故便取其物，取已念曰：「此諸苾芻國王恩許，",
    "T23n1442_006:0656b23": "事同太子自在無礙，我於朝夕常此往來，若",
    "T23n1442_006:0656b24": "殺苾芻我之妻孥必當獄死。」又念：「我於晝日",
    "T23n1442_006:0656b25": "曾入此林，心生恐怖身毛皆&#x7AEA;，此諸大德無",
    "T23n1442_006:0656b26": "問晝夜，常在此林得安隱住，豈非成辦殊勝",
    "T23n1442_006:0656b27": "行耶？然而此人如白胡椒不知生處，我既得",
    "T23n1442_006:0656b28": "物可返殺之。」即便彎弓形如吒字，彀以毒箭",
    "T23n1442_006:0656b29": "洞貫心胸，既遭苦毒便起惡心：「今此獵人反",
    "T23n1442_006:0656c01": "害我者，必是小軍先為謀計。我今雖死，於當",
    "T23n1442_006:0656c02": "生處誓害小軍。」發惡願已即便捨命，遂於小",
    "T23n1442_006:0656c03": "軍門樞之下而作毒蛇。[0656c03] 雖阿羅漢，若不豫觀",
    "T23n1442_006:0656c04": "不知其事。是時小軍因開門扇碾殺其蛇，毒",
    "T23n1442_006:0656c05": "心不息後受蛇身於門上樞，同前碾殺。於床",
    "T23n1442_006:0656c06": "&#x811A;下復作毒蛇，如是四返於床&#x811A;下皆被壓",
    "T23n1442_006:0656c07": "殺。其蛇每死轉更受生，身漸微細毒心增甚，",
    "T23n1442_006:0656c08": "後於異時在衣笐間受毒蛇身。是時小軍獨",
    "T23n1442_006:0656c09": "於靜室默然而坐，是時毒蛇由宿怨心，擲墮",
    "T23n1442_006:0656c10": "身上以毒螫彼。是時小軍遂便大叫告諸苾",
    "T23n1442_006:0656c11": "芻：「具壽！有異毒蛇猛熾可畏，小如鐵&#x7B6F;長四",
    "T23n1442_006:0656c12": "寸許，墮我身上以毒相螫。汝等俱來共捉我",
    "T23n1442_006:0656c13": "身舁出房外，勿令於此身肉潰裂，如把塵砂",
    "T23n1442_006:0656c14": "開手便散。」是時具壽舍利子去此不遠，於一樹",
    "T23n1442_006:0656c15": "下宴坐思惟，聞彼叫聲即便往就，問小軍",
    "T23n1442_006:0656c16": "曰：「我不見汝顏容有異，何故汝今作如是說：",
    "T23n1442_006:0656c17": "『有異毒蛇猛熾可畏，小如鐵&#x7B6F;長四寸許，墮",
    "T23n1442_006:0656c18": "我身上。汝等俱來共捉我身舁出房外，勿令",
    "T23n1442_006:0656c19": "於此身肉潰裂，如把塵砂開手便散。』」是時小",
    "T23n1442_006:0656c20": "軍白舍利子言：「大德！若於眼耳鼻舌身意有",
    "T23n1442_006:0656c21": "我我所，於色聲香味觸法有我我所，於地水",
    "T23n1442_006:0656c22": "火風空識有我我所，於色受想行識有我我",
    "T23n1442_006:0656c23": "所者，如是之人可使諸根容色變異。大德！我",
    "T23n1442_006:0656c24": "今不然，於諸根境六界五蘊無我我所，豈使",
    "T23n1442_006:0656c25": "我今容色變異。大德舍利子！我於長夜所有",
    "T23n1442_006:0656c26": "我我所、我慢執著、隨眠煩惱，已知已斷永拔",
    "T23n1442_006:0656c27": "根栽，如斷多羅樹頭不復增長，於未來世不",
    "T23n1442_006:0656c28": "復更生。豈使我今容色變異。」時具壽舍利子",
    "T23n1442_006:0656c29": "與眾多苾芻，共舁小軍而出房外，纔舁出",
    "T23n1442_006:0657a01": "已小軍之身百片潰爛，如把砂塵開手便散。",
    "T23n1442_006:0657a02": "是時尊者舍利子說伽他曰：",
    "T23n1442_006:0657a03": "「梵行已成立，  聖道已善修，",
    "T23n1442_006:0657a04": " 壽盡時歡喜，  猶如捨眾病。",
    "T23n1442_006:0657a05": " 梵行已成立，  聖道已善修，",
    "T23n1442_006:0657a06": " 壽盡時歡喜，  猶如捨毒器。",
    "T23n1442_006:0657a07": " 梵行已成立，  聖道已善修，",
    "T23n1442_006:0657a08": " 死時無恐懼，  猶如出火宅。",
    "T23n1442_006:0657a09": " 梵行已成立，  聖道已善修，",
    "T23n1442_006:0657a10": " 以智觀世間，  猶如於草木。",
    "T23n1442_006:0657a11": " 所作事已辦，  不住於生死，",
    "T23n1442_006:0657a12": " 於諸後有中，  其身不相續。」",
    "T23n1442_006:0657a13": "[0657a13] 爾時小軍既涅槃已，尊者舍利子共諸苾芻，",
    "T23n1442_006:0657a14": "收其骨肉焚燒供養，往世尊所禮佛足已在",
    "T23n1442_006:0657a15": "一面住，白言：「世尊！小軍苾芻毒蛇墮身猛熾",
    "T23n1442_006:0657a16": "可畏，細如鐵&#x7B6F;長四寸許，螫以害毒其身潰",
    "T23n1442_006:0657a17": "裂，如把塵砂開手便散，今已涅槃。」世尊告曰：",
    "T23n1442_006:0657a18": "「舍利子！若小軍苾芻，當爾之時誦此伽他及",
    "T23n1442_006:0657a19": "禁&#x546A;者，不為蛇毒之所中害，身不潰裂散若",
    "T23n1442_006:0657a20": "塵砂。」時舍利子請世尊曰：「何謂伽他及以禁",
    "T23n1442_006:0657a21": "&#x546A;？唯願世尊為我宣說，我等聞已咸共受持。」",
    "T23n1442_006:0657a22": "爾時世尊為諸苾芻說伽他及禁&#x546A;曰：",
    "T23n1442_006:0657a23": "「我於持國主，  及曷羅末泥，",
    "T23n1442_006:0657a24": " 緝婆金跋羅，  咸悉生慈念。",
    "T23n1442_006:0657a25": " 喬答摩醜目，  難陀小難陀，",
    "T23n1442_006:0657a26": " 無足二足等，  亦起於慈念。",
    "T23n1442_006:0657a27": " 於一切諸龍，  依水而居者，",
    "T23n1442_006:0657a28": " 行住有情類，  我悉起慈心。",
    "T23n1442_006:0657a29": " 一切人天眾，  神鬼及傍生，",
    "T23n1442_006:0657b01": " 咸皆獲利安，  無病常歡喜。",
    "T23n1442_006:0657b02": " 所見皆賢善，  不遇諸怨惡，",
    "T23n1442_006:0657b03": " 我悉興慈念，  毒害勿相侵。",
    "T23n1442_006:0657b04": " 我於崖谷險，  一切處遊行，",
    "T23n1442_006:0657b05": " 齧毒及害毒，  常勿相&#x5FD3;嬈。",
    "T23n1442_006:0657b06": " 世尊大慈父，  所有真實言，",
    "T23n1442_006:0657b07": " 我說佛語故，  諸毒勿侵我。",
    "T23n1442_006:0657b08": " 貪欲瞋恚癡，  為世間大毒，",
    "T23n1442_006:0657b09": " 由佛真實語，  諸毒自銷亡。",
    "T23n1442_006:0657b10": " 貪欲瞋恚癡，  為世間大毒，",
    "T23n1442_006:0657b11": " 由法真實語，  諸毒自銷亡。",
    "T23n1442_006:0657b12": " 貪欲瞋恚癡，  為世間大毒，",
    "T23n1442_006:0657b13": " 由僧真實語，  諸毒自銷亡。",
    "T23n1442_006:0657b14": " 滅除諸毒害，  擁護而攝受，",
    "T23n1442_006:0657b15": " 佛除一切毒，  蛇毒汝銷亡。",
    "T23n1442_006:0657b16": "[0657b16] 「怛姪他菴 敦鼻麗敦鼻麗 敦薜 &#x9262;利敦",
    "T23n1442_006:0657b17": "薜 [木*奈]帝蘇[木*奈]帝 雞[木*奈]帝 牟柰裔 蘇牟",
    "T23n1442_006:0657b18": "柰裔 彈帝尼&#x651E;雞世 遮盧計薜 嗢毘盈",
    "T23n1442_006:0657b19": "具麗莎訶」",
    "T23n1442_006:0657b20": "[0657b20] 佛告舍利子：「若小軍苾芻當時若自、若他說",
    "T23n1442_006:0657b21": "此伽他及神&#x546A;者，必免毒蛇之所侵害，不令",
    "T23n1442_006:0657b22": "其身潰爛分裂，如把塵砂開手皆散。」",
    "T23n1442_006:0657b23": "[0657b23] 時諸苾芻咸皆有疑，白言：「世尊！唯願斷我疑",
    "T23n1442_006:0657b24": "念。今欲請問：小軍苾芻曾作何業？由彼業力，",
    "T23n1442_006:0657b25": "而於今身生大富家多饒財寶。復作何業？由彼",
    "T23n1442_006:0657b26": "業力，於世尊所而為出家，斷諸煩惱得阿羅",
    "T23n1442_006:0657b27": "漢果。復作何業？由彼業力，雖得聖果被毒蛇",
    "T23n1442_006:0657b28": "螫，逼惱身心而入涅槃。」爾時世尊告諸苾芻",
    "T23n1442_006:0657b29": "曰：「此小軍苾芻曾所作業必須自受，而彼小",
    "T23n1442_006:0657c01": "軍自所作業增長時熟，緣變現前如影隨形，",
    "T23n1442_006:0657c02": "必定感報無餘代受。汝諸苾芻！若人所作善",
    "T23n1442_006:0657c03": "惡之業，不於外界地水火風令其受報，皆於",
    "T23n1442_006:0657c04": "自身蘊界處中而招異熟。」即說頌曰：",
    "T23n1442_006:0657c05": "「假令經百劫，  所作業不亡：",
    "T23n1442_006:0657c06": " 因緣會遇時，  果報還自受。",
    "T23n1442_006:0657c07": "[0657c07] 「汝諸苾芻！於往昔時無佛出世，有獨覺聖者出",
    "T23n1442_006:0657c08": "現世間，哀愍貧窮自常受用弊惡衣食，猶如",
    "T23n1442_006:0657c09": "麟角唯一福田。時有一村獵師居住，去村不",
    "T23n1442_006:0657c10": "遠有大林池，於彼池邊多諸禽獸之所棲集。",
    "T23n1442_006:0657c11": "時彼獵人多置機弶黐膠&#x7F82;索，於日日中多獲",
    "T23n1442_006:0657c12": "鳥獸。是時獨覺遇至彼村，在天祠中依止而",
    "T23n1442_006:0657c13": "住。於日初分執持衣&#x9262;入村乞食，既得食已",
    "T23n1442_006:0657c14": "已便作是念：『此之天祠人多諠雜，於聚落外",
    "T23n1442_006:0657c15": "有寂靜林，我當乞食在彼而住。』漸次求覓遂",
    "T23n1442_006:0657c16": "到池邊，見有靜林堪得居住，便以衣&#x9262;置在",
    "T23n1442_006:0657c17": "一邊，濾水觀蟲以洗手足，取諸落葉布地而",
    "T23n1442_006:0657c18": "坐。飯食已訖洗手及&#x9262;，安置&#x9262;已即便洗足，",
    "T23n1442_006:0657c19": "於一樹下加趺而坐，威儀寂定猶如龍王蟠",
    "T23n1442_006:0657c20": "身而住，即於是日聞人氣故禽獸不來。時彼",
    "T23n1442_006:0657c21": "獵人晨朝早起詣陂池邊，遍觀機弶一無所",
    "T23n1442_006:0657c22": "獲，便作是念：『我於他日機弶不空，何故今時",
    "T23n1442_006:0657c23": "一無所得？』即於池邊四望觀察遂&#x89A9;人跡，尋",
    "T23n1442_006:0657c24": "蹤而至便見獨覺，威儀寂靜加趺而坐。見已",
    "T23n1442_006:0657c25": "生念：『我今觀此出家之人，威儀寂靜似愛住",
    "T23n1442_006:0657c26": "處。若我今者不斷其命，能令於我衣食斷絕。』",
    "T23n1442_006:0657c27": "以毒害意不觀未來，即便彎弓彀其毒箭中",
    "T23n1442_006:0657c28": "彼要處。時彼聖者作如是念：『豈得令此無識",
    "T23n1442_006:0657c29": "獵師，長於惡趣受大苦惱，我應授手拔濟令",
    "T23n1442_006:0658a01": "出。』猶如鵝王飛騰空界，身出水火現大神通。",
    "T23n1442_006:0658a02": "諸異生類見神通者，速即歸依如摧大樹，遙",
    "T23n1442_006:0658a03": "禮彼足而白之曰：『真實福田，唯願速下！唯願",
    "T23n1442_006:0658a04": "速下！我癡無識沈沒欲泥，願見慈悲哀憐濟",
    "T23n1442_006:0658a05": "拔。』是時獨覺為愍彼故縱身而下，獵師悲感",
    "T23n1442_006:0658a06": "跪拔毒箭以物繫之，白言：『聖者！願至我家為",
    "T23n1442_006:0658a07": "辦瘡藥，若須金泥用塗瘡上亦為求覓。』于",
    "T23n1442_006:0658a08": "時獨覺便作是念：『今我此身臭爛膿血，所應",
    "T23n1442_006:0658a09": "得者今已得之，我今當可入無餘依妙涅槃",
    "T23n1442_006:0658a10": "界。』還昇虛空現諸神變而入涅槃。時彼獵師",
    "T23n1442_006:0658a11": "多財大富，以諸香木焚聖者身，復持牛乳而",
    "T23n1442_006:0658a12": "滅於火，便將餘骨盛置金瓶，四衢道邊起舍",
    "T23n1442_006:0658a13": "利羅塔，并持種種繒蓋幢幡花香伎樂申供",
    "T23n1442_006:0658a14": "養已，至心禮塔而發願言：『我實愚迷不識善",
    "T23n1442_006:0658a15": "惡，遂於如是真實福田造極重罪，願於後世",
    "T23n1442_006:0658a16": "勿招惡報。所有供養善根，於當來身，常處富",
    "T23n1442_006:0658a17": "樂豐饒受用，顏容端正見者歡喜，具足如是",
    "T23n1442_006:0658a18": "殊勝福德，當得承事最勝大師不生厭倦。』諸",
    "T23n1442_006:0658a19": "苾芻！汝等當知，彼獵師者即小軍是。由於昔",
    "T23n1442_006:0658a20": "時以毒藥箭射彼獨覺要害之處，此惡業力",
    "T23n1442_006:0658a21": "便於無間大地獄中，滿足一劫受燒燃苦。有",
    "T23n1442_006:0658a22": "餘殘業於五百生中常被毒害，雖復今身得",
    "T23n1442_006:0658a23": "阿羅漢果，還遭毒害而入涅槃。由彼發願生",
    "T23n1442_006:0658a24": "富樂家顏容端正，乃至今時莫不備受，廣說",
    "T23n1442_006:0658a25": "如上。乃至於我法中而為出家，斷諸結惑證",
    "T23n1442_006:0658a26": "阿羅漢果，我於百千俱胝獨覺之中為最勝",
    "T23n1442_006:0658a27": "師，彼承事我不生厭倦。是故苾芻！汝等應知，",
    "T23n1442_006:0658a28": "若純白業得純白異熟，若純黑業得純黑異",
    "T23n1442_006:0658a29": "熟，若黑白雜業得雜異熟。汝諸苾芻當捨純",
    "T23n1442_006:0658b01": "黑業及以雜業，於純白業當勤修學。」此是緣",
    "T23n1442_006:0658b02": "起，仍未制學處。"
}