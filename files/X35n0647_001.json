{
    "X35n0647_001:0166c05": "No. 647-A",
    "X35n0647_001:0166c06": " 普門膚說敘",
    "X35n0647_001:0166c08": "[0166c08] 此經大師著有玄文。法智復詳二記。開深進始。事理",
    "X35n0647_001:0166c09": "圓暢。誠為極廣大精微之典。後生何敢贅辭。惟是式",
    "X35n0647_001:0166c10": "師分解別偈。科巽自然。義如冗瑣。童蒙求我難遵指",
    "X35n0647_001:0166c11": "授。累因講次潤以淺言。在祖師固視之。如皮毛碔砆。",
    "X35n0647_001:0166c12": "而弁髦之矣。學人錄存。目為膚說。&#x8462;以皮膚雖淺亦",
    "X35n0647_001:0166c13": "人身之所不棄者也。則是說也度幾輕塵細霧。聊佐",
    "X35n0647_001:0166c14": "高深。敢言別見一斑。居為新說哉。知我罪我。所不辭",
    "X35n0647_001:0166c15": "也。[0166c15] 戊午陽月嘉禾智覺教寺比丘靈耀序",
    "X35n0647_001:0167a01": "No. 647-B",
    "X35n0647_001:0167a02": " 普門膚說科分二",
    "X35n0647_001:0167a04": "一正說(二)",
    "X35n0647_001:0167a05": "一長行(二)",
    "X35n0647_001:0167a06": "一觀音拔苦(二)",
    "X35n0647_001:0167a07": "一問(爾時)",
    "X35n0647_001:0167a08": "二答(二)",
    "X35n0647_001:0167a09": "一正出拔苦",
    "X35n0647_001:0167a10": "二結勸持名",
    "X35n0647_001:0167a11": "二普門與樂(二)",
    "X35n0647_001:0167a12": "一問(無)",
    "X35n0647_001:0167a13": "二答(二)",
    "X35n0647_001:0167a14": "一正出與樂(佛告)",
    "X35n0647_001:0167a15": "二結勸供養(是)",
    "X35n0647_001:0167a16": "二別偈(三)",
    "X35n0647_001:0167a17": "一重頌經文(二)",
    "X35n0647_001:0167a18": "一問(爾)",
    "X35n0647_001:0167a19": "二答(二)",
    "X35n0647_001:0167a20": "一雙標(二)",
    "X35n0647_001:0167a21": "一正標與拔(二)",
    "X35n0647_001:0167a22": "一觀音拔苦(具)",
    "X35n0647_001:0167a23": "二普門與樂(善應)",
    "X35n0647_001:0167a24": "二長頌行願(弘誓)",
    "X35n0647_001:0167a25": "二雙釋(二)",
    "X35n0647_001:0167a26": "一釋觀音拔苦(三)",
    "X35n0647_001:0167a27": "一總頌三業滅苦(我為)",
    "X35n0647_001:0167a28": "二廣頌稱名救難(十二)",
    "X35n0647_001:0167a29": "三總結救苦無量(眾生)",
    "X35n0647_001:0167a30": "二釋普門與樂(十方)",
    "X35n0647_001:0167a31": "二別釋觀音(二)",
    "X35n0647_001:0167a32": "一約&#x39DE;苦釋觀(三)",
    "X35n0647_001:0167a33": "一牒所拔苦(種種)",
    "X35n0647_001:0167a34": "二釋能&#x39DE;觀(二)",
    "X35n0647_001:0167a35": "一正釋(真)",
    "X35n0647_001:0167a36": "二勸仰(常)",
    "X35n0647_001:0167a37": "三結成智用(無垢)",
    "X35n0647_001:0167a38": "二約與樂釋音(二)",
    "X35n0647_001:0167a39": "一先示二輪為音本(悲體)",
    "X35n0647_001:0167a40": "二正出三音皆與樂(二)",
    "X35n0647_001:0167a41": "一念音與樂(諍訟)",
    "X35n0647_001:0167a42": "二正出三音(妙音)",
    "X35n0647_001:0167a43": "三重結持供(二)",
    "X35n0647_001:0167a44": "一重結持名(是)",
    "X35n0647_001:0167a45": "二重結禮供(具一)",
    "X35n0647_001:0167a46": "二結益(爾)",
    "X35n0647_001:0167a48": "[0167a48] 普門科竟",
    "X35n0647_001:0167a49": "[0167a49] 耀僧定",
    "X35n0647_001:0168a02": "No. 647",
    "X35n0647_001:0168a03": "觀世音菩薩普門品膚說",
    "X35n0647_001:0168a05": "天台後學 靈耀 說",
    "X35n0647_001:0168a06": "說題",
    "X35n0647_001:0168a07": "[0168a07] 此品乃流通本尊獨妙之人法。故與正宗旨趣略同。",
    "X35n0647_001:0168a08": "夫世尊欲普暢妙法於世間。先普觀世間根機可否。",
    "X35n0647_001:0168a09": "然後施以妙音。如華嚴略擬。鹿苑密露。方等對說。般",
    "X35n0647_001:0168a10": "若帶明。既至靈山。可以普開十世界人同歸獨妙矣。",
    "X35n0647_001:0168a11": "又觀世間機宜有上中下別。佛則復以法譬因緣之",
    "X35n0647_001:0168a12": "音。大開方便之門。則知如來欲開獨妙。事不率爾。委",
    "X35n0647_001:0168a13": "觀世機。方伸開導。今流通獨妙大士。正能仰體聖儀。",
    "X35n0647_001:0168a14": "先觀世機方逗法音。如下別偈釋音中。以三種音流",
    "X35n0647_001:0168a15": "通三周妙法。故名觀世音也。[0168a15] 觀。是大士本有大光明",
    "X35n0647_001:0168a16": "藏。般若圓照。意密鑒機也。世。是身密普現。如華嚴十",
    "X35n0647_001:0168a17": "身相好。論依正兩種十身。則有國土身。世界身。如今",
    "X35n0647_001:0168a18": "經應以佛世界身得度者即現佛世界身。應以九世",
    "X35n0647_001:0168a19": "界身得度者即現九世界身。總是大士以法界無礙",
    "X35n0647_001:0168a20": "身雲。入不思議無記化化禪。法身普現群生前也。音。",
    "X35n0647_001:0168a21": "是大士四無礙辯才。普為眾生說。法能令聞法音者",
    "X35n0647_001:0168a22": "皆得解脫。所謂文門即解脫。口密說法也。此三德三",
    "X35n0647_001:0168a23": "密乃大士久修久證之中道應本。雖由三觀修克。若",
    "X35n0647_001:0168a24": "作一句呼之。可指圓中應本。既得中道應本。便可於",
    "X35n0647_001:0168b01": "俗諦門頭。妙假施設遍化眾生。而化眾生處。不出慈",
    "X35n0647_001:0168b02": "悲與拔。若觀字作一句。世音二字作一句。此即大士",
    "X35n0647_001:0168b03": "寂而常照。普鑑象馬牛羊鐘鈴鑼&#x76B7;男子女人二乘",
    "X35n0647_001:0168b04": "菩薩十世界感叩音聲而皆令解脫。此即大士於散",
    "X35n0647_001:0168b05": "提嵐界寶藏佛所發願。凡世間眾生呼我名字不得",
    "X35n0647_001:0168b06": "脫苦者。我誓不成正覺。大悲經中皆應志心稱念我",
    "X35n0647_001:0168b07": "之名字。今經即時觀其音聲皆得解脫。楞嚴下與法",
    "X35n0647_001:0168b08": "界眾生同一悲仰。拔苦悲觀也。若觀世二字作一句",
    "X35n0647_001:0168b09": "讀。音字作一句讀。則是大士遍觀十世間機宜差別。",
    "X35n0647_001:0168b10": "然後隨機逗法。此如今經應現何世間身得度者。即",
    "X35n0647_001:0168b11": "現何世間身而為說法令得解脫。乃先以意密鑒機。",
    "X35n0647_001:0168b12": "後以口輪說法。楞嚴云上與十方諸佛同一慈力。與",
    "X35n0647_001:0168b13": "樂慈觀也。要之假觀度生。俗諦設化。總不外乎慈悲",
    "X35n0647_001:0168b14": "與拔耳。然世有但稱觀音菩薩。觀音大士。而略去中",
    "X35n0647_001:0168b15": "間一世字者。亦足盡大士之德也。&#x8462;此觀字即大士",
    "X35n0647_001:0168b16": "初修一心三觀。而音之一字即三諦一境。所謂常境",
    "X35n0647_001:0168b17": "無相。常智無緣。名字解此。觀行修此。乃至始本一合。",
    "X35n0647_001:0168b18": "始本雙忘。則三諦三觀三非三。舉一即三三即一。諦",
    "X35n0647_001:0168b19": "觀名別體復同。是故能所二非二。如楞嚴中初於古",
    "X35n0647_001:0168b20": "觀音如來時稟受從聞思修入三摩提。初於聞中入",
    "X35n0647_001:0168b21": "流忘所。所入既寂。動靜二相了然不生。如是盡聞聞",
    "X35n0647_001:0168b22": "所聞盡。覺所覺空。空覺極圓。生滅滅已。寂滅現前。忽",
    "X35n0647_001:0168b23": "然超越世出世間。乃以所聞之音為境。用圓觀觀之。",
    "X35n0647_001:0168b24": "直破十界五住之真空蕩相觀也。問。空觀只破四住",
    "X35n0647_001:0168c01": "六凡。今云寂滅現前。則遮則法爾空中矣。何得但言",
    "X35n0647_001:0168c02": "空觀蕩相耶。答。別家次第三觀。藏通入道空觀。則但",
    "X35n0647_001:0168c03": "破四住六凡。今大士所修。乃圓妙諦觀。空則十界俱",
    "X35n0647_001:0168c04": "空。立則十界俱立。即如三諦。亦云真諦者泯一切法。",
    "X35n0647_001:0168c05": "豈但偏真小空而已哉。故此圓空當前。不但破四住。",
    "X35n0647_001:0168c06": "亦破無明。不但破六凡。亦破十界。方得謂之忽然超",
    "X35n0647_001:0168c07": "越世出世間也。秪如初釋觀世音三字。即中實應本。",
    "X35n0647_001:0168c08": "亦豈次第但中乎哉。良由大士具此圓妙盛德。故加",
    "X35n0647_001:0168c09": "以觀世音三字美名也。成如是妙觀之人。出如是圓",
    "X35n0647_001:0168c10": "妙之音。故能流通如來妙法。豈他人所能比擬耶。[0168c10] ○",
    "X35n0647_001:0168c11": "菩薩者。大士既具圓德則與佛孱齊。況過去已為正",
    "X35n0647_001:0168c12": "法明如來。不應仍就菩薩之位。菩薩乃師弟中之弟",
    "X35n0647_001:0168c13": "位。如君臣中之臣位。父子中之子位也。此有二意。一",
    "X35n0647_001:0168c14": "是大士之撝謙。&#x8462;本師亦名觀世音。秪因箕裘克紹",
    "X35n0647_001:0168c15": "盂圓水圓。故亦名觀世音。然如父在子不敢稱老。故",
    "X35n0647_001:0168c16": "謙居子位。又復現在安養世界作寶池內紹。宜居子",
    "X35n0647_001:0168c17": "位。今來娑婆。雖云是客。既來輔化。同列弟子。不寧若",
    "X35n0647_001:0168c18": "是。楞嚴云。願於十方諸佛位下作法王子。則是大士",
    "X35n0647_001:0168c19": "素心謙退。坎德自居。不同世人之貢高憍慢矣。二是",
    "X35n0647_001:0168c20": "大士之慈悲。&#x8462;居佛位則尊而高。難於與拔。如天子",
    "X35n0647_001:0168c21": "深居九重之內。雖有洪恩大赦。欲遍及蒼生。其如君",
    "X35n0647_001:0168c22": "赦則官不赦。官赦則吏不赦。若有帑賜。士大夫之所",
    "X35n0647_001:0168c23": "匿。廝養士之所竊。下民不能親炙上德矣。故古之大",
    "X35n0647_001:0168c24": "人有抱恨不曾身為縣令者。大士身既佛已。然似薄",
    "X35n0647_001:0169a01": "天子而不為。甘居菩薩之位。以遍拔眾生之苦。遍與",
    "X35n0647_001:0169a02": "眾生之樂。如楞嚴大悲。今經所云。是能實能權。能上",
    "X35n0647_001:0169a03": "能下。能進能退。能詘能信。如君子不器。左右具宜。又",
    "X35n0647_001:0169a04": "與釋迦同其大權自在。無施不可之妙能。不同亢龍",
    "X35n0647_001:0169a05": "無首。能上不能下。能進不能退之拘拘小聖作為也。",
    "X35n0647_001:0169a06": "[0169a06] ○普門品。諸菩薩自行化他。皆各住一法門。如文殊",
    "X35n0647_001:0169a07": "以智為門。普賢以行為門等。今大士之門名普者。正",
    "X35n0647_001:0169a08": "與教主妙法宛同。&#x8462;教主所證所施之法門難解難",
    "X35n0647_001:0169a09": "入稱之為妙者。以其非頓非漸非祕密不定非藏通",
    "X35n0647_001:0169a10": "別圓。非阿含四門俱入清涼池。非三人同以無言說",
    "X35n0647_001:0169a11": "道體色入空之朱雀門中不妨庶民出入。非華嚴歷",
    "X35n0647_001:0169a12": "別之五十三知識門。非四十二字門。非八萬四千陀",
    "X35n0647_001:0169a13": "羅尼三昧波羅蜜法門。而眾生感叩。則如來不妨施",
    "X35n0647_001:0169a14": "頓施漸施祕密不定施藏通別圓。乃至施八萬四千",
    "X35n0647_001:0169a15": "陀羅尼三昧波羅蜜法門。又不妨即頓即漸即祕密",
    "X35n0647_001:0169a16": "不定即藏通別圓。乃至即八萬四千波羅蜜法門。故",
    "X35n0647_001:0169a17": "稱之曰妙。大士所修所施之法與拔苦樂。而稱之曰",
    "X35n0647_001:0169a18": "普者。亦以此門非大非小非方非圓非頓漸祕密不",
    "X35n0647_001:0169a19": "定乃至非八萬四千陀羅尼三昧波羅蜜門。而能隨",
    "X35n0647_001:0169a20": "機感叩。不妨開大小方圓頓漸祕密不定藏通別圓。",
    "X35n0647_001:0169a21": "乃至八萬四千三昧陀羅尼之法門。以遍拔法界之",
    "X35n0647_001:0169a22": "苦。遍與法界之樂。遍應眾生之求。當知若住定一法",
    "X35n0647_001:0169a23": "一門。即不能遍逗普應。雖不住著一門。又非無本可",
    "X35n0647_001:0169a24": "據者。故不妨即大小方圓頓漸祕密不定即藏通別",
    "X35n0647_001:0169b01": "圓。即四門俱入。即朱雀門不礙庶民出入。乃至即八",
    "X35n0647_001:0169b02": "萬四千陀羅尼正受波羅蜜法門。故稱之曰普。釋尊",
    "X35n0647_001:0169b03": "於三千性相法上以圓三觀了之。皆是實相。故能卷",
    "X35n0647_001:0169b04": "舒自在。而大士亦於無量法門上以圓三觀了之皆",
    "X35n0647_001:0169b05": "是實相。故能與拔無方。故知法即門。門即法。普即妙。",
    "X35n0647_001:0169b06": "妙即普。無二無別。如此之妙法。非普門不能流通。如",
    "X35n0647_001:0169b07": "此之普門。方能流通如是之妙法。則不同諸菩薩之",
    "X35n0647_001:0169b08": "各住一門。而未必普遍者矣。故云流通獨妙之人法。",
    "X35n0647_001:0169b09": "乃與正宗旨趣略同也。若論十雙五隻。具如玄記。",
    "X35n0647_001:0169b10": "說文",
    "X35n0647_001:0169b11": "[0169b11] 正說中長行之文。大師約三釋消經。科段定義。奚翅",
    "X35n0647_001:0169b12": "呂氏春秋。千金不易一字。今依祖師大段作兩章。前",
    "X35n0647_001:0169b13": "是觀世音救苦。後是普門與樂。前拔苦竟。結勸持名。",
    "X35n0647_001:0169b14": "後普現竟。結勸供養。雖前後各有與拔三業。今且約",
    "X35n0647_001:0169b15": "義大分。如下重頌中亦只與拔兩章。即孤起頌中釋",
    "X35n0647_001:0169b16": "觀音二字。亦約拔苦釋觀。與樂釋音。至別偈已完。方",
    "X35n0647_001:0169b17": "總頌勸持勸供二義。&#x8462;與拔足以盡大士之慈悲。不",
    "X35n0647_001:0169b18": "必更有別說也。&#x751E;推大士離安養來娑婆。元欲接引",
    "X35n0647_001:0169b19": "堪忍眾生俱生安養。現無量身而為說法。與出世之",
    "X35n0647_001:0169b20": "樂。是其本懷。其如五濁罪重苦多。先宜拔苦。所謂病",
    "X35n0647_001:0169b21": "急必先治其表也。況此邦下劣。名為堪忍。苟非大難",
    "X35n0647_001:0169b22": "大苦。只&#x8EAD;麤獘五欲。以之為樂。不能回心向道。必至",
    "X35n0647_001:0169b23": "水火刀賊。大難臨頭。無可如何。方思求救大士。若大",
    "X35n0647_001:0169b24": "士因其平日怠惰。至苦方求。而不為救拔。則此頑冥",
    "X35n0647_001:0169c01": "眾生。永無發心脫苦之期。又非大士度苦普門。故大",
    "X35n0647_001:0169c02": "士因其急難一稱。則為大士悲心所緣。即令脫苦。如",
    "X35n0647_001:0169c03": "水在盆中。月在天上。而感應道交。成機感因緣。由此",
    "X35n0647_001:0169c04": "一脫苦後。便能志心皈向。緩予法樂矣。則大士豈不",
    "X35n0647_001:0169c05": "欲即與天下蒼生之樂哉。勢未可也。即此拔苦之中。",
    "X35n0647_001:0169c06": "亦必先其急者。如入水入火。乃報障已臨。在劫在數。",
    "X35n0647_001:0169c07": "命在須臾。必無免理。而卒呼大士。如童子無知。已墮",
    "X35n0647_001:0169c08": "水火。心中既無相識之人。亦無脫苦之法。只得號呼",
    "X35n0647_001:0169c09": "父母。父母即行匍匐救之。略不後時矣。故拔七難在",
    "X35n0647_001:0169c10": "前。至於內心三毒。雖足害身招報。當受現苦後苦。事",
    "X35n0647_001:0169c11": "如稍緩。故亦次之。無男無女。雖曰惡報。猶身外事也。",
    "X35n0647_001:0169c12": "特居拔苦之後。再推大士來我娑婆。意欲化我眾生",
    "X35n0647_001:0169c13": "斷愛纏。出生死。今此人求男求女。全是貪愛膠粘。留",
    "X35n0647_001:0169c14": "連生死之事。大士何故返遂其求。母乃失其東來本",
    "X35n0647_001:0169c15": "意乎。是大不然。&#x8462;剛強世界。愚癡眾生。惡念易生。善",
    "X35n0647_001:0169c16": "心難發。大士多方求渠一點向善之機。了不可得。今",
    "X35n0647_001:0169c17": "因無後為不孝之大。不捨資財。則死與別人矣。故欲",
    "X35n0647_001:0169c18": "求男女。平日未&#x751E;禮敬供養大士也。因有私求。暫加",
    "X35n0647_001:0169c19": "禮敬。若大士鄙其愚癡。而不遂其求。則愚人惡心轉",
    "X35n0647_001:0169c20": "盛。永與大士絕緣矣。故遂其不正之求。而引出向佛",
    "X35n0647_001:0169c21": "之心。即可循循善誘。漸令離苦與樂。得出生死也。所",
    "X35n0647_001:0169c22": "謂先以欲&#x920E;牽後令入佛道。是諸菩薩之所不屑為。",
    "X35n0647_001:0169c23": "而觀音獨能俯就之者也。況大士久證智母三昧。常",
    "X35n0647_001:0169c24": "與十方諸佛為法王子。則又是大士普門中之所暇",
    "X35n0647_001:0170a01": "整。所謂是集義所生者。非無本而偶中之也。且大士",
    "X35n0647_001:0170a02": "所開之門名普。正如王將軍之武庫。無一法而不具",
    "X35n0647_001:0170a03": "者。若世人求男女而不與。則失普門之名實矣。良由",
    "X35n0647_001:0170a04": "世人求六度萬行。五停四念。事理禪定。人間散善。固",
    "X35n0647_001:0170a05": "皆與之。即以愚愛心求纏縛事。亦如洪鐘在架。有叩",
    "X35n0647_001:0170a06": "即鳴。千機並感。雲湧泉落。牛溲馬浡。醫師並畜。方得",
    "X35n0647_001:0170a07": "名之曰普門也。",
    "X35n0647_001:0170a08": "[0170a08] ○結勸持名中。先總結三業以標持名。次約偏圓較",
    "X35n0647_001:0170a09": "量以顯功德。三無盡意受持觀世音菩薩名號得如",
    "X35n0647_001:0170a10": "是無量無邊福德之利是結示。先總結標持中云。若",
    "X35n0647_001:0170a11": "有眾生恭敬禮拜觀世音菩薩。福不唐捐。是故眾生",
    "X35n0647_001:0170a12": "皆應受持觀世音菩薩名號者。此有三意。一由上持",
    "X35n0647_001:0170a13": "名恭念禮拜。必得脫苦除毒遂求。故云若有眾生恭",
    "X35n0647_001:0170a14": "敬禮拜。福不唐捐。此一句是結前諸義。是故皆應受",
    "X35n0647_001:0170a15": "持名號。此一句是勸持。當知前但云恭敬禮拜必具",
    "X35n0647_001:0170a16": "持名。次云皆應受持名號。必該恭敬禮拜。結勸互出。",
    "X35n0647_001:0170a17": "則互具可知。&#x8462;前既出身意二業。詎有不具口業。後",
    "X35n0647_001:0170a18": "但云持名。豈有不具二業。是本尊說法之巧。故各出",
    "X35n0647_001:0170a19": "一邊。而令互具義顯也。良由上來三業感叩。福不唐",
    "X35n0647_001:0170a20": "捐。即得三業妙應。是故眾生皆應恭敬禮拜受持名",
    "X35n0647_001:0170a21": "號也。不唐捐。即如下別偈中。聞名及見身心。念不空",
    "X35n0647_001:0170a22": "過三字。二者文句云若言禮拜滿願。自有禮拜不蒙",
    "X35n0647_001:0170a23": "滿願者。何得云不唐捐耶。釋曰。由心不志。即未滿願。",
    "X35n0647_001:0170a24": "禮拜之功。冥資不失。此如梵網中懺悔。雖不見光見",
    "X35n0647_001:0170b01": "華。亦得增益受戒。是故應禮拜受持也。三者。問。今以",
    "X35n0647_001:0170b02": "有難呼名。有毒心念。有求禮拜。然後脫苦。倘世人有",
    "X35n0647_001:0170b03": "無難無毒無求者。則似不須禮念。禮念亦無用無福",
    "X35n0647_001:0170b04": "矣。答。縱無難無求。若有禮拜恭敬福不唐捐。有求即",
    "X35n0647_001:0170b05": "遂。固不徒棄。無求禮念。獲福彌勝。故不唐捐。良以有",
    "X35n0647_001:0170b06": "難稱名。即能脫苦。固須持禮。即無難稱名。福不唐捐。",
    "X35n0647_001:0170b07": "是故皆應受持名號。有毒即除。固宜恭敬。無毒恭敬。",
    "X35n0647_001:0170b08": "福不唐捐。是故皆應受持。有求必遂。固須禮拜。無求",
    "X35n0647_001:0170b09": "禮拜。福不唐捐。是故皆應禮念持名也。則知有求者",
    "X35n0647_001:0170b10": "固當禮念。無求者尤當禮念矣。皆之一字。乃普指天",
    "X35n0647_001:0170b11": "下眾生。&#x8462;有求有難而禮念者。人不多得。今以無求",
    "X35n0647_001:0170b12": "無難者念禮不唐。則天下皆宜禮念受持名號矣。故",
    "X35n0647_001:0170b13": "云皆應。問。既通結三業。以勸持禮。何故至下但約持",
    "X35n0647_001:0170b14": "名。以較功德耶。答。但一口業持名小善。福尚無窮。何",
    "X35n0647_001:0170b15": "況內心恭敬常念之功德乎。又何況禮拜供養之功",
    "X35n0647_001:0170b16": "德乎。有難有求而持禮之福尚是無窮。何況無難無",
    "X35n0647_001:0170b17": "求。修於日用尋常時之功德乎。此如來說法巧妙。但",
    "X35n0647_001:0170b18": "較持名小福。足以況出念禮深功。及無求亦修之恒",
    "X35n0647_001:0170b19": "德無量無邊矣。",
    "X35n0647_001:0170b20": "[0170b20] ○普門示現中。天道但現幾尊天王。人道巨細俱現",
    "X35n0647_001:0170b21": "者。由天男天女等天民。皆是凡夫修去。著樂既深。不",
    "X35n0647_001:0170b22": "念無常。大士雖現入彼類。彼不回心。況天民以自感",
    "X35n0647_001:0170b23": "之樂為極。別無忻慕佛法之心。似乎無人如彼之意。",
    "X35n0647_001:0170b24": "故大士現入彼類。作渠君主。超過此等。而修證佛法",
    "X35n0647_001:0170c01": "以自威力。普化臣民。自然上行下&#x52B9;。漸引歸心。如請",
    "X35n0647_001:0170c02": "觀音經中天人丈夫觀世音。大梵深遠觀世音。皆現",
    "X35n0647_001:0170c03": "為君主。以對治自尊之臣民者。楞嚴云彼四禪中五",
    "X35n0647_001:0170c04": "淨居人。及彼天王。但有欽聞而無瞻見。良由皆大權",
    "X35n0647_001:0170c05": "菩薩示現其中故也。稽此處示現。即足以消彼經疑",
    "X35n0647_001:0170c06": "心矣。人道中男女貴賤畢現者。正若能整心慮趣菩",
    "X35n0647_001:0170c07": "提。惟人道為能耳。況人間苦樂相間。有書般若儆念",
    "X35n0647_001:0170c08": "無常。發心不定。十界機心俱在人中。人可證成。人是",
    "X35n0647_001:0170c09": "現見。大士既到人間說法。故多現人身也。然此三十",
    "X35n0647_001:0170c10": "二應。略舉其端。若論大士普門示現。如大悲云現千",
    "X35n0647_001:0170c11": "手眼。楞嚴云八萬四千身手。不可涯量。秪如為金嬰",
    "X35n0647_001:0170c12": "妻。馬郎婦。唐文皇蚶內。唐代宗卵中。馮巨區&#x732A;齒臼",
    "X35n0647_001:0170c13": "化身。又豈數端而能盡普門自在哉。",
    "X35n0647_001:0170c14": "[0170c14] ○普門與樂之後結勸供養者。亦未&#x751E;不具三業。大",
    "X35n0647_001:0170c15": "供養之大事猶宜勇為。何況心念口稱之次者。而不",
    "X35n0647_001:0170c16": "當精進哉。前則較持名之淺淺以況身意之深深。今",
    "X35n0647_001:0170c17": "則舉供養之巨大。以該心口之次貳。說法巧妙。莫過",
    "X35n0647_001:0170c18": "此矣。應知前持名中以六十二億恒沙菩薩以較觀",
    "X35n0647_001:0170c19": "音一位。是二人福正等無異。今觀供養中何不出較",
    "X35n0647_001:0170c20": "量一端耶。須知以地住之無盡意菩薩。猶以歷劫修",
    "X35n0647_001:0170c21": "感法門瓔珞。而供觀音。求其愍庇。則知供餘菩薩。與",
    "X35n0647_001:0170c22": "供觀音大士之福。不啻霄壤什百之不可思議矣。又",
    "X35n0647_001:0170c23": "復以瓔珞上供。只財施耳。無盡意何得云受此法施",
    "X35n0647_001:0170c24": "珍寶瓔珞耶。&#x8462;地住菩薩。歷劫修行。已入實報。福慧",
    "X35n0647_001:0171a01": "俱隆。故皆以法門珍寶嚴身。如華嚴云舍那珍御之",
    "X35n0647_001:0171a02": "服。法華云瓔珞長者。豈非以功德珍寶莊嚴之法門",
    "X35n0647_001:0171a03": "身耶。如世貧人。夙不修福。衣不遮身。凍餒而死。植福",
    "X35n0647_001:0171a04": "之人。珠衣玉食。是其例也。然則頸珠之供。即是以所",
    "X35n0647_001:0171a05": "修法門為施也。此中觀音不受。無盡再上。乃假本尊",
    "X35n0647_001:0171a06": "一為緩頰。而與受各得其正。佛曰當愍無盡意及四",
    "X35n0647_001:0171a07": "眾八部受此瓔珞者。言無盡捨供非自邀福也。欲引",
    "X35n0647_001:0171a08": "四眾八部倣&#x52B9;興供。以與大士結緣。以求大士與拔。",
    "X35n0647_001:0171a09": "此無盡意之苦心也。觀音汝當愍渠為眾之心。受此",
    "X35n0647_001:0171a10": "瓔珞。故云當愍無盡意也。況今無盡意率先興供。以",
    "X35n0647_001:0171a11": "引餘眾。若大士不受。則四眾八部目擊不受。皆藉口",
    "X35n0647_001:0171a12": "謂大士不受。不肯興施。不與大士結緣。豈不永斷眾",
    "X35n0647_001:0171a13": "生善緣哉。今勸觀音慨受供養。則開眾生供養之門。",
    "X35n0647_001:0171a14": "悉皆上行下&#x52B9;。與聖結緣。即有出生死之期矣。故云",
    "X35n0647_001:0171a15": "愍四眾八部受此瓔珞。此一勸足以見與者為人不",
    "X35n0647_001:0171a16": "為己。悲心別白。受者亦為人不為物。與拔可行。言既",
    "X35n0647_001:0171a17": "中理。與受得正。故觀音即時受之矣。夫法身大士。固",
    "X35n0647_001:0171a18": "與受之間。皆為法為生。而娑婆惡人。極難遊化。彼即",
    "X35n0647_001:0171a19": "從傍冷&#x89B0;。以見聖遇云觀音之來。如商估賈人。賺我",
    "X35n0647_001:0171a20": "東土瓔珞去矣。觀音為遮惡人惡見。不墮貪著。即以",
    "X35n0647_001:0171a21": "還供二聖。[0171a21] 無盡意汝問云何能遊娑婆為生說法。此",
    "X35n0647_001:0171a22": "足以見大士能遊娑婆。能化惡人之神力自在也。",
    "X35n0647_001:0171a23": "[0171a23] △二別偈。本是普門重頌。今名別偈有二義。一此",
    "X35n0647_001:0171a24": "非什師同時所翻。至隋闍那笈多別譯故。二非但",
    "X35n0647_001:0171b01": "重頌長行。復有長頌與拔行願。及別釋觀音二字。",
    "X35n0647_001:0171b02": "并與長行出沒少異故。律師云自餘支品別偈。&#x8462;",
    "X35n0647_001:0171b03": "指此也。分三。一重頌經文。二別釋觀音。三重結持",
    "X35n0647_001:0171b04": "供。初又二。一問。",
    "X35n0647_001:0171b05": "[0171b05] 爾時無盡意菩薩。以偈問曰。世尊妙相具。我今重問",
    "X35n0647_001:0171b06": "彼。佛子何因緣。名為觀世音。",
    "X35n0647_001:0171b07": "[0171b07] △二答分二。一雙標二。一正標與拔二。一觀音拔",
    "X35n0647_001:0171b08": "苦。",
    "X35n0647_001:0171b09": "[0171b09] 具足妙相尊。偈答無盡意。汝聽觀音行。",
    "X35n0647_001:0171b10": "[0171b10] 諸菩薩各有專修行門。而觀音獨以大悲拔苦為",
    "X35n0647_001:0171b11": "行。如大悲經十六願。前之四弘以度眾生之苦為",
    "X35n0647_001:0171b12": "先。而後六願全對治四趣之苦。又如請觀音中六",
    "X35n0647_001:0171b13": "觀音對破六道。大悲大慈師子無畏大光普照率",
    "X35n0647_001:0171b14": "以對治為主。正歸拔苦。故此句標前觀音拔苦也。",
    "X35n0647_001:0171b15": "[0171b15] △二普門與樂。",
    "X35n0647_001:0171b16": "[0171b16] 善應諸方所。",
    "X35n0647_001:0171b17": "[0171b17] 標以種種形遊諸國土可知。",
    "X35n0647_001:0171b18": "[0171b18] △二長頌行願。長。餘也。經文中但明與拔。不出與",
    "X35n0647_001:0171b19": "拔之本。今補出之。故云長也。",
    "X35n0647_001:0171b20": "[0171b20] 弘誓深如海。歷劫不思議。侍多千億佛。發大清淨願。",
    "X35n0647_001:0171b21": "[0171b21] 誓願如十六願。十二願。及於寶藏佛時。若有眾生",
    "X35n0647_001:0171b22": "稱我名字不得解脫者。我誓不成正覺。若有誦持",
    "X35n0647_001:0171b23": "大悲神咒。不生諸佛國者。我誓不成正覺等。侍佛",
    "X35n0647_001:0171b24": "即是行也。如初遇古觀音如來。發心成果以後。同",
    "X35n0647_001:0171c01": "慈同悲。上求佛道。下化眾生。遇千光王靜住如來",
    "X35n0647_001:0171c02": "頓超八地等是也。由久有如此行願之本。方能現",
    "X35n0647_001:0171c03": "身無量與拔無方也。前云觀音行。是果後拔苦。今",
    "X35n0647_001:0171c04": "侍佛之行。乃因中所修。",
    "X35n0647_001:0171c05": "[0171c05] △二雙釋二。一釋觀音拔苦三。一總頌三業滅苦。",
    "X35n0647_001:0171c06": "[0171c06] 我為汝略說。聞名及見身。心念不空過。能滅諸有苦。",
    "X35n0647_001:0171c07": "[0171c07] 長行拔苦中呼名救七難。心念滅三毒。身禮遂二",
    "X35n0647_001:0171c08": "求。今先總頌之曰。聞名見身心念。能滅諸有苦。即",
    "X35n0647_001:0171c09": "免七難等苦。由此七難二求。約三障釋。元通十界。",
    "X35n0647_001:0171c10": "故云諸有。感觀音二十五王三昧。遍拔二十五有",
    "X35n0647_001:0171c11": "三障。直至於極。故云能滅。大師於文句中約義以",
    "X35n0647_001:0171c12": "作三釋。今於偈頌中宛出此義。深見大師觀行即",
    "X35n0647_001:0171c13": "佛。知如來祕藏之東土小釋迦也。不空過三字。即",
    "X35n0647_001:0171c14": "上福不唐捐句也。既總頌三業拔苦已。然後廣出",
    "X35n0647_001:0171c15": "口呼一端。",
    "X35n0647_001:0171c16": "[0171c16] △二廣頌稱名救難。廣者。以長行但列七難。今頌",
    "X35n0647_001:0171c17": "乃出十二。故云廣。",
    "X35n0647_001:0171c18": "[0171c18] 假使興害意。推落大火坑。念彼觀音力。火坑變成池",
    "X35n0647_001:0171c19": "(一)。或漂流巨海。魚龍諸鬼難。念彼觀音力。波浪不能",
    "X35n0647_001:0171c20": "沒(二)。或在須彌&#x5CEF;。為人所推墮。念彼觀音力。如日&#x8657;",
    "X35n0647_001:0171c21": "空住(三)。或被惡人逐。墮落金剛山。念彼觀音力。不能",
    "X35n0647_001:0171c22": "損一毛(四)。或值冤賊遶。各執刀加害。念彼觀音力。咸",
    "X35n0647_001:0171c23": "即起慈心(五)。或遭王難苦。臨刑欲壽終。念彼觀音力。",
    "X35n0647_001:0171c24": "刀尋段段壞(六)。或囚禁枷&#x93BB;。手足被杻械。念彼觀音",
    "X35n0647_001:0172a01": "力。釋然得解脫(七)。&#x546A;詛諸毒藥。所欲害身者。念彼觀",
    "X35n0647_001:0172a02": "音力。還著於本人(八)。或遇惡羅剎。毒龍諸鬼等。念彼",
    "X35n0647_001:0172a03": "觀音力。時悉不敢害(九)。若惡獸圍遶。利牙爪可怖。念",
    "X35n0647_001:0172a04": "彼觀音力。疾走無邊方(十)。蚖蛇及蝮蝎。氣毒&#x70DF;火然。",
    "X35n0647_001:0172a05": "念彼觀音力。尋聲自回去(十一)。雲雷&#x76B7;挈電。降雹澍大",
    "X35n0647_001:0172a06": "雨。念彼觀音力。應時得消散(十二)。",
    "X35n0647_001:0172a07": "[0172a07] 難雖十二。要不出地水火風空識之六。不過多出",
    "X35n0647_001:0172a08": "幾端以顯大士妙能。文則可知也。",
    "X35n0647_001:0172a09": "[0172a09] △三總結救苦無量。",
    "X35n0647_001:0172a10": "[0172a10] 眾生被困厄。無量苦逼身。觀音妙智力。能救世間苦。",
    "X35n0647_001:0172a11": "[0172a11] 長行中先明總救諸苦云。若有無量百千萬億眾",
    "X35n0647_001:0172a12": "生受諸苦惱。聞是菩薩一心稱名。觀世音菩薩即",
    "X35n0647_001:0172a13": "時觀其音聲皆得解脫已。然後別出救拔七難。今",
    "X35n0647_001:0172a14": "明拔諸難已。然後總結普救。此說法後先互明之",
    "X35n0647_001:0172a15": "體也。前云百千萬億眾生。今云世間眾生。前云受",
    "X35n0647_001:0172a16": "諸苦惱。今云無量苦逼。義一也。",
    "X35n0647_001:0172a17": "[0172a17] △二釋普門與樂。",
    "X35n0647_001:0172a18": "[0172a18] 具足神通力。廣修智方便。十方諸國土。無剎不現身。",
    "X35n0647_001:0172a19": "[0172a19] 長行中普門示現列三十二身。歷十法界國土。以",
    "X35n0647_001:0172a20": "三輪不思議化物則何其冗廣。今只以一偈頌之。",
    "X35n0647_001:0172a21": "而義無不周。此詳處宜略也。如上拔苦中但列七",
    "X35n0647_001:0172a22": "難重頌中廣開十二。而義無所增。此略處反詳也。",
    "X35n0647_001:0172a23": "[0172a23] △上來重頌長行與拔二章竟。但兩章後有勸持",
    "X35n0647_001:0172a24": "勸供二意。此中不頌。直待孤起釋觀音二字完。方",
    "X35n0647_001:0172b01": "總結云。是故須常念。是故應頂禮者。何也。&#x8462;由觀",
    "X35n0647_001:0172b02": "音二字雖是孤起別頌。要其義意。不出與拔二端。",
    "X35n0647_001:0172b03": "故直待與拔義竟。方結勸持勸供也。",
    "X35n0647_001:0172b04": "[0172b04] △二別釋觀音。此非頌長行之偈。名孤起頌。由上",
    "X35n0647_001:0172b05": "稱觀音之名。即能拔苦。重頌已完。而今別釋觀音",
    "X35n0647_001:0172b06": "二字功德。故云別偈。分二。一約拔苦釋觀。二約與",
    "X35n0647_001:0172b07": "樂釋音。長行中但云觀音拔苦普門與樂。則似大",
    "X35n0647_001:0172b08": "士之名。偏而非圓矣。故今詳此一名。雙具與拔。始",
    "X35n0647_001:0172b09": "盡大土名義圓通。又復長行中但出稱名拔苦。不",
    "X35n0647_001:0172b10": "知名下有何奇異因緣。乃能一稱即遂與拔。故今",
    "X35n0647_001:0172b11": "釋出觀音二字即圓妙諦觀。生佛一體。感應同源。",
    "X35n0647_001:0172b12": "故能拔同體之苦。與同體之樂。用顯眾生稱觀音",
    "X35n0647_001:0172b13": "者。即感自性之本佛。觀音遂與拔者。即應自心之",
    "X35n0647_001:0172b14": "&#x7FA3;生。所以一稱名而與拔頓遂也。初中分三。一牒",
    "X35n0647_001:0172b15": "所拔苦。",
    "X35n0647_001:0172b16": "[0172b16] 種種諸惡趣。地獄鬼畜生。生老病死苦。以漸悉令滅。",
    "X35n0647_001:0172b17": "[0172b17] 將欲詳大士拔苦圓妙三觀。先出所拔眾苦。為大",
    "X35n0647_001:0172b18": "士妙觀對治之境。三惡趣上貫以種種者。通至界",
    "X35n0647_001:0172b19": "外變易國土也。生老病死不但六道。直至等覺。有",
    "X35n0647_001:0172b20": "後生死。皆有因移果易。生滅無常。但在界外。轉名",
    "X35n0647_001:0172b21": "緣因生壞耳。良由見思招分段生老病死。塵沙通",
    "X35n0647_001:0172b22": "界內外。無明招變易生老病死。大士妙觀。悉能令",
    "X35n0647_001:0172b23": "滅。若論大士圓觀。只應五住二死圓破。今言漸者。",
    "X35n0647_001:0172b24": "譬如冶鐵。麤垢先落。法爾先滅界內生死。次滅界",
    "X35n0647_001:0172c01": "內外生死。然後淨除界外生老病死也。次即出能",
    "X35n0647_001:0172c02": "拔之本。",
    "X35n0647_001:0172c03": "[0172c03] △二釋能拔觀。",
    "X35n0647_001:0172c04": "[0172c04] 真觀清淨觀。廣大智慧觀。悲觀及慈觀。常願常瞻仰。",
    "X35n0647_001:0172c05": "[0172c05] 真觀清淨觀。乃圓空觀也。以此真空。破四住之妄。",
    "X35n0647_001:0172c06": "真空觀成。遍淨六凡生老病死之染汙惡趣。古來",
    "X35n0647_001:0172c07": "只有空觀。因王家諱此空字。故易為清淨二字。廣",
    "X35n0647_001:0172c08": "大智慧觀。即諸佛智慧甚深無量之中道觀。以此",
    "X35n0647_001:0172c09": "中觀。遍滅界外生老病死五住無明之變易惡趣。",
    "X35n0647_001:0172c10": "楞嚴云初於聞中入流忘所。至忽然超越世出世",
    "X35n0647_001:0172c11": "間。遍滅兩種世間惡趣生死之苦。功在空中二觀。",
    "X35n0647_001:0172c12": "&#x8462;自行破惑先需此二。即以之破他之惑。亦先宜",
    "X35n0647_001:0172c13": "此二。指要云亡淨穢。故以空以中。又云遮則法爾",
    "X35n0647_001:0172c14": "空中。是生死惡惑既破。即可感而遂通。隨緣出假。",
    "X35n0647_001:0172c15": "遍化眾生。而假觀度生。不出拔苦與樂。即悲觀慈",
    "X35n0647_001:0172c16": "觀。楞嚴云上與十方諸佛同一慈力。與樂慈觀也。",
    "X35n0647_001:0172c17": "下與法界眾生同一悲仰。拔苦悲觀也。此假觀遍",
    "X35n0647_001:0172c18": "滅眾生種種惡趣生老病死。即破惡業塵沙也。&#x8462;",
    "X35n0647_001:0172c19": "由大士。自以二十五王三昧。一一三昧皆以三觀",
    "X35n0647_001:0172c20": "功成。遍滅惑業苦三障。然後以本法功德。遍破法",
    "X35n0647_001:0172c21": "界眾生之三障。如云空觀成故。見思煩惱破。假觀",
    "X35n0647_001:0172c22": "成故。惡業塵沙破。中觀成故。無明根本破。菩薩自",
    "X35n0647_001:0172c23": "以三觀破三障。復以三觀遍破二十五有三障是",
    "X35n0647_001:0172c24": "也。常願常瞻仰句。是本尊結勸之詞。言大士既有",
    "X35n0647_001:0173a01": "如此三種妙觀。悉滅眾苦。則凡在眾生。應當常常",
    "X35n0647_001:0173a02": "發願。以瞻仰大士。求其滅苦矣。此觀字作去聲。又",
    "X35n0647_001:0173a03": "當約埤雅雚見分明而訓。",
    "X35n0647_001:0173a04": "[0173a04] △二結成智用。",
    "X35n0647_001:0173a05": "[0173a05] 無垢清淨光。慧日破諸暗。能伏災風火。普明照世間。",
    "X35n0647_001:0173a06": "[0173a06] 以三觀功。悉滅種種惡趣生老病死之五住二死。",
    "X35n0647_001:0173a07": "則塵淨光生。觀成智顯。任運成三種智光。照用同",
    "X35n0647_001:0173a08": "時也。清淨觀成清淨光。真觀破四住染汙成無垢",
    "X35n0647_001:0173a09": "光。廣大智慧中觀成慧日破五住二死之闇。經云",
    "X35n0647_001:0173a10": "端坐念實相。眾罪如霜露。慧日能消除是也。假觀",
    "X35n0647_001:0173a11": "慈悲與拔苦樂。苦屬報障。如前七難等報。報又莫",
    "X35n0647_001:0173a12": "重乎大小三災。今妙假觀成。成道種智。能圓拔法",
    "X35n0647_001:0173a13": "界三障。故云能伏災風火。災字是總。風火是別。總",
    "X35n0647_001:0173a14": "別兼舉。以顯妙假種智破惡業。塵沙三障之盡淨",
    "X35n0647_001:0173a15": "也。上來觀成智用。且皆論破。障既破已。則三觀洞",
    "X35n0647_001:0173a16": "明。普照法界。一一世間。皆是寂光正境。而常寂光",
    "X35n0647_001:0173a17": "土。不離娑婆。又非太&#x8657;。空無一物。所謂不如三界。",
    "X35n0647_001:0173a18": "見於三界。以圓三觀三智皆妙一切法。故云普明",
    "X35n0647_001:0173a19": "照世間也。前論遮情。後明顯法。法應爾也。又復應",
    "X35n0647_001:0173a20": "知前未得三觀圓破三障。則種種無非惡趣生死。",
    "X35n0647_001:0173a21": "既破已後。即此種種。皆成普明所照妙境也。",
    "X35n0647_001:0173a22": "[0173a22] △二約與樂釋音二。一先示二輪為音本。",
    "X35n0647_001:0173a23": "[0173a23] 悲體戒雷震。慈意妙大雲。澍甘露法雨。滅除煩惱燄。",
    "X35n0647_001:0173a24": "[0173a24] 欲說三種音弘三周妙法以與樂。先出說法之本。",
    "X35n0647_001:0173b01": "由於慈悲身意久成。方能口輪雨法除燄。身體名",
    "X35n0647_001:0173b02": "悲。即大悲驚入火宅也。然此身輪必由作無作戒。",
    "X35n0647_001:0173b03": "精持無犯而成。戒言雷震者。行人四羯磨成。十方",
    "X35n0647_001:0173b04": "戒光。從行人頂入。如天崩地震之聲。天眼聖人能",
    "X35n0647_001:0173b05": "見。故喻如雷震。意名慈者。如云應以何身得度。三",
    "X35n0647_001:0173b06": "七觀樹經行等。多分鑒機。欲與出世四教之法樂。",
    "X35n0647_001:0173b07": "豈非是慈。又如大雲者。雲能含雨。如世人云皆望",
    "X35n0647_001:0173b08": "這朵雲裏雨。即心含法雨。言乃心之表。即說心中",
    "X35n0647_001:0173b09": "所含法門。如澍甘露雨。音輪說法。活人法身慧命",
    "X35n0647_001:0173b10": "如諸天不死甘露也。當知此口音說教。皆由大悲",
    "X35n0647_001:0173b11": "身戒久成。大慈意雲久畜。然後得以音輪弘化也。",
    "X35n0647_001:0173b12": "[0173b12] △二正出三音皆與樂。三音。指法音。喻音。勝世間",
    "X35n0647_001:0173b13": "因緣音。分二。一念音與樂。",
    "X35n0647_001:0173b14": "[0173b14] 諍訟經官處。怖畏軍陣中。念彼觀音力。眾冤悉退散。",
    "X35n0647_001:0173b15": "[0173b15] 諍訟軍陣。似牒前十二難之未盡。念觀音力皆得",
    "X35n0647_001:0173b16": "退散。文同拔苦。而今科為與樂者。以下正釋音字。",
    "X35n0647_001:0173b17": "重在樂邊。即普門與樂中。即現何身而為說法之",
    "X35n0647_001:0173b18": "音。此說法定在與樂。故且名之。若論正體與拔同",
    "X35n0647_001:0173b19": "時。然不可以通難別。既云怖畏退散。豈不歡樂。",
    "X35n0647_001:0173b20": "[0173b20] △二正出三音。",
    "X35n0647_001:0173b21": "[0173b21] 妙音觀世音。梵音海潮音。勝彼世間音。",
    "X35n0647_001:0173b22": "[0173b22] 此五個音。皆指定大士而為說法之音。所說之法。",
    "X35n0647_001:0173b23": "定指妙法。不可因有觀其音聲之句。誤判為眾生",
    "X35n0647_001:0173b24": "之音。若作機感之音。文義俱失。妙音即中實諦觀",
    "X35n0647_001:0173c01": "之音。能弘妙法。而中機不多。大士出假度生。又當",
    "X35n0647_001:0173c02": "遍觀世間機宜何如。分別藥病。如塵若沙。悉皆知",
    "X35n0647_001:0173c03": "已。方以法音而教化之。此俗諦出假音也。梵。淨也。",
    "X35n0647_001:0173c04": "真空慧觀當前。直顯真諦。則煩惱染汙盡淨無餘。",
    "X35n0647_001:0173c05": "如云真諦者泯一切法。此是大士以圓妙三諦三",
    "X35n0647_001:0173c06": "觀之法音。以弘如來法說周中之妙法。遍化眾生",
    "X35n0647_001:0173c07": "令得開示悟入之樂也。海潮音是譬喻。海中之潮",
    "X35n0647_001:0173c08": "極有信准。斷不前後失時。大士說法。妙逗機宜。斷",
    "X35n0647_001:0173c09": "不先後差機。若機未叩而先說。機已過而不說。則",
    "X35n0647_001:0173c10": "如初一十五應子時潮者。而反在已未二時。失信",
    "X35n0647_001:0173c11": "差機矣。今大士法音。如洪鐘在架。有叩即鳴。明鏡",
    "X35n0647_001:0173c12": "當臺。有形即現。不先不後。准逗機宜。喻如海潮也。",
    "X35n0647_001:0173c13": "大士以此喻音。弘如來喻說周之妙法也。勝彼世",
    "X35n0647_001:0173c14": "間音者。如來又恐眾生不解大士說法當機。與拔",
    "X35n0647_001:0173c15": "無爽之音。故放下法喻。而直示之曰。總是大士應",
    "X35n0647_001:0173c16": "求之音。勝如你輩世間人之音言也。世人侵諾者",
    "X35n0647_001:0173c17": "必寡信。人或以緩急求濟。雖口允而心不與。或患",
    "X35n0647_001:0173c18": "難求救。雖口佯應而不為排難解紛。雖有好言好",
    "X35n0647_001:0173c19": "語。以祝頌與樂。而終不與焉。此世間人之音聲也。",
    "X35n0647_001:0173c20": "大士則不然。人有苦難呼求。求而即拔。人稍修行",
    "X35n0647_001:0173c21": "求樂。樂即遍與。如今長行中所云者是也。非發願",
    "X35n0647_001:0173c22": "時皆許與拔。及至干求皆了無實濟之世間&#x8657;語",
    "X35n0647_001:0173c23": "人也。大士以此勝世間因緣之法音。以弘如來過",
    "X35n0647_001:0173c24": "去塵點世界。王子覆講因緣之妙法也。&#x8462;此品既",
    "X35n0647_001:0174a01": "屬流通獨妙之人法。不可漫指散釋。良由大士東",
    "X35n0647_001:0174a02": "來。說法度生。具此三種妙音。故能弘通本尊三周",
    "X35n0647_001:0174a03": "妙法。況此音聲。正逗娑婆世界耳根最利之眾生。",
    "X35n0647_001:0174a04": "故又宜在娑婆弘妙法。以度&#x7FA3;生。非他菩薩能企",
    "X35n0647_001:0174a05": "及也。",
    "X35n0647_001:0174a06": "[0174a06] △三重結持供二。一結勸持名。二結勸禮供。長行",
    "X35n0647_001:0174a07": "中拔七難等苦已。即結勸持名。普門與樂已。即結",
    "X35n0647_001:0174a08": "勸禮供。今直待孤起觀音完後。方總出前二結。故",
    "X35n0647_001:0174a09": "云重結。良由別釋觀音。秪足上與拔慈悲二端。非",
    "X35n0647_001:0174a10": "別說他事。故得待完總結。於義無隔也。今初。",
    "X35n0647_001:0174a11": "[0174a11] 是故須常念。念念勿生疑。觀世音淨聖。於苦惱死厄。",
    "X35n0647_001:0174a12": "能為作依怙。",
    "X35n0647_001:0174a13": "[0174a13] 苦惱死厄能作依怙故須常念。即是結上勸持拔",
    "X35n0647_001:0174a14": "苦矣。",
    "X35n0647_001:0174a15": "[0174a15] △二結勸供禮。",
    "X35n0647_001:0174a16": "[0174a16] 具一切功德。慈眼視眾生。福聚海無量。是故應頂禮。",
    "X35n0647_001:0174a17": "[0174a17] 慈眼視生是與樂。福聚如海能與樂。故應頂禮。是",
    "X35n0647_001:0174a18": "勸禮供。即是頌上與樂勸供矣。問。長行云供養。今",
    "X35n0647_001:0174a19": "云頂禮。云何通。答。供養該四事。該獻珠頂禮恭敬",
    "X35n0647_001:0174a20": "等法。前云供養。乃舉其總。今云頂禮。乃舉供養中",
    "X35n0647_001:0174a21": "之別。總別互出。義則一也。問。長行派勸。今何總結。",
    "X35n0647_001:0174a22": "答。派勸總勸。於義無妨。但前後稍移。彌覺雋永。又",
    "X35n0647_001:0174a23": "以見說法融通。辯才無礙。不墮騃實之譏也。問。長",
    "X35n0647_001:0174a24": "行中二章各出。前有較量。後明獻供。何等鄭重委",
    "X35n0647_001:0174b01": "悉。今何幾句而已。答。如來說法。只貴義顯。不論多",
    "X35n0647_001:0174b02": "少。所謂多亦四德。少亦四德。廣亦般若。略亦般若。",
    "X35n0647_001:0174b03": "明珠一顆。寧有不具眾寶耶。再探佛意。重在發明",
    "X35n0647_001:0174b04": "大士與拔慈悲。至於勸供持名。意似稍緩。可以略",
    "X35n0647_001:0174b05": "結。況上既廣詳。此宜略點。廣略互顯。勸意彌明。不",
    "X35n0647_001:0174b06": "須疑也。",
    "X35n0647_001:0174b07": "[0174b07] △大章第二結益。",
    "X35n0647_001:0174b08": "[0174b08] 爾時持地菩薩即從座起。前白佛言。世尊。若有眾生",
    "X35n0647_001:0174b09": "聞是觀世音菩薩品自在之業普門示現神通力者。",
    "X35n0647_001:0174b10": "當知是人功德不少。佛說是普門品時。眾中八萬四",
    "X35n0647_001:0174b11": "千眾生。皆發無等等阿耨多羅三藐三菩提心。",
    "X35n0647_001:0174b12": "[0174b12] 持地結益。似較本尊稱歎更深一層。夫以大師之",
    "X35n0647_001:0174b13": "口。讚迷弟子與拔慈悲至矣盡矣。誰敢贊辭。而持",
    "X35n0647_001:0174b14": "地忽然起座白佛。有何智過於師。能資師不足。以",
    "X35n0647_001:0174b15": "呈露乎。持地謂必眾生稱觀音名而後拔苦。心念",
    "X35n0647_001:0174b16": "然後滅毒。禮拜然後遂求。供養然後現身與樂等。",
    "X35n0647_001:0174b17": "則世之不能稱念禮供者。大士皆不度矣。豈大士",
    "X35n0647_001:0174b18": "之無緣慈悲哉。須知即不稱念禮供。但能聞今日",
    "X35n0647_001:0174b19": "說菩薩普門神力之經。當知是人功德即不少矣。",
    "X35n0647_001:0174b20": "但聞此經功尚不少。何況持名心念乎。又何況禮",
    "X35n0647_001:0174b21": "拜恭敬乎。又何況盡力供養乎。請問為得何等利",
    "X35n0647_001:0174b22": "益。乃為不少&#x807B;。若出三途生三善道功德則少。若",
    "X35n0647_001:0174b23": "離六凡而證二乘功德亦少。若棄小乘而入菩薩",
    "X35n0647_001:0174b24": "功德亦少。畢竟聞經得何巨利。方為不少。如今現",
    "X35n0647_001:0174c01": "在法會。聞佛說是普門品時。眾中有八萬四千眾",
    "X35n0647_001:0174c02": "生。皆發無等等阿耨多羅三藐三菩提心。直至成",
    "X35n0647_001:0174c03": "佛。方為不少耳。聞普門經者。尚名字開解。發無上",
    "X35n0647_001:0174c04": "道心。何況持念禮供之五品。相似。究竟。得無上正",
    "X35n0647_001:0174c05": "覺哉。此持地以聞經之淺淺。況持禮之深深。初似",
    "X35n0647_001:0174c06": "推開佛所稱歎曰。多不必得。多不必得。只須聞此",
    "X35n0647_001:0174c07": "經名。功至無上。綽有超師之見。次則以聞經淺益。",
    "X35n0647_001:0174c08": "形出持禮深功。則又有資師之功。豈徒泛泛贅辭",
    "X35n0647_001:0174c09": "比也。"
}