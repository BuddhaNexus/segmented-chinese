{
    "X58n1004_001:0425b05": "No. 1004",
    "X58n1004_001:0425b06": "五蘊觀",
    "X58n1004_001:0425b08": "沙門 澄觀 述",
    "X58n1004_001:0425b09": "[0425b09] 問。凡夫之人欲求解脫。當云何修。答曰。當修二觀。二",
    "X58n1004_001:0425b10": "觀者何。一人空觀。二法空觀。夫生死之本莫過人法",
    "X58n1004_001:0425b11": "二執。迷身心總相。故執人我為實有。迷五蘊自相。故",
    "X58n1004_001:0425b12": "計法我為實有。計人我者。用初觀照之。知五蘊和合",
    "X58n1004_001:0425b13": "假名為人。一一諦觀。但見五蘊。求人我相終不可得。",
    "X58n1004_001:0425b14": "云何名為五蘊。色受想行識是。云何觀之。身則色蘊。",
    "X58n1004_001:0425b15": "所謂地水火風是。其相如何。堅則地。潤則水。煖則火。",
    "X58n1004_001:0425b16": "動則風。觀心則四蘊。所謂受想行識是其相。如何領",
    "X58n1004_001:0425b17": "納為受。取相為相。造作為行。了別為識。若能依此身",
    "X58n1004_001:0425b18": "心相。諦觀分明。於一切處但見五蘊。求人我相終不",
    "X58n1004_001:0425b19": "可得。名人空觀。乘此觀。行出分段生死。永處涅槃。名",
    "X58n1004_001:0425b20": "二乘解脫。計法我者用後觀照之。知一一蘊皆從緣",
    "X58n1004_001:0425b21": "生。都無自性。求蘊相不可得。則五蘊皆空。名法空觀。",
    "X58n1004_001:0425b22": "若二觀雙照。了人我法我。畢竟空無所有。離諸怖畏。",
    "X58n1004_001:0425b23": "度一切苦厄。出變易生死。名究竟解脫。問。夫求解脫。",
    "X58n1004_001:0425b24": "祗是了妄證真。但能契真如理寂。然無念則便離縛。",
    "X58n1004_001:0425c01": "何假興心觀蘊方求解脫。豈不乖理哉。答。離蘊真妄",
    "X58n1004_001:0425c02": "約何而立。且五蘊者身心之異名。行人若不識身心。",
    "X58n1004_001:0425c03": "真妄何能懸契。不達真妄之本。諸行徒施。故經云。若",
    "X58n1004_001:0425c04": "於&#x8657;空終不能成。斯之謂也。且計人我者。凡夫之執",
    "X58n1004_001:0425c05": "也。計法我者。二乘之滯也。故令修二觀。方能了妄證",
    "X58n1004_001:0425c06": "真。豈可離也。"
}