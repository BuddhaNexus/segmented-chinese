{
    "X15n0299_005:0071b13": "大佛頂如來密因修證了義諸菩薩萬行首楞嚴經",
    "X15n0299_005:0071b14": "講錄卷第五",
    "X15n0299_005:0071b15": "明 柴紫 釋乘&#x65F9; 講錄",
    "X15n0299_005:0071b16": "新安受法弟子 汪益源 校梓",
    "X15n0299_005:0071b17": "[0071b17] 阿難白佛言世尊(至)佇佛如來無上開示。",
    "X15n0299_005:0071b18": "[0071b18] 冠註 此更索結元。而覬解除也。如來下。至終不",
    "X15n0299_005:0071b19": "能解。牒前第二決定義中云。應當詳審煩惱根本。",
    "X15n0299_005:0071b20": "此無始來發業潤生。乃至若不審觀煩惱根本。則",
    "X15n0299_005:0071b21": "不能知&#x8657;妄根塵。何處顛倒。汝觀世間解結之人。",
    "X15n0299_005:0071b22": "不知所結云何知解等語。從無始際與諸無明俱",
    "X15n0299_005:0071b23": "滅俱生者。即領前根中積習&#x8657;妄。及生住異滅。分",
    "X15n0299_005:0071b24": "齊頭數等語。如後文云。陀那微細識。習氣成瀑流。",
    "X15n0299_005:0071c01": "正是俱生無明而。在生死流中。出胎入胎。無片時",
    "X15n0299_005:0071c02": "可離者也。得善根名出家者。謂所得有學小果也。",
    "X15n0299_005:0071c03": "猶隔日瘧者。謂得果時。暫似解脫。而入生死欲流",
    "X15n0299_005:0071c04": "時。猶然被縛。可見結根未除。正前云。雖得六銷。猶",
    "X15n0299_005:0071c05": "未亡一。&#x76D6;所謂一者。即結根也。然不特小果。即菩",
    "X15n0299_005:0071c06": "薩人。亦有隔陰之迷。猶如欲潔而偏染。好正而反",
    "X15n0299_005:0071c07": "邪。皆多生習氣使然也。云何是結者。謂雖知六根",
    "X15n0299_005:0071c08": "是結。而不知何者是結之根元也。從何名解者。謂",
    "X15n0299_005:0071c09": "結元。或不出於俱生無明之外。而更不知從何處",
    "X15n0299_005:0071c10": "下手。作何法以解之也。翹佇者。鳥張翼而望哺也。",
    "X15n0299_005:0071c11": "阿難望佛開示似之也。",
    "X15n0299_005:0071c12": "[0071c12] 爾時世尊憐愍阿難(至)亦汝六根更非他物。",
    "X15n0299_005:0071c13": "[0071c13] 冠註 此諸佛共以上乘頂法。授阿難也。與前六",
    "X15n0299_005:0071c14": "湛圓明等同旨。憐愍有學者。正愍其不能亡一也。",
    "X15n0299_005:0071c15": "未來眾生。去聖愈遠。信解愈難也。為出世因。作將",
    "X15n0299_005:0071c16": "來眼者。令其修證有賴。信解不迷也。摩訶難頂者。",
    "X15n0299_005:0071c17": "欲授上乘頂法。恐其器小驚疑。以預慰之也。六種",
    "X15n0299_005:0071c18": "震動。解見前。凡大聖出世。皆有此瑞相。非表法也。",
    "X15n0299_005:0071c19": "世尊最初從頂門放光。次從面門放光。灌十方佛",
    "X15n0299_005:0071c20": "頂。乃至指端放光者。俱顯佛生共有根本智光。不",
    "X15n0299_005:0071c21": "出六根。而亦超脫六根。乃是上乘頂法。阿難不能",
    "X15n0299_005:0071c22": "承當。而屢經開示。以至於此。根性將熟。有可入之",
    "X15n0299_005:0071c23": "機。遂感十方如來。亦放頂光。共灌釋迦佛頂。仍以",
    "X15n0299_005:0071c24": "上乘頂法。而僉授之。正顯此法。乃十方如來一門",
    "X15n0299_005:0072a01": "超出妙莊嚴路。但約此光灌彼。乃從體起用也。約",
    "X15n0299_005:0072a02": "彼光灌此。乃攝用歸體也。是諸大眾得未曾有者。",
    "X15n0299_005:0072a03": "雖謂見希有瑞相。亦因根中妙性本同。故一&#x89A9;智",
    "X15n0299_005:0072a04": "光。不覺欣慶也。阿難蒙世尊指示。六亡一存。發業",
    "X15n0299_005:0072a05": "潤生。積生&#x8657;習。生住異滅等。故能呈說俱生無明。",
    "X15n0299_005:0072a06": "而併問所結之元。解結之方。則是非畢竟不知。第",
    "X15n0299_005:0072a07": "知而未切耳。是以十方如來。異口同音告之曰。生",
    "X15n0299_005:0072a08": "死結根。唯汝六根。更無他物。無上菩提。亦汝六根。",
    "X15n0299_005:0072a09": "更非他物。異口同音者。以體性是同故。妙用不異",
    "X15n0299_005:0072a10": "也。生死結根。即俱生無明。固而不開曰結。續而不",
    "X15n0299_005:0072a11": "斷曰根。謂根塵六結。元從此生。故要先知結根。然",
    "X15n0299_005:0072a12": "後解結。其結若解。則根自除。故云六解則一亦亡",
    "X15n0299_005:0072a13": "矣。無上菩提。能證自覺聖智也。安樂等。所證真如",
    "X15n0299_005:0072a14": "理也。總是常樂我淨四德也。",
    "X15n0299_005:0072a15": "[0072a15] 阿難雖聞如是法音(至)云何是中更容他物。",
    "X15n0299_005:0072a16": "[0072a16] 源字指第八識。即下偈中一字。與陀那識也。根塵",
    "X15n0299_005:0072a17": "同源四句。舉十八界該七大。由塵發知四句。攝十",
    "X15n0299_005:0072a18": "八界歸十二處。知見立知四句。攝十二處歸六根。",
    "X15n0299_005:0072a19": "然而淪生死。證涅槃。只在六根中。立知見。與不立",
    "X15n0299_005:0072a20": "知見而已。故諸佛同言。更非他物也。",
    "X15n0299_005:0072a21": "[0072a21] 冠註 此述問釋疑。申明結解惟是六根也。阿難",
    "X15n0299_005:0072a22": "意謂。世尊前言十方如來。於十八界。一一修行。皆",
    "X15n0299_005:0072a23": "得圓滿菩提。今何惟是六根。而六塵六識俱不與",
    "X15n0299_005:0072a24": "耶。故世尊告之曰。根之與塵。雖則內外不同。情塵",
    "X15n0299_005:0072b01": "有隔。究其源流。同是第八識見相二分。由其同源",
    "X15n0299_005:0072b02": "故。相偶而逐流。則謂之縛。不偶而逆流。則謂之脫。",
    "X15n0299_005:0072b03": "縛與脫。無二體性。舉根而塵在其中矣。所以不與",
    "X15n0299_005:0072b04": "識者。以識性&#x8657;妄。了無實體。猶如空華。何以故。由",
    "X15n0299_005:0072b05": "根塵相偶而生故。然根塵亦非實體。即此六根。亦",
    "X15n0299_005:0072b06": "由六塵而後發知。六塵。亦因六根。而後有相。故塵",
    "X15n0299_005:0072b07": "離根。固無獨立之自性。根離塵。亦無獨立之自性",
    "X15n0299_005:0072b08": "是則相見兩法相倚而生。如二束盧。交倚而立。是",
    "X15n0299_005:0072b09": "故。由彼覺明。有明明覺。失彼精明。黏妄發光。流逸",
    "X15n0299_005:0072b10": "奔境。即此知見。便是無明根本也。不由前塵所起",
    "X15n0299_005:0072b11": "知見。明不循根。寄根明發。由是六根互相為用。即",
    "X15n0299_005:0072b12": "此知見。便是涅槃根本也。然則此六根者。惟一無",
    "X15n0299_005:0072b13": "漏真淨本體。&#x9008;無別法。所以結從根中結。更非他",
    "X15n0299_005:0072b14": "物。能為結元。解從根中解。更非他物。能為解元。是",
    "X15n0299_005:0072b15": "故。諸佛同言更無他物也。此證諸佛之言。而釋阿",
    "X15n0299_005:0072b16": "難之疑矣。",
    "X15n0299_005:0072b17": "[0072b17] 爾時世尊欲重宣此義而說偈言(至)一路涅槃門。",
    "X15n0299_005:0072b18": "[0072b18] 梵語阿毗達摩。此云無比法。梵語薄伽梵。具六義。",
    "X15n0299_005:0072b19": "謂自在熾盛端嚴名稱吉祥尊貴。多義故不翻也。",
    "X15n0299_005:0072b20": "解結因次第四句。為下六解一亡及選擇圓通二",
    "X15n0299_005:0072b21": "段文張本也。",
    "X15n0299_005:0072b22": "[0072b22] 冠註 此明如來藏中真妄俱遣一亦不立也。意",
    "X15n0299_005:0072b23": "謂。於真如實性中。反觀有為生滅法。悉空如幻。何",
    "X15n0299_005:0072b24": "以故。是仗因托緣而生故。豈獨觀有為生滅法如",
    "X15n0299_005:0072c01": "幻。即觀無為涅槃法。雖無起滅。猶然不實。亦如空",
    "X15n0299_005:0072c02": "華。然則有為無為。皆成對待生死涅槃。等於空華。",
    "X15n0299_005:0072c03": "下釋成上義云。所以說妄者。欲顯諸真故。若堅執",
    "X15n0299_005:0072c04": "其真。則真亦同妄。故知。真如實性中。真與非真。猶",
    "X15n0299_005:0072c05": "且雙非。云何容得能見之六根。所見之六塵。且相",
    "X15n0299_005:0072c06": "見二法。如束蘆然。但交倚而立。中間實無獨立之",
    "X15n0299_005:0072c07": "自性。故曰由塵發知。因根有相。相見無性。同於交",
    "X15n0299_005:0072c08": "蘆。然根塵相偶。則因而固結。根塵不偶。則因而解",
    "X15n0299_005:0072c09": "除。結則逆涅槃流。循生死流。故謂之凡。解則逆生",
    "X15n0299_005:0072c10": "死流。循涅槃流。故謂之聖。是故從凡入聖。唯自六",
    "X15n0299_005:0072c11": "根。豈有二路哉。汝若不知凡聖同途。但觀根塵相",
    "X15n0299_005:0072c12": "倚。勢若交蘆。其中性體。亦非空有。何則。根塵自性。",
    "X15n0299_005:0072c13": "元皆藏識現起。非真非妄。適言其有。則交倚而立。",
    "X15n0299_005:0072c14": "其體本空。適言其空。則互相顯發。其用周圓。由其",
    "X15n0299_005:0072c15": "空有俱非。故曰根塵同源。縛脫無二。識性&#x8657;妄。猶",
    "X15n0299_005:0072c16": "如空華。夫交中性。即根塵之源也。若迷此性。便是",
    "X15n0299_005:0072c17": "結根。謂知見立知。即無明本。非凡而何。若發明此",
    "X15n0299_005:0072c18": "性。便是解脫。謂知見無見。斯即涅槃。非聖而何。凡",
    "X15n0299_005:0072c19": "聖雖在迷悟。而解脫結根。要因次第。必待六解。而",
    "X15n0299_005:0072c20": "後一亡。且於次第中。更當選擇一圓通根本。而後",
    "X15n0299_005:0072c21": "不循外塵奔逸。方可入流忘所。漸成正覺也。然阿",
    "X15n0299_005:0072c22": "難但知根塵同源。猶不知源是何物。但知交中性。",
    "X15n0299_005:0072c23": "而不知以何為性。雖知六解一亡。又不知一在何",
    "X15n0299_005:0072c24": "處。故指示其源。及性與一者。即是第八識。梵語陀",
    "X15n0299_005:0073a01": "那。此云執持。以執持一切種性故。謂此識即如來",
    "X15n0299_005:0073a02": "藏。一念受熏。轉成藏識。遂有一切種子。含藏於中。",
    "X15n0299_005:0073a03": "其實淵深微細。二乘不能知其元。等覺未能窮其",
    "X15n0299_005:0073a04": "際。故知。識體湛不搖動。猶如巨海。特為熏習氣分。",
    "X15n0299_005:0073a05": "轉成七識。如瀑流相。及與六種根識。總是本識所",
    "X15n0299_005:0073a06": "發。見相二分。六種塵相。總是本識所發&#x758E;相分。是",
    "X15n0299_005:0073a07": "以。根塵解脫。則本識即真。根塵結縛。則本識非真。",
    "X15n0299_005:0073a08": "故若言其真。恐眾生迷妄為真。以解為證。若言其。",
    "X15n0299_005:0073a09": "非真。亦恐眾生遺真逐妄。向外馳求。所以尋常秘",
    "X15n0299_005:0073a10": "藏未曾開演。或曰。既然是真。何得成妄。既然成妄。",
    "X15n0299_005:0073a11": "何得為真。&#x76D6;成真成妄。唯在取與不取耳。若不悟",
    "X15n0299_005:0073a12": "見相二分。惟一自心。而誤以能見之根。緣取所見",
    "X15n0299_005:0073a13": "之境。由是。從真常非幻境中。妄見忽生。妄塵頓現。",
    "X15n0299_005:0073a14": "遂成幻法。所謂緣生如幻者。此也。若悟見相二分。",
    "X15n0299_005:0073a15": "惟一自心。對境不生取著。即非幻者。尚不見有生。",
    "X15n0299_005:0073a16": "而能見所見之幻法。復自何而立乎。所謂無為如",
    "X15n0299_005:0073a17": "空華者。此也。既到真妄兩忘之處。一亦不可得。六",
    "X15n0299_005:0073a18": "自何而生。真空亦不立。藏識從誰起。即此便是清",
    "X15n0299_005:0073a19": "淨本然。周&#x5FA7;法界。故曰是名妙蓮華。即此便是一",
    "X15n0299_005:0073a20": "切事究竟。堅固七常住果。故曰金剛王寶覺。由是",
    "X15n0299_005:0073a21": "反觀阿難所問。一心三觀。皆如幻化矣。此則一修",
    "X15n0299_005:0073a22": "一切修。一斷一切斷。一彈指間。立超無學。頓入究",
    "X15n0299_005:0073a23": "竟。所謂狂性自歇。歇即菩提。何藉三觀。而後修證",
    "X15n0299_005:0073a24": "哉。故惟此法門。乃世出世法。無可比類者。足見此",
    "X15n0299_005:0073b01": "六解一亡。即是大佛頂首楞嚴王。十方如來一門",
    "X15n0299_005:0073b02": "超出妙莊嚴路也。",
    "X15n0299_005:0073b03": "[0073b03] 於是阿難及諸大眾(至)施以法音洗滌沉垢。",
    "X15n0299_005:0073b04": "[0073b04] 冠註 此惟領悟生死涅槃唯是六根。而解結次",
    "X15n0299_005:0073b05": "第六解一亡尚未明悟。故復請示也。祗夜。此云應頌。",
    "X15n0299_005:0073b06": "亦云重頌。即頌上長行也。伽陀。此云諷頌。亦略曰",
    "X15n0299_005:0073b07": "偈。不因長行。但諷美而頌之。雜糅者。謂二頌錯綜",
    "X15n0299_005:0073b08": "而出也。精瑩者。謂二頌合明。文雖錯綜。而義如貫",
    "X15n0299_005:0073b09": "花。明徹精透。皆指能詮也。妙理清徹。指所詮也。如",
    "X15n0299_005:0073b10": "說真妄不立觀行如幻等。則理窮妙極矣。心目開",
    "X15n0299_005:0073b11": "明者。謂昔日不知陀那微細識。故迷&#x5374;如來藏心。",
    "X15n0299_005:0073b12": "不知根塵唯是自心。故被塵所障。今得心開目朗。",
    "X15n0299_005:0073b13": "頓忘能所。無復狐疑也。嘆未曾有者。以如來尋常",
    "X15n0299_005:0073b14": "未開演者。今盡開演故也。無遮大悲等者。謂上所",
    "X15n0299_005:0073b15": "說之法。同圓普濟。略無毫許遮礙。皆自世尊大悲",
    "X15n0299_005:0073b16": "心中。稱性淨妙常之理。演成真實法句。故一聞所",
    "X15n0299_005:0073b17": "說。委信無疑矣。但於解結因次第。六解一亦亡。心",
    "X15n0299_005:0073b18": "猶未達。故再請開示。舒結倫次。即解結次第。沉垢。",
    "X15n0299_005:0073b19": "即微細惑也。",
    "X15n0299_005:0073b20": "[0073b20] 即時如來於師子座(至)次第詶佛此名為結。",
    "X15n0299_005:0073b21": "[0073b21] 冠註 此預示綰結倫次者。欲知舒解倫次故也。",
    "X15n0299_005:0073b22": "蓋為身中六結。基於藏識。微細難知。故取巾設喻。",
    "X15n0299_005:0073b23": "令其易曉也。然喻中微細。不可不知。當以寶疊華。",
    "X15n0299_005:0073b24": "喻不變真如。緝績成巾。喻真如隨緣成藏識。巾本",
    "X15n0299_005:0073c01": "一條。綰成六結。喻藏識現起見相二分。而二者元",
    "X15n0299_005:0073c02": "是一體。若一巾然。但見為能緣。相為所緣故。根境",
    "X15n0299_005:0073c03": "相偶。發起識心。則名為結。若根境不偶。識心亦無。",
    "X15n0299_005:0073c04": "是於結心。解即分散矣。涅槃僧。此云裡衣。僧伽&#x68C3;。",
    "X15n0299_005:0073c05": "此云大衣。劫波羅。云時分。即夜摩天也。疊華。西天",
    "X15n0299_005:0073c06": "之帛。價直無量。今天獻。尤為貴重可知。凡結成。皆",
    "X15n0299_005:0073c07": "示問阿難者。顯其所結倫次也。",
    "X15n0299_005:0073c08": "[0073c08] 佛告阿難我初綰巾(至)第二第三不名為結。",
    "X15n0299_005:0073c09": "[0073c09] 冠註 此復審其倫次也。一巾喻藏識。巾有兩頭。",
    "X15n0299_005:0073c10": "喻藏識所現見相二分。綰成六結。喻相見因依而",
    "X15n0299_005:0073c11": "結成六根也。意謂。巾實一條。應成一結。何得成六。",
    "X15n0299_005:0073c12": "故返詰其第二第三不當名結。要使阿難答出。巾",
    "X15n0299_005:0073c13": "體是一。因結成六。以顯一是對六而稱。六是藉一",
    "X15n0299_005:0073c14": "而名。若以巾體論。則元是一。若以結相論。則現是",
    "X15n0299_005:0073c15": "六。正見名雖有一六。而實非有一六也。",
    "X15n0299_005:0073c16": "[0073c16] 佛告阿難此寶華巾(至)畢竟同中生畢竟異。",
    "X15n0299_005:0073c17": "[0073c17] 冠註 此今認定同異而不亂其倫次也。意謂。巾",
    "X15n0299_005:0073c18": "體雖一。既成六結。今欲將六為一。若何而成。此就",
    "X15n0299_005:0073c19": "喻以辨定阿難。令其認得分明。若知六結現存。必",
    "X15n0299_005:0073c20": "不能移其名位。只待解除。而後名位自泯。足知未",
    "X15n0299_005:0073c21": "入圓通時。眼根難作耳根用。一根難作諸根用。務",
    "X15n0299_005:0073c22": "要從一根中。下手做工夫。只待生滅滅已。寂滅現",
    "X15n0299_005:0073c23": "前。而後一六銷殞。周&#x5FA7;無礙。方得圓融法界。故曰。",
    "X15n0299_005:0073c24": "六結不同。循顧本因。一巾所造。令其&#x894D;亂。終不得",
    "X15n0299_005:0074a01": "成。則汝六根。亦復如是。若謂如來藏性。本是一體。",
    "X15n0299_005:0074a02": "何得名異。若謂根塵隔越。不能互用。何得名同。故",
    "X15n0299_005:0074a03": "究其本性。畢竟是同。觀其業用。畢竟是異。而同中",
    "X15n0299_005:0074a04": "異。異中同。豈可不知哉。畢竟同畢竟異。即前文非",
    "X15n0299_005:0074a05": "一非六意也。",
    "X15n0299_005:0074a06": "[0074a06] 佛告阿難汝必嫌此(至)六解一亡亦復如是。",
    "X15n0299_005:0074a07": "[0074a07] 冠註 此令阿難自悟解結之策也。言汝心嫌此",
    "X15n0299_005:0074a08": "六結。不欲成六。而願樂成一。用何計策。方可得成",
    "X15n0299_005:0074a09": "耶。阿難謂。六結若存。則彼此各有名位。若以六作",
    "X15n0299_005:0074a10": "一。則諍論紛然。是非鋒起。斷斷乎彼結非此結。此",
    "X15n0299_005:0074a11": "結非彼結也。若將六結。一總解除。既無結相。彼此",
    "X15n0299_005:0074a12": "何分。若無彼此。則六既無有。對何者而言一。即一",
    "X15n0299_005:0074a13": "尚不可得而名之。其六相安在哉。佛見阿難將有",
    "X15n0299_005:0074a14": "亡一之機。故就明處以導之曰。欲達六解一亡。不",
    "X15n0299_005:0074a15": "過如是而已矣。",
    "X15n0299_005:0074a16": "[0074a16] 由汝無始心性狂亂(至)皆即狂勞顛倒華相。",
    "X15n0299_005:0074a17": "[0074a17] 冠註 此明六根生起次第。以合喻義也。心性者。",
    "X15n0299_005:0074a18": "指真心妙性。全體大用。此合前寶疊華也。狂亂者。",
    "X15n0299_005:0074a19": "謂真心一念隨緣。遂成藏識。合前緝績成巾也。知",
    "X15n0299_005:0074a20": "見妄發。發妄不息者。由藏識而現起見分。勞見發",
    "X15n0299_005:0074a21": "塵者。依見分而復成相分。見相既成。合前一巾而",
    "X15n0299_005:0074a22": "成六結也。下復舉喻。以明法。如勞目睛。喻見分。則",
    "X15n0299_005:0074a23": "有狂華。喻相分。於湛精明無因亂起者。猶言湛明",
    "X15n0299_005:0074a24": "真體。一念隨緣。遂成藏識。而勞見發塵。即如瞪目",
    "X15n0299_005:0074b01": "成勞。而發狂華也。下指實法。而言一切世間山河",
    "X15n0299_005:0074b02": "大地。生死。是有為生滅法。涅槃。是無為不生滅法。",
    "X15n0299_005:0074b03": "若以正智觀之。總不出見相二分。故曰。皆即狂勞",
    "X15n0299_005:0074b04": "顛倒華相。若順見相。而黏湛發妄。則入生死流。若",
    "X15n0299_005:0074b05": "逆見相。而脫黏內伏。則入涅槃流。正所謂涅槃生",
    "X15n0299_005:0074b06": "死等空華也。",
    "X15n0299_005:0074b07": "[0074b07] 阿難言此勞同結(至)若欲除結當於結心。",
    "X15n0299_005:0074b08": "[0074b08] 冠註 此因問解結之方。而語其要訣也。意謂。此",
    "X15n0299_005:0074b09": "勞見發塵之六根。固同一巾綰成之六結。但不知",
    "X15n0299_005:0074b10": "以何等計策。方能解除也。左右各牽竟不能解者。",
    "X15n0299_005:0074b11": "喻執根為實有者。不得境空也。執境為實有者。不",
    "X15n0299_005:0074b12": "得心寂也。務要根境兩忘。方得返流全一也。汝設",
    "X15n0299_005:0074b13": "方便云何解除者。須令自悟可也。當於結心解即",
    "X15n0299_005:0074b14": "分散者。猶如現前根塵不偶。則分別識心。自不能",
    "X15n0299_005:0074b15": "生。現行既滅。種習漸銷。則陀那細識。無所執持。無",
    "X15n0299_005:0074b16": "所含藏。便是空如來藏矣。如云眼色為緣。生於眼",
    "X15n0299_005:0074b17": "識。設若眼色不為緣。則眼識從何而生。六既不存。",
    "X15n0299_005:0074b18": "一將安寄。向後耳根圓通。入流亡所。及與旋倒聞",
    "X15n0299_005:0074b19": "機。返聞自性等。皆此一意耳。",
    "X15n0299_005:0074b20": "[0074b20] 阿難我說佛法從因緣生(至)諸妄銷亡不真何待。",
    "X15n0299_005:0074b21": "[0074b21] 冠註 此明解除結心即入道之因緣也。我說佛",
    "X15n0299_005:0074b22": "法從因緣生者。所謂佛種從緣起也。復恐當機又",
    "X15n0299_005:0074b23": "以昔日所明世間因緣纏繞。故曰非取世間四大",
    "X15n0299_005:0074b24": "三緣和合。而生佛法也。且我能發明六凡四聖之",
    "X15n0299_005:0074c01": "法。於一一法。皆知其本因隨所緣出。謂六凡四聖",
    "X15n0299_005:0074c02": "之因。本於如來藏性。如楞伽經云。如來藏。是善不",
    "X15n0299_005:0074c03": "善因也。但隨染緣所出。成世間法。隨淨緣所出。成",
    "X15n0299_005:0074c04": "出世間法也。如是乃至最微細者。如恒沙界外雨",
    "X15n0299_005:0074c05": "滴。皆知其頭數。現前松直棘曲。鵠白烏玄。皆了元",
    "X15n0299_005:0074c06": "由。意謂。若大若細。有情無情。莫非因心成體也。如",
    "X15n0299_005:0074c07": "來智量。一切照了。毫無差謬。即所許取證。決不賺",
    "X15n0299_005:0074c08": "誤。是故。汝當誠信我語。選擇圓根。若一門深入。其",
    "X15n0299_005:0074c09": "餘五根。應拔圓脫。根結若除。則見分種盡。塵相自",
    "X15n0299_005:0074c10": "滅。則相分種盡。諸妄種習。一併銷亡。云何不成圓",
    "X15n0299_005:0074c11": "滿妙覺也。向後二十四聖。各緣一根一塵。悟入圓",
    "X15n0299_005:0074c12": "通。本因皆是佛法從因緣生也。",
    "X15n0299_005:0074c13": "[0074c13] 阿難吾今問汝此劫波羅巾(至)從三摩地得無生忍。",
    "X15n0299_005:0074c14": "[0074c14] 冠註 此明舒解倫次也。先以同解同除反詰者。",
    "X15n0299_005:0074c15": "令其自悟結有次第。而解亦有次第也。喻中次第",
    "X15n0299_005:0074c16": "者。如以一巾次第綰成六結。是也。法中次第者。如",
    "X15n0299_005:0074c17": "心性狂亂。知見妄發。勞見發塵。是也。然不重結邊",
    "X15n0299_005:0074c18": "次第。惟重解邊次第。何以故。要使攝心一處故。若",
    "X15n0299_005:0074c19": "於六根。一齊做工夫。未免分心涉境。徒費精神。須",
    "X15n0299_005:0074c20": "是擇一圓根。向此根中下手。設使一根返源。其餘",
    "X15n0299_005:0074c21": "五根。應&#x39DE;圓脫。是故。阿難悟得六結同體。結不同",
    "X15n0299_005:0074c22": "時。則解結時。亦當次第。不可同除。而世尊。見有可",
    "X15n0299_005:0074c23": "接之機。遂導之曰。六根解除。亦復如是。此根初解",
    "X15n0299_005:0074c24": "先得人空者。謂一根返源。六根解脫之時。根塵不",
    "X15n0299_005:0075a01": "偶。六識不起。遂得人空觀智。了知身相本屬四大",
    "X15n0299_005:0075a02": "五陰。假合而成。破除共相。是空其人執矣。以但空",
    "X15n0299_005:0075a03": "人執故。空性尚局。復以雙空觀智。了知四大五陰。",
    "X15n0299_005:0075a04": "各無體性。破除自相。既得空性圓明。是空其法執",
    "X15n0299_005:0075a05": "矣。雖得二空。而二空觀相猶在。次復空其二空。則",
    "X15n0299_005:0075a06": "無明頓破。煩惱永忘。即達根身器界。唯一如來藏",
    "X15n0299_005:0075a07": "心。圓照法界。曾不見一法有去來生滅之相。則親",
    "X15n0299_005:0075a08": "證無生法忍矣。所謂結解因次第。六解一亦亡也。",
    "X15n0299_005:0075a09": "[0075a09] 阿難及諸大眾蒙佛開示(至)退藏密機冀佛冥授。",
    "X15n0299_005:0075a10": "[0075a10] 冠註 此請圓通根本也。蒙佛開示。如前云。根塵",
    "X15n0299_005:0075a11": "既銷。云何覺明不成圓妙。及遠塵離垢。法眼清明。",
    "X15n0299_005:0075a12": "云何不成無上知覺。乃至俱空不生。得無生忍。皆",
    "X15n0299_005:0075a13": "是也。因此悟得圓自在慧。故曰慧覺圓通。然雖未",
    "X15n0299_005:0075a14": "實證。而心中了然。得無疑惑矣。身心無礙者。因六",
    "X15n0299_005:0075a15": "解一亡。而得人空。故身無礙。解脫法已俱空不生。",
    "X15n0299_005:0075a16": "故心無礙。雖則如是。然猶未達根選擇圓通。入流",
    "X15n0299_005:0075a17": "成正覺。故特請益也。飄零諸趣。未入聖流。故曰孤。",
    "X15n0299_005:0075a18": "積劫門外。未栖寶所。故曰露。何心何慮者。自慶出",
    "X15n0299_005:0075a19": "乎望外也。預在也。天倫者。為佛堂弟也。如失乳兒",
    "X15n0299_005:0075a20": "忽遇慈母者。久失法乳。今幸得之也。際會道成。指",
    "X15n0299_005:0075a21": "初悟因緣法。得證初果時也。所得密言。指前開示",
    "X15n0299_005:0075a22": "也。雖蒙開示。未見增進聖果。故曰還同本悟。則與",
    "X15n0299_005:0075a23": "未聞。無有差別也。惠我秘嚴者。再乞秘訣。令我精",
    "X15n0299_005:0075a24": "嚴聖果也。最後開示者。確指今經。猶言不得秘訣。",
    "X15n0299_005:0075b01": "莫嚴聖果。則終是不能成就如來此番開示。寧不",
    "X15n0299_005:0075b02": "有負佛恩乎。退藏密機者。謂禮佛已畢。即默默無",
    "X15n0299_005:0075b03": "言。且既請秘嚴。決非言詞可表故。唯冀世尊傍通",
    "X15n0299_005:0075b04": "一線。令我默契而已。故曰冥授。",
    "X15n0299_005:0075b05": "[0075b05] 爾時世尊普告眾中(至)從何方便入三摩地。",
    "X15n0299_005:0075b06": "[0075b06] 冠註 此令二十五聖。各陳圓通。以冥授阿難之",
    "X15n0299_005:0075b07": "秘要也。最初發心者。是問發菩提心也。十八界者。",
    "X15n0299_005:0075b08": "以根攝見大。識攝識大。塵攝五大。前說三科七大。",
    "X15n0299_005:0075b09": "皆如來藏性。又云。十方如來。於十八界。一一修行。",
    "X15n0299_005:0075b10": "皆得圓滿無上菩提。又云。淪生死證妙常。惟是六",
    "X15n0299_005:0075b11": "根者。皆未證據。故令諸聖。各陳所證。以顯所說不",
    "X15n0299_005:0075b12": "謬也。此二十五聖。勿論名位大小。法門偏圓。皆入",
    "X15n0299_005:0075b13": "大乘圓通。曾無優劣。不可因名有大小。而計其證",
    "X15n0299_005:0075b14": "有淺深也。",
    "X15n0299_005:0075b15": "[0075b15] 憍陳那五比丘即從座起(至)如我所證音聲為上。",
    "X15n0299_005:0075b16": "[0075b16] 冠註 此因聲塵悟入圓通也。二十五圓通。始於",
    "X15n0299_005:0075b17": "聲塵。終於耳根者。俱就阿難及與此方之機故也。",
    "X15n0299_005:0075b18": "鹿苑雞園。皆古帝王養畜之地。憍陳那。此云火器。",
    "X15n0299_005:0075b19": "以先世為事火外道故。五比丘。乃佛最初得度者。",
    "X15n0299_005:0075b20": "佛出家時。父王乃命家族三人母族二人隨衛。後",
    "X15n0299_005:0075b21": "棄佛。於此各修異道。佛成道日。先尋度之。故曰觀",
    "X15n0299_005:0075b22": "見如來最初成道也。佛為五人。三轉四諦。而陳那",
    "X15n0299_005:0075b23": "最先悟證。故曰於佛音聲。悟明四諦。阿若多。此云",
    "X15n0299_005:0075b24": "解。以最先悟解。佛即以解名印證也。妙音密圓者。",
    "X15n0299_005:0075c01": "由聞法音。悟入圓通。則根塵解散。能所不存。故曰妙",
    "X15n0299_005:0075c02": "音。凡所聲相。皆是遮那法音。故曰圓音。悟者知之。迷",
    "X15n0299_005:0075c03": "者不覺。故曰密音。然一塵悟入。根根塵塵俱入圓通",
    "X15n0299_005:0075c04": "矣。但因最先從聲入故。當以音聲為上耳。後皆準此。",
    "X15n0299_005:0075c05": "[0075c05] 優波尼沙陀即從座起(至)如我所證色因為上。",
    "X15n0299_005:0075c06": "[0075c06] 冠註 此因色塵悟入圓通也。優婆尼沙陀。此云",
    "X15n0299_005:0075c07": "色性空。亦云近少。謂微塵是色之少分也。因多貪",
    "X15n0299_005:0075c08": "慾。佛令作不淨觀以治之。使彼轉貪心。而成厭心",
    "X15n0299_005:0075c09": "也。色從不淨等者。即九想觀也。謂觀此身。內有三",
    "X15n0299_005:0075c10": "十六物。外則九孔。惡露常流不淨。從生至死。終無",
    "X15n0299_005:0075c11": "一淨。如種子不淨。住處不淨。生處不淨。究竟不淨",
    "X15n0299_005:0075c12": "等。九想者。一[月*夆]脹想。二青瘀想。三壞想。四血塗漫",
    "X15n0299_005:0075c13": "想。五膿爛想。六虫噉想。七散想。八骨想。九燒想。從",
    "X15n0299_005:0075c14": "此九想。則白骨化塵。而歸於空。蓋初以九想與空。",
    "X15n0299_005:0075c15": "治彼色相。至此則能空所空。一併銷除。頓悟圓通。",
    "X15n0299_005:0075c16": "成無學道。古德云。知色生時但是空生。色滅時但",
    "X15n0299_005:0075c17": "是空滅。譬如劃水成文。未&#x751E;生滅。妙色密圓者。謂",
    "X15n0299_005:0075c18": "一切色塵。盡是遮那法身。可以將一莖草。當丈六",
    "X15n0299_005:0075c19": "金身用。亦可以將丈六金身。當一莖草用。色因為",
    "X15n0299_005:0075c20": "上。準前。",
    "X15n0299_005:0075c21": "[0075c21] 香嚴童子即從座起(至)如我所證香嚴為上。",
    "X15n0299_005:0075c22": "[0075c22] 冠註 此因香塵悟入圓通也。諦觀者。審實而觀",
    "X15n0299_005:0075c23": "也。諸有為相。即根塵識法也。晏晦。謂晏安晦寂也。",
    "X15n0299_005:0075c24": "清淨之室。謂之清齋。香乃有為中法也。寂然者。無",
    "X15n0299_005:0076a01": "聲相也。觀此香氣。徒木無火不香。故曰非木。不同",
    "X15n0299_005:0076a02": "空性恒而不變。故曰非空。火燒別木。則無香氣。故",
    "X15n0299_005:0076a03": "曰非&#x70DF;火也。去無所著者。根無所去也。來無所從",
    "X15n0299_005:0076a04": "者。塵無所來也。由是根境不偶。故得意銷而入無",
    "X15n0299_005:0076a05": "分別也。發明無漏者。達此香體。非因緣等法。乃如",
    "X15n0299_005:0076a06": "來藏性也。塵氣&#x5010;滅者。幻相&#x6C37;釋也。妙香密圓者。",
    "X15n0299_005:0076a07": "謂凡所氣息。皆是法身香光也。然悟者証之。迷者",
    "X15n0299_005:0076a08": "不識。故曰密也。香嚴為上。準前。",
    "X15n0299_005:0076a09": "[0076a09] 藥王藥上二法王子(至)如我所證味因為上。",
    "X15n0299_005:0076a10": "[0076a10] 冠註 此因味塵悟入圓通也。五百梵天同行眷",
    "X15n0299_005:0076a11": "屬也。&#x751E;藥作醫師。敘其宿因也。眾味共成曰和合。",
    "X15n0299_005:0076a12": "直爾采用曰俱生。修煉炮炙曰變異。皆指味言也。",
    "X15n0299_005:0076a13": "是冷是熱。有毒無毒。皆指性言也。承事如來了知",
    "X15n0299_005:0076a14": "味性。明其宿習不忘。即能從味塵觀察也。舌味熾",
    "X15n0299_005:0076a15": "然。故曰非空。味無形質。如水中鹽味。故曰非有。身",
    "X15n0299_005:0076a16": "即舌根。心即舌識。諸味不來。則舌與識。常自淡然。",
    "X15n0299_005:0076a17": "故此味性。非即身心而生也。舌識不&#x751E;。則甘苦等",
    "X15n0299_005:0076a18": "味。不能自現。故此味性非離舌識而自有也。一一",
    "X15n0299_005:0076a19": "分別味因。無所從來。亦無所去。而塵與根。非即非",
    "X15n0299_005:0076a20": "離。忽爾超脫根塵。真常獨露。故曰。分別味因。從是",
    "X15n0299_005:0076a21": "開悟也。金剛三昧經云。法從分別生。還從分別滅。",
    "X15n0299_005:0076a22": "滅是諸分別。是法非有滅。覺明。即本覺妙明。乃因",
    "X15n0299_005:0076a23": "味塵而開悟也。",
    "X15n0299_005:0076a24": "[0076a24] 跋陀婆羅并其同伴(至)如我所證觸因為上。",
    "X15n0299_005:0076b01": "[0076b01] 冠註 此因觸塵悟入圓通也。跋陀婆羅。此云賢",
    "X15n0299_005:0076b02": "首。亦云賢護。謂自守護賢德。亦守護眾生也。開士。",
    "X15n0299_005:0076b03": "菩薩別名。謂自開悟。而復能開悟眾生也。先於威",
    "X15n0299_005:0076b04": "音王佛聞法等。敘其宿昔。從水因悟入也。觸是身",
    "X15n0299_005:0076b05": "家塵相。蓋以身根與外物相合。中間覺其冷暖&#x6F81;",
    "X15n0299_005:0076b06": "滑。謂之觸塵。今因浴時。身與水合。而冷暖&#x6F81;滑。現",
    "X15n0299_005:0076b07": "在其中。因而究竟觸相自何而有。若謂此觸相。因",
    "X15n0299_005:0076b08": "水而有者。水應自洗。而現此觸相。何待洗身而知",
    "X15n0299_005:0076b09": "有觸相。水既不洗水。則觸不因水有明矣。若謂此",
    "X15n0299_005:0076b10": "觸相因覺體而有者。於未洗時。云何不現。且於洗",
    "X15n0299_005:0076b11": "時。亦未洗著覺體。既不洗體。則觸不因體有。明矣。",
    "X15n0299_005:0076b12": "然則塵無所生。根無所寄。識心頓滅。故曰中間安",
    "X15n0299_005:0076b13": "然得無所有。從此悟得幻妄稱相。其性本真。故在",
    "X15n0299_005:0076b14": "威音時。已得妙悟。今從佛化。又證無學。是以一觸",
    "X15n0299_005:0076b15": "發明藏性。則觸處無非真體。故曰妙觸宣明。",
    "X15n0299_005:0076b16": "[0076b16] 摩訶迦葉及紫金光(至)如我所證法因為上。",
    "X15n0299_005:0076b17": "[0076b17] 冠註 此因法塵悟入圓通也。摩訶迦葉。此云大",
    "X15n0299_005:0076b18": "飲光。檢三迦葉也。尼等自明。以然燈塗佛二種勝",
    "X15n0299_005:0076b19": "因。故感歷劫紫金身光。祖衣吞日也。觀六塵者。正",
    "X15n0299_005:0076b20": "觀在法塵。&#x76D6;由法塵乃前五塵謝落影子。故兼言",
    "X15n0299_005:0076b21": "之。變壞者。謂法塵托意根。暫現即無。於剎那間。念",
    "X15n0299_005:0076b22": "念生滅。厭此變壞。故修空觀。而後想心漸息。遂入",
    "X15n0299_005:0076b23": "滅盡定。此定。能滅意根。空法塵。定深想滅。故能度",
    "X15n0299_005:0076b24": "百千劫。如彈指頃。今在雞足山入定。待彌勒出世。",
    "X15n0299_005:0076c01": "是也。我以空法者。謂以空其法塵。悟入妙真如性",
    "X15n0299_005:0076c02": "也。頭陀。新云杜多。此云抖擻。謂能抖擻塵勞故也。",
    "X15n0299_005:0076c03": "妙法開明銷滅諸漏者。謂即法塵而即真性。即妄",
    "X15n0299_005:0076c04": "心而即妙明。其真妙透露。則法法皆真。欲有無明。",
    "X15n0299_005:0076c05": "一併銷殞矣。六塵入圓通竟。",
    "X15n0299_005:0076c06": "[0076c06] 阿那律陀即從座起(至)旋見循元斯為第一。",
    "X15n0299_005:0076c07": "[0076c07] 冠註 此因眼根悟入圓通也。阿那律陀。此云無",
    "X15n0299_005:0076c08": "貧。亦云如意。是佛堂弟。乃白飯王子也。過去世以",
    "X15n0299_005:0076c09": "一飯施辟支佛。感九十一劫受如意樂。舊說。增一",
    "X15n0299_005:0076c10": "阿含云。佛在給孤園。為眾說法。那律於中眼睡。佛",
    "X15n0299_005:0076c11": "說偈訶云。咄咄何為睡。螺螄蚌蛤類。一睡一千年。",
    "X15n0299_005:0076c12": "不聞佛名字。那律。於是達曉不眠。便失雙目。世尊",
    "X15n0299_005:0076c13": "示以樂見照明金剛三昧者。令其攝念。於眼根中。",
    "X15n0299_005:0076c14": "一心樂見。專欲照明。唯此一念。更無他念。至於前",
    "X15n0299_005:0076c15": "戈後刃。此念莫移。天崩地裂。此念不動。如金剛王",
    "X15n0299_005:0076c16": "寶。能破壞一切。而一切不能破壞。此念久之。則不",
    "X15n0299_005:0076c17": "因眼根。能觀十方世界。足知不是循根之妄見。乃",
    "X15n0299_005:0076c18": "妙明真心所發。精真明耀。故能洞徹十方。如觀掌",
    "X15n0299_005:0076c19": "果也。由不見色故。旋見而不奔逸。由無眼根故。循",
    "X15n0299_005:0076c20": "元而不循根也。因阿難多聞故。教以返聞聞自性",
    "X15n0299_005:0076c21": "之工夫。遂得金剛三昧。而證圓通根本。因那律失",
    "X15n0299_005:0076c22": "其雙目故。教以樂見照明之工夫。亦得金剛三昧。",
    "X15n0299_005:0076c23": "而證圓通本根。一是返聞於內。一是順見於外。及",
    "X15n0299_005:0076c24": "其成功。同歸藏性。所謂聖性無不通。逆順皆方便。",
    "X15n0299_005:0077a01": "妙哉言乎。",
    "X15n0299_005:0077a02": "[0077a02] 周利槃特迦即從座起(至)反息循空斯為第一。",
    "X15n0299_005:0077a03": "[0077a03] 冠註 此因鼻根悟入圓通也。槃特迦。此云&#x8675;奴。",
    "X15n0299_005:0077a04": "亦云繼道。以生道邊故。即誦帚比丘。過去為大法",
    "X15n0299_005:0077a05": "師。秘吝佛法。不常教人。感愚鈍報。以宿善故。遇佛",
    "X15n0299_005:0077a06": "出家。五百比丘。同教一偈。經九十日不成。亦說教",
    "X15n0299_005:0077a07": "誦條帚。則得條忘帚。得帚忘條。為治散亂。兼且愚",
    "X15n0299_005:0077a08": "鈍故。教令數息。攝生不&#x894D;餘緣。工夫漸熟。心漸微",
    "X15n0299_005:0077a09": "細。故先從順逆數息出入。而後更於一息上。窮其",
    "X15n0299_005:0077a10": "生住異滅。乃至以此主滅。推之諸行。則見一念具",
    "X15n0299_005:0077a11": "九十九剎那。於一剎那。復具九十九生滅。如此久",
    "X15n0299_005:0077a12": "之。忽然於生滅盡處。徹證無生。既達生即無生。無",
    "X15n0299_005:0077a13": "生即生。則心息兩忘。豁然無&#x788D;。而成聖果矣。反息",
    "X15n0299_005:0077a14": "循空者。謂觀息既久。無息可得。便循真空妙有也。",
    "X15n0299_005:0077a15": "[0077a15] 憍梵&#x9262;提即從座起(至)還味旋知斯為第一。",
    "X15n0299_005:0077a16": "[0077a16] 冠註 此因舌根悟入圓通也。憍梵&#x9262;提。此云牛",
    "X15n0299_005:0077a17": "&#x545E;。凡不食亦事&#x8657;嚼。往昔見老僧無齒而食。笑其",
    "X15n0299_005:0077a18": "似牛。故世世感生牛舌。常如牛&#x545E;。佛為遮謗。賜之",
    "X15n0299_005:0077a19": "數珠。令常念佛。且教令即於舌根上。觀此一味。使",
    "X15n0299_005:0077a20": "心住一境。純一清淨。斷諸&#x894D;念。便是心地法門。久",
    "X15n0299_005:0077a21": "之心滅。得入正定。復觀知味之知。非從舌體所生。",
    "X15n0299_005:0077a22": "非從味所有。則根塵性空。一根超脫。諸根亦然。故",
    "X15n0299_005:0077a23": "得應念超越世間諸漏。悟入妙真如性。則內脫身",
    "X15n0299_005:0077a24": "心。外遺世界。如鳥出籠。正所謂想相為塵。識情為",
    "X15n0299_005:0077b01": "垢。二俱遠離。則汝法眼。應時清明也。還味者。脫黏",
    "X15n0299_005:0077b02": "亡所也。旋知者。內伏入流也。",
    "X15n0299_005:0077b03": "[0077b03] 畢陵伽婆蹉即從座起(至)純覺遺身斯為第一。",
    "X15n0299_005:0077b04": "[0077b04] 冠註 此因身根悟入圓通也。畢陵伽婆蹉。此云",
    "X15n0299_005:0077b05": "餘習。宿生為婆羅門故。餘習多慢。如呼河神為婢",
    "X15n0299_005:0077b06": "子。皆習氣也。初發心。即出家時也。數聞不可樂事。",
    "X15n0299_005:0077b07": "即聞四諦中苦諦也。如三苦八苦等也。因而思不",
    "X15n0299_005:0077b08": "可樂事。適遇不可樂境。亦悟道之機也。知痛之知。",
    "X15n0299_005:0077b09": "覺痛之覺。總是身根。謂我正當知此深痛時。研究",
    "X15n0299_005:0077b10": "此覺。雖能覺痛。乃依浮根觸境而起。非有實體。了",
    "X15n0299_005:0077b11": "此則根塵俱空。分別心滅。而我本覺清淨體中。曾",
    "X15n0299_005:0077b12": "無能覺之知。亦無所覺之痛。我復微細詳審。正痛",
    "X15n0299_005:0077b13": "之時。有能覺痛者。有痛不能及者。我本一身。豈有",
    "X15n0299_005:0077b14": "雙覺。如是思惟。攝其心念。循歸清淨覺體。未久之",
    "X15n0299_005:0077b15": "間。身心無礙。忽若&#x8657;空。習漏俱盡。性覺現前。是則",
    "X15n0299_005:0077b16": "不染纖塵。純一寶覺明性。更不見有身相可得矣。",
    "X15n0299_005:0077b17": "[0077b17] 須菩提即從座起(至)旋法歸無斯為第一。",
    "X15n0299_005:0077b18": "[0077b18] 冠註 此因意根悟入圓通也。須菩提。此云解空。",
    "X15n0299_005:0077b19": "亦云善解。言。我曠劫來。心得無礙。自憶受生。如恒",
    "X15n0299_005:0077b20": "沙之多。曾無隔陰之迷。出胎之晦也。即此生。初在",
    "X15n0299_005:0077b21": "母胎時。即知空寂。雖則隨世受生。而空理不昧。其",
    "X15n0299_005:0077b22": "五蘊身相。了不可得。豈獨空其正報。自母身外。乃",
    "X15n0299_005:0077b23": "至十方世界一切依報。悉歸空理。及至出胎。則廣",
    "X15n0299_005:0077b24": "化眾生。同證空性。此乃人法皆空。自他俱利。然尚",
    "X15n0299_005:0077c01": "未證真空妙有。復蒙如來發明性覺真空。性空真",
    "X15n0299_005:0077c02": "覺。即得根本正智。證真如空理。且無能證之智。亦",
    "X15n0299_005:0077c03": "無所證之理。則空性圓明。頓入如來寶明空海。同",
    "X15n0299_005:0077c04": "佛知見。遂了十法界依正因果。皆是大圓鏡智影",
    "X15n0299_005:0077c05": "像而已。是則三諦圓融。得真解脫矣。如我所證。諸",
    "X15n0299_005:0077c06": "相入非者。非即空也。結上我曠劫來下一段意。言",
    "X15n0299_005:0077c07": "初得雙空觀智。空其依正人法等相也。非所非盡",
    "X15n0299_005:0077c08": "者。二非即俱空也。結上蒙如來下一段意。言能非",
    "X15n0299_005:0077c09": "之智。及所非之空。俱盡無餘。即無實無&#x8657;也。旋法",
    "X15n0299_005:0077c10": "歸無者。即旋空有之法。及與身器。總歸寶明空海。",
    "X15n0299_005:0077c11": "所謂本來無一物也。意根能攝一切故。不曰旋根。",
    "X15n0299_005:0077c12": "而曰旋法也。性覺指智。真空指理。空性圓明。謂智",
    "X15n0299_005:0077c13": "理一如也。五根入圓通竟。",
    "X15n0299_005:0077c14": "[0077c14] 舍利弗即從座起(至)光極知見斯為第一。",
    "X15n0299_005:0077c15": "[0077c15] 冠註 此因眼識悟入圓通也。舍利弗。此云鶖子。",
    "X15n0299_005:0077c16": "宿生以來眼識明利。言。我曠劫來。凡見色時。纖塵",
    "X15n0299_005:0077c17": "不染。雖假眼識。其實心見。如是受生。如恒沙之多。",
    "X15n0299_005:0077c18": "生生世世。於世出世法。及與差別因果。諸變化相。",
    "X15n0299_005:0077c19": "一&#x89A7;即過。表裡洞徹。不勞餘力。獲無障礙。而我此",
    "X15n0299_005:0077c20": "生。亦於中途。遇迦葉波兄弟。宣說因緣所生法。我",
    "X15n0299_005:0077c21": "說即是空。亦名為假名。亦名中道義。便悟世出世",
    "X15n0299_005:0077c22": "法。因心成體。法無邊際。即心無邊際。故從佛出家。",
    "X15n0299_005:0077c23": "而得見覺明圓。則於事理。無不融通。於一切處。不",
    "X15n0299_005:0077c24": "生怖畏。且於眾中。首稱智慧。為佛長子。皆為承佛",
    "X15n0299_005:0078a01": "教法。轉凡成聖。果地頻登。法身漸著也。心見發光",
    "X15n0299_005:0078a02": "者。謂自眼識而發心光也。光極知見者。謂此一光",
    "X15n0299_005:0078a03": "圓極六根也。所謂一根清淨。其餘五根。應時圓脫",
    "X15n0299_005:0078a04": "矣。",
    "X15n0299_005:0078a05": "[0078a05] 普賢菩薩即從座起(至)分別自在斯為第一。",
    "X15n0299_005:0078a06": "[0078a06] 冠註 此因耳識悟入圓通也。舊說。行彌法界曰",
    "X15n0299_005:0078a07": "普。位&#x96A3;極聖曰賢。紹佛家業故。為法王之子。菩薩",
    "X15n0299_005:0078a08": "根者。圓頓根也。普賢行者。即十大願王。舉一色一",
    "X15n0299_005:0078a09": "香。俱周法界。是也。沙界十方凡修普賢行者。皆從",
    "X15n0299_005:0078a10": "立名。可謂垂範之極矣。凡聞聲。雖名耳識。其實心",
    "X15n0299_005:0078a11": "聞。故能分別眾生所有知見。以擇其大根。而成就",
    "X15n0299_005:0078a12": "普賢之行。且于恒沙界外。設有一眾生發心。我即",
    "X15n0299_005:0078a13": "分身。至于彼處。彼雖不見我。亦冥中加被。摩頂擁",
    "X15n0299_005:0078a14": "護。勿令魔擾。安慰成就。勿令退墮。我說本因者。雖",
    "X15n0299_005:0078a15": "古佛久證。亦有最初本因也。心聞發明者。謂轉有",
    "X15n0299_005:0078a16": "漏識。成無漏智也。分別自在者。謂分別一切眾生",
    "X15n0299_005:0078a17": "知見。而能所雙絕也。",
    "X15n0299_005:0078a18": "[0078a18] 孫陀羅難陀即從座起(至)明圓滅漏斯為第一。",
    "X15n0299_005:0078a19": "[0078a19] 冠註 此因鼻識悟入圓通也。孫陀羅。此云好愛。",
    "X15n0299_005:0078a20": "妻名難陀。此云&#x8276;歡。已名連妻彰名。檢非牧牛難",
    "X15n0299_005:0078a21": "陀也。是佛親弟。出家之初。愛心不息。佛令同拘絺",
    "X15n0299_005:0078a22": "羅。注心觀鼻端白。以治散亂。見鼻息出入如煙者。",
    "X15n0299_005:0078a23": "謂初做工夫。向粗處觀故。觀成此相。亦因散亂之",
    "X15n0299_005:0078a24": "人。欲氣粗濁故也。從此漸觀。則根身器界。悉成&#x70DF;",
    "X15n0299_005:0078b01": "相。&#x5FA7;成&#x8657;淨。猶如琉璃。及至淨觀發明。煙相漸銷。",
    "X15n0299_005:0078b02": "鼻端成白。以至真光透露。則出入諸息。無非光明。",
    "X15n0299_005:0078b03": "合心與境。圓照無遺。是則轉煩惱成菩提矣。我以",
    "X15n0299_005:0078b04": "銷息。息久發明。明圓滅漏者。化粗濁息。成智慧火。",
    "X15n0299_005:0078b05": "燒滅欲種故也。舊說。息由風火而起。鼓煩惱濁故。",
    "X15n0299_005:0078b06": "其狀如煙。昧者不覺。唯諦觀者。始見也。",
    "X15n0299_005:0078b07": "[0078b07] 富樓那彌多羅尼子(至)銷滅諸漏斯為第一。",
    "X15n0299_005:0078b08": "[0078b08] 冠註 此因舌識悟入圓通也。我曠劫來。敘宿因",
    "X15n0299_005:0078b09": "也。辯才無礙。即四無礙也。苦空。二乘權義。實相。一",
    "X15n0299_005:0078b10": "乘實義。如是乃至者。謂從一佛以至無量佛也。秘",
    "X15n0299_005:0078b11": "密法門者。窮盡玄奧也。微妙開示者。極其善巧而",
    "X15n0299_005:0078b12": "闡發也。得無所畏。得四無畏也。佛以三輪。應物無",
    "X15n0299_005:0078b13": "滯。身現神通。口說正法。意緘機緣。佛因其才。而授",
    "X15n0299_005:0078b14": "以口輪。助揚法化也。助佛轉輪者。謂上輔佛教。因",
    "X15n0299_005:0078b15": "師子吼。謂下化眾生。皆因顯利他之行。而成聖果。",
    "X15n0299_005:0078b16": "乃化功歸己也。降伏魔冤銷滅諸漏。心內煩惱等",
    "X15n0299_005:0078b17": "魔。因說法而銷殞。身外天魔外道。因聞法而退藏。",
    "X15n0299_005:0078b18": "內外不侵。則安然證入圓通矣。",
    "X15n0299_005:0078b19": "[0078b19] 優波離即從座起(至)一切通利斯為第一。",
    "X15n0299_005:0078b20": "[0078b20] 冠註 此因身識悟入圓通也。優波離。此云上首。",
    "X15n0299_005:0078b21": "以持律。為眾綱紀故。亦云近執。佛為太子時。彼為",
    "X15n0299_005:0078b22": "親近執事臣故。貪欲諸漏者。謂欲漏有漏無明漏",
    "X15n0299_005:0078b23": "也。承佛教戒。即受二百五十條聲聞戒也。如是乃",
    "X15n0299_005:0078b24": "至下。即菩薩戒也。舊說。行住坐臥。律儀各二百五",
    "X15n0299_005:0078c01": "十。對三聚成三千。復以三千配身口七支。成二萬",
    "X15n0299_005:0078c02": "一千。復配四分煩惱。成八萬四千。言三聚者。謂攝",
    "X15n0299_005:0078c03": "善法。攝律儀。攝眾生也。四分煩惱。謂多貪多嗔多",
    "X15n0299_005:0078c04": "痴及等分也。性業者。謂所戒之法。體性即惡。如殺",
    "X15n0299_005:0078c05": "盜淫。性元是惡。不待制止。犯即成業。遮業者。謂所",
    "X15n0299_005:0078c06": "戒之法。體性非惡。但能開諸惡門。為前方便。即因",
    "X15n0299_005:0078c07": "過始治。以遮諸惡。如酒等是也。身心寂滅。因持身",
    "X15n0299_005:0078c08": "戒而得身寂。因持心戒而得心寂。是由戒生定。由",
    "X15n0299_005:0078c09": "定發慧。而證聖果也。為眾綱紀者。因名實相孚故。",
    "X15n0299_005:0078c10": "令稽察持犯功過也。印心者。印持戒修身之本心",
    "X15n0299_005:0078c11": "也。身得自在者。謂持之既純。不止無犯。且亦無戒",
    "X15n0299_005:0078c12": "可持矣。心得通達者。亦不止無持無犯。而且定慧",
    "X15n0299_005:0078c13": "融通。深達實相也。身心一切通利者。謂從身識悟",
    "X15n0299_005:0078c14": "入圓通。了身器二界總一妙性矣。",
    "X15n0299_005:0078c15": "[0078c15] 大目犍連即從座起(至)久成清瑩斯為第一。",
    "X15n0299_005:0078c16": "[0078c16] 冠註 此因意識悟入圓通也。目犍連。此云采菽",
    "X15n0299_005:0078c17": "氏。優樓頻螺。此云木瓜癃。胸前有癃。如木瓜故。伽",
    "X15n0299_005:0078c18": "耶。山名。即象頭山也。那提。河名。因緣深義。顯非世",
    "X15n0299_005:0078c19": "間和合粗相。亦非小乘所悟之法也。我頓發心。即",
    "X15n0299_005:0078c20": "發菩提心也。得大通達。謂慧性開發。漸見圓通境",
    "X15n0299_005:0078c21": "界也。如來惠我袈裟著身鬚髮自落者。敘投佛出",
    "X15n0299_005:0078c22": "家也。我遊十方乃至成阿羅漢者。敘將得圓通大",
    "X15n0299_005:0078c23": "用也。十方如來歎我神力者。謂不惟釋尊印其神",
    "X15n0299_005:0078c24": "通第一。諸佛同印許也。圓明清淨者。謂自意識而",
    "X15n0299_005:0079a01": "入圓通三昧。則周&#x5FA7;了知。無所染著也。自在無畏",
    "X15n0299_005:0079a02": "者。如意自在。永無摧無制也。我以旋湛心光發宣",
    "X15n0299_005:0079a03": "者。謂旋意識。而還妙湛本體。由湛體而發神通妙",
    "X15n0299_005:0079a04": "用也。如澄濁流。喻旋湛工夫也。久成清瑩者。喻湛",
    "X15n0299_005:0079a05": "體發起光用也。六識入圓通竟。",
    "X15n0299_005:0079a06": "[0079a06] 烏芻瑟摩於如來前(至)登無上覺斯為第一。",
    "X15n0299_005:0079a07": "[0079a07] 冠註 此因火大悟入圓通也。烏芻瑟摩。此云火",
    "X15n0299_005:0079a08": "頭。即火頭金剛也。舊說。多婬之人。本由煖觸迫發。",
    "X15n0299_005:0079a09": "生為欲火。死為業火。業力增熾故。成猛火聚教我",
    "X15n0299_005:0079a10": "&#x5FA7;觀百骸四肢。諸冷煖氣者。冷字疑誤。據結文。應",
    "X15n0299_005:0079a11": "云諸煖觸氣。&#x76D6;多婬之人。火大偏熾故。教令即在",
    "X15n0299_005:0079a12": "火大。下手做工夫。觀此業火。在百骸四肢中。自何",
    "X15n0299_005:0079a13": "而起。然後觀成火聚。而懼心生焉。則婬頓息。可成",
    "X15n0299_005:0079a14": "觀體。既成觀體。能轉熱焰。而成神光。轉散亂而成",
    "X15n0299_005:0079a15": "定境。于是化多婬心。成智慧火。故我全體。住于火",
    "X15n0299_005:0079a16": "光三昧中。以智慧火。燒盡婬根種。了成阿羅漢故。",
    "X15n0299_005:0079a17": "諸佛名我為火頭。而我復發大願。永為諸佛力士。",
    "X15n0299_005:0079a18": "親伏魔冤也。我以諦觀身心煖觸者。謂&#x5FA7;觀百骸",
    "X15n0299_005:0079a19": "四肢中欲火。皆為婬心熾盛所發也。無礙流通諸",
    "X15n0299_005:0079a20": "漏既銷者。謂婬心頓息。智火熾然。所謂性火真空。",
    "X15n0299_005:0079a21": "性空真火。清淨本然。周&#x5FA7;法界。生大寶燄。登無上",
    "X15n0299_005:0079a22": "覺者。謂由火光三昧發。則如來藏性也。",
    "X15n0299_005:0079a23": "[0079a23] 持地菩薩即從座起(至)成無上道斯為第一。",
    "X15n0299_005:0079a24": "[0079a24] 冠註 此因地大悟入圓通也。因平外地。悟明心",
    "X15n0299_005:0079b01": "地。遂持本行而證果。故名持地。我念往昔下。敘宿",
    "X15n0299_005:0079b02": "生之行也。要地。指陸路言。津口。指水處言。即渡頭。",
    "X15n0299_005:0079b03": "皆舟車必由之所也。有不如法者。或險而高深。或",
    "X15n0299_005:0079b04": "隘而迫狹。不寬不平。故妨損車馬。平高填下。作梁",
    "X15n0299_005:0079b05": "負土。俗謂修橋補路也。經無量佛者。敘&#x52B9;力之行",
    "X15n0299_005:0079b06": "極久遠也。闤。市垣也。詣往也。不取其直。不受顧價",
    "X15n0299_005:0079b07": "也。毗舍浮。此云&#x5FA7;一切自在。唯取一錢。以飢世而",
    "X15n0299_005:0079b08": "略資身命故也。或有車牛以至拔其苦惱。其行願",
    "X15n0299_005:0079b09": "既永。故感神力。以助其行也。時國大王乃至一切",
    "X15n0299_005:0079b10": "皆平者。謂毗舍如來。教以攝事歸理也。心為萬法",
    "X15n0299_005:0079b11": "之所依。平等含育。長養一切。故曰心地。悟明此心。",
    "X15n0299_005:0079b12": "則情與無情。元為一體。依正二報。本無自他。聖凡",
    "X15n0299_005:0079b13": "因果。一切如如。凡所差殊。皆隨心感變。所謂隨其",
    "X15n0299_005:0079b14": "心垢。則國土垢。隨其心淨。則國土淨也。我即心開",
    "X15n0299_005:0079b15": "下。敘承佛開示。悟入圓通也。身界微塵等無差別",
    "X15n0299_005:0079b16": "者。謂達地大之相。自心所現。本無實體。微塵自性。",
    "X15n0299_005:0079b17": "不相觸摩。乃至刀兵亦無所觸者。謂地大自性空",
    "X15n0299_005:0079b18": "無所有。統體唯一。如來藏性。何分其能觸所觸耶。",
    "X15n0299_005:0079b19": "既了身世二塵。染淨諸法。惟一藏心故。悟法性證",
    "X15n0299_005:0079b20": "無生忍也。因悟無生。而修菩薩行。故于法華會上。",
    "X15n0299_005:0079b21": "聞說佛知見地。而机緣契合。是以先得證明。而為",
    "X15n0299_005:0079b22": "上首也。佛問圓通下。備敘前悟也。謂由諦觀內外",
    "X15n0299_005:0079b23": "地大。本一如來藏性。循業發現故。妄分根境。今悟",
    "X15n0299_005:0079b24": "本性。則根境自銷。鏡智自圓。安得不成無上知覺",
    "X15n0299_005:0079c01": "乎。",
    "X15n0299_005:0079c02": "[0079c02] 月光童子即從座起(至)圓滿菩提斯為第一。",
    "X15n0299_005:0079c03": "[0079c03] 冠註 此因水大悟入圓通也。童子。乃菩薩別名。",
    "X15n0299_005:0079c04": "表童真德也。我憶往昔下。敘宿因也。佛名水天者。",
    "X15n0299_005:0079c05": "謂從水大。悟徹本性天真也。教習水觀者。以己之",
    "X15n0299_005:0079c06": "所證示人也。觀于身中下。聞法修觀也。先觀涕唾",
    "X15n0299_005:0079c07": "津液等在一身中。雖有旋復不停清濁不一。而性",
    "X15n0299_005:0079c08": "體是同。故不相傾奪也。觀內既成。引伸于外。擴而",
    "X15n0299_005:0079c09": "觀之。浮幢王剎等。準華嚴經。華藏海中。有大蓮華。",
    "X15n0299_005:0079c10": "其蓮華中。有諸香水海。一一香水海。各有一華。為",
    "X15n0299_005:0079c11": "諸佛剎世界種華藏世界。在香水海中。故曰浮幢",
    "X15n0299_005:0079c12": "王剎。以華藏世界有二十重累高。如幢最為高大。",
    "X15n0299_005:0079c13": "故稱為王。今觀行成熟故。觀身之水與彼海水。性",
    "X15n0299_005:0079c14": "無差別。雖則觀行成熟。未得無我。故入定之時。不",
    "X15n0299_005:0079c15": "見一物。但見湛水。由定中。猶存能觀之心。所觀之",
    "X15n0299_005:0079c16": "水。故出定之時。亦存身相。是以觀力縱。然增勝入",
    "X15n0299_005:0079c17": "己。所見皆同。但定色未除。能所未忘故。有激水作",
    "X15n0299_005:0079c18": "聲。頓覺心痛之事也。身子入定於恒河岸。有二鬼",
    "X15n0299_005:0079c19": "王。乃過去宿冤。以掌擊之。出定頭痛。以白於佛。佛",
    "X15n0299_005:0079c20": "言。若不入定。遭彼所擊。必作微塵。賴蒙定力。得平",
    "X15n0299_005:0079c21": "復耳。今出定心痛。故言同彼。且自思惟。久離見思。",
    "X15n0299_005:0079c22": "不墮分段。今復心痛。將無退失四果也。身質如初。",
    "X15n0299_005:0079c23": "心不痛也。逢無量佛。謂所經多劫也。方得亡身者。",
    "X15n0299_005:0079c24": "謂無能觀之心。亦無所觀之水。則定果色亡。蘊身",
    "X15n0299_005:0080a01": "亦空矣。與十方界諸香水海性合真空無二無別",
    "X15n0299_005:0080a02": "者。所謂性水真空。性空真水也。我以水性一味流",
    "X15n0299_005:0080a03": "通者。所謂清淨本然。周&#x5FA7;法界也。得無生忍者。得",
    "X15n0299_005:0080a04": "因地心也。圓滿菩提。契果地覺也。",
    "X15n0299_005:0080a05": "[0080a05] &#x7460;璃光法王子即從座起(至)傳一妙心斯為第一。",
    "X15n0299_005:0080a06": "[0080a06] 冠註 此因風大悟入圓通也。因觀身心皆風力",
    "X15n0299_005:0080a07": "所轉。觀成圓悟。洞然無礙。故號琉璃光也。所事之",
    "X15n0299_005:0080a08": "佛。名無量聲。亦從此法門證得故也。開示本覺妙",
    "X15n0299_005:0080a09": "明。而令觀風大者。謂本覺乃不動之體。妙明乃周",
    "X15n0299_005:0080a10": "&#x5FA7;之用。世界眾生。皆是妄緣風力所轉者。謂初由",
    "X15n0299_005:0080a11": "本覺一念隨緣。而成無明風故。感風輪執持世界。",
    "X15n0299_005:0080a12": "今觀風性本空。動相寂然。則旋妄還真。歸乎本覺。",
    "X15n0299_005:0080a13": "然此尚是佛所示之觀門也。我於爾時下。敘入觀",
    "X15n0299_005:0080a14": "也。觀界安立者。觀方位安立。由風力所持故也。觀",
    "X15n0299_005:0080a15": "世動時者。觀三世遷流。由風力所運故也。觀身之",
    "X15n0299_005:0080a16": "有動靜者。由風力所轉也。觀心有生住異滅者。由",
    "X15n0299_005:0080a17": "境風鼓動心海。而成識浪也。是則世界身心。動止",
    "X15n0299_005:0080a18": "不一。觀其所由。皆從本覺一念妄動搖。明風出而",
    "X15n0299_005:0080a19": "生。豈有差別之性耶。我於觀行成熟時。覺此&#x7FA3;動",
    "X15n0299_005:0080a20": "之性。本自&#x8657;妄。無所從來。亦無所去。以此推之。微",
    "X15n0299_005:0080a21": "塵眾生。皆是妄緣風。力所轉自一世界眾生。乃至",
    "X15n0299_005:0080a22": "大千世界眾生。亦復如是。各居一世界中。喻如一",
    "X15n0299_005:0080a23": "器之中。貯百蚊蚋。啾啾亂鳴。夫此眾生。良由一念",
    "X15n0299_005:0080a24": "不覺故。於自己方寸之中。鼓發狂&#x9599;而已。離心之",
    "X15n0299_005:0080b01": "外。焉得有此動相哉。由達心外無法故。於生滅中。",
    "X15n0299_005:0080b02": "速悟無生。則本覺心開。遂見震動國中。有不動尊",
    "X15n0299_005:0080b03": "佛。即能於不動如來。為法王子。乃至&#x5FA7;事諸佛紹",
    "X15n0299_005:0080b04": "隆法化也。身心發光。洞徹無礙者。由觀身心。皆屬",
    "X15n0299_005:0080b05": "風力妄緣所轉。了妄無因。洞見本覺。如淨琉璃也。",
    "X15n0299_005:0080b06": "風力無依者。了此風相本空。無所來去也。悟菩提",
    "X15n0299_005:0080b07": "心者。轉識成智也。入三摩地者。證圓通真理也。合",
    "X15n0299_005:0080b08": "十方佛者。上同佛果也。傳一妙心者。下化眾生也。",
    "X15n0299_005:0080b09": "所謂性空真風性。風真空唯。一妙心也。",
    "X15n0299_005:0080b10": "[0080b10] &#x8657;空藏菩薩即從座起(至)妙力圓明斯為第一。",
    "X15n0299_005:0080b11": "[0080b11] 冠註 此因空大悟入圓通也。無邊身。即法身也。",
    "X15n0299_005:0080b12": "真空法身。遍一切處。且法身無身。以萬法為身。故",
    "X15n0299_005:0080b13": "曰無邊。&#x76D6;由觀彼四大無我。而證此法身無邊。遂",
    "X15n0299_005:0080b14": "轉八識。而成四智。即持此智。照明塵剎。則色色皆",
    "X15n0299_005:0080b15": "空。是以法身四智。&#x5FA7;融依正二界也。又於自心。現",
    "X15n0299_005:0080b16": "大圓鏡。內放十種微妙寶光。流灌十方。盡&#x8657;空際",
    "X15n0299_005:0080b17": "者。&#x76D6;以一智而現十智。照十方界。窮其真空妙有。",
    "X15n0299_005:0080b18": "乃從體起用也。諸幢王剎。來入鏡內。涉入我身。身",
    "X15n0299_005:0080b19": "同&#x8657;空。不相妨礙者。&#x76D6;稱法身智體。攝諸剎海。悉",
    "X15n0299_005:0080b20": "入其中。乃攝用歸體也。身能善入微塵國土。廣行",
    "X15n0299_005:0080b21": "佛事。得大隨順者。是以一身遍入一切處。寓物現",
    "X15n0299_005:0080b22": "形。隨機普應。如華嚴云。清淨妙法身。湛然應一切。",
    "X15n0299_005:0080b23": "是也。此大神力。總指上能融一切。能入一切。及體",
    "X15n0299_005:0080b24": "用互攝也。由我諦觀四大無依者。空其身相也。妄",
    "X15n0299_005:0080c01": "想生滅者。空其心相也。&#x8657;空無二。佛國本同者。性",
    "X15n0299_005:0080c02": "空真色。性色真空也。於同發明得無生忍者。了色",
    "X15n0299_005:0080c03": "即是空。空即是色。而證無生法忍也。觀空無邊入",
    "X15n0299_005:0080c04": "三摩地。謂由觀空大。而悟入圓通也。妙力圓明者。",
    "X15n0299_005:0080c05": "極言色空不二依正相入自在無礙也。",
    "X15n0299_005:0080c06": "[0080c06] 彌勒菩薩即從座起(至)得無生忍斯為第一。",
    "X15n0299_005:0080c07": "[0080c07] 冠註 此因識大悟入圓通也。彌勒正云梅怛利",
    "X15n0299_005:0080c08": "曳那。舊說。此翻慈氏。為慈隆。即世悲。臻後劫愍物",
    "X15n0299_005:0080c09": "迷識故。示&#x8FF9;發明也。我憶往昔。敘古從凡入聖之",
    "X15n0299_005:0080c10": "因行也。心重世名好遊族姓者。謂身雖出家。心未",
    "X15n0299_005:0080c11": "入道。重世&#x8657;名。喜親貴族也。修習惟心識定入三",
    "X15n0299_005:0080c12": "摩地。謂重世名族。散心馳求者。為見心外有法。取",
    "X15n0299_005:0080c13": "著名相故。授以唯心識定。&#x76D6;唯遮境有識簡心空。",
    "X15n0299_005:0080c14": "入此觀門。即達心外無法。凡內身外境。唯自識心",
    "X15n0299_005:0080c15": "熏習。變現猶若夢幻。生滅不實。能如是觀。則外馳",
    "X15n0299_005:0080c16": "心止。而觀行成就矣。歷劫以來乃至無量如來者。",
    "X15n0299_005:0080c17": "謂修習既久。唯識定深。自知萬法如電。一心內觀。",
    "X15n0299_005:0080c18": "無復外求。妄緣盡息。名心悉空。如是漸進。得成無",
    "X15n0299_005:0080c19": "上妙圓。悟明如來藏性。則了三界唯心。萬法唯識。",
    "X15n0299_005:0080c20": "而獲無分別智。證如如理故。明法界身心。本無二",
    "X15n0299_005:0080c21": "相。諸佛如來。自性流出。不由他現也。今得授記次",
    "X15n0299_005:0080c22": "補佛處者。正顯由修唯心識定。而得因圓果滿。故",
    "X15n0299_005:0080c23": "補佛位也。佛問圓通乃至得無生忍者。謂由前來",
    "X15n0299_005:0080c24": "未修唯心識定。不知見相二分。唯藏識變起。執為",
    "X15n0299_005:0081a01": "實有故。成依他起性。復從二者。周&#x5FA7;計度。起我法",
    "X15n0299_005:0081a02": "二執。故成&#x5FA7;計執性。今由修定。而得悟性識。明知",
    "X15n0299_005:0081a03": "覺明真識。妙覺湛然。周&#x5FA7;法界。遂達&#x5FA7;計本空。依",
    "X15n0299_005:0081a04": "他幻有。唯一圓成實性故。能遠離依他&#x5FA7;計。而證",
    "X15n0299_005:0081a05": "無生法忍也。唯識頌云。若時與所。緣智都無所得。",
    "X15n0299_005:0081a06": "爾時住唯識。離二取相故。&#x76D6;由初觀依正染淨等",
    "X15n0299_005:0081a07": "法。唯識變起。本無自性。即不起妄想&#x5FA7;執。計我計",
    "X15n0299_005:0081a08": "法。便離&#x5FA7;計也。復達能變所變。唯一妙覺明性。更",
    "X15n0299_005:0081a09": "無別法。便離依他。而圓成清淨寶覺也。如唯識云。",
    "X15n0299_005:0081a10": "初即相無性。次無自然性。後由遠離前所執我法",
    "X15n0299_005:0081a11": "性是也。",
    "X15n0299_005:0081a12": "[0081a12] 大勢至法王子與其同倫(至)得三摩地斯為第一。",
    "X15n0299_005:0081a13": "[0081a13] 冠註 此因見大悟入圓通也。舊說。準觀經云。以",
    "X15n0299_005:0081a14": "智慧光。普照一切。令離三途。得無上力。名大勢至。",
    "X15n0299_005:0081a15": "又言。此菩薩。舉足下足。皆一切世界震蕩。三途令",
    "X15n0299_005:0081a16": "成解脫。凡入諸佛會中。必先震動。故得是名。悲華",
    "X15n0299_005:0081a17": "經言。往昔因中。彌陀作輪王時。觀音為長子。勢至",
    "X15n0299_005:0081a18": "為次子。今在極樂。居於彌陀左右。倫。類也。十二如",
    "X15n0299_005:0081a19": "來者。謂無量光。無邊光。無&#x7740;光。端嚴光。愛光。喜光。",
    "X15n0299_005:0081a20": "可觀光。不思議光。無等光。不可稱量光。映蔽日光。",
    "X15n0299_005:0081a21": "映蔽月光。超日月光。具大本。彌陀有此十三號也。",
    "X15n0299_005:0081a22": "念佛三昧者。都攝六根。淨念相繼也。若念自性彌",
    "X15n0299_005:0081a23": "陀。能念屬正智。所念屬真理。智理一如。本性佛現",
    "X15n0299_005:0081a24": "矣。若念樂邦彌陀。能念屬己。所念屬佛。但己能冥",
    "X15n0299_005:0081b01": "記不忘。佛自放光接引也。一專為憶。喻佛念眾生",
    "X15n0299_005:0081b02": "也。一人專亡。喻眾生不念佛者也。若逢不逢或見",
    "X15n0299_005:0081b03": "非見者。以佛更無餘事。唯念眾生。曾未頃刻離眾",
    "X15n0299_005:0081b04": "生。故曰若逢或見也。眾生無心念佛。而佛雖時現",
    "X15n0299_005:0081b05": "於前。眾生冥然不知。故曰不逢不見也。二人相憶",
    "X15n0299_005:0081b06": "乃至不相乖異者。喻佛生同念。且如形影不離。寧",
    "X15n0299_005:0081b07": "惟逢見而已哉。十方如來。憐念眾生。如母憶子。合",
    "X15n0299_005:0081b08": "上喻一人專憶也。若子逃逝雖憶何為者。合上喻",
    "X15n0299_005:0081b09": "一人專忘也。子若憶母。如母憶子。母子歷生。不相",
    "X15n0299_005:0081b10": "違遠者。合上喻二人相憶。乃至形影不離也。若眾",
    "X15n0299_005:0081b11": "生心。乃至自得心開者。申釋上義。謂果心專憶佛",
    "X15n0299_005:0081b12": "念佛。現前自得見佛。足見佛不離心。但因迷悟故。",
    "X15n0299_005:0081b13": "成隱顯耳。既得現前即見。豈有當來不見者乎。且",
    "X15n0299_005:0081b14": "去佛不遠。亦不假佛之方便。而自得心開見佛矣。",
    "X15n0299_005:0081b15": "如染香人身有香氣。喻心近於佛。自有成佛氣分",
    "X15n0299_005:0081b16": "也。香光莊嚴者。謂假念佛香光莊嚴。自己素法身",
    "X15n0299_005:0081b17": "佛也。我本因地。以念佛證無生忍。指因行言。今於",
    "X15n0299_005:0081b18": "此界。攝念佛人。歸於淨土者。指果德言。乃因果一",
    "X15n0299_005:0081b19": "如也。都攝六根者。謂念即意根。由意為諸根所依",
    "X15n0299_005:0081b20": "故。意根念佛。則以諸根攝在一處故也。&#x76D6;初念佛",
    "X15n0299_005:0081b21": "時。即以生滅心。緣佛相好。及依報莊嚴眷屬等。一",
    "X15n0299_005:0081b22": "一樂事。專住一境。心無間斷。見佛依正二報。如對",
    "X15n0299_005:0081b23": "明鏡。周眸一覽。無非妙境。然後觀此所見佛相妙",
    "X15n0299_005:0081b24": "境。俱屬&#x8657;妄。本無自性。唯念所現。復觀能念之心。",
    "X15n0299_005:0081c01": "自何而有。遂此不見一法。畢竟空寂。以心不見心",
    "X15n0299_005:0081c02": "故。無相可得。是則能所俱寂。本來無念。離念相已。",
    "X15n0299_005:0081c03": "等&#x8657;空界。無所不&#x5FA7;。法界一如。即證平等法身。由",
    "X15n0299_005:0081c04": "念相好。證法身佛。&#x76D6;生即無生也。然我既證法身。",
    "X15n0299_005:0081c05": "眾生法身。與我無二。且無二之性。互相關涉。故念",
    "X15n0299_005:0081c06": "佛者。我皆攝入也。修行者。能知此等法門。自不以",
    "X15n0299_005:0081c07": "參禪者為高利。念佛者。為卑鈍矣。"
}