{
    "X55n0909_002:0675b07": "維摩詰經三觀玄義卷下",
    "X55n0909_002:0675b09": "隋天台山修禪寺沙門　智顗　撰",
    "X55n0909_002:0675b10": "第四會乘義者。三觀即是三智。三智有二種。一別相",
    "X55n0909_002:0675b11": "三智。二一心三智。一別相三智即開三乘。二一心三",
    "X55n0909_002:0675b12": "智但是一佛乘也。第一正明別相三觀開三乘者。即",
    "X55n0909_002:0675b13": "為二意。一正約三觀開三乘。二明十法成三乘。一正",
    "X55n0909_002:0675b14": "約三觀開三乘者。即為三意。一約析法觀開三藏教",
    "X55n0909_002:0675b15": "三乘。二約體法觀開通教三乘。三總約析體別相三",
    "X55n0909_002:0675b16": "觀成別教大乘。一明析法觀開三藏教三乘者。三藏",
    "X55n0909_002:0675b17": "教明三乘行人同析因緣假以入空。若聲聞。總相析",
    "X55n0909_002:0675b18": "法入空。發真無漏。成一切智。名聲聞乘。若辟支佛。別",
    "X55n0909_002:0675b19": "相析法入空。發真無漏。成一切智。名辟支佛乘。若菩",
    "X55n0909_002:0675b20": "薩。總相別相析法入空而不斷結取證。多入俗假修",
    "X55n0909_002:0675b21": "行六度。求一切智．佛智．自然智．無師智。即是三藏教",
    "X55n0909_002:0675b22": "之大乘也。二明體假入空開通教三乘者。三乘之人",
    "X55n0909_002:0675b23": "同體因緣假以入空。若發真無漏。斷見思惑。小乘根",
    "X55n0909_002:0675b24": "鈍但除正使。成一切智。名聲聞乘。緣覺中根侵除習",
    "X55n0909_002:0675c01": "氣。成一切智。名辟支佛乘。菩薩得一切智。入假修道",
    "X55n0909_002:0675c02": "種智。教化眾生。求一切種智。即是通教之大乘。三明",
    "X55n0909_002:0675c03": "總約析體別相三觀成別教大乘者。若別教菩薩。觀",
    "X55n0909_002:0675c04": "因緣假。修別相三觀。次第成一切智．道種智。乃至修",
    "X55n0909_002:0675c05": "中道觀見佛性。成一切種智。求常住涅槃。即是別教",
    "X55n0909_002:0675c06": "大乘義也。",
    "X55n0909_002:0675c07": "二明具十法成乘者。三觀乃是乘之正體。若不約十",
    "X55n0909_002:0675c08": "法和合。則乘義不成。所以者何。三乘悉能運出三界",
    "X55n0909_002:0675c09": "火宅。必須正助眾善和合。故運用之義成也。就此即",
    "X55n0909_002:0675c10": "為三意。一出十法名。二明次第成乘。三料簡。一出十",
    "X55n0909_002:0675c11": "法名者。一明識正因緣生法。二真正發心。三止觀修",
    "X55n0909_002:0675c12": "習。四破諸法遍。五善知通塞。六道品調適。七對治助",
    "X55n0909_002:0675c13": "開三解脫門。八明識次位。九安忍強輭兩賊。十順道",
    "X55n0909_002:0675c14": "法愛不生。三乘之人修學三觀。若具此十法。即成三",
    "X55n0909_002:0675c15": "乘入涅槃也。二明次第成乘者。初所以順知正因緣",
    "X55n0909_002:0675c16": "法者。知無明因緣生一切法。即是正因緣。異外人執",
    "X55n0909_002:0675c17": "邪因緣無因緣生一切法也。次明真正發心者。三乘",
    "X55n0909_002:0675c18": "行人明知正因緣所生三界火宅。覺悟生死。志求涅",
    "X55n0909_002:0675c19": "槃。但菩薩大悲濟物。心異也。次明止觀修習者。發心",
    "X55n0909_002:0675c20": "信解既明。必須修行定慧。即是三乘行人之根本也。",
    "X55n0909_002:0675c21": "次明破諸法遍者。若不破見思兩輪所執妄想。破妄",
    "X55n0909_002:0675c22": "想不遍。則止觀有滯也。次明須知通塞者。隨所破法",
    "X55n0909_002:0675c23": "從淺至深。皆有道滅之通。苦集之塞。若迷此理。即不",
    "X55n0909_002:0675c24": "知得失。是字非字去取失宜也。次明道品調適者。三",
    "X55n0909_002:0676a01": "十七品是三乘入道之正要。能引進眾行到三脫門",
    "X55n0909_002:0676a02": "入涅槃也。次明對治助道法者。即是四禪．四無量心．",
    "X55n0909_002:0676a03": "四無色定．九想．八念．十想．八背捨．八勝處．十一切處．",
    "X55n0909_002:0676a04": "九次第定．事中六度等。諸對治法。助開三脫門也。次",
    "X55n0909_002:0676a05": "明須知位次者。三乘入道。從乾慧地乃至佛地。若能",
    "X55n0909_002:0676a06": "分別不謬。即不生叨濫。破增上慢心也。次明安忍強",
    "X55n0909_002:0676a07": "輭兩賊者。未入外凡之位。內外八風壞三乘行人出",
    "X55n0909_002:0676a08": "世善根。若能安忍。則不為所壞。入乾慧地。因發煗頂",
    "X55n0909_002:0676a09": "入性地也。次明順道法愛不生者。三乘之人若入性",
    "X55n0909_002:0676a10": "地。發善有漏五陰所有善法功德智慧。順道若生法",
    "X55n0909_002:0676a11": "愛。即便頂墮。不得進入忍法成世第一法發真無漏",
    "X55n0909_002:0676a12": "也。若能不生法愛。即不頂墮。得入忍法位。成世第一",
    "X55n0909_002:0676a13": "法。發真無漏。即是三乘之人同見第一義諦。斷界內",
    "X55n0909_002:0676a14": "見思煩惱。出三界火宅。是為此乘從三界出。至有餘",
    "X55n0909_002:0676a15": "涅槃住。盡智．無生智運入。無餘不明故。以十法成三",
    "X55n0909_002:0676a16": "乘者。其義顯也。三明料簡者。問曰。自有眾生值佛。隨",
    "X55n0909_002:0676a17": "聞一乘法即得成道。或有隨修一法門即入道。何必",
    "X55n0909_002:0676a18": "悉具此十法成乘也。答曰。皆以往昔已修引十法成",
    "X55n0909_002:0676a19": "根性也。問曰。法華經出三界火宅。諸子門外方索三",
    "X55n0909_002:0676a20": "車。今何得十法成乘從界內而出。答曰。法華的據盡",
    "X55n0909_002:0676a21": "無生三乘。有為無漏功德是究竟三乘。能運入無餘",
    "X55n0909_002:0676a22": "涅槃。乃是真乘。既無無餘涅槃之可入。又不能運至",
    "X55n0909_002:0676a23": "常住涅槃。則三乘之義不成。故索三車不得也。今通",
    "X55n0909_002:0676a24": "明乘義有六種不同。一者理乘。二者教乘。三者行乘。",
    "X55n0909_002:0676b01": "四者相似乘。五者分證真實乘。六者究竟乘。一理乘",
    "X55n0909_002:0676b02": "者。三乘行人悉有四諦．十二因緣．六度之一。三乘根",
    "X55n0909_002:0676b03": "性不同也。二教乘者。即是佛開三乘之教。三乘諸子",
    "X55n0909_002:0676b04": "以佛教門出三界苦。亦名名字乘也。三觀行乘者。即",
    "X55n0909_002:0676b05": "是三乘之人修五停心觀。別相總相念處。乾慧地之",
    "X55n0909_002:0676b06": "觀行也。故勝鬘經云。三乘之初業。不愚於法。意在此",
    "X55n0909_002:0676b07": "也。四相似乘者。即是四善根人所得善有漏五陰也。",
    "X55n0909_002:0676b08": "五分證真實乘者。即是學智。從發苦忍真明無漏。乃",
    "X55n0909_002:0676b09": "至非想第九無礙金剛三昧也。六究竟乘者。即是無",
    "X55n0909_002:0676b10": "學智阿羅漢．辟支佛．佛所得非想第九解脫道盡智．",
    "X55n0909_002:0676b11": "無生智。佛如實智能運入無餘涅槃也。此即三藏教",
    "X55n0909_002:0676b12": "析法觀．通教體法觀。十法成乘意在此也。但別教三",
    "X55n0909_002:0676b13": "觀十法成乘。明六種乘義。意不同分別(云云)。",
    "X55n0909_002:0676b14": "問曰。佛法無量。何故的取此十法成三乘耶。答曰。佛",
    "X55n0909_002:0676b15": "法雖復無量。必須取其正要。如諸小乘經論．大乘經",
    "X55n0909_002:0676b16": "論所明成乘義者。教門悉有此十意分明也。但隨緣",
    "X55n0909_002:0676b17": "散說。不聚一處。今探經論。撰十意以成乘義者。為欲",
    "X55n0909_002:0676b18": "令一家義學坐禪之徒。知佛法小乘經論所明．大乘",
    "X55n0909_002:0676b19": "經論所明入道正意。異外人各說一究竟道。亦異此",
    "X55n0909_002:0676b20": "土莊老之說也。諸先生若言莊老即是佛一無異者。",
    "X55n0909_002:0676b21": "又末代朝有法師禪師。或同諸外道作此解者。可將",
    "X55n0909_002:0676b22": "此十法比並。若莊老明空具有此十意分明名義成",
    "X55n0909_002:0676b23": "就者。可許是同。若無此十法。或名義似同而斫覈橫",
    "X55n0909_002:0676b24": "竪不通。事理滯礙。名字有闕。作義不成。豈得同也。今",
    "X55n0909_002:0676c01": "毗曇．成實雖是佛法小乘之論。明空入道。撿其論文",
    "X55n0909_002:0676c02": "即十意宛然。名義無闕。通申佛法。小乘人入道意轉",
    "X55n0909_002:0676c03": "分明。況復大乘經論者乎。外人經書既無此名義故。",
    "X55n0909_002:0676c04": "不可皆言同佛法也。",
    "X55n0909_002:0676c05": "第二明一心三智但是一佛乘者。即為二意。一明一",
    "X55n0909_002:0676c06": "心三智即大乘。二明十法成大乘。一明一心三智即",
    "X55n0909_002:0676c07": "大乘者。若觀因緣三諦。初心即得一心三智。開佛知",
    "X55n0909_002:0676c08": "見。見佛性。見佛性者即大乘也。此則無復開三乘之",
    "X55n0909_002:0676c09": "別。故此經觀眾生品。舍利弗問天女言。汝於三乘為",
    "X55n0909_002:0676c10": "何志求。天女答曰。我為化三乘。如人入瞻蔔林。唯齅",
    "X55n0909_002:0676c11": "瞻蔔。不齅餘。得入此室者。唯聞大乘功德之香。不樂",
    "X55n0909_002:0676c12": "聞聲聞．辟支佛功德香也。當知一心三智即是圓教。",
    "X55n0909_002:0676c13": "般若波羅蜜即是大乘。故大品會宗品云。般若波羅",
    "X55n0909_002:0676c14": "蜜即是摩訶衍。摩訶衍即是般若波羅蜜。般若波羅",
    "X55n0909_002:0676c15": "蜜．摩訶衍無二無別。今明一心三觀會成大乘者。大",
    "X55n0909_002:0676c16": "名不可思議。乘以能運為義。一心三觀境智並是不",
    "X55n0909_002:0676c17": "思議法。能運菩薩至今道場。名大乘也。故涅槃經云。",
    "X55n0909_002:0676c18": "一乘者名為佛性。佛性者亦一．非一．非一非非一。云",
    "X55n0909_002:0676c19": "何名為亦一。謂一切眾生悉是一乘故。云何名非一。",
    "X55n0909_002:0676c20": "非是數法故。云何非一非非一。數非數不決定故。一",
    "X55n0909_002:0676c21": "切眾生即一乘者。一念無明具十法界。眾生悉有正",
    "X55n0909_002:0676c22": "因佛性。正因佛性即是理。即本有之一乘也。數法者。",
    "X55n0909_002:0676c23": "即是緣因佛性。緣因佛性即是福德莊嚴。福德莊嚴",
    "X55n0909_002:0676c24": "有為有漏。是聲聞法分。為數法說三乘也。非一非非",
    "X55n0909_002:0677a01": "一。數非數不決定者。即了因佛性。了因佛性即是智",
    "X55n0909_002:0677a02": "慧莊嚴。智慧莊嚴能從一地至於一地。不得緣因亦",
    "X55n0909_002:0677a03": "不得正因。心無取著。數非數不決定也。數不決定者。",
    "X55n0909_002:0677a04": "緣因性不可得也。非數不決定者。正因性不可得也。",
    "X55n0909_002:0677a05": "若所觀不決定不可得。能了亦不決定不可得。以十",
    "X55n0909_002:0677a06": "二因緣不可說故。三種佛性大乘皆不可說也。此三",
    "X55n0909_002:0677a07": "佛性成三德大乘。不縱不橫。如世伊字。故涅槃經云。",
    "X55n0909_002:0677a08": "佛性者即是一乘。法華經云。佛自住大乘。如其所得",
    "X55n0909_002:0677a09": "法。定慧力莊嚴。以此度眾生。此亦三德成乘義也。故",
    "X55n0909_002:0677a10": "真諦三藏說理乘．得乘．隨乘之三種乘。問曰。此經但",
    "X55n0909_002:0677a11": "明不思議解脫。云何乃引涅槃經佛性一乘義耶。答",
    "X55n0909_002:0677a12": "曰。此經佛國品云。大乘心是菩薩淨土。菩薩成佛時。",
    "X55n0909_002:0677a13": "大乘眾生來生其國。問曰。引是今經明大乘。何關涅",
    "X55n0909_002:0677a14": "槃佛性之大乘耶。答曰。此經明不思議解脫如來種",
    "X55n0909_002:0677a15": "一乘。大涅槃明妙色解脫佛性一乘。妙色解脫即不",
    "X55n0909_002:0677a16": "思議解脫之異名。佛性如來種亦異名耳。設教赴緣。",
    "X55n0909_002:0677a17": "言方雖異。一乘之理。豈有別乎。",
    "X55n0909_002:0677a18": "二明十法成大乘者。一善識不思議境。二真正發心。",
    "X55n0909_002:0677a19": "三止觀修習。四破諸法遍。五善知通塞。六行三十七",
    "X55n0909_002:0677a20": "道品。七對治諸波羅蜜。八善識次位。九安忍成就。十",
    "X55n0909_002:0677a21": "順道法愛不生。若修此一心三觀。具此十法。是大乘",
    "X55n0909_002:0677a22": "從三界出到薩婆若住也。",
    "X55n0909_002:0677a23": "一分別不思議境者。即善識思議不思議十二因緣",
    "X55n0909_002:0677a24": "也。若思議因緣生滅次第。具十法界開三乘也。若不",
    "X55n0909_002:0677b01": "思議因緣。即是一念十二因緣不生不滅具十法界。",
    "X55n0909_002:0677b02": "但說一佛乘也。若解不思議十二因緣之理者。即是",
    "X55n0909_002:0677b03": "住大乘不思議解脫之理也。故天女謂舍利弗言。吾",
    "X55n0909_002:0677b04": "止此室十有二年者。是住不思議十二因緣之理也。",
    "X55n0909_002:0677b05": "大智論云。十二因緣有三種道。一者煩惱道。二者業",
    "X55n0909_002:0677b06": "道。三者苦道。苦道七支即是正因佛性。煩惱道三支",
    "X55n0909_002:0677b07": "即是了因佛性。業道二支即是緣因佛性。故涅槃經",
    "X55n0909_002:0677b08": "云。十二因緣名為佛性。佛性不出三種。因名三種佛",
    "X55n0909_002:0677b09": "性。果名三德涅槃。所以者何。七支苦即法性五陰。故",
    "X55n0909_002:0677b10": "屬正因佛性。涅槃經云。無明有愛。是二中間則有生",
    "X55n0909_002:0677b11": "死。名為中道。中道者即佛性。若轉無明以為明。由惑",
    "X55n0909_002:0677b12": "故解。此即了因佛性。轉惡行為善行。由惡故善。此即",
    "X55n0909_002:0677b13": "緣因佛性。問曰。此經未明佛性。云何引涅槃成此不",
    "X55n0909_002:0677b14": "思議義耶。答曰。大涅槃經云。若言十一部經不明佛",
    "X55n0909_002:0677b15": "性。非謗佛法僧。若說十二部經不明佛性。即謗佛法",
    "X55n0909_002:0677b16": "僧。今此大乘之教。具十二部。何得不明佛性乎。問曰。",
    "X55n0909_002:0677b17": "此經始終不說佛性。何得約佛性明義耶。答曰。此經",
    "X55n0909_002:0677b18": "佛道品。淨名說行於非道通達佛道。十二因緣三種",
    "X55n0909_002:0677b19": "道即是非道。通達三種佛菩提之道也。文殊師利說",
    "X55n0909_002:0677b20": "如來種種性。眼目之異名。如天帝釋豈異憍尸迦。若",
    "X55n0909_002:0677b21": "謂不作佛性名說。非明佛性義者。有經不作二諦名",
    "X55n0909_002:0677b22": "說。亦應不明二諦義。若爾。何得言諸佛常依二諦說",
    "X55n0909_002:0677b23": "法也。問曰。佛性有三。如來種亦有三耶。答曰。種亦有",
    "X55n0909_002:0677b24": "三。經言。有身為種。六入為種。即苦道正因如來種。正",
    "X55n0909_002:0677c01": "因佛性之異名也。經言。無明貪恚為種。六十二見為",
    "X55n0909_002:0677c02": "和。即是了因如來種。了因佛性之異名也。經言。十不",
    "X55n0909_002:0677c03": "善道為種。即緣因如來種。緣因佛性之異名也。種之",
    "X55n0909_002:0677c04": "與性。義類相扶。故法華經云。唯有如來知此眾生種",
    "X55n0909_002:0677c05": "相體性。即其義也。問曰。種以能生為義。義符無常。性",
    "X55n0909_002:0677c06": "以不改為義。義符於常。此二義別。何得言符。答曰。緣．",
    "X55n0909_002:0677c07": "了兩因符種。不足致疑。但正因符種。義似有乖。深求",
    "X55n0909_002:0677c08": "其致。亦相符也。真如不生。非因非果。說為正因佛性。",
    "X55n0909_002:0677c09": "是則非因非性說為正因性。何以不得非因非種說",
    "X55n0909_002:0677c10": "為正因種乎。問曰。若此經明如來種義。與涅槃佛性",
    "X55n0909_002:0677c11": "同者。何故云。若見無為入正位者。不能復發菩提之",
    "X55n0909_002:0677c12": "心。猶如根敗之士。種義可皆佛性之義。則不可斷。何",
    "X55n0909_002:0677c13": "得同也。答曰。此經帶方便明如來種性義。於利根菩",
    "X55n0909_002:0677c14": "薩即是究竟。二乘不了。故須訶析。訶析聲聞。即密有",
    "X55n0909_002:0677c15": "發心之理。故法華經云。昔於菩薩前毀呰聲聞樂小",
    "X55n0909_002:0677c16": "法者。然佛實以大乘教化。即其義也。問曰。十二因緣",
    "X55n0909_002:0677c17": "法性皆是正因緣。觀智通是了因緣。十二支修善並",
    "X55n0909_002:0677c18": "是緣因緣。何故偏判。答曰。義有通別。若如所問。乃是",
    "X55n0909_002:0678a01": "通義。別對分明則不得爾。法性五陰有無明不善業。",
    "X55n0909_002:0678a02": "即成生死五陰。如陰氣起水結成凌。無明轉為明。不",
    "X55n0909_002:0678a03": "善成善。即顯五陰法性成五種涅槃。如陽氣起則凌融",
    "X55n0909_002:0678a04": "還成水也。問曰。無明煩惱何得是智慧性。答曰。此經云。",
    "X55n0909_002:0678a05": "不入煩惱大海。不得無上智寶。十地論師說七識是",
    "X55n0909_002:0678a06": "智識攝。大乘說七識但是執見識。諍論云云。皆由不",
    "X55n0909_002:0678a07": "達了因種性義也。六識八識對二種佛性不達。起諍",
    "X55n0909_002:0678a08": "類如七識。其義可明。問曰。法華明佛性不。答曰。法華",
    "X55n0909_002:0678a09": "明十如是。佛性只是一。如是性耳。問曰。若爾。何處文",
    "X55n0909_002:0678a10": "證法華明佛性耶。答曰。涅槃說成大果實。見如來性。",
    "X55n0909_002:0678a11": "引說法華經八千聲聞得受記莂成大果實。如秋收",
    "X55n0909_002:0678a12": "冬藏。更無所作。若言法華不說佛性。何得引法華證",
    "X55n0909_002:0678a13": "見如來性義也。問曰。般若明佛性不。答曰。大涅槃云。",
    "X55n0909_002:0678a14": "言佛性者有五種名。亦名佛性。亦名般若。亦名首楞",
    "X55n0909_002:0678a15": "嚴。亦名金剛三昧。亦名師子吼三昧。若知一念十二",
    "X55n0909_002:0678a16": "因緣具十法界三道之理。即是三種如來種。三種佛",
    "X55n0909_002:0678a17": "性。三道生死不障三德。三德涅槃如世伊字。一切法",
    "X55n0909_002:0678a18": "亦如是。是為不思議之觀境也。",
    "X55n0909_002:0678a19": "二真正發心者。即為二意。一發慈悲心。二發弘誓心。",
    "X55n0909_002:0678a20": "一發慈悲心者。即是無緣大慈大悲。夫慈能與樂。悲",
    "X55n0909_002:0678a21": "能拔苦。今明慈能與樂者。以無緣大慈能與十法界",
    "X55n0909_002:0678a22": "眾生十二因緣三道三種佛性三種涅槃之妙樂也。",
    "X55n0909_002:0678a23": "悲能拔苦者。無緣大悲能拔十法界眾生十二因緣",
    "X55n0909_002:0678a24": "三道流轉生死之苦也。二發誓願心者。即無作四弘",
    "X55n0909_002:0678b01": "誓願。無作四弘誓願者。一未度令度。二未解今解。三",
    "X55n0909_002:0678b02": "未安令安。四未涅槃令得涅槃。一未度令度者。別緣",
    "X55n0909_002:0678b03": "十法界眾生苦道七支皆令得度。故瓔珞經云。未度",
    "X55n0909_002:0678b04": "苦諦令度苦諦也。二未解令解者。別緣十法界眾生",
    "X55n0909_002:0678b05": "煩惱道三支業道二支令解。故瓔珞經云。未解集諦",
    "X55n0909_002:0678b06": "令解集諦也。三未安令安者。通緣十法界眾生三道",
    "X55n0909_002:0678b07": "中三種佛性令安此道理。故瓔珞經云。未安道諦令",
    "X55n0909_002:0678b08": "安道諦。四未得涅槃令得涅槃者。通緣十法界眾生",
    "X55n0909_002:0678b09": "迷三種佛性所起十二因緣皆令滅盡。成三德涅槃。",
    "X55n0909_002:0678b10": "故瓔珞經云。未證滅諦令證滅諦也。如是慈悲弘誓",
    "X55n0909_002:0678b11": "即是真發菩提心也。故此經明三十種大慈。思益經",
    "X55n0909_002:0678b12": "明三十二種大悲。即其義也。又此經云。天女云。吾止",
    "X55n0909_002:0678b13": "此室十有二年。初未曾聞二乘之法。唯聞菩薩大慈",
    "X55n0909_002:0678b14": "大悲不可思議諸佛之法也。問曰。何意慈悲所緣樂",
    "X55n0909_002:0678b15": "前苦後。弘誓所緣苦前樂後。答曰。慈悲者。原菩薩本",
    "X55n0909_002:0678b16": "懷。前欲與樂。由苦障樂。不能得樂。次須拔苦。弘誓制",
    "X55n0909_002:0678b17": "心行事。行事之次。必先度苦方得受樂。問曰。九法界",
    "X55n0909_002:0678b18": "可言令度。佛法界究竟清淨。云何令度。答曰。圓教所",
    "X55n0909_002:0678b19": "明。如華嚴經說初發心菩薩即是佛。是則初心中皆",
    "X55n0909_002:0678b20": "名為佛。如是等佛皆有生死之法。乃至金剛餘有一",
    "X55n0909_002:0678b21": "生在。故瓔珞經云。三魔已盡。餘有一品死魔在。是等",
    "X55n0909_002:0678b22": "菩薩悉入佛境。亦名佛界。故言未度令度。餘三誓願",
    "X55n0909_002:0678b23": "類之可解。問曰。何等發心不真。對此說真。答曰。華嚴",
    "X55n0909_002:0678b24": "經說有菩提心魔。思益經云。發三菩提願。是為邪願。",
    "X55n0909_002:0678c01": "對此不真。須說真也。問曰。不真發心。其義云何。答曰。",
    "X55n0909_002:0678c02": "若三藏教．通教．別教此三菩薩所緣四諦發菩提心。",
    "X55n0909_002:0678c03": "名不真也。今明圓教菩薩無緣慈悲無作四弘誓發",
    "X55n0909_002:0678c04": "菩提心。如磁石吸鐵。即真發心也。問曰。四教明乘。今",
    "X55n0909_002:0678c05": "何故但約不思議圓教明發心也。答曰。四不可說。四",
    "X55n0909_002:0678c06": "不可說故。非權非實。非偏非圓。有因緣亦可得說。可",
    "X55n0909_002:0678c07": "得說故。說權說實。說偏說圓。權譬化城。實譬寶所。偏",
    "X55n0909_002:0678c08": "譬江河必有迴曲。圓譬金沙大河直流西海。圓教實",
    "X55n0909_002:0678c09": "故。名真發心。",
    "X55n0909_002:0678c10": "三明止觀修習者。既已發菩提心。即須行菩薩道。止",
    "X55n0909_002:0678c11": "即修定。觀即修慧。定慧二足。行步平正。真行菩薩道",
    "X55n0909_002:0678c12": "也。此必須淨持禁戒。還約一念十二因緣中明修止",
    "X55n0909_002:0678c13": "觀。所以者何。七支法性。本非散非止。非迷非觀。若有",
    "X55n0909_002:0678c14": "為七支乖理。則行有二支紛綸不息。名之為散。若不",
    "X55n0909_002:0678c15": "得七支。則不善二支。行有休息。名之為止。迷七支法",
    "X55n0909_002:0678c16": "性。即是無明愛取。若了七支法性。即滅無明愛取。因",
    "X55n0909_002:0678c17": "滅無明愛取。熾然三菩提燈。名之為觀。是則非止之",
    "X55n0909_002:0678c18": "止。名真修止。不觀之觀。名真修觀。止觀調適則心安",
    "X55n0909_002:0678c19": "道法。是安心進行之道也。問曰。云何分別真修不真",
    "X55n0909_002:0678c20": "修相。答曰。若約生滅因緣．無生因緣．無量因緣而修",
    "X55n0909_002:0678c21": "止觀。名不真修。若約無作十二因緣而修止觀。即是",
    "X55n0909_002:0678c22": "真修。復次。若知用四悉檀方便修止觀。名為真修。不",
    "X55n0909_002:0678c23": "知即非真修也。如陰陽調適萬物得生。定慧調和則",
    "X55n0909_002:0678c24": "道法增長。故大涅槃經云。如是時中宜修智慧。如是",
    "X55n0909_002:0679a01": "時中宜修禪定。此皆知用悉檀修止觀之時也。故此",
    "X55n0909_002:0679a02": "經淨名勸諸國王長者言。佛身者。從止觀生。成如來",
    "X55n0909_002:0679a03": "身也。問曰。今用觀入道。何須修止。答曰。如大涅槃經",
    "X55n0909_002:0679a04": "云。毗婆舍那能破煩惱。何故復修奢摩他耶。佛答言。",
    "X55n0909_002:0679a05": "若有修禪定則能破惑。今作譬顯。如燈雖有破闇之",
    "X55n0909_002:0679a06": "能。若不處之密室。則照物不了。故須修止也。",
    "X55n0909_002:0679a07": "四破諸法遍者。雖復巧修止觀。若破十法界十二因",
    "X55n0909_002:0679a08": "緣法不遍。則執見隨生。若能破一切愛見塵沙無知",
    "X55n0909_002:0679a09": "徹至法性。三番惑障既破。因惑所起一切橫竪諸法",
    "X55n0909_002:0679a10": "亦破。既不得所破。亦不得能破。是則能破如所破。是",
    "X55n0909_002:0679a11": "為破諸法遍。是義已如前別相三觀中說。今不具論。",
    "X55n0909_002:0679a12": "故此經云。得此法者無有餘病。唯有空病。空病亦空。",
    "X55n0909_002:0679a13": "問曰。若破諸法遍。此非正道。破即是斷。斷即拙度也。",
    "X55n0909_002:0679a14": "如大智論云。不斷亦不破。是心名薩埵。答曰。若定破",
    "X55n0909_002:0679a15": "即是定斷。可同拙度。今明不破破不斷斷。不同拙度",
    "X55n0909_002:0679a16": "也。大智論云。譬如轉輪聖王。能破一切強敵。亦不可",
    "X55n0909_002:0679a17": "有所破。般若波羅蜜亦如是。能破一切法。亦不有所",
    "X55n0909_002:0679a18": "破也。",
    "X55n0909_002:0679a19": "五明善知通塞相者。如法華經云。善知五百由旬嶮",
    "X55n0909_002:0679a20": "難道通塞之相。初百由旬者。見諦惑也。次二百由旬",
    "X55n0909_002:0679a21": "者。五下分結也。次三百由旬者。五上分結也。過此則",
    "X55n0909_002:0679a22": "立化城涅槃。次第四百由旬者。是塵沙無知也。次第",
    "X55n0909_002:0679a23": "五百由旬者。即是無明住地惑也。通言嶮道者。悉有",
    "X55n0909_002:0679a24": "生死苦報之難也。言知通塞者。如有見起。破此有見",
    "X55n0909_002:0679b01": "則有通有塞。若執有見計以為實。即苦集。名之為塞。",
    "X55n0909_002:0679b02": "能修道滅是則為通。不見生滅無生滅二種四諦是",
    "X55n0909_002:0679b03": "則為塞。能見二種四諦是則為通。塞即非字。通即是",
    "X55n0909_002:0679b04": "字。不知是字非字名之為塞。能知是字非字是則為",
    "X55n0909_002:0679b05": "通。乃至非有非無見假入空。分別通塞亦復如是。破",
    "X55n0909_002:0679b06": "下分結上分結。分別通塞之相亦如是。次破塵沙無",
    "X55n0909_002:0679b07": "知分別通塞之相。若不識無量四諦。即不知是字非",
    "X55n0909_002:0679b08": "字。名之為塞。其能知者名之為通。次破五百由旬無",
    "X55n0909_002:0679b09": "明住地辨通塞相。若不知無作四諦即不知是字非",
    "X55n0909_002:0679b10": "字。名之為塞。其能知者名之為通。故此經云。但除其",
    "X55n0909_002:0679b11": "病。不除其法也。如治眼病。破翳不得損珠。又云。無方",
    "X55n0909_002:0679b12": "便慧縛。有方便慧解。無慧方便縛。有慧方便解。縛即",
    "X55n0909_002:0679b13": "是塞。解即是通也。問曰。理無通塞。若見通塞。將非是",
    "X55n0909_002:0679b14": "塞。答曰。定見通塞是則為塞。不見通塞乃名為通。不",
    "X55n0909_002:0679b15": "見通塞還即是塞。能見通塞是則為通。若不見通塞",
    "X55n0909_002:0679b16": "及見通塞皆名為塞。非見非不見而能見。非通塞見",
    "X55n0909_002:0679b17": "於通塞。是則過五百由旬至於寶所。則名為通也。",
    "X55n0909_002:0679b18": "六明行三十七品者。即為二意。一者用一心三觀行",
    "X55n0909_002:0679b19": "三十七品。二者修三三昧。一行三十七品者。佛法要",
    "X55n0909_002:0679b20": "行。三十七品為最安穩。入大涅槃之正因也。故此經",
    "X55n0909_002:0679b21": "云。道品善知識。由是成正覺。三十七品者。謂四念處．",
    "X55n0909_002:0679b22": "四正勤．四如意足．五根．五力．七覺分．八聖道分。四念",
    "X55n0909_002:0679b23": "處者。一者身念處。二者受念處。三者心念處。四者法",
    "X55n0909_002:0679b24": "念處。四念處略明有四種。一者生滅四念處。二者無",
    "X55n0909_002:0679c01": "生滅四念處。三者無量四念處。四者無作四念處。前",
    "X55n0909_002:0679c02": "三種四念處並是方便。今不分別。但明無作四念處",
    "X55n0909_002:0679c03": "觀也。正勤．如意足．根．力．覺．道。類如是也。無作四念處",
    "X55n0909_002:0679c04": "觀者。所謂無作十二因緣具十法界五陰。以為念處",
    "X55n0909_002:0679c05": "之觀境也。一明身念處者。一切十法界色陰名之為",
    "X55n0909_002:0679c06": "身。一心三觀觀十法界色名之為念。見十法界身實",
    "X55n0909_002:0679c07": "諦之理名之為處。若見十法界色皆是一法性。法性",
    "X55n0909_002:0679c08": "之色非垢非淨。能雙照十法界垢淨。即是莊嚴不淨",
    "X55n0909_002:0679c09": "淨枯榮二種雙樹。二明受念處者。一切十法界受陰",
    "X55n0909_002:0679c10": "名之為受。一心三觀觀十法界受名之為念。見十法",
    "X55n0909_002:0679c11": "界受實諦之理名之為處。若見十法界受皆是一法",
    "X55n0909_002:0679c12": "性。法性受非苦非樂。能雙照十法界苦樂。即是莊嚴",
    "X55n0909_002:0679c13": "苦樂枯榮雙樹。三明心念處者。一切十法界識陰名",
    "X55n0909_002:0679c14": "之為心。一心三觀觀十法界心名之為念。見十法界",
    "X55n0909_002:0679c15": "心實諦之理名之為處。若見十法界心皆是一法性",
    "X55n0909_002:0679c16": "心。法性心非常非無常。能雙照十法界常無常。即是",
    "X55n0909_002:0679c17": "莊嚴常無常枯榮之雙樹。四明法念處者。一切十法",
    "X55n0909_002:0679c18": "界想陰行陰名之為法。一心三觀觀十法界想行名",
    "X55n0909_002:0679c19": "之為念。見十法界法實諦之理名之為處。若見十法",
    "X55n0909_002:0679c20": "界法皆是一法性。法性非我非無我。能雙照十法界",
    "X55n0909_002:0679c21": "我無我。即莊嚴我無我枯榮之雙樹。若行者能了此",
    "X55n0909_002:0679c22": "四枯四榮即是法性。五陰非枯非榮。名見中道佛性。",
    "X55n0909_002:0679c23": "若見五陰佛性。即住五種涅槃。五種涅槃者。謂色解",
    "X55n0909_002:0679c24": "脫涅槃。受解脫涅槃。想解脫涅槃。行解脫涅槃。識解",
    "X55n0909_002:0680a01": "脫涅槃。是為於四枯四榮雙樹之間見五陰佛性。而",
    "X55n0909_002:0680a02": "有五種涅槃。問曰。一心三觀觀法性五陰非真非俗。",
    "X55n0909_002:0680a03": "雙照真俗。真俗即是枯榮不。答曰。不然。真俗同結成",
    "X55n0909_002:0680a04": "四枯。中道佛性結成四榮也。問曰。若爾。何處有中間",
    "X55n0909_002:0680a05": "而入涅槃。答曰。二不可說。而說枯榮不滯枯榮。不著",
    "X55n0909_002:0680a06": "二邊即是入涅槃也。問曰。大涅槃經。告憍陳如。色是",
    "X55n0909_002:0680a07": "無常。因滅是色獲得常色。樂我淨等亦復如是。是則",
    "X55n0909_002:0680a08": "身念處觀具破八倒。顯四枯四榮。何得言身念處但",
    "X55n0909_002:0680a09": "破二倒。莊嚴不淨淨二雙樹耶。答。覈實為論。具破八",
    "X55n0909_002:0680a10": "倒。通莊嚴四枯四榮。今為欲對初教四念處。別破四",
    "X55n0909_002:0680a11": "倒。顯四枯之小術。明此勝三修。破四枯顯四榮之妙",
    "X55n0909_002:0680a12": "術也。半滿相對之義。便一往作此說耳。問曰。四枯念",
    "X55n0909_002:0680a13": "處。聲聞之人可得發軫修習。四榮念處。何得亦爾。答",
    "X55n0909_002:0680a14": "曰。菩薩從初發心觀涅槃行道。乃至坐道場。何得不",
    "X55n0909_002:0680a15": "以一切種修四念處至成妙覺也。大智論云。四念處",
    "X55n0909_002:0680a16": "四種精進名四正勤。四念處四種禪定名四如意足。",
    "X55n0909_002:0680a17": "四念處中五種善根生即是五根。五種善根增長遮",
    "X55n0909_002:0680a18": "諸煩惱即是五力。分別道用即是七覺。安穩道中行",
    "X55n0909_002:0680a19": "名八正道。若能成就八正道者。即見佛性入涅槃也。",
    "X55n0909_002:0680a20": "初心見佛性住涅槃者。即是得無生法忍。入菩薩位",
    "X55n0909_002:0680a21": "也。問曰。三十七品。外凡唯可學四念處。何得乃至修",
    "X55n0909_002:0680a22": "習八正道分。答曰。大智論云。八正道中行。初得善有",
    "X55n0909_002:0680a23": "漏五陰。名為煖法。若八正道定是見地。何得是煖法",
    "X55n0909_002:0680a24": "之前。又毗婆沙論云。八正在前。七覺在後。定是無漏。",
    "X55n0909_002:0680b01": "若說七覺在前。八正在後。通有漏無漏。小乘通義尚",
    "X55n0909_002:0680b02": "得如此。況復大乘圓頓之道。初心修習四念處觀不",
    "X55n0909_002:0680b03": "具三十七也。二明修三三昧入涅槃者。大智論云。三",
    "X55n0909_002:0680b04": "十七品是正行道法。將入涅槃城。涅槃城有三門。謂",
    "X55n0909_002:0680b05": "空．無相．無作。云何空三昧。四句觀無明不生。畢竟空。",
    "X55n0909_002:0680b06": "即一切諸法皆悉是空。名空三昧。云何名無相三昧。",
    "X55n0909_002:0680b07": "不見佛性四邊之相。名無相三昧。云何名無作三昧。",
    "X55n0909_002:0680b08": "無能觀所觀。真緣兩修。四句俱泯。即是無作三昧。三",
    "X55n0909_002:0680b09": "昧一心發實智慧。如水澄清。珠相自現。若見佛性即",
    "X55n0909_002:0680b10": "得涅槃。爾時三昧名三解脫門。即是入不二法門。住",
    "X55n0909_002:0680b11": "不思議解脫也。是義已如前次第三觀分別。今不重",
    "X55n0909_002:0680b12": "明。問曰。三昧解脫有何殊別。答曰。別而為說。因名三",
    "X55n0909_002:0680b13": "昧。果名解脫。伏道為三昧。斷道為解脫。無礙道為三",
    "X55n0909_002:0680b14": "昧。解脫道名解脫。通而為言。三昧即解脫之異名也。",
    "X55n0909_002:0680b15": "俱通因果．斷伏．無礙．解脫也。",
    "X55n0909_002:0680b16": "七明對治六波羅蜜助三三昧開解脫門者。如聲聞",
    "X55n0909_002:0680b17": "行三十七品將入涅槃城。涅槃城有三門。所謂三解",
    "X55n0909_002:0680b18": "脫門。若三三昧力弱不能自開解脫門者。當修慈心．",
    "X55n0909_002:0680b19": "不淨．九想．背捨．勝處．一切處諸對治法。助三三昧開",
    "X55n0909_002:0680b20": "三解脫門。譬如三人力弱排門不開。眾人相助即得",
    "X55n0909_002:0680b21": "開也。圓教菩薩修無作三十七品。用三三昧開三脫",
    "X55n0909_002:0680b22": "門入大涅槃。亦復如是。若三昧力弱不能開。十二因",
    "X55n0909_002:0680b23": "緣中三道三障厚重。如北風陰氣來水便結。此必須",
    "X55n0909_002:0680b24": "加修對治六度。助開三脫門也。度有二種。一者事六",
    "X55n0909_002:0680c01": "度。對破六蔽。二者理六度。只是一心三觀三十七品",
    "X55n0909_002:0680c02": "三三昧之異名耳。為小對治之力。故須懺悔六蔽。別",
    "X55n0909_002:0680c03": "修事中布施．持戒．忍辱．精進．禪定．智慧。隨事成就。能",
    "X55n0909_002:0680c04": "資理善。過去罪滅今生重蔽。則除是則。利智善根熟。",
    "X55n0909_002:0680c05": "結使煩惱薄。清淨心常一。發真無漏。開三解脫入不",
    "X55n0909_002:0680c06": "二法門。住不思議解脫大涅槃也。故此經云。諸度法",
    "X55n0909_002:0680c07": "等侶等。侶者即是助開之義也。如南風陽氣來則厚",
    "X55n0909_002:0680c08": "水自然消融也。若事理六波羅蜜合。則能調伏諸根。",
    "X55n0909_002:0680c09": "滿足六度。具佛威儀。心如大海。滿足六度者。即是事",
    "X55n0909_002:0680c10": "理二種六度和合圓滿。即能得諸三昧及陀羅尼。具",
    "X55n0909_002:0680c11": "佛威儀者。即是十力．四無所畏．十八不共法．大慈大",
    "X55n0909_002:0680c12": "悲．四無礙智．諸禪功德．一行三昧．神通．四攝。具足如",
    "X55n0909_002:0680c13": "是無量佛法。不起滅定。現諸威儀。化一切眾生也。問",
    "X55n0909_002:0680c14": "曰。諸經多以三十七品為助道。六波羅蜜為正道。故",
    "X55n0909_002:0680c15": "此經云。諸波羅蜜生父母想。道品法生眷屬想。今云",
    "X55n0909_002:0680c16": "何反說。答曰。此經所明不定。或明道品為親。六度為",
    "X55n0909_002:0680c17": "疎。道品為親者。經云。道品善知識。由是成正覺。六度",
    "X55n0909_002:0680c18": "為踈者。經云。諸度法等侶。赴緣明義。隨便不同。若大",
    "X55n0909_002:0680c19": "乘教門。菩薩化物必須遍行。六度為親。三觀入理自",
    "X55n0909_002:0680c20": "行之要。莫若道品為親。故法華經五品弟子前三令",
    "X55n0909_002:0680c21": "隨喜受持說法。次明兼行六度也。",
    "X55n0909_002:0680c22": "八明善識位次者。雖能如是行道品諸度。隨心所解",
    "X55n0909_002:0680c23": "多生取著。若心叨濫起增上慢。則成障道之業。若善",
    "X55n0909_002:0680c24": "知六即之位。得無此失。六即之義如前說。行人若能",
    "X55n0909_002:0681a01": "自知所行深淺之位。終不叨濫生增上慢也。問曰。此",
    "X55n0909_002:0681a02": "經明一切眾生即大涅槃。不可復滅。何者有位次之",
    "X55n0909_002:0681a03": "殊耶。答曰。此是理即之義。若言即大涅槃不可復滅。",
    "X55n0909_002:0681a04": "何得諸天聞說此語得無生忍。又此經。身子證思議",
    "X55n0909_002:0681a05": "解脫。默然無言。而為天女所呵。同增上慢。況諸凡夫",
    "X55n0909_002:0681a06": "如彼蟲道。如月蓋王子得柔順忍。終不濫計是無生",
    "X55n0909_002:0681a07": "忍也。",
    "X55n0909_002:0681a08": "九明安忍成就者。如智度論云。能忍成道事。不動亦",
    "X55n0909_002:0681a09": "不退。是心名薩埵。夫道高者魔盛。多珍寶處者多賊",
    "X55n0909_002:0681a10": "難。若不安忍。其道則壞。忍何等法。所謂忍內外強軟",
    "X55n0909_002:0681a11": "二賊。故此經云。於諸生死而無所畏。於諸榮辱心無",
    "X55n0909_002:0681a12": "憂喜。即其事也。云何名安忍外賊。謂外八風。行者既",
    "X55n0909_002:0681a13": "內懷勝德。則外招名利供養稱歎。眷屬競來。若心愛",
    "X55n0909_002:0681a14": "著。即是軟賊。或時橫致衰損譏謗違情。種種惱亂非",
    "X55n0909_002:0681a15": "意而起。若心瞋恨忽怒。即是強賊。云何名為安忍內",
    "X55n0909_002:0681a16": "賊。行者如是精進用心。或動種種違情魔事。或發種",
    "X55n0909_002:0681a17": "種惡業之相。若心疑礙不能安忍。即是強賊。行者專",
    "X55n0909_002:0681a18": "精修三觀時。或見種種順情魔境。或發種種善業之",
    "X55n0909_002:0681a19": "相。或發種種諸見利智之心修諸善法。或因見生惡",
    "X55n0909_002:0681a20": "欲斷善根。或發種種諸禪境界。若入根本觸受諸快",
    "X55n0909_002:0681a21": "樂。或發特勝通明等。如明眼之人開倉見諸糓粟。心",
    "X55n0909_002:0681a22": "生快樂悲喜交懷。或見內外不淨白骨流光安穩快",
    "X55n0909_002:0681a23": "樂。乃至慈心念佛因緣。觀解種種三昧。入定安穩快",
    "X55n0909_002:0681a24": "樂無量。世間之樂不可為喻。故大智論云。惔怕得一",
    "X55n0909_002:0681b01": "心。斯樂非天樂。或發無常苦空三昧。欲入涅槃受寂",
    "X55n0909_002:0681b02": "滅樂。或發菩薩諸度法喜心生愛著。如是等皆名軟",
    "X55n0909_002:0681b03": "賊之相。若能安忍。心不愛著。即是乾慧伏忍成就。問",
    "X55n0909_002:0681b04": "曰。上處處明入涅槃。今云何方便住伏忍。答曰。上約",
    "X55n0909_002:0681b05": "悟入不定。今正明習。應次位也。",
    "X55n0909_002:0681b06": "十明順道法愛不生者。即為二意。一明順道法愛不",
    "X55n0909_002:0681b07": "生。二明成大乘相。一明順道法愛不生者。行者既安",
    "X55n0909_002:0681b08": "忍內外強軟兩賊。其心專至。大悲不動。正念三寶。若",
    "X55n0909_002:0681b09": "感諸佛加威。則內善開發。得諸三昧及陀羅尼種種",
    "X55n0909_002:0681b10": "勝妙法門。六根漸明淨。具說如法華經及普賢觀經。",
    "X55n0909_002:0681b11": "是時若生法愛。即便頂墮。故大品經云。順道法愛生。",
    "X55n0909_002:0681b12": "是名菩薩頂墮。頂墮菩薩不墮聲聞．辟支佛地。亦不",
    "X55n0909_002:0681b13": "得入菩薩之位。是為微細障道之法。若菩薩覺知此",
    "X55n0909_002:0681b14": "事。雖發種種圓妙法門正觀觀察。猶如虗空不住不",
    "X55n0909_002:0681b15": "愛。即順忍也。故此經云。若起愛見大悲。即應捨離。問",
    "X55n0909_002:0681b16": "曰。不住云何得增諸善法成順忍耶。答曰。雖不住著",
    "X55n0909_002:0681b17": "一切法門。而法門轉更增長開發。譬如真金火燒。光",
    "X55n0909_002:0681b18": "色踰盛柔軟。成順忍也。",
    "X55n0909_002:0681b19": "二明成大乘相。即為三意。一明成乘人。二辨乘相。三",
    "X55n0909_002:0681b20": "明運至。一明成乘人者。若人成就如前十法。則一心",
    "X55n0909_002:0681b21": "三觀自然流入薩婆若海。得深禪定。見十方佛。獲無",
    "X55n0909_002:0681b22": "生忍。入菩薩位。住不退轉。是名菩薩摩訶薩乘於大",
    "X55n0909_002:0681b23": "乘。遊於四方。嬉戲快樂。自在無礙。直至道場。問曰。法",
    "X55n0909_002:0681b24": "華經云。三車悉在門外。諸子於內索車不得。長者各",
    "X55n0909_002:0681c01": "賜大車亦在門外。大品經云。是乘從三界中出。到薩",
    "X55n0909_002:0681c02": "婆若中住。二經云何通。答。法華的據證得真乘。故悉",
    "X55n0909_002:0681c03": "是界外。大品通就六即明乘義。故說從三界出到薩",
    "X55n0909_002:0681c04": "婆若中住。",
    "X55n0909_002:0681c05": "二辨乘相者。如法華經云。其車高廣。眾寶莊挍。周帀",
    "X55n0909_002:0681c06": "欄楯。四面懸鈴。又於其上張設幰蓋。亦以珍奇雜寶",
    "X55n0909_002:0681c07": "而嚴飾之。寶繩絞絡垂諸華纓。重敷綩綖安置丹枕。",
    "X55n0909_002:0681c08": "駕以白牛。膚色充潔形體姝好。有大筋力。行步平正",
    "X55n0909_002:0681c09": "其疾如風。又多僕從而侍衛之。大品經云。是乘從三",
    "X55n0909_002:0681c10": "界出。到薩婆若住。以不動不出故。次約觀帖釋三觀",
    "X55n0909_002:0681c11": "明不思議因緣十種法以成大乘者。如涅槃經云。云",
    "X55n0909_002:0681c12": "何名為一。謂一切眾生皆是大乘相。即是初不思議",
    "X55n0909_002:0681c13": "因緣所成眾生也。橫豎破諸法遍者。即是其車高廣",
    "X55n0909_002:0681c14": "也。事六波羅蜜者。即是眾寶莊挍也。誓願修於六波",
    "X55n0909_002:0681c15": "羅蜜。能得一切三昧一切陀羅尼門者。是周帀欄楯",
    "X55n0909_002:0681c16": "也。成就四無礙辯者。即是四面懸鈴也。真正發心無",
    "X55n0909_002:0681c17": "緣慈悲普覆一切者。即是又於其上張設[怡台+憲]蓋也。成",
    "X55n0909_002:0681c18": "就十力．四無所畏．十八不共法．三十二相．八十種好",
    "X55n0909_002:0681c19": "者。即是以珍奇雜寶而嚴飾之也。故大涅槃明慈。若",
    "X55n0909_002:0681c20": "不具十力．四無所畏．十八不共法。是聲聞慈。能具如",
    "X55n0909_002:0681c21": "此一切功德。即是如來慈也。無作四弘誓願緣眾生",
    "X55n0909_002:0681c22": "橫豎持諸功德。即是寶繩絞絡也。神通轉變四攝攝",
    "X55n0909_002:0681c23": "眾生者。即是垂諸華纓也。因修於止發生觀。練薰修",
    "X55n0909_002:0681c24": "諸禪功德者。即是重敷綩綖也。因修於觀。觀無明獨",
    "X55n0909_002:0682a01": "空。得一行三昧。能顯法性真理者。即是安置丹枕也。",
    "X55n0909_002:0682a02": "如前所說。四念處破無明八倒者。即是有大白牛也。",
    "X55n0909_002:0682a03": "四正勤習二種善法遮二種惡法者。即是膚色充潔",
    "X55n0909_002:0682a04": "也。四如意足定心功德滿足者。即是形體姝好也。五",
    "X55n0909_002:0682a05": "根成就以為筋。五力成就以為力。是名有大筋力也。",
    "X55n0909_002:0682a06": "七覺調停為行步。中道雙照為平正。故名行步平正",
    "X55n0909_002:0682a07": "也。善知位次。安忍成就。不生法愛。故得心心寂滅。入",
    "X55n0909_002:0682a08": "法流水。即是其疾如風也。從假入空。從空入假。二種",
    "X55n0909_002:0682a09": "止觀出生三教無量方便功德智慧者。即是又多僕",
    "X55n0909_002:0682a10": "從而侍衛之也。",
    "X55n0909_002:0682a11": "三明能運至者。行者即是不思議因緣眾生理即是",
    "X55n0909_002:0682a12": "大乘也。因理即故有名字名字即。即是假名發心欲",
    "X55n0909_002:0682a13": "乘大乘名觀行即。正乘大乘欲出三界。乃至始出三",
    "X55n0909_002:0682a14": "界名相似即。仁王經云。十善菩薩發大心。長別三界",
    "X55n0909_002:0682a15": "苦輪海。乘是寶乘遊於四方者。開示悟入十住．十行．",
    "X55n0909_002:0682a16": "十迴向．十地。是為四方。皆名分證真實即也。直至道",
    "X55n0909_002:0682a17": "場名究竟即也。法華經就界外明二即之乘義。是故",
    "X55n0909_002:0682a18": "大車不在宅內。若是大品。通前四即六即並是大乘。",
    "X55n0909_002:0682a19": "故云是乘從三界出。到薩婆若中住。又大品經。是乘",
    "X55n0909_002:0682a20": "不動不出者。不思議眾生即是大乘理即之義。故名",
    "X55n0909_002:0682a21": "不動。無修無證故名不出。是名真實大乘。如虗空無",
    "X55n0909_002:0682a22": "染．無戲論．無文字。若能如是觀。是則為見佛。故大乘",
    "X55n0909_002:0682a23": "者即是佛性。佛性者即大涅槃。大涅槃者即是不生。",
    "X55n0909_002:0682a24": "不生即是不可說。大品經云。若有能如是觀十二因",
    "X55n0909_002:0682b01": "緣。即是坐道場。是為菩薩從初發心即坐道場。轉法",
    "X55n0909_002:0682b02": "輪。度無量眾生。當知如是菩薩為如佛也。是知末世",
    "X55n0909_002:0682b03": "出家在家菩薩欲學佛法。求不思議解脫者。不可出",
    "X55n0909_002:0682b04": "三觀法門也。",
    "X55n0909_002:0682b05": "第五明三觀攝一切諸法者。三觀即是三智。三智即",
    "X55n0909_002:0682b06": "是般若。般若攝一切諸法。即是三觀攝一切法也。今",
    "X55n0909_002:0682b07": "明三觀攝七種法故。即攝一切佛法也。七種法者。一",
    "X55n0909_002:0682b08": "攝理。二攝結業。三攝依正二報。四攝智。五攝行。六攝",
    "X55n0909_002:0682b09": "位。七攝教。今略約七法攝一切佛法。罄無不收。一三",
    "X55n0909_002:0682b10": "觀攝一切理者。一從假入空觀攝真諦。二從空入假",
    "X55n0909_002:0682b11": "觀攝俗諦。三中道觀攝中道第一義諦。三觀攝三諦",
    "X55n0909_002:0682b12": "之理。理無不周。三諦之外更無別理。但有時約因果",
    "X55n0909_002:0682b13": "為四諦。有時合為二諦一諦。已依前釋今不重明。二",
    "X55n0909_002:0682b14": "明三觀攝一切惑者。迷理之惑不過三種。若是見思",
    "X55n0909_002:0682b15": "取相之惑。九十八使皆從迷真而起。若說初觀對破",
    "X55n0909_002:0682b16": "此惑。說藥知病。即攝九十八使也。若說塵沙無知是",
    "X55n0909_002:0682b17": "迷俗之惑。為第二觀之所治。說藥知病即攝一切恒",
    "X55n0909_002:0682b18": "沙無知也。無明住地惑者。此從迷中道第一義而起",
    "X55n0909_002:0682b19": "見思別惑。若說中道第一義觀。正治無明別惑之見",
    "X55n0909_002:0682b20": "思。說藥知病。即攝無明界外一切別惑也。三攝正依",
    "X55n0909_002:0682b21": "二報者。正報即是一切五陰眾生。依報者即是一切",
    "X55n0909_002:0682b22": "國土所依。若說從假入空觀。即攝一切二十五有界",
    "X55n0909_002:0682b23": "內有為緣縛眾生凡聖同居依報國土。若說從空入",
    "X55n0909_002:0682b24": "假觀。即攝一切方便有餘五種正報無為緣縛眾生",
    "X55n0909_002:0682c01": "有餘依報國土也。若說中道第一義觀。即攝一切三",
    "X55n0909_002:0682c02": "賢十聖自體緣縛眾生實報無障礙國土。三觀圓極。",
    "X55n0909_002:0682c03": "三諦理淨。即是毗盧遮那常寂光土也。四明攝智者。",
    "X55n0909_002:0682c04": "三觀即是三智。三智攝十智。一切諸智不出三智。三",
    "X55n0909_002:0682c05": "智之外無別勝智也。譬如摩黎山。餘無出栴檀樹。除",
    "X55n0909_002:0682c06": "此三智。雖有種種世間之智。皆為一切智方便所攝",
    "X55n0909_002:0682c07": "也。此義類前說。今不重明。五攝行者。所謂攝一切行。",
    "X55n0909_002:0682c08": "如一行三昧等四種一行三昧。三觀往攝一切一行。",
    "X55n0909_002:0682c09": "若攝二行。如二聖行等一切二行。若攝三行。如三三",
    "X55n0909_002:0682c10": "昧等一切三行。若攝四行。如四念處等一切四行。若",
    "X55n0909_002:0682c11": "攝五行。如五根等一切五行。若攝六行。如六波羅蜜",
    "X55n0909_002:0682c12": "等一切六行。若攝七行。如七覺分等一切七行。若攝",
    "X55n0909_002:0682c13": "八行。如八聖道等一切八行。若攝九行。如九次第定",
    "X55n0909_002:0682c14": "等一切九行。若攝十行。如十一切入．十波羅蜜等一",
    "X55n0909_002:0682c15": "切十行。如是攝百千萬億阿僧祇等行行慧行一切",
    "X55n0909_002:0682c16": "諸行。三觀往約四種道諦。一一釋諸法門所攝。罄無",
    "X55n0909_002:0682c17": "不收。六次明攝位者。若明初析假入空觀。即攝七賢",
    "X55n0909_002:0682c18": "七聖位二十七賢聖。約二諦明三觀。攝三藏佛位。體",
    "X55n0909_002:0682c19": "假入空。約二諦明三觀。攝通教三乘之位。別相三觀",
    "X55n0909_002:0682c20": "但攝別教五十二心賢聖之位。一心三觀攝圓教一",
    "X55n0909_002:0682c21": "切五十二心位。至下明四教斷障判位中更當開說。",
    "X55n0909_002:0682c22": "七攝教者。明諸佛菩薩因修三觀得入聖位。為利眾",
    "X55n0909_002:0682c23": "生起教益物。雖言教無量。並為三觀攝也。所以者何。",
    "X55n0909_002:0682c24": "第二第三觀即攝華嚴經。初析假入空觀即攝三藏",
    "X55n0909_002:0683a01": "經。析假體假入空觀。第二第三觀攝一切方等經。若",
    "X55n0909_002:0683a02": "但說體假入空之初觀。即攝摩訶般若經。若但說中",
    "X55n0909_002:0683a03": "道第一義諦觀。即攝法華經。若析體二種入空觀。第",
    "X55n0909_002:0683a04": "二第三觀即攝涅槃經。故云是大涅槃即是諸佛法",
    "X55n0909_002:0683a05": "界。料簡與方等經同異之相。已如四悉檀義分別。是",
    "X55n0909_002:0683a06": "故舉三觀觀無明一念因緣所生之法。如一微塵攝",
    "X55n0909_002:0683a07": "三千大千經卷尚不足疑。何況前所攝經也。",
    "X55n0909_002:0683a08": "第六約斷結清淨釋維摩詰義者。三觀斷結。教門不",
    "X55n0909_002:0683a09": "同。略有三種。一者斷三諦惑證三諦理。智證理時。斷",
    "X55n0909_002:0683a10": "德成就。惑障俱亡。此同拙度之相。非此經所明不思",
    "X55n0909_002:0683a11": "議之斷惑也。二明不思議三觀。見不思議三諦之理。",
    "X55n0909_002:0683a12": "不斷見．思．塵沙無明之惑。與三諦之理相應。一心三",
    "X55n0909_002:0683a13": "觀之智不礙煩惱。煩惱不障一心三觀之智。智不斷",
    "X55n0909_002:0683a14": "惑。與理諦相應。即是不斷煩惱而入涅槃。故此經云。",
    "X55n0909_002:0683a15": "不斷癡愛起諸明脫。以五逆相而得解脫之法門也。",
    "X55n0909_002:0683a16": "菩薩住是解脫。能以須彌內芥子。種種示現。三正用",
    "X55n0909_002:0683a17": "三觀釋毗摩羅詰栗致淨無垢稱義者。淨名居士因",
    "X55n0909_002:0683a18": "緣所生之心。三諦之理。性常皎然。目之為淨。不斷三",
    "X55n0909_002:0683a19": "諦惑障。能起一心三觀三智之智。明解脫。智明解脫。",
    "X55n0909_002:0683a20": "雖處三惑之內。不為三惑所染。故稱無垢。一心三智",
    "X55n0909_002:0683a21": "會三諦之理。大用無方。稱機而化。故名為稱。故云淨",
    "X55n0909_002:0683a22": "無垢稱義也。",
    "X55n0909_002:0683a23": "第七用三觀釋此經一部義者。略為二意。一釋經玄",
    "X55n0909_002:0683a24": "五義。二正用三觀通釋此經文。一釋玄五義者。初用",
    "X55n0909_002:0683b01": "三觀釋淨名之號。已如前說。二次釋經體。第三觀顯",
    "X55n0909_002:0683b02": "不思議正道之理。即是真性之體顯也。三釋經宗者。",
    "X55n0909_002:0683b03": "三觀斷三諦之緣縛。即是四種佛國之因行。行成得",
    "X55n0909_002:0683b04": "四種淨土之果也。四釋經用者。三觀破三諦之惑。即",
    "X55n0909_002:0683b05": "是析伏之義。攝三諦之理善。即攝受義。即經之用也。",
    "X55n0909_002:0683b06": "五明教相者。此經約三觀明教。與餘有同有異。具如",
    "X55n0909_002:0683b07": "前釋。即判教相也。二正約三觀釋此三卷經文者。即",
    "X55n0909_002:0683b08": "為三意。一釋室外。二釋室內。三釋出室。一釋室外四",
    "X55n0909_002:0683b09": "品。三觀成佛國因果之義也。已如明宗所說。即是釋",
    "X55n0909_002:0683b10": "佛國品也。次析體二種入空。釋方便品訶諸國王長",
    "X55n0909_002:0683b11": "者。體假入空第二第三觀。釋弟子品訶十大弟子之",
    "X55n0909_002:0683b12": "意正在此也。次第三中道第一義觀。釋菩薩品訶四",
    "X55n0909_002:0683b13": "大菩薩也。次明入室六品。若問疾品。淨名空室以疾",
    "X55n0909_002:0683b14": "而臥。即表中道第一義諦觀。相應種智。依常寂國現",
    "X55n0909_002:0683b15": "空室相也。慰喻有疾菩薩自調伏其心者。即用三觀",
    "X55n0909_002:0683b16": "慰喻有疾菩薩。有疾菩薩亦用三觀以調三諦之疾",
    "X55n0909_002:0683b17": "也。不思議解脫品即是第三觀。種智之果住於正道。",
    "X55n0909_002:0683b18": "雙照二諦。種種示現也。次釋觀眾生品者。即是正用",
    "X55n0909_002:0683b19": "初觀釋也。次釋佛道品者。即是用第二觀釋也。次釋",
    "X55n0909_002:0683b20": "入不二法門品者。即是用第三觀釋也。次釋香積品",
    "X55n0909_002:0683b21": "者。即是還用第三觀雙照二諦。垢淨俱遊釋也。次釋",
    "X55n0909_002:0683b22": "室外。菩薩行品見阿閦佛者。即是用三觀通釋佛國",
    "X55n0909_002:0683b23": "因果。同前佛國之意也。次釋法供養．囑累二品。是流",
    "X55n0909_002:0683b24": "通室內室外三觀析伏抑訶之意耳。譬如諸樹林。華",
    "X55n0909_002:0683c01": "葉或生落。如是諸佛剎。成敗亦復然。如依種種樹。有",
    "X55n0909_002:0683c02": "種種果生。如是種種剎。有種種眾生。種種差別故。果",
    "X55n0909_002:0683c03": "實生不同。行業若于故。佛剎種種異。心如工畫師。畫",
    "X55n0909_002:0683c04": "種種五陰。一切世間中。無法而不造。如心佛亦爾。如",
    "X55n0909_002:0683c05": "佛眾生然。心佛及眾生。是三無差別。諸佛悉了知。一",
    "X55n0909_002:0683c06": "切從心轉。若能如是解。彼人見真佛。",
    "X55n0909_002:0683c08": "維摩詰經三觀玄義卷下(終)"
}