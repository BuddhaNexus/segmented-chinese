{
    "T26n1530_002:0296a19": "佛地經論卷第二",
    "T26n1530_002:0296a21": "親光菩薩等造",
    "T26n1530_002:0296a22": "大唐三藏法師玄奘奉 詔譯",
    "T26n1530_002:0296a23": "[0296a23] 經曰：是薄伽梵最清淨覺，不二現行趣無相",
    "T26n1530_002:0296a24": "法，住於佛住，逮得一切佛平等性，到無障處",
    "T26n1530_002:0296a25": "不可轉法所行無礙，其所成立不可思議，遊",
    "T26n1530_002:0296a26": "於三世平等法性，其身流布一切世界，於一",
    "T26n1530_002:0296a27": "切法智無疑滯，於一切行成就大覺，於諸法",
    "T26n1530_002:0296a28": "智無有疑惑，凡所現身不可分別，一切菩薩",
    "T26n1530_002:0296a29": "正所求智，得佛無二住勝彼岸，不相間雜如",
    "T26n1530_002:0296b01": "來解脫妙智究竟，證無中邊佛地平等，極於",
    "T26n1530_002:0296b02": "法界、盡虛空性、窮未來際。",
    "T26n1530_002:0296b03": "[0296b03] 論曰：[0296b03] 次顯諸佛異餘大師，故說世尊功德殊",
    "T26n1530_002:0296b04": "勝。又為其餘生淨信故，顯示世尊功德圓滿。",
    "T26n1530_002:0296b05": "應知此中二十一種殊勝功德，顯薄伽梵最",
    "T26n1530_002:0296b06": "清淨覺，謂佛世尊普於一切有為無為所應",
    "T26n1530_002:0296b07": "覺境正開覺故。又於一切所應覺境淨妙圓",
    "T26n1530_002:0296b08": "滿正開覺故。又於一切如所有性盡所有性",
    "T26n1530_002:0296b09": "正開覺故，名薄伽梵最清淨覺。不二現行者，",
    "T26n1530_002:0296b10": "顯示世尊一向無障殊勝功德。謂凡夫二乘",
    "T26n1530_002:0296b11": "現行二障，世尊無故。以諸凡夫現行生死，起",
    "T26n1530_002:0296b12": "諸雜染住著生死；聲聞獨覺現行涅槃，一向",
    "T26n1530_002:0296b13": "棄背利樂他事住著涅槃；世尊無彼現行二",
    "T26n1530_002:0296b14": "障，是故說名不二現行。趣無相法者，顯示世",
    "T26n1530_002:0296b15": "尊調化方便殊勝功德。謂無相法即是涅槃。",
    "T26n1530_002:0296b16": "佛善了知三乘有情，隨彼堪能調化方便，如",
    "T26n1530_002:0296b17": "實為說，令彼趣證無相法故。住於佛住者，顯",
    "T26n1530_002:0296b18": "示世尊觀所調化殊勝功德。謂住大悲，晝夜",
    "T26n1530_002:0296b19": "六時觀世間故。逮得一切佛平等性者，顯示",
    "T26n1530_002:0296b20": "世尊得一切佛相似事業殊勝功德，謂證諸",
    "T26n1530_002:0296b21": "佛相似事業平等性故。到無障處者，顯示世",
    "T26n1530_002:0296b22": "尊永斷所治殊勝功德。謂已證得解脫一切",
    "T26n1530_002:0296b23": "煩惱所知二障智故，及已永斷一切障故。不",
    "T26n1530_002:0296b24": "可轉法者，顯示世尊降伏外道殊勝功德。謂",
    "T26n1530_002:0296b25": "佛正法一切外道不能退轉，降伏彼已顯正",
    "T26n1530_002:0296b26": "道故。所行無礙者，顯示世尊降伏魔怨殊勝",
    "T26n1530_002:0296b27": "功德。謂所行者，即色等境，此所行境，擾亂",
    "T26n1530_002:0296b28": "心故、障礙善故，說名魔怨。諸佛世尊心善",
    "T26n1530_002:0296b29": "安定，極悅意境亦不能亂，所有功德極善成",
    "T26n1530_002:0296c01": "滿，一切惡境不能為礙，以能摧伏一切境界，",
    "T26n1530_002:0296c02": "一切所行不能拘礙，是故說名所行無礙。其",
    "T26n1530_002:0296c03": "所成立不可思議者，顯示世尊安立法教殊",
    "T26n1530_002:0296c04": "勝功德。謂佛安立一切法教，超過一切尋思",
    "T26n1530_002:0296c05": "境故。遊於三世平等法性者，顯示世尊記別",
    "T26n1530_002:0296c06": "三世殊勝功德，謂如現在記別過去未來世",
    "T26n1530_002:0296c07": "事皆無礙故。其身流布一切世界者，顯示世",
    "T26n1530_002:0296c08": "尊現從&#x89A9;史天宮來下殊勝功德，謂現化身",
    "T26n1530_002:0296c09": "普於一切世界洲渚，同時流下入母胎故。於",
    "T26n1530_002:0296c10": "一切法智無疑滯者，顯示世尊斷一切疑殊勝",
    "T26n1530_002:0296c11": "功德，謂於諸法已得能除一切疑惑，決定智",
    "T26n1530_002:0296c12": "故。於一切行成就大覺者，顯示世尊於一切",
    "T26n1530_002:0296c13": "乘所化有情能隨所應，示現自身殊勝功德，",
    "T26n1530_002:0296c14": "謂遍了知一切有情性行差別，如其所應現",
    "T26n1530_002:0296c15": "自身故。於諸法智無有疑惑者，顯示世尊妙",
    "T26n1530_002:0296c16": "善了達一切法智，能隨所應恒正教誨殊勝",
    "T26n1530_002:0296c17": "功德。謂於諸法懷疑惑者，無有堪能隨應教",
    "T26n1530_002:0296c18": "誨，唯佛世尊證見諸法智善決定，能隨所應",
    "T26n1530_002:0296c19": "無倒教誨，無休廢故。凡所現身不可分別者，",
    "T26n1530_002:0296c20": "顯示世尊能正攝受無染自身殊勝功德，謂",
    "T26n1530_002:0296c21": "諸佛身非是虛妄分別所起，無煩惱業生離",
    "T26n1530_002:0296c22": "染故，以如來身非是雜染分別起故，不可分",
    "T26n1530_002:0296c23": "別。一切菩薩正所求智者，顯示世尊成就佛",
    "T26n1530_002:0296c24": "種不斷方便殊勝功德。謂諸菩薩為令佛種",
    "T26n1530_002:0296c25": "無斷絕故勤修加行，非聲聞等，是故佛智唯",
    "T26n1530_002:0296c26": "諸菩薩正所應求。得佛無二住勝彼岸者，顯",
    "T26n1530_002:0296c27": "示世尊自性身分殊勝功德，謂佛法身無差",
    "T26n1530_002:0296c28": "別相故名無二，佛無二住即是法身，真如為",
    "T26n1530_002:0296c29": "體無差別相，於中一切二相分別皆不現行，",
    "T26n1530_002:0297a01": "緣彼勝定常住其中，故名為住。即無二住名",
    "T26n1530_002:0297a02": "勝彼岸，佛已窮到故名為得。不相間雜如來",
    "T26n1530_002:0297a03": "解脫妙智究竟者，顯示世尊受用身分殊勝",
    "T26n1530_002:0297a04": "功德，謂受用身不相間雜，一切如來受用身",
    "T26n1530_002:0297a05": "體各各別故。如來妙智能令一切眾生解脫，",
    "T26n1530_002:0297a06": "故名如來解脫妙智。佛於此智已得究竟，如",
    "T26n1530_002:0297a07": "是即說如來妙智不相間雜。於淨佛土現受",
    "T26n1530_002:0297a08": "用身亦不相雜，大集會中現種種身，與諸菩",
    "T26n1530_002:0297a09": "薩受用法樂亦不相雜，如來於此智所現身",
    "T26n1530_002:0297a10": "亦到究竟。證無中邊佛地平等者，顯示世尊",
    "T26n1530_002:0297a11": "證真如相殊勝功德。謂真如相無有中邊，遠",
    "T26n1530_002:0297a12": "離一切有為無為中邊相故，遠離方處中邊",
    "T26n1530_002:0297a13": "相故，如是真如即是佛地平等法性。證此佛",
    "T26n1530_002:0297a14": "地平等性故，遍知一切為無為等於中不染。",
    "T26n1530_002:0297a15": "極於法界者，顯示世尊證得果相殊勝功德。",
    "T26n1530_002:0297a16": "謂得窮極清淨法界，如是法界是修道果，次",
    "T26n1530_002:0297a17": "後二種殊勝功德，顯示世尊功德無盡。盡虛",
    "T26n1530_002:0297a18": "空性窮未來際者，顯示世尊自利利他二德",
    "T26n1530_002:0297a19": "無盡殊勝功德。謂如虛空經成壞劫性常無",
    "T26n1530_002:0297a20": "盡，如來一切真實功德亦復如是常無斷盡，",
    "T26n1530_002:0297a21": "如未來際無有盡期，利他功德亦復如是，窮",
    "T26n1530_002:0297a22": "未來際常作一切有情利益安樂事故。",
    "T26n1530_002:0297a23": "[0297a23] 復次，此中總別顯示世尊殊勝功德，初句是",
    "T26n1530_002:0297a24": "總，由所餘句開顯其義，如是乃名善說法要；",
    "T26n1530_002:0297a25": "由二十一殊勝功德，是故說名最清淨覺。不",
    "T26n1530_002:0297a26": "二現行者，顯示世尊於所知境一切無障智",
    "T26n1530_002:0297a27": "轉功德。謂聲聞等於諸境界智有障礙，極遠",
    "T26n1530_002:0297a28": "時方無邊差別，諸佛法中無智轉故；如來不",
    "T26n1530_002:0297a29": "爾，一切時方無邊差別，諸佛法中一切種智",
    "T26n1530_002:0297b01": "無障礙轉，於諸法相無知不知二種現行，是",
    "T26n1530_002:0297b02": "故說名不二現行。由此故名最清淨覺，餘句",
    "T26n1530_002:0297b03": "皆應如是配屬。趣無相法者，顯示世尊能",
    "T26n1530_002:0297b04": "入無二殊勝功德。謂自能入永離一切分別",
    "T26n1530_002:0297b05": "自相，解脫一切煩惱纏垢，離有無相清淨真",
    "T26n1530_002:0297b06": "如，亦令他入。住於佛住者，顯示世尊任運佛",
    "T26n1530_002:0297b07": "事不休息住殊勝功德。謂無功用利有情事",
    "T26n1530_002:0297b08": "無有間斷，安住聖天及梵住故。逮得一切佛",
    "T26n1530_002:0297b09": "平等性者，顯示世尊於法身中所依意樂作",
    "T26n1530_002:0297b10": "業無別殊勝功德。謂一切佛真如淨智、一切",
    "T26n1530_002:0297b11": "利益安樂意樂，受用變化二利他事無差別",
    "T26n1530_002:0297b12": "故。到無障處者，顯示世尊已修一切障法對",
    "T26n1530_002:0297b13": "治殊勝功德。謂已修習一切煩惱及所知障",
    "T26n1530_002:0297b14": "對治聖道，已到解脫一切障處，所依所趣故",
    "T26n1530_002:0297b15": "名為處。不可轉法者，顯示世尊不為一切外",
    "T26n1530_002:0297b16": "道所伏殊勝功德，謂教證法皆不為他所退",
    "T26n1530_002:0297b17": "轉故。所行無礙者，顯示世尊雖生世間世法",
    "T26n1530_002:0297b18": "不礙殊勝功德，謂生世間利等八法不能礙",
    "T26n1530_002:0297b19": "故。其所成立不可思議者，顯示世尊安立正",
    "T26n1530_002:0297b20": "法殊勝功德，謂十二分殊勝教法，出過一切",
    "T26n1530_002:0297b21": "尋思所行，非諸愚夫所能測度，宣說一切自",
    "T26n1530_002:0297b22": "相共相故名安立。遊於三世平等法性者，顯",
    "T26n1530_002:0297b23": "示世尊能正記別殊勝功德，謂於三世流轉",
    "T26n1530_002:0297b24": "句義，曾現當生展轉記別無顛倒故，記別去",
    "T26n1530_002:0297b25": "來皆如現在，分明無倒故名平等。其身流布",
    "T26n1530_002:0297b26": "一切世界者，顯示世尊同時普於一切世界，",
    "T26n1530_002:0297b27": "示現受用及變化身殊勝功德。謂於一切無",
    "T26n1530_002:0297b28": "邊世界，隨所化宜現琉璃等妙色身故。於一",
    "T26n1530_002:0297b29": "切法智無疑滯者，顯示世尊斷一切疑殊勝",
    "T26n1530_002:0297c01": "功德，謂自決定乃能令他生決定故。於一切",
    "T26n1530_002:0297c02": "行成就大覺者，顯示世尊入種種行殊勝功",
    "T26n1530_002:0297c03": "德，謂隨所化有情所宜現同類身，令彼入故。",
    "T26n1530_002:0297c04": "於諸法智無有疑惑者，顯示世尊了達當來",
    "T26n1530_002:0297c05": "法生妙智殊勝功德，謂於出過聲聞等境，微",
    "T26n1530_002:0297c06": "細善種如瓦石中細金種子，如是等境無顛",
    "T26n1530_002:0297c07": "倒相皆遍知故。凡所現身不可分別者，顯示",
    "T26n1530_002:0297c08": "世尊隨其勝解如應示現殊勝功德。謂佛世",
    "T26n1530_002:0297c09": "尊雖無分別如末尼珠由諸如來增上力故，",
    "T26n1530_002:0297c10": "亦由自身勝解力故，見如來身如金色等，然",
    "T26n1530_002:0297c11": "諸如來無有分別，無異分別，廣說如經，或同",
    "T26n1530_002:0297c12": "彼類不可分別。一切菩薩正所求智者，顯示",
    "T26n1530_002:0297c13": "世尊無量所依所化有情調伏方便殊勝功",
    "T26n1530_002:0297c14": "德。謂由無量菩薩所依，一切有情調伏方便，",
    "T26n1530_002:0297c15": "此由如來增上力故，得聞正法、思修次第、獲",
    "T26n1530_002:0297c16": "得妙智。異類菩薩攝受付囑，展轉相續無間",
    "T26n1530_002:0297c17": "而轉。得佛無二住勝彼岸者，顯示世尊平等",
    "T26n1530_002:0297c18": "法身波羅蜜多最極成滿殊勝功德，謂於佛",
    "T26n1530_002:0297c19": "地無二法身，一切施等波羅蜜多平等圓滿",
    "T26n1530_002:0297c20": "不相間雜。如來解脫妙智究竟者，顯示世尊",
    "T26n1530_002:0297c21": "隨其勝解示現無雜清淨佛土殊勝功德，謂",
    "T26n1530_002:0297c22": "觀有情勝解差別，示現種種不相間雜金等",
    "T26n1530_002:0297c23": "佛土。證無中邊佛地平等者，顯示世尊三身",
    "T26n1530_002:0297c24": "方處無有分限殊勝功德，謂證平等無初",
    "T26n1530_002:0297c25": "中後，諸佛三身於其佛地佛淨土中，無有一",
    "T26n1530_002:0297c26": "切方處分限。極於法界者，顯示世尊窮生死",
    "T26n1530_002:0297c27": "際，常現起作一切有情利益安樂殊勝功德。",
    "T26n1530_002:0297c28": "謂此法界善清淨故，窮生死際常起等流契",
    "T26n1530_002:0297c29": "經等法，為當來世所化有情，如應如時恒現",
    "T26n1530_002:0298a01": "起作利益安樂。盡虛空性窮未來際者，顯示",
    "T26n1530_002:0298a02": "世尊無盡究竟殊勝功德，謂如虛空常無窮",
    "T26n1530_002:0298a03": "盡，諸佛法界所起功德亦復如是，無窮盡故；",
    "T26n1530_002:0298a04": "如未來際無有盡期，利樂一切有情加行無",
    "T26n1530_002:0298a05": "休息故。[0298a05] 諸佛功德為性是常無盡究竟？為性",
    "T26n1530_002:0298a06": "無常相續不斷？無盡究竟不可定說。以佛法",
    "T26n1530_002:0298a07": "身清淨法界理性功德性是常故，受用變化",
    "T26n1530_002:0298a08": "二身功德，雖性無常，無斷盡故無盡究竟。一",
    "T26n1530_002:0298a09": "切如來本發弘願，為有情故求大菩提，若諸",
    "T26n1530_002:0298a10": "有情盡得滅度，爾時諸佛有為功德何不斷",
    "T26n1530_002:0298a11": "滅？諸有情界無有一切盡滅度時，故佛功德",
    "T26n1530_002:0298a12": "無有斷滅。所以者何？由法爾故。無始時來一",
    "T26n1530_002:0298a13": "切有情有五種性：一、聲聞種性；二、獨覺種",
    "T26n1530_002:0298a14": "性；三、如來種性；四、不定種性；五、無有",
    "T26n1530_002:0298a15": "出世功德種性。如餘經論廣說其相，分別",
    "T26n1530_002:0298a16": "建立前四種性，雖無時限，然有畢竟得滅度",
    "T26n1530_002:0298a17": "期，諸佛慈悲巧方便故。第五種性無有出",
    "T26n1530_002:0298a18": "世功德因故，畢竟無有得滅度期。諸佛但可",
    "T26n1530_002:0298a19": "為彼方便示現神通，說離惡趣生善趣法，彼",
    "T26n1530_002:0298a20": "雖依教勤修善因得生人趣，乃至非想非非",
    "T26n1530_002:0298a21": "想處，必還退下墮諸惡趣。諸佛方便復為現",
    "T26n1530_002:0298a22": "通說法教化，彼復修善得生善趣，後還退墮",
    "T26n1530_002:0298a23": "受諸苦惱。諸佛方便復更拔濟，如是展轉窮",
    "T26n1530_002:0298a24": "未來際，不能令其畢竟滅度。雖餘經中宣說",
    "T26n1530_002:0298a25": "一切有情之類皆有佛性皆當作佛，然就真",
    "T26n1530_002:0298a26": "如法身佛性，或就少分一切有情方便而說，",
    "T26n1530_002:0298a27": "為令不定種性有情決定速趣無上正等菩",
    "T26n1530_002:0298a28": "提果故。由此道理，諸佛利樂有情功德無有",
    "T26n1530_002:0298a29": "斷盡，此利他德依自利德乃得無斷，是故如",
    "T26n1530_002:0298b01": "來有為功德從因生故，雖念念滅而無斷盡。",
    "T26n1530_002:0298b02": "由佛功德無盡究竟，是故成就最清淨覺。其",
    "T26n1530_002:0298b03": "餘諸句皆應如是一一配屬。[0298b03] 何故先說諸佛",
    "T26n1530_002:0298b04": "淨土，後說世尊如是功德？為顯如是諸佛功",
    "T26n1530_002:0298b05": "德依淨土故，為顯世尊依淨佛土、具如是德",
    "T26n1530_002:0298b06": "說此經故。",
    "T26n1530_002:0298b07": "[0298b07] 次顯世尊眷屬圓滿，謂大聲聞及大菩薩，餘",
    "T26n1530_002:0298b08": "經中說調順調順而為眷屬，解脫解脫而為眷",
    "T26n1530_002:0298b09": "屬，是名如來眷屬圓滿。此說無量大聲聞眾、",
    "T26n1530_002:0298b10": "無量菩薩摩訶薩俱，一切調順皆佛子等，皆",
    "T26n1530_002:0298b11": "住大乘、遊大乘等，如其次第聲聞菩薩眷屬",
    "T26n1530_002:0298b12": "圓滿。[0298b12] 何故此中先說聲聞後說菩薩？為於大",
    "T26n1530_002:0298b13": "乘生疑惑者除彼疑故，為引不定種性菩",
    "T26n1530_002:0298b14": "薩生定信故，為已清淨諸大聲聞捨於自身",
    "T26n1530_002:0298b15": "尊貴慢故，謂於眾前大聲聞眾近對世尊親",
    "T26n1530_002:0298b16": "受化故，又諸聲聞常隨佛故、形同佛故、內",
    "T26n1530_002:0298b17": "眷屬故，又令菩薩於聲聞眾生恭敬故。如契",
    "T26n1530_002:0298b18": "經言，菩薩不應於聲聞眾不生恭敬，由是讚",
    "T26n1530_002:0298b19": "歎聲聞功德，亦令其餘於聲聞眾生淨信故。",
    "T26n1530_002:0298b20": "於此會中亦有餘眾結集法者，略說二眾以",
    "T26n1530_002:0298b21": "其勝故。如經後言，世間天、人、阿素洛等一切",
    "T26n1530_002:0298b22": "大眾，聞佛所說皆大歡喜信受奉行。[0298b22] 前說淨",
    "T26n1530_002:0298b23": "土最極自在淨識為相，云何會中有聲聞等",
    "T26n1530_002:0298b24": "而不相違？有何相違？諸聲聞等同菩薩見，故",
    "T26n1530_002:0298b25": "成相違；若聲聞等亦如是見，可作是說。諸聲",
    "T26n1530_002:0298b26": "聞等雖預此會，障見淨妙，業所礙故。猶如生",
    "T26n1530_002:0298b27": "盲不見如是淨妙境界，不可難言，既不能見",
    "T26n1530_002:0298b28": "不應在眾，以雖不見如是淨妙，而見穢土化",
    "T26n1530_002:0298b29": "身說故。雖同一會，自業力故所見各異，如見",
    "T26n1530_002:0298c01": "真金謂為火等，如於一處四種眾生各別見",
    "T26n1530_002:0298c02": "等。或復如來神力加被，令暫得見聞說妙法，",
    "T26n1530_002:0298c03": "此是如來不思議力，不可難以根地度等，化",
    "T26n1530_002:0298c04": "亦無過，為欲莊嚴說法會故，或佛化作，或諸",
    "T26n1530_002:0298c05": "菩薩之所化作。",
    "T26n1530_002:0298c06": "[0298c06] 經曰：與無量大聲聞眾俱，一切調順皆是佛",
    "T26n1530_002:0298c07": "子，心善解脫、慧善解脫、戒善清淨，趣求法樂，",
    "T26n1530_002:0298c08": "多聞聞持其聞積集，善思所思、善說所說、善",
    "T26n1530_002:0298c09": "作所作，捷慧速慧，利慧出慧，勝決擇慧大慧",
    "T26n1530_002:0298c10": "廣慧，及無等慧，慧寶成就。具足三明，逮得",
    "T26n1530_002:0298c11": "第一現法樂住，大淨福田威儀寂靜，大忍柔",
    "T26n1530_002:0298c12": "和成就無減，已善奉行如來聖教。",
    "T26n1530_002:0298c13": "[0298c13] 論曰：[0298c13] 無量大聲聞眾者，其數甚多難可算計，",
    "T26n1530_002:0298c14": "故名無量。聞佛言音而入聖道，故名聲聞。並",
    "T26n1530_002:0298c15": "出家僧，故名為眾。一切皆是最極利根波羅",
    "T26n1530_002:0298c16": "蜜多種性聲聞，故名為大。有義皆住無學果",
    "T26n1530_002:0298c17": "位故名為大。如實義者，皆是不定種性聲",
    "T26n1530_002:0298c18": "聞，得小果已趣大菩提，故名為大。或眾數",
    "T26n1530_002:0298c19": "多故名為大，如今大眾。一切調順者，有義有",
    "T26n1530_002:0298c20": "學離見所斷一百一十二種分別&#x9E81;重煩惱，",
    "T26n1530_002:0298c21": "不[怡-台+龍]悷故，猶如良馬，名為調順。有義無學離",
    "T26n1530_002:0298c22": "見修斷一百二十八種煩惱，不剛強故，猶如",
    "T26n1530_002:0298c23": "真金，名為調順。如實義者，皆是迴向菩提種",
    "T26n1530_002:0298c24": "性，一切堪能發趣大果，隨佛意轉如聰慧",
    "T26n1530_002:0298c25": "象，故名調順。由佛教力彼聖道生，故名佛",
    "T26n1530_002:0298c26": "子。如說皆從世尊口生，正法生故。有義皆是",
    "T26n1530_002:0298c27": "趣大聲聞，能紹佛種令不斷絕，故名佛子。心",
    "T26n1530_002:0298c28": "善解脫者，離三界貪故，如說離貪心得解脫。",
    "T26n1530_002:0298c29": "慧善解脫者，已離一切染污無明故，如說離",
    "T26n1530_002:0299a01": "於無明慧得解脫。戒善清淨者，如契經說，具",
    "T26n1530_002:0299a02": "足六支名戒善淨，謂住淨尸羅善自防守，別",
    "T26n1530_002:0299a03": "解律儀軌則所行皆悉具足，於微細罪見大",
    "T26n1530_002:0299a04": "怖畏，受學學處，或復皆得無漏戒故，名善清",
    "T26n1530_002:0299a05": "淨。如實義者，住無學位迴向大乘，自分戒淨",
    "T26n1530_002:0299a06": "修菩薩戒，故名善淨。趣求法樂者，求正法時",
    "T26n1530_002:0299a07": "欲趣大樂，謂佛菩提不求餘事，或求法時為",
    "T26n1530_002:0299a08": "令他樂無求過意，離惡威儀。如實義者，此大",
    "T26n1530_002:0299a09": "聲聞專求法樂，不求名聞利養恭敬，無量經",
    "T26n1530_002:0299a10": "典初中後分皆能聽受，故名多聞；隨所聞義",
    "T26n1530_002:0299a11": "皆能憶持令不忘失，故名聞持；數習文義令",
    "T26n1530_002:0299a12": "其堅住，是故說名其聞積集。世間愚夫，惡思",
    "T26n1530_002:0299a13": "所思、惡說所說、惡作所作；出世聖者，超過",
    "T26n1530_002:0299a14": "彼法與彼相違，是故說名善思所思、善說所",
    "T26n1530_002:0299a15": "說、善作所作，三業清淨隨智慧行。於佛所說",
    "T26n1530_002:0299a16": "法毘柰耶，速入其義，故名捷慧。即於此中多",
    "T26n1530_002:0299a17": "入其義，故名速慧，能多行者說名速故。入微",
    "T26n1530_002:0299a18": "細義故名利慧。得能出離生死妙慧故名出",
    "T26n1530_002:0299a19": "慧。此慧能為涅槃了因，是故說名勝決擇慧。",
    "T26n1530_002:0299a20": "勝決擇故名勝決擇，即是涅槃，此慧能為彼",
    "T26n1530_002:0299a21": "了因故，依彼立名。問答決擇無窮盡故，名為",
    "T26n1530_002:0299a22": "大慧。深廣圓滿善通達故，名為廣慧。有本復",
    "T26n1530_002:0299a23": "說甚深妙慧，謂他不能窮其底故。於軟根等",
    "T26n1530_002:0299a24": "諸聲聞眾，此慧勝故名無等慧。此慧能招最",
    "T26n1530_002:0299a25": "上義故，名為慧寶。是諸聲聞具此慧寶，是故",
    "T26n1530_002:0299a26": "說名慧寶成就。具足三明者，謂得無學三種",
    "T26n1530_002:0299a27": "明故。云何名為無學三明？一、宿住隨念智證",
    "T26n1530_002:0299a28": "通明；二、死生智證通明；三、漏盡智證通明。無",
    "T26n1530_002:0299a29": "學利根所得三通，除染不染三際愚故，說有",
    "T26n1530_002:0299b01": "三明。有義明者以慧為性，慧能除闇故說",
    "T26n1530_002:0299b02": "為明。有義無癡善根為性翻無明故，逮得第",
    "T26n1530_002:0299b03": "一現法樂住者，證得不退勝靜慮故。大淨福",
    "T26n1530_002:0299b04": "田者，永離煩惱如世良田，速能生長廣大果",
    "T26n1530_002:0299b05": "故。威儀寂靜者，一切威儀正知住故。大忍",
    "T26n1530_002:0299b06": "柔和成就無減者，於苦堪耐易共住故。已善",
    "T26n1530_002:0299b07": "奉行如來聖教者，諸有所作已圓滿故。如來",
    "T26n1530_002:0299b08": "聖教本為有情出生死苦，是諸聲聞位登無",
    "T26n1530_002:0299b09": "學皆出生死，故善奉行如來聖教。[0299b09] 若爾，何故",
    "T26n1530_002:0299b10": "復為說法？為令迴向大菩提故。是諸聲聞皆",
    "T26n1530_002:0299b11": "住無學，盡此一報必入永滅無餘涅槃，寂靜",
    "T26n1530_002:0299b12": "安樂與佛無異，如餘論說。[0299b12] 何故引彼趣大菩",
    "T26n1530_002:0299b13": "提長時受苦？變易位中無諸苦受，斯有何過。",
    "T26n1530_002:0299b14": "行苦有故，是為大過。雖經此苦，令得如來三",
    "T26n1530_002:0299b15": "身功德大喜大樂，故無有過。一切大樂不過",
    "T26n1530_002:0299b16": "涅槃。彼已證得，復何所少更求菩提涅槃？雖",
    "T26n1530_002:0299b17": "有寂滅安樂而無受樂，三菩提樂斷受樂等，",
    "T26n1530_002:0299b18": "無量功德何用行苦有為樂耶？有為無漏猶",
    "T26n1530_002:0299b19": "如涅槃，是無漏故，非行苦攝。又若成佛能化",
    "T26n1530_002:0299b20": "無量所化有情出生死故，已成佛者，無此能",
    "T26n1530_002:0299b21": "耶！無始時來眾生法爾，能化所化種性相",
    "T26n1530_002:0299b22": "屬，不相屬者即無化能，是故如來種種方便，",
    "T26n1530_002:0299b23": "化諸有情令得佛果，化彼所化。[0299b23] 若爾聲聞或",
    "T26n1530_002:0299b24": "除七生，或除一生，或除上界處處一生，餘一",
    "T26n1530_002:0299b25": "切生得非擇滅，或一切生皆非擇滅。云何更",
    "T26n1530_002:0299b26": "經三無數劫修菩提因而得佛耶？雖諸煩惱",
    "T26n1530_002:0299b27": "所潤分段得非擇滅，而由願力受變易生，三",
    "T26n1530_002:0299b28": "無數劫修菩提因無有過失。非擇滅者，眾緣",
    "T26n1530_002:0299b29": "不具，於此時中畢竟不生，非永不生。彼雖",
    "T26n1530_002:0299c01": "長時住在生死，由定願力資感生因，令其功",
    "T26n1530_002:0299c02": "能多時生果，即此一身展轉增勝乃至成佛，",
    "T26n1530_002:0299c03": "如延壽法更不受生。故論說言。[0299c03] 問：迴向菩提",
    "T26n1530_002:0299c04": "聲聞，為住無餘依涅槃界，發趣無上正等菩",
    "T26n1530_002:0299c05": "提，為住有餘依涅槃界耶？[0299c05] 答：唯住有餘依涅",
    "T26n1530_002:0299c06": "槃界中可有此事。所以者何？以無餘依涅槃",
    "T26n1530_002:0299c07": "界中，遠離一切發起事業，一切功用皆悉",
    "T26n1530_002:0299c08": "止息。[0299c08] 問：若唯住有餘依涅槃界中發趣無上",
    "T26n1530_002:0299c09": "正等菩提者，云何但由一生便能證得無上",
    "T26n1530_002:0299c10": "正等菩提？所以者何？阿羅漢等尚當無有所",
    "T26n1530_002:0299c11": "餘一生，何況當有多生相續？[0299c11] 答：由彼要當增",
    "T26n1530_002:0299c12": "諸壽行方能成辦，世尊多分依此迴向菩提",
    "T26n1530_002:0299c13": "聲聞，密意說言：「若有善修四神足已，能住一",
    "T26n1530_002:0299c14": "劫或餘一劫。」餘一劫者，此中意說過於一劫。",
    "T26n1530_002:0299c15": "彼雖如是增益壽行，發趣無上正等菩提，而",
    "T26n1530_002:0299c16": "所修行極成遲鈍，樂涅槃故。不如初心始業",
    "T26n1530_002:0299c17": "菩薩，彼既如是增壽行已，留有根身別作化",
    "T26n1530_002:0299c18": "身，同法者前方便示現於無餘依涅槃界中",
    "T26n1530_002:0299c19": "而般涅槃。由此因緣皆作是念：「某名尊者於",
    "T26n1530_002:0299c20": "無餘依涅槃界中已般涅槃，彼以所留有根",
    "T26n1530_002:0299c21": "實身，即於此界贍部洲中隨其所樂遠離而",
    "T26n1530_002:0299c22": "住，一切諸天尚不能&#x89A9;，何況其餘眾生能見？」",
    "T26n1530_002:0299c23": "彼於涅槃多樂住故，於遍遊行彼彼世界親",
    "T26n1530_002:0299c24": "近供養佛菩薩中，及於修習菩提資糧諸聖道",
    "T26n1530_002:0299c25": "中，若放逸時，諸佛菩薩數數覺悟。彼覺悟已，",
    "T26n1530_002:0299c26": "於所修行能不放逸。復次，迴向菩提聲聞，或",
    "T26n1530_002:0299c27": "於學位即能棄捨求聲聞願，或無學位方能",
    "T26n1530_002:0299c28": "棄捨，由彼根性有差別故，所待眾緣有差別",
    "T26n1530_002:0299c29": "故。如是若在無學位中迴向菩提，由定願力",
    "T26n1530_002:0300a01": "數數資昔感現身因，令於長時生果相續，漸",
    "T26n1530_002:0300a02": "漸增勝，乃至成佛功能方盡。此報雖親有漏",
    "T26n1530_002:0300a03": "因感，然由無漏定願資助，名不思議變易生",
    "T26n1530_002:0300a04": "死，無漏定願不思議故。若有學位迴向菩提，",
    "T26n1530_002:0300a05": "或隨煩惱感生勢力，感彼生已，於最後生伏",
    "T26n1530_002:0300a06": "諸煩惱，起定願力資後身因，如前道理乃至",
    "T26n1530_002:0300a07": "成佛。或迴心已即伏煩惱，起定願力資現身",
    "T26n1530_002:0300a08": "因，如前道理乃至成佛。諸用無漏定願資助",
    "T26n1530_002:0300a09": "非煩惱者，皆不思議變易身攝。若煩惱力所",
    "T26n1530_002:0300a10": "感異熟分段身攝，若說聲聞是化所作，不須",
    "T26n1530_002:0300a11": "如是問答分別。",
    "T26n1530_002:0300a12": "[0300a12] 經曰：復有無量菩薩摩訶薩，從諸佛土俱來",
    "T26n1530_002:0300a13": "集會，皆住大乘，遊大乘法，於諸眾生其心",
    "T26n1530_002:0300a14": "平等，離諸分別及不分別種種分別，摧諸魔",
    "T26n1530_002:0300a15": "怨，遠離一切聲聞獨覺繫念分別，廣大法味",
    "T26n1530_002:0300a16": "喜樂所持，超五怖畏，一向趣入不退轉位，息",
    "T26n1530_002:0300a17": "諸眾生一切苦惱所逼迫地而現在前，妙生",
    "T26n1530_002:0300a18": "菩薩而為上首。",
    "T26n1530_002:0300a19": "[0300a19] 論曰：[0300a19] 所言菩薩摩訶薩者，謂諸薩埵求菩提",
    "T26n1530_002:0300a20": "故。此通三乘，為簡取大，故須復說摩訶薩言。",
    "T26n1530_002:0300a21": "又緣菩提薩埵為境，故名菩薩，具足自利利",
    "T26n1530_002:0300a22": "他大願，求大菩提利有情故。又薩埵者是勇",
    "T26n1530_002:0300a23": "猛義，精進勇猛求大菩提，故名菩薩。此通諸",
    "T26n1530_002:0300a24": "位，今取地上諸大菩薩，是故復說摩訶薩言。",
    "T26n1530_002:0300a25": "何故讚說菩薩功德？為捨眾生輕慢心故，有",
    "T26n1530_002:0300a26": "作是言：「讚聲聞眾久修梵行，諸菩薩眾應當",
    "T26n1530_002:0300a27": "敬禮。」又令眾生起淨信故，菩薩尚有如是功",
    "T26n1530_002:0300a28": "德，何況如來！於此讚說菩薩德中，顯諸菩薩",
    "T26n1530_002:0300a29": "有三大事名摩訶薩：一者數大，以無量故；二",
    "T26n1530_002:0300b01": "者德大，謂住大乘遊大乘等；三者業大，謂息",
    "T26n1530_002:0300b02": "眾生諸苦惱故，利樂有情是菩薩業。從諸佛",
    "T26n1530_002:0300b03": "土俱來集會者，謂從十方種種佛土，為聽法",
    "T26n1530_002:0300b04": "故俱來集會，亦應有此索訶世界菩薩來集。",
    "T26n1530_002:0300b05": "而結集者但說他方菩薩來集，為欲對治懈",
    "T26n1530_002:0300b06": "怠憍慢不來集會求聞法故。如是菩薩從彼",
    "T26n1530_002:0300b07": "方來，自求聞法非他所引，一切皆具大威神",
    "T26n1530_002:0300b08": "力，尚從他界極遠方來，何況其餘而不來",
    "T26n1530_002:0300b09": "集？前聲聞眾不說來集，在此方故；今說他方",
    "T26n1530_002:0300b10": "俱來集會，故知亦有此方菩薩，但略不說。[0300b10] 就",
    "T26n1530_002:0300b11": "德大中應知略說九種德大：一、精進大，謂皆",
    "T26n1530_002:0300b12": "住大乘由精進力，安住大乘拔濟有情令離",
    "T26n1530_002:0300b13": "生死，及自發趣無上菩提。二、因大，謂遊大乘",
    "T26n1530_002:0300b14": "法，即十地等，以聞思修等漸次而遊。三、所",
    "T26n1530_002:0300b15": "緣大，謂於諸眾生其心平等，即於一切有情",
    "T26n1530_002:0300b16": "得自他平等，以大慈等平等方便故。四、時大，",
    "T26n1530_002:0300b17": "謂離諸分別及不分別種種分別，即於一切",
    "T26n1530_002:0300b18": "時猶如一念平等而轉。劫名分別，以於一",
    "T26n1530_002:0300b19": "切劫與非劫分別斷故，以不分別劫與非劫",
    "T26n1530_002:0300b20": "故，能長時修行無厭。五、無染大，謂摧諸魔怨",
    "T26n1530_002:0300b21": "以捨一切所攝受故，能伏魔怨，如說菩薩若",
    "T26n1530_002:0300b22": "於一切所攝受事，知不堅實心不貪求，即能",
    "T26n1530_002:0300b23": "摧伏一切魔怨。六、作意大，謂遠離一切聲聞",
    "T26n1530_002:0300b24": "獨覺繫念分別，即是遠分斷除一切二乘作",
    "T26n1530_002:0300b25": "意。七、任持大，謂廣大法味喜樂所持，即用大",
    "T26n1530_002:0300b26": "乘法味喜樂為食。八、清淨大，謂超五怖畏，即",
    "T26n1530_002:0300b27": "三業清淨出諸怖畏，無犯戒等諸惡趣等怖",
    "T26n1530_002:0300b28": "畏因故。五怖畏者：一不活畏、二惡名畏、三",
    "T26n1530_002:0300b29": "死畏、四惡趣畏、五怯眾畏，如是五畏證得清",
    "T26n1530_002:0300c01": "淨意樂地時皆已遠離。九、證得大，謂一向趣",
    "T26n1530_002:0300c02": "入不退轉位，即得一切智記別地時一向不",
    "T26n1530_002:0300c03": "退，前七地中猶有加行功用運轉，未得不退",
    "T26n1530_002:0300c04": "無功用道，其餘諸地得無加行功用運轉，一",
    "T26n1530_002:0300c05": "向趣入不退轉地，以不退地無功用道一向",
    "T26n1530_002:0300c06": "趣入，是故說名一向趣入不退轉地。[0300c06] 就業大",
    "T26n1530_002:0300c07": "中，息諸眾生一切苦惱所逼迫地而現在前",
    "T26n1530_002:0300c08": "者，謂諸菩薩能息一切有情內外苦惱逼迫",
    "T26n1530_002:0300c09": "地位現前，此地中有大悲大慈，由此二種能",
    "T26n1530_002:0300c10": "息一切內病等苦、外貧等惱之所逼迫，此二",
    "T26n1530_002:0300c11": "多作有情利樂，故得此者名為業大。復次，皆",
    "T26n1530_002:0300c12": "住大乘者，謂住初地證得遍滿真法界時，初",
    "T26n1530_002:0300c13": "得真實大乘法故，名住大乘。遊大乘法者，謂",
    "T26n1530_002:0300c14": "第二地修行菩薩三聚戒故，大乘行法即三",
    "T26n1530_002:0300c15": "聚戒。於諸眾生其心平等者，謂第三地得諸",
    "T26n1530_002:0300c16": "勝定，發四無量平等利樂諸有情故。離諸分",
    "T26n1530_002:0300c17": "別等者，謂第四地得三十七菩提分法，離諸",
    "T26n1530_002:0300c18": "分別及不分別種種分別。諸分別者，即見所",
    "T26n1530_002:0300c19": "斷分別我見，初地已離。不分別者，即修所斷",
    "T26n1530_002:0300c20": "俱生我見，此地中離。即此二種相應諸法",
    "T26n1530_002:0300c21": "名種種分別，行解異故，雖前後離，盡處總",
    "T26n1530_002:0300c22": "說，如第四定說離苦樂，如第三果離五下分。",
    "T26n1530_002:0300c23": "有義，此地第七識中俱生煩惱一切遠離。有",
    "T26n1530_002:0300c24": "義，此地第六識中，俱生我見一切遠離，非",
    "T26n1530_002:0300c25": "第七識，以七地來猶有微細煩惱現行。若無",
    "T26n1530_002:0300c26": "第七應無染依，應不似五。第七細惑若已遠",
    "T26n1530_002:0300c27": "離，五六七地六識&#x9E81;惑應不現行，即違瑜伽",
    "T26n1530_002:0300c28": "解深密說。又如二乘金剛喻定，第七識惑與",
    "T26n1530_002:0300c29": "六識中最細煩惱一時俱斷，云何此中先離",
    "T26n1530_002:0301a01": "第七微細煩惱，後離六識&#x9E81;煩惱耶？是故",
    "T26n1530_002:0301a02": "四地得無我智，滅意識中俱生我見，未離第",
    "T26n1530_002:0301a03": "七微細煩惱，及六識中餘修斷惑。此說伏離",
    "T26n1530_002:0301a04": "非是永滅，至第十地金剛心時方頓斷滅，修",
    "T26n1530_002:0301a05": "斷種故。摧諸魔怨者，謂第五地觀四聖諦皆",
    "T26n1530_002:0301a06": "平等性，摧伏執取生死涅槃差別魔怨。遠離",
    "T26n1530_002:0301a07": "一切聲聞獨覺繫念分別者，謂第六地觀十",
    "T26n1530_002:0301a08": "二支染淨緣起皆平等性，遠離二乘厭患雜",
    "T26n1530_002:0301a09": "染、欣樂清淨繫念分別。廣大法味喜樂所持",
    "T26n1530_002:0301a10": "者，謂第七地證無相理，於空智中起有勝行，",
    "T26n1530_002:0301a11": "受大法樂。超五怖畏者，謂第八地一切煩惱",
    "T26n1530_002:0301a12": "不復現行，離五怖因名超五怖，五怖畏果初",
    "T26n1530_002:0301a13": "地已離。一向趣入不退轉位者，謂第九地決",
    "T26n1530_002:0301a14": "定趣入第十菩薩眾行圓滿不退轉位。息諸",
    "T26n1530_002:0301a15": "眾生等者，謂第十地得大法身，起大悲雲雨",
    "T26n1530_002:0301a16": "大法雨，息除一切眾生苦惱所逼迫事。復次，",
    "T26n1530_002:0301a17": "如是十句經文，十到彼岸、十大願等，亦應配",
    "T26n1530_002:0301a18": "釋，以初地上一一地中普攝一切諸地行故。",
    "T26n1530_002:0301a19": "妙生菩薩而為上首者，謂能發起圓滿功德",
    "T26n1530_002:0301a20": "諸三摩地，名為妙生。菩薩得此三摩地故，立",
    "T26n1530_002:0301a21": "妙生號，以菩薩名多依法故，如慈氏等。於",
    "T26n1530_002:0301a22": "此眾中妙生菩薩最第一故，名為上首，是故",
    "T26n1530_002:0301a23": "次下唯告妙生發起所說，此經略故唯列一",
    "T26n1530_002:0301a24": "名，所餘眾會但舉其數，結集法者意在略",
    "T26n1530_002:0301a25": "故。"
}