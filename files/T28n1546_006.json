{
    "T28n1546_006:0037a08": "阿毘曇毘婆沙論卷第六",
    "T28n1546_006:0037a10": "迦旃延子造 五百羅漢釋",
    "T28n1546_006:0037a11": "北涼天竺沙門浮陀跋摩",
    "T28n1546_006:0037a12": "共道泰等譯",
    "T28n1546_006:0037a13": "雜犍度智品之二",
    "T28n1546_006:0037a14": "[0037a14] ◎以何等故一人前後二心不俱生。問曰。何",
    "T28n1546_006:0037a15": "以作此論。答曰。此是傍生論。所以者何。前說",
    "T28n1546_006:0037a16": "二心不得展轉相因。何以故。無有一人前後",
    "T28n1546_006:0037a17": "二心俱生故。雖有是說未說所以。今欲說之。",
    "T28n1546_006:0037a18": "故作此論。以何等故一人前後二心不俱生",
    "T28n1546_006:0037a19": "者。答無第二次第緣。此說心心數法。依次",
    "T28n1546_006:0037a20": "第緣生未來世法。依現在世法和合則生。不",
    "T28n1546_006:0037a21": "和合則不生現在。若與未來次第則生。不與",
    "T28n1546_006:0037a22": "次第則不生。復有說者。以何等故一人前後",
    "T28n1546_006:0037a23": "二心不俱生。乃至廣說。答曰。眾生法爾。一一",
    "T28n1546_006:0037a24": "心次第生。不得有二。所以者何。無第二次第",
    "T28n1546_006:0037a25": "緣故。復有說者。此說前如兩鞅相繫。以何等",
    "T28n1546_006:0037a26": "故無第二次第緣。答曰。眾生一一心次第生。",
    "T28n1546_006:0037a27": "不得有二。以何等故。眾生一一心次第生不",
    "T28n1546_006:0037a28": "得有二。答曰。無第二次第緣。是名展轉更相",
    "T28n1546_006:0037a29": "答義。如現在有一次第緣。未來生一心。是中",
    "T28n1546_006:0037b01": "應說。如園中閉眾多羊門俠少。喻如羊",
    "T28n1546_006:0037b02": "園俠小門中一一羊出。彼心心法生亦復",
    "T28n1546_006:0037b03": "如是。現在一剎那與未來剎那開次。設現在",
    "T28n1546_006:0037b04": "世有眾多剎那者。則與未來眾多剎那開次。",
    "T28n1546_006:0037b05": "以無故現在一剎那與未來一剎那開次。作義",
    "T28n1546_006:0037b06": "者說曰。以何等故二心不俱生。答曰。或有說",
    "T28n1546_006:0037b07": "者。如命根是一剎那。依命根心亦一剎那。是",
    "T28n1546_006:0037b08": "故不俱。復有說者。如身根是一剎那。依身根",
    "T28n1546_006:0037b09": "心亦一剎那。是故不俱。復有說者。若二心俱",
    "T28n1546_006:0037b10": "生。則心不可調伏。如今一心猶剛強難伏。何",
    "T28n1546_006:0037b11": "況二心。復有說者。若二心俱生者。則一時有",
    "T28n1546_006:0037b12": "煩惱出要一心煩惱一心出要。若爾者則無",
    "T28n1546_006:0037b13": "解無離無乘。如是等過。復有說者。若二心俱",
    "T28n1546_006:0037b14": "生何妨有三。若有三者則三界身可一時受。",
    "T28n1546_006:0037b15": "若三界一時受身則破界。若界破一人亦是",
    "T28n1546_006:0037b16": "欲界亦是色界無色界。若然則無解脫。乃至",
    "T28n1546_006:0037b17": "廣說。若三心俱生何妨有四。若有四心則可",
    "T28n1546_006:0037b18": "一時受四生身。若然者則壞四生。一身亦是",
    "T28n1546_006:0037b19": "胎生亦是卵生亦是濕生亦是化生。則無解",
    "T28n1546_006:0037b20": "脫。乃至廣說。復有說者。若四俱生何妨有五。",
    "T28n1546_006:0037b21": "若有五者則可一時受五道身。若然者則五",
    "T28n1546_006:0037b22": "道壞。若五道壞地獄身乃至即是天身。乃至",
    "T28n1546_006:0037b23": "廣說。若五俱生何妨有六。若有者則可一時",
    "T28n1546_006:0037b24": "緣六根義。乃至廣說。若不妨六乃至百千未",
    "T28n1546_006:0037b25": "來世中一時俱生。一剎那生一剎那滅。若然",
    "T28n1546_006:0037b26": "則無未來。以有未來則有現在。以有現在則",
    "T28n1546_006:0037b27": "有過去。若無未來則無現在。若無現在則無",
    "T28n1546_006:0037b28": "過去。若無過去則無有為。若無有為則無無",
    "T28n1546_006:0037b29": "為。若無有為無為則無一切諸法。有如是等",
    "T28n1546_006:0037c01": "過。不得二心一時俱生。問曰。如眾多數法一",
    "T28n1546_006:0037c02": "時生。無如上等諸過。若當二心如數法一時",
    "T28n1546_006:0037c03": "生者。復有何過。答曰。如一次第緣。與未來一",
    "T28n1546_006:0037c04": "心和合。以一心和合故。眾生一一心生。復有",
    "T28n1546_006:0037c05": "說者。如作觀。與未來一心和合。以一心和合",
    "T28n1546_006:0037c06": "故眾生一一心生。若有二心俱生。應有二受",
    "T28n1546_006:0037c07": "俱生。若有二受則破眾生身法。若破眾生身",
    "T28n1546_006:0037c08": "法則有二種身。若有二身則有十陰。以有如",
    "T28n1546_006:0037c09": "是過故。二心不得俱生。",
    "T28n1546_006:0037c10": "[0037c10] 問曰次第緣體性是何。答曰。如波伽羅那",
    "T28n1546_006:0037c11": "說。除過去現在阿羅漢最後心。諸餘過去現",
    "T28n1546_006:0037c12": "在心心數法是也。復有說者。諸過去現在心",
    "T28n1546_006:0037c13": "心數法。是次第緣體性。問曰。若然者阿羅漢",
    "T28n1546_006:0037c14": "最後心。無次第緣義。云何名次第緣耶。答曰。",
    "T28n1546_006:0037c15": "不以阿羅漢最後心過故。餘心不生。更有餘",
    "T28n1546_006:0037c16": "事故。令後心不生。若當生者。能與次第緣。問",
    "T28n1546_006:0037c17": "曰。次第緣者有何相耶。答曰。所言體性即是",
    "T28n1546_006:0037c18": "其相。所言相者。即是體性一切諸法。不可離",
    "T28n1546_006:0037c19": "體性別立其相。尊者和須蜜說曰。相避義是",
    "T28n1546_006:0037c20": "次第緣。復有說者。發跡相避義是次第緣。復",
    "T28n1546_006:0037c21": "有說者能生心義。是次第緣。復有說者。心相",
    "T28n1546_006:0037c22": "續義是次第緣。復有說者。能取義是次第緣。",
    "T28n1546_006:0037c23": "復有說者。心勢用義是次第緣。尊者佛陀提",
    "T28n1546_006:0037c24": "婆說曰。次第生心相是次第緣。復有說者。未",
    "T28n1546_006:0037c25": "生剎那令剎那生是次第緣。阿毘曇人說曰。",
    "T28n1546_006:0037c26": "異相法令俱生是次第緣。復有說者。未生法",
    "T28n1546_006:0037c27": "似自己是次第緣。已說次第緣體相。未說所",
    "T28n1546_006:0037c28": "以。以何等故名次第緣。答曰。等無間義是次",
    "T28n1546_006:0037c29": "第緣。問曰。若然者心與心作次第。不與數法",
    "T28n1546_006:0038a01": "作次第耶。數法與數法作次第。不與心作次",
    "T28n1546_006:0038a02": "第耶。答曰。如說相似法沙門所說。心與心作",
    "T28n1546_006:0038a03": "次第。受與受作次第。如是說者則有過。所以",
    "T28n1546_006:0038a04": "者何。貪欲心還與貪欲心作次第。瞋恚還與",
    "T28n1546_006:0038a05": "瞋恚。愚癡還與愚癡。善還與善。不善還與不",
    "T28n1546_006:0038a06": "善。無記還與無記。如是說者。則無解脫涅槃。",
    "T28n1546_006:0038a07": "如是說者好。所謂心與心作次第。亦與數法",
    "T28n1546_006:0038a08": "作次第。數與數作次第。亦與心作次第。前心",
    "T28n1546_006:0038a09": "聚與後心聚作次第。問曰。若心與心作次第。",
    "T28n1546_006:0038a10": "則相隨順非數法耶。若數法與數法作次第。",
    "T28n1546_006:0038a11": "則相隨順非心耶。答曰。若如說相似法沙門",
    "T28n1546_006:0038a12": "所說。心隨順心。數法隨順數法。評曰。不應作",
    "T28n1546_006:0038a13": "是說。作如是說者好。所謂心與數法作次第。",
    "T28n1546_006:0038a14": "數法與心作次第。前心聚與後心聚作次第。",
    "T28n1546_006:0038a15": "等無差別。猶如豆聚。如波伽羅那所說。若法",
    "T28n1546_006:0038a16": "與彼法作次第。或時不作次第耶。答曰有。若",
    "T28n1546_006:0038a17": "彼法未生。問曰。此說未生為前者耶。為後者",
    "T28n1546_006:0038a18": "耶。為如前法未生後法不名次第。若生是次",
    "T28n1546_006:0038a19": "第耶。復如後法未生。前法不名有次第。若生",
    "T28n1546_006:0038a20": "是有次第耶。如世第一法苦法忍作次第。為",
    "T28n1546_006:0038a21": "如世第一法未生。苦法忍不名次第。若生是",
    "T28n1546_006:0038a22": "次第耶。復如苦法忍未生。世第一法不名有",
    "T28n1546_006:0038a23": "次第。若生是有次第耶。若前法未生。後法不",
    "T28n1546_006:0038a24": "名次第。若生是次第者。有心時可爾。無心時",
    "T28n1546_006:0038a25": "云何可爾。如入無想定滅盡定。若一七若過",
    "T28n1546_006:0038a26": "一七。出定心與入定心名為次第。彼第二剎",
    "T28n1546_006:0038a27": "那心必生。所以者何。若法與彼法。能作次第",
    "T28n1546_006:0038a28": "緣。果無有眾生。無有法。無有&#x546A;術。無有藥",
    "T28n1546_006:0038a29": "草。無有佛。無有辟支佛。無有聲聞。能遮此法",
    "T28n1546_006:0038b01": "使第二剎那心令不生者。若然者二定則無",
    "T28n1546_006:0038b02": "體。若當後法未生。前法不名有次第。若生是",
    "T28n1546_006:0038b03": "有次第。若然者則苦法忍未生。世第一法不",
    "T28n1546_006:0038b04": "名有次第。何故說未生耶。或有說者。應作是",
    "T28n1546_006:0038b05": "說。前法未生不名次第。問曰。若然者有心時",
    "T28n1546_006:0038b06": "可爾。無心時云何。答曰。有心時已爾。無心時",
    "T28n1546_006:0038b07": "亦可爾。其事云何。如入無想定滅盡定。彼入",
    "T28n1546_006:0038b08": "定心。定初剎那亦取果亦與果。諸餘剎那。及",
    "T28n1546_006:0038b09": "出定心。但名取果。彼入定心。滅在過去。定餘",
    "T28n1546_006:0038b10": "剎那。及出定心。其現在者與果。彼不應作是",
    "T28n1546_006:0038b11": "說。所以者何。次第緣義。無有異時取果異時",
    "T28n1546_006:0038b12": "與果。即與果時取果。問曰。若與果時取果。有",
    "T28n1546_006:0038b13": "心時可爾。無心時云何。答曰。如入無想定滅",
    "T28n1546_006:0038b14": "盡定。彼入定心。與定初一剎那。取果與果。彼",
    "T28n1546_006:0038b15": "滅在過去。定餘剎那。及出定心。若現在前。取",
    "T28n1546_006:0038b16": "果與果。若作是說。則無異時取果異時與果。",
    "T28n1546_006:0038b17": "問曰。若然者過去法則有所作。答曰。雖過去",
    "T28n1546_006:0038b18": "有所作能取果與果。而無有果。過去世見色",
    "T28n1546_006:0038b19": "乃至知法。無如是作事。與果取果。可有是事。",
    "T28n1546_006:0038b20": "復有說者。後法未生前法不名次第。後法若",
    "T28n1546_006:0038b21": "生則前法名次第。問曰。若然者苦法忍未生。",
    "T28n1546_006:0038b22": "世第一法不名次第耶。答曰。可名次第。不名",
    "T28n1546_006:0038b23": "次第緣。若苦法忍生。是名次第。亦名次第緣。",
    "T28n1546_006:0038b24": "如次第次第緣。次第有次第。相續有相續。依",
    "T28n1546_006:0038b25": "有依。當知亦如是。",
    "T28n1546_006:0038b26": "[0038b26] 問曰。未來世中有次第緣不耶。若有者諸法",
    "T28n1546_006:0038b27": "應未來世中已次第住。修正方便。則無有用。",
    "T28n1546_006:0038b28": "所以者何。聖道於未來世。已有次第。時到",
    "T28n1546_006:0038b29": "則生。修正方便。復何所為。復有大過。何以故。",
    "T28n1546_006:0038c01": "無有制伏貪欲生不淨觀。如是亦不能制伏",
    "T28n1546_006:0038c02": "一切煩惱生對治觀。若爾則無解脫涅槃。乃",
    "T28n1546_006:0038c03": "至廣說。若無者八分經云何通。如說是人十",
    "T28n1546_006:0038c04": "二劫不墮惡趣。乃至二十劫。云何知三業差",
    "T28n1546_006:0038c05": "別是現法報。是生法報。是後法報。何故一",
    "T28n1546_006:0038c06": "切時世第一法。但生苦法忍。何以不生乃至",
    "T28n1546_006:0038c07": "盡智等諸法。何故金剛喻定但生盡智不生",
    "T28n1546_006:0038c08": "餘法。答曰。應作是說。未來世中無次第緣。問",
    "T28n1546_006:0038c09": "曰。若無者則無前說諸過。此八分經云何通。",
    "T28n1546_006:0038c10": "答曰。世尊觀過去現在以比相。亦知未來",
    "T28n1546_006:0038c11": "世。其事云何。答曰。世尊觀過去世。見彼眾生",
    "T28n1546_006:0038c12": "修如是業。爾所劫中不墮惡道。見此眾生修",
    "T28n1546_006:0038c13": "如是業。爾所劫中當不墮惡道。見諸眾生於",
    "T28n1546_006:0038c14": "過去世修如是業。於現世中受如此報。見諸",
    "T28n1546_006:0038c15": "眾生於彼造業若受生報若受後報。見諸眾",
    "T28n1546_006:0038c16": "生於此造業若受現報若受生報若受後報。",
    "T28n1546_006:0038c17": "復有說者。眾生有相是心不相應行住眾生",
    "T28n1546_006:0038c18": "身中。世尊不因禪定神通能知眾生身中有",
    "T28n1546_006:0038c19": "此法者。爾所劫中不墮惡道。即見此相。知是",
    "T28n1546_006:0038c20": "眾生受現法報。次受生報復受後報。評曰。不",
    "T28n1546_006:0038c21": "應作是說。若作此說。明如來唯有比相智無",
    "T28n1546_006:0038c22": "了達智。應作是說。佛世尊有了達智。能知未",
    "T28n1546_006:0038c23": "來。雖未來法亂無定次第。如來以明淨智。能",
    "T28n1546_006:0038c24": "知未來亂法無定次第。知諸眾生造如此業。",
    "T28n1546_006:0038c25": "經爾所劫不墮惡道。受於現報。次受生報。復",
    "T28n1546_006:0038c26": "受後報悉實無謬。如算數法知於穀聚明了",
    "T28n1546_006:0038c27": "無謬。何況如來有自然智。問曰。以何等故世",
    "T28n1546_006:0038c28": "第一法次生苦法忍。不生乃至盡智等諸法。",
    "T28n1546_006:0038c29": "答曰。此名數定事相不定。所以者何。苦法忍",
    "T28n1546_006:0039a01": "法。在於六地。未知為是何地。苦法忍三根",
    "T28n1546_006:0039a02": "相應。不知定與何根相應。行於四行。不知定",
    "T28n1546_006:0039a03": "行何行。如住增上忍時。地行根定。剎那不定。",
    "T28n1546_006:0039a04": "所以者何。有多剎那故不知生者。是何剎那。",
    "T28n1546_006:0039a05": "次第緣亦不定。住世第一法時。有五事定地",
    "T28n1546_006:0039a06": "根行次第剎那。是名數定事相不定。復有說",
    "T28n1546_006:0039a07": "者。若法依前法相續生。不必次第緣。猶如外",
    "T28n1546_006:0039a08": "物無次第緣依於前法相續而生。如牙依前",
    "T28n1546_006:0039a09": "種相續得生。乃至果依前花相續而生。內法",
    "T28n1546_006:0039a10": "亦爾。不因次第緣。依於前法相續而生。苦法",
    "T28n1546_006:0039a11": "忍依世第一法故相續而生。餘乃至盡智。不",
    "T28n1546_006:0039a12": "依世第一法故。是以不生金剛喻定。亦應如",
    "T28n1546_006:0039a13": "是通。然未來世法屬於現在。若於現在和合",
    "T28n1546_006:0039a14": "則生。若不和合不生。世第一法後能生修道。",
    "T28n1546_006:0039a15": "無有是處。以分別故。設當世第一法與修道",
    "T28n1546_006:0039a16": "和合。爾時則生。以不與和合故。是則不生。如",
    "T28n1546_006:0039a17": "是苦法忍。屬世第一法故生。餘乃至盡智不",
    "T28n1546_006:0039a18": "屬故不生。復有說者。未來世中。有次第緣。問",
    "T28n1546_006:0039a19": "曰。若未來世有次第緣。諸法應次第住。答",
    "T28n1546_006:0039a20": "曰。未來世中有次第緣義。無次第住。未來世",
    "T28n1546_006:0039a21": "法應從何次第緣。生者已定。然不次第住。後",
    "T28n1546_006:0039a22": "若生時。從何緣生亦定。次第住亦定。猶如眾",
    "T28n1546_006:0039a23": "多比丘。亂住一處。臘數已定行列不定。後次",
    "T28n1546_006:0039a24": "第住時。臘數亦定行列亦定。如是法未生時。",
    "T28n1546_006:0039a25": "應屬何緣。生者已定。次第住不定。後若生時。",
    "T28n1546_006:0039a26": "從緣生亦定。次第住亦定。問曰。若然者修正",
    "T28n1546_006:0039a27": "方便。則無有用亦無解脫涅槃。答曰。一心次",
    "T28n1546_006:0039a28": "第略說有二種心當生。所謂善與染污。若修",
    "T28n1546_006:0039a29": "正方便。善心便生染污不生。若行邪方便。",
    "T28n1546_006:0039b01": "染污便生善心不生。如一種子後二種當生。",
    "T28n1546_006:0039b02": "所謂牙與爛壞。若遇生牙因緣則便生牙。若",
    "T28n1546_006:0039b03": "遇爛壞因緣則生爛壞。一心次第生二種心",
    "T28n1546_006:0039b04": "亦復如是。評曰。應作是說。未來世中無次第",
    "T28n1546_006:0039b05": "緣。所以者何。次第緣者是次第住法。未來世",
    "T28n1546_006:0039b06": "中無次第住。次第緣者是不亂法未來法亂。",
    "T28n1546_006:0039b07": "復有說者。若未來世有次第緣者。修善者常",
    "T28n1546_006:0039b08": "應修善。不應作惡。若修惡時。常應作惡。不應",
    "T28n1546_006:0039b09": "修善。今現見提婆達多。本欲修善而後作惡。",
    "T28n1546_006:0039b10": "央掘魔羅氣噓惡人。本欲作惡而後修善。以",
    "T28n1546_006:0039b11": "如是等因緣故。知未來世無次第緣。問曰。以",
    "T28n1546_006:0039b12": "何等故色法無次第緣。答曰。或有說者。若法",
    "T28n1546_006:0039b13": "定有所依。定有所行。定有所緣。故有次第緣。",
    "T28n1546_006:0039b14": "色法無有所依。無所行無所緣。是故無次第",
    "T28n1546_006:0039b15": "緣。復有說者。若法是相應。有所依有所行。有",
    "T28n1546_006:0039b16": "勢用有所緣。故有次第緣。色法不相應無依",
    "T28n1546_006:0039b17": "無行。無勢用無緣。故無次第緣。復有說者。次",
    "T28n1546_006:0039b18": "第緣者。是次第住法。色非次第住法。或二萬",
    "T28n1546_006:0039b19": "劫或四萬劫。或六萬劫或八萬劫斷絕者。復",
    "T28n1546_006:0039b20": "有說者。次第緣現在前時不亂。色法現在前",
    "T28n1546_006:0039b21": "時亂。如一時中起。欲色界繫色現在前。欲",
    "T28n1546_006:0039b22": "界繫不繫色現在前。色界繫不繫色現在前。",
    "T28n1546_006:0039b23": "是故尊者和須蜜說曰。欲界增益色未滅。色",
    "T28n1546_006:0039b24": "界增益色生。尊者佛陀提婆說曰。少色無間",
    "T28n1546_006:0039b25": "生多色。多色無間生少色。彼少色無間生多",
    "T28n1546_006:0039b26": "色者。如空中雲少便生多。如小種子生於大",
    "T28n1546_006:0039b27": "樹。如小迦羅羅後成大人。多色無間生少色",
    "T28n1546_006:0039b28": "者。如燒大草[卄/積]後生少灰。以少色無間生多",
    "T28n1546_006:0039b29": "色多色無間生少色故。無次第緣。問曰。如心",
    "T28n1546_006:0039c01": "數法少無間生多多無間生少。其事云何。答",
    "T28n1546_006:0039c02": "曰。如無覺無觀地次生無覺有觀。次生有覺",
    "T28n1546_006:0039c03": "有觀。如此名少無間生多。如有覺有觀地生",
    "T28n1546_006:0039c04": "無覺有觀。次生無覺無觀。如此名多無間生",
    "T28n1546_006:0039c05": "少。答曰。不應以地定。應以數法定。若一受次",
    "T28n1546_006:0039c06": "第生二受。若二受次第生一受。有如上過。以",
    "T28n1546_006:0039c07": "不生故無如上過。",
    "T28n1546_006:0039c08": "[0039c08] 問曰。以何等故心不相應行。無次第緣。答曰。",
    "T28n1546_006:0039c09": "或有說者。若法定有所依。定有所行。定有所",
    "T28n1546_006:0039c10": "緣。故有次第緣。心不相應行不爾。色法三",
    "T28n1546_006:0039c11": "界繫。心不相應行三界繫。餘如上色法說。問",
    "T28n1546_006:0039c12": "曰。以何等故說無想定滅盡定是心次第。不",
    "T28n1546_006:0039c13": "說無想天。答曰。或有說者。亦應說而不說者。",
    "T28n1546_006:0039c14": "當知此是有餘之說。復有說者。若用功難得",
    "T28n1546_006:0039c15": "者說。不用功不難得者不說。復有說者。若是",
    "T28n1546_006:0039c16": "善者說。彼是無記故不說。問曰。以何等故無",
    "T28n1546_006:0039c17": "想定滅盡定。是心次第而非次第緣耶。答曰。",
    "T28n1546_006:0039c18": "或有說者。若法能生心能增益。心能取心是",
    "T28n1546_006:0039c19": "次第緣。彼定生時。住心礙心使心不相續。是",
    "T28n1546_006:0039c20": "以不作次第緣。復有說者。此定斷心遮心行",
    "T28n1546_006:0039c21": "處。是不相應無勢用法。是以不作次第緣。問",
    "T28n1546_006:0039c22": "曰。入無想定滅盡定。心出定心。是其次第。",
    "T28n1546_006:0039c23": "中間有爾許多相續定。云何是次第。答曰。此",
    "T28n1546_006:0039c24": "中更無餘心故。得名次第。猶如有人一在前",
    "T28n1546_006:0039c25": "行一在後來。他人問言彼後來人。與誰共來。",
    "T28n1546_006:0039c26": "其人答言與某甲人次後而來。彼二中間。雖",
    "T28n1546_006:0039c27": "有村落樹木畜生等物。更無餘人故言次第。",
    "T28n1546_006:0039c28": "如是彼二心中間。雖復曠遠更無餘心故。得",
    "T28n1546_006:0039c29": "名次第。",
    "T28n1546_006:0040a01": "[0040a01] 問曰。諸法是心次第亦是無間耶。答曰。或有",
    "T28n1546_006:0040a02": "是心次第非心無間。有是心無間非心次第。",
    "T28n1546_006:0040a03": "有是心次第亦心無間。有非心次第非心無",
    "T28n1546_006:0040a04": "間。是心次第非心無間者。除定初剎那及餘",
    "T28n1546_006:0040a05": "有心法。諸餘定及出定心。是謂心次第非心",
    "T28n1546_006:0040a06": "無間。是心無間非心次第者。定初剎那。及餘",
    "T28n1546_006:0040a07": "有心法。生住無常。是謂心無間非心次第。是",
    "T28n1546_006:0040a08": "心次第亦心無間者。定初剎那。諸餘有心法。",
    "T28n1546_006:0040a09": "是謂心次第亦心無間。非心次第非心無間",
    "T28n1546_006:0040a10": "者。除定初剎那及餘有心法生住無常。諸餘",
    "T28n1546_006:0040a11": "定剎那及出定心生住無常。是謂非心次第",
    "T28n1546_006:0040a12": "非心無間。問曰。諸是心次第。亦是定無間耶。",
    "T28n1546_006:0040a13": "答曰。應作四句。是心次第非定無間者。謂定",
    "T28n1546_006:0040a14": "初剎那。諸餘有心時。是謂心次第非定無間。",
    "T28n1546_006:0040a15": "是定無間非心次第者。除定初剎那及餘有",
    "T28n1546_006:0040a16": "心法生住無常。諸餘定及出定心生住無常。",
    "T28n1546_006:0040a17": "是謂定無間非心次第。是心次第亦定無間",
    "T28n1546_006:0040a18": "者。除定初剎那及餘有心法。諸餘定及出定",
    "T28n1546_006:0040a19": "心。是謂心次第亦定無間。非心次第非定無",
    "T28n1546_006:0040a20": "間者。定初剎那生住無常。及餘有心生住無",
    "T28n1546_006:0040a21": "常。是謂非心次第非定無間。",
    "T28n1546_006:0040a22": "[0040a22] 觀有三種。所謂別相觀。總相觀。虛相觀。別相",
    "T28n1546_006:0040a23": "觀者觀色是色相乃至觀識是識相。觀地是堅",
    "T28n1546_006:0040a24": "相。乃至觀風是動相。是名別相觀。總相觀者",
    "T28n1546_006:0040a25": "十六聖行觀是名總相觀。虛相觀者不淨安",
    "T28n1546_006:0040a26": "般無量除入解脫一切處。是名虛相觀。問曰。",
    "T28n1546_006:0040a27": "此三種觀。何觀次第能入聖道。出聖道時何",
    "T28n1546_006:0040a28": "觀最初現在前。答曰。或有說者。入聖道時三",
    "T28n1546_006:0040a29": "種能入。出聖道時三種現在前復有說者。總",
    "T28n1546_006:0040b01": "相觀能入聖道出聖道時三種現在前。問曰。",
    "T28n1546_006:0040b02": "若虛想觀不入聖道。此經云何通。如說不淨",
    "T28n1546_006:0040b03": "觀次修念覺意。答曰。此說展轉相因。如子孫",
    "T28n1546_006:0040b04": "法。其事云何。答曰。先以不淨觀。善調伏心。",
    "T28n1546_006:0040b05": "使心止息堪任質直柔軟。心得自在。然後總",
    "T28n1546_006:0040b06": "相觀現在前能入聖道。復有說者。總相觀現",
    "T28n1546_006:0040b07": "在前能入聖道。出聖道時亦總相觀而現在",
    "T28n1546_006:0040b08": "前。問曰。若然者若依未至若依初禪。若依中",
    "T28n1546_006:0040b09": "間。得正決定出聖道時。欲界總相觀現在前",
    "T28n1546_006:0040b10": "可爾。若依二禪三禪四禪得正決定。彼無欲",
    "T28n1546_006:0040b11": "界總相觀。所以者何。以大遠故。復更不得總",
    "T28n1546_006:0040b12": "相觀除達分善根。所以者何。以聖道後不能",
    "T28n1546_006:0040b13": "復起現在前故。出聖道時。為起何等總相觀",
    "T28n1546_006:0040b14": "現在前。答曰。於煖頂忍中間。修總相觀。所",
    "T28n1546_006:0040b15": "謂諸行無常苦空無我。涅槃寂靜。出聖道時。",
    "T28n1546_006:0040b16": "此觀現在前。評曰。不應作是說。如前說者好。",
    "T28n1546_006:0040b17": "欲界有三種觀。所謂聞慧思慧生得慧。色界",
    "T28n1546_006:0040b18": "有三種。所謂聞慧修慧生得慧。無色界有二",
    "T28n1546_006:0040b19": "種。修慧生得慧。問曰。欲界有三種觀慧。何",
    "T28n1546_006:0040b20": "等慧現在前能入聖道。答曰。欲界思慧觀現",
    "T28n1546_006:0040b21": "在前。能入聖道。出聖道時。三種觀現在前。色",
    "T28n1546_006:0040b22": "界修慧觀現在前。能入聖道。出聖道時二種。",
    "T28n1546_006:0040b23": "聞修慧觀現在前。非生得慧。無色界修慧現",
    "T28n1546_006:0040b24": "在前。能入聖道。出聖道時。亦修慧觀現在前。",
    "T28n1546_006:0040b25": "非生得慧。問曰。以何等故。出聖道時。欲界生",
    "T28n1546_006:0040b26": "得慧現在前。非色無色界。答曰。欲界生得慧",
    "T28n1546_006:0040b27": "猛利。色無色界不猛利。若依未至禪。得阿羅",
    "T28n1546_006:0040b28": "漢。出聖道時。還起未至地及欲界心。若依無",
    "T28n1546_006:0040b29": "所有處。得阿羅漢。出聖道時。還起無所有處",
    "T28n1546_006:0040c01": "及非想非非想處心。若依餘地得阿羅漢。出",
    "T28n1546_006:0040c02": "聖道時即起彼地心。",
    "T28n1546_006:0040c03": "[0040c03] 初禪有三種。味淨無漏。乃至無所有處亦三",
    "T28n1546_006:0040c04": "種。非想非非想處二種。味淨味相應次第生。",
    "T28n1546_006:0040c05": "味相應及淨不生。無漏淨有三種。無漏二種",
    "T28n1546_006:0040c06": "淨及無漏不生味淨。初禪有四種。有退分住",
    "T28n1546_006:0040c07": "分勝進分達分。乃至非想非非想處亦有四",
    "T28n1546_006:0040c08": "種。退分次第生退分生住分。不生勝進分不",
    "T28n1546_006:0040c09": "生達分。住分次第生住分生退分生勝進分。",
    "T28n1546_006:0040c10": "不生達分。勝進分次第生勝進分生住分生",
    "T28n1546_006:0040c11": "達分。不生退分。達分次第生達分生勝進分。",
    "T28n1546_006:0040c12": "不生住分退分。復有說者。退分次第生三種。",
    "T28n1546_006:0040c13": "不生達分住分勝進分。盡生四種。達分次第",
    "T28n1546_006:0040c14": "生三種除退分。問曰。若坐二禪三禪四禪地。",
    "T28n1546_006:0040c15": "欲入初禪。識現在前。幾種觀現在前。答曰。隨",
    "T28n1546_006:0040c16": "所住地。未離欲者。三種觀現在前。所謂善染",
    "T28n1546_006:0040c17": "污不隱沒無記。出時亦三種現在前。若離欲",
    "T28n1546_006:0040c18": "二種。有十二種心。欲界繫四種。善不善隱沒",
    "T28n1546_006:0040c19": "無記不隱沒無記。色界繫三種。善隱沒無記",
    "T28n1546_006:0040c20": "不隱沒無記。無色界繫亦三種。學無學心。問",
    "T28n1546_006:0040c21": "曰。欲界繫善心次第生。幾心復從幾心次第",
    "T28n1546_006:0040c22": "生。乃至無學心次第生。幾心復從幾心生。答",
    "T28n1546_006:0040c23": "曰。欲界繫善心。次第生九心。欲界繫四。色",
    "T28n1546_006:0040c24": "界繫二善隱沒無記。無色界繫一。隱沒無記",
    "T28n1546_006:0040c25": "學無學。亦從八心次第生。欲界繫四。色界二。",
    "T28n1546_006:0040c26": "善隱沒無記。學無學不善心次第生。欲界四",
    "T28n1546_006:0040c27": "心亦從十心次第生。欲界繫四。色界繫三。無",
    "T28n1546_006:0040c28": "色界繫三。隱沒無記心亦如是。欲界繫不隱",
    "T28n1546_006:0040c29": "沒無記心次第生七心。欲界四。色界二。善隱",
    "T28n1546_006:0041a01": "沒無記。無色界一。隱沒無記。亦從五心次第",
    "T28n1546_006:0041a02": "生。欲界四。色界一。善心。色界繫善心次第生",
    "T28n1546_006:0041a03": "十一心。除無色界繫不隱沒無記心。餘次第能",
    "T28n1546_006:0041a04": "生。亦從九心生。自地三。欲界二。善不隱沒無",
    "T28n1546_006:0041a05": "記。無色界二。善隱沒無記。學無學心色界繫",
    "T28n1546_006:0041a06": "隱沒無記心次第生六心。色界繫三。欲界三。",
    "T28n1546_006:0041a07": "除不隱沒無記心。亦從八心次第生。色界三。",
    "T28n1546_006:0041a08": "欲界二。善不隱沒無記。無色界三。色界繫不",
    "T28n1546_006:0041a09": "隱沒無記心次第生六心。色界三。欲界二。不",
    "T28n1546_006:0041a10": "善隱沒無記。無色界一。隱沒無記。亦從色界",
    "T28n1546_006:0041a11": "三心次第生。無色界善心次第生九心。無色",
    "T28n1546_006:0041a12": "界三。欲界二。不善隱沒無記。色界繫二。善",
    "T28n1546_006:0041a13": "隱沒無記。學無學心亦從六心次第生。無色",
    "T28n1546_006:0041a14": "界三。色界一。善心。學無學心無色界繫隱沒",
    "T28n1546_006:0041a15": "無記心次第生七心。無色界三。欲界二。不善",
    "T28n1546_006:0041a16": "隱沒無記。色界二。善隱沒無記。亦從七心次",
    "T28n1546_006:0041a17": "第生。無色界三。欲界二。善不隱沒無記。色界",
    "T28n1546_006:0041a18": "二。善不隱沒無記。無色界繫不隱沒無記心",
    "T28n1546_006:0041a19": "次第生六心。無色界三。欲界二。不善隱沒無",
    "T28n1546_006:0041a20": "記。色界一。隱沒無記。亦從無色界三心次第",
    "T28n1546_006:0041a21": "生。學心次第生五心。欲界善色界善無色界",
    "T28n1546_006:0041a22": "善學無學心。亦從四心次第生。欲界善色界",
    "T28n1546_006:0041a23": "善無色界善。學心無學心次第生四心。欲界",
    "T28n1546_006:0041a24": "善色界善無色界善無學心。亦從五心生。欲",
    "T28n1546_006:0041a25": "界善色界善無色界善學無學心。",
    "T28n1546_006:0041a26": " 九八四與十  七五當知欲",
    "T28n1546_006:0041a27": " 十一九六八  六三當知色",
    "T28n1546_006:0041a28": " 九六七亦七  六三知無色",
    "T28n1546_006:0041a29": " 五四亦四五  當知學無學",
    "T28n1546_006:0041b01": "[0041b01] 有二十種心。欲界有八心。方便善心。生得善",
    "T28n1546_006:0041b02": "心。不善心。隱沒無記心。威儀心。工巧心。報",
    "T28n1546_006:0041b03": "心。通果心。色界有六心。方便善心。生得善",
    "T28n1546_006:0041b04": "心。隱沒無記心。威儀心。報心。通果心。無色",
    "T28n1546_006:0041b05": "界有四心。方便善心。生得善心。隱沒無記心。",
    "T28n1546_006:0041b06": "報心。無漏有二心。學心無學心。問曰。欲界方",
    "T28n1546_006:0041b07": "便善心次第生幾心。亦從幾心次第生。乃至",
    "T28n1546_006:0041b08": "無學心次第生幾心。亦從幾心生。答曰。欲界",
    "T28n1546_006:0041b09": "方便善心次第生十心。欲界七除通果心。色",
    "T28n1546_006:0041b10": "界一。方便善心。學心無學心。亦從八心次第",
    "T28n1546_006:0041b11": "生。欲界四。方便善生得善不善隱沒無記。色",
    "T28n1546_006:0041b12": "界二。方便善隱沒無記。學無學。欲界生得善",
    "T28n1546_006:0041b13": "心次第生九心。欲界七。除通果心。色界隱沒",
    "T28n1546_006:0041b14": "無記心。無色界隱沒無記心。亦從十一心次",
    "T28n1546_006:0041b15": "第生。欲界七。除通果心。色界二。方便善隱沒",
    "T28n1546_006:0041b16": "無記。學無學。不善心次第生欲界七心。除通",
    "T28n1546_006:0041b17": "果心。亦從十四心次第生。欲界七。除通果心。",
    "T28n1546_006:0041b18": "色界四。生得善隱沒無記威儀報。無色界三。",
    "T28n1546_006:0041b19": "除方便善。隱沒無記心亦如是。欲界威儀心",
    "T28n1546_006:0041b20": "次第生八心。欲界六。除方便善通果心。色界",
    "T28n1546_006:0041b21": "一。隱沒無記心。無色界一。隱沒無記心。亦從",
    "T28n1546_006:0041b22": "七心次第生。欲界七。除通果心。報心亦如是。",
    "T28n1546_006:0041b23": "工巧心次第生六心。除方便善通果心。亦從",
    "T28n1546_006:0041b24": "七心次第生。欲界七。除通果心。欲界通果心",
    "T28n1546_006:0041b25": "次第生二心。欲界通果。色界方便善心。亦從",
    "T28n1546_006:0041b26": "二心次第生。欲界通果。色界方便善心。色界",
    "T28n1546_006:0041b27": "方便善心次第生十二心。色界六。欲界三。方",
    "T28n1546_006:0041b28": "便善生得善通果心。無色界一。方便善。學無",
    "T28n1546_006:0041b29": "學心。亦從十心次第生。色界四。除威儀心",
    "T28n1546_006:0041c01": "報心。欲界二。方便善通果心。無色界二。方",
    "T28n1546_006:0041c02": "便善隱沒無記。學無學心。色界生得善次第",
    "T28n1546_006:0041c03": "生八心。色界五。除通果心。欲界二。不善心隱",
    "T28n1546_006:0041c04": "沒無記。無色界一。隱沒無記心。亦從色界五",
    "T28n1546_006:0041c05": "心次第生。除通果心。色界隱沒無記心次第",
    "T28n1546_006:0041c06": "生九心。色界五。除通果心。欲界四。方便善生",
    "T28n1546_006:0041c07": "得善不善隱沒無記。亦從十一心次第生。色",
    "T28n1546_006:0041c08": "界五。除通果心。欲界三。生得善威儀報心。無",
    "T28n1546_006:0041c09": "色界三。除方便善。色界威儀心次第生七心。",
    "T28n1546_006:0041c10": "色界四。除方便善通果心。欲界二。不善隱沒",
    "T28n1546_006:0041c11": "無記心。無色界一。隱沒無記心。亦從五心次",
    "T28n1546_006:0041c12": "第生。色界五。除通果心。報心亦如是。色界通",
    "T28n1546_006:0041c13": "果心次第生色界二。方便善通果心。亦從二",
    "T28n1546_006:0041c14": "心次第生。色界方便善通果心。無色界方便",
    "T28n1546_006:0041c15": "善心次第生七心。無色界四。色界一。方便善",
    "T28n1546_006:0041c16": "學無學心。亦從六心次第生。無色界三。除報",
    "T28n1546_006:0041c17": "心。色界一。方便善。學無學心。無色界生得善",
    "T28n1546_006:0041c18": "次第生七心。無色界四。欲界二。不善隱沒無",
    "T28n1546_006:0041c19": "記。色界一。隱沒無記心。亦從無色界四心次",
    "T28n1546_006:0041c20": "第生。無色界隱沒無記心。次第生八心。無色",
    "T28n1546_006:0041c21": "界四。欲界二不善隱沒。無記心色界二方便",
    "T28n1546_006:0041c22": "善隱沒無記心。亦從十心次第生。無色界四。",
    "T28n1546_006:0041c23": "欲界三。生得善威儀報心。色界三。生得善威",
    "T28n1546_006:0041c24": "儀報心。無色界報心次第生六心。無色界三。",
    "T28n1546_006:0041c25": "除方便善。欲界二。不善隱沒無記心。色界一。",
    "T28n1546_006:0041c26": "隱沒無記心。亦從無色界四心次第生。學心",
    "T28n1546_006:0041c27": "次第生六心。欲界二。生得善方便善。色界一。",
    "T28n1546_006:0041c28": "方便善心。無色界一。方便善心。學無學心。亦",
    "T28n1546_006:0041c29": "從四心次第生。欲界一。方便善心。色界一。方",
    "T28n1546_006:0042a01": "便善心。無色界一。方便善心。學心。無學心次",
    "T28n1546_006:0042a02": "第生五心。欲界二。方便善心生得善心。色界",
    "T28n1546_006:0042a03": "一。方便善心。無色界一。方便善心。無學心亦",
    "T28n1546_006:0042a04": "從五心次第生。欲界一。方便善心。色界一。方",
    "T28n1546_006:0042a05": "便善心。無色界一。方便善心。學無學心。",
    "T28n1546_006:0042a06": " 十八次生九  十一生於七",
    "T28n1546_006:0042a07": " 十四亦生八  七六及與七",
    "T28n1546_006:0042a08": " 二生二欲盡  十二十八五",
    "T28n1546_006:0042a09": " 九十一七五  二二當知色",
    "T28n1546_006:0042a10": " 七六七四八  十六四無色",
    "T28n1546_006:0042a11": " 六四亦五五  當知學無學",
    "T28n1546_006:0042a12": "[0042a12] 以何等故。如人不可得。乃至廣說。問曰。何故",
    "T28n1546_006:0042a13": "作此論。答曰。為止他人意故。或有說者。有人",
    "T28n1546_006:0042a14": "以有人故憶本所作。復有說者。物性相入。相",
    "T28n1546_006:0042a15": "入論者作如是說。一切有為法有二分。若晝",
    "T28n1546_006:0042a16": "若夜。夜時晝入夜中。晝時夜入晝中。所以者",
    "T28n1546_006:0042a17": "何。如夜中所作晝則憶之。以夜入晝中故。如",
    "T28n1546_006:0042a18": "晝中所作夜則憶之。以晝入夜中故。是故憶",
    "T28n1546_006:0042a19": "本所作。或有說者。物性變物。性變論者作如",
    "T28n1546_006:0042a20": "是說。迦羅羅變作阿浮陀。乃至中年變作老",
    "T28n1546_006:0042a21": "年。是故憶本所作。如婆吒樹葉青變為黃。彼",
    "T28n1546_006:0042a22": "亦如是。或有說者。物性往來。往來論者作如",
    "T28n1546_006:0042a23": "是說。迦羅羅來至阿浮陀中住故。乃至廣說。",
    "T28n1546_006:0042a24": "以是事故憶本所作。問曰。物性變論。往來論",
    "T28n1546_006:0042a25": "有何差別。答曰。物性變論言。迦羅羅變作阿",
    "T28n1546_006:0042a26": "浮陀。往來論言。迦羅羅來至阿浮陀中住。俱增",
    "T28n1546_006:0042a27": "長故。或有說者。覺是一性。後所知覺。即是前",
    "T28n1546_006:0042a28": "所作覺。或有說者。意界是常。以意界常故。憶",
    "T28n1546_006:0042a29": "本所作。或有說者。有根本陰。有客陰。客陰所",
    "T28n1546_006:0042b01": "作。根本陰能知。以是故能憶本所作。或有說",
    "T28n1546_006:0042b02": "者。前心往後心。語後心我作如是事。是故憶",
    "T28n1546_006:0042b03": "本所作。恒河沙數諸佛。及佛弟子。不作此論。",
    "T28n1546_006:0042b04": "言有人不言物性相入。不言物性變。不言物",
    "T28n1546_006:0042b05": "性往來。不言覺性是一。不言意界常。不言有根",
    "T28n1546_006:0042b06": "本陰客陰。不言前心往後心。然能憶本所作。",
    "T28n1546_006:0042b07": "如此事。微細甚深難知。為顯如此微細甚深",
    "T28n1546_006:0042b08": "難知法故。而作此論。問曰。以何等故。唯說如",
    "T28n1546_006:0042b09": "人不可得前心不住後心。言我有所作而能",
    "T28n1546_006:0042b10": "憶本所作。答曰。應如是說。以何等故。人不可",
    "T28n1546_006:0042b11": "得。物性不相入。物性不變。物性不往來。覺性",
    "T28n1546_006:0042b12": "不一。意界不常。陰性無根本無客陰。前心不",
    "T28n1546_006:0042b13": "往後心。而能憶本所作。而不說者。欲現始終",
    "T28n1546_006:0042b14": "略其中間。令經文易故。若說如人不可得則",
    "T28n1546_006:0042b15": "止。有人者意前心不往後心則止。往來論者",
    "T28n1546_006:0042b16": "意前心後心則止。其餘諸論者意。答曰。眾生",
    "T28n1546_006:0042b17": "之法得如是相似習智。問曰。前言無人今何",
    "T28n1546_006:0042b18": "以言眾生。答曰。欲令所說與法體相順故。所",
    "T28n1546_006:0042b19": "以者何。若不言眾生但言法。法於義雖順於",
    "T28n1546_006:0042b20": "文不便。若言眾生文義俱順。以是故說於眾",
    "T28n1546_006:0042b21": "生。復有說者。前說實義今說假名眾生之法。",
    "T28n1546_006:0042b22": "得如是相似習智。習智者是決定。是修習。是",
    "T28n1546_006:0042b23": "自在義。本所作者。隨其本事。本事者。如其性",
    "T28n1546_006:0042b24": "如其體。如其相如其物。復有說者。應言憶本",
    "T28n1546_006:0042b25": "共作。云何共作。如本所見曾所更。復有說者。",
    "T28n1546_006:0042b26": "應言憶本作事。云何本作事。隨本形色本所。",
    "T28n1546_006:0042b27": "為欲明憶本所作義故而作此論。喻如能書",
    "T28n1546_006:0042b28": "者。乃至廣說。如能書者不至彼能書者所。問",
    "T28n1546_006:0042b29": "言。汝作何字。彼亦不答。我作是字。然能書",
    "T28n1546_006:0042c01": "者。得如此所習智。自所作字亦知。他所作字",
    "T28n1546_006:0042c02": "亦知。乃至海外書來亦能讀知。如是前心不",
    "T28n1546_006:0042c03": "往後心。然後心能憶本所作。復欲重明此義",
    "T28n1546_006:0042c04": "故。更作喻。如二知他心展轉相緣。此亦不問",
    "T28n1546_006:0042c05": "彼汝思何事。彼亦不答我思此事。乃至百由",
    "T28n1546_006:0042c06": "旬外。二心而能相知。如是前心不至後心。後",
    "T28n1546_006:0042c07": "心而能憶本所念。",
    "T28n1546_006:0042c08": "[0042c08] 復次諸心心數法。於所緣定。問曰。為於何",
    "T28n1546_006:0042c09": "法定言定耶。為於眼入定。為於色定。為於剎",
    "T28n1546_006:0042c10": "那定。答曰。或有說者。於眼入定。不於色定",
    "T28n1546_006:0042c11": "剎那定也。所以者何。未生心心數法甚多。云",
    "T28n1546_006:0042c12": "何於眼入定。答曰。如眼識於色定。其餘諸識。",
    "T28n1546_006:0042c13": "各於自境界定。若眼與青色和合。則生青識。",
    "T28n1546_006:0042c14": "若與餘色和合。則生餘識。問曰。若然者便有",
    "T28n1546_006:0042c15": "二心。知青色心。則異知黃色等心。復違識身",
    "T28n1546_006:0042c16": "經文。如說過去眼識。為緣過去法。緣現在法",
    "T28n1546_006:0042c17": "緣未來法耶。答曰。緣過去法。不緣現在未",
    "T28n1546_006:0042c18": "來。復有說者。於眼入定色定。於剎那不定。所",
    "T28n1546_006:0042c19": "以者何。未生心心數法甚多。云何於色定。答",
    "T28n1546_006:0042c20": "曰。若緣青色。則生青識。餘則不生。緣黃等色",
    "T28n1546_006:0042c21": "亦復如是。問曰。青色眾多。有青莖青枝青葉",
    "T28n1546_006:0042c22": "青花青果。若緣青莖識。云何不耶。即是緣",
    "T28n1546_006:0042c23": "青枝青葉青花青果識耶。評曰。應作是說。於",
    "T28n1546_006:0042c24": "三法定。問曰。若然者未生心心數法則多。",
    "T28n1546_006:0042c25": "答曰。未生法多復有何過。未來世竟無住處",
    "T28n1546_006:0042c26": "耶。先已有住處故。問曰。若心心數法。於緣定",
    "T28n1546_006:0042c27": "於所依亦定耶。答曰。於所依亦定。其事云何。",
    "T28n1546_006:0042c28": "如未來心心數法。於所依則遠。若生現在前。",
    "T28n1546_006:0042c29": "與所依則俱。若滅則遠所依。復有說者。未生",
    "T28n1546_006:0043a01": "心心數法。於所依遠。若現在前則俱。若滅俱",
    "T28n1546_006:0043a02": "滅。問曰。若心心數法。於所緣所依定者。彼於",
    "T28n1546_006:0043a03": "何時。能有所緣。為於生時。為於滅時。若以生",
    "T28n1546_006:0043a04": "時。生時是未來。云何未來能有所作。若以滅",
    "T28n1546_006:0043a05": "時。滅是壞散衰退之法。云何壞散衰退之時",
    "T28n1546_006:0043a06": "能有所緣評曰。應作是說。滅時能緣非是生",
    "T28n1546_006:0043a07": "時。所以者何。未生法是未來。未來法不能有",
    "T28n1546_006:0043a08": "所作。滅時名現在。現在法能有所作。問曰。若",
    "T28n1546_006:0043a09": "然者云何以壞散衰退之法。能有所作。答曰。",
    "T28n1546_006:0043a10": "一切有法皆爾。體性羸劣。屬眾因緣不得自",
    "T28n1546_006:0043a11": "在。若心心數法。於依所緣和合。能有所緣未",
    "T28n1546_006:0043a12": "來世依及境界散亂。如未來過去亦爾。現在",
    "T28n1546_006:0043a13": "則眾緣和合。若當現在。不能緣境界者。則畢",
    "T28n1546_006:0043a14": "竟無緣境界義。問曰。若心心數法。於所緣所",
    "T28n1546_006:0043a15": "依定者。此中何以但說所緣。不說所依。答曰。",
    "T28n1546_006:0043a16": "此中說所念事故。不說所依。若有所念。必依",
    "T28n1546_006:0043a17": "所緣。不用所依。如一境界。則為眾多心心數",
    "T28n1546_006:0043a18": "法所緣。如前一心緣已後眾多心亦緣。猶如",
    "T28n1546_006:0043a19": "一人而有百子。若一子念父餘子亦念。彼一",
    "T28n1546_006:0043a20": "境界。為多心所緣。亦復如是。",
    "T28n1546_006:0043a21": "[0043a21] 問曰。若所更事異。所念事異。云何不提婆達",
    "T28n1546_006:0043a22": "多所更。延若達多能憶。若延若達多所更。提",
    "T28n1546_006:0043a23": "婆達多能憶。答曰。提婆達多身異。延若達多",
    "T28n1546_006:0043a24": "身異。憶本所作者身則不異。復有說者。如提",
    "T28n1546_006:0043a25": "婆達多延若達多心不得展轉為因。憶本所",
    "T28n1546_006:0043a26": "作前為後因。復有說者。若心相續。若身相續。",
    "T28n1546_006:0043a27": "能憶本所作。提婆達多。延若達多。心不相續。",
    "T28n1546_006:0043a28": "身不相續。問曰。若心相續者。何以先見一牛。",
    "T28n1546_006:0043a29": "後見餘牛。言是本牛。答曰。曾所更事。要當相",
    "T28n1546_006:0043b01": "似爾乃識之。先所見牛。雖復曾更。而與後",
    "T28n1546_006:0043b02": "牛不相似故。是以不識。若前牛與後牛相似。",
    "T28n1546_006:0043b03": "爾乃可識。前所更意。必當有力。後不失念。而",
    "T28n1546_006:0043b04": "能憶本所作。先生心聚。以意名說。後生心聚。",
    "T28n1546_006:0043b05": "以念名說。以前意有勢力故。令後念憶本所",
    "T28n1546_006:0043b06": "作。不失念者。所謂不狂心不亂。不為苦痛所",
    "T28n1546_006:0043b07": "逼是也。",
    "T28n1546_006:0043b08": "[0043b08] 有二種心。一同行心。二同緣心。苦法忍苦比",
    "T28n1546_006:0043b09": "忍苦比智。是名同行心。不名同緣心。集法忍。",
    "T28n1546_006:0043b10": "集法智。是名同緣心不名同行心。苦法智亦",
    "T28n1546_006:0043b11": "名同行心亦名同緣心。其餘心亦不同行。亦",
    "T28n1546_006:0043b12": "不同緣。同行心所更事。同緣心能憶。同緣心",
    "T28n1546_006:0043b13": "所更事。同行心能憶。有三種心。善不善無記。",
    "T28n1546_006:0043b14": "若善心所更事。善不善無記心能憶。不善無",
    "T28n1546_006:0043b15": "記心亦如是。復有四種心。善不善隱沒無記。",
    "T28n1546_006:0043b16": "不隱沒無記。如善心所更事。四種心能憶。乃",
    "T28n1546_006:0043b17": "至不隱沒無記心所更事。四種心能憶復有",
    "T28n1546_006:0043b18": "四種心。從因緣生心。從次第緣生心。從境界",
    "T28n1546_006:0043b19": "緣生心。從威勢緣生心。若一心曾所更事。四",
    "T28n1546_006:0043b20": "心盡能憶。復有五種心。見苦所斷心。乃至修",
    "T28n1546_006:0043b21": "道所斷心。若見苦所斷心所更事。五種心能",
    "T28n1546_006:0043b22": "憶。見集所斷修道所斷亦如是。見滅所斷心",
    "T28n1546_006:0043b23": "所更事。四種心能憶。除見道所斷心。道亦",
    "T28n1546_006:0043b24": "如是。除見滅所斷心。復有六種心。所謂六識。",
    "T28n1546_006:0043b25": "若六識所更事。意識能憶。復有十二種心。欲",
    "T28n1546_006:0043b26": "界善心。不善心。隱沒無記心。不隱沒無記心。",
    "T28n1546_006:0043b27": "色界三種。除不善。無色界亦如是。學心。無學",
    "T28n1546_006:0043b28": "心。如十二種心。有相似十二法十二念。如欲",
    "T28n1546_006:0043b29": "界善心所更法。十二念盡能憶。不善亦如是",
    "T28n1546_006:0043c01": "隱沒無記心所更法。有八種念能憶。欲界四。",
    "T28n1546_006:0043c02": "色界善不隱沒無記學無學。欲界不隱沒無",
    "T28n1546_006:0043c03": "記亦如是。色界善心所更法。十二種念能憶。",
    "T28n1546_006:0043c04": "色界隱沒無記心所更法。十種念能憶。除欲",
    "T28n1546_006:0043c05": "界隱沒無記不隱沒無記。色界不隱沒無記",
    "T28n1546_006:0043c06": "心所更法。十種念能憶。除無色界隱沒無記",
    "T28n1546_006:0043c07": "不隱沒無記。無色界善心所更法。十種念能",
    "T28n1546_006:0043c08": "憶。除欲界隱沒無記不隱沒無記。無色界隱",
    "T28n1546_006:0043c09": "沒無記心所更法。九種念能憶。欲界善不善。",
    "T28n1546_006:0043c10": "色界善隱沒無記。無色界三種學無學不隱",
    "T28n1546_006:0043c11": "沒無記亦如是。學心所更法。十二種念能憶。",
    "T28n1546_006:0043c12": "無學心亦如是。",
    "T28n1546_006:0043c13": "[0043c13] 如經說。尊者舍利弗。作如是言。諸長老。若不",
    "T28n1546_006:0043c14": "壞意。內入照了。外入法能生。正觀現在前。則",
    "T28n1546_006:0043c15": "意識生。彼云何壞意入。答曰。壞有三種。所謂",
    "T28n1546_006:0043c16": "須臾壞命終壞究竟壞。須臾壞者。若入無想",
    "T28n1546_006:0043c17": "定滅盡定。是名須臾壞。命終壞者。如斷善根",
    "T28n1546_006:0043c18": "壞善意。如凡夫人離欲乃至命終時壞不善",
    "T28n1546_006:0043c19": "意。究竟壞者。如苦比智生苦諦所斷意究竟",
    "T28n1546_006:0043c20": "壞。乃至道比智生見諦所斷意究竟壞。住不",
    "T28n1546_006:0043c21": "退法。斯陀含見諦所斷意。及欲界修道所斷",
    "T28n1546_006:0043c22": "六種意究竟壞。住不退法。阿那含一切見諦",
    "T28n1546_006:0043c23": "所斷意。欲界修道所斷染污意究竟壞。住不",
    "T28n1546_006:0043c24": "退法。阿羅漢一切染污意究竟壞。",
    "T28n1546_006:0043c25": "[0043c25] 以何等故所念事忘而復憶。答曰。眾生之法",
    "T28n1546_006:0043c26": "心相似次第生知見者。有三種相似。所謂方",
    "T28n1546_006:0043c27": "便相似。境界相似。隨順相似。云何方便相似。",
    "T28n1546_006:0043c28": "如人讀修多羅。而後忘失。後懃方便。還復通",
    "T28n1546_006:0043c29": "利。毘尼阿毘曇懃方便亦如是。先修不淨觀。",
    "T28n1546_006:0044a01": "而後忘失。後懃方便。隨其境界。還現在前。安",
    "T28n1546_006:0044a02": "般觀界方便亦如是。曾聞有婆羅門子讀違",
    "T28n1546_006:0044a03": "陀經。而後忘失。還欲通利。盡其方便。而",
    "T28n1546_006:0044a04": "猶不能。往詣師所而問之言。本所讀經今悉",
    "T28n1546_006:0044a05": "忘失。還欲通利。雖懃方便猶故不能。今當云",
    "T28n1546_006:0044a06": "何。其師問言。汝本讀時云何而讀。弟子答言。",
    "T28n1546_006:0044a07": "初讀經時。手則索繩口誦經文。師告之言。當",
    "T28n1546_006:0044a08": "如先法還讀誦之。弟子如教後便通利。是名",
    "T28n1546_006:0044a09": "相似方便。云何境界相似。如於此處見河池",
    "T28n1546_006:0044a10": "山林經行住處。後至異處。若見如先事者。還",
    "T28n1546_006:0044a11": "復憶念本所見事。是名境界相似。云何隨順",
    "T28n1546_006:0044a12": "相似。如得隨順飲食方土住處說法同行之",
    "T28n1546_006:0044a13": "人。則能憶本所作。曾聞有一比丘讀誦阿含。",
    "T28n1546_006:0044a14": "而後忘失。雖懃方便。猶故不能還得通利。往",
    "T28n1546_006:0044a15": "詣大德阿難所。作如是言。本讀阿含而今忘",
    "T28n1546_006:0044a16": "失。雖懃方便。猶故不能還令通利。今當云何。",
    "T28n1546_006:0044a17": "阿難語言。可求多油入浴室中。以用塗身煖",
    "T28n1546_006:0044a18": "水洗浴。加求隨順飲食方土住處說法同行",
    "T28n1546_006:0044a19": "之人。彼如其言。具諸方便即還通利。是名隨",
    "T28n1546_006:0044a20": "順相似。云何次第。彼相續不斷是名次第。復",
    "T28n1546_006:0044a21": "有說者。次第者。不相續心還令相續。無能遮",
    "T28n1546_006:0044a22": "止。不為對治所壞。亦所更意力強。而不失念",
    "T28n1546_006:0044a23": "者。前生心聚。以意名說。後生心聚。以念名",
    "T28n1546_006:0044a24": "說。前心有力故。能令後心憶本所作不失念",
    "T28n1546_006:0044a25": "者。不狂不心亂。不為苦痛所逼。尊者和須蜜",
    "T28n1546_006:0044a26": "說曰。以三事故所念事忘而復憶。一者善取",
    "T28n1546_006:0044a27": "前相。二者有相似方便。三者不失念。",
    "T28n1546_006:0044a28": "[0044a28] 以何等故。先所念事忘而不憶。答曰。眾生之",
    "T28n1546_006:0044a29": "法心不相似次第生心知見者。有三種不相",
    "T28n1546_006:0044b01": "似。所謂方便不相似。境界不相似。隨順不相",
    "T28n1546_006:0044b02": "似。云何方便不相似。如人讀修多羅而後忘",
    "T28n1546_006:0044b03": "失。復讀毘尼阿毘曇亦復忘失。先修不淨觀。",
    "T28n1546_006:0044b04": "後復忘失。復修安般觀界方便。亦復忘失。是",
    "T28n1546_006:0044b05": "名方便不相似。云何境界不相似。本曾見河",
    "T28n1546_006:0044b06": "池山林經行住處如是等事。後至異處。不見",
    "T28n1546_006:0044b07": "如是等事。於前所見更不復憶。是名境界不",
    "T28n1546_006:0044b08": "相似。云何隨順不相似。若不得隨順飲食方",
    "T28n1546_006:0044b09": "土住處同行之人。於前所作永不復憶。是名",
    "T28n1546_006:0044b10": "隨順不相似。不次第者。不相續斷絕。是名不",
    "T28n1546_006:0044b11": "次第。亦所更意力弱。而失所念者。彼前生心",
    "T28n1546_006:0044b12": "聚。以意名說。後生心聚。以念名說。前心弱故",
    "T28n1546_006:0044b13": "不能令後心憶本所作。失念者若狂心亂為",
    "T28n1546_006:0044b14": "苦所逼。尊者和須蜜說曰。以三事故。前所",
    "T28n1546_006:0044b15": "念事。忘而不憶。一者不善取前相。二者無相",
    "T28n1546_006:0044b16": "似方便。三者失所念。",
    "T28n1546_006:0044b17": "[0044b17] 問曰。色界修慧。亦有忘而不憶耶。答曰。亦有",
    "T28n1546_006:0044b18": "以身羸弱故。心亦羸弱。心羸弱故。所念事忘",
    "T28n1546_006:0044b19": "而不憶。誰有此忘而不憶耶。答曰。聖人凡夫",
    "T28n1546_006:0044b20": "俱有。聖人者須陀洹斯陀含阿那含阿羅漢",
    "T28n1546_006:0044b21": "辟支佛。亦於所念事忘而不憶。唯有如來。憶",
    "T28n1546_006:0044b22": "而不忘。何以知之。如經說。佛告舍利弗。假使",
    "T28n1546_006:0044b23": "諸比丘眾。於百年中。若以坐床臥床。輿我而",
    "T28n1546_006:0044b24": "行。若當如來無上智辯。而有退失。無有是處。",
    "T28n1546_006:0044b25": "如持四弓喻。乃至廣說。以是事故。知如來無",
    "T28n1546_006:0044b26": "忘。◎"
}