{
    "X21n0369_008:0356a19": "解深經疏卷第八(經本第四)",
    "X21n0369_008:0356a20": "西明寺沙門　圓測　撰",
    "X21n0369_008:0356a21": "地波羅蜜多品第七",
    "X21n0369_008:0356a22": "或可止觀略故先說。依地起度廣故後釋。來意已",
    "X21n0369_008:0356a23": "說。今當釋。",
    "X21n0369_008:0356a24": "爾時觀自在菩薩。白佛言。世尊。如佛所說。菩薩十地。",
    "X21n0369_008:0356b01": "所謂極喜地。離垢地。發光地。焰慧地。極難勝地。現前",
    "X21n0369_008:0356b02": "地。遠行地。不動地。善慧地。法雲地。復說佛地為第十",
    "X21n0369_008:0356b03": "一。如是諸地。幾種清淨義分所攝。",
    "X21n0369_008:0356b04": "釋曰。第三依文正釋。於此品內。大分為二。初問答",
    "X21n0369_008:0356b05": "正說分。後爾時觀自在下。依教奉持分。前中有二。",
    "X21n0369_008:0356b06": "初長行廣釋。後以頌略說。或可此品即分為三。初",
    "X21n0369_008:0356b07": "長行廣釋。次以頌略說。後依教奉行。雖有兩說。且",
    "X21n0369_008:0356b08": "依前釋。就前長行。復分為四。一廣明諸地。二觀自",
    "X21n0369_008:0356b09": "在菩薩復白佛言世尊是諸菩薩凡有幾種所應",
    "X21n0369_008:0356b10": "學事下。廣明十度。三觀自在菩薩復白佛言世尊",
    "X21n0369_008:0356b11": "此諸地中煩惱隨眠下。別釋依地起度所對治障。",
    "X21n0369_008:0356b12": "四觀自在菩薩復白佛言世尊如世尊說若聲聞",
    "X21n0369_008:0356b13": "乘下。明佛如來說一乘意。所以如是說四段者。依",
    "X21n0369_008:0356b14": "地起度。依度除障。故得一乘果。故說四段。就釋地",
    "X21n0369_008:0356b15": "中。復分為六。一約四種清淨及十一分分別諸地。二",
    "X21n0369_008:0356b16": "釋地名義。三約二十二愚分別諸地。四八種殊勝",
    "X21n0369_008:0356b17": "分別諸地。五約勝生分別諸地。六就三願分別諸",
    "X21n0369_008:0356b18": "地。就初段中。先請。後說。此即第一菩薩請問。文有",
    "X21n0369_008:0356b19": "三節。初明問答者。次如佛下。舉所問教。後如是下。",
    "X21n0369_008:0356b20": "正發問辭。言觀自在菩薩者。發問菩薩名也。謂此",
    "X21n0369_008:0356b21": "菩薩。內具智悲。外觀三業。不作功用。任運自在。觀",
    "X21n0369_008:0356b22": "自在。或約智及境立名。故華嚴云。觀音菩薩。住大",
    "X21n0369_008:0356b23": "悲門。法華云。觀音妙智力能救世間苦。(相續經云。觀世音。深",
    "X21n0369_008:0356b24": "密經云觀世自在菩薩。□□□光世音菩薩。阿難目佉陀羅尼經云遍見普安菩薩。毗摩詰經[門@視]音菩薩",
    "X21n0369_008:0356c01": "決定總持經云名光世音如來。謗佛經云觀世自在如來。觀音三昧經云。觀音菩薩先已成佛。名正法明",
    "X21n0369_008:0356c02": "如來。觀音授記經云。觀音菩薩。補彌陀佛處。號普光功德山王佛也)次言如佛所說",
    "X21n0369_008:0356c03": "等者。舉所問教。謂十地等經。具說十地及如來地。",
    "X21n0369_008:0356c04": "如是諸地等者。正發問辭。問有二意。一問如是十",
    "X21n0369_008:0356c05": "地四清淨中幾種所攝。二問十一分中幾分所攝。",
    "X21n0369_008:0356c06": "爾時世尊告觀自在菩薩曰。善男子。當知諸地四種",
    "X21n0369_008:0356c07": "清淨十一分攝。",
    "X21n0369_008:0356c08": "釋曰。自下第二如來正說。於中有二。初標宗略答。",
    "X21n0369_008:0356c09": "後問答廣釋。此即初也。",
    "X21n0369_008:0356c10": "云何名為四種清淨能攝諸地。",
    "X21n0369_008:0356c11": "釋曰。自下第二問答廣釋。於中有二。初釋四種清",
    "X21n0369_008:0356c12": "淨能攝諸地。云何名為下。明十一分能攝諸地。前",
    "X21n0369_008:0356c13": "中先問。後答。此即問也。",
    "X21n0369_008:0356c14": "謂增上意樂清淨攝於初地。增上戒清淨攝第二地。",
    "X21n0369_008:0356c15": "增上心清淨攝第三地。增上慧清淨於後後地。轉勝",
    "X21n0369_008:0356c16": "妙故。當知能攝從第四地乃至佛地。",
    "X21n0369_008:0356c17": "釋曰。自下第二正答。於中有二。先釋。後結。此即釋",
    "X21n0369_008:0356c18": "也。謂諸清淨。自有四種。如經所說。若依瑜伽第七",
    "X21n0369_008:0356c19": "十九。名為四住。即當此經四種清淨。言增上意樂",
    "X21n0369_008:0356c20": "清淨攝於初地者。梵音阿世耶。此云意樂。此意樂",
    "X21n0369_008:0356c21": "體。諸教不同。若依梁論。無分別智為體。故第九云。",
    "X21n0369_008:0356c22": "樂信即是無分別智。又十一云。無分別智即是清",
    "X21n0369_008:0356c23": "淨意行。若依瑜伽第四十七。勝解為性。故意樂品",
    "X21n0369_008:0356c24": "云。淨信為先。擇法為先。於諸佛法所有勝解。印解",
    "X21n0369_008:0357a01": "決定。是名菩薩增上意樂。若依無性攝論第七。信",
    "X21n0369_008:0357a02": "欲為體。故彼論云。意樂□信及欲為體。世親第七亦",
    "X21n0369_008:0357a03": "同無性。故彼論云。意樂自體。謂欲勝解。欲名希求。",
    "X21n0369_008:0357a04": "信名勝解。大業論亦同。又梁論第九云。於正教中。",
    "X21n0369_008:0357a05": "心決無疑。故名為信。如所信法。求欲修行。故名為",
    "X21n0369_008:0357a06": "樂。然此意樂種數別者。如瑜伽論第四十八。有十",
    "X21n0369_008:0357a07": "意樂。故彼論云。若諸菩薩。先極喜住由十種心意",
    "X21n0369_008:0357a08": "樂。已得意樂清淨。何等為十。一者。於一切師長尊",
    "X21n0369_008:0357a09": "重福田。不行虗誑意樂。二者。於同法菩薩忍辱柔",
    "X21n0369_008:0357a10": "和易可共住意樂。三者。勝伏一切煩惱及隨煩惱",
    "X21n0369_008:0357a11": "眾魔事業心自在轉意業。四者。於一切行深見過",
    "X21n0369_008:0357a12": "失意樂。五者。於大涅槃深見勝利意樂。六者。於諸",
    "X21n0369_008:0357a13": "妙善菩提法常勤修習意樂。七者。即於彼修為順",
    "X21n0369_008:0357a14": "故樂處遠離意樂。八者。於諸世間有染尊位利養",
    "X21n0369_008:0357a15": "恭敬無所顧戀意樂。九者。遠離下乘趣證大乘意",
    "X21n0369_008:0357a16": "樂。十者。欲作一切有情一切義利意樂。如是十種",
    "X21n0369_008:0357a17": "無倒意樂依止而轉。是故說為意樂清淨。若廣分",
    "X21n0369_008:0357a18": "別。有十五意樂。如瑜伽論第四十七。若依無性所",
    "X21n0369_008:0357a19": "依論本。增上意樂。有八種相。一資粮故。謂解行地",
    "X21n0369_008:0357a20": "善修福智二種資粮。二堪忍故。謂得上品諦察法",
    "X21n0369_008:0357a21": "忍。(是增上忍或第一法)三所緣故。謂緣大乘深廣聖教。四作",
    "X21n0369_008:0357a22": "意故。謂覺一切法唯有分別。是謂作意。五對治故。",
    "X21n0369_008:0357a23": "謂無分別智。六自體故。謂此意樂以信及欲為自",
    "X21n0369_008:0357a24": "體故。七瑞相故。謂地前地上處於□中見諸佛者",
    "X21n0369_008:0357b01": "即是瑞相。八勝利故。謂了知菩提近以無難得故。",
    "X21n0369_008:0357b02": "廣分別有三行頌長行釋。具說如彼。若依世親所",
    "X21n0369_008:0357b03": "依本。謂有下□。除對治故。言增上戒攝二地者。謂",
    "X21n0369_008:0357b04": "第二地遠離一切微細犯垢。住此地中。性戒具足。",
    "X21n0369_008:0357b05": "極小惡業。當不現行。由斯戒淨攝第二地。若廣分",
    "X21n0369_008:0357b06": "別。如瑜伽論第四十八。言增上心清淨攝第三地",
    "X21n0369_008:0357b07": "者。謂如瑜伽四十八云。於此地中。能得世俗四種",
    "X21n0369_008:0357b08": "靜慮四無色定。及四無量五種神通。具足安住。既",
    "X21n0369_008:0357b09": "多住已。復還棄捨諸靜慮等。還來欲界。為諸有情。",
    "X21n0369_008:0357b10": "能作義利。具說如彼。乃至彼云。由內心淨。能發光",
    "X21n0369_008:0357b11": "明。是故說言增上心住。由此義故。增上心淨攝第",
    "X21n0369_008:0357b12": "三地。廣如瑜伽第四十八。言增上慧清淨從第四",
    "X21n0369_008:0357b13": "地乃至佛地者。謂增上慧。攝後八地。從第四地。後",
    "X21n0369_008:0357b14": "後地中。種種慧門。轉勝妙故。第四地覺品相應增",
    "X21n0369_008:0357b15": "上慧住。第五地諸諦相應增上慧住。第六緣起相",
    "X21n0369_008:0357b16": "應增上慧住。第七有加行無相住。第八無加行無",
    "X21n0369_008:0357b17": "相住。第九四無礙解住。第十最上成滿菩薩住。第",
    "X21n0369_008:0357b18": "十一如來住。廣如瑜伽第四十八。問。如何得知第",
    "X21n0369_008:0357b19": "四地上並是慧也。答。如前所列第七十九。四種住",
    "X21n0369_008:0357b20": "中第四住。名增上慧住。故知已上約慧辨地。",
    "X21n0369_008:0357b21": "善男子。當知如是四種清淨普攝諸地。",
    "X21n0369_008:0357b22": "釋曰。第二攝結。謂四清淨是實功德。地是假名。是",
    "X21n0369_008:0357b23": "則以實攝假。",
    "X21n0369_008:0357b24": "云何名為第十一種分能攝諸地。",
    "X21n0369_008:0357c01": "釋曰。自下第二明十一分攝十一地。於中有二。先",
    "X21n0369_008:0357c02": "問。後答。此即第一依教發問。雖十一分與十一地",
    "X21n0369_008:0357c03": "分位無別。而義有異。故瑜伽云。由能攝持菩薩義",
    "X21n0369_008:0357c04": "故。說名為地。能為受用居處義故。說名為住。莊嚴",
    "X21n0369_008:0357c05": "論云。樂住名住。廣說如彼。解云。分者□□義。謂十",
    "X21n0369_008:0357c06": "一住。分段各別。義說為分。依十住婆沙譬喻品云。",
    "X21n0369_008:0357c07": "初地分者。所有諸法。合成初地。名初地分。此即十",
    "X21n0369_008:0357c08": "三住中。許初三住。為十一住。十一住者。如瑜伽論",
    "X21n0369_008:0357c09": "四十七云。謂種性住。勝解行住。極歡喜住。增上戒",
    "X21n0369_008:0357c10": "住。增上心住。覺品相應增上慧住。諸諦相應增上",
    "X21n0369_008:0357c11": "慧住。緣起相應增上慧住。有加行有功用無相住。",
    "X21n0369_008:0357c12": "無加行無功用無相住。無礙解住。最上成滿菩薩",
    "X21n0369_008:0357c13": "住。如來住。廣釋如彼。於此經中。除初二住。依十一",
    "X21n0369_008:0357c14": "住。以分名說。故今此中。以分攝地。",
    "X21n0369_008:0357c15": "謂諸菩薩先於勝解行地。依十法行。極善修習勝解",
    "X21n0369_008:0357c16": "忍故。",
    "X21n0369_008:0357c17": "釋曰。自下第二如來正說。於中有二。初依問正答。",
    "X21n0369_008:0357c18": "後善男子下。釋已總結。就正答中。釋十一分。即為",
    "X21n0369_008:0357c19": "十一。此釋初分攝極喜地。於中有二。初明地前未",
    "X21n0369_008:0357c20": "入初地。後超過下。超彼地前得入初地。此即初也。",
    "X21n0369_008:0357c21": "然釋於二地。約十一分。自有兩釋。一依梁攝論第",
    "X21n0369_008:0357c22": "十。於一一地。約斷三障得勝功德。釋十一地。而差",
    "X21n0369_008:0357c23": "別者。初之一地斷三種障得十功德。次有九地。各",
    "X21n0369_008:0357c24": "斷三障。得八功德。後之一地。斷三種障。得七功德。",
    "X21n0369_008:0358a01": "以為因緣。明地圓滿。如後對釋。一云。於地地中。隨",
    "X21n0369_008:0358a02": "其所應所修諸行。以為因緣。如極喜地修十法行。",
    "X21n0369_008:0358a03": "及勝解忍。以為因緣。所言分者。謂十一地分段各",
    "X21n0369_008:0358a04": "別。名之為分。就釋初地。文別有二。初明地前修後",
    "X21n0369_008:0358a05": "行因。後明自分圓滿。此即初也。謂諸菩薩者。舉觀",
    "X21n0369_008:0358a06": "行人。謂具性習二種種姓補特伽羅。先於勝解地",
    "X21n0369_008:0358a07": "者。行所依位。謂前所說資粮加行見修究竟五位",
    "X21n0369_008:0358a08": "之內。依前二位。起深信解。名勝解行地。故攝大乘",
    "X21n0369_008:0358a09": "第七卷云。謂得諸地深信解者。於地教法。決定印",
    "X21n0369_008:0358a10": "可真實如是。依十法行等者。依位起行。謂依勝行",
    "X21n0369_008:0358a11": "地。起十正行。十正行者。如瑜伽論七十四云。復次",
    "X21n0369_008:0358a12": "於大乘中有十法行。能令菩薩成熟有情。何等為",
    "X21n0369_008:0358a13": "十。謂於大乘相應菩薩藏攝契經等法。書持供養。",
    "X21n0369_008:0358a14": "惠施於他。若他正說恭敬聽聞。或自翫讀或復領",
    "X21n0369_008:0358a15": "受。受已廣音而為諷誦。或復為他廣說開示。獨處",
    "X21n0369_008:0358a16": "空閑思量觀察隨入修相。問。如是十種法行。幾是",
    "X21n0369_008:0358a17": "能生廣大福德道。答一切。問。幾是加行道。答一。謂",
    "X21n0369_008:0358a18": "第九。問。幾淨障道。答一。謂第十。此十正行。廣說如",
    "X21n0369_008:0358a19": "前第四卷記。極善修習勝解忍故者。梁攝大乘第",
    "X21n0369_008:0358a20": "十卷云。菩薩先在願行地中。於十種法行隨願忍",
    "X21n0369_008:0358a21": "得成。由願忍成。過願行地。入正定位。願者十大願。",
    "X21n0369_008:0358a22": "忍者無分別智。真諦記云。於初地得無生願忍十",
    "X21n0369_008:0358a23": "大願成就。准此梁論。勝行即是初地無分別智。今",
    "X21n0369_008:0358a24": "解經意。謂四善根通名為忍。或可增上忍及世第",
    "X21n0369_008:0358b01": "一。名勝解忍(深密經云。信行地修行十種信心。相續經云。解行地菩薩有十法行。善修",
    "X21n0369_008:0358b02": "習菩薩解脫忍)。",
    "X21n0369_008:0358b03": "超過彼地證入菩薩正性離生。彼諸菩薩。由是因緣。",
    "X21n0369_008:0358b04": "此分圓滿。",
    "X21n0369_008:0358b05": "釋曰。自下第二明自分滿。謂極喜地。由前方便地",
    "X21n0369_008:0358b06": "十法行等因緣力故。超過彼方便地。證入初地正",
    "X21n0369_008:0358b07": "性離生。由是因緣此分圓滿。解云。正性即是無漏",
    "X21n0369_008:0358b08": "聖道。翻邪性故。名為正性。□斷煩惱損害有情。猶",
    "X21n0369_008:0358b09": "如宿食。名之為生。無漏聖道能離見惑。故言正性",
    "X21n0369_008:0358b10": "離生。若廣分別。如瑜伽品記中已說。深密經云。過",
    "X21n0369_008:0358b11": "彼信地。入於定聚。相續經云。超昇離生。文雖有異。",
    "X21n0369_008:0358b12": "義不乖違。依大般若。正性離生。有其兩釋。一云。有",
    "X21n0369_008:0358b13": "所得為生。無所得智為正性離生。故大般若四百",
    "X21n0369_008:0358b14": "六十八云。善現白佛言。世尊。證入菩薩正性離生。",
    "X21n0369_008:0358b15": "菩薩以何為生。以何為離生。佛告善現。諸菩薩一",
    "X21n0369_008:0358b16": "切有所得為生。以一切無所得為離生。具說如彼。",
    "X21n0369_008:0358b17": "一云。隨順法愛說名為生。如宿食生能為過患。解",
    "X21n0369_008:0358b18": "空之智能滅彼生。是故說名正性離生。故大般若",
    "X21n0369_008:0358b19": "四百八十四云。菩薩無方便善巧修行六度。墮二",
    "X21n0369_008:0358b20": "乘地。不入菩薩正性離生。時舍利子。問善現言。何",
    "X21n0369_008:0358b21": "法名生。善現答言。生謂菩薩隨順法愛。即此法愛。",
    "X21n0369_008:0358b22": "說名為生。如宿食生能為過患。除遣此故。名為離",
    "X21n0369_008:0358b23": "生。具說如彼。又大般若三十六四百八。大品第四。",
    "X21n0369_008:0358b24": "亦同後釋。廣釋彼經。如智度論第三十一。若依梁",
    "X21n0369_008:0358c01": "論。釋此經者。斷三種障。得十分功德因緣力故。初",
    "X21n0369_008:0358c02": "地圓滿。故第十云。諸地各能滅三障。各得勝功德。",
    "X21n0369_008:0358c03": "初地能滅三障者。一法我分別無明。二惡道業無",
    "X21n0369_008:0358c04": "明。此二無明感方便生死。名麤重報。為滅三障故",
    "X21n0369_008:0358c05": "修正勤。因修正勤。滅三障已。得十分圓滿。一入菩",
    "X21n0369_008:0358c06": "薩正定位。二生在佛家。三種姓無可譏嫌。四已轉",
    "X21n0369_008:0358c07": "一切世間行。決定不作殺生邪行故。五已至出世",
    "X21n0369_008:0358c08": "行。所得諸地必無漏故。六已得菩薩法如。由得自",
    "X21n0369_008:0358c09": "他平等故。七已善立菩薩處。由證真實菩薩法故。",
    "X21n0369_008:0358c10": "八已至三世平等。由覺了一切法無我真如故。九",
    "X21n0369_008:0358c11": "已決定在如來姓中。當來必成佛故。十已離壞卵",
    "X21n0369_008:0358c12": "事。由佛道破無明[穀禾+卵]。於外般涅槃故。菩薩於初地。",
    "X21n0369_008:0358c13": "由見法界遍滿義。得此十分。由此分故。初地圓滿。",
    "X21n0369_008:0358c14": "解云。十一地各滅三障者。即是經中二十二無明。",
    "X21n0369_008:0358c15": "十一麤重。如後廣釋。",
    "X21n0369_008:0358c16": "而未能於微細毀犯。誤現行中正知而行。由是因緣。",
    "X21n0369_008:0358c17": "於此分中猶未圓滿。",
    "X21n0369_008:0358c18": "釋曰。自下第二辨第二分攝離垢地。於中有二。初",
    "X21n0369_008:0358c19": "明前分後行未滿。後為今下。明其自分對修圓滿。",
    "X21n0369_008:0358c20": "此即初也。初分時猶有微細誤犯愚故。未能除滅",
    "X21n0369_008:0358c21": "誤犯之失。由此因緣。猶未圓滿。",
    "X21n0369_008:0358c22": "為令此分得圓滿故。精勤修習便能證得。彼諸菩薩",
    "X21n0369_008:0358c23": "由是因緣此分圓滿。",
    "X21n0369_008:0358c24": "釋曰。第二明其自分勤修圓滿。謂如瑜伽住品說",
    "X21n0369_008:0359a01": "云。即由如是十種意樂成上品故。極圓滿故。是諸",
    "X21n0369_008:0359a02": "菩薩入證第二增上戒住。如是住中。性戒具足。極",
    "X21n0369_008:0359a03": "小邪惡業道所攝諸惡犯戒。尚不現行。況中上品。",
    "X21n0369_008:0359a04": "廣說如彼。由是因緣。此分圓滿。梁攝論云。菩薩於",
    "X21n0369_008:0359a05": "初地。未有勝能。未能了達菩薩戒中微細犯戒過",
    "X21n0369_008:0359a06": "行故。所以未能者。由三障故。一微細犯過無明。二",
    "X21n0369_008:0359a07": "種種相業行無明。此二無明感方便生死。故名麤",
    "X21n0369_008:0359a08": "重報。為滅三障故修正勤。因修正勤。滅三障已。入",
    "X21n0369_008:0359a09": "第二地。得八種清淨功德。一信樂清淨。二心清淨。",
    "X21n0369_008:0359a10": "三慈悲清淨。四波羅蜜清淨。五見佛事佛清淨。六",
    "X21n0369_008:0359a11": "成熟眾生清淨。七生清淨。八威德清淨。於上上地",
    "X21n0369_008:0359a12": "離如如來地。此八功德轉上轉勝。由此分故。二地",
    "X21n0369_008:0359a13": "圓滿。解云。八種清淨。後當廣釋。",
    "X21n0369_008:0359a14": "而未能得世間圓滿等持等至及圓滿聞持陀羅尼。",
    "X21n0369_008:0359a15": "由是因緣。於此分中。猶未圓滿。",
    "X21n0369_008:0359a16": "釋曰。自下第三辨第三分攝發光地。於中有二。初",
    "X21n0369_008:0359a17": "明二地後行未滿。後明自地修令圓滿。此即初也。",
    "X21n0369_008:0359a18": "謂彼菩薩雖已圓滿增上戒分。而未能得第三地",
    "X21n0369_008:0359a19": "中勝定所攝等持等至及彼圓滿聞持陀羅尼。言",
    "X21n0369_008:0359a20": "等持者。梵音三摩地。此云等持。離沉浮故。名之為",
    "X21n0369_008:0359a21": "等。持心令住一境。故名等持。梵音三摩鉢底。此云",
    "X21n0369_008:0359a22": "等至。等義如前。至謂至極。謂彼寂靜至極處故。名",
    "X21n0369_008:0359a23": "為等至。如是二種皆有漏故。可破壞故。名為世間。",
    "X21n0369_008:0359a24": "然此定名。依瑜伽釋。有其三名。謂三摩呬多。三摩",
    "X21n0369_008:0359b01": "地。三摩鉢底。故彼論云。所言三摩呬多地者。謂勝",
    "X21n0369_008:0359b02": "定地。離沉掉等。平等能引。或引平等。或是平等所",
    "X21n0369_008:0359b03": "引發故。名等引地。有義。此名唯攝一切有心諸定。",
    "X21n0369_008:0359b04": "皆能平等引功德故。不通無心。以前頌中言三摩",
    "X21n0369_008:0359b05": "地俱故。三摩地者。是別境中心數法故。二無心定。",
    "X21n0369_008:0359b06": "不能等引諸功德故。非等引地。若爾何故等引地",
    "X21n0369_008:0359b07": "說。此等引地。略有四種。謂靜慮解脫等持等至。言",
    "X21n0369_008:0359b08": "靜慮者。謂四靜慮。言解脫者。謂八解脫。言等持者。",
    "X21n0369_008:0359b09": "謂空等持。無願等持。無相等持。言等至者。謂五現",
    "X21n0369_008:0359b10": "見等至。(五等至者。一觀內身種種不淨。二觀白骨識於中行。三觀白骨識於中行住今世後",
    "X21n0369_008:0359b11": "世。四觀白骨識於中行不住今世但住後世。五觀白骨識於中行不住今世後世。廣如婆沙第四十卷。瑜",
    "X21n0369_008:0359b12": "伽十二也)八勝處等至。十遍處等至。四無色等至。無",
    "X21n0369_008:0359b13": "想等至。滅盡等至。此無有失。二無心定是等引果。",
    "X21n0369_008:0359b14": "故與其名。實非等引。有義。此名通有心位及無心",
    "X21n0369_008:0359b15": "位所有定體。若有心定。平等能引諸功德故。亦引",
    "X21n0369_008:0359b16": "等根大等故。及離沉掉戒無悔等平等方便所引",
    "X21n0369_008:0359b17": "發故。名為等引。若無心定。雖不能引殊勝功德。而",
    "X21n0369_008:0359b18": "引平等根大等故。是平等定所引發故。亦名等引。",
    "X21n0369_008:0359b19": "若爾何故前頌中言三摩地俱。此無有失。頌中變",
    "X21n0369_008:0359b20": "略。且言彼俱。其實等引非俱。亦是後說等引通無",
    "X21n0369_008:0359b21": "心故。如實義者。等引地名。有通有局。有心無心兩",
    "X21n0369_008:0359b22": "位俱攝。故名為通。後說無想滅盡定。亦是等引地",
    "X21n0369_008:0359b23": "體故。唯在有漏。無漏勝定。非欲界等一切散心。故",
    "X21n0369_008:0359b24": "名為局。以後說言唯靜慮等名等引地。非於欲界",
    "X21n0369_008:0359c01": "一境性。由此等引無悔歡喜安樂所引。欲界不爾。",
    "X21n0369_008:0359c02": "准此上界。若在散心。亦非等引。同欲界故。由此相",
    "X21n0369_008:0359c03": "對得作四句。或等持俱非等引地。謂欲界等散心",
    "X21n0369_008:0359c04": "位中三摩地俱心心所等。或等引地非等持俱。謂",
    "X21n0369_008:0359c05": "定位中三摩地體及無想定滅盡定位所有諸法。",
    "X21n0369_008:0359c06": "或等持俱亦等引地。謂諸靜慮及諸無色有心定",
    "X21n0369_008:0359c07": "位心心所等。除三摩地。或有俱非。謂除上位所有",
    "X21n0369_008:0359c08": "諸法。又三摩地。三摩鉢底。三摩呬多。名有寬狹。三",
    "X21n0369_008:0359c09": "摩地名。目心數中等持一法。通攝一切有心位中",
    "X21n0369_008:0359c10": "心一境性。通定散位。然諸經論。就勝但說空無願",
    "X21n0369_008:0359c11": "等。名三摩地。三摩鉢底。通目一切有心無心諸定",
    "X21n0369_008:0359c12": "位中所有定體。諸經論中。就勝唯說五現見等相",
    "X21n0369_008:0359c13": "應諸定。名為等至。等引地名。通目一切有心無心",
    "X21n0369_008:0359c14": "定位功德。故此地中。通攝一切定位功德。由是總",
    "X21n0369_008:0359c15": "故。偏目地名。然今此中。略辨二名。以彼二名能攝",
    "X21n0369_008:0359c16": "定散有無心故。言陀羅尼者。此云總持。念慧為體。",
    "X21n0369_008:0359c17": "然此陀羅尼。略有四種。如瑜伽論第四十五。故彼",
    "X21n0369_008:0359c18": "論云。云何菩薩妙陀羅尼。當知如是妙陀羅尼。略",
    "X21n0369_008:0359c19": "有四種。一者法陀羅尼。二者義陀羅尼。三者呪陀羅",
    "X21n0369_008:0359c20": "尼。四者能得菩薩忍陀羅尼。云何菩薩法陀羅尼。",
    "X21n0369_008:0359c21": "謂諸菩薩。獲得如是念慧力持。由是力持。聞未曾",
    "X21n0369_008:0359c22": "聞。言未溫習未善通利。名句文身之所攝錄。次第",
    "X21n0369_008:0359c23": "錯綜。次第結集無量經典。經無量時能持不忘。是",
    "X21n0369_008:0359c24": "名菩薩法陀羅尼。云何菩薩義陀羅尼。謂如前說。",
    "X21n0369_008:0360a01": "此差別者。則於彼法無量義趣。心未溫習。未善通",
    "X21n0369_008:0360a02": "利。經無量時能持不忘。是名菩薩義陀羅尼。云何",
    "X21n0369_008:0360a03": "菩薩呪陀羅尼。謂諸菩薩獲得如是等持自在。由",
    "X21n0369_008:0360a04": "此自在。加被能除有情灾患諸呪章句。令彼章句",
    "X21n0369_008:0360a05": "悉皆神驗。無所唐捐。能除非一種種灾患。是名菩",
    "X21n0369_008:0360a06": "薩呪陀羅尼。云何菩薩能得菩薩忍陀羅尼。謂諸",
    "X21n0369_008:0360a07": "菩薩成就自然堅固因行。具足妙慧。獨處空閑。寂",
    "X21n0369_008:0360a08": "無言說。曾無有物。見路而行。知量而食。不雜穢食。",
    "X21n0369_008:0360a09": "一類而食。常極靜慮。於夜分中少眠多寤。於佛所",
    "X21n0369_008:0360a10": "說得菩薩忍諸呪章句。能諦思惟。廣說如彼。具如",
    "X21n0369_008:0360a11": "別章。此中意說。等持等至是修慧因。陀羅尼者是",
    "X21n0369_008:0360a12": "聞思慧因。然彼菩薩。未得等持及等至等發三慧",
    "X21n0369_008:0360a13": "因。由是因緣。於此增上心分。於未圓滿也。",
    "X21n0369_008:0360a14": "為令此分得圓滿故。精勤修習。便能證得。彼諸菩薩",
    "X21n0369_008:0360a15": "由是因緣此分圓滿。",
    "X21n0369_008:0360a16": "釋曰。第二明其自分勤修圓滿。謂第三地證得等",
    "X21n0369_008:0360a17": "持等至及陀羅尼因緣力故。此分圓滿。梁論釋云。",
    "X21n0369_008:0360a18": "菩薩於二地未有勝能。未得四定四空三摩跋提。",
    "X21n0369_008:0360a19": "及聞持陀羅尼具足念力。所以未得者。由三障故。",
    "X21n0369_008:0360a20": "一欲愛無明。二具足聞持陀羅尼無明。此二無明",
    "X21n0369_008:0360a21": "所感方便生死名麤重報。為滅三障故修正勤。因",
    "X21n0369_008:0360a22": "修正勤。滅三障已。入第三地。得八種轉勝清淨及",
    "X21n0369_008:0360a23": "四定等。乃至通達法界勝義。由此分故三地圓滿。",
    "X21n0369_008:0360a24": "而未能令隨所獲得。菩提分法多修習住。心未能捨",
    "X21n0369_008:0360b01": "諸等至愛及與法愛。由是因緣。於此分中。猶未圓滿。",
    "X21n0369_008:0360b02": "釋曰。自下第四辨第四分攝燄慧地。於中有二。初",
    "X21n0369_008:0360b03": "明三地後行未滿。後明自地勤修圓滿。此即初也。",
    "X21n0369_008:0360b04": "謂彼菩薩。由二緣故。未得第四覺分圓滿。一者隨",
    "X21n0369_008:0360b05": "所獲得諸道品中未能多住。二者定愛法愛猶未",
    "X21n0369_008:0360b06": "能捨。由此二緣。於此分中。猶未圓滿。",
    "X21n0369_008:0360b07": "為令此分得圓滿故。精勤修習。便能證得。彼諸菩薩。",
    "X21n0369_008:0360b08": "由是因緣。此分圓滿。",
    "X21n0369_008:0360b09": "釋曰。第二明其自地修令圓滿。謂第四地證得道",
    "X21n0369_008:0360b10": "品。而後能捨定法二愛因緣力故。此分圓滿。梁朝",
    "X21n0369_008:0360b11": "論云。菩薩於三地。未有勝能。未能隨自所得助道",
    "X21n0369_008:0360b12": "品法中如意久住。未能捨離定愛法愛心清淨住。",
    "X21n0369_008:0360b13": "所以未能者。由三障故。一三摩跋提愛無明。二法",
    "X21n0369_008:0360b14": "愛無明。此二無明所感方便生死為麤重報。為滅",
    "X21n0369_008:0360b15": "此障。故修正勤。因修正勤。滅三障已。入第四地。得",
    "X21n0369_008:0360b16": "八種轉勝清淨。及於助道法中如意久住等。乃至",
    "X21n0369_008:0360b17": "通達法界無攝義。由此分故。四地圓滿。",
    "X21n0369_008:0360b18": "而未能於諸諦道理如實觀察。又未能於生死涅槃",
    "X21n0369_008:0360b19": "棄捨一向背趣作意。又未能修方便所攝菩提分法。",
    "X21n0369_008:0360b20": "由是因緣。於此分中。猶未圓滿。",
    "X21n0369_008:0360b21": "釋曰。自下第五辨第五分攝極難勝地。於中有二。",
    "X21n0369_008:0360b22": "初明四地後行未滿。後明自地修令圓滿。此即初",
    "X21n0369_008:0360b23": "也。謂第四地已得道品。而三緣故。未得第五地。一",
    "X21n0369_008:0360b24": "者。雖得三十七品。而未能得諸諦道理如實觀察。",
    "X21n0369_008:0360c01": "所言諸諦。如十地經四種聖諦及二諦等。具說如",
    "X21n0369_008:0360c02": "彼。二未得棄捨一向背生死一向取涅槃二種作",
    "X21n0369_008:0360c03": "意。如成唯識。未得生死涅槃無差別道故。三未能",
    "X21n0369_008:0360c04": "修方便所攝菩提分法。問。第四地已得道品。如何",
    "X21n0369_008:0360c05": "未修菩提分法。解云。菩提分法。有其二種。一三十",
    "X21n0369_008:0360c06": "七品。如前已說。二者方便所攝三種道品。如十地",
    "X21n0369_008:0360c07": "經第五地云。一者無厭足助道。善集功德行助道",
    "X21n0369_008:0360c08": "故。二不烋息精進助道。常求智慧行助道故。三無",
    "X21n0369_008:0360c09": "疲惓助道。集大慈悲行助道故。故前後說。互不相",
    "X21n0369_008:0360c10": "違。由此三緣。於此分中。猶未圓滿。",
    "X21n0369_008:0360c11": "為令此分得圓滿故。精勤修習便能證得。彼諸菩薩。",
    "X21n0369_008:0360c12": "由是因緣。此分圓滿。",
    "X21n0369_008:0360c13": "釋曰。第二明自地法修令圓滿。謂五地菩薩。由上",
    "X21n0369_008:0360c14": "所說三緣力故。此分圓滿。梁攝論云。菩薩於四地。",
    "X21n0369_008:0360c15": "未有勝能。修四諦觀。於生死涅槃。未能捨離一向",
    "X21n0369_008:0360c16": "背取心。未能得修四種方便所攝菩提道品。所以",
    "X21n0369_008:0360c17": "未能者。由三障故。一生死涅槃一向背取思惟無",
    "X21n0369_008:0360c18": "明。二方便所攝修習道品無明。此二無明所感因",
    "X21n0369_008:0360c19": "緣生死。名麤重報。為滅此三障故修正勤。因修正",
    "X21n0369_008:0360c20": "勤。滅三障已。入第五地。得八種轉勝清淨。及得捨",
    "X21n0369_008:0360c21": "離背取心等。乃至通達法界相續不異義。由此分",
    "X21n0369_008:0360c22": "故。五地圓滿。",
    "X21n0369_008:0360c23": "而未能於生死流轉如實觀察。又由於彼多生厭故。",
    "X21n0369_008:0360c24": "未能多住無相作意。由是因緣。於此分中。於未圓滿。",
    "X21n0369_008:0361a01": "釋曰。自下第六辨第六分攝現前地。於中有二。初",
    "X21n0369_008:0361a02": "明五地後行未滿。後明自地修令圓滿。此即初也。",
    "X21n0369_008:0361a03": "謂第五地雖得諦觀。有二因緣。未得第六地。一未",
    "X21n0369_008:0361a04": "能於生死流轉如實觀察緣生道理。二由於彼苦",
    "X21n0369_008:0361a05": "集染中多生厭故。未能多住無相作意。由是二緣。",
    "X21n0369_008:0361a06": "於第六分。猶未圓滿。",
    "X21n0369_008:0361a07": "為令此分得圓滿故。精勤修習。便能證得。彼諸菩薩。",
    "X21n0369_008:0361a08": "由是因緣。此分圓滿。",
    "X21n0369_008:0361a09": "釋曰。第二明自地法修令圓滿。謂六地菩薩證得",
    "X21n0369_008:0361a10": "緣生觀故。此分圓滿。梁攝論云。菩薩於五地。未有",
    "X21n0369_008:0361a11": "勝能。於諸行法生起相續如理證故。由多修行厭",
    "X21n0369_008:0361a12": "惡有為法相故。未能長時如意住無相思惟故。所",
    "X21n0369_008:0361a13": "以未能者。由三障故。一證諸行法生起相續無明。",
    "X21n0369_008:0361a14": "二相想數起無明。此二無明感因緣生死。名麤重",
    "X21n0369_008:0361a15": "報。為滅此三障故修正勤。由修正勤。滅三障已。入",
    "X21n0369_008:0361a16": "第六地。得八種轉勝清淨及不證諸行生起相續",
    "X21n0369_008:0361a17": "等。乃至通達法界無染淨義。由此分故。六地圓滿。",
    "X21n0369_008:0361a18": "而未能令無相作意。無缺無間多修習住。由是因緣。",
    "X21n0369_008:0361a19": "於此分中猶未圓滿。",
    "X21n0369_008:0361a20": "釋曰。自下第七明第七分攝遠行地。於中有二。初",
    "X21n0369_008:0361a21": "明六地後行未滿。後明自地修令圓滿。此即初也。",
    "X21n0369_008:0361a22": "謂第六地得緣起觀。而未能得第七地中純無相",
    "X21n0369_008:0361a23": "觀。於無相觀時無缺減。故言無缺。非有相間。故名",
    "X21n0369_008:0361a24": "無間。故成唯識第九卷云。前五地中。有相觀多。無",
    "X21n0369_008:0361b01": "相觀少。第六地中。無相觀多。有相觀少。第七地中。",
    "X21n0369_008:0361b02": "純無相觀。由是因緣。於此分中。猶未圓滿。",
    "X21n0369_008:0361b03": "為令此分得圓滿故。精勤修習。便能證得。彼諸菩薩。",
    "X21n0369_008:0361b04": "由此因緣。此分圓滿。",
    "X21n0369_008:0361b05": "釋曰。第二明自地法修令圓滿。謂七地菩薩而能",
    "X21n0369_008:0361b06": "證得無缺無間無相作意。由是因緣。此分圓滿。梁",
    "X21n0369_008:0361b07": "攝論云。菩薩於六地未有勝能。未能離有為法微",
    "X21n0369_008:0361b08": "細諸相行起。未能長時如意住無間無流無相思",
    "X21n0369_008:0361b09": "惟中。所以未能者。由三障故。一微細相行起無明。",
    "X21n0369_008:0361b10": "二一向無相思惟方便無明。此二無明所感因緣",
    "X21n0369_008:0361b11": "生死。名麤重報。為滅三障故修正勤。由修正勤。滅",
    "X21n0369_008:0361b12": "三障已。入第七地。得八種勝清淨。及離有為法微",
    "X21n0369_008:0361b13": "細行起諸法。乃至通達法界種種法無差別義。由",
    "X21n0369_008:0361b14": "此分故。七地圓滿。",
    "X21n0369_008:0361b15": "而未能於無相住中捨離功用。又未能得於相自在。",
    "X21n0369_008:0361b16": "由是因緣。於此分中。猶未圓滿。",
    "X21n0369_008:0361b17": "釋曰。自下第八明第八分攝不動地。於中有二。初",
    "X21n0369_008:0361b18": "明前分後行未滿。後明自分勤修圓滿。此即初也。",
    "X21n0369_008:0361b19": "謂七地菩薩而未能於無相住中捨離功用。又未",
    "X21n0369_008:0361b20": "能得於相自在。由是因緣。於第八分。猶未圓滿。",
    "X21n0369_008:0361b21": "為令此分得圓滿故。精勤修習。便能證得。彼諸菩薩。",
    "X21n0369_008:0361b22": "由是因緣。此分圓滿。",
    "X21n0369_008:0361b23": "釋曰。第二明自地法勤修圓滿。謂八地菩薩。而能",
    "X21n0369_008:0361b24": "於彼無相住中捨離功用。又復能得於相自在。由",
    "X21n0369_008:0361c01": "是因緣。此分圓滿。梁攝論云。菩薩於七地。未有勝",
    "X21n0369_008:0361c02": "能。未能離功用心得住無相修中。未能於自利利",
    "X21n0369_008:0361c03": "他相中心得自在。所以未能者。由三障故。一於無",
    "X21n0369_008:0361c04": "相觀作功用無明。二於相行自在無明。此二無明",
    "X21n0369_008:0361c05": "所感有有生死。名麤重報。為滅三障故修正勤。因",
    "X21n0369_008:0361c06": "修正勤。滅三障已。入第八地。得八種轉勝清淨及",
    "X21n0369_008:0361c07": "離功用心。得住無相修中等。乃至通達法界無增",
    "X21n0369_008:0361c08": "減義。由此分故。八地圓滿。",
    "X21n0369_008:0361c09": "而未能於異名眾相訓詞差別一切品類宣說法中",
    "X21n0369_008:0361c10": "得大自在。由是因緣。於此分中。猶未圓滿。",
    "X21n0369_008:0361c11": "釋曰。自下第九明第九分攝善慧地。於中有二。初",
    "X21n0369_008:0361c12": "明前分後行未滿。後明自分勤修圓滿。此即初也。",
    "X21n0369_008:0361c13": "異名者法無礙境。眾相者義無礙境。訓詞差別者",
    "X21n0369_008:0361c14": "詞無礙。境一切品類宣說法中得大自在者。樂說",
    "X21n0369_008:0361c15": "無礙境。故瑜伽論四十三云。一依法異門智。所謂",
    "X21n0369_008:0361c16": "菩薩法無礙慧。二依法相智。所謂菩薩義無礙慧。",
    "X21n0369_008:0361c17": "三依法釋詞智。所謂菩薩釋詞無礙慧。四依法品",
    "X21n0369_008:0361c18": "類句差別智。所謂菩薩辨才無礙慧。謂八地菩薩",
    "X21n0369_008:0361c19": "未得九地四無礙解。故名未能。由是因緣。於第九",
    "X21n0369_008:0361c20": "分。於未圓滿。",
    "X21n0369_008:0361c21": "為令此分得圓滿故。精勤修習。便能證得。彼諸菩薩。",
    "X21n0369_008:0361c22": "由是因緣。此分圓滿。",
    "X21n0369_008:0361c23": "釋曰。第二明自地分勤修圓滿。謂第九地得四無",
    "X21n0369_008:0361c24": "礙。故名證得。由是因緣。此分圓滿。梁攝論云。菩薩",
    "X21n0369_008:0362a01": "於八地。未有勝能。未得於正說中具足相別異名",
    "X21n0369_008:0362a02": "言品類等自在。未得善巧說陀羅尼。所以未能者。",
    "X21n0369_008:0362a03": "由三障故。一無量正說說法無量名句味難答巧",
    "X21n0369_008:0362a04": "言自在陀羅尼無明。二依四無礙辨決疑生解無",
    "X21n0369_008:0362a05": "明。此二無明所感有有生死。名麤重報。為滅此三",
    "X21n0369_008:0362a06": "障故修正勤。因修正勤。滅三障已。入第九地。得八",
    "X21n0369_008:0362a07": "種轉勝清淨及於正說法中得具足相自在等。乃",
    "X21n0369_008:0362a08": "至通達法界智自在依止義。由此分故。九地圓滿。",
    "X21n0369_008:0362a09": "解云。若依梁論。二種無明障四無礙。謂初無明障",
    "X21n0369_008:0362a10": "三無礙。第二無明障四無礙者。此引瑜伽及此經",
    "X21n0369_008:0362a11": "文。真諦自安。梵本攝論都無此文。又所引文第三",
    "X21n0369_008:0362a12": "無明唯障辨才。故知依四無礙辨才者。譯家謬也。",
    "X21n0369_008:0362a13": "而未能得圓滿法身現前證受。由是因緣。於此分中。",
    "X21n0369_008:0362a14": "猶未圓滿。",
    "X21n0369_008:0362a15": "釋曰。自下第十明第十分攝法雲地。於中有二。初",
    "X21n0369_008:0362a16": "明前分後行未滿。後明自分勤修圓滿。此即初也。",
    "X21n0369_008:0362a17": "謂第九地因未滿故。未能現證圓滿法身。真諦釋",
    "X21n0369_008:0362a18": "云。謂第九地因未圓滿。未能證得圓滿三身。由是",
    "X21n0369_008:0362a19": "因緣。於此分中。猶未圓滿。",
    "X21n0369_008:0362a20": "為令此分得圓滿故。精勤修習。便能證得。彼諸菩薩。",
    "X21n0369_008:0362a21": "由是因緣。此分圓滿。",
    "X21n0369_008:0362a22": "釋曰。第二明其自分勤修圓滿。謂第十地因圓滿",
    "X21n0369_008:0362a23": "故。而能證得圓滿法身。由是因緣。此分圓滿。梁攝",
    "X21n0369_008:0362a24": "論云。菩薩於九地。未有勝能。未能得正說圓滿法",
    "X21n0369_008:0362b01": "身。未得無著無礙圓滿六通慧。所以未能者。由三",
    "X21n0369_008:0362b02": "障故。一六神通慧無明。二入微細秘密佛法無明。",
    "X21n0369_008:0362b03": "此二無明所感有有生死。名麤重報。為滅此三障",
    "X21n0369_008:0362b04": "故修正勤。因修正勤。滅三障已。入第十地。得八種",
    "X21n0369_008:0362b05": "轉勝清淨。及能得正說圓滿法身等。乃至通達法",
    "X21n0369_008:0362b06": "界業自在依止義。由此分故。十地圓滿。真諦釋云。",
    "X21n0369_008:0362b07": "十地圓滿所得三身名圓滿法身。正說法身。從法",
    "X21n0369_008:0362b08": "身出六通慧。慧即是化身。由得業自在化身成就",
    "X21n0369_008:0362b09": "也。",
    "X21n0369_008:0362b10": "而未能得遍於一切所知境界。無著無礙妙智妙見。",
    "X21n0369_008:0362b11": "由是因緣。於此分中。猶未圓滿。",
    "X21n0369_008:0362b12": "釋曰。自下別明第十一分攝於佛地。於中有二。初",
    "X21n0369_008:0362b13": "明前分後行未滿。後明自分勤修圓滿。此即初也。",
    "X21n0369_008:0362b14": "謂第十地未得遍知一切境界法空無著妙智妙",
    "X21n0369_008:0362b15": "見人空無礙妙智妙見。由是因緣。於此分中。猶未",
    "X21n0369_008:0362b16": "圓滿。",
    "X21n0369_008:0362b17": "為令此分得圓滿故。精勤修習。便能證得。由是因緣。",
    "X21n0369_008:0362b18": "此分圓滿。此分滿故。於一切分皆得圓滿。",
    "X21n0369_008:0362b19": "釋曰。第二明自地分勤修圓滿。謂此佛地證得遍",
    "X21n0369_008:0362b20": "知一切智見。由是因緣。佛地圓滿。佛地圓滿故。十",
    "X21n0369_008:0362b21": "一種分皆得圓滿。梁攝論云。菩薩十地。未有勝能。",
    "X21n0369_008:0362b22": "未得清淨圓滿法身。未能於一切應知境得無著",
    "X21n0369_008:0362b23": "無礙見及智。所以未能者。由三障故。一於一切應",
    "X21n0369_008:0362b24": "智境微細著無明。二於一切應知境微細礙無明。",
    "X21n0369_008:0362c01": "此二無明所感無有生死。名麤重報。為滅此三障",
    "X21n0369_008:0362c02": "故修正勤。因修正勤。滅三障已。入第十一如來地。",
    "X21n0369_008:0362c03": "得七種最勝清淨離生清淨。及得清淨圓滿法身",
    "X21n0369_008:0362c04": "無著無礙見智等。由此分故。佛地圓滿。一云。就十",
    "X21n0369_008:0362c05": "一分攝十一地。有三例。初一分中。文有二節。初明",
    "X21n0369_008:0362c06": "前位修行未成。後超過彼地下明自地已滿。次彼",
    "X21n0369_008:0362c07": "諸菩薩下九分。例有三段。初結前位滿。次而未能",
    "X21n0369_008:0362c08": "下明後位未滿。後為令下明修令圓滿。後彼諸菩",
    "X21n0369_008:0362c09": "薩下明第十一分。文別有四。一結前位滿。次而未",
    "X21n0369_008:0362c10": "下明後位未滿。次為令下修令圓滿。後此分滿下",
    "X21n0369_008:0362c11": "重結已滿。雖有兩說前。說為正。",
    "X21n0369_008:0362c12": "善男子。當知如是十一種分。普攝諸地。",
    "X21n0369_008:0362c13": "釋曰。第二總結應知。",
    "X21n0369_008:0362c14": "觀自在菩薩復白佛言世尊。何緣最初名極喜地。乃",
    "X21n0369_008:0362c15": "至何緣說名佛地。",
    "X21n0369_008:0362c16": "釋曰。自下第二釋地名義。先問。後答。此即總問諸",
    "X21n0369_008:0362c17": "地名義。",
    "X21n0369_008:0362c18": "佛告觀自在菩薩曰。善男子。成就大義。得未曾得出",
    "X21n0369_008:0362c19": "世間心。生大歡喜。是故最初名極喜地。",
    "X21n0369_008:0362c20": "釋曰。自下第二如來正說。釋十一地。即為十一。此",
    "X21n0369_008:0362c21": "釋極喜地。釋有二義。一得自他利。二得無漏心。故",
    "X21n0369_008:0362c22": "十地論第一卷云。成就無上自利利他。初證聖處。",
    "X21n0369_008:0362c23": "故名歡喜。解云。聖處即無漏智。釋此地名。諸教極",
    "X21n0369_008:0362c24": "多。不可具述。以要言之。或以一義釋極喜名。如仁",
    "X21n0369_008:0363a01": "王經。善覺菩薩四天王雙照二諦平等理。攝大乘",
    "X21n0369_008:0363a02": "云。由此最初得能成辦自他義利勝功德故。無性",
    "X21n0369_008:0363a03": "世親攝大乘釋亦同攝論。顯揚第三由正證得無",
    "X21n0369_008:0363a04": "上現觀。住增上喜。故名歡喜。十住婆沙第一卷云。",
    "X21n0369_008:0363a05": "始得善法味。心多歡喜故。或以二義以釋極喜。如",
    "X21n0369_008:0363a06": "即此經十地論等。或以三義。如金光明第一卷云。",
    "X21n0369_008:0363a07": "得出世心。未得始得。大事大用如意所願。故名歡",
    "X21n0369_008:0363a08": "喜。(大事者自利。大用者利他)成唯識論第九卷云。初獲聖性。具",
    "X21n0369_008:0363a09": "證二空。能益自他。生大喜故。若廣分別多信敬等",
    "X21n0369_008:0363a10": "九種念佛等十種離世間境等十種歡喜。如十地",
    "X21n0369_008:0363a11": "論。",
    "X21n0369_008:0363a12": "遠離一切微細犯戒。是故第二名離垢地。",
    "X21n0369_008:0363a13": "釋曰。第二辨離垢地。相續深密亦同此經。仁王經",
    "X21n0369_008:0363a14": "云。名為離遠。故彼偈云。離遠開士忉利王。現形六",
    "X21n0369_008:0363a15": "道千國土。金光明云。一切微細之誤破戒過失皆",
    "X21n0369_008:0363a16": "清淨故。名離垢地。十地經云。遠離慳嫉破戒垢心。",
    "X21n0369_008:0363a17": "名離垢地。十地論云。離能起誤心犯戒煩惱垢等。",
    "X21n0369_008:0363a18": "清淨戒具足故。名離垢地。攝大乘云。由極遠離犯",
    "X21n0369_008:0363a19": "戒垢故。世親釋云。性戒成就。非如初地思擇護戒",
    "X21n0369_008:0363a20": "性戒成故。諸犯戒垢已遠離故。無性意同世親。顯",
    "X21n0369_008:0363a21": "揚論云。超二乘地。證淨尸羅。對治一切犯戒垢。十",
    "X21n0369_008:0363a22": "住論云。行十善道離諸垢故。成唯識云。具淨尸羅",
    "X21n0369_008:0363a23": "遠離能起微細毀犯煩惱垢故。名離垢地。",
    "X21n0369_008:0363a24": "由彼所得三摩地及聞持陀羅尼。能為無量智光依",
    "X21n0369_008:0363b01": "止。是故第三名發光地。",
    "X21n0369_008:0363b02": "釋曰。第三明發光地。謂第三地由得定故。發修慧",
    "X21n0369_008:0363b03": "光。由得聞持陀羅尼故。發聞思慧光。是故第三名",
    "X21n0369_008:0363b04": "發光地。或可假地能與發光為所依止。名發光地。",
    "X21n0369_008:0363b05": "相續經云明地。深密經云光明地。而不說云發光",
    "X21n0369_008:0363b06": "地者。譯家別故。仁王經云名為明慧。故彼偈云。明",
    "X21n0369_008:0363b07": "慧空照炎天王。應形萬國導群生。金光明云。無量",
    "X21n0369_008:0363b08": "智慧光明三昧不可傾動。無能摧伏。聞持陀羅尼",
    "X21n0369_008:0363b09": "為作本故。說名明地。十地經云。無貪瞋等三種善",
    "X21n0369_008:0363b10": "根轉增明淨。故名明地。華嚴十住及善戒經大同",
    "X21n0369_008:0363b11": "十地。攝大乘云。由無退轉等持等至所依止故。大",
    "X21n0369_008:0363b12": "法光明所依止故。名發光地。世親釋云。由此地中",
    "X21n0369_008:0363b13": "與三摩地三摩鉢底。甞不相離。無退轉故。於大乘",
    "X21n0369_008:0363b14": "法能作光明。名發光地。若廣分別。如無性釋。顯揚",
    "X21n0369_008:0363b15": "論云。證得極淨三摩地蘊大智光明之所依止。名",
    "X21n0369_008:0363b16": "發光地。成唯識云。成就勝定大法總持能發無邊",
    "X21n0369_008:0363b17": "妙慧光故。名發光地。大智度論第四十九。名有光",
    "X21n0369_008:0363b18": "地。",
    "X21n0369_008:0363b19": "由彼所得菩提分。法燒諸煩惱。智如火燄。是故第四",
    "X21n0369_008:0363b20": "名燄慧地。",
    "X21n0369_008:0363b21": "釋曰。第四辨燄慧地。謂諸菩提分法智燄。燒煩惱",
    "X21n0369_008:0363b22": "薪。故名燄慧。相續深密意同此經。依仁王經。亦名",
    "X21n0369_008:0363b23": "燄慧。故彼偈云。燄慧妙光火精進。兜率天王遊信",
    "X21n0369_008:0363b24": "國。金光明云。能燒煩惱以智慧火增長光明修行",
    "X21n0369_008:0363c01": "道品依處故。名為炎地。十地經云。日夜常放智光",
    "X21n0369_008:0363c02": "明炎故。如摩尼光非餘光滅。故名燄地。十住華嚴",
    "X21n0369_008:0363c03": "大同十地。十地論云。不忘煩惱薪智火能燒故。名",
    "X21n0369_008:0363c04": "為燄地。(言不忘者俱生煩惱任運相續欲起即智故言不忘也)莊嚴論云。以",
    "X21n0369_008:0363c05": "菩提分慧為燄自性。以惑智二障為薪自性。此地",
    "X21n0369_008:0363c06": "菩薩能起智慧燄。燒二障薪。名燄慧地。攝大乘云。",
    "X21n0369_008:0363c07": "由諸菩提分法焚滅一切障故。名燄慧地。世親釋",
    "X21n0369_008:0363c08": "云。由此地中安住最勝菩提分法。由住此故。能燒",
    "X21n0369_008:0363c09": "一切根本煩惱及隨煩惱。皆為灰燼。名焰慧地。無",
    "X21n0369_008:0363c10": "性意同。成唯識云。安住最勝菩提分法。燒煩惱薪。",
    "X21n0369_008:0363c11": "慧燄增故。名焰慧地。智度論云增曜地。解云。莊嚴",
    "X21n0369_008:0363c12": "論等。燒二障薪名燄地。世親釋云。能燒一切根本",
    "X21n0369_008:0363c13": "煩惱及隨煩惱皆為灰燼者。永斷所智。伏斷煩惱",
    "X21n0369_008:0363c14": "名為灰燼。不爾便違攝大乘說留惑至惑盡等。",
    "X21n0369_008:0363c15": "由即於彼菩提分法方便修習。最極艱難方得自在。",
    "X21n0369_008:0363c16": "是故第五名極難勝地。",
    "X21n0369_008:0363c17": "釋曰。第五明難勝地。謂難修中得自在故。名為難",
    "X21n0369_008:0363c18": "勝。相續同此。深密經云。菩提分法方便修行難勝",
    "X21n0369_008:0363c19": "得勝。名難勝地。仁王經名勝慧地。故彼偈云。",
    "X21n0369_008:0363c20": "　勝慧三諦自遠明　　化樂天王百億國",
    "X21n0369_008:0363c21": "金光明云。是修行方便勝智自在難得故。見思煩",
    "X21n0369_008:0363c22": "惱不能伏故。名難勝地。十地經。彼地善根。以方便",
    "X21n0369_008:0363c23": "智思量力故。轉勝明淨。下地善根二乘善根世間",
    "X21n0369_008:0363c24": "善根所不能及。名難勝地。十住華嚴及善戒經意",
    "X21n0369_008:0364a01": "同十地。論云。得世間智方便善巧。能度難度故。名",
    "X21n0369_008:0364a02": "難勝地。瑜伽論云。今此地中。顯示菩薩於諸聖諦",
    "X21n0369_008:0364a03": "決定妙智極難可勝。名難勝地。莊嚴論云。於五地",
    "X21n0369_008:0364a04": "中。有二種離。一勤化眾生無惱難。二生不從化心",
    "X21n0369_008:0364a05": "無惱難。此地菩薩能退二難。於難得勝。名難勝地。",
    "X21n0369_008:0364a06": "攝大乘云。由真諦智與世間智更互相違。合此難",
    "X21n0369_008:0364a07": "合令相應故。名難勝地。無性世親意同攝論。顯揚",
    "X21n0369_008:0364a08": "論云。證得極淨緣諦所知諸法微妙慧薀成極難。",
    "X21n0369_008:0364a09": "不住流轉寂靜聖道。名極難勝。十住論云。第五地",
    "X21n0369_008:0364a10": "中功德力盛。一切諸魔不能壞故。名難勝地。成唯",
    "X21n0369_008:0364a11": "識論意同攝論。",
    "X21n0369_008:0364a12": "現前觀察諸行流轉。又於無相多修作意方現在前。",
    "X21n0369_008:0364a13": "是故第六名現前地。",
    "X21n0369_008:0364a14": "釋曰。第六辨現前地。謂此地中。現前觀察諸行流",
    "X21n0369_008:0364a15": "轉。又相無相多修作意。令無相觀方得現前。具此",
    "X21n0369_008:0364a16": "二義。名現前地。相續深密意同此經。依仁王經。名",
    "X21n0369_008:0364a17": "為法現。故彼偈云。法現開士自在王。照千億土教",
    "X21n0369_008:0364a18": "一切。金光明經。意同此經。十地經云。得無障礙智",
    "X21n0369_008:0364a19": "門現前。名般若光明現前。華嚴十住善戒經。意同",
    "X21n0369_008:0364a20": "十地經。莊嚴論云。不住生死涅槃。觀慧現前。名現",
    "X21n0369_008:0364a21": "前地。攝大乘云。由緣起智為所依止。能令般若波",
    "X21n0369_008:0364a22": "羅蜜多恒現在前。世親釋云。謂此地中。住緣起智。",
    "X21n0369_008:0364a23": "由此智力。無分別住。最緣般若波羅蜜多。而得現",
    "X21n0369_008:0364a24": "在。悟一切法無染無淨。於第七地。當成有行。於第",
    "X21n0369_008:0364b01": "八地中。當成無行。無性釋論意同世親。十住論云。",
    "X21n0369_008:0364b02": "障魔事已諸菩薩道法皆現在前。成唯識論同攝",
    "X21n0369_008:0364b03": "大乘。智度論亦名現前地。",
    "X21n0369_008:0364b04": "能遠證入無缺無間無相作意。與清淨地共相隣接。",
    "X21n0369_008:0364b05": "是故第七名遠行地。",
    "X21n0369_008:0364b06": "釋曰。第七解遠行地。謂此地中。無缺無間證入無",
    "X21n0369_008:0364b07": "相。不同六地蹔時現前。又復隣近第八淨地。具斯",
    "X21n0369_008:0364b08": "二義。名遠行地。相續深密意同此經。依仁王經。名",
    "X21n0369_008:0364b09": "遠達地。故彼偈云。遠達無生初禪王。常萬億土教",
    "X21n0369_008:0364b10": "眾生。金光明云。無漏無間無相思惟解脫三昧遠",
    "X21n0369_008:0364b11": "修行故。是地清淨無障無礙。名遠行地。十地經云。",
    "X21n0369_008:0364b12": "得甚深遠離無身口意業轉求勝行。復能利益眾",
    "X21n0369_008:0364b13": "生故。法忍轉淨。名遠行地。華嚴十住及善戒經意",
    "X21n0369_008:0364b14": "同十地。十地論云。善修無相行功用究竟。能過世",
    "X21n0369_008:0364b15": "間二乘出世間道故。名遠行地。莊嚴論云菩薩於",
    "X21n0369_008:0364b16": "七地中。近一乘道。名為遠行。問。誰是遠去。答。功用",
    "X21n0369_008:0364b17": "方便究竟此遠能去。由此遠去故。名遠行地。攝大",
    "X21n0369_008:0364b18": "乘云。至功用行最後邊故。世親釋云。謂此地中。於",
    "X21n0369_008:0364b19": "功用行得至究竟。雖一切相不能動漂。而於無相",
    "X21n0369_008:0364b20": "猶名有行。無性意同。十住論云。去三界遠。近法王",
    "X21n0369_008:0364b21": "位。故名深遠地。成唯識云。至無相住功用後邊。出",
    "X21n0369_008:0364b22": "過世間二乘道去。名遠行地。",
    "X21n0369_008:0364b23": "由於無相得無功用。於諸相中。不為現行煩惱所動。",
    "X21n0369_008:0364b24": "是故第八名不動地。",
    "X21n0369_008:0364c01": "釋曰。第八明不動地。謂此地中。功用煩惱皆不能",
    "X21n0369_008:0364c02": "動。名不動地。梁攝大乘。釋此經文。有其三義。故彼",
    "X21n0369_008:0364c03": "論云。相惑功能不能動故。謂此地中。有二種境。一",
    "X21n0369_008:0364c04": "真境名無相。菩薩住此境。一切相及功用所不能",
    "X21n0369_008:0364c05": "動。二俗境名一切相。菩薩住此境。一切煩惱不能",
    "X21n0369_008:0364c06": "動故。名不動地。相續深密意同此經。依仁王經名",
    "X21n0369_008:0364c07": "為等觀。故彼偈云。",
    "X21n0369_008:0364c08": "　等觀菩薩二禪王　　入百億土化一切",
    "X21n0369_008:0364c09": "金光明云。無相正思惟修得自在。諸煩惱行不能",
    "X21n0369_008:0364c10": "令動。名不動地。若廣分別。如十地經及華嚴等。十",
    "X21n0369_008:0364c11": "地論云。報行純熟無相無間。名為不勤。莊嚴論云。",
    "X21n0369_008:0364c12": "於八地中。有相想及無相有功用想。二想俱不能",
    "X21n0369_008:0364c13": "動。由無此動故名不動地。攝大乘云。由一切相有",
    "X21n0369_008:0364c14": "功用行不能動地。世親釋云。由此地中所有諸相",
    "X21n0369_008:0364c15": "及一切行相皆不能動。無分別智任運流行。無性",
    "X21n0369_008:0364c16": "釋云。謂一切相及一切行皆悉不能動彼心故。第",
    "X21n0369_008:0364c17": "七地中。雖一切相所不能動。不現行故。然不自在",
    "X21n0369_008:0364c18": "任運而轉。有加行故。第八地中。任運而轉。不作加",
    "X21n0369_008:0364c19": "行。無功用故。是名七八二地差別。(梁攝論大乘二復次釋。初同此",
    "X21n0369_008:0364c20": "經。後同新經)十住論云。若天魔梵沙門婆羅門。無能動",
    "X21n0369_008:0364c21": "其願故。名不動地。成唯識云。無分別智任運相續。",
    "X21n0369_008:0364c22": "相用煩惱不能動故。",
    "X21n0369_008:0364c23": "於一切種說法自在。獲得無罪廣大智慧。是故第九",
    "X21n0369_008:0364c24": "名善慧地。",
    "X21n0369_008:0365a01": "釋曰。第九明善慧地。罪者過也礙也患也。謂此地",
    "X21n0369_008:0365a02": "中。於一切處種種說法而得自在。獲得無礙廣大",
    "X21n0369_008:0365a03": "智慧。此慧妙善。故名善慧。相續深密意同此經。依",
    "X21n0369_008:0365a04": "仁王經。名為慧光。故彼偈云。慧光開士三禪王。能",
    "X21n0369_008:0365a05": "於千億一時現。金光明云。說法自在無患累故。增",
    "X21n0369_008:0365a06": "長智慧自在無礙。十地經云。如實知眾生三聚",
    "X21n0369_008:0365a07": "相。隨順如是智。名善慧地。華嚴等經意同十地。十",
    "X21n0369_008:0365a08": "地論云。無礙力說法成就利他行故。莊嚴論云。於",
    "X21n0369_008:0365a09": "九地中。四無礙慧最為殊勝。於一剎那。三千世界",
    "X21n0369_008:0365a10": "所有人天異類異音異義問。此菩薩能以一音普",
    "X21n0369_008:0365a11": "答眾問。遍斷眾疑。由此說言名善慧地。攝大乘云。",
    "X21n0369_008:0365a12": "由得最勝無礙智故。世親釋云。由此地中無礙解",
    "X21n0369_008:0365a13": "智。說名為慧。此慧妙善。故名善慧無性釋云。謂得",
    "X21n0369_008:0365a14": "最勝四無礙解無礙智。於諸智中最為殊勝。智即",
    "X21n0369_008:0365a15": "是慧。故名善慧。四無礙者。法義詞辨。由法無礙。自",
    "X21n0369_008:0365a16": "在了知一切句。由義無礙。自在通達一切義理。由",
    "X21n0369_008:0365a17": "辭無礙。自在分別一切言詞。由辨無礙。遍於十方",
    "X21n0369_008:0365a18": "隨其所宜自在辨說。於此地中。最初證得先未曾",
    "X21n0369_008:0365a19": "得無礙解智。故名善慧。十住論云。其慧轉明調柔",
    "X21n0369_008:0365a20": "增上。名善慧地。成唯識云。成就微妙四無礙解。能",
    "X21n0369_008:0365a21": "遍十方善說法故。智度論云。善相地智。",
    "X21n0369_008:0365a22": "麤重之身廣如虗空。法身圓滿。譬如大雲皆能遍覆。",
    "X21n0369_008:0365a23": "是故第十名法雲地。",
    "X21n0369_008:0365a24": "釋曰。第十解法雲地。謂我法執所熏種子無堪任",
    "X21n0369_008:0365b01": "故。名為麤重。遍障二空無我理故。是故經云。廣如",
    "X21n0369_008:0365b02": "虗空。其第十地下種法界。法身圓滿。喻如大雲。證",
    "X21n0369_008:0365b03": "法界時。由圓滿法身及修生法身覆隱如空廣大",
    "X21n0369_008:0365b04": "麤重故。名法雲地。相續經云。如虗空等過惡。以如",
    "X21n0369_008:0365b05": "大雲法身周遍覆故。深密經云。眾生煩惱過患之",
    "X21n0369_008:0365b06": "身。如虗雲等。如來成法身猶如大雲。覆眾生界。說",
    "X21n0369_008:0365b07": "法示現。依仁王經。名為灌頂。故彼偈云。灌頂菩薩",
    "X21n0369_008:0365b08": "四禪王。於億恒土化群生。金光明云。法身如虗空。",
    "X21n0369_008:0365b09": "智慧如大雲。能令遍覆一切故。(真諦說云。如虗空者。譬三如如也。虗",
    "X21n0369_008:0365b10": "空有三義。一容受。譬自性法身不礙生死。二無邊。譬顯了法身雖復顯了而未究竟。如空有清淨處有塵",
    "X21n0369_008:0365b11": "霧處。如道內法身通惑解中道也。三清淨無塵霧。譬聖果法身智慧。如大雲者。譬如如智有三。一道前性",
    "X21n0369_008:0365b12": "得。二道內修德。三道後至得。又言遍者。性得如如智遍如如理。滿者。修得如如智滿如如理。覆者。至得如",
    "X21n0369_008:0365b13": "如智覆如如理。境智相覆也。雲即是雨。雨有三義。一能障塵。道前自性智清淨無染義。二能洗垢。道內滅",
    "X21n0369_008:0365b14": "惑除惡義。三能萌牙。道後能出如牙已生。又空如法身。雲如應身)十地經云。如大",
    "X21n0369_008:0365b15": "龍王智大法雨。餘地處所不能容受。唯除大海。如",
    "X21n0369_008:0365b16": "是佛子。一切如來秘密雲雨。凡夫二乘九地菩薩",
    "X21n0369_008:0365b17": "皆不能受。唯法雲地菩薩能受。故名法雲地。復",
    "X21n0369_008:0365b18": "次此地菩薩起大慈雲。震大法雷。無畏電光。智慧",
    "X21n0369_008:0365b19": "疾風。善根密雲。種種色身。為雜色雲。說正法雨。破",
    "X21n0369_008:0365b20": "諸魔怨。於一念間。遍覆世界。澍大法雨。滅除眾生",
    "X21n0369_008:0365b21": "煩惱塵炎。八相成道。度諸眾生。故名法雲地。具說",
    "X21n0369_008:0365b22": "如彼。莊嚴論云。於第十地中。由三昧門及陀羅尼",
    "X21n0369_008:0365b23": "門。攝一切聞熏習因。遍滿阿梨耶識中。譬如浮雲",
    "X21n0369_008:0365b24": "遍滿虗空。能以此聞熏習雲。於一一剎那。於一一",
    "X21n0369_008:0365c01": "相。於一一好。一一毛孔。雨無量無邊法雨。充足一",
    "X21n0369_008:0365c02": "切可化眾生。由能如雲雨法故。名法雲地。攝大乘",
    "X21n0369_008:0365c03": "云。由得總緣一切法智。含藏一切陀羅尼門三摩",
    "X21n0369_008:0365c04": "地門。譬如大雲能覆如空廣大障故。又於法身能",
    "X21n0369_008:0365c05": "圓滿故。世親釋云。由此地中所有總緣一切法智。",
    "X21n0369_008:0365c06": "譬如大雲。陀羅尼門三摩地門。猶如淨水。此智所",
    "X21n0369_008:0365c07": "藏。如雲含水。又如大雲能覆虗空。如是總緣一切",
    "X21n0369_008:0365c08": "法智。普能覆滅諸廣大障。又於法身能圓滿者。如",
    "X21n0369_008:0365c09": "大雲起周遍虗空。如是此智。於諸菩薩所依法身。",
    "X21n0369_008:0365c10": "悉能周遍。此中圓滿意說周遍。無性釋云。由得總",
    "X21n0369_008:0365c11": "緣一切法智。總緣一切契經等法不離真如。此一",
    "X21n0369_008:0365c12": "切法共相境智。譬如大雲。陀羅尼門三摩地門。猶",
    "X21n0369_008:0365c13": "如淨水。智能藏彼。如雲含水。有能生彼勝功能故。",
    "X21n0369_008:0365c14": "又如大雲覆隱虗空。如是總緣一切法智。覆隱如",
    "X21n0369_008:0365c15": "空廣大無邊惑智二障。言覆隱者攝義斷義。又如",
    "X21n0369_008:0365c16": "大雲澍清冷水充滿虗空。如是總緣一切法智。出",
    "X21n0369_008:0365c17": "生無量殊勝功能。充滿所證所依法身。(梁攝大乘文雖有異",
    "X21n0369_008:0365c18": "意無異也)成唯識云。大法智雲含眾德水。蔽如空麤重",
    "X21n0369_008:0365c19": "充滿法身故。名法雲地。解云。此有三義。一大法智",
    "X21n0369_008:0365c20": "雲含眾德水譬如大雲。由得總緣一切法智。猶如",
    "X21n0369_008:0365c21": "大雲。陀羅尼門。三摩地門。猶如淨水。智能藏彼。如",
    "X21n0369_008:0365c22": "雲含水。二蔽如雲麤重譬如大雲。由如大雲覆隱",
    "X21n0369_008:0365c23": "虗空。如是總緣一切法智。覆隱如虗空廣大無邊",
    "X21n0369_008:0365c24": "戒智二障。言覆隱者隔義斷義。三充滿法身故譬",
    "X21n0369_008:0366a01": "如大雲。由如大雲澍清冷水充滿虗空。如是總緣",
    "X21n0369_008:0366a02": "一切法智。出生無量殊勝功德充滿所證所依法",
    "X21n0369_008:0366a03": "身。",
    "X21n0369_008:0366a04": "永斷最極微細煩惱及所知障。無差無礙。於一切種",
    "X21n0369_008:0366a05": "所知境界。現等正覺。故第十一說名佛地。",
    "X21n0369_008:0366a06": "釋曰。第十一別解佛地。謂一剎那金剛三摩地。為",
    "X21n0369_008:0366a07": "無間道。雙斷微細二障種子。斷煩惱障故名為無",
    "X21n0369_008:0366a08": "差。斷所知障故說名無礙。第二剎那為解說道。於",
    "X21n0369_008:0366a09": "一切種所知境界。現等正覺。即是四智相應心品。",
    "X21n0369_008:0366a10": "名為等覺。言佛地者。佛具五義。地有三義。故佛地",
    "X21n0369_008:0366a11": "論第一卷云。言佛地者。具一切智一切種智。離煩",
    "X21n0369_008:0366a12": "惱障及所知障。於一切法。於一切眾相。能自開覺。",
    "X21n0369_008:0366a13": "一切有情。如睡夢悟。如蓮華開。故名為佛地。謂所",
    "X21n0369_008:0366a14": "依所行所攝。即當所說清淨法界。大圓境智。平等",
    "X21n0369_008:0366a15": "性智。妙觀察智。成所作智。受用和合一味事等。是",
    "X21n0369_008:0366a16": "佛所依所行所攝。故名佛地。解云。言五義者。一具",
    "X21n0369_008:0366a17": "真俗智。二離二種障。三達真俗境。四具自他覺。五",
    "X21n0369_008:0366a18": "離無明故慧得解脫。如睡夢悟。斷貪欲故心得解",
    "X21n0369_008:0366a19": "脫。如蓮華開。具此五義。故名為佛。今此經中。具有",
    "X21n0369_008:0366a20": "四義。一離二障。如經永斷最極微細煩惱及所智",
    "X21n0369_008:0366a21": "障。二具二智。謂生空法空智。如經無差無礙。三達",
    "X21n0369_008:0366a22": "真俗境。如經於一切種所知境界。四具自他覺。如",
    "X21n0369_008:0366a23": "經現等正覺。地三義者。一所依。二所行。三所攝。如",
    "X21n0369_008:0366a24": "上已說。又佛地經云。有五種法。攝大覺地。謂清淨",
    "X21n0369_008:0366b01": "法界及彼四智。廣說如彼。故今經云故第十一名",
    "X21n0369_008:0366b02": "為佛地。(相續經云。微細煩惱爾炎障斷。得無閡無障爾炎一切種覺。故第十一名為佛地。深",
    "X21n0369_008:0366b03": "密經云。離一切無明微細習氣。離一切境界智障習氣。無障無礙。於一切法中而得自在。故十一名為佛",
    "X21n0369_008:0366b04": "也)若廣分別。如十地論第一卷及梁攝論第十及",
    "X21n0369_008:0366b05": "瑜伽七十九等。",
    "X21n0369_008:0366b06": "觀自在菩薩。復白佛言。於此諸地。有幾愚痴。有幾麤",
    "X21n0369_008:0366b07": "重。為所對治。",
    "X21n0369_008:0366b08": "釋曰。自下第三。二十二愚分別諸地。於中有二。先",
    "X21n0369_008:0366b09": "問。後答。此即總問。於十一地有幾愚痴及諸麤重",
    "X21n0369_008:0366b10": "為所對治。然此諸愚十一麤重。諸教不同。謂相續",
    "X21n0369_008:0366b11": "深密瑜伽決擇第七十八。皆與此經同本異譯。金",
    "X21n0369_008:0366b12": "光明經最淨地品。列諸愚名。而不解釋。梁攝大乘",
    "X21n0369_008:0366b13": "天親論第十卷中。二十二愚感十一麤重報。初八",
    "X21n0369_008:0366b14": "愚痴能感四中方便生死。次六能感因緣生死。次",
    "X21n0369_008:0366b15": "六能感有有生死。後二能感無有生死。即彼所感",
    "X21n0369_008:0366b16": "變易果報為麤重報。今詳梁論有三種失。一梵本",
    "X21n0369_008:0366b17": "攝大乘釋無分別。二所列解深密經不辨四種生",
    "X21n0369_008:0366b18": "死。三以所知障不感分段變易二種生死。如成唯",
    "X21n0369_008:0366b19": "識第九卷中廣釋經意。故今依彼釋此經文。其間",
    "X21n0369_008:0366b20": "同異。依文正釋。",
    "X21n0369_008:0366b21": "佛告觀自在菩薩曰。善男子。此諸地中。有二十二種",
    "X21n0369_008:0366b22": "愚痴。十一麤重為所對治。",
    "X21n0369_008:0366b23": "釋曰。第二如來正說。於中有三。初總標。次別釋。後",
    "X21n0369_008:0366b24": "善男子下顯說愚意。此即總標。十一地有二十二",
    "X21n0369_008:0366c01": "愚及十一麤重為所治障。",
    "X21n0369_008:0366c02": "謂於初地有二愚痴。一者執著補特迦羅及法愚痴。",
    "X21n0369_008:0366c03": "二惡趣雜染愚痴。及彼麤重為所對治。",
    "X21n0369_008:0366c04": "釋曰。自下第二次第別釋。於十一地。各有二愚及",
    "X21n0369_008:0366c05": "一麤重。為十一段。此即初地二愚麤重。能此二愚。",
    "X21n0369_008:0366c06": "依成唯識。自有兩釋。一云。愚及愚品。總說為愚。謂",
    "X21n0369_008:0366c07": "初地二愚。一執著我法。即是此中異生性障。二惡",
    "X21n0369_008:0366c08": "趣雜染愚。即是惡趣諸業果等。應知愚品總說為",
    "X21n0369_008:0366c09": "愚。後准此釋。一云。此中唯說愚痴。故彼復云。或彼",
    "X21n0369_008:0366c10": "唯說利鈍障品俱起二愚。解云。五利俱愚名為執",
    "X21n0369_008:0366c11": "著我法愚。五鈍俱者名為惡趣雜染愚。問。若爾利",
    "X21n0369_008:0366c12": "鈍二惑俱愚。何愚所攝。解云。隨強而說。或可同時",
    "X21n0369_008:0366c13": "義說二愚。問。護法宗。異生性障用何為體。解云。護",
    "X21n0369_008:0366c14": "法自有兩釋。一據實通論。於二障中。分別起者。二",
    "X21n0369_008:0366c15": "乘見道現在前時。唯斷一種。名得聖性。菩薩見道",
    "X21n0369_008:0366c16": "現在前時。具斷二種。名得聖性。二真見道現在前",
    "X21n0369_008:0366c17": "時。彼二障種必不成就。猶明與闇定不俱生。如稱兩",
    "X21n0369_008:0366c18": "頭低昂時等。諸相違法理必應然。是故二性無俱",
    "X21n0369_008:0366c19": "成失。無間道時。已無惑種。何用復起解脫道為。斷",
    "X21n0369_008:0366c20": "惑證滅。期心別故。為捨彼品麤重性故。無間道時。",
    "X21n0369_008:0366c21": "雖無惑種。而未捨彼堪任性。為捨此故。起解脫道。",
    "X21n0369_008:0366c22": "及證此品擇滅無為。一云。據實通攝二障。經論意",
    "X21n0369_008:0366c23": "趣。唯所知障。障十地故。唯諸菩薩之所斷故。言麤",
    "X21n0369_008:0366c24": "重者。諸教不同。相續經云十一所治過。深密經云",
    "X21n0369_008:0367a01": "十一對。金光明云依二麤重心。如是諸教。言雖有",
    "X21n0369_008:0367a02": "異。義不相違。依種子說惑無堪任。俱不違故。梁攝",
    "X21n0369_008:0367a03": "大乘。麤重報者真諦自安。非正梵本。成唯識論。自",
    "X21n0369_008:0367a04": "有兩釋。故彼復云。及麤重言。顯彼二種或。二所起",
    "X21n0369_008:0367a05": "無堪任性。如入二定。說斷苦根。所斷苦根雖非現",
    "X21n0369_008:0367a06": "種。而名麤重。此亦應然。後麤重言。例此應釋。",
    "X21n0369_008:0367a07": "於第二地有二愚痴。一者微細誤犯愚痴。二者種種",
    "X21n0369_008:0367a08": "業趣愚痴。及彼麤重為所對治。",
    "X21n0369_008:0367a09": "釋曰。第二辨離垢地障。依成唯識。自有兩說。一云。",
    "X21n0369_008:0367a10": "微細誤犯愚。即是俱生一分。二種種業趣愚。即彼",
    "X21n0369_008:0367a11": "所起誤犯三業。一云。或唯起業不了業愚。解云。前",
    "X21n0369_008:0367a12": "義愚及愚品俱說為愚。後復次意。如其次第。一能",
    "X21n0369_008:0367a13": "發業愚。二不了業愚。此上二愚。即十障中耶行障",
    "X21n0369_008:0367a14": "也。釋麤重言。如上已說。",
    "X21n0369_008:0367a15": "於第三地。有二愚痴。一者欲貪愚痴。二者圓滿聞持",
    "X21n0369_008:0367a16": "陀羅尼愚痴。及彼麤重為所對治。",
    "X21n0369_008:0367a17": "釋曰。第三發光地障。成唯識云。一欲貪愚。即是此",
    "X21n0369_008:0367a18": "中能障勝定及修慧者。彼昔多與欲貪俱故。名欲",
    "X21n0369_008:0367a19": "貪愚。(解云。據實是所知障。而言貪欲者。與貪欲同體故)今得勝定。及修",
    "X21n0369_008:0367a20": "所成。復既永斷。欲貪隨伏。此無始來依彼轉故。二",
    "X21n0369_008:0367a21": "圓滿陀羅尼愚。即是此中能障總持聞思慧者。合",
    "X21n0369_008:0367a22": "說二愚為闇鈍障。",
    "X21n0369_008:0367a23": "於第四地有二愚痴。一者等至愛愚痴。二者法愛愚",
    "X21n0369_008:0367a24": "痴。及彼麤重為所對治。",
    "X21n0369_008:0367b01": "釋曰。第四焰慧地障。成唯識云。一等至愛愚。即是",
    "X21n0369_008:0367b02": "此中定愛俱者。二法愛愚。即是此中法愛俱者。所",
    "X21n0369_008:0367b03": "知障攝。二愚斷故。煩惱二愛亦不現行。唯識復云。",
    "X21n0369_008:0367b04": "此即十障中第四微細煩惱現行障。謂所知障中",
    "X21n0369_008:0367b05": "俱生一分第六識俱身見等攝。最下品故。不作意",
    "X21n0369_008:0367b06": "緣故。遠隨現行故。說名微細。(解云。三義釋微細義慮知)彼障四",
    "X21n0369_008:0367b07": "地菩提分法。入四地時。便能永斷。彼昔多與第六識",
    "X21n0369_008:0367b08": "中任運而生執我見等。同體起故。說煩惱名。今四",
    "X21n0369_008:0367b09": "地中。既得無漏菩提分法。彼便永滅。此我見等亦",
    "X21n0369_008:0367b10": "永不行。初二三地。行施戒修。相同世間。四地修得",
    "X21n0369_008:0367b11": "菩提分法。方名出世。故能永害二身見等。寧知此",
    "X21n0369_008:0367b12": "與第六識俱。第七識俱執我見等。與無漏道性相",
    "X21n0369_008:0367b13": "違故。八地已去。方不行。七地已來。猶得現起。與餘",
    "X21n0369_008:0367b14": "煩惱為依持故。此麤彼細。伏有前後。故此但與第",
    "X21n0369_008:0367b15": "六相應。身見等言。亦攝無始所知障攝定愛法愛。",
    "X21n0369_008:0367b16": "彼定法愛。三地尚增。入四地時方能永斷。菩提分",
    "X21n0369_008:0367b17": "法特違彼故。",
    "X21n0369_008:0367b18": "於第五地有二愚痴。一者一向作意棄背生死愚痴。",
    "X21n0369_008:0367b19": "二者一向作意趣向涅槃愚痴。及彼麤重為所對治。",
    "X21n0369_008:0367b20": "釋曰。第五難勝地障。成唯識云。如其次第能厭生",
    "X21n0369_008:0367b21": "死樂涅槃者也。即十障中第五於下乘涅槃障。謂",
    "X21n0369_008:0367b22": "所知障中俱生一分。令厭生死樂趣涅槃。同下二",
    "X21n0369_008:0367b23": "乘厭苦欣滅。彼障五地無差別道。入五地時便能",
    "X21n0369_008:0367b24": "永斷(解云。五地依四諦觀以為方便。入彼四諦染淨因果無差別道。是故能斷皆趣二愚)。",
    "X21n0369_008:0367c01": "於第六地有二愚痴。一者現前觀察諸行流轉愚痴。",
    "X21n0369_008:0367c02": "二者相多現行愚痴。及彼麤重為所對治。",
    "X21n0369_008:0367c03": "釋曰。第六現前地障。成唯識云。一現觀察行流轉",
    "X21n0369_008:0367c04": "愚。即是此中執有染者。諸行流轉。染分攝故。二相",
    "X21n0369_008:0367c05": "多現行愚。即是此中執有淨者。取淨相故。相觀多",
    "X21n0369_008:0367c06": "行。未能多時住無相觀。(解云。初愚執苦集流轉門。後愚執滅道淨相門)即",
    "X21n0369_008:0367c07": "十障中第六麤相現行障。謂所知障中俱生一分。",
    "X21n0369_008:0367c08": "執有染淨麤相現行。彼障六地無染淨道。入六地",
    "X21n0369_008:0367c09": "時便能永滅。",
    "X21n0369_008:0367c10": "於第七地有二愚痴。一者微細相現行愚痴。二者一",
    "X21n0369_008:0367c11": "向無相作意方便愚痴。及彼麤重為所對治。",
    "X21n0369_008:0367c12": "釋曰。第七遠行地障。成唯識云。一細相現行愚。即",
    "X21n0369_008:0367c13": "是此中執有生者。猶有流轉細生相故。(解云。執有緣生生滅",
    "X21n0369_008:0367c14": "流轉。據實通滅。且舉初言)二純作意求無相愚。即是此中執有",
    "X21n0369_008:0367c15": "滅者。尚取還滅細滅相故。(解云。執有緣生還滅相也)純於無",
    "X21n0369_008:0367c16": "相作意勤求。未能空中起有勝行。即十障中第七",
    "X21n0369_008:0367c17": "細相現行障。謂所知障中俱生一分。執有生滅細",
    "X21n0369_008:0367c18": "相現行。彼障七地妙無相道。入七地時。便能永斷。",
    "X21n0369_008:0367c19": "於第八地有二愚痴。一者於無相作功用愚痴。二者",
    "X21n0369_008:0367c20": "於相自在愚痴。及彼麤重為所對治。",
    "X21n0369_008:0367c21": "釋曰。第八不動地障。成唯識云。一於無相作功用",
    "X21n0369_008:0367c22": "愚。二於相自在愚。令於相中不自在故。此亦攝土。",
    "X21n0369_008:0367c23": "相一分故。八地已上。純無漏道任運起故。三界煩",
    "X21n0369_008:0367c24": "惱永不現行。第七識中細所知障猶可現起。生空",
    "X21n0369_008:0368a01": "智果不違彼故。(解云。生空智果者。謂生空智所引後得智及滅定)即十",
    "X21n0369_008:0368a02": "障中第八於無相中作加行障。謂所知障中俱生",
    "X21n0369_008:0368a03": "一分。令無相觀不任運起。前之五地。有相觀多。無",
    "X21n0369_008:0368a04": "相觀少。於第六地。有相觀少。無相觀多。第七中純",
    "X21n0369_008:0368a05": "無相觀。雖恒相續。而有加行。由無相中有加行故。",
    "X21n0369_008:0368a06": "未能任運現相及土。如是加行障八地中無功用",
    "X21n0369_008:0368a07": "道。故若得入第八地時。便能永斷。彼永斷故。得二",
    "X21n0369_008:0368a08": "自在。",
    "X21n0369_008:0368a09": "於第九地有二愚痴。一者無量說法無量法句文字",
    "X21n0369_008:0368a10": "後後慧辨陀羅尼自在愚痴。二者辨才自在愚痴。及",
    "X21n0369_008:0368a11": "彼麤重為所對治。",
    "X21n0369_008:0368a12": "釋曰。第九善慧地障。成唯識云。一於無量所說法",
    "X21n0369_008:0368a13": "無量名句字後後慧辨陀羅尼自在愚。於無量所",
    "X21n0369_008:0368a14": "說法陀羅尼自在者。謂義無礙解。即於所詮總持",
    "X21n0369_008:0368a15": "自在。於一義中現一切義故。於無量名句字陀羅",
    "X21n0369_008:0368a16": "尼自在者。謂法無礙解。即於能詮總持自在。於一",
    "X21n0369_008:0368a17": "名句字中現一切名句字故。於後後慧辨陀羅尼",
    "X21n0369_008:0368a18": "自在者。謂詞無礙解。即於言音展轉訓釋總持自",
    "X21n0369_008:0368a19": "在。於一音聲中現一切音聲故。二辨才自在愚。辨",
    "X21n0369_008:0368a20": "才自在者。謂辨無礙解。善達機宜。巧為說故。愚能",
    "X21n0369_008:0368a21": "障此四種自在。皆是此中第九障攝。即十障中第",
    "X21n0369_008:0368a22": "九利他中不欲行障。謂所知障中俱生一分。令於",
    "X21n0369_008:0368a23": "利樂有情事中不欲勤行樂修己利。彼障九地四",
    "X21n0369_008:0368a24": "無礙解。入九地時。便能永斷。",
    "X21n0369_008:0368b01": "於第十地有二愚痴。一者大神通愚痴。二者悟入微",
    "X21n0369_008:0368b02": "細秘密愚痴。及彼麤重為所對治。",
    "X21n0369_008:0368b03": "釋曰。第十法雲地障。成唯識云。一大神通愚。即是",
    "X21n0369_008:0368b04": "此中障所起事業者。二悟入微細秘密愚。即是此",
    "X21n0369_008:0368b05": "中障大法智雲及所含藏者。即十障中第十於諸",
    "X21n0369_008:0368b06": "法中未得自在障。謂所知障中俱生一分。令於諸",
    "X21n0369_008:0368b07": "法不得自在。彼障十地大法智雲及所含藏所起",
    "X21n0369_008:0368b08": "事業。入十地時。便能永斷。",
    "X21n0369_008:0368b09": "於如來地有二愚痴。一者於一切所知境界極微細",
    "X21n0369_008:0368b10": "著愚痴。二者極微細礙及彼麤重為所對治。",
    "X21n0369_008:0368b11": "釋曰。第十一如來地障。成唯識云。一於一切所知",
    "X21n0369_008:0368b12": "境界極微細著愚。即是此中微所知障。二極細礙",
    "X21n0369_008:0368b13": "愚。即是此中一切任運煩惱障種。故集論說。得菩",
    "X21n0369_008:0368b14": "提時頓斷煩惱及所知障。成阿羅漢。及成如來。證",
    "X21n0369_008:0368b15": "大涅槃大菩提故。即十障中。於第十障別開一障。",
    "X21n0369_008:0368b16": "故成唯識復作此言。此地於法雖得自在。而有餘",
    "X21n0369_008:0368b17": "障。未名最極。謂有俱生微所知障及有任運煩惱",
    "X21n0369_008:0368b18": "障種。金剛喻定現在前時。彼皆頓斷。入如來地。廣",
    "X21n0369_008:0368b19": "引諸教。具如別章。",
    "X21n0369_008:0368b20": "善男子。由此二十二種愚痴及十一種麤重故。安立",
    "X21n0369_008:0368b21": "諸地。",
    "X21n0369_008:0368b22": "釋曰。自下第三說愚等意。於中有二。初明說愚等",
    "X21n0369_008:0368b23": "意。後讚菩提離諸繫縛。此即初也。謂欲安立十一",
    "X21n0369_008:0368b24": "地故。說諸愚痴十一麤重。",
    "X21n0369_008:0368c01": "而阿耨多羅三藐三菩提離彼繫縛。",
    "X21n0369_008:0368c02": "釋曰。第二讚無上覺離諸繫縛。於中有二。初佛自說。",
    "X21n0369_008:0368c03": "後菩薩讚。此即佛說。謂妙覺位。遠離諸愚及彼麤重。",
    "X21n0369_008:0368c04": "觀自在菩薩復白佛言。世尊。阿耨多羅三藐三菩提",
    "X21n0369_008:0368c05": "甚奇希有。乃至成就大利大果。",
    "X21n0369_008:0368c06": "釋曰。自下第二菩薩讚嘆。於中有二初總。後別。此",
    "X21n0369_008:0368c07": "即初總讚。有其二義。一成就大利。即是利他功德。",
    "X21n0369_008:0368c08": "二成就大果。即是自利功德。或可得菩提故名大",
    "X21n0369_008:0368c09": "利。證涅槃故名為大果。或可斷所知障名為大利。",
    "X21n0369_008:0368c10": "斷煩惱障名為大果。",
    "X21n0369_008:0368c11": "令諸菩薩能破如是大愚痴羅網。能越如是大麤重",
    "X21n0369_008:0368c12": "稠林。現前證得阿耨多羅三藐三菩提。",
    "X21n0369_008:0368c13": "釋曰。第二別讚。有其三義。一破諸愚痴。二越諸麤",
    "X21n0369_008:0368c14": "重。三現證菩提。能令菩薩具此三利。愚能羅覆網",
    "X21n0369_008:0368c15": "[悍干+月]有情。故喻羅網。麤重眾多譬似稠林。又解。就釋",
    "X21n0369_008:0368c16": "二十二愚中。文別有四。一問。二答。三善男子下結。",
    "X21n0369_008:0368c17": "四觀自在下菩薩讚嘆菩提功德。",
    "X21n0369_008:0368c18": "觀自在菩薩復白佛言。世尊。如是諸地幾種殊勝之",
    "X21n0369_008:0368c19": "所安立。",
    "X21n0369_008:0368c20": "釋曰。自下第四八種殊勝安立諸地。於中有二。先",
    "X21n0369_008:0368c21": "請。後說。此即第一菩薩請問。如是十一地各有幾",
    "X21n0369_008:0368c22": "種之所安立。",
    "X21n0369_008:0368c23": "佛告觀自在菩薩曰。善男子。略有八種。",
    "X21n0369_008:0368c24": "釋曰。自下第二如來正說。於中有三。初標數略答。",
    "X21n0369_008:0369a01": "次依數列名。後善男子下。約地分別勝劣多少。此",
    "X21n0369_008:0369a02": "即第一標數總答。於十一地有八種勝。",
    "X21n0369_008:0369a03": "一者增上意樂清淨。二者心清淨。三者悲清淨。四者",
    "X21n0369_008:0369a04": "到彼岸清淨。五者見佛供養承事清淨。六者成就有",
    "X21n0369_008:0369a05": "情清淨。七者生清淨。八者威德清淨。",
    "X21n0369_008:0369a06": "釋曰。第二依數列名。相續深密攝大乘第十瑜伽",
    "X21n0369_008:0369a07": "七十五。名字大同。言增上意樂者。如前清淨意樂",
    "X21n0369_008:0369a08": "中說。(相續悕望。深密直心。梁論信樂。瑜伽意樂者。譯家異故)心清淨者。通",
    "X21n0369_008:0369a09": "說八定為心清淨。故諸聖教通說諸定。名為心學。",
    "X21n0369_008:0369a10": "顯揚第三說四靜慮為心淨者。如瑜伽論二十八",
    "X21n0369_008:0369a11": "說。最初能入聖諦現觀正性離生。故偏說為增上",
    "X21n0369_008:0369a12": "心學。悲清淨者。四無量中悲無量也。問。悲與大悲",
    "X21n0369_008:0369a13": "有何差別。答。薩婆多宗。依俱舍論。八因差別。故第",
    "X21n0369_008:0369a14": "二十七云。此與悲異。由八種因。一由自性無礙無",
    "X21n0369_008:0369a15": "瞋。自性異故。二由行相。三苦一苦行相異故。三由",
    "X21n0369_008:0369a16": "所緣。三界一界所緣異故。四由依地。第四靜慮通",
    "X21n0369_008:0369a17": "餘異故。五由依身。唯佛通餘。身有異故。六由證得。",
    "X21n0369_008:0369a18": "離有頂欲。證得異故。七由救濟。事成希望救濟異",
    "X21n0369_008:0369a19": "故。八由哀愍。平等不平等哀愍異故。正理七十五",
    "X21n0369_008:0369a20": "亦同俱舍。雜心第七五義辨異。婆沙第八十。三十",
    "X21n0369_008:0369a21": "五復次。以釋差別。廣說如彼。經部師宗。如成實論。",
    "X21n0369_008:0369a22": "七義以辨。故彼第二十云。問曰。悲與大悲有何差",
    "X21n0369_008:0369a23": "別。答曰。悲名但心憐愍。能成辦事故大悲。所以者",
    "X21n0369_008:0369a24": "何。菩薩見眾生苦。為盡此苦。懃修精進。又於無量",
    "X21n0369_008:0369b01": "劫修習所成。故名大悲。又以智眼見眾生苦。決定",
    "X21n0369_008:0369b02": "發心要當除滅。故名大悲。又多所利益。故名大悲。",
    "X21n0369_008:0369b03": "亦無障礙。故名大悲。所以者何。悲心或念他惡。故",
    "X21n0369_008:0369b04": "生障礙。大悲於種種深惡通無礙。又悲心或有厚",
    "X21n0369_008:0369b05": "薄不等。一切平等故名大悲。又自捨己利。但求他",
    "X21n0369_008:0369b06": "利。故名大悲。悲不如是。是名差別。今依大乘。如莊",
    "X21n0369_008:0369b07": "嚴論。六義辨悲大悲差別。故第九卷云。復有六種",
    "X21n0369_008:0369b08": "差別。偈曰。",
    "X21n0369_008:0369b09": "　非等亦非常　　非深亦非順　　非道非不得",
    "X21n0369_008:0369b10": "　翻六非如是",
    "X21n0369_008:0369b11": "釋曰。翻非大悲六種差別即是大悲。六種差別。一",
    "X21n0369_008:0369b12": "者平等。二者常恒。三者深極。四者隨順。五者淨道",
    "X21n0369_008:0369b13": "六者不得。平等者。於樂受等眾生所有諸受皆知",
    "X21n0369_008:0369b14": "是苦故。常恒者。乃至無餘涅槃亦無盡故。深極者。",
    "X21n0369_008:0369b15": "入地諸菩薩得自他平等故。隨順者。於一切眾生",
    "X21n0369_008:0369b16": "苦如理拔濟故。淨道者。所對治煩惱得斷除故。不",
    "X21n0369_008:0369b17": "得者。得無生忍時。諸法不可得故。大智度論第二",
    "X21n0369_008:0369b18": "十七。亦以六義辨二差別。不同莊嚴。廣如彼說。瑜",
    "X21n0369_008:0369b19": "伽四十四。顯揚第四。俱以四緣辨如來悲得成大",
    "X21n0369_008:0369b20": "悲。而不說彼二種差別。莊嚴亦以四因緣得成大",
    "X21n0369_008:0369b21": "悲。與瑜伽等文意不同。廣如彼說。然此大悲。依薩",
    "X21n0369_008:0369b22": "婆多俱舍論等。唯如來有。若依大乘。智度論第二",
    "X21n0369_008:0369b23": "十七。亦同俱舍。依菩提資粮論第二大智度論第",
    "X21n0369_008:0369b24": "二十莊嚴第九。菩薩亦有大悲。依智度二十七云。",
    "X21n0369_008:0369c01": "復次諸佛心中慈悲名為大。餘人心中名為小。問",
    "X21n0369_008:0369c02": "曰。若爾者。何以言菩薩行大慈大悲。答曰。菩薩大",
    "X21n0369_008:0369c03": "慈者。於佛為小。於二乘為大。此是假名為大。佛大",
    "X21n0369_008:0369c04": "慈大悲真實最大。到彼岸清淨者。六度十度等如",
    "X21n0369_008:0369c05": "下當說。見佛供養承事清淨者。即當十地論中所",
    "X21n0369_008:0369c06": "說三種無餘。一見佛無餘。二供養無餘。三恭敬無",
    "X21n0369_008:0369c07": "餘。故十地論第三卷云。菩薩大願無餘有三。一見",
    "X21n0369_008:0369c08": "一切佛無餘。二一切供養無餘。三一切恭敬無餘。",
    "X21n0369_008:0369c09": "見佛無餘者。見應身報身法身佛。供養有三。一利",
    "X21n0369_008:0369c10": "養供養。謂衣服臥具等。二恭敬供養。謂香華幡蓋",
    "X21n0369_008:0369c11": "等。三者行供養。謂修行信戒行等。恭敬亦有三種。",
    "X21n0369_008:0369c12": "一者給侍恭敬。二者迎送恭敬。三者修行恭敬。或",
    "X21n0369_008:0369c13": "可見佛供養承事清淨者。即十種供養也。故瑜伽",
    "X21n0369_008:0369c14": "論四十四云。菩薩供養如來。略有十種。一設利羅",
    "X21n0369_008:0369c15": "供養。(善戒經云。供養己身地持云身)二制多供養。(善戒經云塔地持云支提)",
    "X21n0369_008:0369c16": "三現前供養。(善戒至云現見。地持同瑜伽)四不現前供養。(善戒",
    "X21n0369_008:0369c17": "云不見。地持同瑜伽)五自作供養。(善戒地持皆同瑜伽)六教他供養。",
    "X21n0369_008:0369c18": "(善戒地持亦同瑜伽)七財敬供養。(善戒云利益地持云財物)八廣大供養。",
    "X21n0369_008:0369c19": "(善戒云最勝地持云勝)九無染供養。(善戒云清淨地持云不汙)十正行供",
    "X21n0369_008:0369c20": "養。(善戒云受持。地持云至處道)若諸菩薩親現供養如來色身。",
    "X21n0369_008:0369c21": "是名設利羅供養。若諸菩薩於為如來所造一切。",
    "X21n0369_008:0369c22": "若窣堵波若龕若一若故制多新制多所設諸供",
    "X21n0369_008:0369c23": "養。是名制多供養。若諸菩薩於如來身或制多所。",
    "X21n0369_008:0369c24": "親面對前現囑現見而設供養。是名現前供養。若",
    "X21n0369_008:0370a01": "諸菩薩於如來所若制多所。現前施設供養具時。",
    "X21n0369_008:0370a02": "發起增上意樂俱心淨信俱心。作是思惟。若一如",
    "X21n0369_008:0370a03": "來法性。即是三世一切如來法性。若一如來制多",
    "X21n0369_008:0370a04": "法性。即是十方一切如來制多法性。是故我今供",
    "X21n0369_008:0370a05": "現如來。即是供養其餘三世一切如來。供現制多。",
    "X21n0369_008:0370a06": "即是供養其餘十方一切制多。當知是名菩薩俱",
    "X21n0369_008:0370a07": "供現不現前一切如來及以制多。若諸菩薩於不",
    "X21n0369_008:0370a08": "現前一切如來及以制多。作如來想。普為三世一",
    "X21n0369_008:0370a09": "切如來一切十方如來制多。施設供養。當知是名",
    "X21n0369_008:0370a10": "菩薩唯供不現前佛及制多。此中菩薩唯供現前",
    "X21n0369_008:0370a11": "佛及制多。應知獲得廣大福果。若唯供養不現前",
    "X21n0369_008:0370a12": "佛及以制多。應知獲得大大福果。若俱供養現不",
    "X21n0369_008:0370a13": "現前佛及制多。應知獲得最大福果。為無有上。若",
    "X21n0369_008:0370a14": "諸菩薩於如來所若制多所。欲設供養。唯自手作。",
    "X21n0369_008:0370a15": "不使奴婢等作。不依懈墮諸放逸處。而設供養。是",
    "X21n0369_008:0370a16": "名菩薩自作供養。若諸菩薩於如來所。若制多所。",
    "X21n0369_008:0370a17": "欲設供養。非唯自作。亦勸父母妻子奴婢乃至外",
    "X21n0369_008:0370a18": "道等眾。令於如來若制多所。隨力隨能。作諸供養。",
    "X21n0369_008:0370a19": "當知是名菩薩自他咸共供養。若諸菩薩。現有少",
    "X21n0369_008:0370a20": "分可供養物。興悲愍心。故思施與貧苦少福無力",
    "X21n0369_008:0370a21": "有情。令於如來若制多所持用供養。願彼當來恒",
    "X21n0369_008:0370a22": "受安樂。彼得此物。供養如來及以制多。菩薩於斯",
    "X21n0369_008:0370a23": "自無所供。當知是名菩薩唯教他設供養。此中菩",
    "X21n0369_008:0370a24": "薩若唯自供佛及制多。應知獲得廣大福果。若唯",
    "X21n0369_008:0370b01": "教他。應知獲得大大福果。若能自他俱共供養。應",
    "X21n0369_008:0370b02": "知獲得最大福果。為無有上。若諸菩薩於如來所",
    "X21n0369_008:0370b03": "若制多所。敬問禮拜奉迎合掌。歌頌稱讚五輪皈",
    "X21n0369_008:0370b04": "命。趨遶右旋而為供養。或復奉施無盡財而為供",
    "X21n0369_008:0370b05": "養。是名菩薩財敬供養。若諸菩薩於如來所。若制",
    "X21n0369_008:0370b06": "多所。長時施設即上所陳財敬供養。若現在前不",
    "X21n0369_008:0370b07": "現在前。若自造作教他造作。即以如是所種善根。",
    "X21n0369_008:0370b08": "迴向無上正等菩提。是名菩薩廣大供養。若諸菩",
    "X21n0369_008:0370b09": "薩。於如來所若制多。自手供養。無染污心。而為供",
    "X21n0369_008:0370b10": "養。不於信佛國王大臣諸貴勝前。為財敬故詐設",
    "X21n0369_008:0370b11": "種種虗事供養。是名菩薩無染供養。又諸菩薩。若",
    "X21n0369_008:0370b12": "無財物可設供養。然於所有。或瞻部洲四大洲乃",
    "X21n0369_008:0370b13": "至十方無邊無際諸世界中。上中上品供養如來",
    "X21n0369_008:0370b14": "一切供具。菩薩於彼以淨信俱勝解俱心。周遍思",
    "X21n0369_008:0370b15": "惟。一切隨喜。如是菩薩少用功力而興無邊廣大",
    "X21n0369_008:0370b16": "供養。攝受菩薩廣大資糧。(以上是財供養以下明法供養)若諸菩",
    "X21n0369_008:0370b17": "薩少時少時須臾須臾。乃至下如搆牛乳頃。普於",
    "X21n0369_008:0370b18": "一切蠢動有情。修習慈悲喜捨俱心。於一切行修",
    "X21n0369_008:0370b19": "無常想無常苦想苦無我想。於其涅槃修勝利想。",
    "X21n0369_008:0370b20": "於佛法僧修習隨念。少時少時須臾須臾。於一切",
    "X21n0369_008:0370b21": "法發生少分下劣忍智。信解離言法性真如。起無",
    "X21n0369_008:0370b22": "分別無相心住。何況於此若過若增。如是守護菩",
    "X21n0369_008:0370b23": "薩所受尸羅律儀。於奢摩他毗鉢舍那菩提分法",
    "X21n0369_008:0370b24": "精勤修學。亦於一切波羅蜜多及諸攝事正勤修",
    "X21n0369_008:0370c01": "學。是名菩薩於如來所正行供養。如是供養為最",
    "X21n0369_008:0370c02": "第一。過前所說。百倍千倍。乃至鄔波尼殺曇倍。由",
    "X21n0369_008:0370c03": "此十相。應知是名供養如來。若法若僧。隨其所應",
    "X21n0369_008:0370c04": "當知亦爾。具說如彼。若廣分別。如善戒經第六。地",
    "X21n0369_008:0370c05": "持第七。莊嚴第九。智度第三十。婆沙二十九及第",
    "X21n0369_008:0370c06": "三十。成就有情清淨者。即四攝事。故顯揚第三云。",
    "X21n0369_008:0370c07": "成就行者。謂四攝事。總攝說為成就有情行。若已",
    "X21n0369_008:0370c08": "入聖教所化有情界。以財法二種攝受義故。此中",
    "X21n0369_008:0370c09": "財攝者。謂助攝受方便令成就故。法攝者。謂正攝",
    "X21n0369_008:0370c10": "受轉及隨轉方便令成就故。如是四攝事。依五種",
    "X21n0369_008:0370c11": "攝行說為攝事。五攝行者。一令附已攝。二令受善",
    "X21n0369_008:0370c12": "攝。三令起善正勤攝。四令善成就攝。五令善解脫",
    "X21n0369_008:0370c13": "攝。瑜伽三十七云。當知成就略有六種。一者成就",
    "X21n0369_008:0370c14": "自性。(謂善法種子及數習現行以為自性)二者所成就補特伽羅。略",
    "X21n0369_008:0370c15": "有四種。(謂三乘種性及無種姓人也)三者成就差別。略有六",
    "X21n0369_008:0370c16": "種。(一者謂根。二善根。三智慧。四下品。五中品。六上品)四成就方便有二十",
    "X21n0369_008:0370c17": "七種。(一界增長乃至俱成就等)五能成就者有六種。(一解行地謂地",
    "X21n0369_008:0370c18": "前。二淨意樂地謂初地也。三正行地從二地至七地四決定地謂八地。五決定行地謂九地也。六究竟地",
    "X21n0369_008:0370c19": "謂十地及佛地也)六已成就人相。謂三乘人。各有三品九",
    "X21n0369_008:0370c20": "品差別相。廣說如彼。生清淨者。謂諸菩薩為利有",
    "X21n0369_008:0370c21": "情受種種生。名生清淨。故瑜伽論三十八云。諸菩",
    "X21n0369_008:0370c22": "薩生略有五種。攝一切生。利益安樂一切有情。何",
    "X21n0369_008:0370c23": "等為五。一者除灾生。(地持云息苦生。善戒經云離苦有)二者隨類",
    "X21n0369_008:0370c24": "生。(地持亦同。善戒經云隨心行有)三者大勢生。(地持云勝生善戒云勝有)四者",
    "X21n0369_008:0371a01": "增上生。(地持亦同。善戒云自在有)五者最後生。(地持亦同善戒云後有)除",
    "X21n0369_008:0371a02": "灾生者。謂諸菩薩以大願力或自在力。於飢饉時。",
    "X21n0369_008:0371a03": "作大魚等。以肉給施飢餓眾生。於疾疫時。作大醫",
    "X21n0369_008:0371a04": "王。息一切有情疾疫。於鬪諍時。作大地主。息除鬪",
    "X21n0369_008:0371a05": "諍。名除灾生。維摩經中意亦同此。隨類生者。謂諸",
    "X21n0369_008:0371a06": "菩薩以大願力或自在力。隨生六趣種種類中。隨",
    "X21n0369_008:0371a07": "彼惡行。化令行善。名隨類生。大勢生者。謂諸菩薩",
    "X21n0369_008:0371a08": "稟性生時。所感壽量形色族姓自在富等諸異熟",
    "X21n0369_008:0371a09": "果。一切世間最為殊勝。名大勢生。增上生者。謂諸",
    "X21n0369_008:0371a10": "菩薩始從初地。作轉輪王。王瞻部洲。得大自在。乃",
    "X21n0369_008:0371a11": "至十地。作大自在。過色究竟。一切生處最為殊勝。",
    "X21n0369_008:0371a12": "彼菩薩即由此業增上所感。名增上生。最後生者。",
    "X21n0369_008:0371a13": "謂諸菩薩於此生中。菩提資糧已極圓滿。或生剎",
    "X21n0369_008:0371a14": "利婆羅門家。現等正覺。廣作一切佛所作事。名最",
    "X21n0369_008:0371a15": "後生。三世菩薩曾當現生。一切皆此五生所攝。除",
    "X21n0369_008:0371a16": "此無有若過若增。唯除凡地菩薩受生。何以故。此",
    "X21n0369_008:0371a17": "中意取有智菩薩諸所受生為五生故。如是諸生。",
    "X21n0369_008:0371a18": "大菩提果之所依處。令諸菩薩疾證無上正等菩",
    "X21n0369_008:0371a19": "提。名生清淨。具說如彼。善戒經第九。地持第十。大",
    "X21n0369_008:0371a20": "同瑜伽。又解。菩薩受生具四因緣。名生清淨。四種",
    "X21n0369_008:0371a21": "因緣。如下文說。問。地上菩薩已離三惡。如何得有",
    "X21n0369_008:0371a22": "除灾生等。答。依變化故作如說。故大般若第三百",
    "X21n0369_008:0371a23": "九十四云。云何菩薩摩訶薩。成就如是一切白淨",
    "X21n0369_008:0371a24": "聖無漏法。而生惡趣受傍生身。佛言善現。於意云",
    "X21n0369_008:0371b01": "何。如來化作傍生身時。是實傍生受彼苦不。善現",
    "X21n0369_008:0371b02": "答言。不也世尊。不也善逝。如來化作傍生身時。非",
    "X21n0369_008:0371b03": "實傍生。不受彼苦。佛告善現。諸菩薩摩訶薩亦復",
    "X21n0369_008:0371b04": "如是。雖成就一切白淨無漏法。而為成就諸有情",
    "X21n0369_008:0371b05": "故。方便受傍生身。由受彼身。如應成就諸有情類。",
    "X21n0369_008:0371b06": "又云。菩薩現受種種傍生等身。雖受彼身。而實非",
    "X21n0369_008:0371b07": "彼。亦不為彼過所染汙。乃至廣說。解云。既云菩薩",
    "X21n0369_008:0371b08": "亦復如是。又云而實非彼。故知變化而非實身。問",
    "X21n0369_008:0371b09": "既是化身同彼如來。何故佛果除生清淨。答。雖於",
    "X21n0369_008:0371b10": "三惡與佛無異。於人天中。菩薩亦有實受生故。於",
    "X21n0369_008:0371b11": "佛果位。除生清淨。謂五生中。初二同佛。後三即與",
    "X21n0369_008:0371b12": "如來有異。威德者即威力也。此如瑜伽第三十七",
    "X21n0369_008:0371b13": "威力品說。彼云。云何諸佛菩薩威力。略有三種。一",
    "X21n0369_008:0371b14": "者聖威力。謂佛菩薩得定自在。依定自在。隨其所",
    "X21n0369_008:0371b15": "欲一切事成。心調柔故。善修心故。是名聖威力。二",
    "X21n0369_008:0371b16": "者法威力。謂諸勝法。有廣大果。有大勝利。是名法",
    "X21n0369_008:0371b17": "威力。此中法者。即是六種波羅蜜多。所謂布施乃",
    "X21n0369_008:0371b18": "至波若。如是諸法有大威力。名法威力。三者俱生",
    "X21n0369_008:0371b19": "威力。謂佛菩薩先集廣大福德資糧。證得俱生甚",
    "X21n0369_008:0371b20": "希奇法。是名俱生威力。又佛菩薩如是威力品類",
    "X21n0369_008:0371b21": "差別。復有五種。一者神通威力。二者法威力。三者",
    "X21n0369_008:0371b22": "俱生威力。四者共諸聲聞獨覺威力。五者不共聲",
    "X21n0369_008:0371b23": "聞獨覺威力。神通威力者。具如彼說。法威力者。謂",
    "X21n0369_008:0371b24": "布施威力乃至波若威力。俱生威力者。謂性能憶",
    "X21n0369_008:0371c01": "念諸本生事。為欲利益諸有情故。不由思擇。於極",
    "X21n0369_008:0371c02": "長時。種種猛利無間大苦。悉能堪忍等。共不共威",
    "X21n0369_008:0371c03": "力者。略由三相。應知不共。一者微細故。二者品類",
    "X21n0369_008:0371c04": "故。三者界故。諸佛菩薩。於無量數諸有情類及無",
    "X21n0369_008:0371c05": "量數威力方便如所應作諸利益事。皆如實知。無",
    "X21n0369_008:0371c06": "不能作。是名微細。一切品類神通威力法威力俱",
    "X21n0369_008:0371c07": "生威力悉皆成就。是名品類。以一切世界一切有",
    "X21n0369_008:0371c08": "情界為威力境。是名為界。聲聞但以二千世界及",
    "X21n0369_008:0371c09": "有情界為神通境。獨覺但以三千世界為神通境。",
    "X21n0369_008:0371c10": "何以故。由彼唯為調伏一身。而修正行。非諸有情。",
    "X21n0369_008:0371c11": "是故最極唯以一界為神通境。除上所說。所餘諸",
    "X21n0369_008:0371c12": "佛菩薩威力。當知麤相與二乘等共。如是諸佛菩",
    "X21n0369_008:0371c13": "薩威力。聲聞獨覺尚不能及。何況所餘一切天人",
    "X21n0369_008:0371c14": "異生外道。善戒經神通品。地持論威力品。大同瑜",
    "X21n0369_008:0371c15": "伽。具上威力故。名威德清淨也。",
    "X21n0369_008:0371c16": "善男子。於初地中。所有增上意樂清淨。乃至威德清",
    "X21n0369_008:0371c17": "淨。後後諸地。乃至佛地。所有增上意樂清淨。乃至威",
    "X21n0369_008:0371c18": "德清淨。彼諸清淨展轉增勝。唯於佛地。除生清淨。",
    "X21n0369_008:0371c19": "釋曰。自下第三約地分別勝劣多少。於中有二。初",
    "X21n0369_008:0371c20": "依八殊勝辨其勝劣。後又初地下通約餘德辨其",
    "X21n0369_008:0371c21": "勝劣。此即初也。謂從初地乃至第十。於一一地。皆",
    "X21n0369_008:0371c22": "具八種展轉增勝。若至佛地。唯有七種。除生清淨。",
    "X21n0369_008:0371c23": "解云。佛地除生清淨者。約除灾等五種生說。瑜伽",
    "X21n0369_008:0371c24": "等說五種受生。唯說十地。不通地前及佛地故。又",
    "X21n0369_008:0372a01": "解。謂十地中攝報果。十王報體。通分段變易。皆用",
    "X21n0369_008:0372a02": "地前有漏諸波羅蜜為總別報因。用地上有漏波",
    "X21n0369_008:0372a03": "羅蜜為別報因。無漏波羅蜜為增上緣。並從淨因",
    "X21n0369_008:0372a04": "生。體是勝妙果。故名生清淨。故下文言。極淨善根",
    "X21n0369_008:0372a05": "所集起故。佛俱無故。名除生清淨。",
    "X21n0369_008:0372a06": "又初地中所有功德。於上諸地平等皆有。當知自地",
    "X21n0369_008:0372a07": "功德殊勝。",
    "X21n0369_008:0372a08": "釋曰。自下第二通約餘德辨其勝劣。於中有二。初",
    "X21n0369_008:0372a09": "明勝劣。後明有上無上差別。此即第一明勝劣。謂",
    "X21n0369_008:0372a10": "初地中所有功德。地地皆有。且如十種波羅蜜多",
    "X21n0369_008:0372a11": "地地皆有。而初地中施度殊勝。餘九非勝。第二地",
    "X21n0369_008:0372a12": "中戒度殊勝。餘九非勝。餘諸地中。准此應知。",
    "X21n0369_008:0372a13": "一切菩薩十地功德皆是有上。佛地功德當知無上。",
    "X21n0369_008:0372a14": "釋曰。第二有上無上分別諸地。十地功德更有勝",
    "X21n0369_008:0372a15": "上。故名有上。佛地功德無有勝故名無上也。依善",
    "X21n0369_008:0372a16": "戒經第三卷說。無上菩提具七無上故名無上。一",
    "X21n0369_008:0372a17": "者身無上。三十二相莊嚴身故。二者受持無上。自",
    "X21n0369_008:0372a18": "利利他與他樂故。三者具足無上。謂壽命具足。見",
    "X21n0369_008:0372a19": "具足。戒具足。行具足故。四者智慧無上。謂四無礙。",
    "X21n0369_008:0372a20": "五者不可思議無上。所謂具足六波羅蜜故。六者",
    "X21n0369_008:0372a21": "解脫無上。如來能壞二種障故。七者行無上。所謂",
    "X21n0369_008:0372a22": "聖行天行梵行。如來以是無上身故名大丈夫。受",
    "X21n0369_008:0372a23": "持無上故名為大悲。具足無上故名到彼岸。智慧",
    "X21n0369_008:0372a24": "無上故名一切智。不可思議無上故名阿羅呵。解",
    "X21n0369_008:0372b01": "脫無上故名大涅槃。行無上故名三藐三佛陀。具",
    "X21n0369_008:0372b02": "此七故。佛陀功德名無上也。",
    "X21n0369_008:0372b03": "觀自在菩薩白佛言。世尊。何因緣故。說菩薩生於諸",
    "X21n0369_008:0372b04": "有情最為殊勝。",
    "X21n0369_008:0372b05": "釋曰。第五約殊勝生分別諸地於中有二。先問。後",
    "X21n0369_008:0372b06": "答。此即菩薩乘前發問。謂前所說生殊勝者。依何",
    "X21n0369_008:0372b07": "義故名為殊勝。",
    "X21n0369_008:0372b08": "佛告觀自在菩薩曰。善男子。四因緣故。",
    "X21n0369_008:0372b09": "釋曰。自下第二如來正說。於中有二。初標數略答",
    "X21n0369_008:0372b10": "後別釋四因緣。此即初也。",
    "X21n0369_008:0372b11": "一者極淨善根所集起故。二者故意思擇力所取故。",
    "X21n0369_008:0372b12": "三者悲愍濟度諸眾生故。四者自能無染除他染故。",
    "X21n0369_008:0372b13": "釋曰。第二別釋四緣。一者求大菩提極淨善根所",
    "X21n0369_008:0372b14": "集起故。此即瑜伽所說勢力受生也。二故意思擇",
    "X21n0369_008:0372b15": "者。即是願力受生。故莊嚴十三卷云。願力受生者。",
    "X21n0369_008:0372b16": "入大地菩薩。此上二種即是近緣。三悲愍故者。此",
    "X21n0369_008:0372b17": "入生死。四自能無染除他染故。謂地上菩薩能除",
    "X21n0369_008:0372b18": "煩惱所知障故。能除他染。若自有染。不能除他。故",
    "X21n0369_008:0372b19": "維摩云。自疾不能救。那能救諸疾。人又云。若自有",
    "X21n0369_008:0372b20": "縛能解彼縛。無有是處。若自無縛能解彼縛。斯有",
    "X21n0369_008:0372b21": "是處。(十地論同有此釋)問。此說殊勝依何生說。答。如上所",
    "X21n0369_008:0372b22": "說除灾生等五種生說。於理無失。依莊嚴論。菩薩",
    "X21n0369_008:0372b23": "受生。總有四種。故十三卷云。次說菩薩四種受生。",
    "X21n0369_008:0372b24": "偈曰。",
    "X21n0369_008:0372c01": "　業力及願力　　定力亦通力　　依此四種力",
    "X21n0369_008:0372c02": "　菩薩而受生",
    "X21n0369_008:0372c03": "釋曰。四種受生者。一業力生。二願力生。三定力生。",
    "X21n0369_008:0372c04": "四通力生。業力生者。謂信行地菩薩業力自在。隨",
    "X21n0369_008:0372c05": "所欲處而受生故。願力生者。謂入大地菩薩願力",
    "X21n0369_008:0372c06": "自在。為成熟他。受畜生等生故。定力生者。謂得定",
    "X21n0369_008:0372c07": "菩薩定力自在。捨於上界下受生故。通力生者。謂",
    "X21n0369_008:0372c08": "菩薩得神通力自在。能於兜率天等示現諸相而",
    "X21n0369_008:0372c09": "受生故。今依此經。除初業力。依餘生說。",
    "X21n0369_008:0372c10": "觀自在菩薩復白佛言。世尊。何因緣故。說菩薩行廣",
    "X21n0369_008:0372c11": "大願妙勝願(相續經云。何故發妙願勝願名力願。深密經云。一切妙願勝願殊勝力願也)。",
    "X21n0369_008:0372c12": "釋曰。自下第六約三大願分別十地。於中有二。先",
    "X21n0369_008:0372c13": "問。後說。此即總問發三願緣。然此三願。諸說不同。",
    "X21n0369_008:0372c14": "一云。緣諸眾生名為大願。所緣廣故。上求菩提名",
    "X21n0369_008:0372c15": "為妙願。願妙覺故。即說此一名為勝願。過二乘願",
    "X21n0369_008:0372c16": "及地前故。一云。三願約四緣說。初之二緣顯廣大",
    "X21n0369_008:0372c17": "願。第三一緣顯其妙願。第四一緣顯其勝願。一云。",
    "X21n0369_008:0372c18": "三願同體。隨義說三。所緣廣故名為廣願。勝二乘",
    "X21n0369_008:0372c19": "故名妙名勝。",
    "X21n0369_008:0372c20": "佛告觀自在菩薩曰。善男子。四因緣故。",
    "X21n0369_008:0372c21": "釋曰。自下第二如來正說。於中有三。初標數略答。",
    "X21n0369_008:0372c22": "次別釋四緣。後總結四緣。此即略答。四因緣故能",
    "X21n0369_008:0372c23": "發三願。而不別釋三願別相。",
    "X21n0369_008:0372c24": "謂諸菩薩能善了知涅槃樂住堪能速證。",
    "X21n0369_008:0373a01": "釋曰。自下第二別釋四緣。此即第一堪證涅槃。此",
    "X21n0369_008:0373a02": "即是其由無分別智不住於生死。",
    "X21n0369_008:0373a03": "而復棄捨速證樂住。",
    "X21n0369_008:0373a04": "釋曰。此即第二而捨速證樂。即是常起大悲故。不",
    "X21n0369_008:0373a05": "入於涅槃。",
    "X21n0369_008:0373a06": "無緣無待發大願心。",
    "X21n0369_008:0373a07": "釋曰。辨第三緣不緣報恩。不待報恩而起大悲。故",
    "X21n0369_008:0373a08": "深密經云不為報恩而發大心。相續經云無所用",
    "X21n0369_008:0373a09": "無所為也。",
    "X21n0369_008:0373a10": "為欲利益諸有情故。處多種種長時大苦。",
    "X21n0369_008:0373a11": "釋曰。顯第四緣。即五生中除灾生。或可隨類生也。",
    "X21n0369_008:0373a12": "是故我說彼諸菩薩行廣大願妙願勝願。",
    "X21n0369_008:0373a13": "釋曰。第三總結可知。",
    "X21n0369_008:0373a14": "觀自在菩薩復白佛言。世尊。是諸菩薩凡有幾種所",
    "X21n0369_008:0373a15": "應學事。",
    "X21n0369_008:0373a16": "釋曰。自下第二廣釋諸度。於中有十八問。即為十",
    "X21n0369_008:0373a17": "八段。一所學種數多少門。二分別三學相攝門。三",
    "X21n0369_008:0373a18": "分別福智資糧門。四五相修學六度門。五諸度數",
    "X21n0369_008:0373a19": "無增減門。六分別諸度次第門。七六度品類差別",
    "X21n0369_008:0373a20": "門。八波羅蜜多得名門。九諸度清淨種數門。十分",
    "X21n0369_008:0373a21": "別五相五業門。十一最廣大等五相門。十二六度",
    "X21n0369_008:0373a22": "因果無盡門。十三愛度不得度果門。十四諸度威",
    "X21n0369_008:0373a23": "德種數門。十五諸度因果義利門。十六眾生自業",
    "X21n0369_008:0373a24": "過失門。十七般若取法無性門。十八三種波羅蜜",
    "X21n0369_008:0373b01": "多門。此即第一所學種數多少門。先問。後答。此即",
    "X21n0369_008:0373b02": "問也。",
    "X21n0369_008:0373b03": "佛告觀自在菩薩曰。善男子。菩薩學處略有六種。",
    "X21n0369_008:0373b04": "釋曰。第二如來正說。於中有二。初標數略答。後依",
    "X21n0369_008:0373b05": "數列名。此即第一標數略答。謂所學事總有六種。",
    "X21n0369_008:0373b06": "所謂布施持戒忍辱精進靜慮到彼岸。",
    "X21n0369_008:0373b07": "釋曰。第二依數列名。(深密經云。檀波羅蜜。尸羅。羼提。毗梨耶。禪。般若。波羅蜜者。",
    "X21n0369_008:0373b08": "彼岸梵音。此標唐言)此釋六度總別名義。六到彼岸。是其總",
    "X21n0369_008:0373b09": "名。施戒等者。即是別目。然到彼岸。諸教不同。依瑜",
    "X21n0369_008:0373b10": "伽論。第四十九。以三種義釋到彼岸。一時。二自性",
    "X21n0369_008:0373b11": "清淨。三得妙果。故彼論云。如是十法。最極長時。乃",
    "X21n0369_008:0373b12": "至能圓證自性最極清淨殊勝。能得最極菩提妙",
    "X21n0369_008:0373b13": "果。是故說名波羅蜜多。善戒第九。地持論第十。大",
    "X21n0369_008:0373b14": "同瑜伽。依梁攝論。以三無等釋到彼岸。故第九云。",
    "X21n0369_008:0373b15": "一時無等。謂三大劫。二加行無等。謂四修等。三果",
    "X21n0369_008:0373b16": "無等。即是三身所顯菩提。彼岸皆具此三義故。通",
    "X21n0369_008:0373b17": "稱波羅蜜。具說如彼。(新攝大乘釋皆無此言)依新攝論。即說",
    "X21n0369_008:0373b18": "六度最勝義故名到彼岸。故攝大乘第七卷云。論",
    "X21n0369_008:0373b19": "曰。此諸波羅蜜多。訓釋名言。云何可見。於諸世尊",
    "X21n0369_008:0373b20": "聲聞獨覺施等善根。最為殊勝。能到彼岸。是故通",
    "X21n0369_008:0373b21": "稱波羅蜜多。世親釋云。超諸世間聲聞獨覺施等",
    "X21n0369_008:0373b22": "彼岸。是故通名波羅蜜多。無性第七大同世親。依",
    "X21n0369_008:0373b23": "智度論第十二卷。有五復次釋到彼岸。一云。於施",
    "X21n0369_008:0373b24": "等退。迴向小乘。如舍利弗等。名為此岸。直進不退",
    "X21n0369_008:0373c01": "成辦佛道。名到彼岸。二云。慳等六弊名為此岸。施",
    "X21n0369_008:0373c02": "等六度名到彼岸。三云。有無二見名為此岸。破有",
    "X21n0369_008:0373c03": "無見智名到彼岸。四云。為結使縛所行施等名為",
    "X21n0369_008:0373c04": "此岸。非結使縛所行施等名到彼岸。五云。生死大",
    "X21n0369_008:0373c05": "海名為此岸。涅槃大城名到彼岸。具說如彼。依雜",
    "X21n0369_008:0373c06": "集論第十一卷。以三最勝顯波羅蜜。彼云。一自體",
    "X21n0369_008:0373c07": "最勝。并積習。二方便最勝。三果最勝。積習者謂長",
    "X21n0369_008:0373c08": "時也。具此三義。名到彼岸。又彼復云。最勝所作故。",
    "X21n0369_008:0373c09": "最勝所至故。名波羅蜜多。一切佛菩薩所為所到",
    "X21n0369_008:0373c10": "故。復次到所知彼岸故。名波羅蜜多。安住佛性故。",
    "X21n0369_008:0373c11": "復次濟度自他最極灾橫故。名波羅蜜多。能令自",
    "X21n0369_008:0373c12": "他越度生死大苦海故。釋別名者。如莊嚴論第七",
    "X21n0369_008:0373c13": "卷云。能除貧窮故名施。能令清凉故名戒。由具戒",
    "X21n0369_008:0373c14": "者於境界中熱惱息故。能破瞋恚故名忍。忍破瞋",
    "X21n0369_008:0373c15": "恚能令盡故。能建善故名進。建立善法由此力故。",
    "X21n0369_008:0373c16": "能持心故名定。攝持內意故。能解真法故名慧。曉",
    "X21n0369_008:0373c17": "了第一義故。依攝大乘第七卷云。又能破裂慳恡",
    "X21n0369_008:0373c18": "貧窮。及能引得廣大財位福德資粮。故名為施。又",
    "X21n0369_008:0373c19": "能息滅惡戒惡趣。及能取得善趣等持。故名為戒。",
    "X21n0369_008:0373c20": "又能滅盡忿怒讐。及能善住自他安隱。故名為忍。",
    "X21n0369_008:0373c21": "又能遠離所有懈怠惡不善法。及能出生無量善",
    "X21n0369_008:0373c22": "法令其增。長故名精進。又能消除所有散動。及能",
    "X21n0369_008:0373c23": "引得內心安住。故名靜慮。又能除遣一切見趣諸",
    "X21n0369_008:0373c24": "耶惡慧。及能真實品引知法。故名為慧。世親釋云。",
    "X21n0369_008:0374a01": "以於因時破慳惠施。果時能裂一切貧窮。及於果",
    "X21n0369_008:0374a02": "時。引大財位廣福資粮。故名為施。又於因時息諸",
    "X21n0369_008:0374a03": "惡戒。果時能滅惡趣。及於未來能取善趣。於現在",
    "X21n0369_008:0374a04": "能得等持。故名為戒。如是一切波羅蜜多訓釋言",
    "X21n0369_008:0374a05": "詞。如應當說。及能善住自他安穩者。謂於自身不",
    "X21n0369_008:0374a06": "為忿怒過失所惱。不生他苦。故得安穩。無性釋云。",
    "X21n0369_008:0374a07": "謂於因時能破慳恡。亦能引廣福德資粮。及於果",
    "X21n0369_008:0374a08": "時能裂貧窮。得大財位。故名為施。餘釋別名。其文",
    "X21n0369_008:0374a09": "易了。解云。世親論意。資糧屬果。無性論資粮屬因。",
    "X21n0369_008:0374a10": "餘者皆同。梁論第九意同新論。掌珍第二及勝鬘",
    "X21n0369_008:0374a11": "經釋名少異。恐繁不述。",
    "X21n0369_008:0374a12": "觀自在菩薩復白佛言。世尊。如是六種所應學事。幾",
    "X21n0369_008:0374a13": "是增上戒學所攝。幾是增上心學所攝。幾是增上慧",
    "X21n0369_008:0374a14": "學所攝。",
    "X21n0369_008:0374a15": "釋曰。自下第二分別三學相攝門。於中有二。先問。",
    "X21n0369_008:0374a16": "後答。此即請問。",
    "X21n0369_008:0374a17": "佛告觀自在菩薩曰。善男子。當知初三但是增上戒",
    "X21n0369_008:0374a18": "學所攝。靜慮一種。但是增上心學所攝。慧是增上慧",
    "X21n0369_008:0374a19": "學所攝。我說精進遍於一切。",
    "X21n0369_008:0374a20": "釋曰。第二如來正說。謂隨用說。戒攝前三。以戒資",
    "X21n0369_008:0374a21": "粮是戒自性戒眷屬故。定即心學。般若是慧。諸教",
    "X21n0369_008:0374a22": "皆同。如名可知。精近遍三。策三學故。相續深蜜亦",
    "X21n0369_008:0374a23": "同此經。問。善戒經云。戒攝戒度。心攝定度。慧攝慧",
    "X21n0369_008:0374a24": "度。如何此經與彼有異。解云。相攝有其多義故。今",
    "X21n0369_008:0374b01": "先辨三學。後明相攝同異。言三學者。如世親攝論",
    "X21n0369_008:0374b02": "第一卷云。增上戒者。謂十地中依戒而學。故名增",
    "X21n0369_008:0374b03": "上戒。即諸菩薩所有律儀。於諸不善。無復作心。增",
    "X21n0369_008:0374b04": "上心者。謂在內心。或即依心而學。故名增上心。即",
    "X21n0369_008:0374b05": "諸三摩地。增上慧者。謂趣證慧。故名增上慧。或依",
    "X21n0369_008:0374b06": "慧而學。故名增上慧。即是無分別智。言增上者。是",
    "X21n0369_008:0374b07": "最勝義。故瑜伽論第八云。唯於佛獨有此三。不共",
    "X21n0369_008:0374b08": "外道。如是名為最勝義故。名為增上。具說如彼。廣",
    "X21n0369_008:0374b09": "釋三學。如無性攝論梁論第一顯揚第七瑜伽二",
    "X21n0369_008:0374b10": "十八法集經第六雜阿含第四十。廣辨三學差別。如",
    "X21n0369_008:0374b11": "成唯識第九攝大乘第七第八。後明相攝。諸教不",
    "X21n0369_008:0374b12": "同。依善戒經。戒唯攝戒。定唯攝心。慧唯攝慧。不配",
    "X21n0369_008:0374b13": "餘度。故第九云。六度有三戒。一隨戒戒。二隨心戒。",
    "X21n0369_008:0374b14": "三隨智戒。尸度名為隨戒戒。禪度名為隨心戒。智",
    "X21n0369_008:0374b15": "度名為隨智戒。(此即自性相攝)若依此經相續深密。前三",
    "X21n0369_008:0374b16": "攝戒。是資糧。是戒自性戒眷屬故。靜慮攝心。般若",
    "X21n0369_008:0374b17": "攝慧。精進遍三。策三學故。(此即隨用相攝)依莊嚴論。意同",
    "X21n0369_008:0374b18": "此經。故第七云。偈曰。為攝三學故。說度有六種。初",
    "X21n0369_008:0374b19": "三二初一。後二二一三。(解云。初三者。謂初三度。二者謂初三度即是二。一聚",
    "X21n0369_008:0374b20": "二眷屬。尸羅為聚。檀及羼提為眷屬。初一者謂初三及二。即三學中是初一戒學。後二者。即是後二禪度",
    "X21n0369_008:0374b21": "般若度。重二者。謂後二度。如其次第即是心慧二學。一者。謂精進一度。三者謂此一度遍三學也)若",
    "X21n0369_008:0374b22": "依瑜伽第四十九。前四攝戒。第五攝心。第六攝慧。",
    "X21n0369_008:0374b23": "故彼論云。由前四度資糧自性眷屬守護。當知圓",
    "X21n0369_008:0374b24": "滿增上戒學。由靜慮度。當知圓滿增上心學。由般",
    "X21n0369_008:0374c01": "若度。當知圓滿增上慧學。具說如彼。地持論第十",
    "X21n0369_008:0374c02": "亦同瑜伽。(此即隨顯相攝)依攝論等。六度一一更互相攝。",
    "X21n0369_008:0374c03": "以此准知。三學一一皆攝六度。故攝論云。如是六",
    "X21n0369_008:0374c04": "屬相決擇。云何可見。世尊。於此一切六度戒有處",
    "X21n0369_008:0374c05": "所以施聲說。如是乃至戒有處所以慧聲說。謂於",
    "X21n0369_008:0374c06": "一切波羅蜜多。修加行中。皆有一切波羅蜜多。互",
    "X21n0369_008:0374c07": "相助成。如是意趣。廣說如彼。(此即助伴相攝)然此諸教攝",
    "X21n0369_008:0374c08": "義不同。故成唯識約四種義。以辨相攝。一自性攝。",
    "X21n0369_008:0374c09": "二助伴攝。三隨用攝。四隨顯攝。故第九云。若自性",
    "X21n0369_008:0374c10": "攝。戒唯攝戒。定攝靜慮。慧攝後五。(約十度門以辨相攝)若辨",
    "X21n0369_008:0374c11": "助伴。皆具相攝。若隨用攝。戒攝前三。資糧自體眷",
    "X21n0369_008:0374c12": "屬性故。定攝靜慮。慧攝後五(約十度行說)精進三攝。遍",
    "X21n0369_008:0374c13": "策三故。若隨顯攝。戒攝前四。前三如前。及守護故。",
    "X21n0369_008:0374c14": "定攝靜慮。慧攝後五。解云。唯此諸聖教中。若據一",
    "X21n0369_008:0374c15": "義。故不相違。",
    "X21n0369_008:0374c16": "觀自在菩薩。復白佛言。世尊如是六種所應學事。幾",
    "X21n0369_008:0374c17": "是福德資粮所攝。幾是智慧資粮所攝。",
    "X21n0369_008:0374c18": "釋曰。自下第三分別福智資糧門。先問。後答。此即",
    "X21n0369_008:0374c19": "請問。",
    "X21n0369_008:0374c20": "佛告觀自在菩薩曰。善男子。若增上戒學所攝者。是",
    "X21n0369_008:0374c21": "名福德資糧所攝。若增上慧學所攝者。是名智慧資",
    "X21n0369_008:0374c22": "糧所攝。我說精進靜慮二種遍於一切。",
    "X21n0369_008:0374c23": "釋曰。此即如來正說。謂六度中。初三是福。後一是",
    "X21n0369_008:0374c24": "智。餘二即通二種資粮。釋此經意。如瑜伽論第三",
    "X21n0369_008:0375a01": "十六。彼云。云何為福。謂施戒忍三。云何為智。謂第",
    "X21n0369_008:0375a02": "六般若。精進靜慮通於二分。若依精進。修施戒忍",
    "X21n0369_008:0375a03": "及四無量。名為福分。若依精進。習聞思修所成三",
    "X21n0369_008:0375a04": "慧及蘊等善巧。名為智分。若依靜慮。修習慈等四",
    "X21n0369_008:0375a05": "種無量。名為福分。若依靜慮。修蘊界等種種善巧。",
    "X21n0369_008:0375a06": "名為智分。地持論第一。善戒經第二。世親攝論第",
    "X21n0369_008:0375a07": "六。梁論第八。大同瑜伽。然此福智二種資粮。略釋",
    "X21n0369_008:0375a08": "名義。後辨相攝。言名義者。能生福果。與福為因。名",
    "X21n0369_008:0375a09": "福資粮。能生智果。與智為因。名智資粮。言資粮者。",
    "X21n0369_008:0375a10": "若依梁論。成就義故。名為資粮。故第八云。此福及",
    "X21n0369_008:0375a11": "智。有二種功用。一能助道。二能成道體。由此二故。",
    "X21n0369_008:0375a12": "道得成就。故說此二為通資粮。若依無性攝論。運",
    "X21n0369_008:0375a13": "集義故名為資粮。故第六云。言資粮者。經無量劫",
    "X21n0369_008:0375a14": "所運集故。若依菩提資粮論。有其五義。一者滿義。",
    "X21n0369_008:0375a15": "二者持義。三長養義。四者因義。五具足義。故第一",
    "X21n0369_008:0375a16": "云。言資粮者。是其滿義。由此能滿菩提法故。又以",
    "X21n0369_008:0375a17": "持為義。由此能持菩提法故。又以長養為義。由此",
    "X21n0369_008:0375a18": "長養菩提法故。又以因為義。由此能生菩提法故。",
    "X21n0369_008:0375a19": "又以眾分具足為義。由此具足菩提法故。名為資",
    "X21n0369_008:0375a20": "粮。具說如彼。言相攝者。諸教不同。略有八例。一者。",
    "X21n0369_008:0375a21": "前三是福。後三是智。如無性攝論第六卷云。福資",
    "X21n0369_008:0375a22": "粮者。謂施戒忍三種加行。智資粮者。精進靜慮及",
    "X21n0369_008:0375a23": "聞慧等。智度論第十五云。欲成佛道。凡有二門。一",
    "X21n0369_008:0375a24": "者福德。二者智慧。行施戒忍是福德門。知一切法",
    "X21n0369_008:0375b01": "實相般若是智慧門。般若要因禪定。禪定必須大",
    "X21n0369_008:0375b02": "精進力。二者。初二及第四是福。後二及第三是智。",
    "X21n0369_008:0375b03": "如優婆塞戒經第二卷二莊嚴品云。施戒精進名",
    "X21n0369_008:0375b04": "福莊嚴。忍定智慧名智莊嚴。三者。前二是福。後一",
    "X21n0369_008:0375b05": "是智。三通二種。如莊嚴論第十卷云。問。二聚攝六",
    "X21n0369_008:0375b06": "度云何。偈曰。",
    "X21n0369_008:0375b07": "　初二為福聚　　第六即是智　　餘三二聚因",
    "X21n0369_008:0375b08": "　五亦成智聚",
    "X21n0369_008:0375b09": "釋曰。施戒為福體。波若為智體。忍進定三通為二",
    "X21n0369_008:0375b10": "聚因。由俱作故。五亦成智聚。由智迴向故。具說如",
    "X21n0369_008:0375b11": "彼。四者。前三是福。後一是智。餘通二種。如即此經",
    "X21n0369_008:0375b12": "相續深密地持論第一善戒經第二無性世親攝",
    "X21n0369_008:0375b13": "論第六梁攝論第八瑜伽三十六。五者。前五是福。",
    "X21n0369_008:0375b14": "後一是智。如伽耶經云。助道者五波羅蜜。斷道者",
    "X21n0369_008:0375b15": "般若波羅蜜。又智度論云。五波羅蜜殖諸功德。般",
    "X21n0369_008:0375b16": "若波羅蜜能除著心。六者前。五是福。後一通福智。",
    "X21n0369_008:0375b17": "如涅槃經第二十七獅子吼品云。福莊嚴者。謂從",
    "X21n0369_008:0375b18": "波羅蜜乃至般若。非般若波羅蜜。慧莊嚴者。謂從",
    "X21n0369_008:0375b19": "一地乃至十地。解云。地者即是慧也。故無性攝論",
    "X21n0369_008:0375b20": "第七卷云。法無我智分位名地。七者。前是福。六皆",
    "X21n0369_008:0375b21": "是智。如前所引大莊嚴論云。五亦成智聚者。後由",
    "X21n0369_008:0375b22": "般若能迴向故。一切諸波羅蜜皆成智聚。解云。前",
    "X21n0369_008:0375b23": "五度非但是福。亦通智聚。由智迴向故。八者。施戒",
    "X21n0369_008:0375b24": "及定為福。般若為智。略不配釋忍進二度。如大菩",
    "X21n0369_008:0375c01": "薩藏經般若品云。云何名為二種資粮善巧。謂福",
    "X21n0369_008:0375c02": "及智。云何為福。謂施戒修。云何為智。謂修行般若",
    "X21n0369_008:0375c03": "攝取於智。具說如彼。或可六度皆通福智。一一度",
    "X21n0369_008:0375c04": "中互相助成。各具六故。解云。諸經及論。隨機不同。",
    "X21n0369_008:0375c05": "種種異說。各不相違。",
    "X21n0369_008:0375c06": "觀自在菩薩復白佛言。世尊。於此六種所學事中。菩",
    "X21n0369_008:0375c07": "薩云何應當修學。",
    "X21n0369_008:0375c08": "釋曰。自下第四五相修學六度門。先問。後答。此即",
    "X21n0369_008:0375c09": "請問五相修法。",
    "X21n0369_008:0375c10": "佛告觀自在菩薩曰。善男子。由五種相應當修學。",
    "X21n0369_008:0375c11": "釋曰。自下第二如來正答。於中有二。初標章舉數。",
    "X21n0369_008:0375c12": "後次第別釋。此即初也(深密經云有五種觀法)。",
    "X21n0369_008:0375c13": "一者最初於菩薩藏波羅蜜多相應微妙正法教中",
    "X21n0369_008:0375c14": "猛利信解。",
    "X21n0369_008:0375c15": "釋曰。自下第二次第別釋五相。即為五段。此釋第",
    "X21n0369_008:0375c16": "一猛利信解相。如攝大乘即七卷云。謂於諸度相",
    "X21n0369_008:0375c17": "應聖教。雖極甚深。而能信解。解云諸度相應教甚",
    "X21n0369_008:0375c18": "深者。如雜集論第十一云。十二分聖教中。方廣分",
    "X21n0369_008:0375c19": "名菩薩波羅蜜多藏。如經中說。大乘者即是菩薩",
    "X21n0369_008:0375c20": "波羅蜜多藏。又第十二云。復次何緣說方廣分為",
    "X21n0369_008:0375c21": "廣大甚深耶。由一切種智性廣大甚深故。謂此所",
    "X21n0369_008:0375c22": "得一切種智性果最廣大甚深故。因受果名。是故",
    "X21n0369_008:0375c23": "別說方廣分為廣大甚深。",
    "X21n0369_008:0375c24": "二者次於十種法行。以聞思修所成妙慧精進修行。",
    "X21n0369_008:0376a01": "釋曰。第二行十法行。十種法行。如前所引瑜伽決",
    "X21n0369_008:0376a02": "擇七十四說。顯揚第二。今釋經文。兩說不同。一云。",
    "X21n0369_008:0376a03": "十種法行即是三慧。故以三慧精進修行十種法",
    "X21n0369_008:0376a04": "行。故相續經作如是說。於彼行十法行聞思修慧。",
    "X21n0369_008:0376a05": "又深密云。有十法行如實修行聞等慧故。一云。三",
    "X21n0369_008:0376a06": "慧正顯其觀。十種法行即是助伴。故辨中邊論第",
    "X21n0369_008:0376a07": "三卷云。頌曰。菩薩以三慧。恒思惟大乘。如所施設",
    "X21n0369_008:0376a08": "法。名作意正行。乃至彼云。作意正行有何助伴。頌",
    "X21n0369_008:0376a09": "曰。此助伴應知。即十種法行。何等為十。頌曰。謂書",
    "X21n0369_008:0376a10": "寫供養。施他聽披讀。受持正開演。諷誦及思修。論",
    "X21n0369_008:0376a11": "曰。於此大乘有十法行。一書寫。二供養。三施他。四",
    "X21n0369_008:0376a12": "若他誦讀專心諦聽。五自披讀。六受持。七正為他",
    "X21n0369_008:0376a13": "開演文義。八諷誦。九思惟。十修習。解云。後說為勝。",
    "X21n0369_008:0376a14": "所以者何。彼論復云。作意正行。由十法行之所攝受。",
    "X21n0369_008:0376a15": "三者隨護菩提之心。",
    "X21n0369_008:0376a16": "釋曰。第三護菩提心。謂發菩提心令不退轉。名護",
    "X21n0369_008:0376a17": "菩提心。廣釋發菩提心。如發菩提心經第一廣讚",
    "X21n0369_008:0376a18": "菩提心。如華嚴經五十九。",
    "X21n0369_008:0376a19": "四者親近真善知識。",
    "X21n0369_008:0376a20": "釋曰。此釋第四近善知識。如瑜伽論第四十四。彼",
    "X21n0369_008:0376a21": "云。成就八支能為善友眾相圓滿。一者住戒。於諸",
    "X21n0369_008:0376a22": "菩薩律儀戒中。妙善安住無缺無穿。二者多聞。覺",
    "X21n0369_008:0376a23": "慧成就。三者具證。得修所成隨一勝善。逮奢摩他",
    "X21n0369_008:0376a24": "毗鉢舍那。四者哀愍。內具慈悲。能捨自己現法樂",
    "X21n0369_008:0376b01": "住。精勤無怠饒益於他。五者無畏。為他宣說正法",
    "X21n0369_008:0376b02": "教時。非由恐怖忘失念辨。六者堪忍。於他輕譏調",
    "X21n0369_008:0376b03": "弄鄙言違拒等事。非愛言路種種惡行。皆悉能忍。",
    "X21n0369_008:0376b04": "七者無倦。其力充強能多思擇。處在四眾說正法",
    "X21n0369_008:0376b05": "時。言無謇澁。心不疲厭。八者善詞。語具圓滿。不壞",
    "X21n0369_008:0376b06": "法性。言詞辨了。廣讚善知識。如法句經及華嚴經",
    "X21n0369_008:0376b07": "五十八。又瑜伽云。由四種相方得圓滿親近善友。",
    "X21n0369_008:0376b08": "一於善友有病無病。隨時供待。恒常發起愛敬淨",
    "X21n0369_008:0376b09": "信。二於善友隨時敬問禮拜奉迎合掌殷勤。修和",
    "X21n0369_008:0376b10": "敬業。而為供養。三於善友如法衣服飲食臥具病",
    "X21n0369_008:0376b11": "緣醫藥資身什物。隨時供養。四於善友。若正依止",
    "X21n0369_008:0376b12": "於如法義。若合若離。隨自在轉無有傾動。如實顯",
    "X21n0369_008:0376b13": "發作奉教心。隨時往詣恭敬承事請問聽受。具說",
    "X21n0369_008:0376b14": "如彼。",
    "X21n0369_008:0376b15": "五者無間勤修善法。",
    "X21n0369_008:0376b16": "釋曰。此辨第五無間勤修。如攝大乘說。恒常無間",
    "X21n0369_008:0376b17": "修習六度方得圓滿。此即長無間慇重無餘。四種",
    "X21n0369_008:0376b18": "修中無間修也。依成唯識。更加發心以為五修。辨",
    "X21n0369_008:0376b19": "此經意。說五根者。欲修六度。要具五相。一於度教",
    "X21n0369_008:0376b20": "發勝信解。若不依正教。成耶行故。二已信聖教。起",
    "X21n0369_008:0376b21": "十供養。發三種慧。是行體故。三隨護善根。令不退",
    "X21n0369_008:0376b22": "故。四近善知識。藉勝緣故。五無間修。令速滿故。若",
    "X21n0369_008:0376b23": "依攝大乘論。說修有五。一現起加行修。二勝解修。",
    "X21n0369_008:0376b24": "三作意修。四方便善巧修。五成所作事修。又雜集",
    "X21n0369_008:0376c01": "論第十二卷。修略有五。謂依止住持修。依止作意",
    "X21n0369_008:0376c02": "修。依止意樂修。依止方便修。依止自在修。廣說如",
    "X21n0369_008:0376c03": "彼。恐繁不述。",
    "X21n0369_008:0376c04": "觀自在菩薩白佛言。世尊。何因緣故。施設如是所應",
    "X21n0369_008:0376c05": "學事。但有六數。",
    "X21n0369_008:0376c06": "釋曰。自下第五諸度數無增減門。有十種度。分之",
    "X21n0369_008:0376c07": "為二。初明六度數無增減。後明四度數無增減。前",
    "X21n0369_008:0376c08": "中有二。先請。後說。此即請問唯六所由。",
    "X21n0369_008:0376c09": "佛告觀自在菩薩曰。善男子。二因緣故。",
    "X21n0369_008:0376c10": "釋曰。自下世尊正說。於中有四。一者標數。二者別",
    "X21n0369_008:0376c11": "敘。三者屬當。四者別釋。此即第一標數略答。由二",
    "X21n0369_008:0376c12": "緣故。數無增減(相續經云二事。深密二義者。因緣事義。名異意同)。",
    "X21n0369_008:0376c13": "一者饒益有情故。二者對治諸煩惱故。",
    "X21n0369_008:0376c14": "釋曰。第二別敘二緣。如經可知。",
    "X21n0369_008:0376c15": "當知前三饒益有情。後三對治一切煩惱。",
    "X21n0369_008:0376c16": "釋曰。第三舉前三後三。屬當二緣。謂六度中施戒",
    "X21n0369_008:0376c17": "忍三。饒益有情。精進等三。對治煩惱。",
    "X21n0369_008:0376c18": "前三益饒諸有情者。謂諸菩薩由布施故。攝受資具。",
    "X21n0369_008:0376c19": "饒益有情。由持戒故。不行損害逼迫惱亂。饒益有情。",
    "X21n0369_008:0376c20": "由忍辱故。於彼損害逼迫惱亂。堪能忍受。饒益有情。",
    "X21n0369_008:0376c21": "釋曰。自下第四次第別釋。前三饒益。後三對治。此",
    "X21n0369_008:0376c22": "釋前三饒益後三對治此釋前三饒益有情。深密",
    "X21n0369_008:0376c23": "等云。前三種度。如次三益。資世攝受益。不加攝受",
    "X21n0369_008:0376c24": "益。無報怨心益。成唯識云。又前三種饒益有情。施",
    "X21n0369_008:0377a01": "彼資財。不損惱彼。堪忍彼惱。而饒益故。廣如雜集",
    "X21n0369_008:0377a02": "等。",
    "X21n0369_008:0377a03": "後三對治諸煩惱者。謂諸菩薩由精進故。雖未永伏",
    "X21n0369_008:0377a04": "一切煩惱。亦未永害一切隨眠。而能勇猛修諸善品。",
    "X21n0369_008:0377a05": "彼諸煩惱不能傾動。善品加行。由靜慮故。永伏煩惱。",
    "X21n0369_008:0377a06": "由般若故。永害隨眠。",
    "X21n0369_008:0377a07": "釋曰。此明後三對治煩惱。謂彼精進非如靜慮永",
    "X21n0369_008:0377a08": "伏一切現行煩惱。非如般若永害一切種子隨眠。",
    "X21n0369_008:0377a09": "而由精進能修諸善。由此諸惑不傾動。善品加行",
    "X21n0369_008:0377a10": "即是精進。能與定慧方便故。說名加行。由靜慮故",
    "X21n0369_008:0377a11": "永伏現惑。由般若故永害種子。故說後三對治煩",
    "X21n0369_008:0377a12": "惱。成唯識云。精進等三對治煩惱。雖未伏滅。而能",
    "X21n0369_008:0377a13": "精勒修對治彼諸善加行。永伏永滅諸煩惱故。廣",
    "X21n0369_008:0377a14": "如雜集等。然此六度唯六所由。乃至有五種。有處",
    "X21n0369_008:0377a15": "一義以釋六數。如優婆塞戒經第一卷云。為除外",
    "X21n0369_008:0377a16": "道六方耶說。故說六度。佛言東方如施。初始出故。",
    "X21n0369_008:0377a17": "南方如戒。以似右故。西方如忍。忍惡於後故。北方",
    "X21n0369_008:0377a18": "如精進。名號勝故。下方如禪。觀察惡道故。上方如",
    "X21n0369_008:0377a19": "慧。無上無生故。又智度論四十六云。何故如來正",
    "X21n0369_008:0377a20": "說六度。不多不少。答。佛為法王。隨眾生機。或時略",
    "X21n0369_008:0377a21": "說。一二三等。或時廣說。如賢劫經八萬四千諸波",
    "X21n0369_008:0377a22": "羅蜜。復次六道眾生皆受身心苦惱。菩薩生大悲",
    "X21n0369_008:0377a23": "心。為滅六道眾生苦故。生六波羅蜜。不多不少。又",
    "X21n0369_008:0377a24": "瑜伽論四十九云。為攝三學故唯說六。初四攝戒。",
    "X21n0369_008:0377b01": "次一攝心。後一攝慧。由此建立波羅蜜多唯有六",
    "X21n0369_008:0377b02": "種。無增無減。或以二義釋無增減。如即此經相續",
    "X21n0369_008:0377b03": "深密梁論第十。或以三義釋無增減。如攝大乘",
    "X21n0369_008:0377b04": "第七卷云。何因緣故。波羅蜜多唯有六數。成立對",
    "X21n0369_008:0377b05": "治所治障故。證諸佛法所依處故。隨順成就諸有",
    "X21n0369_008:0377b06": "情故。廣說如彼。世親無性攝大乘釋亦同本論。又",
    "X21n0369_008:0377b07": "雜集論第十一云。數有二種。一計算數。二決定數。",
    "X21n0369_008:0377b08": "計算數者。謂六波羅蜜。決定數者。謂波羅蜜唯有",
    "X21n0369_008:0377b09": "六不增不減。何以故。諸菩薩道。略有二種。一增上",
    "X21n0369_008:0377b10": "生道。即前三度。二決定勝道。即後三度。具說如彼。",
    "X21n0369_008:0377b11": "(此是初緣)復次羅蜜多是無住涅槃方便故。其數唯",
    "X21n0369_008:0377b12": "六緣。所以者何。前三度故不住涅槃。後三度故不",
    "X21n0369_008:0377b13": "住生死。具說如彼。(第二緣)復次攝益有情故。對治煩",
    "X21n0369_008:0377b14": "惱故。說唯六數。即同此經二意說六。(第三緣)或以四",
    "X21n0369_008:0377b15": "義釋無增減。如成唯識第九卷說。然依彼論。有其",
    "X21n0369_008:0377b16": "三義。一總明十度數無增無減。有其二義。一除十",
    "X21n0369_008:0377b17": "障故。二證十如故。二別明六度數無增減。有其四",
    "X21n0369_008:0377b18": "義。一依三因。為除六種相違障故。漸次修行諸佛",
    "X21n0369_008:0377b19": "法故。漸次成就諸有情故。具如攝論。二約二道。謂",
    "X21n0369_008:0377b20": "增上生道決定勝道。同雜集論初復次釋。三利生",
    "X21n0369_008:0377b21": "除障。即同此經。四不住道。明無增減。謂前三故不",
    "X21n0369_008:0377b22": "住涅槃。以後三故不住生死。具說如彼。解云。攝大",
    "X21n0369_008:0377b23": "乘論唯說前三。謂漸除障。漸行佛法。漸熟有情。雜",
    "X21n0369_008:0377b24": "集唯說後三種意二種道等。成唯識論。通攝二論",
    "X21n0369_008:0377c01": "所說六種。故成四緣。或可唯識開為六緣。開攝論",
    "X21n0369_008:0377c02": "中三因別故。此經二緣。如雜集論及成唯識。尋即",
    "X21n0369_008:0377c03": "可知。三別明四度數無增減。至文當釋。依莊嚴論",
    "X21n0369_008:0377c04": "第七卷中有六行偈。各各皆說立六所由。一者為",
    "X21n0369_008:0377c05": "攝自利三事故。二者為攝二利六事故。三者為攝",
    "X21n0369_008:0377c06": "他利六事故。四者為攝大乘四因故。五者為攝大",
    "X21n0369_008:0377c07": "乘道故。六者為攝大乘三學故。尋文可知。故不繁",
    "X21n0369_008:0377c08": "釋。",
    "X21n0369_008:0377c09": "觀自在菩薩復白佛言。世尊。何因緣故。施設所餘波",
    "X21n0369_008:0377c10": "羅蜜多但有四數。",
    "X21n0369_008:0377c11": "釋曰。自下第二辨後四度數無增減。所言四者。即",
    "X21n0369_008:0377c12": "十度中後四種度。所謂方便願力及智。於中先請。",
    "X21n0369_008:0377c13": "後說。此即請問唯四所由。",
    "X21n0369_008:0377c14": "佛告觀自在菩薩。善男子。與前六種波羅蜜多為助",
    "X21n0369_008:0377c15": "伴故。",
    "X21n0369_008:0377c16": "釋曰。自下第二如來正說。於中有二。初總答說四",
    "X21n0369_008:0377c17": "無增減意。後別釋四度無增減義。此即總答唯四",
    "X21n0369_008:0377c18": "所由。能與六種為助伴故。唯有四種而無增減。故",
    "X21n0369_008:0377c19": "成唯識云。後唯四者。為助前六令滿足不增減故。",
    "X21n0369_008:0377c20": "方便善巧助施等三。願助精進。力助靜慮。智助般",
    "X21n0369_008:0377c21": "若令滿足故。",
    "X21n0369_008:0377c22": "謂諸菩薩於前三種波羅蜜多所攝有情。以諸攝事",
    "X21n0369_008:0377c23": "方便善巧而攝受之。安置善品。",
    "X21n0369_008:0377c24": "釋曰。自下第二次第別釋四度。即分為四。此即第",
    "X21n0369_008:0378a01": "一釋方便度助前三度。先釋。後結。後之三度。准此",
    "X21n0369_008:0378a02": "應知。此即正釋方便助三。謂諸菩薩於前三度所",
    "X21n0369_008:0378a03": "攝有情。以諸攝事方便善巧而攝受之。安置善品。",
    "X21n0369_008:0378a04": "然諸攝事通說種種方便攝受。相續深密皆云攝",
    "X21n0369_008:0378a05": "事。不言四故。或可諸攝即四攝事。故梁攝論云。於",
    "X21n0369_008:0378a06": "前三度所攝眾生。由四攝事。安立善處。",
    "X21n0369_008:0378a07": "是故我說方便善巧波羅蜜多與前三種而為助伴。",
    "X21n0369_008:0378a08": "釋曰。第二結文可知。",
    "X21n0369_008:0378a09": "若諸菩薩於現法中煩惱多故。於修無間無有堪能",
    "X21n0369_008:0378a10": "羸劣意樂故。下界勝解故。於內心住無有堪能。於菩",
    "X21n0369_008:0378a11": "薩藏不能聞緣善修習故。所有靜慮不能引發出世",
    "X21n0369_008:0378a12": "間慧。",
    "X21n0369_008:0378a13": "釋曰。自下第二願助精進。於中有二。先釋。後結。此",
    "X21n0369_008:0378a14": "即釋也。於中有二。初明起願所由。後明願助精進。",
    "X21n0369_008:0378a15": "此即第一起願所由。文有三節。即為三緣。一者菩",
    "X21n0369_008:0378a16": "薩於現法中煩惱多故。於無間修諸善品法。無有",
    "X21n0369_008:0378a17": "堪能。(深密經云於現身中)二者羸劣意樂故。欲界散位勝解",
    "X21n0369_008:0378a18": "故。由此二緣。於內位定無有堪能。梁攝論云。或為",
    "X21n0369_008:0378a19": "願生下界。或由心羸劣。於恒修習及心內位。無有",
    "X21n0369_008:0378a20": "功能。三者於大乘教。不能聽聞。不能緣慮。不能善",
    "X21n0369_008:0378a21": "修習故。所有靜慮不能引發出世間慧。由上三緣",
    "X21n0369_008:0378a22": "故起願度。",
    "X21n0369_008:0378a23": "彼便攝受少分狹劣福德資粮。為未來世煩惱輕微",
    "X21n0369_008:0378a24": "心生正願。",
    "X21n0369_008:0378b01": "釋曰。自下第二正明願助精進。於中有二。初明起",
    "X21n0369_008:0378b02": "願。後釋助願精進。此明起願。謂彼菩薩攝受少分",
    "X21n0369_008:0378b03": "布施等福。便作是願。由斯福力。於未來世煩惱微",
    "X21n0369_008:0378b04": "薄。梁攝論云薄少善根。",
    "X21n0369_008:0378b05": "如是名願波羅蜜多。由此願故。煩惱微薄。能修精進。",
    "X21n0369_008:0378b06": "釋曰。正明願助精進。如文可知。",
    "X21n0369_008:0378b07": "是故我說願波羅蜜多與精進波羅蜜多而為助伴。",
    "X21n0369_008:0378b08": "釋曰。第二總結應知。",
    "X21n0369_008:0378b09": "若諸菩薩。親近善士。聽聞正法。如理作意。為因緣故。",
    "X21n0369_008:0378b10": "轉劣意樂。成勝意樂。亦能獲得上界勝解。",
    "X21n0369_008:0378b11": "釋曰。第三力助靜慮。先釋。後結。此即釋也。於中有",
    "X21n0369_008:0378b12": "二。初釋力度。後釋力助靜慮。此釋力度。謂諸菩薩",
    "X21n0369_008:0378b13": "由三因緣。得勝意樂及得勝解。三因緣者。一親近",
    "X21n0369_008:0378b14": "善友。二聽聞正法。三如理作意。由此三緣。轉劣意",
    "X21n0369_008:0378b15": "樂。得勝意樂。亦能獲得上界勝解。即用二法名之",
    "X21n0369_008:0378b16": "為力。然三緣中。如理作意。相續經內正思惟。梁論",
    "X21n0369_008:0378b17": "亦爾。深密經云。如理思惟者。名異義同。或可此中",
    "X21n0369_008:0378b18": "唐本為正。內正思惟攝在力中。問。此所說意樂勝",
    "X21n0369_008:0378b19": "解有何異耶。解云。相續經云。轉劣悕望。得力悕望。",
    "X21n0369_008:0378b20": "殊勝上界能內一心。准彼經意。轉劣悕望者。於下",
    "X21n0369_008:0378b21": "界劣欲樂。得力悕望者。得欲界勝欲樂。上界能內",
    "X21n0369_008:0378b22": "一心者。即是靜慮也。深密經云。轉彼薄心增長善",
    "X21n0369_008:0378b23": "力。於彼真如法界之中得增上力。是菩薩力波羅",
    "X21n0369_008:0378b24": "蜜得內心定。是故我說力波羅蜜與般若波羅蜜",
    "X21n0369_008:0378c01": "為伴。解云謬結。譯家錯也。今此經云轉劣意樂得",
    "X21n0369_008:0378c02": "勝意樂者。捨劣欲樂得勝欲樂。言亦得者。非唯欲",
    "X21n0369_008:0378c03": "界。亦得上界。如是意樂以為力度。梁論說云。能除",
    "X21n0369_008:0378c04": "羸弱心地。於微妙境得強勝心地者。亦是譯家謬",
    "X21n0369_008:0378c05": "也。問。此力度是後得智。如何欲及勝解為自性耶。",
    "X21n0369_008:0378c06": "解云。自性以慧為體。今依助伴出體。故說欲等。",
    "X21n0369_008:0378c07": "如是名力波羅蜜多。由此力故。於內心住有所堪能。",
    "X21n0369_008:0378c08": "釋曰。第二力助靜慮。謂如上說名為力度。由此力",
    "X21n0369_008:0378c09": "故。於內心住靜慮度中有勝堪能。",
    "X21n0369_008:0378c10": "是故我說力波羅蜜多與靜慮波羅蜜多而為助伴。",
    "X21n0369_008:0378c11": "釋曰。第二結文可知。",
    "X21n0369_008:0378c12": "若諸菩薩於菩薩藏已能聞緣善修習故。能發靜慮。",
    "X21n0369_008:0378c13": "釋曰。第四智助般若。先釋。後結。釋中有二。初釋智",
    "X21n0369_008:0378c14": "度。後明智助般若。此即初也。謂於菩薩藏教能聞",
    "X21n0369_008:0378c15": "是聞慧。緣即思慧。善修習者即是修慧。由此能發",
    "X21n0369_008:0378c16": "靜慮。或可聞思能發靜慮。靜慮即是修慧所攝。若",
    "X21n0369_008:0378c17": "廣分別。如梁論說。彼云。菩薩緣菩薩藏文句。所生",
    "X21n0369_008:0378c18": "聞思慧修慧及緣五明智。此智能生如理簡擇真",
    "X21n0369_008:0378c19": "俗境智。此智或在無分別智前。或在無分別智後。",
    "X21n0369_008:0378c20": "是菩薩智波羅蜜。由此智能生定。及引出世般若。",
    "X21n0369_008:0378c21": "故智波羅蜜。是般若波羅蜜助伴。",
    "X21n0369_008:0378c22": "如是名智波羅蜜多。由此智故。堪能引發出世間慧。",
    "X21n0369_008:0378c23": "釋曰。第二正明智助般若。如經可知。",
    "X21n0369_008:0378c24": "是故我說智波羅蜜多與慧波羅蜜多而為助伴。",
    "X21n0369_008:0379a01": "釋曰。第二結文可知。相續深密大同此經。廣如梁",
    "X21n0369_008:0379a02": "攝論第十卷說。廣釋四度。如善戒經第九地持第",
    "X21n0369_008:0379a03": "十瑜伽四十九。",
    "X21n0369_008:0379a04": "觀自在菩薩復白佛言。世尊。何因緣故。宣說六種波",
    "X21n0369_008:0379a05": "羅蜜多。如是次第。",
    "X21n0369_008:0379a06": "釋曰。自下第六分別諸度次第門。先問。後答。此即",
    "X21n0369_008:0379a07": "請問六度前後次第所由。略而不辨後四次第。或",
    "X21n0369_008:0379a08": "次前文已辨其義。故不說之。",
    "X21n0369_008:0379a09": "佛告觀自在菩薩曰。善男子。能為後後引發依故。",
    "X21n0369_008:0379a10": "釋曰。自下如來正說。於中有三。初標章略說。次依",
    "X21n0369_008:0379a11": "宗釋。第三總結。此即如來標章略答我依引發。故",
    "X21n0369_008:0379a12": "說六度。如是次第。謂能為後後依止義故。",
    "X21n0369_008:0379a13": "謂諸菩薩若於身財無所顧恡。便能受持清淨禁戒。",
    "X21n0369_008:0379a14": "為護禁戒便能忍辱。修忍辱已能發精進。發精進已",
    "X21n0369_008:0379a15": "能辦靜慮。具靜慮已便能獲得出世間慧。",
    "X21n0369_008:0379a16": "釋曰。此即第二正釋六度前後次第。此當莊嚴引",
    "X21n0369_008:0379a17": "發次第。故莊嚴論第七卷云。前後者。謂依前後得",
    "X21n0369_008:0379a18": "起。何以故。由不顧資財故。受持戒行。持戒行已能",
    "X21n0369_008:0379a19": "起忍辱。起忍辱已能起精進。起精進已能起禪定。",
    "X21n0369_008:0379a20": "起禪定已能解真法。又攝大乘第七卷云。論曰。何",
    "X21n0369_008:0379a21": "因緣故。如是六種波羅蜜多此次第說。謂前波羅",
    "X21n0369_008:0379a22": "蜜多隨順生後波羅蜜多故。無性釋云。隨順生後",
    "X21n0369_008:0379a23": "波羅蜜多故者。謂於財位不著已能守尸羅。具尸",
    "X21n0369_008:0379a24": "羅已便能忍受。能忍受已堪耐乖違。故發精進。發",
    "X21n0369_008:0379b01": "精進己心便得定。心得定已能如實知。故此六種",
    "X21n0369_008:0379b02": "如是次第。世親釋云。如是六度。依生前後說此次",
    "X21n0369_008:0379b03": "第。",
    "X21n0369_008:0379b04": "是故我說波羅蜜多如是次第。",
    "X21n0369_008:0379b05": "釋曰。第三總結應知。然六次第諸教不同。或以一",
    "X21n0369_008:0379b06": "義以釋次第。即此經相續深密新攝大乘及二釋",
    "X21n0369_008:0379b07": "論。皆以引發以明前後。或以二義。如梁攝論。一引",
    "X21n0369_008:0379b08": "發次第。同此經等。二持淨次第。論云。前前波羅蜜",
    "X21n0369_008:0379b09": "由後後波羅蜜所清淨故。或以三義。如善戒經第",
    "X21n0369_008:0379b10": "九卷地持論第十瑜伽四十九。一對治故。二生起",
    "X21n0369_008:0379b11": "故。三得果故。具如瑜伽。又以三義。如雜集第十一。",
    "X21n0369_008:0379b12": "一者引發。二者持淨。三者麤細。引發持淨如前應",
    "X21n0369_008:0379b13": "知。言麤細者。於諸行中。施行最麤。故先建立。於忍",
    "X21n0369_008:0379b14": "等行。戒為最麤。故次建立。乃至於慧靜慮為麤。一",
    "X21n0369_008:0379b15": "切行中慧為最細。故最後立。又莊嚴論亦以三義。",
    "X21n0369_008:0379b16": "一者前後。即同引發。二者下上。前者為下。後者為",
    "X21n0369_008:0379b17": "上。三者麤細。即同雜集。故彼偈云。前後及下上。麤",
    "X21n0369_008:0379b18": "細次第起。如是說六度。不亂有三因。或以四義。如",
    "X21n0369_008:0379b19": "成唯識第九卷。一引發。二持淨。三麤細。四易難。或",
    "X21n0369_008:0379b20": "可易難釋上麤細故。成唯識第九卷云。十次第者。",
    "X21n0369_008:0379b21": "謂由前前引後後。及由後後持淨前前。又前前麤",
    "X21n0369_008:0379b22": "後後細。易難修習。次第如是。",
    "X21n0369_008:0379b23": "觀自在菩薩復白佛言。世尊。如是六種波羅蜜多。各",
    "X21n0369_008:0379b24": "有幾種品類差別。",
    "X21n0369_008:0379c01": "釋曰。自下第七六度品類差別門。先問。後答。此問",
    "X21n0369_008:0379c02": "六度品類差別。",
    "X21n0369_008:0379c03": "佛告觀自在菩薩曰。善男子。各有三種。",
    "X21n0369_008:0379c04": "釋曰。自下第二世尊正說。於中有二。初總標六三",
    "X21n0369_008:0379c05": "合有十八。後次第別開六種各三。此即初也。然此",
    "X21n0369_008:0379c06": "品類諸教不同。解深密經相續深密攝大乘論瑜",
    "X21n0369_008:0379c07": "伽七十八。約前六度。各開三類。而不解。瑜伽菩薩",
    "X21n0369_008:0379c08": "地無性世親攝大乘釋梁朝釋論及雜集論。開六",
    "X21n0369_008:0379c09": "各三。而亦解釋。依成唯識。具約十度。前六各三。後",
    "X21n0369_008:0379c10": "四各二。而不解釋。四各二者。方便有二。一迴向方",
    "X21n0369_008:0379c11": "便善巧。二拔濟方便善巧願有二種。一求菩提願。",
    "X21n0369_008:0379c12": "二利樂他願。力有二種。一思擇力。二修習力。智有",
    "X21n0369_008:0379c13": "二種。一受用法樂智。成熟有情智。故今依經且釋",
    "X21n0369_008:0379c14": "前六。其間同異。對文辨釋。",
    "X21n0369_008:0379c15": "施三種者。一者法施。二者財施。三者無畏施。",
    "X21n0369_008:0379c16": "釋曰。自下第二次第別釋。釋六種三。即分為六。此",
    "X21n0369_008:0379c17": "即第一布施三品。瑜伽三十九。以九種相釋施三",
    "X21n0369_008:0379c18": "類。彼云。財施者。謂以上妙如法財物而行惠施。調",
    "X21n0369_008:0379c19": "伏慳垢而行惠施。調伏畜積而行惠施。廣說如彼。",
    "X21n0369_008:0379c20": "無畏施者。謂濟拔師子虎狼鬼魅等畏。濟拔王賊",
    "X21n0369_008:0379c21": "等畏。濟拔水火等畏。法施者。無倒說法。稱理說法。",
    "X21n0369_008:0379c22": "勤修學處。如是一切總說九相。此三種名。諸處無",
    "X21n0369_008:0379c23": "異。世親釋曰。法財無畏。如次益他善根身心。以是",
    "X21n0369_008:0379c24": "因緣。故說三種。無性釋論。有二復次。初順瑜伽。後",
    "X21n0369_008:0380a01": "同世親。故不重述。雜集十二十八任持顯六三品。",
    "X21n0369_008:0380a02": "財無畏法如次身心善根任持。同世親說益身心",
    "X21n0369_008:0380a03": "等。依梁釋論。有二復次。彼云。法施利益他心。財施",
    "X21n0369_008:0380a04": "利益他身。無畏施通益身心。復次由財施有向惡",
    "X21n0369_008:0380a05": "者引令皈善。由無畏施攝彼令成眷屬。由法施生",
    "X21n0369_008:0380a06": "彼善根及成熟解脫。由具此義。故說施有三品。",
    "X21n0369_008:0380a07": "戒三種者。一者轉捨不善戒。二者轉生善戒。三者轉",
    "X21n0369_008:0380a08": "生饒益有情戒。",
    "X21n0369_008:0380a09": "釋曰。第二明戒三品。名雖稍異意同攝論。成唯識",
    "X21n0369_008:0380a10": "等戒中三品。謂律儀戒。攝善法戒。饒益有情戒。故",
    "X21n0369_008:0380a11": "瑜伽論四十云。在家出家二分淨戒略有三種。一",
    "X21n0369_008:0380a12": "律儀戒。謂諸菩薩所受七眾別解脫戒。二攝善法",
    "X21n0369_008:0380a13": "戒。謂諸菩薩受別解脫後。所有一切為大菩提。由",
    "X21n0369_008:0380a14": "身語意積集諸善。總說名為攝善法戒。三饒益有",
    "X21n0369_008:0380a15": "情戒。謂諸菩薩於諸有情能引義利。廣說如彼。世",
    "X21n0369_008:0380a16": "親釋云。初是依特為欲建立其餘二戒。由此修集",
    "X21n0369_008:0380a17": "一切佛法證入菩提。復能建立益有情戒。無性釋",
    "X21n0369_008:0380a18": "云。律儀戒者。謂於不善能遠離法防護受持。由能",
    "X21n0369_008:0380a19": "防護諸惡不善身語等業。故名律儀。此即是戒。此",
    "X21n0369_008:0380a20": "能建立後二尸羅。解云。彼論等言。等取意思中戒。",
    "X21n0369_008:0380a21": "釋後二戒。意同世親。梁朝釋論大同世親。又彼復",
    "X21n0369_008:0380a22": "云。此三品戒。即四無畏因。何以故。初戒是斷德。第",
    "X21n0369_008:0380a23": "二戒是智德。第三戒是恩德。四無畏不出此三德",
    "X21n0369_008:0380a24": "故言即四無畏因也。雜集釋云。律儀攝善饒益有",
    "X21n0369_008:0380b01": "情。如其次第。善菩提悲三種任持。",
    "X21n0369_008:0380b02": "忍三種者。一者耐怨害忍。二者安受苦忍。三者諦察",
    "X21n0369_008:0380b03": "法忍。",
    "X21n0369_008:0380b04": "釋曰。第三明忍三品。依菩薩地忍品說云。忍有三",
    "X21n0369_008:0380b05": "種。一耐怨害忍。謂諸菩薩從他怨害所生諸苦現",
    "X21n0369_008:0380b06": "在前時。應如是學。如此是我自業過耳。由我先業。",
    "X21n0369_008:0380b07": "今受此苦。廣說如彼。二安受苦忍。菩薩思擇我今",
    "X21n0369_008:0380b08": "為求能引安穩最勝善品。尚應思擇忍受百千拘",
    "X21n0369_008:0380b09": "胝大苦。況少小苦而不忍受。如是如理正思惟故。",
    "X21n0369_008:0380b10": "為求菩提。悉能忍受一切事苦。三法思勝解忍。謂",
    "X21n0369_008:0380b11": "諸菩薩於一切法能正思擇善安勝解。廣說如彼。",
    "X21n0369_008:0380b12": "世親釋云。耐怨害忍。能忍受他所作怨害。安受苦",
    "X21n0369_008:0380b13": "忍。能正忍受所遭眾苦。察諦法忍。堪能審諦觀察",
    "X21n0369_008:0380b14": "諸法。具說如彼。無性釋云。耐怨害忍。是諸有情成",
    "X21n0369_008:0380b15": "熟轉因。安受苦忍。是成佛因。寒熱飢渴種種苦事",
    "X21n0369_008:0380b16": "皆能忍受無退轉故。諦察法忍。是前二忍所依止",
    "X21n0369_008:0380b17": "處。堪忍甚深廣大法故。梁朝攝論大同世親。雜集",
    "X21n0369_008:0380b18": "三忍名同此經。如其次第。不捨有情。捨下劣心。無",
    "X21n0369_008:0380b19": "生法忍。三種任持。",
    "X21n0369_008:0380b20": "精進三者。一者被甲精進。二者轉生善法加行精進。",
    "X21n0369_008:0380b21": "三者饒益有情加行精進。",
    "X21n0369_008:0380b22": "釋曰。第四辨精進三。(相續經云。弘誓精進善方便精進利眾生精進。深密經云。",
    "X21n0369_008:0380b23": "發起精進修行善法精進利眾生精進)瑜伽菩薩地精進品云。精進",
    "X21n0369_008:0380b24": "有三。一擐甲精進。謂諸菩薩加行。其心勇悍。先擐",
    "X21n0369_008:0380c01": "誓甲。若我為脫一有情苦。以千大劫等一日夜。處",
    "X21n0369_008:0380c02": "那落迦。經爾所時。證無上覺。假使過此百千俱胝",
    "X21n0369_008:0380c03": "倍數時劫。證無上覺。我之勇悍。亦無退屈。是名菩",
    "X21n0369_008:0380c04": "薩擐甲精進。廣說如彼。二攝善法精進。謂諸菩薩",
    "X21n0369_008:0380c05": "所有精進。能為諸度加行成辦。廣說如彼。三饒益",
    "X21n0369_008:0380c06": "有情精進。如戒品中饒益尸羅中說。攝大乘論釋",
    "X21n0369_008:0380c07": "經五句總攝為三。所謂被甲精進。加行精進。無怯",
    "X21n0369_008:0380c08": "弱無退轉無喜足精進。世親釋云。三精進中其體",
    "X21n0369_008:0380c09": "差別。即經中說有勢有勤有勇堅猛不捨善軛。彼",
    "X21n0369_008:0380c10": "經五句。即是此中三精進體之所解釋。由被甲故",
    "X21n0369_008:0380c11": "最初有勢。由加行故能有精勤。由無怯弱無退轉",
    "X21n0369_008:0380c12": "無喜足故。如其次第。有勇堅猛不捨善軛。乃至廣",
    "X21n0369_008:0380c13": "說。無性第七梁論第九意同世親。恐繁不述。雜集",
    "X21n0369_008:0380c14": "論云。被甲方便饒益。如次善根方便善根圓證善",
    "X21n0369_008:0380c15": "根無盡三種任持。",
    "X21n0369_008:0380c16": "靜慮三者。一者無分別寂靜。極寂靜。無罪故。對治煩",
    "X21n0369_008:0380c17": "惱眾苦樂住靜慮。二者引發功德靜慮。三者引發饒",
    "X21n0369_008:0380c18": "益有情靜慮。",
    "X21n0369_008:0380c19": "釋曰。第五明靜慮三。然初品中。有其四句。其相難",
    "X21n0369_008:0380c20": "知。故今依諸經論釋此四句。一無分別寂靜者。離",
    "X21n0369_008:0380c21": "一切虗妄分別及以麤重。故名無分別寂靜。故相",
    "X21n0369_008:0380c22": "續經云離妄想寂靜。又瑜伽云。遠離一切分別。能",
    "X21n0369_008:0380c23": "生身心輕安。二極寂靜者。瑜伽論云。遠諸愛味。泯",
    "X21n0369_008:0380c24": "一切相也。三無罪故者。無性論云。離慢見愛。得清",
    "X21n0369_008:0381a01": "淨故。瑜伽論云。遠離憍舉。又瑜伽云。無罪者。遠離",
    "X21n0369_008:0381a02": "六[病丙+(?/ㄆ)]隨煩惱也。四對治煩惱眾苦樂住。者由此定",
    "X21n0369_008:0381a03": "能治煩惱苦。神通自在。得現法樂。梁朝論云。此定",
    "X21n0369_008:0381a04": "離諸染污故。現世得安樂住。世親論云。由此能安現",
    "X21n0369_008:0381a05": "法樂住。後之二品。如文可知。依瑜伽論靜慮品云。",
    "X21n0369_008:0381a06": "復有三種。一現法樂住靜慮。謂諸菩薩所有靜慮。",
    "X21n0369_008:0381a07": "遠離一切分別。能生身心輕安。最極寂靜。離諸愛",
    "X21n0369_008:0381a08": "味。泯一切相。當知是名菩薩現法住靜慮。二者能",
    "X21n0369_008:0381a09": "引菩薩等持功德靜慮。謂諸菩薩所有靜慮。能引",
    "X21n0369_008:0381a10": "能住種種殊勝不可思議不可度量十力種姓所",
    "X21n0369_008:0381a11": "攝等持。一切聲聞及獨覺等不知其名。何況能入。",
    "X21n0369_008:0381a12": "乃至廣說。三者饒益有情靜慮。謂諸菩薩依止靜",
    "X21n0369_008:0381a13": "慮。於諸有情。能引義利。彼彼事業。與作助伴。能為",
    "X21n0369_008:0381a14": "除苦。能如理說。於諸有情善隨心轉。為物現通。方",
    "X21n0369_008:0381a15": "便引攝。具說如彼。世親論云。安住靜慮者。由此能",
    "X21n0369_008:0381a16": "安現法樂。引發靜慮者。由此能引六種神通。成所",
    "X21n0369_008:0381a17": "作事靜慮者。謂依此故成立所作利有情事。無性",
    "X21n0369_008:0381a18": "論云。安住靜慮為得現法樂住。離慢見愛得清淨",
    "X21n0369_008:0381a19": "故。引發靜慮。為能引發六神通等殊勝功德。成所",
    "X21n0369_008:0381a20": "作事靜慮。為欲饒益諸有情類。以能止息飢儉疾",
    "X21n0369_008:0381a21": "癈諸怖畏等苦惱事故。雜集論云。現法樂住。引發",
    "X21n0369_008:0381a22": "神通。饒益有情。如次應知三種任。一無厭惓。二諸",
    "X21n0369_008:0381a23": "所思議成滿。三御眾業。梁朝攝論大同世親論。恐",
    "X21n0369_008:0381a24": "繁不述。依莊嚴論。有覺等三。",
    "X21n0369_008:0381b01": "慧三種者。一者緣俗諦慧。二者緣勝義諦慧。三者緣",
    "X21n0369_008:0381b02": "饒益有情慧。",
    "X21n0369_008:0381b03": "釋曰。第六明慧三品。瑜伽慧品。有二種三。初三慧",
    "X21n0369_008:0381b04": "者。一能於所知真實隨覺慧。二於五明及三聚中",
    "X21n0369_008:0381b05": "決定慧。三於一切有情義利慧。解云。初一緣真。次",
    "X21n0369_008:0381b06": "一緣俗自利。後一緣俗利他。(五明者。即內明等明論也。三聚者。即是能",
    "X21n0369_008:0381b07": "引義利法聚能引非義利法聚能引非義利非非義利法聚)後三慧者。一能知",
    "X21n0369_008:0381b08": "甚深法無我智。二能知有情調伏方便智。三了知",
    "X21n0369_008:0381b09": "一切所知境界無障礙智。解云。初一法空智。次一",
    "X21n0369_008:0381b10": "人空智。後一雙證二空智。成唯識論。生空法空俱",
    "X21n0369_008:0381b11": "空為三。攝大乘論加行正智後得為三。無性釋云。",
    "X21n0369_008:0381b12": "無分別加行慧。謂真觀前勝方便智。無分別慧。謂",
    "X21n0369_008:0381b13": "真觀智。無分別後得慧。謂現觀邊諸世俗智。能起",
    "X21n0369_008:0381b14": "種種說法等事。雜集論云。緣世俗勝義緣有情慧。",
    "X21n0369_008:0381b15": "如其次第。證入大地。引發佛法。建立佛事。三種任",
    "X21n0369_008:0381b16": "持。六度各各三品差別。廣如梁攝論第九顯揚第",
    "X21n0369_008:0381b17": "三。恐繁不述。如何諸教有此異者。義品非一。各據",
    "X21n0369_008:0381b18": "一義。故不相違。略辨六度體性別者。如成唯識第",
    "X21n0369_008:0381b19": "九卷云。十度性者。施以無貪及彼所造三業為性。",
    "X21n0369_008:0381b20": "戒以受學菩薩戒時三業為性。忍以無瞋精進審",
    "X21n0369_008:0381b21": "慧及所起三業為性。精進以勤及所起三業為性。",
    "X21n0369_008:0381b22": "靜慮但以等持為性。後五皆以擇法為性。說是根",
    "X21n0369_008:0381b23": "本後得智故。具說如彼。廣如別章。",
    "X21n0369_008:0381b24": "解深密經疏卷第八"
}