{
    "X48n0796_008:0107c13": "大乘阿毗達磨雜集論述記卷第八(論本七八)",
    "X48n0796_008:0107c15": "大慈恩寺沙門 基 撰",
    "X48n0796_008:0107c16": "[0107c16] 隨煩惱中有二初通者後別者別中由此隨下釋立",
    "X48n0796_008:0107c17": "三所以隨惱於心釋得名第八大論云倒染心故名",
    "X48n0796_008:0107c18": "隨煩惱令不離染等三句貪瞋癡如次八十九說為",
    "X48n0796_008:0107c19": "三不善根極重故當色無色界貪瞋癡非隨增也或",
    "X48n0796_008:0107c20": "彼種故此中不立由此三故皆令不離染等若上界",
    "X48n0796_008:0107c21": "貪等能令離染故第八云數起現行名纏彼不及此",
    "X48n0796_008:0107c22": "此加纏繞於心八十九云一切煩惱由現行者悉名",
    "X48n0796_008:0107c23": "為纏故然有八種於四時數數現行謂修戒學無慚",
    "X48n0796_008:0107c24": "愧數行為障修定學時惛沉睡眠數行為障修慧學",
    "X48n0796_008:0108a01": "時簡擇法故掉舉惡行數行為障同法者展轉受用",
    "X48n0796_008:0108a02": "財法嫉慳障二俱通財法暴流中第八云深難渡故",
    "X48n0796_008:0108a03": "順流漂故名暴流此中但有隨生死流漂溺鼓動隨",
    "X48n0796_008:0108a04": "順生死雜染義解無彼深難渡義由此漂&#x76B7;故深難",
    "X48n0796_008:0108a05": "渡八十九云欲貪瞋癡等欲界所繫煩惱行者欲界",
    "X48n0796_008:0108a06": "所繫上品煩惱未斷未知名欲暴流有見無明三種",
    "X48n0796_008:0108a07": "亦取增上為暴流體謂欲界未得離欲除諸外道名",
    "X48n0796_008:0108a08": "欲暴流已得離欲名有暴流若諸外道從多以論當",
    "X48n0796_008:0108a09": "知有餘二種暴流謂諸惡見略攝為一名見暴流惡",
    "X48n0796_008:0108a10": "見因緣略攝為一名無明暴流此中意說除諸外道",
    "X48n0796_008:0108a11": "餘未離欲所起上品貪嗔等一切欲界煩惱名欲暴",
    "X48n0796_008:0108a12": "流除外道亦離欲色無色界一切上品煩惱名有暴",
    "X48n0796_008:0108a13": "流見之與無明取三界外道上品見癡為體不取中",
    "X48n0796_008:0108a14": "下名義不相當非暴流故又諸非外道所有我邊見",
    "X48n0796_008:0108a15": "癡亦名欲有二流非邪梵行故外道所有貪瞋等亦",
    "X48n0796_008:0108a16": "名為見流所攝從多門論見為首故又解名暴流故",
    "X48n0796_008:0108a17": "先取上品中下亦是不爾攝法即不盡多分外道起",
    "X48n0796_008:0108a18": "見無用設餘人無明及見相從亦彼所攝邪梵行求",
    "X48n0796_008:0108a19": "者亦多門論故不爾三漏中無明漏應名外道起但",
    "X48n0796_008:0108a20": "以非外道二求上下界異故後二外道中能依所依",
    "X48n0796_008:0108a21": "分故非二俱希涅槃故取八十九文釋此大好論釋",
    "X48n0796_008:0108a22": "二由有愚癡者是無明本推求解脫三見也及顛倒",
    "X48n0796_008:0108a23": "加行二取也。",
    "X48n0796_008:0108a24": "[0108a24] 軛中第八云邪行方便是軛義如車軛引車方便故",
    "X48n0796_008:0108b01": "此中云障礙離繫違背清淨即如軛軛牛令不能出",
    "X48n0796_008:0108b02": "體喻障離緣今不取障牛喻離繫第八以車喻邪行",
    "X48n0796_008:0108b03": "軛引導之亦不相違合二義解軛八十九云若諸煩",
    "X48n0796_008:0108b04": "惱等分行者非增非減即上所說一切煩惱說名為",
    "X48n0796_008:0108b05": "軛下品非二攝相非暴流及非軛。",
    "X48n0796_008:0108b06": "[0108b06] 取中第八云能取自身相續不絕是取此中二義一",
    "X48n0796_008:0108b07": "執取諍根二執取後有彼唯後一八十九云依在家",
    "X48n0796_008:0108b08": "品外道出家品建立四取若所取若能取若所為取",
    "X48n0796_008:0108b09": "皆是取即欲見戒禁我語是所取此四種貪欲是能",
    "X48n0796_008:0108b10": "取為得諸欲及為受用故起初取由貪利養恭敬力",
    "X48n0796_008:0108b11": "故或為誥責他所立論或為免脫他所徵難故起第",
    "X48n0796_008:0108b12": "二取奢摩他支為所依止為所建立為欲往趣世間",
    "X48n0796_008:0108b13": "離欲乃至非想非非想處三摩&#x9262;底起第三取為欲",
    "X48n0796_008:0108b14": "隨說分別所計作業受果所有士夫及為隨說流轉",
    "X48n0796_008:0108b15": "還滅士夫之相起我語取由是世尊言我為諸取遍",
    "X48n0796_008:0108b16": "知永斷正論大師故於此法誓修行者雖帶煩惱命",
    "X48n0796_008:0108b17": "終而不於彼建立諸取彼於諸欲無所顧戀而出家",
    "X48n0796_008:0108b18": "故於見戒我語無執受故乃至廣說惡說法者有二",
    "X48n0796_008:0108b19": "差別等邪分別見之所受持故身護語護說名為戒",
    "X48n0796_008:0108b20": "隨此所受形服飲食威儀行相說名禁性名戒遮名",
    "X48n0796_008:0108b21": "禁諦故住故論說有我名為我語執有實物說名諦",
    "X48n0796_008:0108b22": "故執可安立說名住故又第二復次欲愛為緣立初",
    "X48n0796_008:0108b23": "取依止智論利養恭敬等愛為緣立見取定愛為緣",
    "X48n0796_008:0108b24": "立戒禁取有無有愛為緣立我語取此論一復次釋",
    "X48n0796_008:0108c01": "總云復說。",
    "X48n0796_008:0108c02": "[0108c02] 繫中第八云難可解脫故名為繫此云以能障礙定",
    "X48n0796_008:0108c03": "意性身故名為繫彼據性難解此據所證難二種相",
    "X48n0796_008:0108c04": "似八十九唯依外道建立此二放逸外道第三不放",
    "X48n0796_008:0108c05": "逸外道後一俱外道或此中初二依在家品後二外",
    "X48n0796_008:0108c06": "道出家品此即彼不論彼論仍云如前說應勘之。",
    "X48n0796_008:0108c07": "[0108c07] 蓋中第八云覆真實義此云能令善品不得顯了一",
    "X48n0796_008:0108c08": "切皆是彼依勝法此據通門或彼即此非要實真理",
    "X48n0796_008:0108c09": "然此唯釋令善不轉乃蓋有為善法非真實義據實",
    "X48n0796_008:0108c10": "近心遠通妙理或得隨者轉變亦通妙理八十九中",
    "X48n0796_008:0108c11": "第一違聖教欲所漂淪第二違可愛樂法不堪訶諫",
    "X48n0796_008:0108c12": "第三違定無由得止第四違慧觀品不生唯第五則",
    "X48n0796_008:0108c13": "由違背於法論議無倒&#x51B3;擇審諦諸法大師聖教涅",
    "X48n0796_008:0108c14": "槃勝解何故論中疑障於捨前纏之中說嫉慳為捨",
    "X48n0796_008:0108c15": "障此說兼義令初捨不生彼說纏習起數纏繞此說",
    "X48n0796_008:0108c16": "初障彼說後障又此中止舉捨如前止舉捨此即初",
    "X48n0796_008:0108c17": "修止觀品及久修滿平等住名捨即八十九五義故",
    "X48n0796_008:0108c18": "說為障與前不同大論第十一廣說五通相今以五",
    "X48n0796_008:0108c19": "門分別一出體二釋名三廢立唯於三位為增勝障",
    "X48n0796_008:0108c20": "或如八十九五位為增勝障所以不取餘根本惑中",
    "X48n0796_008:0108c21": "無明通障不別障慢高舉順生善品五見染慧相非",
    "X48n0796_008:0108c22": "能障所障即慧等故不說自體障總而言之於此五",
    "X48n0796_008:0108c23": "位初習善時餘障據此相不及此五所云此勝故立",
    "X48n0796_008:0108c24": "之此三大論文自有第四明通相第五明此五果如",
    "X48n0796_008:0109a01": "食非食此五果如第十一由惛睡近而相順生諸煩",
    "X48n0796_008:0109a02": "惱故合立蓋掉悔同一境轉故合立蓋一一如彼大",
    "X48n0796_008:0109a03": "好此唯欲界今通定散二位為論瑜伽第十一總說",
    "X48n0796_008:0109a04": "為諸定之障。",
    "X48n0796_008:0109a05": "[0109a05] 株杌中文有二初出體二釋名此以難斷釋第八云",
    "X48n0796_008:0109a06": "壞善稼田各望一說心不調論貪也無所堪能瞋也",
    "X48n0796_008:0109a07": "難可解脫癡也或由三故並不調順背正理無堪任",
    "X48n0796_008:0109a08": "多梗&#x6F81;難解脫名難斷障八十九云心不調柔心極",
    "X48n0796_008:0109a09": "愚昧於得自義能作衰損故合此中及第八二釋方",
    "X48n0796_008:0109a10": "同八十九。",
    "X48n0796_008:0109a11": "[0109a11] 垢中第八云自性染汙此云點染不淨同之八十九",
    "X48n0796_008:0109a12": "同。",
    "X48n0796_008:0109a13": "[0109a13] 燒害中第八云常害常能為害由此故感生老苦常",
    "X48n0796_008:0109a14": "為害也與此同八十九云由此數行恒常流溢燒惱",
    "X48n0796_008:0109a15": "身心極為衰損說名燒害然不現在為損此依當來",
    "X48n0796_008:0109a16": "為損或第八或通亦得。",
    "X48n0796_008:0109a17": "[0109a17] 箭中於諸有財三寶四諦依愛疑門能射傷者謂於",
    "X48n0796_008:0109a18": "有及財生愛於諦寶中生疑此二為門由三毒能射",
    "X48n0796_008:0109a19": "傷諸行者背諦寶處三有故瑜伽第八云不靜相故",
    "X48n0796_008:0109a20": "遠所隨故名箭此中意說不安靜如箭無絕無始相",
    "X48n0796_008:0109a21": "隨常為傷害故八十九云為貪嗔癡遠離&#x6159;愧起無",
    "X48n0796_008:0109a22": "&#x6159;愧一向無間不可制伏能射傷故。",
    "X48n0796_008:0109a23": "[0109a23] 所有者此從果名應名能有財物恐怖散亂等名所",
    "X48n0796_008:0109a24": "有所有由貪等故從果為名第八云能攝依事財物",
    "X48n0796_008:0109b01": "是所依事此能攝彼故從果八十九云若貪等三慚",
    "X48n0796_008:0109b02": "愧間雜由相續故非剎那故有可制伏故名所有是",
    "X48n0796_008:0109b03": "繫所攝極下穢義此依有勝善根者說故。",
    "X48n0796_008:0109b04": "[0109b04] 惡行從果為名道亦爾此中解不善根復有二十四",
    "X48n0796_008:0109b05": "彼別解之即有二十五大門中以等同云不善法依",
    "X48n0796_008:0109b06": "名根根義如唯識第六二義解之。",
    "X48n0796_008:0109b07": "[0109b07] 三漏中一出體如第六十四說三漏全別應取會出",
    "X48n0796_008:0109b08": "體八十九欲界一切煩惱唯除無明說名欲漏諸色",
    "X48n0796_008:0109b09": "無色界一切煩惱唯除無明說名有漏若諸有情或",
    "X48n0796_008:0109b10": "未離欲或已離欲除諸外道所有邪僻分別愚癡所",
    "X48n0796_008:0109b11": "生惡見蔽覆其心依此惡見於彼諸欲一分尋求一",
    "X48n0796_008:0109b12": "分離欲乃至非想非非想處於彼三界所有無明總",
    "X48n0796_008:0109b13": "攝為一名無明漏能依分二所依即一二釋名第八",
    "X48n0796_008:0109b14": "云流動其心名漏此中亦爾由煩惱等令心連注流",
    "X48n0796_008:0109b15": "散不絕名為漏毀責為名觀八十九唯言煩惱不取",
    "X48n0796_008:0109b16": "於隨舉勝為名通諸染法為漏體故三廢立一切煩",
    "X48n0796_008:0109b17": "惱名為因門唯此一門通諸染位顯諸八隨亦遍染",
    "X48n0796_008:0109b18": "心起非根本依唯應一門根本依攝以所別立餘合",
    "X48n0796_008:0109b19": "為一能依種種差別依界二分所以無異名一以所",
    "X48n0796_008:0109b20": "從能亦應有二以能隨所亦應有一但以能有多種",
    "X48n0796_008:0109b21": "欲隨界分多所依欲有纏相應等四欲少但合通四",
    "X48n0796_008:0109b22": "七漏相正攝謂見修受念根惡親近隨應立初二於",
    "X48n0796_008:0109b23": "餘五漏具非漏五問答分別何故流軛等離見別立",
    "X48n0796_008:0109b24": "此不爾耶彼異生外道能依所依開合而說此總一",
    "X48n0796_008:0109c01": "切開合而論各據一義不相違也。",
    "X48n0796_008:0109c02": "[0109c02] 匱中第八云能令受用無有厭足名為匱所以彼論",
    "X48n0796_008:0109c03": "依無足無足即貧苦所惱。",
    "X48n0796_008:0109c04": "[0109c04] 熱中執著相好起愛染故燒惱身心第八能令所欲",
    "X48n0796_008:0109c05": "常有遺乏故名燒令彼趣燒即是此中匱也彼熱燒",
    "X48n0796_008:0109c06": "二是此一故下文燒所集善根薪名火是此熱惱從",
    "X48n0796_008:0109c07": "果為名諍與熾然亦從果惡業為熾然稠林亦爾第",
    "X48n0796_008:0109c08": "八種種自身大樹聚集故名稠林稠林本故令諸有",
    "X48n0796_008:0109c09": "情處在生死本因三毒及大樹稠林難可出離生死",
    "X48n0796_008:0109c10": "因即三毒三毒果即生死生死即稠林稠林由大樹",
    "X48n0796_008:0109c11": "大樹即三毒三毒起生死稠林故。",
    "X48n0796_008:0109c12": "[0109c12] 拘礙者第八云能令眾生樂著種種妙欲塵故能障",
    "X48n0796_008:0109c13": "證得出世法故名拘礙初即此二後即此三此五拘",
    "X48n0796_008:0109c14": "礙即第八五拘礙教授亦如瑜伽第二十七有四教",
    "X48n0796_008:0109c15": "授謂無倒次第教及證教誡如前第一卷三輪等中",
    "X48n0796_008:0109c16": "具說。",
    "X48n0796_008:0109c17": "[0109c17] 邪行中迷境界者迷事此二通內外總別境界故從",
    "X48n0796_008:0109c18": "外立名此中迷有情不說總緣行故雖亦緣有情起",
    "X48n0796_008:0109c19": "於貪瞋然依境界門起故迷所知境通理事故迷見",
    "X48n0796_008:0109c20": "者見為隨故迷對治據勝故實亦非對治去來等是",
    "X48n0796_008:0109c21": "不明通相此中據貪增表不與身邊俱者說故或說",
    "X48n0796_008:0109c22": "與彼俱行相淺近故但迷境界非所知也於滅道起",
    "X48n0796_008:0109c23": "懸崖想者起難修證心故返生煩惱餘可知。",
    "X48n0796_008:0109c24": "[0109c24] 拘礙中五初五拘礙依瑜伽第八釋煩惱名能令眾",
    "X48n0796_008:0110a01": "生樂著種種妙欲塵能障證得出世法故名為拘礙",
    "X48n0796_008:0110a02": "初是此五拘礙後是此由此不能修諸善法即二義",
    "X48n0796_008:0110a03": "一拘住二不能行出第三無所覺者謂樂著妙境不",
    "X48n0796_008:0110a04": "曾隨順大師教授前邪攝者不正行相染識之相名",
    "X48n0796_008:0110a05": "邪行。",
    "X48n0796_008:0110a06": "[0110a06] 第七界門有三初明界地具足多少次明界地五受",
    "X48n0796_008:0110a07": "後明界地在識相應此中相應同五十八不同五十",
    "X48n0796_008:0110a08": "九及唯識第六五十九云先辨煩惱諸根相應但約",
    "X48n0796_008:0110a09": "麤相道理建立令初行者解無亂故今約巨細道理",
    "X48n0796_008:0110a10": "建立令久行者了自他身種種行解差別轉故明界",
    "X48n0796_008:0110a11": "地五受相應中有二初明別相應後問答一切與捨",
    "X48n0796_008:0110a12": "相應道理初中有七唯除第四身見等准慢餘一切",
    "X48n0796_008:0110a13": "文有二處初論本後釋論第三慢中初論本後釋論",
    "X48n0796_008:0110a14": "釋論中初辨欲界不與樂相塵後問答辨初二定云",
    "X48n0796_008:0110a15": "何與樂相應心悅者欣行故由離憂苦現行故欣悅",
    "X48n0796_008:0110a16": "心踊者動踊異第三定樂彼樂靜故心適者怡適簡",
    "X48n0796_008:0110a17": "捨受非怡適故心調者和調顯喜自體安適受總通",
    "X48n0796_008:0110a18": "上此上所說安適受非不安適故即心所中受所攝",
    "X48n0796_008:0110a19": "非一言心悅等故謂即是心今簡心所故言受所攝",
    "X48n0796_008:0110a20": "或心調安適總是一句此四句意識之受能此四是",
    "X48n0796_008:0110a21": "意識所攝伏非合說心所皆有此等此心所有悅等",
    "X48n0796_008:0110a22": "者是受所攝由第六意識俱受能令心悅等有如是",
    "X48n0796_008:0110a23": "相狀謂已轉依者謂除惛沉無堪任麤重障故得此",
    "X48n0796_008:0110a24": "根本定等名堪任所依名已得轉依者如顯揚第二",
    "X48n0796_008:0110b01": "卷引經言如經言離欲惡不善法故有尋有伺離生",
    "X48n0796_008:0110b02": "喜樂初靜慮具足住等次第之經乃至廣說證樂等",
    "X48n0796_008:0110b03": "由阿賴耶識別攝所依身由彼意識喜受故而得怡",
    "X48n0796_008:0110b04": "悅安適邊受此是受所攝此安適之受此是數所攝",
    "X48n0796_008:0110b05": "此經意說下雙釋上二經意皆得踊悅上文解前喜",
    "X48n0796_008:0110b06": "又令下解前樂疑上靜慮行相者所引持者由先入",
    "X48n0796_008:0110b07": "彼何受定今引此煩惱心生故名所引所引即所持",
    "X48n0796_008:0110b08": "由定相應持此故也眾者種類義即五部類名眾惑",
    "X48n0796_008:0110b09": "非一名眾解四諦惑各十或二門不同中引三藏兩",
    "X48n0796_008:0110b10": "解一云所迷門有十依能治有八三有八如唯識會",
    "X48n0796_008:0110b11": "二云依所迷真理門各十依廢旨論調詮門三各八",
    "X48n0796_008:0110b12": "二行唯苦故若迷此起邪行即見此所斷此以能緣",
    "X48n0796_008:0110b13": "屬所迷斷者為所迷度依多迷少依少迷多等四句",
    "X48n0796_008:0110b14": "不定故如唯識第六樞要或以所緣為所迷或以所",
    "X48n0796_008:0110b15": "依為所迷隨一若說境即苦集煩惱通緣五門應通",
    "X48n0796_008:0110b16": "五斷若以所依為所迷見修四諦煩惱間生亦所斷",
    "X48n0796_008:0110b17": "故名隨增者依增者從依緣增者從緣不解何諦理",
    "X48n0796_008:0110b18": "迷何諦增故問若緣此為境即迷此起邪行耶此問",
    "X48n0796_008:0110b19": "欲界緣此為境即迷此故依緣俱增耶故答不必爾",
    "X48n0796_008:0110b20": "等類諦中隨所應者滅道與苦果別故。",
    "X48n0796_008:0110b21": "[0110b21] 眾中有二初總後別別中有二初解見道惑後解修",
    "X48n0796_008:0110b22": "道惑見修惑中各有二初別解後結之初中各有三",
    "X48n0796_008:0110b23": "三界別故於欲界四諦中初本論後釋師問答&#x99C4;索",
    "X48n0796_008:0110b24": "迦奴兒也初解欲界修惑中有二初論本別舉名數",
    "X48n0796_008:0110c01": "後釋師解相相中有三初問答我見次邊見後解貪",
    "X48n0796_008:0110c02": "等四除依緣見生者我見中有二初問後答答中有",
    "X48n0796_008:0110c03": "二初論答後引經經中有三初法次喻後合法中佛",
    "X48n0796_008:0110c04": "告奴兒准此即應於五取蘊有我慢等文中闕見字",
    "X48n0796_008:0110c05": "或喻有二證見道者告奴兒非眾告不爾何故下於",
    "X48n0796_008:0110c06": "慢等佛不言我見欲者貪也隨眠者我見我見細故",
    "X48n0796_008:0110c07": "俱生故名隨眠或慢貪種子名隨眠永斷集知苦滅",
    "X48n0796_008:0110c08": "滅吐道勝又斷者現纏知者知苦斷緣纏未來苦果",
    "X48n0796_008:0110c09": "未永滅隨眠種子未永吐或因未斷果未知未無間",
    "X48n0796_008:0110c10": "道滅未解脫道吐總緣作意即佛地論六解及緣起",
    "X48n0796_008:0110c11": "下卷五十九等但說無常苦無我三行相引不論空",
    "X48n0796_008:0110c12": "行即無我行遮表異故三無上勘中邊分別下卷從",
    "X48n0796_008:0110c13": "斷三世中如五十九。",
    "X48n0796_008:0110c14": "[0110c14] 明業大文有二初問後答答中有三初略標二五業",
    "X48n0796_008:0110c15": "次思業云何等下廣解初所標後第八卷如世尊說",
    "X48n0796_008:0110c16": "有情業異熟不可思議依經釋思議不思議業初略",
    "X48n0796_008:0110c17": "中有二初明二業後標五業何等思業下廣明中有",
    "X48n0796_008:0110c18": "二初標思業思己業後又此身語意三業下廣此二",
    "X48n0796_008:0110c19": "業由五業者唯明一相作用名業非正解善不善業",
    "X48n0796_008:0110c20": "集諦所收後不重辨。",
    "X48n0796_008:0110c21": "[0110c21] 廣二業中大文分三初廣前思己業是善不善根本",
    "X48n0796_008:0110c22": "業道狹故先明如契經言有三種業謂福業非福業",
    "X48n0796_008:0110c23": "不動業下廣明思業通加行根本後起一切俱名為",
    "X48n0796_008:0110c24": "思業業道重者由前思已方作故狹此但總名故言",
    "X48n0796_008:0111a01": "思已後又業差別有三種謂律儀業下重亦廣明前",
    "X48n0796_008:0111a02": "二業初明思己業中有五一正明根本業道二以五",
    "X48n0796_008:0111a03": "門分別業道三明故思業四明決定業五明受果業",
    "X48n0796_008:0111a04": "釋論五業論本唯言意多分別加行業以全故釋論",
    "X48n0796_008:0111a05": "云頗亦兼有作用證得此之少分不離前加行攝已",
    "X48n0796_008:0111a06": "盡故論本不明釋論以少義有故略實辨不善業道",
    "X48n0796_008:0111a07": "名中殺生不與取欲邪行三唯依主&#x8657;誑離間麤惡",
    "X48n0796_008:0111a08": "雜穢通依主持業心想&#x8657;誑等故後三唯持業善業",
    "X48n0796_008:0111a09": "道中初七唯依主後二無所名其正即見見之體即",
    "X48n0796_008:0111a10": "正故持業也業道體性前三如唯識第一成業及五",
    "X48n0796_008:0111a11": "十三等皆以發身語思以為表無表戒體即動發勝",
    "X48n0796_008:0111a12": "思後三如名亦以發貪瞋邪見三思為不善業道體",
    "X48n0796_008:0111a13": "以無貪無瞋正見三為善自性取極重善惡法以為",
    "X48n0796_008:0111a14": "業道體性然此有加行根本後起釋總名中第六十",
    "X48n0796_008:0111a15": "云思是業而非業道身語前七亦業亦道貪恚邪見",
    "X48n0796_008:0111a16": "業道非業唯識第一等云第三思為前二思所遊履",
    "X48n0796_008:0111a17": "通生苦樂異熟果故名道此中何故說思非也此說",
    "X48n0796_008:0111a18": "初二思彼說第三思故不相違又與貪等現相應思",
    "X48n0796_008:0111a19": "等不望過未橫論是業非業道此中&#x7AEA;論故業亦道",
    "X48n0796_008:0111a20": "第三界繫若十不善業道六十云唯欲界繫亦唯能",
    "X48n0796_008:0111a21": "感欲界異熟非於餘處不遮上界有善業道也色界",
    "X48n0796_008:0111a22": "天等受戒等有善十業道無色唯後三欲界地獄眾",
    "X48n0796_008:0111a23": "生亦得具惡雜穢嗔恚無餘若說地獄有分別煩惱",
    "X48n0796_008:0111a24": "造業不妨有邪見今正義無故餘人有後三地獄者",
    "X48n0796_008:0111b01": "無殺生等事十輪陀羅尼經地獄眾生亦聽法何妨",
    "X48n0796_008:0111b02": "受戒菩薩於彼化眾生故十善業道通一切處第六",
    "X48n0796_008:0111b03": "十云殺生邪欲&#x8657;誑離間麤惡嗔恚此之六種有情",
    "X48n0796_008:0111b04": "處起雜穢語名身處起不與取及貪欲資財處起邪",
    "X48n0796_008:0111b05": "見業道諸行處起今正云六有情處起一非情處起",
    "X48n0796_008:0111b06": "三通情非情處起意樂業者此中有二謂想意樂及",
    "X48n0796_008:0111b07": "起當作意樂瑜伽分為二謂第二想第三欲樂無此",
    "X48n0796_008:0111b08": "加行彼想云於彼非彼想非於彼彼想於彼彼想非",
    "X48n0796_008:0111b09": "於彼非彼想唯第三是業道相第三欲樂云顛倒所",
    "X48n0796_008:0111b10": "作此中起當作意樂即彼第三欲樂由有倒無倒想",
    "X48n0796_008:0111b11": "樂欲所作此中加行謂或自或他發起所作三業即",
    "X48n0796_008:0111b12": "殺等方便即樂欲境故彼合樂欲心境一處所以無",
    "X48n0796_008:0111b13": "加行此以想欲同能緣一處明三業境一處明開合",
    "X48n0796_008:0111b14": "欲樂異亦不相違然本地第九說一起欲樂二起染",
    "X48n0796_008:0111b15": "汙心三起方便四事究竟五十九說染心說三根等",
    "X48n0796_008:0111b16": "廣說句數究竟中或於後時如造作業業未究竟處",
    "X48n0796_008:0111b17": "分者受五戒時彼事方遂成業道不答正明不成過",
    "X48n0796_008:0111b18": "八戒限遂成善心息故如不律儀受戒過分遂成不",
    "X48n0796_008:0111b19": "律儀唯五戒等不成作心畢竟不作故先已作者尚",
    "X48n0796_008:0111b20": "不增長況新生者說相後雖敗善心亦不成先邀畢",
    "X48n0796_008:0111b21": "竟故不與取究竟此云取為己有瑜伽約移離本處",
    "X48n0796_008:0111b22": "或拒債受寄不還等如彼五十九非分者非支也雖",
    "X48n0796_008:0111b23": "己妻妾除產門餘皆非分非時有五謂穢下胎圓乳",
    "X48n0796_008:0111b24": "兒齋戒病時非處有四謂尊所會處靈廟眾前非地",
    "X48n0796_008:0111c01": "謂高下乃至伽藍等非量極及五不應理取邪非理",
    "X48n0796_008:0111c02": "不作世禮也及自他一切男不男顯隱自作媒他並",
    "X48n0796_008:0111c03": "為交會究竟以下業道一一如五十九大好&#x5FE9;&#x5FE9;不",
    "X48n0796_008:0111c04": "復述誑離必令他解方成業道意樂滿故雜麤但發",
    "X48n0796_008:0111c05": "即成不待他解不解即究竟故以遂本心亦有名故",
    "X48n0796_008:0111c06": "令他知已發麤惡言私處罵不即遂其心故也瞋恚",
    "X48n0796_008:0111c07": "亦爾論說此二業道唯情處起故如經云故思造業",
    "X48n0796_008:0111c08": "云何名為故思造業中此說五業瑜伽第九說二種",
    "X48n0796_008:0111c09": "一增長二不增長不增長有十一夢所作二無知三",
    "X48n0796_008:0111c10": "無故思四不利不數五狂亂六失念七非樂欲八自",
    "X48n0796_008:0111c11": "性無記九悔所損惱十對治所損業除此所餘名為",
    "X48n0796_008:0111c12": "增長彼十中一夢二無知三狂亂此失念此之四種",
    "X48n0796_008:0111c13": "即此第三無所了知彼非樂欲一種通攝此初二教",
    "X48n0796_008:0111c14": "&#x52D1;及勸請故以彼無故思是請作故或彼無故思即",
    "X48n0796_008:0111c15": "此他教&#x52D1;彼非樂欲是此勸請唯彼論中不利不數",
    "X48n0796_008:0111c16": "及悔所損并對治損此中不說此說非彼三種業此",
    "X48n0796_008:0111c17": "論利數非損之業故彼自性無記非此善不善業故",
    "X48n0796_008:0111c18": "此中不說第六十卷說有四句第一作而不增長有",
    "X48n0796_008:0111c19": "五一無識稚童二夢三不思而作四自無欲五起悔",
    "X48n0796_008:0111c20": "對治本地十中除不利不數狂亂失念自性無記四",
    "X48n0796_008:0111c21": "種彼說明利或數非狂亂等業故第五對治中具攝",
    "X48n0796_008:0111c22": "本地第九第十業其無識稚童及夢即此論五中第",
    "X48n0796_008:0111c23": "三無所了知攝不思無欲初二門攝其悔對治此中",
    "X48n0796_008:0111c24": "不說說未悔對治業故六十卷四句中第二句非此",
    "X48n0796_008:0112a01": "中有第三句第四句皆可知初七業道具四句有非",
    "X48n0796_008:0112a02": "作而增意數思故貪恚邪見無此一偏句無不作而",
    "X48n0796_008:0112a03": "增長思量增長而作故第六十說有四業一異熟定",
    "X48n0796_008:0112a04": "二分位定三俱四不俱今此三決定第二異熟即彼",
    "X48n0796_008:0112a05": "第一此第三即彼第三定或亦是彼第二彼但論諸",
    "X48n0796_008:0112a06": "果定不此三業定此中論定故無彼第四俱不定。",
    "X48n0796_008:0112a07": "[0112a07] 第五大段明異熟中有五一不善業道果二善業道",
    "X48n0796_008:0112a08": "果三明引滿果四明一多果業五業受果先後不善",
    "X48n0796_008:0112a09": "業果中初論本後釋論師別配屬三業下中上受惡",
    "X48n0796_008:0112a10": "趣果此總別果通論人天亦有不善別果故此中&#x8657;",
    "X48n0796_008:0112a11": "誑語故多&#x81F0;穢與麤惡語合說得果不爾如何得&#x81F0;",
    "X48n0796_008:0112a12": "穢然有誑即離間亦有麤即雜穢便成二業為一業",
    "X48n0796_008:0112a13": "耶准六十云亦牽亦殺增上似一前後生二此語業",
    "X48n0796_008:0112a14": "道其必同時彼要移處命斷等異故成二也然竊處",
    "X48n0796_008:0112a15": "他獨殺之不移本處二業俱成不同瑜伽此中三果",
    "X48n0796_008:0112a16": "與瑜伽第九及六十相思應勘會之其等流果多分",
    "X48n0796_008:0112a17": "增上果中假說等流內法不與外法為等流故如殺",
    "X48n0796_008:0112a18": "短命等一切應思復有一業由一業得一身中瑜伽",
    "X48n0796_008:0112a19": "六十以一剎那約現生後受為名名現法受等即此",
    "X48n0796_008:0112a20": "中第二句如經言有三種業謂福非福不動業等下",
    "X48n0796_008:0112a21": "第二解思業大文有五初標解福等三業第二解經",
    "X48n0796_008:0112a22": "無明發業差別第三解不善業道三根為加行究竟",
    "X48n0796_008:0112a23": "第四解共不共業等經第五解彼彼丈夫如是如是",
    "X48n0796_008:0112a24": "業還受如是如是異熟經初中有二初標三業後釋",
    "X48n0796_008:0112b01": "釋中有二初論本師略釋後釋論師問答解不動業",
    "X48n0796_008:0112b02": "名釋此三名唯識第八瑜伽第九云福業者謂感善",
    "X48n0796_008:0112b03": "趣異熟及順五趣受善業非福謂感惡趣異熟及順",
    "X48n0796_008:0112b04": "五趣受不善業不動業者謂感色無色界異熟及順",
    "X48n0796_008:0112b05": "色無色受善業何故善業得順五趣二釋如唯識疏",
    "X48n0796_008:0112b06": "及第九瑜伽抄此中色無色業界地決定者此除中",
    "X48n0796_008:0112b07": "有謗及五淨居并自在天處餘一切地定故此中轉",
    "X48n0796_008:0112b08": "者必上極邪見謗涅槃深所資下業必勝無漏種種",
    "X48n0796_008:0112b09": "熏修餘任運業不能轉故不同欲界地汎爾隨依何",
    "X48n0796_008:0112b10": "品諸業皆轉動故凡位持經亦能轉易況得聖道又",
    "X48n0796_008:0112b11": "處可轉趣地不可轉豈欲界業趣地轉耶此解不可",
    "X48n0796_008:0112b12": "或從多分下三定業不可轉故其定地攝故因成不",
    "X48n0796_008:0112b13": "動生得善相從亦名不動定時故。",
    "X48n0796_008:0112b14": "[0112b14] 第二大段解二愚發業中有二初問後答答中有二",
    "X48n0796_008:0112b15": "初論本後釋論師論本中答有二初標後略解之此",
    "X48n0796_008:0112b16": "中問即瑜伽中十問同彼云福不動行由正簡擇力",
    "X48n0796_008:0112b17": "而起何因仍用無明為緣彼文答總不及此文然是",
    "X48n0796_008:0112b18": "二愚皆應名異熟皆應名真實義俱不解異熟俱不",
    "X48n0796_008:0112b19": "達諦真實義故然異熟據麤果迷相深從增為名真",
    "X48n0796_008:0112b20": "實愚於迷果義淺不解諦理故所以從本為稱又云",
    "X48n0796_008:0112b21": "據人天苦得諦理者知之不知諦理者迷之故名真",
    "X48n0796_008:0112b22": "實愚其三惡道苦世俗者了今仍此迷為首名異熟",
    "X48n0796_008:0112b23": "故瑜伽名世俗苦及勝義苦或三界苦總名異熟不",
    "X48n0796_008:0112b24": "解一切苦故造非福唯不解四諦理解三惡道苦果",
    "X48n0796_008:0112c01": "故名真實義不解三苦唯在人天狹故從本名為麤",
    "X48n0796_008:0112c02": "惡此之二愚見道斷唯識第八自有誠文瑜伽不如",
    "X48n0796_008:0112c03": "實知諸諦道理若住正念或作福業或作有漏修行",
    "X48n0796_008:0112c04": "引不動業若不住正念乃發非福業故知皆見諦斷",
    "X48n0796_008:0112c05": "此論下文亦即見諦不造業明皆見道斷云何說異",
    "X48n0796_008:0112c06": "熟愚修道斷耶此但迷理然有麤細麤發非福細發",
    "X48n0796_008:0112c07": "餘二由彼一向並染汙性非謂業唯染故善信解&#x9E81;",
    "X48n0796_008:0112c08": "惡異熟或一切異熟有此正見行相即住正念不造",
    "X48n0796_008:0112c09": "非福今既無明與非福合時此念必不容受信解&#x9E81;",
    "X48n0796_008:0112c10": "果異熟等之行相正見也真實義愚中未見諦&#x8FF9;雖",
    "X48n0796_008:0112c11": "起善心由隨眠所縛後生現行不了三界人天細苦",
    "X48n0796_008:0112c12": "便發二業若依緣起經外道異生二業皆用四無明",
    "X48n0796_008:0112c13": "為緣內生放逸三無明為緣不放逸非無明為緣者",
    "X48n0796_008:0112c14": "亦有隨眠為顯三別讚諦深達不說有之入見道中",
    "X48n0796_008:0112c15": "方斷種故若不爾者十王位異熟果何時造耶必以",
    "X48n0796_008:0112c16": "欲資故業而王故或彼不動唯別異熟非總不能感",
    "X48n0796_008:0112c17": "總報故此說為非無明引十王業往昔來不放逸時",
    "X48n0796_008:0112c18": "作今資故生此有何失如生大自在天。",
    "X48n0796_008:0112c19": "[0112c19] 第三大段三根發業究竟中瑜伽第六十廣說其相",
    "X48n0796_008:0112c20": "如彼應知一切同此唯廣略有異此文有四例如文",
    "X48n0796_008:0112c21": "三根正發善惡業者無明助者不定此中三不善根",
    "X48n0796_008:0112c22": "發十不善業者隨增義說非不用癡緣起經說無明",
    "X48n0796_008:0112c23": "具十一殊勝事故近因遠因等皆如理應思三思之",
    "X48n0796_008:0112c24": "中分別同性剎剎等起等皆如理應思此殺生時以",
    "X48n0796_008:0113a01": "瞋為究竟者遣使殺生此人或受八戒引起善心等",
    "X48n0796_008:0113a02": "無瞋心云何由瞋究竟二義一云據自殺二云處分",
    "X48n0796_008:0113a03": "時已有瞋恚業究竟故非據無表故不相違餘一切",
    "X48n0796_008:0113a04": "皆如是。",
    "X48n0796_008:0113a05": "[0113a05] 第四大段釋共不共業中有二初引經後問答釋釋",
    "X48n0796_008:0113a06": "有二初解共不共後解強劣力共不共中分三初解",
    "X48n0796_008:0113a07": "共次解不共後解共不共或後令他是此唯識第二",
    "X48n0796_008:0113a08": "卷四塵定變他五根有二諍此中共不共多分用不",
    "X48n0796_008:0113a09": "用以為二別即共中不共中皆各有二業廣如彼抄",
    "X48n0796_008:0113a10": "此中言說為增上緣者瑜伽第五十一說第二解強",
    "X48n0796_008:0113a11": "劣業中初解強力後例劣業強力初問後答答中有",
    "X48n0796_008:0113a12": "十初對治中云令當受那落迦業轉成現受瑜伽六",
    "X48n0796_008:0113a13": "十云諸阿羅漢所有不善決定受業或於前生所作",
    "X48n0796_008:0113a14": "或於此生先異生位所作由少輕苦之所逼惱便名",
    "X48n0796_008:0113a15": "果報已熟若已轉依果報種子皆永斷故一切不受",
    "X48n0796_008:0113a16": "所以者何由佛世尊依未解脫相續建立定受業故",
    "X48n0796_008:0113a17": "此中兩釋一云即初二果等從當為名名阿羅漢阿",
    "X48n0796_008:0113a18": "羅漢名已轉依一切不受苦二云即阿羅漢如前唯",
    "X48n0796_008:0113a19": "識樞要釋又六十下文云又惡趣業預流者皆已斷",
    "X48n0796_008:0113a20": "盡若諸異生世間離欲或復生上一切皆伏而未永",
    "X48n0796_008:0113a21": "斷若不還果身仍住此或復上生及阿羅漢諸不善",
    "X48n0796_008:0113a22": "業皆畢竟斷若已證入清淨意樂地菩薩一切不善",
    "X48n0796_008:0113a23": "業皆畢竟斷此但由不忘念力所制持故非由煩惱",
    "X48n0796_008:0113a24": "得離繫故如第十抄解此中二文相違即從當果為",
    "X48n0796_008:0113b01": "名勝其無學地推求非異熟阿羅漢道盡故是現違",
    "X48n0796_008:0113b02": "緣應華果相即惡趣果預流已無其不善業者別報",
    "X48n0796_008:0113b03": "應人天中受果者輕故可轉非三惡業彼抄三解一",
    "X48n0796_008:0113b04": "云從當果為名二殘&#x9E81;重得果非不善在已斷故三",
    "X48n0796_008:0113b05": "不障果故此殘業猶在已得轉依亦有三解一云入",
    "X48n0796_008:0113b06": "有餘涅槃即從當果是從極果語不還者已斷故二",
    "X48n0796_008:0113b07": "約有餘不善業已無殘異熟&#x9E81;重故三無餘依名轉",
    "X48n0796_008:0113b08": "依如前配前三此義大難應思之此中轉令現受者",
    "X48n0796_008:0113b09": "諸持經德力非將無漏對治三惡業六十云得預流",
    "X48n0796_008:0113b10": "時一切斷盡故此解順無學不受義若順受義此是",
    "X48n0796_008:0113b11": "別報惡道生後現報報定時不定業也餘不可轉又",
    "X48n0796_008:0113b12": "若現業應轉不受者不定業或已轉依者定業已解",
    "X48n0796_008:0113b13": "脫故不受依未解脫身建立定業阿闍世等懺悔聞",
    "X48n0796_008:0113b14": "大乘餘依此解教記招引語定受少時若依前判一",
    "X48n0796_008:0113b15": "切不受懺悔聞大乘力已轉依不受輕故唯依不增",
    "X48n0796_008:0113b16": "長業轉故不必受異熟此中強力此中論本文勢取",
    "X48n0796_008:0113b17": "所對治者故思不善業以定受故釋論下解乃取能",
    "X48n0796_008:0113b18": "治為強以下成上取對治道望彼補特伽羅所有故",
    "X48n0796_008:0113b19": "思定業名為強也又取所治下文云轉變滅故者轉",
    "X48n0796_008:0113b20": "變謂地獄業成現法受故滅者現法之業不受故向",
    "X48n0796_008:0113b21": "上配之也第四強力異熟決定聖道不能斷有二義",
    "X48n0796_008:0113b22": "一者順前從當名無學此業在身必不得入聖聖道",
    "X48n0796_008:0113b23": "不能斷故二者即順前無學有苦根即此文為證若",
    "X48n0796_008:0113b24": "總報決定惡業障聖不入若別報定報不障入聖聖",
    "X48n0796_008:0113c01": "道不斷聖者身中受異熟此十強力業中初二能治",
    "X48n0796_008:0113c02": "強次三所治強次二合二名強次一唯所治名強次",
    "X48n0796_008:0113c03": "一合二名強後一唯能治強或初七有性者業次一",
    "X48n0796_008:0113c04": "無性者業後二合二業初中分三初二能治次三所",
    "X48n0796_008:0113c05": "治後二合二第十業聚集前九別散第十業中有九",
    "X48n0796_008:0113c06": "從初至後展轉修習勝中如理應思。",
    "X48n0796_008:0113c07": "[0113c07] 第五大段有三初引經為證次釋後結釋中有二初",
    "X48n0796_008:0113c08": "遮解後開解遮解中有二初論本後釋論釋論有三",
    "X48n0796_008:0113c09": "初解不應行梵行次解盡苦際後結之。",
    "X48n0796_008:0113c10": "  論本第八卷",
    "X48n0796_008:0113c11": "[0113c11] 此下第三雙解思業思己業中大文分七一解律儀",
    "X48n0796_008:0113c12": "等三業此中律不律儀是思己處中通思業第二解",
    "X48n0796_008:0113c13": "順三受業第三解順現受等三業第四解黑黑等四",
    "X48n0796_008:0113c14": "業第五解三染三淨業第六解施戒等清淨業第七",
    "X48n0796_008:0113c15": "解白業等經如世尊說如是有情皆由自業業所乖",
    "X48n0796_008:0113c16": "諍下是初中有二初標後釋釋中分三三業異故初",
    "X48n0796_008:0113c17": "中復二初烈三後釋三釋中文分三三業異故。",
    "X48n0796_008:0113c18": "[0113c18] 別解脫中分三初烈七眾後隨別釋以近事中即離",
    "X48n0796_008:0113c19": "男女近住總是一近事類總顯一名不取女為二永",
    "X48n0796_008:0113c20": "年承事名近事暫近依止故名近住不律儀者如惡",
    "X48n0796_008:0113c21": "尸羅非尸羅名惡以尸羅清涼義故惡他清涼不可",
    "X48n0796_008:0113c22": "儀式名不律儀非惡儀式也不同惡見推求名見其",
    "X48n0796_008:0113c23": "體亦惡清涼名尸羅惡法非尸羅。",
    "X48n0796_008:0113c24": "[0113c24] 隨別釋中分三初門建立三類所因後問答鄔波索",
    "X48n0796_008:0114a01": "迦戒受人寬狹初中有三三類異故何故出家眾中",
    "X48n0796_008:0114a02": "立有差別非在家者出家者法斷故非在家所以出",
    "X48n0796_008:0114a03": "家男女別說不同在家已出家者有餘學在家亦有",
    "X48n0796_008:0114a04": "近住此為別也而出家中苾&#x84AD;是二尼立三如五十",
    "X48n0796_008:0114a05": "三解瑜伽五十三云何故世尊建立苾&#x84AD;近事近住",
    "X48n0796_008:0114a06": "三種律儀答由三因故謂所化生有三種類或有能",
    "X48n0796_008:0114a07": "行離惡行行及離欲行或有能行離惡行行非離欲",
    "X48n0796_008:0114a08": "行或不能行離惡行行及離欲行依初類立苾&#x84AD;戒",
    "X48n0796_008:0114a09": "即身二語四名惡行婬欲名欲行一根本罪性名惡",
    "X48n0796_008:0114a10": "行熟貪名欲依第二所化立近事此中身三語一名",
    "X48n0796_008:0114a11": "惡行正婬欲名欲行以邪是根本罪故所名惡行彼",
    "X48n0796_008:0114a12": "亦離故何以故非居家迫迮現處欲塵俗而能一向",
    "X48n0796_008:0114a13": "相續圓滿護眾學處依第三所化立近住何以故由",
    "X48n0796_008:0114a14": "此不能究竟行俱離行但當勸進攝受二因勿彼自",
    "X48n0796_008:0114a15": "謂重擔所鎮謂前三支修離惡行其後四支修離欲",
    "X48n0796_008:0114a16": "行離非梵行俱修二種以後四種謂不飲酒等後四",
    "X48n0796_008:0114a17": "非為遮性罪但由貪欲處起名離欲行有解於五欲",
    "X48n0796_008:0114a18": "莊嚴處起故名欲行若依此解離非梵行云何名離",
    "X48n0796_008:0114a19": "欲行耶今解不依性罪名離惡行惡行性是惡故後",
    "X48n0796_008:0114a20": "四遮貪欲名離欲行離非梵行俱修二種者以離邪",
    "X48n0796_008:0114a21": "欲性罪故名修離惡行暫時正婬亦不通故制其貪",
    "X48n0796_008:0114a22": "欲名離欲行不同出家出家之人一切必離若犯正",
    "X48n0796_008:0114a23": "邪悉名惡行在家許畜但邪名性罪正名貪欲不是",
    "X48n0796_008:0114a24": "業道今遮貪欲但名離欲行。",
    "X48n0796_008:0114b01": "[0114b01] 問何故律儀分成三類而但總立一不律儀律儀難",
    "X48n0796_008:0114b02": "&#x5C05;漸教令圓滿惡行易成不依漸學修學一分中所",
    "X48n0796_008:0114b03": "學一分名近事不學者名處中其一切犯戒失戒亦",
    "X48n0796_008:0114b04": "爾近事即有一分近住亦爾以類同故出家之戒唯",
    "X48n0796_008:0114b05": "四根本可具方成此中仍有犯重失不失二義如常",
    "X48n0796_008:0114b06": "其餘三若不持語四亦成苾&#x84AD;等四重根本故謂近",
    "X48n0796_008:0114b07": "事近住無犯重捨非道器故或說近事容有一分近",
    "X48n0796_008:0114b08": "住不爾期心極近不容行故二起前後問何故律儀",
    "X48n0796_008:0114b09": "有持一分得名律儀不律儀要須具受答不律儀惡",
    "X48n0796_008:0114b10": "心猛要全律儀少分心猛即&#x6B52;於彼善法勝故又但",
    "X48n0796_008:0114b11": "作一分猛者亦不律儀如律儀一分成故即無妨難",
    "X48n0796_008:0114b12": "但以上品思發成律儀不律儀中下成處中其中仍",
    "X48n0796_008:0114b13": "各分三品苾&#x84AD;戒何故要七由具四支一謂受學學",
    "X48n0796_008:0114b14": "處二善能防護別解脫律儀三軌則所行皆悉圓滿",
    "X48n0796_008:0114b15": "第四見微細罪生大怖畏即聲聞六處由此具七不",
    "X48n0796_008:0114b16": "爾不具近事有三支一離最勝損他支謂身三種二",
    "X48n0796_008:0114b17": "越受重修行支謂離妄語妄語者不能重修行故三",
    "X48n0796_008:0114b18": "不越所受支謂離飲諸酒飲諸酒便越所受故近住",
    "X48n0796_008:0114b19": "由五支一離損害他支謂離殺生不與取二離損害",
    "X48n0796_008:0114b20": "自他支謂離非梵行自他妻妾二俱離故三越所受",
    "X48n0796_008:0114b21": "重修行支謂離妄語其離非時食并高床香等塗身",
    "X48n0796_008:0114b22": "三是不越所受正念住支此三常所串習若遠離彼",
    "X48n0796_008:0114b23": "數數自憶我今安住決定齋戒於一切時堅守正念",
    "X48n0796_008:0114b24": "第五不壞正念支是離飲洒彼雖安住正憶念支謂",
    "X48n0796_008:0114c01": "我今住決定齋戒若為諸酒所醉便發狂亂不自在",
    "X48n0796_008:0114c02": "轉故何苾&#x84AD;中唯立二眾尼眾立三如五十三解八",
    "X48n0796_008:0114c03": "戒十戒開合增減問答亦如彼半擇迦不堪事二眾",
    "X48n0796_008:0114c04": "中不例無形者一解亦例同論文略二云不例以彼",
    "X48n0796_008:0114c05": "無男女二過故可堪承事有色界諸天並悉無形不",
    "X48n0796_008:0114c06": "遮彼受亦不失彼性故由此返顯無形不失大戒菩",
    "X48n0796_008:0114c07": "薩戒中苾&#x84AD;定不失別受此五戒隨此分別如何擇",
    "X48n0796_008:0114c08": "迦不得近事此等眾中五十三有三釋一男女過故",
    "X48n0796_008:0114c09": "亦不得出家受具戒二性煩惱障多故極覆障故三",
    "X48n0796_008:0114c10": "彼好人難得此三義不令出家受具戒不得名近事",
    "X48n0796_008:0114c11": "而不應數親近出家眾出家眾亦不應親近摩觸彼",
    "X48n0796_008:0114c12": "類又亦不應如近事男而相親善然其所護福德無",
    "X48n0796_008:0114c13": "差苾&#x84AD;戒若有六緣不應為受謂意樂損害等若無",
    "X48n0796_008:0114c14": "此六即可為受近事由二緣近住唯一緣如於表無",
    "X48n0796_008:0114c15": "表章得捨緣中說之扇揥迦此云無根勢(一生無也)半擇",
    "X48n0796_008:0114c16": "迦此云樂欲樂他於己為過故五中初得二名次三",
    "X48n0796_008:0114c17": "唯半擇迦非揥迦一生中無男勢故後一若不被他",
    "X48n0796_008:0114c18": "於己為過名扇揥迦無根勢故若他於己為過名半",
    "X48n0796_008:0114c19": "擇迦有樂欲故不同初人彼人一生無根勢用第五",
    "X48n0796_008:0114c20": "人曾有彼用雖無其形性勢仍在唯起彼用故由此",
    "X48n0796_008:0114c21": "不被他於己為過無樂欲故不名半擇迦不同前四",
    "X48n0796_008:0114c22": "人被他於己有過之時樂欲方生故先生不生即有",
    "X48n0796_008:0114c23": "樂欲他於己為過故瑜伽說三人此說五者本性除",
    "X48n0796_008:0114c24": "去灌灑即彼被他於己為過得不淨灌灑故五十三",
    "X48n0796_008:0115a01": "抄解不然以嫉&#x59AC;開人返不說灌灑故此論合嫉&#x59AC;",
    "X48n0796_008:0115a02": "故加灌灑靜慮律儀斷對治唯初未至九無間道遠",
    "X48n0796_008:0115a03": "分通上七根本并中間八未至初未至第九解脫道",
    "X48n0796_008:0115a04": "名持對治餘名遠若九品修逆次入者如四道中說",
    "X48n0796_008:0115a05": "斷對治持對治遠分等無漏律儀等如五十三說及",
    "X48n0796_008:0115a06": "章中解。",
    "X48n0796_008:0115a07": "[0115a07] 不律儀中此中有十五瑜伽第九說十二無此中三",
    "X48n0796_008:0115a08": "謂捕魚害牛獵鹿三種無彼一種謂斷獄古釋云此",
    "X48n0796_008:0115a09": "害牛彼羊中攝此魚彼鳥中攝獵鹿彼兔中收彼說",
    "X48n0796_008:0115a10": "斷獄此守獄中&#x53CE;所以不同涅槃經有十六羊豬牛",
    "X48n0796_008:0115a11": "雞此四疲買肥賣為四買已殺為四即成其八不說",
    "X48n0796_008:0115a12": "此鹿兔鳥三餘之七種同此彼有獵師攝此三此文",
    "X48n0796_008:0115a13": "既說好為損等即攝一切損水陸生命任殺之衒賣",
    "X48n0796_008:0115a14": "女色以自活殺馬殺驢以活其命應不律儀故知捉",
    "X48n0796_008:0115a15": "鹿且舉少分未必盡也不得和會屠羊者為欲活命",
    "X48n0796_008:0115a16": "屠養買賣即攝涅槃疲買肥賣并買已殺今更加賊",
    "X48n0796_008:0115a17": "言如是等者為欲活命起增上思等作此等事悉名",
    "X48n0796_008:0115a18": "不律儀故論云隨應有行殺不行殺者故縛象買取",
    "X48n0796_008:0115a19": "錢我與王取物返自將活命&#x546A;龍亦爾或將戲樂是",
    "X48n0796_008:0115a20": "物自活直爾戲不規活命者非上來是殺生類不與",
    "X48n0796_008:0115a21": "取類唯有二邪欲類衒賣女色強者是讒搆中唯言",
    "X48n0796_008:0115a22": "離間不言諂誑是乖親覓財物者根本故如作文章",
    "X48n0796_008:0115a23": "綺語規財常以活命故皆非雖成業道非不律儀言",
    "X48n0796_008:0115a24": "不律儀者於業道更取重者亦有不律儀非盡壽耶",
    "X48n0796_008:0115b01": "既有少分亦有不盡壽者或必盡壽如比丘戒期心",
    "X48n0796_008:0115b02": "重者是餘非也或雖少時作重故是不律儀有盡形",
    "X48n0796_008:0115b03": "非不律儀以報心作故不期願故此義應思生彼家",
    "X48n0796_008:0115b04": "生餘處如五十三及唯識樞要第一卷解三受報在",
    "X48n0796_008:0115b05": "地有說欲界第六捨報命終心有下地捨報不許第",
    "X48n0796_008:0115b06": "六報心捨受命終即無者如對法第一卷二說。",
    "X48n0796_008:0115b07": "[0115b07] 三時業中有三初列名次釋所以後於此業中從初",
    "X48n0796_008:0115b08": "熟位等釋妨難順現法受業中有二初論本舉三四",
    "X48n0796_008:0115b09": "類後釋論師解名所以本疏四門分別一出體大乘",
    "X48n0796_008:0115b10": "並思為三業體宜顯思差別或五蘊四蘊如理應准",
    "X48n0796_008:0115b11": "二釋名總名別名總名可知謂取三時異熟業別俱",
    "X48n0796_008:0115b12": "總稱亦名異熟別名者謂順現受業者法謂道理順",
    "X48n0796_008:0115b13": "現在道理受之業受者異熟其業為能順受為所順",
    "X48n0796_008:0115b14": "即現受之順即順受之業依主釋也以生後俱有總",
    "X48n0796_008:0115b15": "別異熟不標法名現唯別果簡別於彼加之法字或",
    "X48n0796_008:0115b16": "舉初例中何妨並有餘順生受業准此應知第三感",
    "X48n0796_008:0115b17": "總別報以善不善歷五趣感總別總別之體并顯感",
    "X48n0796_008:0115b18": "十二處多少勝劣分別思之然有不同處如鬼畜何",
    "X48n0796_008:0115b19": "廢五根等亦善業感其人天五根等亦有不善業招",
    "X48n0796_008:0115b20": "應思之第四諸門義異一明世得報因果定同異世",
    "X48n0796_008:0115b21": "若諸部對之然有差別彼若大乘異時為非二明報",
    "X48n0796_008:0115b22": "業成熟不成熟有因時有果有果時有因在亦對諸",
    "X48n0796_008:0115b23": "部論之三約界分別三界身受自他界異熟亦對諸",
    "X48n0796_008:0115b24": "部四明得報及時定不定事此中應知定不定從何",
    "X48n0796_008:0115c01": "為名有二說一云依一切故阿羅漢猶受不善業已",
    "X48n0796_008:0115c02": "轉依不受者入無餘依故二云依未得果得果名轉",
    "X48n0796_008:0115c03": "依已前可定縱阿闍世王由對治力亦名轉依業不",
    "X48n0796_008:0115c04": "決定若無勝緣轉依業決定故故六十云預流等惡",
    "X48n0796_008:0115c05": "趣業皆盡等此中應知第五業之輕重如六十卷初",
    "X48n0796_008:0115c06": "明輕重業相應知作不增長等亦如六十此中順現",
    "X48n0796_008:0115c07": "受業初慈定等五第六十云慈者於一切有情第一",
    "X48n0796_008:0115c08": "利益安樂增上意樂住起故所以得現果何故不說",
    "X48n0796_008:0115c09": "悲者舊抄有一解今解不然慈與樂深不行損時定",
    "X48n0796_008:0115c10": "不殺故悲雖不殺亦廢損而不與樂故慈勝非餘如",
    "X48n0796_008:0115c11": "慈無諍等亦爾六十云無諍從於一切有情將護他",
    "X48n0796_008:0115c12": "心住起故重勝願智等滅定從第一寂靜涅槃樂相",
    "X48n0796_008:0115c13": "似聖住起故勝一切有心定此名因位若在果位設",
    "X48n0796_008:0115c14": "不入定亦受現報預流果初得一切不善不作律儀",
    "X48n0796_008:0115c15": "故勝後有學彼非初故。",
    "X48n0796_008:0115c16": "[0115c16] 五極清淨相續究竟謂阿羅漢及佛為首大比丘僧",
    "X48n0796_008:0115c17": "即攝此初中第五及第二佛為上首等其獨覺亦在",
    "X48n0796_008:0115c18": "彼類瑜伽第九有二因緣與現法果一者欲解二由",
    "X48n0796_008:0115c19": "事故欲解有八即四並是善四是不善一顧自身不",
    "X48n0796_008:0115c20": "顧自身二捐惱慈悲三憎害淨信四棄恩知恩此皆",
    "X48n0796_008:0115c21": "增上心作得現法受以情欲勝解二數量故得現受",
    "X48n0796_008:0115c22": "非由境等此欲解八即是此第三餘猛利意樂加行",
    "X48n0796_008:0115c23": "所行皆通善惡故又瑜伽說由事故亦感現成果其",
    "X48n0796_008:0115c24": "法事者五無間及同分五無間者即現病癩被殺等",
    "X48n0796_008:0116a01": "事同分者穢母無學尼打最後菩薩廟衢市立殺羊",
    "X48n0796_008:0116a02": "法極委重親友言欺貧等害逼惱并劫奪僧門破壞",
    "X48n0796_008:0116a03": "靈廟等名不善現業善事者父母無正信心犯戒慳",
    "X48n0796_008:0116a04": "惡慧迴令正信等皆現法受業此得與他增上現果",
    "X48n0796_008:0116a05": "能令國宅如佛國邑等乃至廣說此事不同欲勝解",
    "X48n0796_008:0116a06": "二法但事重故現等受即五無間思現在先受別果",
    "X48n0796_008:0116a07": "或下段加行思非根本業即非無間業故一思多世",
    "X48n0796_008:0116a08": "界先受別果後受總果亦何實現益身上總別果後",
    "X48n0796_008:0116a09": "既是分身先別後總亦無失也六十云有三種因起",
    "X48n0796_008:0116a10": "現法受一由廣大謂慈定等起二思廣大於是田等",
    "X48n0796_008:0116a11": "以深厚殷重清淨信心施清淨財三相續清淨謂若",
    "X48n0796_008:0116a12": "前生於他所施衣服等物中不為障礙亦不思量興",
    "X48n0796_008:0116a13": "染汙心以無有障障彼相續當知是名相續清淨此",
    "X48n0796_008:0116a14": "三一切具足當知定於現受定於生受及後受與此",
    "X48n0796_008:0116a15": "相違起不善業亦爾此是此論從初為名亦是顯業",
    "X48n0796_008:0116a16": "通受世等順生受中云復有所餘善不善業於無間",
    "X48n0796_008:0116a17": "生異生者一切皆順生報即六十云然殺生等五緣",
    "X48n0796_008:0116a18": "重一意業增上三毒二方便數數思惟等三無治不",
    "X48n0796_008:0116a19": "起治心四邪執為勝上五由事謂大身害人思業皆",
    "X48n0796_008:0116a20": "多生受彼論廣說。",
    "X48n0796_008:0116a21": "[0116a21] 五無間業以三門一出體並思業為體四殺生一&#x8657;",
    "X48n0796_008:0116a22": "誑語瑜伽第八及六十有此文然前四中父母阿羅",
    "X48n0796_008:0116a23": "漢即業道及出佛身血殺生加行非根本業道此乃",
    "X48n0796_008:0116a24": "加行定於業生各各自望為類重無殺佛者設有斷",
    "X48n0796_008:0116b01": "命以害為依加行非此加行望殺餘命為根故不是",
    "X48n0796_008:0116b02": "業道若爾何故餘殺生邊相比准何故不爾二逆類",
    "X48n0796_008:0116b03": "如前所引瑜伽為正穢母是殺母類壞尼是殺尼類",
    "X48n0796_008:0116b04": "打最後菩薩等是殺阿羅漢類其委重等中有殺害",
    "X48n0796_008:0116b05": "耆舊等是殺父同類餘二可知三問答分別唯人道",
    "X48n0796_008:0116b06": "三天下男女見行非餘如疏解婆沙俱舍。",
    "X48n0796_008:0116b07": "[0116b07] 第三明受報第九及五十同此初論本三時文然第",
    "X48n0796_008:0116b08": "六十卷解一業亦得現生後受果同此下釋論文謗",
    "X48n0796_008:0116b09": "般若等故入十方獄即順此文六十卷中五逆頓受",
    "X48n0796_008:0116b10": "一切者且依一劫剎那頓受說故正念經第三云一",
    "X48n0796_008:0116b11": "逆一劫報造五逆五劫報與此同黑等四業中一出",
    "X48n0796_008:0116b12": "體黑黑取十不善業中戒業加行後起一切純不善",
    "X48n0796_008:0116b13": "業此中白白業取三界善業黑白業取欲界雜業即",
    "X48n0796_008:0116b14": "一意樂及方便總說名白黑除此以外餘意樂及方",
    "X48n0796_008:0116b15": "便俱白業及色無色業皆白白瑜伽第九黑黑同此",
    "X48n0796_008:0116b16": "白白業者謂不動業雜業者謂福業有不善業為怨",
    "X48n0796_008:0116b17": "對故由約未斷非福業時所有福業而建立故以此",
    "X48n0796_008:0116b18": "既有怨對得黑白為名離欲之欲界業是彼雜種類",
    "X48n0796_008:0116b19": "亦名黑白何故二論不同者瑜伽六十六云白白異",
    "X48n0796_008:0116b20": "熟業所得無覆無記異熟果一向可愛受種子所攝",
    "X48n0796_008:0116b21": "受故當知一向可愛一向可意黑黑業相違亦爾此",
    "X48n0796_008:0116b22": "業總業并果悉皆可愛不可愛故彼云黑白俱業二",
    "X48n0796_008:0116b23": "種種子所隨逐故所得異熟果當知亦有二種異熟",
    "X48n0796_008:0116b24": "生受即據二別業并果二種異熟生受即據二別業",
    "X48n0796_008:0116c01": "并果二種起此雖總說即彼自說此雜業云又黑白",
    "X48n0796_008:0116c02": "業由生類差別建立謂於是處黑白俱有即此處業",
    "X48n0796_008:0116c03": "總立黑白此文意說雖有意樂加行總名為白以依",
    "X48n0796_008:0116c04": "生類建立為雜今彼雜業總名為雜以不善隨能雜",
    "X48n0796_008:0116c05": "於善以生同類純善之業亦得雜名不可言黑黑業",
    "X48n0796_008:0116c06": "以生類同亦名為雜非白能雜惡故白弱故即前瑜",
    "X48n0796_008:0116c07": "伽第九依生類建立故不動業說名白白欲界名雜",
    "X48n0796_008:0116c08": "彼第二復次云又由事差別建立謂如有一隨於一",
    "X48n0796_008:0116c09": "事於一時間起利益心而現在前即於此事復於一",
    "X48n0796_008:0116c10": "時不利益心而現在前或奪他物而行惠施此由事",
    "X48n0796_008:0116c11": "差別建立此意顯於事有雜不雜業瑜伽據事雜故",
    "X48n0796_008:0116c12": "福業名雜對法據一事中有不雜者所以欲界亦有",
    "X48n0796_008:0116c13": "白白彼第三復次云又由自性建立如是黑白俱業",
    "X48n0796_008:0116c14": "謂如有一隨於一所許作利益即於餘事復於其所",
    "X48n0796_008:0116c15": "作不利益辟如有一於作暴惡者發生瞋恚俱行之",
    "X48n0796_008:0116c16": "思不喜彼惡當知此思瞋恚俱行故墮黑品中不喜",
    "X48n0796_008:0116c17": "樂彼惡俱行故墮白分中是故此業說名黑白即立",
    "X48n0796_008:0116c18": "此中方便黑故發生嗔恚意樂白故不喜彼惡瑜伽",
    "X48n0796_008:0116c19": "依此唯說白白是不動福業名雜對法顯意樂及方",
    "X48n0796_008:0116c20": "便俱有白者故通三界三業皆名白白後二復次中",
    "X48n0796_008:0116c21": "有此差別二論師不同或瑜伽據初復次故一切欲",
    "X48n0796_008:0116c22": "業皆名為雜對法依後二復次中有差別故欲界亦",
    "X48n0796_008:0116c23": "有白白故不相違。",
    "X48n0796_008:0116c24": "[0116c24] 第四非黑白業古云住十二思惟斷黑黑謂四諦四",
    "X48n0796_008:0117a01": "欲界修道初未至八無間俱思唯斷黑雖亦少斷緣",
    "X48n0796_008:0117a02": "縛未總盡故不得斷名用四無色界根本定思能斷",
    "X48n0796_008:0117a03": "白白亦就盡處為論欲界第九無間道思能斷黑白",
    "X48n0796_008:0117a04": "品故雜心云說有十二思能斷黑報業四思能斷白",
    "X48n0796_008:0117a05": "一思二俱離俱舍十六云四法忍離欲先八無間俱",
    "X48n0796_008:0117a06": "十二無漏思唯盡純黑業斷欲四靜慮第九無間思",
    "X48n0796_008:0117a07": "一盡雜純黑四令純白盡今依大乘九思唯斷黑八",
    "X48n0796_008:0117a08": "思能斷白一斷二或三隨應二三故見道一品欲修",
    "X48n0796_008:0117a09": "道前八品無間道思名九思斷黑四色四無色斷無",
    "X48n0796_008:0117a10": "間道名八思斷白若依瑜伽白白唯不動欲界第九",
    "X48n0796_008:0117a11": "無間道唯斷黑黑及雜二欲界無白白故若依此論",
    "X48n0796_008:0117a12": "欲界亦有白白欲界第九無間道思能斷三種故言",
    "X48n0796_008:0117a13": "一斷二或三隨應三二故由隨所應通二三界故作",
    "X48n0796_008:0117a14": "是說合十八思無間道也依此論中唯取加行無間",
    "X48n0796_008:0117a15": "是諸業斷對治故依瑜伽第九云謂出世間諸無漏",
    "X48n0796_008:0117a16": "業是先三業斷對治故唯無間道是斷對治故唯十",
    "X48n0796_008:0117a17": "八思也或即通解脫勝進道中且依此論取加行有",
    "X48n0796_008:0117a18": "十七思以見道中無無間加行故并前三十五思古",
    "X48n0796_008:0117a19": "云三十九思見道為四復添見道加行故此非正定",
    "X48n0796_008:0117a20": "不順義故若取瑜伽并解脫道更加十八見道欲修",
    "X48n0796_008:0117a21": "九四色四無色更勝進道等隨應加之今者此中不",
    "X48n0796_008:0117a22": "取解脫道以加行道亦能斷現行故無間道能斷種",
    "X48n0796_008:0117a23": "子解脫無是義此依二乘觀斷修九品說由二乘者",
    "X48n0796_008:0117a24": "速入觀斷多品解脫道亦是望前自心故非望後品",
    "X48n0796_008:0117b01": "即為加行故以心各別起無間解脫故解脫道非前",
    "X48n0796_008:0117b02": "品解脫亦非後加行前已總起一加行故非容加行",
    "X48n0796_008:0117b03": "故論不說有此說正能盡諸業唯取加行無間若彼",
    "X48n0796_008:0117b04": "斷解脫道等亦是性能斷故瑜伽說一切無漏業菩",
    "X48n0796_008:0117b05": "薩見道唯一心或三心修道十地伏金剛斷以前不",
    "X48n0796_008:0117b06": "斷緣縛等故總而言之菩薩一思唯斷黑見道也一",
    "X48n0796_008:0117b07": "思通斷三或十思通黑白以地而說故若依頓超得",
    "X48n0796_008:0117b08": "二果九思唯斷黑見一修八一思通斷三見道修道",
    "X48n0796_008:0117b09": "品故若依超得二三果第釋名者論文自解以自性",
    "X48n0796_008:0117b10": "及果可愛不可愛立初二此重言並在因白白之異",
    "X48n0796_008:0117b11": "熟異熟之業依主也黑白者亦黑亦白黑白即黑白",
    "X48n0796_008:0117b12": "黑白之異熟異熟之業以惡強故可名黑白不可言",
    "X48n0796_008:0117b13": "白黑以善劣故非黑白者唯此論解非黑白即無異",
    "X48n0796_008:0117b14": "熟業諸業之能盡此非黑白等即能盡諸業此中以",
    "X48n0796_008:0117b15": "無漏非煩惱性故名非黑以業清故稱白瑜伽第九",
    "X48n0796_008:0117b16": "非黑非白雙簡異前二業此論遮煩惱表白淨故合",
    "X48n0796_008:0117b17": "名瑜伽唯遮為因然但言非黑白即白白業應名非",
    "X48n0796_008:0117b18": "黑之白業為簡於彼說無異熟恐無學身等所有有",
    "X48n0796_008:0117b19": "漏善業濫為加能盡諸業。",
    "X48n0796_008:0117b20": "[0117b20] 第三依人成熟依異生聖者離欲未離欲有學無學",
    "X48n0796_008:0117b21": "三乘大乘等通說現種成不成可知此等業或為二",
    "X48n0796_008:0117b22": "見一修一故或為四一見三修故或為十一見八修",
    "X48n0796_008:0117b23": "三故或為十八唯無間道見一修十七或三十五加",
    "X48n0796_008:0117b24": "加行道為十七故或為五十三加十八解脫道故或",
    "X48n0796_008:0117c01": "為七十一加十八此依次第得果說若超得果勝進",
    "X48n0796_008:0117c02": "道故不定准義應思此中黑白皆隨義說曲穢濁業",
    "X48n0796_008:0117c03": "如瑜伽第九抄解大好此中言損減見所攝增惡清",
    "X48n0796_008:0117c04": "淨所立法義者初是邪見後是見戒取三淨業等亦",
    "X48n0796_008:0117c05": "如瑜伽第九卷抄與此相違等並如彼會。",
    "X48n0796_008:0117c06": "[0117c06] 又有施等諸清淨業者下第六大段有二初標舉將",
    "X48n0796_008:0117c07": "說施業云何下別顯第九瑜伽亦明三淨業此中不",
    "X48n0796_008:0117c08": "明修下道諦中有故於中有二初明施業後明戒業",
    "X48n0796_008:0117c09": "初業中有三一曰施業二施滿三施物滿業者作用",
    "X48n0796_008:0117c10": "義以四相釋第二施圓滿中兩復次釋初中三故釋",
    "X48n0796_008:0117c11": "後中六故釋以經配論唯隨次第後釋論解中不依",
    "X48n0796_008:0117c12": "次解初二解論本難文後四解經難文逐難釋也隨",
    "X48n0796_008:0117c13": "次第也第三施物中五故釋於中論本釋論隨義應",
    "X48n0796_008:0117c14": "知此上所論非菩薩地餘是乃同少施聲聞地同故",
    "X48n0796_008:0117c15": "第八十三中亦解戒中有二初釋經五文即當第二",
    "X48n0796_008:0117c16": "十二聲聞地大廣好應取說之後從是已後依尸羅",
    "X48n0796_008:0117c17": "等者別釋經中戒義初中標六句所不行中五家唱",
    "X48n0796_008:0117c18": "令家羯&#x803B;那等勘二十二瑜伽抄於諸學處善能受",
    "X48n0796_008:0117c19": "學者瑜伽云受戒已去於同梵行者前一切學隨所",
    "X48n0796_008:0117c20": "已受學一切故等護身等緣有聲聞大廣應守之當",
    "X48n0796_008:0117c21": "二十二卷等解此中有二初標後釋釋尸羅無悔如",
    "X48n0796_008:0117c22": "顯揚第七云成尸羅故無悔無悔故生悅生悅故心",
    "X48n0796_008:0117c23": "喜心喜故身安身安故受樂受樂故心定心定故觀",
    "X48n0796_008:0117c24": "如實觀如實故生厭生厭故離欲離欲故解脫解脫",
    "X48n0796_008:0118a01": "故自謂我今證解脫我生已盡此中但至得定尸羅",
    "X48n0796_008:0118a02": "不清淨三昧不現前故尸羅中成熟尸羅者二十二",
    "X48n0796_008:0118a03": "云我所受學所有學處不虧身業不虧語業無缺無",
    "X48n0796_008:0118a04": "穿此定但持於戒不虧身語此論中云能受能護淨",
    "X48n0796_008:0118a05": "尸羅故初受後護也五十三云若作表白第四羯磨",
    "X48n0796_008:0118a06": "及略攝受隨麤學處名初苾&#x84AD;具苾&#x84AD;戒故表白等",
    "X48n0796_008:0118a07": "能受也略攝受麤相諸四波羅夷等是能護也五十",
    "X48n0796_008:0118a08": "三云受是後因也善能防護別解脫律儀者二十二",
    "X48n0796_008:0118a09": "云善護苾&#x84AD;律儀等故此中名為能善護持出離尸",
    "X48n0796_008:0118a10": "羅准此解脫者謂涅槃或無漏勝解數五十三云自",
    "X48n0796_008:0118a11": "此以後於毗奈耶別解脫中所有隨順苾&#x84AD;尸羅若",
    "X48n0796_008:0118a12": "彼所引眾多學處於彼一切防護奉行名守護別解",
    "X48n0796_008:0118a13": "脫律儀者此名隨法學處支軌則圓滿者二十二云",
    "X48n0796_008:0118a14": "於威儀路或於所作事或於善品加行處所成就軌",
    "X48n0796_008:0118a15": "則隨順世間不越世間隨順毗奈耶不越毗奈耶其",
    "X48n0796_008:0118a16": "曰隨順等下皆通上三句彼論廣解此論言諸威儀",
    "X48n0796_008:0118a17": "等等所作事及其加行所行圓滿者二十二云離五",
    "X48n0796_008:0118a18": "種家與此論同五十三云此之二種隨護他心支見",
    "X48n0796_008:0118a19": "微細罪生大怖畏者二十二云謂於少罪作如是觀",
    "X48n0796_008:0118a20": "勿我於此毀犯因緣無復堪能得未得等勿我由此",
    "X48n0796_008:0118a21": "墮惡趣等故此論云猶如性罪於諸學處善能圓滿",
    "X48n0796_008:0118a22": "者二十二云於先所受別解脫戒白四羯磨受具戒",
    "X48n0796_008:0118a23": "時從戒師所得聞少分學處體性復從軌範得聞所",
    "X48n0796_008:0118a24": "餘別解脫經總略宣說過二百五十學處皆誓當學",
    "X48n0796_008:0118b01": "乃至廣說故此論言圓滿受學所學尸羅五十三云",
    "X48n0796_008:0118b02": "此二隨護如所受學處支謂由深見怖畏及聰叡故",
    "X48n0796_008:0118b03": "初之一支正受具足次之一支已後受隨法學處次",
    "X48n0796_008:0118b04": "之一支隨護他心後之一支隨護如所受學處以前",
    "X48n0796_008:0118b05": "一切常應修學二十二為三初之一支顯尸羅無失",
    "X48n0796_008:0118b06": "壞相次之一支顯尸羅自性相後四自性功德相次",
    "X48n0796_008:0118b07": "之二支如其所受觀他自性功德相由他觀見如是",
    "X48n0796_008:0118b08": "軌則所行圓滿未信者信信者增長等後之二支如",
    "X48n0796_008:0118b09": "其所受觀自自性功德相者有獲得觀他增上功德",
    "X48n0796_008:0118b10": "相已便生自德後之四支總是自性功德相總為三",
    "X48n0796_008:0118b11": "也又有三初一受持戒次一出離戒修由三學次第",
    "X48n0796_008:0118b12": "戒學為先出離因故後四修習戒即一種戒宣說為",
    "X48n0796_008:0118b13": "六。",
    "X48n0796_008:0118b14": "[0118b14] 第七大段解業中有二初烈六業後別解別解中分",
    "X48n0796_008:0118b15": "三初三唯流轉業次一出離業後二通凡聖業如世",
    "X48n0796_008:0118b16": "尊說有情業異熟不思議下業中大文第三明可思",
    "X48n0796_008:0118b17": "議不可思議等業於中有二初解世間後解出世間",
    "X48n0796_008:0118b18": "世間中有三一解業異熟果二解外增上果三解末",
    "X48n0796_008:0118b19": "尼等世事初解業異熟中有二初釋經業異熟不可",
    "X48n0796_008:0118b20": "思議後處等不可思議初中復二初舉經後正釋出",
    "X48n0796_008:0118b21": "世間中有三初明二乘等十八變次明菩薩等十自",
    "X48n0796_008:0118b22": "在後明佛所作等。",
    "X48n0796_008:0118b23": "[0118b23] 十自在以五門分別一出體既以六度為因准依無",
    "X48n0796_008:0118b24": "性第九並以後得智為性彼釋智自在云謂隨所有",
    "X48n0796_008:0118c01": "種種言音現在前故故知唯後得若准天親第九釋",
    "X48n0796_008:0118c02": "智自在云謂通了知一切爾炎名智自在爾炎既通",
    "X48n0796_008:0118c03": "真如故此論又云由智自在力於諸法義等圓滿究",
    "X48n0796_008:0118c04": "竟既於義究竟故准二論可通正智餘九事慧此一",
    "X48n0796_008:0118c05": "通事理二慧無性依隨欲而說法故唯取辭無礙解",
    "X48n0796_008:0118c06": "智為智自在天親依要達境遣而方空故取二智為",
    "X48n0796_008:0118c07": "智自在此論依成四礙解後方說法亦通二智理不",
    "X48n0796_008:0118c08": "相違此通事出體其別出體其命財業生通法六說",
    "X48n0796_008:0118c09": "以後智為性其心一種依天親論彼謂於生死時無",
    "X48n0796_008:0118c10": "染汙唯以心為體不被染故此論唯以定為體於三",
    "X48n0796_008:0118c11": "摩地入出自在故無性通以心定二法為體故彼論",
    "X48n0796_008:0118c12": "云謂於生死無染即心也又隨意樂能正為他引攝",
    "X48n0796_008:0118c13": "眾具於中自在運轉其心即心即定也或無性意亦",
    "X48n0796_008:0118c14": "唯取心唯此論取定合二為體其勝解如名為體願",
    "X48n0796_008:0118c15": "以欲解二為體智自在者如通出體二釋名者命財",
    "X48n0796_008:0118c16": "業生法五俱說為名依主釋餘五持業若取智為體",
    "X48n0796_008:0118c17": "唯通智二種持業餘八依主三辨相此論解智勝解",
    "X48n0796_008:0118c18": "神通法四種與諸論不差心自在者此論據定能持",
    "X48n0796_008:0118c19": "心從所依為名天親無性心體不染財自在者引攝",
    "X48n0796_008:0118c20": "眾具資生什物天親云於食等十種眾具自在業自",
    "X48n0796_008:0118c21": "在者謂於諸業得大自在唯作善業非惡無記及於",
    "X48n0796_008:0118c22": "其中勸他作故天親云業生二種謂此能攝彼能生",
    "X48n0796_008:0118c23": "因及所生果故由身語業自在而轉隨所欲生業現",
    "X48n0796_008:0118c24": "前故生自在者隨欲往諸趣生故唯業一種二類不",
    "X48n0796_008:0119a01": "同一天親之論乃說菩薩更作業此意乃非說異熟",
    "X48n0796_008:0119a02": "因但由作漏無漏業故不為生死業煩惱所拘或二",
    "X48n0796_008:0119a03": "正由佛唯作無漏善業業者佛之作用以說財生與",
    "X48n0796_008:0119a04": "無性不別唯願自在天親無性皆云由昔精進隨所",
    "X48n0796_008:0119a05": "作究竟故於今時所願皆得此論乃以大願引願謂",
    "X48n0796_008:0119a06": "彼二論依願遂心此論據願遂願願遂願故說皆遂",
    "X48n0796_008:0119a07": "心遂心者由願遂願故又彼二依佛願自在此說菩",
    "X48n0796_008:0119a08": "薩故不相違唯智自在三論不同如出體中已辨其",
    "X48n0796_008:0119a09": "相第四明因初三施因法無畏財施次第配次二戒",
    "X48n0796_008:0119a10": "因後二智因中三如名攝論第九說第五問答分別",
    "X48n0796_008:0119a11": "問何故攝論說佛具十自在何故此中說菩薩得彼",
    "X48n0796_008:0119a12": "約圓成此說分得若據少分初地即得若據彼彼增",
    "X48n0796_008:0119a13": "隨地亦差別初地雖得未名自在義少分得四相業",
    "X48n0796_008:0119a14": "智自在是何所攝又何故說第八地得此唯二名非",
    "X48n0796_008:0119a15": "法身起自門故問何故唯說十自在十地論云治十",
    "X48n0796_008:0119a16": "怖畏故命對死畏心對煩惱畏財對貧窮畏生對惡",
    "X48n0796_008:0119a17": "道畏願對求不得畏勝解治謗法畏(此義稍難勘之)神通對",
    "X48n0796_008:0119a18": "追求時縛畏智治處眾畏法治疑畏又五相故六度",
    "X48n0796_008:0119a19": "三自在謂器眾正覺正知自在又五無量與此相攝",
    "X48n0796_008:0119a20": "並如十地論問十地中幾有漏無漏問曰十自在依",
    "X48n0796_008:0119a21": "何地有如何修習幾自利利他報地具幾一一應通",
    "X48n0796_008:0119a22": "智自在中法義訓詞即四無礙解也。",
    "X48n0796_008:0119a23": "[0119a23] 集諦何故說四行五十六治四種愛故謂我常樂淨",
    "X48n0796_008:0119a24": "初二別治後二通治。",
    "X48n0796_008:0119b01": "[0119b01] 滅諦中分六一辨體二明深三假實四因果五勝劣",
    "X48n0796_008:0119b02": "六根本攝異門分及本地思慧地解名色滅無餘即",
    "X48n0796_008:0119b03": "通三依因十七釋別名甚深中勘六十八等執異耶",
    "X48n0796_008:0119b04": "增執過不異耶分別自相過互俱句雜亂過俱非損",
    "X48n0796_008:0119b05": "減過於中文有二初出體後如是下解釋中分三初",
    "X48n0796_008:0119b06": "總顯非四句次所以者何下釋後如世尊說引證第",
    "X48n0796_008:0119b07": "二釋中初釋師解後本論解差別中有二初舉經後",
    "X48n0796_008:0119b08": "別釋別釋中有二初釋標句後釋別句別句中分三",
    "X48n0796_008:0119b09": "初七依所滅辨名差別次二十一名釋自通名後五",
    "X48n0796_008:0119b10": "對苦諦辨名八十三下廣解別名五十五解四行由",
    "X48n0796_008:0119b11": "滅集諦四愛故緣起下同此第三唯樂淨第四唯常",
    "X48n0796_008:0119b12": "初二離繫即義此滅苦集亦所顯故彼唯依滅苦無",
    "X48n0796_008:0119b13": "餘所依瑜伽此中問答常無常如論瑜伽云問諸行",
    "X48n0796_008:0119b14": "寂滅是滅諦耶設是滅諦諸行寂滅耶答若是滅諦",
    "X48n0796_008:0119b15": "亦諸行寂滅有諸行寂滅非滅諦謂由無常滅故非",
    "X48n0796_008:0119b16": "擇滅故諸行寂滅問若此滅諦先無後有云何是常",
    "X48n0796_008:0119b17": "若常時有何不一切有情於一切時般涅槃耶答不",
    "X48n0796_008:0119b18": "流轉相不現行相是滅諦相此諦云何先無後有又",
    "X48n0796_008:0119b19": "無生相無滅相是常相滅諦亦爾是故名常若有證",
    "X48n0796_008:0119b20": "得一切&#x9E81;重永息滅者彼般涅槃若未證得者彼不",
    "X48n0796_008:0119b21": "般涅槃有滅諦故諸有情類有證得者是故般涅槃",
    "X48n0796_008:0119b22": "是證所顯非生所顯。",
    "X48n0796_008:0119b23": "[0119b23] 明道諦中有三初問次答後釋四行答中有二初略",
    "X48n0796_008:0119b24": "行相作用顯之後依位顯體知苦斷集證滅修道者",
    "X48n0796_008:0119c01": "五十五云由彼苦諦是四顛倒所依處故為除顛倒",
    "X48n0796_008:0119c02": "故遍知苦既遍知苦今遍知集由彼集諦苦諦攝故",
    "X48n0796_008:0119c03": "雖遍知苦仍為集諦之所隨逐故須更說永斷集諦",
    "X48n0796_008:0119c04": "除彼因種苦永無故言觸證者是現見義由於滅諦",
    "X48n0796_008:0119c05": "現前見故不生怖畏愛樂攝受是故次說觸證滅諦",
    "X48n0796_008:0119c06": "勤欲觸證若勤修道乃能成辨所說三義是故後說",
    "X48n0796_008:0119c07": "修習道諦此說入道觀諦所因及其所由集滅彼苦",
    "X48n0796_008:0119c08": "滅唯由道故證於滅今者顯道諦有此作用也明五",
    "X48n0796_008:0119c09": "種道為道諦中初烈五名後隨別釋此中所說資糧",
    "X48n0796_008:0119c10": "道者謂諸異生所有尸羅守護根門等者瑜伽二十",
    "X48n0796_008:0119c11": "一聲聞地初說有非菩薩性遇二種緣一勝二劣勝",
    "X48n0796_008:0119c12": "緣者謂正法增上他音及內如理作意劣緣者謂若",
    "X48n0796_008:0119c13": "自圓滿若善法欲若正出家若戒律儀若根律儀若",
    "X48n0796_008:0119c14": "於食知量若初夜後夜常勤修習覺&#x7AB9;瑜伽若正知",
    "X48n0796_008:0119c15": "而住若樂遠離若清淨諸蓋若依三摩地自圓滿中",
    "X48n0796_008:0119c16": "有五句一善得人身(男女身也)二生於聖處(中國等也)三諸根",
    "X48n0796_008:0119c17": "無缺(不長短不瘖&#x7602;等)四勝處淨信(勝處正法也淨信於此起信能除一切煩惱垢",
    "X48n0796_008:0119c18": "故)五離諸業障(謂遠離五無間業等若隨有一作及增長現生不得入聖故)上之",
    "X48n0796_008:0119c19": "五種名自圓滿他圓滿者亦有五句一諸佛出世二",
    "X48n0796_008:0119c20": "說正法教(謂四諦教)三法教久住(佛在及後正法未隱)四法住隨轉",
    "X48n0796_008:0119c21": "(證者隨機以法授訓)五他所哀愍(施主於行者起施等心)此上五句名他",
    "X48n0796_008:0119c22": "圓滿自他圓滿為緣起善法欲戒根律儀等十句也",
    "X48n0796_008:0119c23": "一善法欲者既聞正法獲得淨信起猒捨妻子心形",
    "X48n0796_008:0119c24": "趣於非家勤修正行令得圓滿生如是欲二正出家",
    "X48n0796_008:0120a01": "白四羯磨受勤策戒等三戒律儀出家已堅&#x7A82;防護",
    "X48n0796_008:0120a02": "別解脫律儀乃至六支四根律儀從此尸羅守護正",
    "X48n0796_008:0120a03": "念修常委念以念防心行平等位眼見色已而不取",
    "X48n0796_008:0120a04": "相不取隨好恣心漏泄惡不善故等五食知量不為",
    "X48n0796_008:0120a05": "倡蕩憍逸&#x991D;好端嚴食於所食以正思擇為身安住",
    "X48n0796_008:0120a06": "支持除飢渴攝梵行斷故受令新受不生為養存力",
    "X48n0796_008:0120a07": "樂無罪安穩而住六初夜後夜常勤修習悟&#x7AB9;瑜伽",
    "X48n0796_008:0120a08": "晝日分經行宴坐二種威儀從順障法淨修其心初",
    "X48n0796_008:0120a09": "夜亦爾過此分已出住處外洗濯其足右&#x8107;而臥重",
    "X48n0796_008:0120a10": "累其足住光明想正念正知思惟起想後夜分亦爾",
    "X48n0796_008:0120a11": "二種威儀淨修其心七正知而住若往止住觀瞻屈",
    "X48n0796_008:0120a12": "申持衣&#x9262;食飲噉&#x751E;行住坐臥悟&#x7AB9;之時語默解勞",
    "X48n0796_008:0120a13": "睡時皆正知住八樂遠離遠離一切臥具等貪住阿",
    "X48n0796_008:0120a14": "練若樹下空室山谷等乃至平野邊際臥具九清淨",
    "X48n0796_008:0120a15": "諸蓋謂於五蓋淨修心已心離諸&#x8462;安住堅善勝三",
    "X48n0796_008:0120a16": "摩地十依三摩地謂斷&#x8462;已離心隨煩惱惡不善有",
    "X48n0796_008:0120a17": "尋有伺離生喜樂入初靜慮具足安住乃至第四靜",
    "X48n0796_008:0120a18": "慮具足安住如是漸次修行轉勝以上名為修習劣",
    "X48n0796_008:0120a19": "緣從此已後為令聖諦知斷證修便於他音各有堪",
    "X48n0796_008:0120a20": "能力發生作意等入諦現觀乃至般涅槃名為勝緣",
    "X48n0796_008:0120a21": "此中不說初善法欲及正出家但說第三戒律儀乃",
    "X48n0796_008:0120a22": "至第七正知而住唯有五句其此善法欲及出家雖",
    "X48n0796_008:0120a23": "亦資糧道未是勝位故論略之其樂遠離等三是加",
    "X48n0796_008:0120a24": "行道之前方便所以不說或亦是資糧道攝此中具",
    "X48n0796_008:0120b01": "說爾許次下論云復有所餘進修諸善等攝其後三",
    "X48n0796_008:0120b02": "亦無妨難其此尸羅攝彼出家亦得彼白四羯磨等",
    "X48n0796_008:0120b03": "以為出家此中資糧加行道名道諦者六十四云是",
    "X48n0796_008:0120b04": "資糧加行實是道諦世尊有處唯說聖道以為道諦",
    "X48n0796_008:0120b05": "據最勝故亦與此同此二道中無漏脫略見諦聞熏",
    "X48n0796_008:0120b06": "資故以前不資即非也取有漏不為體。"
}