{
    "T47n2000_004:1011c02": "虛堂和尚語錄卷之四",
    "T47n2000_004:1011c04": "法語",
    "T47n2000_004:1011c05": "示蓬萊宣長老",
    "T47n2000_004:1011c06": "[1011c06] 本色衲僧。具透關眼。風驚草動。悉辨來機。蓋",
    "T47n2000_004:1011c07": "他做處穩密。不落聲前句後。得處既妙用。出",
    "T47n2000_004:1011c08": "來自然。蓋天蓋地。豈可與依草附木輩。同",
    "T47n2000_004:1011c09": "日而語哉。濟北瞎驢。初到高安灘頭。既不能",
    "T47n2000_004:1011c10": "踢蹈。&#x5374;還黃檗山中。探頭露影。看。他老漢。",
    "T47n2000_004:1011c11": "驗人眼目。一見便拋出斷貫索道。來來去去。",
    "T47n2000_004:1011c12": "有甚了期。雖未展毒手。早是去死十分。便通",
    "T47n2000_004:1011c13": "箇&#x6B35;狀子道。只為老婆心切。猶恐不實。向險",
    "T47n2000_004:1011c14": "處更與一拶道。大愚饒舌。待見與他一頓。箇",
    "T47n2000_004:1011c15": "些子過如滴油箭。稍自眼力不到。喪身失命",
    "T47n2000_004:1011c16": "無疑矣。然步驟既高。徒設陷&#x7A7D;。反與黃檗一",
    "T47n2000_004:1011c17": "掌云。說甚待見。即今便打。已是將驢鞍橋。作",
    "T47n2000_004:1011c18": "阿爺下頷。父子投機。既無縫罅。方且言。引者",
    "T47n2000_004:1011c19": "風顛漢。參堂去。彼此落便宜。豈比。今時濫據",
    "T47n2000_004:1011c20": "師席以實法。籠罩來學以寮舍穩便。養育人",
    "T47n2000_004:1011c21": "才。以推衣讓食。苟圖繼紹。以遞相援引。欲盛",
    "T47n2000_004:1011c22": "本宗。苦哉苦哉。正音絕矣。古來尊宿。動於劍",
    "T47n2000_004:1011c23": "刃上。求人尚不得一半。何況繩墨之法耶。若",
    "T47n2000_004:1011c24": "是真正本色。衲僧。具透關眼。未必甘心死在",
    "T47n2000_004:1011c25": "黃檗臨際句下。",
    "T47n2000_004:1011c26": "示妙源侍者病",
    "T47n2000_004:1011c27": "[1011c27] 佛是大醫王。善觀眾病。眾生信而服之。則病",
    "T47n2000_004:1011c28": "無不療。蓋其從本已來。深中此病。自雪山六",
    "T47n2000_004:1011c29": "年。資質本草。到臘月八夜。其病既革。於無心",
    "T47n2000_004:1012a01": "處。獲此方書。道。奇哉。一切眾生。具有如來",
    "T47n2000_004:1012a02": "智慧德相。但以妄想執著。而不得證。於是起",
    "T47n2000_004:1012a03": "道樹詣鹿林。三月調根。五人得度。則便能善",
    "T47n2000_004:1012a04": "用其藥也。非止燦大師矮師叔深。中其膏肓",
    "T47n2000_004:1012a05": "必死之病。而西天此土。具大眼目宗師。皆有",
    "T47n2000_004:1012a06": "此病。直饒盧扁。具透關眼活人機。亦莫知其",
    "T47n2000_004:1012a07": "病源。而遞相印授。轉以此病。度脫大地眾生。",
    "T47n2000_004:1012a08": "使坐者立者俱獲輕利。今觀源師之病。得非",
    "T47n2000_004:1012a09": "是歟。不然。外寂中搖。形留神往。出此沒彼。",
    "T47n2000_004:1012a10": "勞而無功。則世間無常之病。時時現前。如來",
    "T47n2000_004:1012a11": "之藥。不得而救耶。儻若蹈著如來真病之本。",
    "T47n2000_004:1012a12": "自然病去藥除。如是受病。則病無不瘥矣。",
    "T47n2000_004:1012a13": "示無隱侍者",
    "T47n2000_004:1012a14": "[1012a14] 初機學道。如深山獼猴。被鐵索縛住。見人眼",
    "T47n2000_004:1012a15": "生。只管跳跳。得形衰氣索。然後教之以藝。或",
    "T47n2000_004:1012a16": "刺鎗使棒。檐水打毬。弄得既熟。方可去此",
    "T47n2000_004:1012a17": "索子。風前月下水際雲根。任之自然。驀忽叫",
    "T47n2000_004:1012a18": "一聲。孫大爾來。他便突在面前。及問他所習",
    "T47n2000_004:1012a19": "之藝。便如水裏火發。若如是體究安得不妙。",
    "T47n2000_004:1012a20": "有般漢便道。虛堂年老心孤。殊不知。狗不擇",
    "T47n2000_004:1012a21": "家貧。",
    "T47n2000_004:1012a22": "示如足首座",
    "T47n2000_004:1012a23": "[1012a23] 名實相當。行解兼備。以平等大心。待四方衲",
    "T47n2000_004:1012a24": "子。方可據曲彔床。又須八面受敵。臨機縱奪。",
    "T47n2000_004:1012a25": "邪正不可得而前。透到佛祖著眼不及處。使",
    "T47n2000_004:1012a26": "學者心死意消。便能勃然而興。凜然而變。方",
    "T47n2000_004:1012a27": "可稱此題目。纔有毫末許。與人領覽。則為佛",
    "T47n2000_004:1012a28": "法罪人矣。豈況隈隈[毯-炎+崔][毯-炎+崔]。半死半活。被二十",
    "T47n2000_004:1012a29": "四氣輥得。七顛八倒。做主不成。似者般底。欲",
    "T47n2000_004:1012b01": "使叢林茂盛。標準後學。得非難乎。古德道。達",
    "T47n2000_004:1012b02": "磨大師。空手來空手去。已是揚塵簸土。曲為",
    "T47n2000_004:1012b03": "今時。黃梅七百高僧。箇箇希求佛法。惟盧行",
    "T47n2000_004:1012b04": "者一人。眼不識字。專事供舂。所以西土衣盂。",
    "T47n2000_004:1012b05": "密而授之。蓋此門不易湊泊。若夙有靈骨。不",
    "T47n2000_004:1012b06": "待揚眉瞬目。曲巧方便。直下蹈翻從上老凍",
    "T47n2000_004:1012b07": "膿窠窟。全身擔荷空手來空手去底一著子。",
    "T47n2000_004:1012b08": "豈不快哉。何患名實行解。不昭著於時也。",
    "T47n2000_004:1012b09": "示梓文禪人",
    "T47n2000_004:1012b10": "[1012b10] 古之英特遠行千里。不求珍寶。而乞一言。師",
    "T47n2000_004:1012b11": "家既把不定。未免直述其入道要徑。儻皮下",
    "T47n2000_004:1012b12": "有血。言外知歸。亦不忝矣。近年此風頗盛。纔",
    "T47n2000_004:1012b13": "入眾。先以牛腰之軸。求法語。為參學門庭之",
    "T47n2000_004:1012b14": "設。其緊切處。颺在無事甲裏。而大方老禿兵。",
    "T47n2000_004:1012b15": "又縱其波辯。雕割文彩。從而絡之。使新學比",
    "T47n2000_004:1012b16": "丘飲此狐涎。終身難脫。良可悲也。魯祖逢僧。",
    "T47n2000_004:1012b17": "面壁而坐。麻谷見僧。便閉&#x5374;門。電光石火。領",
    "T47n2000_004:1012b18": "與不領。俱落第二。豈肯類我類我。墮在語言。",
    "T47n2000_004:1012b19": "所以高山流水。只貴知音。鄭衛之門。速須掩",
    "T47n2000_004:1012b20": "耳。",
    "T47n2000_004:1012b21": "示無波李新恩",
    "T47n2000_004:1012b22": "[1012b22] 達磨祖師。自西天歷十萬里水雲。而至此土。",
    "T47n2000_004:1012b23": "首對梁主。奏以黃鐘大呂之聲。雖天聽無私。",
    "T47n2000_004:1012b24": "而音節失旨。遂絕江航葦。面壁少林。直下坐",
    "T47n2000_004:1012b25": "斷。壁立萬仞。歲月既邁。香風四馳。有囿名相",
    "T47n2000_004:1012b26": "而善求其然者。向壁立萬仞處。領得意旨。禮",
    "T47n2000_004:1012b27": "三拜。依位而立。則曰。汝得吾髓。降此已往。宗",
    "T47n2000_004:1012b28": "分派列。傳持壁立萬仞底一著子。碁布天下。",
    "T47n2000_004:1012b29": "皎若日星。此非大力量大根器大因緣。卒難",
    "T47n2000_004:1012c01": "湊泊。去歲秋暑如焚。閤下遠披孤頂。直造茅",
    "T47n2000_004:1012c02": "廬獲揖風標。出語間。已知為佛法中人。今之",
    "T47n2000_004:1012c03": "士大夫。尊爵崇祿。汲汲然何暇。分陰及此。自",
    "T47n2000_004:1012c04": "非靈山親承記&#x8382;根於性者。疇克爾耶。茲又",
    "T47n2000_004:1012c05": "沐藻翰。披露衷曲。自愧自悔。於道切切。誠可",
    "T47n2000_004:1012c06": "知矣。蒙喻夙業深重。身墮塵勞。若向一念未",
    "T47n2000_004:1012c07": "興已前。照破輪迴生死。不落聖凡情量。便是",
    "T47n2000_004:1012c08": "出塵。羅漢有何戶牖可以窺測。有何文理可",
    "T47n2000_004:1012c09": "以揣量。有何生死可以怖畏。有何佛道可以",
    "T47n2000_004:1012c10": "咨參。鐵團欒是箇清淨慈門。更無毫髮許。欠",
    "T47n2000_004:1012c11": "少。所以古德垂一言半句。為世良藥。欲治眾",
    "T47n2000_004:1012c12": "生日用紛飛。著有著空之病。殊不知。返以執",
    "T47n2000_004:1012c13": "病為藥。良可悲也。如所教。所思所為。如有兩",
    "T47n2000_004:1012c14": "人。此皆浮塵。繫念所起。若能推窮所思。則便",
    "T47n2000_004:1012c15": "有三人。三人則一人。一人則三人。乃至百千",
    "T47n2000_004:1012c16": "萬億人。即是一人。一人即是百千萬億人。和",
    "T47n2000_004:1012c17": "者一人。掃向新羅檀特國裏。&#x5374;款款地。歸來",
    "T47n2000_004:1012c18": "道。[囗@力]。爾。是阿誰。到者裏。便如善財入彌勒",
    "T47n2000_004:1012c19": "樓閣。勝妙境界。悉在目前。惟恐深信不及。轉",
    "T47n2000_004:1012c20": "增迷悶。但向無下手處承當。無所得處受用。",
    "T47n2000_004:1012c21": "便是第一等。直截簡徑法門。門下雖知其病。",
    "T47n2000_004:1012c22": "而不能去其病者。乃自作障礙也。請向壁立",
    "T47n2000_004:1012c23": "萬仞處。看自然無思不服。",
    "T47n2000_004:1012c24": "示日本國心禪人",
    "T47n2000_004:1012c25": "[1012c25] 佛法至要。初無殊方異域之間。只要。當人負",
    "T47n2000_004:1012c26": "不群氣概。猛著精彩。直下坐斷一切得失是",
    "T47n2000_004:1012c27": "非。信得及把得定。孤巍峭峙不立生涯。靜照",
    "T47n2000_004:1012c28": "無私靈然自得。切不得向無明窠子裡。妄行",
    "T47n2000_004:1012c29": "卜度。纔存聖量。關感不通。更須轉向那邊。如",
    "T47n2000_004:1013a01": "青天怒雷飄風灑雪。自然頭頭出礙。方與至",
    "T47n2000_004:1013a02": "要之妙。冥相&#x8117;合。不患行&#x811A;大事不辦。不",
    "T47n2000_004:1013a03": "愁生死漏念不脫。逗到無依無欲之地。理事",
    "T47n2000_004:1013a04": "混融。功勳絕待。方可運出自己家珍。賑濟孤",
    "T47n2000_004:1013a05": "陋不孤。遠泛鯨波。參尋知識。今則欲還故都。",
    "T47n2000_004:1013a06": "月朗風高。指日可到。&#x5374;將從上所得。啟迪大",
    "T47n2000_004:1013a07": "根。使日本國內悉皆成佛無餘。誠不忝也。苟",
    "T47n2000_004:1013a08": "或尚存知見。墮在區宇。更須再過海來。老拳",
    "T47n2000_004:1013a09": "終不妄發。",
    "T47n2000_004:1013a10": "示行者智潮",
    "T47n2000_004:1013a11": "[1013a11] 優婆塞者。吾佛會中四眾之一數也。精持苦",
    "T47n2000_004:1013a12": "行。承事佛僧。先道業而後得度。世尊入滅。道",
    "T47n2000_004:1013a13": "法遐被五天竺國。佛舍僧廬。莫不有之。逮教",
    "T47n2000_004:1013a14": "入中國。譯梵語而正唐言。名之曰行者。蓋有",
    "T47n2000_004:1013a15": "德有行之所稱也。其數既廣。漢唐以來。設官",
    "T47n2000_004:1013a16": "置局。試經得度。至於海內奇髦俊彥。&#x5190;歷寒",
    "T47n2000_004:1013a17": "暑窮經討論。以試所業。其間獲中僧科者。官",
    "T47n2000_004:1013a18": "給黃牒。剃度為僧。然後肩雲頂絲。履艱涉險。",
    "T47n2000_004:1013a19": "不憚數千里之遙。尋師訪道。究明人天性命",
    "T47n2000_004:1013a20": "之學。醞釀既久。文彩發露。王臣尊禮。為人天",
    "T47n2000_004:1013a21": "師。一言一句。光明殊勝。為後世法。此古今通",
    "T47n2000_004:1013a22": "論。出家兒之大體也。南渡之後。為見吾教日",
    "T47n2000_004:1013a23": "興。出綾紙易楮幣。庶欲得者寡而入者稀。殊",
    "T47n2000_004:1013a24": "不知。物隨事變。一墮利域。百計紛拏。以謀進",
    "T47n2000_004:1013a25": "納之計。得之者形服雖殊。昇沈事海。失之者",
    "T47n2000_004:1013a26": "窮困相煎。老斃山澤。要如前人優游教海。披",
    "T47n2000_004:1013a27": "尋文義。試所得而披法服者。無復得也。智潮",
    "T47n2000_004:1013a28": "近事且久。凡見衲子往來或勘辨引驗。或怒",
    "T47n2000_004:1013a29": "罵呵咄。隱几壁聽。激起善本。捧紙下拜。願求",
    "T47n2000_004:1013b01": "法藥。老僧不覺大笑。雖然無佛。也解放光。信",
    "T47n2000_004:1013b02": "筆姑述梗概萬一。以酬勤勞。要且。無一點佛",
    "T47n2000_004:1013b03": "法道理。污汝耳根。思之。",
    "T47n2000_004:1013b04": "序跋",
    "T47n2000_004:1013b05": "金剛經序",
    "T47n2000_004:1013b06": "[1013b06] 入城持&#x9262;。洗足宴趺。幸自可憐生。無端被善",
    "T47n2000_004:1013b07": "現出來道箇希有。伎倆消盡。直饒分分字字。",
    "T47n2000_004:1013b08": "說盡葛藤。終是註解不出。子休禪人。知其敗",
    "T47n2000_004:1013b09": "闕處。率三十二人。力與之雪恥。儻於毫端未",
    "T47n2000_004:1013b10": "舉已前。救得黃面老子。可不偉哉。其如引紙",
    "T47n2000_004:1013b11": "行墨。劍去久矣。",
    "T47n2000_004:1013b12": "跋梵書心經",
    "T47n2000_004:1013b13": "[1013b13] 橫鉤三點。似月如星。老胡用盡機關。一生拈",
    "T47n2000_004:1013b14": "弄不出。若更加其彔彔曲曲。自謂海外得來。",
    "T47n2000_004:1013b15": "何異楚人以雞為鳳。要得恁麼。直須盡大地。",
    "T47n2000_004:1013b16": "明眼譯師。無啟口處方合斯旨。",
    "T47n2000_004:1013b17": "跋應庵和尚書",
    "T47n2000_004:1013b18": "[1013b18] 圓悟道。蘄州子得則得。腦後少一錐。逮見虎",
    "T47n2000_004:1013b19": "丘牛過&#x7A93;櫺。穎然頓脫。起東山正續之統。如",
    "T47n2000_004:1013b20": "杲日麗天眾星掩耀。凡片言隻字落江湖。得",
    "T47n2000_004:1013b21": "之者如獲夜光。道之感人如此。&#x751E;與蓮華&#x5CEF;",
    "T47n2000_004:1013b22": "諸衲往來。觀其書飾。筆力清勁。風度翔舞。使",
    "T47n2000_004:1013b23": "人畏之。",
    "T47n2000_004:1013b24": "真讚",
    "T47n2000_004:1013b25": "自讚",
    "T47n2000_004:1013b26": "不開罵人口。難以見其慈。不徵衲子病。難以",
    "T47n2000_004:1013b27": "表其師。似之則殃門添禍。否之則鳳林吒之。",
    "T47n2000_004:1013b28": "畫工筆熟不識伊。白髮毿毿箇是誰。咄。",
    "T47n2000_004:1013b29": "蓬萊宣長老請",
    "T47n2000_004:1013c01": "啐啄之機。臨崖一拶。虎嘯龍吟。二九十八。宣",
    "T47n2000_004:1013c02": "禪自是惡冤家。學伊豈止頂門瞎。",
    "T47n2000_004:1013c03": "妙源首座請",
    "T47n2000_004:1013c04": "道不可傳。貌不可繪。冷坐深雲。虎視百怪。源",
    "T47n2000_004:1013c05": "遠流長滅正宗。不比瞎驢趁大隊。",
    "T47n2000_004:1013c06": "無隱侍者請",
    "T47n2000_004:1013c07": "斗斗[口*后][口*后]。雷驅電馳。垂手未遊象外。虛空突",
    "T47n2000_004:1013c08": "出毫釐。目前難遏密。冷落有誰知。父攘羊子",
    "T47n2000_004:1013c09": "證之。從教萬古黑風吹。",
    "T47n2000_004:1013c10": "本立藏主請",
    "T47n2000_004:1013c11": "春山萬疊秋水一痕。凜然風彩何處求真。大",
    "T47n2000_004:1013c12": "方出沒兮全生全殺。叢林悱悱兮。獨角一",
    "T47n2000_004:1013c13": "麟。",
    "T47n2000_004:1013c14": "無補侍者請",
    "T47n2000_004:1013c15": "計較拙於鳩。軒昂老而虎聞。必意消。見者難",
    "T47n2000_004:1013c16": "&#x89A9;。到頭不識賓中主。黑漆竹篦劈面揮。師資",
    "T47n2000_004:1013c17": "誰謂無裨補。",
    "T47n2000_004:1013c18": "法雲首座請",
    "T47n2000_004:1013c19": "咿嗚咿。那得知。寒酸看不上眼。手面移東換",
    "T47n2000_004:1013c20": "西。拱良工手破衲僧疑。行到水窮處。坐看雲",
    "T47n2000_004:1013c21": "起時。",
    "T47n2000_004:1013c22": "雙林夏前告香普說",
    "T47n2000_004:1013c23": "侍者法雲編",
    "T47n2000_004:1013c24": "[1013c24] 古之宗師。為人直截。凡有所問。只就問處。與",
    "T47n2000_004:1013c25": "之破執。初無實義。後來垛生招箭。形於語言",
    "T47n2000_004:1013c26": "乃有普說。普說首出於真淨和尚。三佛以來",
    "T47n2000_004:1013c27": "皆有普說。無非怒罵呵咄鞭策誨勵。使其大",
    "T47n2000_004:1013c28": "心衲子。勇於進工。近世宗師間有普說。尚",
    "T47n2000_004:1013c29": "多文體。不見古人直截為人處。大似場屋中",
    "T47n2000_004:1014a01": "論策一般。及攻其所從。乃藥貼上語。不能療",
    "T47n2000_004:1014a02": "人之病。徒使其末流紛紛傳集祕蓄。以當本",
    "T47n2000_004:1014a03": "參。殊不知。我王庫內。無如是刀。德山道。亦",
    "T47n2000_004:1014a04": "無佛亦無祖。達磨元是老臊鬍。釋迦老子乾",
    "T47n2000_004:1014a05": "屎橛。十二分教是神鬼簿。四果三賢是守古",
    "T47n2000_004:1014a06": "塚。鬼盡皆自救不了。是則一期方便。早是畫",
    "T47n2000_004:1014a07": "蛇添足。臨際道山。僧往日。曾向毘尼中。留心",
    "T47n2000_004:1014a08": "數十年之間。披尋經論。後來方知是濟世表",
    "T47n2000_004:1014a09": "顯。遂乃一時拋&#x5374;。發意參禪。遇善知識。方得",
    "T47n2000_004:1014a10": "道眼明白。辨得邪正。不是孃生下便會。此亦",
    "T47n2000_004:1014a11": "古人不欺之語。今之學者不得其妙。病在自",
    "T47n2000_004:1014a12": "信不及處。病在得失是非處。病在我見偏執",
    "T47n2000_004:1014a13": "處。病在限量窠臼處。病在機境不脫處。病在",
    "T47n2000_004:1014a14": "得少為足處。病在一師一友處。病在旁宗別",
    "T47n2000_004:1014a15": "派處。病在位貌拘束處。病在自大了一生小",
    "T47n2000_004:1014a16": "不得處。此幾種病。障道之媒。人皆有之。要在",
    "T47n2000_004:1014a17": "當人退步揩磨淨盡。使其入作無門。向一條",
    "T47n2000_004:1014a18": "古路上。蕩蕩地無拘無檢。無障無礙。拈來便",
    "T47n2000_004:1014a19": "用擦。著便殺。臨機縱奪。無秋毫許凝滯。如",
    "T47n2000_004:1014a20": "轉圓石於千仞之上。他日祥光發現。垂範後",
    "T47n2000_004:1014a21": "昆。誠不為忝。苟有一念希求佛法。&#x5374;被佛法",
    "T47n2000_004:1014a22": "二字籠罩。如油入&#x9EAB;。求脫不得。山僧自少有",
    "T47n2000_004:1014a23": "意參學。坐一二年。略無所入。但覺心眼俱清。",
    "T47n2000_004:1014a24": "後來江湖間。雖親近人。他見爾不是箇中。蟲",
    "T47n2000_004:1014a25": "豸。誰肯淘汰爾。但臨風弔影。任之去留。後在",
    "T47n2000_004:1014a26": "金山。邂逅運庵先師招過霅上。得與入室。只",
    "T47n2000_004:1014a27": "是不得下語。纔開口便道。爾且款款地。不要",
    "T47n2000_004:1014a28": "茅廣。室中常示古帆未掛因緣。纔開口便罵。",
    "T47n2000_004:1014a29": "一日在侍者寮。思之。古帆未掛。有甚難會。其",
    "T47n2000_004:1014b01": "實只是一漚未發已前事。一念未興已前事。",
    "T47n2000_004:1014b02": "者僧也是箇乖底。&#x5374;教宗師倒來入他窠子。",
    "T47n2000_004:1014b03": "&#x5D53;頭見他來處分曉。便與他闌口一築。謂之",
    "T47n2000_004:1014b04": "得人一牛還人一馬。何得不教人下語。遂擔",
    "T47n2000_004:1014b05": "者一擔見解。去方丈呈問。聲未絕。先師道。爾",
    "T47n2000_004:1014b06": "何不合取狗口。靜地裏密密體取去。每日只",
    "T47n2000_004:1014b07": "管來者裏。論量古人是非。有甚了期。及歸到",
    "T47n2000_004:1014b08": "寮中。不覺躁悶。忽然會得古帆未掛話。清淨",
    "T47n2000_004:1014b09": "行者不入涅槃話。其他近淺話頭。漸覺通曉。",
    "T47n2000_004:1014b10": "來日聞打鼓入室。先師見我氣貌稍自不同。",
    "T47n2000_004:1014b11": "&#x5374;拋下古帆未掛話。問我南泉斬&#x5374;&#x732B;兒。山",
    "T47n2000_004:1014b12": "僧便下一轉語道。大地載不起。先師低頭微",
    "T47n2000_004:1014b13": "笑。雖然如是。過得半年。心頭依舊鬧。被人拶",
    "T47n2000_004:1014b14": "著。依然去不得。後來看&#x758E;山壽塔話。三四年",
    "T47n2000_004:1014b15": "間。一日無心中。忽會得大嶺古佛放光底時",
    "T47n2000_004:1014b16": "節。方得自在。不被人謾&#x5374;。將從前所看了底",
    "T47n2000_004:1014b17": "話頭。再把來。打一看。大與日前所見不同。信",
    "T47n2000_004:1014b18": "知。此事斷斷不在言語上。及遊山到漢上。夏",
    "T47n2000_004:1014b19": "在荊門玉泉。因閱覺範僧寶傳。見舉上座訪",
    "T47n2000_004:1014b20": "琅&#x7458;因緣。琅&#x7458;問。近離甚處。舉云。浙江。&#x7458;",
    "T47n2000_004:1014b21": "云。舡來陸來。舉云。舡來。&#x7458;云舡在甚處。",
    "T47n2000_004:1014b22": "舉云。步下。&#x7458;云。不涉程途。一句作麼生。舉",
    "T47n2000_004:1014b23": "以坐具一摵云。杜撰長老如麻似粟。便走將",
    "T47n2000_004:1014b24": "出去。琅&#x7458;親到旦過問。莫是舉上座麼。適來",
    "T47n2000_004:1014b25": "不合相觸忤。舉便喝云。長老何年到汾陽。我",
    "T47n2000_004:1014b26": "在浙江。早聞爾名。見解止如此。何得名播宇",
    "T47n2000_004:1014b27": "宙。琅&#x7458;云。某甲罪過。便禮拜。相見處如此。",
    "T47n2000_004:1014b28": "分曉覺範傳中。&#x5374;來下面。添幾句道。琅&#x7458;",
    "T47n2000_004:1014b29": "曾以此舉似慈明。明笑云。舉見處纔能自了。",
    "T47n2000_004:1014c01": "而汝負墮。何以為人。山僧到此。不覺掩卷長",
    "T47n2000_004:1014c02": "歎。若果然有甚緇素。二大士相見。如蒼龍玩",
    "T47n2000_004:1014c03": "珠飢鷹摶食。有甚麼狼藉底。若如是討甚好",
    "T47n2000_004:1014c04": "慈明。覺範知見廣大。&#x751E;箋釋楞嚴。其扶宗樹",
    "T47n2000_004:1014c05": "教之文。遍叢林。豈肯以無益之詞。瞎後世學",
    "T47n2000_004:1014c06": "者眼。在南嶽二年。欲討一箇同人。決此狐疑。",
    "T47n2000_004:1014c07": "而不可得。及到雲居。寮中有大慧廣錄一部。",
    "T47n2000_004:1014c08": "弊甚人言有禪者。梅陽謫居之時。寫得捨在",
    "T47n2000_004:1014c09": "寮中。借來看。纔三兩卷。恰好撞著者箇話頭。",
    "T47n2000_004:1014c10": "大慧道。我每笑洪覺範偏要胡亂穿鑿。當時",
    "T47n2000_004:1014c11": "舉上座道。箇杜撰長老如麻似粟。已是將琅",
    "T47n2000_004:1014c12": "&#x7458;。托上梵天。山僧見此。如暑中沃&#x6C37;雪。又證",
    "T47n2000_004:1014c13": "得鄙者之所執。大慧真絕世宗眼後面幾句。",
    "T47n2000_004:1014c14": "又道。此是文殊普賢大人境界。非凡情可測。",
    "T47n2000_004:1014c15": "又道。覺範在真淨處。發明不多時。因事出",
    "T47n2000_004:1014c16": "院。離師太早。所以有到處。有不到處。且如編",
    "T47n2000_004:1014c17": "龍牙參翠微因緣。牙問。如何是祖師西來意。",
    "T47n2000_004:1014c18": "微云。與我過禪板來。牙過禪板與翠微。微接",
    "T47n2000_004:1014c19": "得便打。牙云。打即任打。要且無祖師西來意。",
    "T47n2000_004:1014c20": "又問臨際。如何是祖師西來意。際云。與我過",
    "T47n2000_004:1014c21": "蒲團來。牙過蒲團與臨際。際接得便打。牙云。",
    "T47n2000_004:1014c22": "打即任打。要且無祖師西來意。又問洞山。如",
    "T47n2000_004:1014c23": "何是祖師西來意。山云。待洞水逆流。&#x5374;向汝",
    "T47n2000_004:1014c24": "道。他到者裏。心路絕伎倆盡。只得禮拜。後之",
    "T47n2000_004:1014c25": "學者。已眼不明。見他承嗣洞山便道。當時見",
    "T47n2000_004:1014c26": "翠微臨際之時。未透一犬吠虛千猱啀實。雲",
    "T47n2000_004:1014c27": "門見睦州。發明&#x5374;嗣雪&#x5CEF;。惟有雪竇。見徹他",
    "T47n2000_004:1014c28": "骨髓。頌古裡面劈頭便道。龍牙山裡龍無眼。",
    "T47n2000_004:1014c29": "此語辛辣難近傍。蓋他用處多類此。只如頌",
    "T47n2000_004:1015a01": "楞嚴辨見處。吾不見時。何不見吾不見之處。",
    "T47n2000_004:1015a02": "若見不見。自然非彼不見之相。若不見吾不",
    "T47n2000_004:1015a03": "見之地。自然非物。云何非汝。釋迦老子脫白",
    "T47n2000_004:1015a04": "露淨。說得多少分曉。他&#x5374;頌道。全象全牛翳",
    "T47n2000_004:1015a05": "不殊。從來作者共名摸。如今要見黃頭老。剎",
    "T47n2000_004:1015a06": "剎塵塵在半途。譬如眾盲摸象。雖知其象。而",
    "T47n2000_004:1015a07": "不見其全象。如庖丁解牛。雖解其牛。而未得",
    "T47n2000_004:1015a08": "其全牛。若到全象全牛之地。謂之理極情忘。",
    "T47n2000_004:1015a09": "雪竇&#x5374;道。爾直饒得到全象全牛。與他幻翳",
    "T47n2000_004:1015a10": "何殊。&#x5374;把釋迦老子指出似人底。一時潑撒",
    "T47n2000_004:1015a11": "了也。此老用處。動著便是砒霜狼毒。覺範&#x5374;",
    "T47n2000_004:1015a12": "道。雪竇以死水瞎龍罪之分。明是活祖師意。",
    "T47n2000_004:1015a13": "&#x5374;作死法會了。他分明道。龍牙山裏龍無眼。",
    "T47n2000_004:1015a14": "死水何曾振古風。禪板蒲團不能用。只應分",
    "T47n2000_004:1015a15": "付與盧公。者箇便與杜撰長老如麻似粟。伯",
    "T47n2000_004:1015a16": "仲間也。雪竇恐人不曉。復成一頌。盧公付了",
    "T47n2000_004:1015a17": "亦何憑。坐倚休將繼祖燈。堪對暮雲歸未合。",
    "T47n2000_004:1015a18": "遠山無限碧層層。者裏千門萬戶。一時打透。",
    "T47n2000_004:1015a19": "不是覺範不知雪竇頓放處。蓋用在一時。失",
    "T47n2000_004:1015a20": "在千古。學道人若不得一番胡孫子死。如何",
    "T47n2000_004:1015a21": "辨得邪正。若不得一番胡孫子活。如何脫得",
    "T47n2000_004:1015a22": "生死。適來如許。多家具子。衲僧九十日內暫",
    "T47n2000_004:1015a23": "掛瓶盂。若挨拶不透。則孤負行&#x811A;大事。若挨",
    "T47n2000_004:1015a24": "拶得透。如白衣拜相慶快平生。其如未然。更",
    "T47n2000_004:1015a25": "待彌勒生下化緣劫空復入涅槃。再出頭來",
    "T47n2000_004:1015a26": "垂接未盡也。未得了當在。何故。擊拂子勸君。",
    "T47n2000_004:1015a27": "得處披衣坐。莫折松枝拂蘚痕。久立。",
    "T47n2000_004:1015a28": "靈隱立僧普說",
    "T47n2000_004:1015a29": "侍者淨覃編",
    "T47n2000_004:1015b01": "[1015b01] 威音那畔一著子。往古宿衲忘軀命力行之。",
    "T47n2000_004:1015b02": "務要拈花面壁之風不墜。以圖報佛祖深恩。",
    "T47n2000_004:1015b03": "近年叢林凋弊。學者不本宗猷。浸淫外學。滋",
    "T47n2000_004:1015b04": "長無明。雖千百群居。未聞有如爆龜紋。可以",
    "T47n2000_004:1015b05": "為末世滅胡種族。良可悲也。若如是行&#x811A;。如",
    "T47n2000_004:1015b06": "是見人。則其利甚輕。其害甚重。捱到頭白齒",
    "T47n2000_004:1015b07": "黃。孤燈獨照之時。遠不如精修白業底。田舍",
    "T47n2000_004:1015b08": "翁去住自由。蓋他無許多惡知惡覺。&#x758E;山矮",
    "T47n2000_004:1015b09": "師叔。探道之心甚切。一日在溈山會裡。聞示",
    "T47n2000_004:1015b10": "眾道。行&#x811A;高士。直須向聲色裏睡眠。聲色裏",
    "T47n2000_004:1015b11": "坐臥始得。&#x758E;山便出問。如何是不落聲色句。",
    "T47n2000_004:1015b12": "溈山&#x7AEA;起拂子。&#x758E;山云。此是落聲色句。溈山",
    "T47n2000_004:1015b13": "便歸方丈。老子知他病在此。向千聖著眼不",
    "T47n2000_004:1015b14": "及處。通箇消息。&#x5374;乃坐。鎮家堂。不露圭角。",
    "T47n2000_004:1015b15": "既不契遂辭香嚴。嚴云。何不且住。&#x758E;山云。某",
    "T47n2000_004:1015b16": "甲與和尚無緣。嚴云。有何因緣不契。試舉看。",
    "T47n2000_004:1015b17": "&#x758E;山舉前話。嚴云。某甲有箇道處。乃云。言發",
    "T47n2000_004:1015b18": "非聲。色前不物。此語是對機溈山。點發&#x758E;山。",
    "T47n2000_004:1015b19": "者矮子聞得。眼睛便活。乃云。元來此中有人。",
    "T47n2000_004:1015b20": "遂囑香嚴云。某甲且去。師兄有住處。&#x5374;來相",
    "T47n2000_004:1015b21": "見。溈山至晚問香嚴。問聲色話底矮闍梨在",
    "T47n2000_004:1015b22": "否。嚴云。已去了。溈云。向子道甚麼。嚴云。某",
    "T47n2000_004:1015b23": "甲對他道。言發非聲色前不物。溈云。他道甚",
    "T47n2000_004:1015b24": "麼。嚴云。他深肯之。溈山失笑云。我將謂者矮",
    "T47n2000_004:1015b25": "子有長處。元來只在者裏。此子向去。設有住",
    "T47n2000_004:1015b26": "處。近山無柴燒。近水無水喫。應庵和尚道。如",
    "T47n2000_004:1015b27": "今討箇言發非聲色前不物底。早是難得。更",
    "T47n2000_004:1015b28": "要會他溈山說話。行&#x811A;人還緇素得出麼。莫",
    "T47n2000_004:1015b29": "背地裡強頃自高。若經緯不分。不名本色衲",
    "T47n2000_004:1015c01": "子。&#x758E;山又在湖北金鑾寺裏度夏。夜間聞僧",
    "T47n2000_004:1015c02": "舉。福州長慶懶安和尚示眾云。有句無句如",
    "T47n2000_004:1015c03": "藤倚樹因緣。&#x758E;山聞得道。我有一轉語。要",
    "T47n2000_004:1015c04": "去問者老子。夏罷遂入閩。見懶安和尚。又謂",
    "T47n2000_004:1015c05": "之溈山和尚。裴相國帥閩。自溈山請住長慶。",
    "T47n2000_004:1015c06": "&#x758E;山到彼。值師泥壁。次&#x758E;山便問。有句無",
    "T47n2000_004:1015c07": "句如藤倚樹。是和尚語否。溈山云是。&#x758E;山云。",
    "T47n2000_004:1015c08": "忽然樹倒藤枯。句歸何處。溈山放下泥盤。呵",
    "T47n2000_004:1015c09": "呵笑歸方丈。&#x758E;山云。某甲三千里外。賣&#x5374;布",
    "T47n2000_004:1015c10": "單。特為此事而來。和尚為甚不與某甲說。溈",
    "T47n2000_004:1015c11": "山云。侍者將錢。與者矮闍梨去。他日有獨眼",
    "T47n2000_004:1015c12": "龍。為汝點破。後到明招。舉前話。招云。溈山",
    "T47n2000_004:1015c13": "頭正尾正。只是不遇知音。&#x758E;山云。忽然樹倒",
    "T47n2000_004:1015c14": "藤枯。句歸何處。招云。更使溈山笑轉新。&#x758E;山",
    "T47n2000_004:1015c15": "當下有省乃云。元來溈山笑中有刀。如今兄",
    "T47n2000_004:1015c16": "弟家只解瞻前。不能顧後。爾纔向溈山笑裏",
    "T47n2000_004:1015c17": "覓。便是錯了也。須是向有句無句如藤倚樹",
    "T47n2000_004:1015c18": "處。下得一轉語。親切略去下面許多閑絡索。",
    "T47n2000_004:1015c19": "方免得溈山明招。千古之下遭人檢點。爾若",
    "T47n2000_004:1015c20": "一向認著放下泥盤。笑歸方丈。更使溈山笑",
    "T47n2000_004:1015c21": "轉新處。盲禪瞎證。遞相恁麼流將去。只認得",
    "T47n2000_004:1015c22": "他人口頭聲色。爾自己分上。並無悟入之期。",
    "T47n2000_004:1015c23": "弄到極處。終成話墮也。&#x758E;山復歸洞山。一日",
    "T47n2000_004:1015c24": "聞深夜欲以雲&#x5D53;所傳寶鏡三昧密付曹山。",
    "T47n2000_004:1015c25": "&#x758E;山潛身几下竊聽。伺其付畢。出來拊掌大",
    "T47n2000_004:1015c26": "笑道。洞山禪有分付了也。亦遭悟本之記。後",
    "T47n2000_004:1015c27": "不爽香嚴之約。直造鄧州。一日香嚴上堂。有",
    "T47n2000_004:1015c28": "僧出問。不慕諸聖。不重己靈。時如何。此語是",
    "T47n2000_004:1015c29": "石頭。使南嶽之時。曾興此問。讓和尚道。子",
    "T47n2000_004:1016a01": "問太高生。何不向下問。石頭云。寧可永劫沈",
    "T47n2000_004:1016a02": "淪。不求諸聖解脫。乃回清源。當時香嚴答者",
    "T47n2000_004:1016a03": "僧話道。萬機休罷。千聖不&#x643A;。&#x758E;山在座下。作",
    "T47n2000_004:1016a04": "嘔吐聲云。是何言歟。嚴問。阿誰。眾云師叔。",
    "T47n2000_004:1016a05": "嚴云。不諾山僧。那&#x758E;山出眾云。是。嚴云。師",
    "T47n2000_004:1016a06": "叔莫道得麼。&#x758E;山云。道得。嚴云。試道看。&#x758E;",
    "T47n2000_004:1016a07": "山云。若教某甲道。須還師資之禮始得。嚴乃",
    "T47n2000_004:1016a08": "下座。大展坐具。禮三拜。準前問。&#x758E;山云。萬",
    "T47n2000_004:1016a09": "機休罷。猶有物在。千聖不&#x643A;。亦從人得。何不",
    "T47n2000_004:1016a10": "道肯諾不得全。嚴云。肯又肯箇甚麼。諾又諾",
    "T47n2000_004:1016a11": "阿誰。&#x758E;山云。肯即肯他千聖。諾即諾自己靈。",
    "T47n2000_004:1016a12": "嚴云。饒爾與麼。也。須三十年倒屙。設使住",
    "T47n2000_004:1016a13": "山。近山無柴燒。近水無水喫。分明記取。後住",
    "T47n2000_004:1016a14": "&#x758E;山。果如所記。至二十七年。病愈云。香嚴",
    "T47n2000_004:1016a15": "師兄。記我三十年倒屙。今少三年。每至食畢。",
    "T47n2000_004:1016a16": "以手抉而吐之。以應前記。後問鏡清。肯重不",
    "T47n2000_004:1016a17": "得全。爾作麼生。清云。全歸肯重。&#x758E;山云。不",
    "T47n2000_004:1016a18": "得全&#x807B;。清云。箇中無肯路。&#x758E;山云。方愜病",
    "T47n2000_004:1016a19": "僧意。衲僧家到此。推窮得出麼。見得二大老",
    "T47n2000_004:1016a20": "肝膽麼。當時香嚴若答得者僧。諦當何必下",
    "T47n2000_004:1016a21": "座。禮拜&#x758E;山。&#x758E;山若點破得香嚴明白。安得",
    "T47n2000_004:1016a22": "受倒屙之患。到者裡也。須具些衲僧眼始得。",
    "T47n2000_004:1016a23": "山僧今日路見不平。&#x5374;要斷者公案供養我",
    "T47n2000_004:1016a24": "五湖四海衲子。香嚴答者僧。話如神龜負圖。",
    "T47n2000_004:1016a25": "矮師叔招倒屙之患。順水流舟。若教盡大地",
    "T47n2000_004:1016a26": "人倒屙。亦未必有橫點頭者。何故。一句合頭",
    "T47n2000_004:1016a27": "語。萬劫繫驢橛。所以金以石試。人以言試。爾",
    "T47n2000_004:1016a28": "若道眼明白在。今天下豈曰無人。到者裏使",
    "T47n2000_004:1016a29": "聰明強記不得。使波辯臆說不得。須是爾自",
    "T47n2000_004:1016b01": "識羞一番子方為究竟。白雲端和尚。見楊次",
    "T47n2000_004:1016b02": "公外集。中間有一偈發明曹洞宗旨。丹山鸞",
    "T47n2000_004:1016b03": "鳳來阿閣。祕殿簫韶奏九成。野老不知黃屋",
    "T47n2000_004:1016b04": "貴。六街猶聽靜鞭聲。乃云。他是過量人見徹",
    "T47n2000_004:1016b05": "古人心髓。洞山當季運之時。恐法門浸衰。故",
    "T47n2000_004:1016b06": "用金剛般若三句。設五位君臣。立三種滲漏。",
    "T47n2000_004:1016b07": "如大爐&#x97B4;烹&#x7145;末學。使一箇箇各執本來契",
    "T47n2000_004:1016b08": "券。繼紹祖父田園。後來大慧因普說。聲東擊",
    "T47n2000_004:1016b09": "西。薄有所議。學者既無正知見。往往如矮子",
    "T47n2000_004:1016b10": "看戲。借使洞上五位。可以輕議。則臨際三玄",
    "T47n2000_004:1016b11": "要。四料揀。四賓主。四照用。亦可議也。如汾",
    "T47n2000_004:1016b12": "陽十智同真。浮山九帶。黃龍三關。如國家兵",
    "T47n2000_004:1016b13": "器。不得已也。初無實義。佛眼在五祖會裏。分",
    "T47n2000_004:1016b14": "化方歸佛果。纔見便道。臨際三句作麼生。分",
    "T47n2000_004:1016b15": "明是鑿竇引賊。他一夜思量。明日謂佛果云。",
    "T47n2000_004:1016b16": "三句因緣我會得了也。先倒拇指云。者箇是",
    "T47n2000_004:1016b17": "第一句。又倒一指云者。箇是第二句。遂與佛",
    "T47n2000_004:1016b18": "果一摑云。者箇是第三句。大笑趨去。佛果舉",
    "T47n2000_004:1016b19": "似五祖。祖云。也好&#x807B;。動絃別曲落葉知秋。無",
    "T47n2000_004:1016b20": "為子既為白雲所知。作一偈寄之。十載聞名",
    "T47n2000_004:1016b21": "楊次公。有文堪振我宗風。分三成六添些子。",
    "T47n2000_004:1016b22": "直得金烏半夜紅。次公因此至舒郡。訪端和",
    "T47n2000_004:1016b23": "尚夜話間。悉知此老所詣。來日上堂。乃云。自",
    "T47n2000_004:1016b24": "古自今說理說事者。如麻竹稻葦。會禪者。更",
    "T47n2000_004:1016b25": "比比然。討一箇家裡人。如天上揀月。黃梅賢",
    "T47n2000_004:1016b26": "宰楊次公。聞名十載有餘。夜來忽蒙訪及。元",
    "T47n2000_004:1016b27": "來&#x5374;是箇本分家裏人。杓柄短長。鍋子大小。",
    "T47n2000_004:1016b28": "雖未曾一一點過。看他數目。也甚分明。可謂",
    "T47n2000_004:1016b29": "如在東溪日。花開葉落時。幾擬將黃金鑄作",
    "T47n2000_004:1016c01": "鍾子期。忉忉地說一上。不能得了信之。通人",
    "T47n2000_004:1016c02": "分上。水乳相投。在今天下。那箇是本分家裏",
    "T47n2000_004:1016c03": "人。不道全無。只是正人難得。本庵永和尚住",
    "T47n2000_004:1016c04": "鼓山。道行江浙。衲子奔趨。以致松源秀&#x5D53;息",
    "T47n2000_004:1016c05": "庵無用諸大老。皆入閩觀其作略。自謂石門",
    "T47n2000_004:1016c06": "之門可入。一日鳴鼓開室。峻機妙用。獨脫無",
    "T47n2000_004:1016c07": "依。皆歛&#x88B5;側目。毋敢湊泊。得一兩夏。各自散",
    "T47n2000_004:1016c08": "去。看來此老。只能死得人。不能活得人。唯秀",
    "T47n2000_004:1016c09": "嵒尚少留之。嘉定間。山僧在育王西塔。見之",
    "T47n2000_004:1016c10": "老子說鼓山時事。以手點木庵真云。我孤負",
    "T47n2000_004:1016c11": "者老和尚。又點佛照真云。我被者老漢轉了",
    "T47n2000_004:1016c12": "話頭。感而又泣又笑。悲喜交攻。胸中必有事。",
    "T47n2000_004:1016c13": "平日提唱。多是謳歌。五祖和尚會中。亦有一",
    "T47n2000_004:1016c14": "僧。謂之覺上座。祖一日室中。舉釋迦彌勒是",
    "T47n2000_004:1016c15": "他奴。他是阿誰。他下轉語道。烏張三黑李四。",
    "T47n2000_004:1016c16": "五祖然之。圓悟在侍司道。和尚更勘他看。恐",
    "T47n2000_004:1016c17": "未實。明日再鳴鼓入室。祖復舉前話問。僧云。",
    "T47n2000_004:1016c18": "昨日道與和尚了也。祖云。道甚麼。僧擬開口。",
    "T47n2000_004:1016c19": "被祖闌胸一拳云不是。其僧當下有省。後來",
    "T47n2000_004:1016c20": "見五祖門庭冷落。&#x5374;歸長蘆夫鐵&#x811A;會裏。後",
    "T47n2000_004:1016c21": "出世住和州城外開聖。為夫老拈出拈香之",
    "T47n2000_004:1016c22": "日。忽胸中一點痛。徑就痛處發疽而殂。嗣香",
    "T47n2000_004:1016c23": "不原所自。顯驗如此。在今天下。望風承嗣者",
    "T47n2000_004:1016c24": "如麻粟。若一一患疽而殂。何時是了。且其間",
    "T47n2000_004:1016c25": "識因果。知來自。又作麼生。茲蒙堂頭。舉眾俾",
    "T47n2000_004:1016c26": "山野受牌。與兄弟舉話。此亦叢林任重之責。",
    "T47n2000_004:1016c27": "既不敢寧居。恐旦夕必為諸公開室相見。古",
    "T47n2000_004:1016c28": "來以籌室鍛鍊為重。近世師法不嚴。衲子殊",
    "T47n2000_004:1016c29": "不經意。法門澹泊一致於此。慈明見汾陽。二",
    "T47n2000_004:1017a01": "年不容入室。一日情切懷香。詣方丈咨懇。某",
    "T47n2000_004:1017a02": "甲為生死大事未明。冒軍旅而至席下。今再",
    "T47n2000_004:1017a03": "夏矣。未蒙令某與眾入室。恐失出家本志。望",
    "T47n2000_004:1017a04": "和尚慈悲。汾陽拈。主丈便打云。爾是何惡",
    "T47n2000_004:1017a05": "知識。來裨販我。慈明方聲悔謝。汾陽以手",
    "T47n2000_004:1017a06": "掩慈明口。明忽然大悟。者箇正如大將軍臨",
    "T47n2000_004:1017a07": "陳當鋒。一刀兩段。便見勝負。纔擬議則失利",
    "T47n2000_004:1017a08": "也。如適來所舉。&#x758E;山見溈山。又勘辨香嚴。可",
    "T47n2000_004:1017a09": "以一知一見。一機一境。所能窺測妙理耶。爾",
    "T47n2000_004:1017a10": "若宿有靈骨。曾下般若種子。蒲團上挨得一",
    "T47n2000_004:1017a11": "絲一線透。向言外一逴逴得入手。作惟見得",
    "T47n2000_004:1017a12": "&#x758E;山。勘辨香嚴。亦便知汾陽慈明師資道合。",
    "T47n2000_004:1017a13": "其如不然。更多買幾雙草鞋。繞四天下走蹈。",
    "T47n2000_004:1017a14": "教&#x811A;板闊道。我是行&#x811A;僧。逢人說禪說道。口",
    "T47n2000_004:1017a15": "如紡車。莫教一朝。如老鼠入牛角。路頭既極",
    "T47n2000_004:1017a16": "無所憑藉。則四大五蘊分離。千辛萬苦之狀。",
    "T47n2000_004:1017a17": "不言可知矣。古德道。前路茫茫。未知何往。驀",
    "T47n2000_004:1017a18": "然有箇不顧生死底漢。出來為眾竭力。山僧",
    "T47n2000_004:1017a19": "道。爾且住。待我掛牌時&#x5374;來商量。久立珍",
    "T47n2000_004:1017a20": "重。",
    "T47n2000_004:1017a21": "立僧納牌普說",
    "T47n2000_004:1017a22": "[1017a22] 一句子。古佛說不到。玉轉珠回。一句子。老胡",
    "T47n2000_004:1017a23": "不將來。填溝塞壑。說不到不將來。笑指文殊",
    "T47n2000_004:1017a24": "在五臺。便與麼去。已落諸人窠臼裏。所以古",
    "T47n2000_004:1017a25": "德教人參禪。先要參取涅槃堂裏禪。其間傳",
    "T47n2000_004:1017a26": "佛心宗。續佛慧命。且置之一邊。何故。蓋涅槃",
    "T47n2000_004:1017a27": "乃死生切要之地。眼光欲落未落。火風欲散",
    "T47n2000_004:1017a28": "未散。如刀割肉。似箭攢心。那時要得用萬一。",
    "T47n2000_004:1017a29": "不覺不知。被他移入驢胎馬腹裏。卒難得出。",
    "T47n2000_004:1017b01": "出家兒尤宜著鞭。袈裟下失人身。萬劫不復。",
    "T47n2000_004:1017b02": "每日不要只管理會他人閑事。爾自己分上。",
    "T47n2000_004:1017b03": "無量劫來。如洪波大浪。未&#x751E;休息。一日十二",
    "T47n2000_004:1017b04": "箇時辰。阿那箇一時。無走作來。一粥一飯。",
    "T47n2000_004:1017b05": "無走作麼。開單展&#x9262;。無走作麼。進退揖讓。無",
    "T47n2000_004:1017b06": "走作麼。語言談論。無走作麼。驀然打箇困來。",
    "T47n2000_004:1017b07": "便乃落在陰界中。頭出頭沒。爾醒時。一段",
    "T47n2000_004:1017b08": "孤明歷歷底。阿誰作主。既無人作主。火風",
    "T47n2000_004:1017b09": "未散。陽魄未飛。早成隔生人也。大難大難。棒",
    "T47n2000_004:1017b10": "打石人頭。剝剝論實事。節物速化。法道浸微。",
    "T47n2000_004:1017b11": "有志於此段切者。尋師擇友。如救頭然。終不",
    "T47n2000_004:1017b12": "為身衣口食。觀山翫水。悠悠送日。爾若真",
    "T47n2000_004:1017b13": "箇信得及。莫教一日被爾捱得透百千法門",
    "T47n2000_004:1017b14": "無量妙義畢矣。便能成就一切法。破壞一切",
    "T47n2000_004:1017b15": "法。出三界二十五有。通一切有無障礙。春花",
    "T47n2000_004:1017b16": "秋葉。雲騰鳥飛。皆吾藏中。無一事不契真如。",
    "T47n2000_004:1017b17": "無一法不順正理。自是明暗相凌。不能得到",
    "T47n2000_004:1017b18": "無依獨脫之地。乃有新學久參。致使叢林正",
    "T47n2000_004:1017b19": "氣日消。佛祖慧命懸絕。且如新學比丘。纔",
    "T47n2000_004:1017b20": "入門來。先以生死大事未明為辭。放下笠子。",
    "T47n2000_004:1017b21": "坐得一年半載。既不善用工。則無所入。便起",
    "T47n2000_004:1017b22": "錯用心。輥入無明窠子裏。以文言義句。為日",
    "T47n2000_004:1017b23": "益之學。歲月既往。豪邁之氣日高。味道之心",
    "T47n2000_004:1017b24": "日遠。殊不知。得失在心。煎熬萬狀。要如臨際",
    "T47n2000_004:1017b25": "三年不出僧堂。無復得也。看他一旦奮發。驚",
    "T47n2000_004:1017b26": "群動眾。臨機通變。如俊鷹快鷂。搏風搏日。擬",
    "T47n2000_004:1017b27": "尋其影跡。了不可得。要到者箇田地。急須颺",
    "T47n2000_004:1017b28": "&#x5374;從前學解明昧兩岐。捱教通身如熱鐵團",
    "T47n2000_004:1017b29": "子。與死為&#x96A3;。拈一箇古人話頭。拋在面前。如",
    "T47n2000_004:1017c01": "生冤家。晝夜如坐。芒刺。自有穿透底時節。切",
    "T47n2000_004:1017c02": "不得泥著坐相。坐時須要方便。裏面既無主",
    "T47n2000_004:1017c03": "宰。徒爾勞神。古德道。心空境寂。只為久滯不",
    "T47n2000_004:1017c04": "通。參禪須參活句。不參死句。死句下薦得。自",
    "T47n2000_004:1017c05": "救不了。此是新學比丘之程限也。中間久參",
    "T47n2000_004:1017c06": "宿將發足超方。亦有打頭不遇惡辣手段底",
    "T47n2000_004:1017c07": "宗匠。坐在見地。雖甘心枯志忘形。鑽之仰之。",
    "T47n2000_004:1017c08": "淘之汰之。但裝重己見而已。不能脫去鶻臭",
    "T47n2000_004:1017c09": "布衫。一旦時緣成稔。出來為人取與之間。應",
    "T47n2000_004:1017c10": "機不妙。蓋從殊勝境界中得。被人蓋覆將來。",
    "T47n2000_004:1017c11": "便乃辨他不出。所以性敏者。多不得道。自高",
    "T47n2000_004:1017c12": "者多恥下問。此酌然之理。法眼會中有一僧。",
    "T47n2000_004:1017c13": "名之曰則監院。久依法眼。凡陞堂小參入室",
    "T47n2000_004:1017c14": "普說。並不趨赴。法眼一日。撞見他道。則兄爾",
    "T47n2000_004:1017c15": "後生家。白日茫茫。何不問事。者僧道。某甲實",
    "T47n2000_004:1017c16": "謾和尚不得。曾見青&#x5CEF;和尚。得箇安樂法門。",
    "T47n2000_004:1017c17": "所以罷參。法眼云。爾從甚麼因緣中得入。者",
    "T47n2000_004:1017c18": "僧道。曾問如何是學人自己。青&#x5CEF;向我道。丙",
    "T47n2000_004:1017c19": "丁童子來求火。我便從者裏住。法眼云。好",
    "T47n2000_004:1017c20": "語。只恐爾錯會。者僧不消一寸鉤三尺線。一",
    "T47n2000_004:1017c21": "釣便上道。丙丁屬火。將火覓火。將自己覓自",
    "T47n2000_004:1017c22": "己。法眼大笑道。我向爾道。爾不會青&#x5CEF;意。者",
    "T47n2000_004:1017c23": "僧鼓起無明。起單前去。是他般若因緣成熟",
    "T47n2000_004:1017c24": "時節至矣。行得三兩日。忽然思量道。法眼和",
    "T47n2000_004:1017c25": "尚是五百眾肉身大士。道我不是。必有長處。",
    "T47n2000_004:1017c26": "回來投誠請誨。法眼道。爾問我。者僧便問。如",
    "T47n2000_004:1017c27": "何是學人自己。法眼厲聲道。丙丁童子來求",
    "T47n2000_004:1017c28": "火。者僧豁然大悟。山僧尋常。多要問兄弟。問",
    "T47n2000_004:1017c29": "處一般。答亦不別。那裏是者僧悟處。其間手",
    "T47n2000_004:1018a01": "&#x811A;未穩者。未免躊躇。要得自在。當如則監院",
    "T47n2000_004:1018a02": "再見法眼一番子。以表久參之驗也。然而虛",
    "T47n2000_004:1018a03": "玄大道。無著真宗。不可得而苟求。有生而知",
    "T47n2000_004:1018a04": "之者。學而知之者。各任其器。阿那箇是生而",
    "T47n2000_004:1018a05": "知之者。趙州和尚是也。纔數歲隨本師詣南",
    "T47n2000_004:1018a06": "泉請戒。本師先與南泉和尚人事。次引沙彌",
    "T47n2000_004:1018a07": "禮拜。適之南泉偃息。就臥處受他作禮。南泉",
    "T47n2000_004:1018a08": "道。爾是那裡受業。趙州道。瑞像。南泉云。爾",
    "T47n2000_004:1018a09": "還見瑞像麼。趙州云。某甲不見瑞像。即今見",
    "T47n2000_004:1018a10": "箇臥如來。南泉物見主眼卓&#x7AEA;。矍然起坐乃",
    "T47n2000_004:1018a11": "問。爾是有主沙彌那。趙州云。某甲不敢。南泉",
    "T47n2000_004:1018a12": "云。作麼生是爾主。趙州近前叉手道。孟春猶",
    "T47n2000_004:1018a13": "寒。伏惟和尚萬福者。箇自非無量劫來熏。",
    "T47n2000_004:1018a14": "煉成熟。安能及此。雖未極其淵奧。看他題",
    "T47n2000_004:1018a15": "目已自分曉。豈非生而知之者歟。稜道者此",
    "T47n2000_004:1018a16": "間鹽官縣裏人。行&#x811A;到福州靈雲。遇上堂。他",
    "T47n2000_004:1018a17": "便出問。如何是佛法。的的大意。靈雲道。驢事",
    "T47n2000_004:1018a18": "未去。馬事到來。如是參雪&#x5CEF;玄沙靈雲三大",
    "T47n2000_004:1018a19": "老。二十年不能省發。一日在雪&#x5CEF;會裡。因捲",
    "T47n2000_004:1018a20": "簾豁然契悟。乃有投機頌。玄沙謂雪&#x5CEF;云。恐",
    "T47n2000_004:1018a21": "是意識註述。又須勘過始得。稜道者忽在面",
    "T47n2000_004:1018a22": "前。雪&#x5CEF;云。道者子。備頭陀未肯爾。爾若真正",
    "T47n2000_004:1018a23": "契悟。更須道看。稜道者接口。再述一頌道。萬",
    "T47n2000_004:1018a24": "象之中獨露身。為人自肯乃方親。昔年謬向",
    "T47n2000_004:1018a25": "途中覓。今日看來火裏&#x6C37;。雪&#x5CEF;回顧玄沙云。",
    "T47n2000_004:1018a26": "者箇又喚作註述得麼。豈非學而知之者歟。",
    "T47n2000_004:1018a27": "今之人用盡心機。要到他田地。終是難得。後",
    "T47n2000_004:1018a28": "來閩王請住長慶。為見衲子泥於萬象之中",
    "T47n2000_004:1018a29": "獨露身。遂用些鎖口訣道。萬象之中獨露身。",
    "T47n2000_004:1018b01": "是撥萬象不撥萬象。會中龍象悉皆下語不",
    "T47n2000_004:1018b02": "得。以致法眼修山主悟空輩皆不契。遂遊泉",
    "T47n2000_004:1018b03": "南。一日欲出湖外回到漳州。城下雨淋淋地",
    "T47n2000_004:1018b04": "不止。遂入城邊小院避雨。拾枯薪入僧堂。地",
    "T47n2000_004:1018b05": "爐向火。只管論三界唯心萬法唯識。以至肇",
    "T47n2000_004:1018b06": "論天地與我同根。萬物與我一體等語。忽有",
    "T47n2000_004:1018b07": "老僧入來附火。乃問。山河大地。與上座自己。",
    "T47n2000_004:1018b08": "是同是別。修山主道。不別。老僧&#x7AEA;起兩指而",
    "T47n2000_004:1018b09": "去。那時方知。是地藏琛禪師。未免胸中各",
    "T47n2000_004:1018b10": "少置疑。雨稍晴。業已成行。老僧復來相送。",
    "T47n2000_004:1018b11": "行到佛殿前。指花壇石云。諸公適來道。三界",
    "T47n2000_004:1018b12": "唯心。且道。者一塊石。在心內在心外。法眼",
    "T47n2000_004:1018b13": "云。在心內。地藏云。行&#x811A;人置者一塊石。在心",
    "T47n2000_004:1018b14": "頭多少不自在。如是三人拗折主丈。參者老",
    "T47n2000_004:1018b15": "和尚。各有契悟。名滿天下。後來法眼一宗。",
    "T47n2000_004:1018b16": "大行於世。蓋從雪&#x5CEF;玄沙氣脈中來。所謂祖",
    "T47n2000_004:1018b17": "父有田舍翁陰德。爾看雪&#x5CEF;一出嶺來。先買",
    "T47n2000_004:1018b18": "一把杓頭。綰一條手巾。到處行益結緣。誓不",
    "T47n2000_004:1018b19": "喫頭堂飯。及到德山會裏。先占作飯頭。以",
    "T47n2000_004:1018b20": "至三到投子。九上洞山。千辛萬苦。成就道",
    "T47n2000_004:1018b21": "業。後來建大伽藍。開大法施。聚一千五百眾。",
    "T47n2000_004:1018b22": "每云。一千五百箇布衲子。老僧扚頭舀得來。",
    "T47n2000_004:1018b23": "又如玄沙和尚。精持頭陀苦行。日間開畬種",
    "T47n2000_004:1018b24": "粟。引水灌蔬。夜間勤於香燈。持淨掃地。閩王",
    "T47n2000_004:1018b25": "不時宣。入禁中說法。歸來其苦行寒暑不易。",
    "T47n2000_004:1018b26": "爾看他示眾道。直似秋潭月影。靜夜鐘聲。隨",
    "T47n2000_004:1018b27": "扣擊以無虧。觸波瀾而不散。猶是生死岸頭",
    "T47n2000_004:1018b28": "事。豈是尋常導師說底話。又如藥山和尚。遊",
    "T47n2000_004:1018b29": "山到澧陽。見人家有一座山好。便要化他建",
    "T47n2000_004:1018c01": "道場。百姓不從。便入他牛闌裏坐禪。人家",
    "T47n2000_004:1018c02": "被惱之不已。乃牽牛歸屋裏。縱火燒&#x5374;牛闌。",
    "T47n2000_004:1018c03": "他只在牛闌基坐禪。太守聞得。與之買山。建",
    "T47n2000_004:1018c04": "一所庵。扁之曰牛闌。後來成叢林。安廣眾。以",
    "T47n2000_004:1018c05": "致雲&#x5D53;道吾舡子高沙彌李翱相公輩。得以",
    "T47n2000_004:1018c06": "為授道之地。每云。老僧無福。不敢與眾同食。",
    "T47n2000_004:1018c07": "每日只喫兩粥。首座見他眼腦精明。必謂別",
    "T47n2000_004:1018c08": "置飲食。一日不赴堂。藏在方丈僻處。待藥山",
    "T47n2000_004:1018c09": "赴堂上。入門見銚子裡氣出。揭開乃是黃菜",
    "T47n2000_004:1018c10": "葉。煮麥麩少許。藥山云。老僧年來無力陪眾。",
    "T47n2000_004:1018c11": "如是者十年矣。今被首座覷破。勿與外知。乃",
    "T47n2000_004:1018c12": "有麥麩而飯。牛闌而禪。古人刻苦至此極矣。",
    "T47n2000_004:1018c13": "所以光明後世。子孫至今不絕。又如百丈大",
    "T47n2000_004:1018c14": "智禪師。一日不作一日不食。年高九十五歲。",
    "T47n2000_004:1018c15": "鉏頭刀[金*孑]。蓑衣箬笠。不曾離身。黃檗五&#x5CEF;平",
    "T47n2000_004:1018c16": "田古靈溈山懶安。龍象滿門。不忍其作務。密",
    "T47n2000_004:1018c17": "而去之。百丈云。老僧無福。坐消信施。遂絕食",
    "T47n2000_004:1018c18": "而殂。又如老南住黃檗時。入室退必淚下。有",
    "T47n2000_004:1018c19": "問其故。乃云。老僧是佛法中罪人。一堂兄弟。",
    "T47n2000_004:1018c20": "無人下得一轉語切當。法門興衰。亦可知矣。",
    "T47n2000_004:1018c21": "室中每舉鐘樓上念讚。床&#x811A;下種菜。勝首座",
    "T47n2000_004:1018c22": "下一轉語道。猛虎當路坐。他便退黃檗。與他",
    "T47n2000_004:1018c23": "住。自居積翠庵。古人為法門之切如此。為道",
    "T47n2000_004:1018c24": "之切如此。今之兄弟。儻能仰體上古之風。不",
    "T47n2000_004:1018c25": "待按牛頭喫草。孜孜焉。自成叢席。四方傳頌。",
    "T47n2000_004:1018c26": "可不偉哉。誠不孤老拙在此炙手助熱也。己",
    "T47n2000_004:1018c27": "事未明者。慎勿多出新語。新語乃是自得之",
    "T47n2000_004:1018c28": "妙。而不能會通先聖所得所傳之妙。深恐古",
    "T47n2000_004:1018c29": "道淪沒。山僧凡與江湖抱道之士。往來議論。",
    "T47n2000_004:1019a01": "多引前輩遺言往行。遞相激勵。庶昭昭然。得",
    "T47n2000_004:1019a02": "見古人情狀。夫子為一代儒宗。祖述而不作。",
    "T47n2000_004:1019a03": "若作恐夫子無文章耶。為見周室下衰。禮樂",
    "T47n2000_004:1019a04": "崩壞。刪詩書定禮樂。區區立教。以明堯舜禹",
    "T47n2000_004:1019a05": "湯文武周公之道。以貽後世。楊子著太玄真",
    "T47n2000_004:1019a06": "經。天下人非之。謂夫子不曾作經。以其詞近",
    "T47n2000_004:1019a07": "乎簡&#x6F81;。門人告之。楊子曰。世不我知。當有子",
    "T47n2000_004:1019a08": "雲復生矣。自漢及今。楊子之道盛行。大抵立",
    "T47n2000_004:1019a09": "言。只要是當。千古之下。豈無識者。茲來至節",
    "T47n2000_004:1019a10": "在邇。久在首座寮入室。殊覺不便。恐妨山門",
    "T47n2000_004:1019a11": "請人次第。方丈納牌。既緣會許時。以道義故。",
    "T47n2000_004:1019a12": "遂舉些古人履踐處。以當末後殷勤。第衰老",
    "T47n2000_004:1019a13": "出語太過。望兄弟赦之幸甚。記得。溈山向",
    "T47n2000_004:1019a14": "火次。問仰山。終日向火。因甚全無暖氣。仰山",
    "T47n2000_004:1019a15": "作向火勢。溈山云。子只得物體。能所未在。仰",
    "T47n2000_004:1019a16": "山云。某甲只如此。和尚作麼生。溈山亦作向",
    "T47n2000_004:1019a17": "火勢。仰山云。和尚只得物體。能所未在。溈山",
    "T47n2000_004:1019a18": "云。如是如是。盡謂。溈仰傳器而受。殊不知。",
    "T47n2000_004:1019a19": "父子之義。各自背馳。今夜忽有箇衲僧出來",
    "T47n2000_004:1019a20": "道。老和尚。爾也莫要儘儘檢點古人。客簷之",
    "T47n2000_004:1019a21": "下。隆冬苦寒。又在孤&#x5CEF;絕頂。爾底暖氣。阿誰",
    "T47n2000_004:1019a22": "不知。山僧只得以手掩面。收捲波瀾。何故。知",
    "T47n2000_004:1019a23": "我罪我。夜深久立。"
}