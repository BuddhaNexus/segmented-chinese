{
    "T36n1736_017:0126b04": "大方廣佛華嚴經隨疏演義鈔卷",
    "T36n1736_017:0126b05": "第十七",
    "T36n1736_017:0126b07": "唐清涼山大華嚴寺沙門澄觀述",
    "T36n1736_017:0126b08": "[0126b08] 序曰。大方廣下。第四別歎此典旨趣玄微。於",
    "T36n1736_017:0126b09": "中二。先總歎。後別歎。今初。先二句標其深",
    "T36n1736_017:0126b10": "廣。後視之者下。成上二句。既為祕藏故視",
    "T36n1736_017:0126b11": "之不見。稱為性海。安測邊涯。挹者。珠叢",
    "T36n1736_017:0126b12": "云。以器斟酌於水也。故文選頭陀寺碑云。",
    "T36n1736_017:0126b13": "蓋聞挹朝夕之池者。無以測其淺深。仰蒼",
    "T36n1736_017:0126b14": "蒼之色者。難以知其遠近。故今測量者。以",
    "T36n1736_017:0126b15": "管窺天用蠡酌海也。序曰。有學無學志絕",
    "T36n1736_017:0126b16": "窺覦下。第二別歎。於中三。初約人歎。二約",
    "T36n1736_017:0126b17": "法歎。三約處歎。初中二。先對劣顯勝。後當",
    "T36n1736_017:0126b18": "體顯勝。前中初句通三乘。後句別說。然二",
    "T36n1736_017:0126b19": "乘在座如聾如盲。三乘菩薩積行多劫。不",
    "T36n1736_017:0126b20": "能測故。窺者。左傳云。謂舉足而視覦者。珠",
    "T36n1736_017:0126b21": "叢云。謂有所冀望。後最勝種智下。當體顯",
    "T36n1736_017:0126b22": "勝。上句約果滿。以滿二嚴成種智也。下",
    "T36n1736_017:0126b23": "句云普賢文殊等者。納因圓。普賢之行文殊",
    "T36n1736_017:0126b24": "之願。二皆圓也。亦得行願通上二聖。序",
    "T36n1736_017:0126b25": "曰。一句之內下。第二約法歎。於中上句約",
    "T36n1736_017:0126b26": "能詮深廣故。一句之義竭海墨而不盡。後",
    "T36n1736_017:0126b27": "一豪之中下約所詮。事事無礙故。一豪之中",
    "T36n1736_017:0126b28": "置剎土而非隘。序曰。摩竭提國下。三約處",
    "T36n1736_017:0126b29": "歎。舉摩竭者。九會本故。不起覺場而周",
    "T36n1736_017:0126c01": "遍故。舉普光者。近菩提場。又說信門該於",
    "T36n1736_017:0126c02": "果海。故云爰敷寂滅之理。序曰。緬惟奧義",
    "T36n1736_017:0126c03": "下。第五傳譯古今感慶逢遇。於中二。先明",
    "T36n1736_017:0126c04": "前譯多闕。後明今譯多具。今初。緬者遠也。",
    "T36n1736_017:0126c05": "惟者思也。六代。即晉宋齊梁陳隋也。言惟",
    "T36n1736_017:0126c06": "啟半珠未窺全寶者。即涅槃聖行品。雪山童",
    "T36n1736_017:0126c07": "子聞化羅剎。云諸行無常是生滅法。驚而願",
    "T36n1736_017:0126c08": "視。唯見羅剎。問羅剎云。大士。汝於何處",
    "T36n1736_017:0126c09": "得是過去離怖畏者。所說半偈。大士。汝於",
    "T36n1736_017:0126c10": "何處而得如是半如意珠。釋曰。欠下半偈",
    "T36n1736_017:0126c11": "義未全故。若得聞下生滅滅已寂滅為樂。",
    "T36n1736_017:0126c12": "即全寶也。今明先譯既多闕略。為半寶也。",
    "T36n1736_017:0126c13": "序曰。朕聞其梵本下。第二明今譯多具。即全",
    "T36n1736_017:0126c14": "寶也。文中有六。一邀迎。二正譯。三感徵。四",
    "T36n1736_017:0126c15": "事畢。五讚益。六慶遇。今初。事如玄談。序曰。",
    "T36n1736_017:0126c16": "粵以證聖元年下。第二證譯也。月旅姑洗者。",
    "T36n1736_017:0126c17": "正當三月。言親受筆削者。則天躬自刊削。",
    "T36n1736_017:0126c18": "言筆削者。漢書衛青傳云。削則削。筆則筆。",
    "T36n1736_017:0126c19": "削謂刪去。筆謂增益。有云理書勘受削而注",
    "T36n1736_017:0126c20": "之。良以古人書竹木簡。以刀削故序曰。遂",
    "T36n1736_017:0126c21": "得甘露流津下。三感徵也。十四日是辛酉。",
    "T36n1736_017:0126c22": "庚申即十三日。壬戌即十五日。前後一日各",
    "T36n1736_017:0126c23": "有感徵。謂則天於十三日夜夢。見遍天之",
    "T36n1736_017:0126c24": "內皆降甘露。十四日覃開譯經。十五日天",
    "T36n1736_017:0126c25": "降甘雨。覃者。爾雅云。及延也。郭璞注云。謂",
    "T36n1736_017:0126c26": "蔓延相被及也。式開下成上徵祥。此二句亦",
    "T36n1736_017:0126c27": "可通上二瑞。皆一味之澤。亦可式開實相",
    "T36n1736_017:0126c28": "成上甘露。不死之藥況實相之常住故。一",
    "T36n1736_017:0126c29": "味之澤成上膏雨。一雲一雨無異味故。式",
    "T36n1736_017:0127a01": "者用也。序曰。以聖曆二年下。第四事畢己",
    "T36n1736_017:0127a02": "亥取於乙未丙申丁酉戊戌己亥首。涉五",
    "T36n1736_017:0127a03": "年繕寫方畢。繕者。說文云補也。珠叢云。治",
    "T36n1736_017:0127a04": "故造新。皆謂之繕。序曰。添性海之波瀾下。",
    "T36n1736_017:0127a05": "第五讚益。於中二。先明益教理。大波曰瀾。",
    "T36n1736_017:0127a06": "玄言曰。廓者張小使大。鄭玄注。禮云。疆者",
    "T36n1736_017:0127a07": "界也。說文云。域者封也。謂玄言既加。添足",
    "T36n1736_017:0127a08": "性海。開廓法界矣。後大乘頓教下。二辯益",
    "T36n1736_017:0127a09": "物機。序曰。豈謂後五百歲下。第六慶遇也。於",
    "T36n1736_017:0127a10": "中先慶遇。後發願。今初。前句約惡時得聞。",
    "T36n1736_017:0127a11": "是一幸也。後一句約惡處得聞。此二幸也。",
    "T36n1736_017:0127a12": "初言後五百者。如來滅後有五五百年。第",
    "T36n1736_017:0127a13": "一五百年解脫堅固等。今當第四五百年。故",
    "T36n1736_017:0127a14": "云後也。在三五之後故。故金剛經中。於後",
    "T36n1736_017:0127a15": "五百歲信受者難得。言俄啟珠函之祕者。",
    "T36n1736_017:0127a16": "即智論第六十四云。般若是如意珠。舍利如",
    "T36n1736_017:0127a17": "函篋。舍利之中雖無般若。而為般若所熏",
    "T36n1736_017:0127a18": "故。得一興供養千反生天。今用此事。則如",
    "T36n1736_017:0127a19": "來如函。華嚴經是如意珠也。序曰。所冀闡揚",
    "T36n1736_017:0127a20": "沙界下。二發願。於中二。先雨句橫遍沙界。",
    "T36n1736_017:0127a21": "&#x9E81;相遍也。塵區者。明微細遍。遍微塵中之",
    "T36n1736_017:0127a22": "區域故。後並兩曜而長懸下。二句明&#x7AEA;窮",
    "T36n1736_017:0127a23": "長懸永布故。兩曜即日月。喻如來根本後得",
    "T36n1736_017:0127a24": "智也。序曰。一窺寶偈下。第六總彰序意。讚",
    "T36n1736_017:0127a25": "理自謙。於中三。先兩句正製序由。以披尋",
    "T36n1736_017:0127a26": "翫味慶喜深故。毛詩注云。復謂反復。珠叢",
    "T36n1736_017:0127a27": "云。復謂重審察。即是南容三復白圭。疏中已",
    "T36n1736_017:0127a28": "引二雖則無說無示下。讚理離言要假言顯。",
    "T36n1736_017:0127a29": "無說無示。則淨名目連章之文。不二之門。即",
    "T36n1736_017:0127b01": "淨名不二法門品。亦如疏說。因言而顯言者。",
    "T36n1736_017:0127b02": "若無文殊讚默之言。安知無言之為妙。故",
    "T36n1736_017:0127b03": "寂滅之相假以言詮。言大千之義者。即出",
    "T36n1736_017:0127b04": "現品。塵含經卷喻。疏中已引。故大千經卷",
    "T36n1736_017:0127b05": "潛塵無益。聰慧者開便能益物。今假言顯",
    "T36n1736_017:0127b06": "義。當開塵示於經卷有成益也。三輒申",
    "T36n1736_017:0127b07": "下。謙己結成。上己略釋序竟。其中有與理",
    "T36n1736_017:0127b08": "相應者。隨時取捨耳。[0127b08] 疏。第十別釋文義者。",
    "T36n1736_017:0127b09": "疏文分二。先總科。後釋經。前中三。謂標彰。",
    "T36n1736_017:0127b10": "列名。解釋。[0127b10] 疏。初本部三分者下。解釋十重",
    "T36n1736_017:0127b11": "三。初分中分二。先明序正。後流通。有無下。",
    "T36n1736_017:0127b12": "別釋流通。於中三。一序昔說。二序昔義。三",
    "T36n1736_017:0127b13": "申今解。[0127b13] 疏。此上七解下。二會昔義也。復會",
    "T36n1736_017:0127b14": "前七師融成四句。一即第七師。三即前六",
    "T36n1736_017:0127b15": "師。二四義加。二唯正宗者。意取悟入顯理。",
    "T36n1736_017:0127b16": "為正宗故。故河西道郎云。若因初分以得",
    "T36n1736_017:0127b17": "悟。則初分為正。若因後分以得悟。則後分",
    "T36n1736_017:0127b18": "非傍即斯義也。[0127b18] 疏。今依具三下。第三申今",
    "T36n1736_017:0127b19": "正解。謂上顯義理包含。縱成四句。依文釋",
    "T36n1736_017:0127b20": "義三分可依。若無流通。序正安立。若唯有",
    "T36n1736_017:0127b21": "正起盡不明。若約無言如何解釋。就疏文",
    "T36n1736_017:0127b22": "四。一立取源由。二所以三者下。辯三之相。",
    "T36n1736_017:0127b23": "三非唯一部下。例成前義。謂會品之文尚須",
    "T36n1736_017:0127b24": "三分。何況一部不立三耶。四雖六解皆通",
    "T36n1736_017:0127b25": "下。辯定流通。於中三。先取正義。次辯前順",
    "T36n1736_017:0127b26": "違。後結正釋。[0127b26] 疏。初之一解下。二辯前順違。",
    "T36n1736_017:0127b27": "出前不取五釋所以。[0127b27] 疏。令正宗中闕證入",
    "T36n1736_017:0127b28": "者。此即光統以法界品為流通。法界是證",
    "T36n1736_017:0127b29": "入因果眾海大問。新眾遠集。佛自入定。眾海",
    "T36n1736_017:0127c01": "頓證。判為流通。已抑經文。況正宗中但有",
    "T36n1736_017:0127c02": "信解行三而無證入。[0127c02] 疏。第三但屬善財一",
    "T36n1736_017:0127c03": "相者。此即裕公以法界後偈為流通。但是",
    "T36n1736_017:0127c04": "善財五相之中。顯因廣大相之一半。故非一",
    "T36n1736_017:0127c05": "部流通。[0127c05] 疏。後二偈下。但言有云。即刊定記",
    "T36n1736_017:0127c06": "主意用此義。言但結偈中佛德者。以普賢",
    "T36n1736_017:0127c07": "向讚如來。言不能盡。故總結云。剎塵心念",
    "T36n1736_017:0127c08": "可數知。大海中水可飲盡。虛空可量風可",
    "T36n1736_017:0127c09": "繫。無能盡說佛功德。若將此結歎佛德。判",
    "T36n1736_017:0127c10": "為流通。則一部之中無菩薩德。[0127c10] 疏。十行等",
    "T36n1736_017:0127c11": "末類有此偈者。上以義破。此以文破。彼非",
    "T36n1736_017:0127c12": "經終而有此偈。故今此偈。非是一部用為流",
    "T36n1736_017:0127c13": "通。但當會當品流通意耳。言十行末偈者。偈",
    "T36n1736_017:0127c14": "云。菩薩功德無有邊。一切修行皆具足。假使",
    "T36n1736_017:0127c15": "無量無邊佛。於無量劫說不盡。何況世間天",
    "T36n1736_017:0127c16": "及人。一切聲聞及緣覺。能於無量無邊劫。讚",
    "T36n1736_017:0127c17": "歎稱揚得究竟。釋曰。法界偈末。結佛德無",
    "T36n1736_017:0127c18": "盡。此結十行菩薩之德不可盡耳。而言十",
    "T36n1736_017:0127c19": "行等者。等取十向十地。十向末云。一切眾",
    "T36n1736_017:0127c20": "生由可數。三世心量亦可知。如是普賢諸佛",
    "T36n1736_017:0127c21": "子。功德邊際無能測。一毛度空可得邊。眾",
    "T36n1736_017:0127c22": "剎為塵可知數。如是大仙諸佛子。所住行",
    "T36n1736_017:0127c23": "願無能量。此結迴向行願無盡。十地末云。",
    "T36n1736_017:0127c24": "十方國土碎為塵。可於一念知其數。豪末",
    "T36n1736_017:0127c25": "度空可知量。億劫說此不可盡。而言此",
    "T36n1736_017:0127c26": "者。明此上十地德無盡耳。是知位位品品德",
    "T36n1736_017:0127c27": "德之末。皆結無盡。故非一部之流通也。[0127c27] 疏。",
    "T36n1736_017:0127c28": "經來未盡未必在後者。破第五師言未必",
    "T36n1736_017:0127c29": "者。容許後有但不必定耳。如毘盧遮那品",
    "T36n1736_017:0128a01": "末。或隨好品末等。既不必有。故難取定。[0128a01] 疏。",
    "T36n1736_017:0128a02": "眷屬流通但約義故者。即第六師以約義",
    "T36n1736_017:0128a03": "理。於一佛乘分別說三。根本法輪攝彼眷",
    "T36n1736_017:0128a04": "屬故云攝群經為眷屬。何必將彼為此流",
    "T36n1736_017:0128a05": "通。此中有序不用彼序。何獨用彼為此流",
    "T36n1736_017:0128a06": "通。[0128a06] 疏。故依遠公。三結歸正義。[0128a06] 疏。古云此九",
    "T36n1736_017:0128a07": "會中大位問答總有五番者。疏意存四故舉",
    "T36n1736_017:0128a08": "古釋。以第五無大位問答故。於中二。先敘",
    "T36n1736_017:0128a09": "昔。後古德以善財下。密示今意。意有其二。",
    "T36n1736_017:0128a10": "故但為四。一五無大位問故。二第五屬流",
    "T36n1736_017:0128a11": "通故。故云今既判入流通。則前唯四。第四",
    "T36n1736_017:0128a12": "應名依人證入成德分。[0128a12] 疏。兼取流通以為五",
    "T36n1736_017:0128a13": "分者。順於古義。第一分中既攝一部序分。",
    "T36n1736_017:0128a14": "不於正宗之內分為五分。故取流通為第",
    "T36n1736_017:0128a15": "五分。理亦無違。但無大位之問。故疏合為",
    "T36n1736_017:0128a16": "四耳。[0128a16] 疏。三以文從義科謂據現文但有其",
    "T36n1736_017:0128a17": "四。四位大問故。就第二分中。有差別平等",
    "T36n1736_017:0128a18": "二義。故分為五周因果。[0128a18] 疏。初五位明因。後",
    "T36n1736_017:0128a19": "八相明果者。且依一相。以八相是應現故。",
    "T36n1736_017:0128a20": "故屬果攝。若剋實而言。成如來力下四門。",
    "T36n1736_017:0128a21": "方是其果。前一百九十六門。皆屬因攝。若",
    "T36n1736_017:0128a22": "以八相為果。果有一十九門。餘皆屬因。",
    "T36n1736_017:0128a23": "言名出世因果者。品名離世間故。言亦名",
    "T36n1736_017:0128a24": "成行因果者。廢於位名意在行故。[0128a24] 疏。四前",
    "T36n1736_017:0128a25": "後&#x8975;疊科者。雖有十重總為二分。從後倒",
    "T36n1736_017:0128a26": "&#x8975;節節。除後就前分二故。[0128a26] 疏。初位前十信",
    "T36n1736_017:0128a27": "行者。以四十二位明義。十信未成位。但",
    "T36n1736_017:0128a28": "為住因。故仁王詺十住為十信。故取能成",
    "T36n1736_017:0128a29": "信詺所成住故。[0128a29] 疏。五前後鉤鎖科者。即是",
    "T36n1736_017:0128b01": "新意。文中二。初總標。二正釋。[0128b01] 疏。一第一會",
    "T36n1736_017:0128b02": "為依報因果下。第二正釋也。然文有十節。",
    "T36n1736_017:0128b03": "謂一經初五品。二毘盧遮那品。三名號下三",
    "T36n1736_017:0128b04": "品。四問明至住處。有二十三品為一節。五",
    "T36n1736_017:0128b05": "不思議至隨好三品為一節。六普賢行品",
    "T36n1736_017:0128b06": "為一節。七如來出現品為一節。八離世間品",
    "T36n1736_017:0128b07": "為一節。九入法界品為一節。初後不重用。",
    "T36n1736_017:0128b08": "但合有八重因果。以第九離世間及第十法",
    "T36n1736_017:0128b09": "界。各自為一重因果。故得為十。[0128b09] 疏。五取不",
    "T36n1736_017:0128b10": "思議品下。此一因果。疏文有四。初正明。二解",
    "T36n1736_017:0128b11": "妨。三引證。四結成。初文可知。[0128b11] 疏。以不思",
    "T36n1736_017:0128b12": "議等與前為果下。二解妨。謂有問言。差別",
    "T36n1736_017:0128b13": "圓融二義非一。如何前差別果。得為圓融",
    "T36n1736_017:0128b14": "果耶。故通意云。雖不思議等經文是一。所望",
    "T36n1736_017:0128b15": "異故。果別於因。成差別因果。果自圓融。得",
    "T36n1736_017:0128b16": "成圓融之果。言圓融者。以一一德周法界",
    "T36n1736_017:0128b17": "故。三十六門。門門之中。含十句故。所說之",
    "T36n1736_017:0128b18": "相難測量故。品名標為不思議故。[0128b18] 疏。然有",
    "T36n1736_017:0128b19": "六義下。三引證。證成不思議等三品。為普",
    "T36n1736_017:0128b20": "賢行之果。普賢行品。是不思議等因。[0128b20] 疏。一因",
    "T36n1736_017:0128b21": "果相屬科中多先果後因者。五周因果。所信",
    "T36n1736_017:0128b22": "證入二果居先。差別因前。亦先有果。故云",
    "T36n1736_017:0128b23": "多先果也。今亦先果後因。為例同也。而言",
    "T36n1736_017:0128b24": "因果相屬科者。即前第三以文從義科也。謂",
    "T36n1736_017:0128b25": "從因果相屬之義。科成五故。[0128b25] 疏。二四十八",
    "T36n1736_017:0128b26": "後未有證成等者。若不思議至隨好。唯屬",
    "T36n1736_017:0128b27": "差別果。因果既終。合有現瑞證成。今&#x5374;無",
    "T36n1736_017:0128b28": "證。普賢行品既唯屬出現之因。既未說果。",
    "T36n1736_017:0128b29": "何得有證。明知普賢行竟有證結屬前來",
    "T36n1736_017:0128c01": "不思議等故。[0128c01] 疏。三普賢品初無別發起者。",
    "T36n1736_017:0128c02": "若不屬前此品之初。應合別有發起。既無",
    "T36n1736_017:0128c03": "發起明是屬前。[0128c03] 疏。四以義等者。果德難思。",
    "T36n1736_017:0128c04": "不可但為差別果故。[0128c04] 疏。五前雖有問等者。",
    "T36n1736_017:0128c05": "即第二會初之問。而復問者。欲顯不思議下",
    "T36n1736_017:0128c06": "難思。是圓融因果之初故。[0128c06] 疏。六第二會初已",
    "T36n1736_017:0128c07": "有三業等者。前若無果。要用不思議等為",
    "T36n1736_017:0128c08": "差別果。前既已有此不思議等全屬於後。",
    "T36n1736_017:0128c09": "前段差別因果亦足。[0128c09] 疏。由斯六義下第四結",
    "T36n1736_017:0128c10": "也。三通釋中。[0128c10] 疏。成佛涅槃亦因現故者。此",
    "T36n1736_017:0128c11": "遮外難。恐有難云。離世間品自有因果。那",
    "T36n1736_017:0128c12": "得總為出現家因。故為此通。[0128c12] 疏。由離世",
    "T36n1736_017:0128c13": "間下釋為出現因義。[0128c13] 疏。八離世間等者。當",
    "T36n1736_017:0128c14": "會自成因果。九全合兩會為一因果。十",
    "T36n1736_017:0128c15": "以入法界當會自成因果。然第八會雖不",
    "T36n1736_017:0128c16": "鉤前。前出現品已曾鉤此第十因果不鉤",
    "T36n1736_017:0128c17": "第八會。第八會已曾鉤第九。故並得名鉤",
    "T36n1736_017:0128c18": "鎖因果。[0128c18] 疏。其善財已下等者。善財歷事為",
    "T36n1736_017:0128c19": "因。普賢說佛德為果故。[0128c19] 疏。六隨品長分科",
    "T36n1736_017:0128c20": "者。不約會分總為直科。三十九品以為十",
    "T36n1736_017:0128c21": "分耳。[0128c21] 疏。二現相品下。明佛果無涯大用分",
    "T36n1736_017:0128c22": "者。現相品大用在義可知。普賢三昧言大",
    "T36n1736_017:0128c23": "用者。同加普賢不來而至。一多延促皆無",
    "T36n1736_017:0128c24": "礙故。毛光讚德無不周故。成就華藏。皆說",
    "T36n1736_017:0128c25": "如來遍淨法界遍應剎海。令依正相入塵",
    "T36n1736_017:0128c26": "含法界。皆無涯大用也。[0128c26] 疏。十善財下善友教",
    "T36n1736_017:0128c27": "證分者。若據標云隨其本會科。會各一分。",
    "T36n1736_017:0128c28": "只成九分。欲顯圓十故開後一。據實合",
    "T36n1736_017:0128c29": "有十會表圓。或經來未盡。且案文釋耳。",
    "T36n1736_017:0129a01": "[0129a01] 疏。若開諸龍及三乘會等者。前為百二十",
    "T36n1736_017:0129a02": "分。則諸龍三乘。皆屬善財會。以初至福",
    "T36n1736_017:0129a03": "城本為善財故。故不別開諸乘等會。今約",
    "T36n1736_017:0129a04": "雖至福城。城中善財等二千四眾尚未出",
    "T36n1736_017:0129a05": "城。先說普照法界修多羅。利益諸龍及三",
    "T36n1736_017:0129a06": "乘人故別乘之。餘可知。[0129a06] 疏。上來十例各顯",
    "T36n1736_017:0129a07": "一理。然亦無盡者。第二正釋經文。於中",
    "T36n1736_017:0129a08": "三。初總結前義二依三分。三依四分消",
    "T36n1736_017:0129a09": "經。[0129a09] 疏。若依常用下。二依三分略科。於中",
    "T36n1736_017:0129a10": "二。先總科三分。後序中就文分二下。別釋",
    "T36n1736_017:0129a11": "二序。於中三。初總科。二結通者。文在第五",
    "T36n1736_017:0129a12": "卷末。彼文有三。初結此界。次結華藏內。後",
    "T36n1736_017:0129a13": "結華藏外。次然此二序下。總指在餘。三初",
    "T36n1736_017:0129a14": "證信者。下文分為三。初立序原由。二立序所",
    "T36n1736_017:0129a15": "以。三略釋序文。今初。文略言阿難請問等",
    "T36n1736_017:0129a16": "者。智論第二云。佛涅槃時。於拘尸那國娑羅",
    "T36n1736_017:0129a17": "雙樹間。北首而臥一心欲入涅槃。阿難親",
    "T36n1736_017:0129a18": "屬愛心。未除未離欲心。心沒憂海不能",
    "T36n1736_017:0129a19": "自出。爾時長老阿泥樓豆語阿難言。汝是守",
    "T36n1736_017:0129a20": "佛法藏人。不應如凡夫自沒憂海。一切有",
    "T36n1736_017:0129a21": "為法是無常相。汝莫憂愁。又佛首付汝法。",
    "T36n1736_017:0129a22": "汝今愁悶失所付事。汝當問佛。佛涅槃後。",
    "T36n1736_017:0129a23": "我等云何行道。一誰當作師。二惡性車匿",
    "T36n1736_017:0129a24": "云何共住。三佛經初首作何等語。四如是種",
    "T36n1736_017:0129a25": "種未來要事應當問佛。阿難聞是事已。心",
    "T36n1736_017:0129a26": "悶小醒得念道力助。於佛末後所臥床邊。",
    "T36n1736_017:0129a27": "以是事問佛。佛告阿難。若今現在若我過",
    "T36n1736_017:0129a28": "去。復自依止念處。莫依止餘。乃至廣說身",
    "T36n1736_017:0129a29": "受心法。以除世間貪愛。又云。從今日後解",
    "T36n1736_017:0129b01": "脫戒律經。是汝大師。如解脫戒經說。身口意",
    "T36n1736_017:0129b02": "業應如是行。又車匿比丘如梵天法治。若",
    "T36n1736_017:0129b03": "心軟後應教迦旃延經。即可得道。復次是",
    "T36n1736_017:0129b04": "我三阿僧祇劫所集法寶藏。是藏初首。應",
    "T36n1736_017:0129b05": "作如是說言。如是我聞。一時佛在某方某",
    "T36n1736_017:0129b06": "國土。某處樹林中。是我法門初首。應作如",
    "T36n1736_017:0129b07": "是說。何以故。三世諸佛法經首皆稱是語。",
    "T36n1736_017:0129b08": "今我經初。亦應稱此如是我聞一時佛在等",
    "T36n1736_017:0129b09": "語。故云如智度論。[0129b09] 疏。及大悲經說者。案大",
    "T36n1736_017:0129b10": "悲經第五云。佛告阿難。我今以是正法寶",
    "T36n1736_017:0129b11": "藏付囑於汝。勿令毀滅。阿難白佛言。我今",
    "T36n1736_017:0129b12": "云何修行法眼。乃至復云云何結集法眼。佛",
    "T36n1736_017:0129b13": "告阿難。我滅度後。有諸大德比丘僧眾。集",
    "T36n1736_017:0129b14": "法毘尼時。彼諸大德摩訶迦葉最為上首。阿",
    "T36n1736_017:0129b15": "難。彼諸大德諸比丘眾。應如是問。世尊何",
    "T36n1736_017:0129b16": "處說大阿波陀那。何處說摩訶尼陀那。乃至",
    "T36n1736_017:0129b17": "云何處說聲聞藏緣覺藏菩薩藏。阿難。時諸",
    "T36n1736_017:0129b18": "比丘如是問已。汝應答言。如是我聞。一時",
    "T36n1736_017:0129b19": "佛在摩伽陀國菩提樹下。初成正覺。如是",
    "T36n1736_017:0129b20": "我聞。一時佛在伽耶城。如是乃至云。如是",
    "T36n1736_017:0129b21": "我聞。一時佛在拘尸那城力士生地。阿利羅",
    "T36n1736_017:0129b22": "跋提河邊。娑羅雙樹間。乃至云佛說經已。一",
    "T36n1736_017:0129b23": "切大眾皆大歡喜頂戴奉行。阿難。汝應如是",
    "T36n1736_017:0129b24": "結集法眼。餘可例知。上皆原由。即出其原",
    "T36n1736_017:0129b25": "本事由。[0129b25] 疏。若覈其所以意有六焉者。第二立",
    "T36n1736_017:0129b26": "序所以也。[0129b26] 疏。今廢我從聞下。上智論文。此下",
    "T36n1736_017:0129b27": "生公意成上論義。[0129b27] 疏。若準佛地論下。第三",
    "T36n1736_017:0129b28": "略釋序文。於中二。先引二論開合不同。後",
    "T36n1736_017:0129b29": "然信聞二事下。料揀通局。謂如是我聞。唯經",
    "T36n1736_017:0129c01": "初有而義通九會。為如是法義我皆得聞。",
    "T36n1736_017:0129c02": "時主俱通者。會會之初。皆云爾時世尊等。處",
    "T36n1736_017:0129c03": "眾俱局者。摩竭非忉利天等處局。十佛剎菩",
    "T36n1736_017:0129c04": "薩列名異故。新舊菩薩亦不同故。[0129c04] 疏。隨相",
    "T36n1736_017:0129c05": "則爾等者。一會即一切會。何有眾等而不通",
    "T36n1736_017:0129c06": "耶。[0129c06] 疏。上來略依三分。下第三用四分科以",
    "T36n1736_017:0129c07": "釋文。疏文有二。先總明。後就第一下別釋",
    "T36n1736_017:0129c08": "於中二。第一序昔。[0129c08] 疏。若以義從文且分為",
    "T36n1736_017:0129c09": "三下。第二辯今。已聞中。[0129c09] 疏。如是一部經義",
    "T36n1736_017:0129c10": "等者。疏文有二。先序昔解。二明去取。前中",
    "T36n1736_017:0129c11": "又二。先合釋信聞。後離釋信聞。前中二。先",
    "T36n1736_017:0129c12": "總明。後如是等言依四義轉下。別釋其相。",
    "T36n1736_017:0129c13": "一言依譬喻者。如有說言。富貴如毘沙門。",
    "T36n1736_017:0129c14": "如是所傳所聞之法。如佛所說。此則以佛",
    "T36n1736_017:0129c15": "所說如毘沙門。我今所傳如富貴人。則以",
    "T36n1736_017:0129c16": "佛說為喻也。亦有說言。如是文句如我昔",
    "T36n1736_017:0129c17": "聞。此則以昔聞喻今聞也。故云譬喻。故有",
    "T36n1736_017:0129c18": "釋如是云。兩法相似謂之如。一法無非謂",
    "T36n1736_017:0129c19": "之是。相似即譬喻耳。[0129c19] 疏。二依教誨者。謂如",
    "T36n1736_017:0129c20": "是當聽我昔所聞。此即傳法者之教誨也。",
    "T36n1736_017:0129c21": "亦有云即佛教誨。謂如是是我佛說。應當諦",
    "T36n1736_017:0129c22": "聽。如有人言汝當如是讀誦經論。[0129c22] 疏。三",
    "T36n1736_017:0129c23": "依問答者。謂眾問言。汝當所說昔定聞耶。故",
    "T36n1736_017:0129c24": "此答言。如是我聞。[0129c24] 疏。四依許可者。謂結集",
    "T36n1736_017:0129c25": "時諸菩薩眾咸共請言。如汝所聞當如是",
    "T36n1736_017:0129c26": "說。傳法菩薩便許可言。如是當說。如我所",
    "T36n1736_017:0129c27": "聞如是說言。我當為汝。如是而思。如是而",
    "T36n1736_017:0129c28": "作。如是而說等。又許可者或信可言是事如",
    "T36n1736_017:0129c29": "是。謂如是法。我昔所聞。此事如是。齊此當",
    "T36n1736_017:0130a01": "說。定無有異。由四義故。經初皆置如是",
    "T36n1736_017:0130a02": "我聞。然上總意遍此四義。非別義也。[0130a02] 疏。餘",
    "T36n1736_017:0130a03": "更有釋意不殊前者。刊定記。別開有九意。一",
    "T36n1736_017:0130a04": "以總釋為一義。次用上四別。如次成五",
    "T36n1736_017:0130a05": "義。六以許可中第二釋云又許可者或信可",
    "T36n1736_017:0130a06": "言為第六意。此是大乘法師。重釋第四許",
    "T36n1736_017:0130a07": "可。非別義也。設有異釋大同許可。又引",
    "T36n1736_017:0130a08": "功德施論。為第七釋云。如是我聞者。顯示",
    "T36n1736_017:0130a09": "此經是佛世尊現覺而演非自所作。此亦同",
    "T36n1736_017:0130a10": "佛地總意耳。八引長耳三藏依三寶釋。若",
    "T36n1736_017:0130a11": "大乘法師用之乃是離釋如是。下文當引。",
    "T36n1736_017:0130a12": "九引梁朝雲法師。云如是我聞者。將傳所",
    "T36n1736_017:0130a13": "聞之法。先當標舉一部。謂如是經教。我於",
    "T36n1736_017:0130a14": "佛所聞者。此亦全同佛地總意。故云更有",
    "T36n1736_017:0130a15": "異釋。意不殊前。[0130a15] 疏。若離釋者下。第二離釋",
    "T36n1736_017:0130a16": "信聞。於中有二。先依智論合如是二字通",
    "T36n1736_017:0130a17": "釋。是信順之辭。然論具云。佛法大海信為",
    "T36n1736_017:0130a18": "能入。智為能度。如是者即是淨信也。若人心",
    "T36n1736_017:0130a19": "中有清淨信。是人能入佛法。若無淨信。當",
    "T36n1736_017:0130a20": "知是人不入佛法。不信者言是事不如",
    "T36n1736_017:0130a21": "是。是不信相。信者言是事如是。是信相。[0130a21] 疏。",
    "T36n1736_017:0130a22": "故肇公云者。此下肇公釋。但是用智論意。",
    "T36n1736_017:0130a23": "非是別理。是以疏言故肇公云也。復有人",
    "T36n1736_017:0130a24": "於肇上加云。信為入法之初基。智為究竟",
    "T36n1736_017:0130a25": "之玄術。信則所言之理順。順則師資之道成。",
    "T36n1736_017:0130a26": "由信故所說之法皆可順從。由順從故說",
    "T36n1736_017:0130a27": "聽二途師資建立。此亦後人傍於智論肇公。",
    "T36n1736_017:0130a28": "復後加言。則雖多亦非異理故。[0130a28] 疏。收其異",
    "T36n1736_017:0130a29": "義。立為別釋。意同言異並略不存。後人不",
    "T36n1736_017:0130b01": "知重重因循。皆列為異解。[0130b01] 疏。有云聖人說",
    "T36n1736_017:0130b02": "法下。此下自狹之寬以釋。此第一最局唯取",
    "T36n1736_017:0130b03": "如故。即劉&#x866C;洼無量義經釋。[0130b03] 疏。若云如斯之",
    "T36n1736_017:0130b04": "言。此下即梁武帝釋。此約能詮而通詮事",
    "T36n1736_017:0130b05": "理。[0130b05] 疏。有云如者當理之言者。通能所詮含",
    "T36n1736_017:0130b06": "於事理。理者道理非唯真如。即生公釋法華",
    "T36n1736_017:0130b07": "經。[0130b07] 疏。此明說事如事下。此即於生公解釋",
    "T36n1736_017:0130b08": "中。傍出遠公約法以釋。意明生公即遠公",
    "T36n1736_017:0130b09": "意。然彼具云。一約法解。阿難道彼如來所說。",
    "T36n1736_017:0130b10": "如於諸法故名為如。說理如理說事如事。",
    "T36n1736_017:0130b11": "說因如因說果如果。如法之言是當道理。",
    "T36n1736_017:0130b12": "故曰如是。良以乖法名為非故。如法之言",
    "T36n1736_017:0130b13": "得稱為是。其言雖多但是道理之言耳。故",
    "T36n1736_017:0130b14": "不異生公。[0130b14] 疏。融云如是者。感應之端也。謂",
    "T36n1736_017:0130b15": "以如字為佛應。是字為機感故漸寬前。從",
    "T36n1736_017:0130b16": "經以感應下。通妨難。恐有難云如即是應。",
    "T36n1736_017:0130b17": "是即為感。何不名為感應我聞。故為此通。",
    "T36n1736_017:0130b18": "有引此為注法華釋者。注是劉公用融公",
    "T36n1736_017:0130b19": "義耳。[0130b19] 疏。上來諸釋下。第二申今去取。於中",
    "T36n1736_017:0130b20": "二。先且總許。後正申去取。前中言更有諸",
    "T36n1736_017:0130b21": "釋。言異意同者。謂長耳三藏。就三寶釋云。一",
    "T36n1736_017:0130b22": "就佛。三世諸佛共說不異。故名為如。以同",
    "T36n1736_017:0130b23": "說故稱之為是。此大同梁帝。二約法。云諸",
    "T36n1736_017:0130b24": "法實相今古不異。故名為如。如來為說故稱",
    "T36n1736_017:0130b25": "為是。此同劉公。聖人說法但為顯如。三約",
    "T36n1736_017:0130b26": "僧。釋云以阿難聞望佛所教所傳不異。故",
    "T36n1736_017:0130b27": "名為如。永離過非故名為是。此同佛地總",
    "T36n1736_017:0130b28": "意。故云言異意同。又寶公約離五謗釋云。",
    "T36n1736_017:0130b29": "第一句如是。此經離執有增益謗。故云如",
    "T36n1736_017:0130c01": "是。第二句如是。此經離第二執無損減謗。",
    "T36n1736_017:0130c02": "第三句如是。此經離第三執亦有亦無相違",
    "T36n1736_017:0130c03": "謗。第四句如是。此經離第四執非有非無愚",
    "T36n1736_017:0130c04": "癡謗。第五句如是。此經離第五執非非有非",
    "T36n1736_017:0130c05": "非無戲論謗。此上五謗。當理之言即皆攝盡。",
    "T36n1736_017:0130c06": "又真諦三藏約二諦釋。既離有無。則離俱",
    "T36n1736_017:0130c07": "及俱非等。故亦不異前釋。故云言異意同。",
    "T36n1736_017:0130c08": "略序數條更有多釋。亦言有異意則大同。",
    "T36n1736_017:0130c09": "恐繁不序。[0130c09] 疏。若依生物之信下。第二正申",
    "T36n1736_017:0130c10": "去取。於中文二。先總取三義。後以宗揀定。",
    "T36n1736_017:0130c11": "中文並可知。言敵對外道阿優者。百論云。",
    "T36n1736_017:0130c12": "外道立阿優為吉。智論云。梵王昔有七十",
    "T36n1736_017:0130c13": "二字。以訓於世教化眾生。後時眾生福德",
    "T36n1736_017:0130c14": "轉薄。梵王因茲吞噉&#x5374;七十字。在口兩角。",
    "T36n1736_017:0130c15": "各留一字。是其阿優。亦云阿嘔。梵語輕重",
    "T36n1736_017:0130c16": "耳。餘可知。[0130c16] 疏。若華嚴宗下。第二以宗揀定。",
    "T36n1736_017:0130c17": "即約教以釋。上通諸教。今先舉圓宗。後應",
    "T36n1736_017:0130c18": "隨教門下。依五教以釋。既如是為當理之",
    "T36n1736_017:0130c19": "言。明於二諦。則小乘人法為俗。生空為真。",
    "T36n1736_017:0130c20": "始教之中四重真俗抗行。終教事理真俗二",
    "T36n1736_017:0130c21": "相交徹。如真諦所解。四頓教則真俗兩亡。亡",
    "T36n1736_017:0130c22": "言絕慮方稱當理。如無常經。應以生老病",
    "T36n1736_017:0130c23": "死定可厭等。稱為當理之言。異此所明不",
    "T36n1736_017:0130c24": "得稱是等。餘教可知。[0130c24] 疏。二我聞者釋聞成",
    "T36n1736_017:0130c25": "就等者。[0130c25] 疏。文有三。初總明立意。次我即阿",
    "T36n1736_017:0130c26": "難下。略釋。後云何稱我下。解妨重釋。於中",
    "T36n1736_017:0130c27": "有二。先徵釋我聞。後釋所聞。前中先徵釋",
    "T36n1736_017:0130c28": "我。諸蘊假者通於諸教。後此用何聞下。徵聞",
    "T36n1736_017:0130c29": "重釋。通於我聞。於中先徵。後若依大小乘",
    "T36n1736_017:0131a01": "下。約教別釋。於中三。初法相二無相三法",
    "T36n1736_017:0131a02": "性。初法相中含於小乘及與始教。於中二。",
    "T36n1736_017:0131a03": "先王釋。後解妨。今初言小乘三者。薩婆多",
    "T36n1736_017:0131a04": "宗自有三義。一法救論師。耳聞非識。謂雖",
    "T36n1736_017:0131a05": "自分識依根方聞。然聞體是根非是於識。",
    "T36n1736_017:0131a06": "如聞既爾。見等亦然。故雜心云。自分眼見",
    "T36n1736_017:0131a07": "色。非彼眼識見。非慧非和合。不見障外",
    "T36n1736_017:0131a08": "色故。二妙音師。識聞非耳根無覺故。三成",
    "T36n1736_017:0131a09": "實師。和合能聞。上三並如俱舍界品。及婆沙",
    "T36n1736_017:0131a10": "第十三說。言大乘三者。一耳聞非識。如雜",
    "T36n1736_017:0131a11": "集第二云。耳界有何相。謂能聞聲。瑜伽三",
    "T36n1736_017:0131a12": "十五云。數數於聲。作意至能聞故。二識聞",
    "T36n1736_017:0131a13": "非耳。梁攝論云。聞有三義。一聞體謂耳識。",
    "T36n1736_017:0131a14": "二聞資糧謂音聲。三聞果謂即聞慧。唯此耳",
    "T36n1736_017:0131a15": "識以為正聞。三和合能聞。佛地論云。聞謂耳",
    "T36n1736_017:0131a16": "根發識領受聲塵。瑜伽論云。聞謂聽聞即是",
    "T36n1736_017:0131a17": "耳根。發生耳識聞受教故。[0131a17] 疏。然或具四緣",
    "T36n1736_017:0131a18": "八緣者。通釋大小乘和合聞義。上言和合。",
    "T36n1736_017:0131a19": "但合根識。今取具緣。故云四八。然其四八",
    "T36n1736_017:0131a20": "是生識緣。若取能聞兼所發識。則或五或",
    "T36n1736_017:0131a21": "九故。[0131a21] 疏。云等言或四者。即是小乘。一空二",
    "T36n1736_017:0131a22": "根三境四作意。故智論云。爾時耳根不壞。聲",
    "T36n1736_017:0131a23": "在可聞處。作意欲聞。情塵意合即耳識生。",
    "T36n1736_017:0131a24": "隨耳識生即意識生。方能分別種種因緣。方",
    "T36n1736_017:0131a25": "得聞聲。釋曰。聲在可聞處即空。二即作意",
    "T36n1736_017:0131a26": "情即是根故。中論內詺六根品。為六情品。",
    "T36n1736_017:0131a27": "古云。根含識義目之為情。塵即是境。意即",
    "T36n1736_017:0131a28": "意根加此為五發生耳識。言隨耳識生即",
    "T36n1736_017:0131a29": "意識生。即同時意識分別。非是緣也。若",
    "T36n1736_017:0131b01": "約分別聲塵。則同時意識。亦是緣也。種種",
    "T36n1736_017:0131b02": "因緣得聞。總結上也。言八緣者。於前四上",
    "T36n1736_017:0131b03": "復加於四。謂一空二根三境四作意。五根本",
    "T36n1736_017:0131b04": "依第八識。六染淨依第七識。七分別依第六",
    "T36n1736_017:0131b05": "識。八種子。種子為因緣依諸有為法皆託",
    "T36n1736_017:0131b06": "此依。離此因緣必不生故。分別依者即第",
    "T36n1736_017:0131b07": "六識。染淨依者即第七識。根本依者即第八",
    "T36n1736_017:0131b08": "識。根即同境依故。唯識第四云。由此五識",
    "T36n1736_017:0131b09": "俱有所依。定有四種。謂五色根六七八識。",
    "T36n1736_017:0131b10": "隨闕一種必不轉故。同境分別染淨根本所",
    "T36n1736_017:0131b11": "依別故。如有偈云。眼識九緣生。耳識唯從",
    "T36n1736_017:0131b12": "八。鼻舌身三七。後三五三四。若加等無",
    "T36n1736_017:0131b13": "間。於前各加一。釋曰。眼九緣者。復加於明。",
    "T36n1736_017:0131b14": "闇中無見故。耳已除明。七更除空。此三合",
    "T36n1736_017:0131b15": "中知故。後三即六七八。六識五緣。更除",
    "T36n1736_017:0131b16": "染淨及與分別。分別即所發識。染淨即所依",
    "T36n1736_017:0131b17": "根。第七識或三或四。四謂除染淨。染淨即",
    "T36n1736_017:0131b18": "所發識故。前六識中約為根故除。此第七中",
    "T36n1736_017:0131b19": "約為識故。復除第八。第八即總故。或三者",
    "T36n1736_017:0131b20": "更除於境。境即根故。言三者即第八。但有",
    "T36n1736_017:0131b21": "種子作意及根。或四即更加境。此上諸釋因",
    "T36n1736_017:0131b22": "便故來。[0131b22] 疏。雖因耳處下。第二解妨。此有二",
    "T36n1736_017:0131b23": "妨。一有問言。現是耳聞。云何言我聞。故為",
    "T36n1736_017:0131b24": "此通。明我為總。總該眼耳等諸根故。即佛",
    "T36n1736_017:0131b25": "地論文。二有問言。一切佛教詮於無我。阿難",
    "T36n1736_017:0131b26": "已是入理聖人。那同凡夫而稱我聞。故此",
    "T36n1736_017:0131b27": "通云法雖無我是牒問意。後言語便易下。",
    "T36n1736_017:0131b28": "即是通釋。於中先顯正。後非邪慢下揀非。",
    "T36n1736_017:0131b29": "此中通是二論之意。謂智論第一有三復次。",
    "T36n1736_017:0131c01": "以釋無我說我。一云復次世間法中說我。",
    "T36n1736_017:0131c02": "非第一義中說。以是之故。諸法空無我。世間",
    "T36n1736_017:0131c03": "法故雖說於我。無實體故。二云復次世間",
    "T36n1736_017:0131c04": "語言有三根本。一邪二慢三名字。前二不淨。",
    "T36n1736_017:0131c05": "後一是淨。一切凡夫具三種語。見道學人",
    "T36n1736_017:0131c06": "具二種語。謂慢名字。諸聖人具一種語。謂",
    "T36n1736_017:0131c07": "名字。內心不計實法。隨世間人共傳是",
    "T36n1736_017:0131c08": "語。諸佛弟子順俗故說我無咎。三云復",
    "T36n1736_017:0131c09": "次若人著無我相。諸法是實餘皆妄語。是",
    "T36n1736_017:0131c10": "人應難。此一切法實相無我。云何言如",
    "T36n1736_017:0131c11": "是我聞。今諸佛弟子。知一切法空無所有。",
    "T36n1736_017:0131c12": "是中心不著。亦不著諸法實相。何況無",
    "T36n1736_017:0131c13": "我中心有所著。以是義故。不應難言",
    "T36n1736_017:0131c14": "何以說我。釋曰。上三復次。一隨世間故。",
    "T36n1736_017:0131c15": "三破邪見故。三不著無我故。二者依",
    "T36n1736_017:0131c16": "瑜伽論第六云。略由四義故稱我聞。一",
    "T36n1736_017:0131c17": "為世間語便易故。二為隨順世間故。三為",
    "T36n1736_017:0131c18": "斷除決定無我怖畏故。四謂宣說自他得",
    "T36n1736_017:0131c19": "失。令生決定信解心故。顯揚第九。雜集十",
    "T36n1736_017:0131c20": "三。皆同此說。釋曰。此與智論大同。瑜伽第",
    "T36n1736_017:0131c21": "一智論略無易故不出。二即智論第一。三即",
    "T36n1736_017:0131c22": "智論第三。謂著無我。即無我怖者。謂若定無",
    "T36n1736_017:0131c23": "我為誰修學。若不說無我。著即令怖不著。",
    "T36n1736_017:0131c24": "故不說無我。此怖自除。四即第二。謂隨世",
    "T36n1736_017:0131c25": "流布。即能令他生決定信解之心。已知二論",
    "T36n1736_017:0131c26": "言異意同故。今疏明含於二論。取其言同。",
    "T36n1736_017:0131c27": "言語便易。即瑜伽第一意。隨順世間。即瑜",
    "T36n1736_017:0131c28": "伽第二智論第一。非邪慢心而有所說。即智",
    "T36n1736_017:0131c29": "論第二意中。所揀二語。然大乘法師傍智",
    "T36n1736_017:0132a01": "論意。立三種我。一妄執我。即此邪我。二者",
    "T36n1736_017:0132a02": "假施設我。謂大涅槃樂淨常我。除二乘倒。",
    "T36n1736_017:0132a03": "強施設故。此亦即是智論名字中收。而智論",
    "T36n1736_017:0132a04": "於世間假名。此依出世法假名。三世流布",
    "T36n1736_017:0132a05": "我。正同智論三語之中名字我耳。然此中更",
    "T36n1736_017:0132a06": "有問言。為佛說法而言我聞。為不說法而",
    "T36n1736_017:0132a07": "言我聞。即本質影像之義。已見教體中。故",
    "T36n1736_017:0132a08": "疏不問。[0132a08] 疏。若依無相下。第二無相宗含於",
    "T36n1736_017:0132a09": "三教。謂始教頓教實教。謂若但云我既無我",
    "T36n1736_017:0132a10": "聞亦無聞。即大乘初門為始教意。若云能所",
    "T36n1736_017:0132a11": "雙寂無聞不聞。亦無我不我。離念頓顯即頓",
    "T36n1736_017:0132a12": "教意。其從緣空故。向上成前二教無我所以。",
    "T36n1736_017:0132a13": "二者向下成不壞假名。即不聞之聞。為實教",
    "T36n1736_017:0132a14": "意。謂事理無礙故。聞即不聞無二義故。故智",
    "T36n1736_017:0132a15": "論云。聞者云何聞。用耳根聞耶。用耳識",
    "T36n1736_017:0132a16": "聞耶。用意識聞耶。若耳根聞耳根無覺知。",
    "T36n1736_017:0132a17": "故不應聞。若耳識聞。耳識一念不能分別。",
    "T36n1736_017:0132a18": "故不應聞。若意識聞。意識亦不能聞。何",
    "T36n1736_017:0132a19": "以故。先五識識五塵。然後意識識。意識",
    "T36n1736_017:0132a20": "不能識現在五塵。唯識過去未來五塵。若",
    "T36n1736_017:0132a21": "意識能識現在五塵者。盲聾人亦應識色",
    "T36n1736_017:0132a22": "聲。何以故。意識不破故。答曰。非耳根能聞。",
    "T36n1736_017:0132a23": "亦非耳識亦非意識。是聞聲事。從多因緣",
    "T36n1736_017:0132a24": "和合故得聞聲。不得言一法能聞聲。何",
    "T36n1736_017:0132a25": "以故。耳根無覺故不應聞聲。識亦無色無",
    "T36n1736_017:0132a26": "對無處。故亦不應聞聲。聲無覺亦無根。",
    "T36n1736_017:0132a27": "故不能知聲。釋曰。此上皆明相離不能",
    "T36n1736_017:0132a28": "聞。下云爾時耳根不壞等。即辯和合能聞。",
    "T36n1736_017:0132a29": "已如前法相宗中引。今明和合而聞。聞即無",
    "T36n1736_017:0132b01": "聞。皆實教意。若劉公注法華云。陰入非主",
    "T36n1736_017:0132b02": "為我。聽受非情曰聞。深照緣起悟解法",
    "T36n1736_017:0132b03": "空。若斯人也顧命之所因。然後傳而無執。",
    "T36n1736_017:0132b04": "物我同致。釋曰。此初亦始教意。從深照緣",
    "T36n1736_017:0132b05": "起下。即實教意。然皆屬無相宗攝。又言不",
    "T36n1736_017:0132b06": "聞聞者。即涅槃十九。十地品中當引大意。",
    "T36n1736_017:0132b07": "但明事不礙理故不聞。約理不礙事故為",
    "T36n1736_017:0132b08": "聞。[0132b08] 疏。若約法性下。第三約法性宗辯而",
    "T36n1736_017:0132b09": "但明圓教中意。言以我無我不二之真我",
    "T36n1736_017:0132b10": "者。含兩經意。一者淨名云。於我無我而不",
    "T36n1736_017:0132b11": "二。是無我義。二者涅槃云。無我法中有真",
    "T36n1736_017:0132b12": "我。是故敬禮無上尊。正當今意。即口順世",
    "T36n1736_017:0132b13": "間。心造真境。真自在我。[0132b13] 疏。根境非一異之",
    "T36n1736_017:0132b14": "妙耳者。以根與境共為緣起。因根說境因",
    "T36n1736_017:0132b15": "境說根。互相融即故曰非異。兩相歷然故",
    "T36n1736_017:0132b16": "曰非一。斯為妙耳。何所不聞。[0132b16] 疏。然阿難所",
    "T36n1736_017:0132b17": "不聞經下第二釋不聞難。謂有問言。阿難",
    "T36n1736_017:0132b18": "是佛得道夜生。年滿二十方始出家。年至",
    "T36n1736_017:0132b19": "三十如來方命以為侍者。自三十年前如來",
    "T36n1736_017:0132b20": "所說。阿難不聞。何以經初皆言我聞。故為",
    "T36n1736_017:0132b21": "此答。答有四意。大為兩節。前三帶權。後一",
    "T36n1736_017:0132b22": "顯實。一或云展轉聞者。自有數說。一報恩",
    "T36n1736_017:0132b23": "第六云。阿難所不聞經。從諸比丘邊聞。或",
    "T36n1736_017:0132b24": "有諸天向阿難說。二依涅槃四十云。我涅",
    "T36n1736_017:0132b25": "槃後。阿難比丘所未聞者。弘廣菩薩當廣",
    "T36n1736_017:0132b26": "流布。阿難所聞自能宣通。三智論第二云。迦",
    "T36n1736_017:0132b27": "葉阿難於王舍城結集三藏。是時長老大迦",
    "T36n1736_017:0132b28": "葉謂阿難言。佛囑累汝令持法藏。汝應",
    "T36n1736_017:0132b29": "報佛恩。佛在何處最初說法。佛諸大弟子",
    "T36n1736_017:0132c01": "能守護法藏者。皆已滅度。唯汝一人在。汝",
    "T36n1736_017:0132c02": "今應隨佛心憐愍眾生故。集佛法藏。是",
    "T36n1736_017:0132c03": "時阿難禮眾僧已坐師子床時大迦葉說",
    "T36n1736_017:0132c04": "此偈言。",
    "T36n1736_017:0132c05": " 佛聖師子王  阿難是佛子",
    "T36n1736_017:0132c06": " 師子座處坐  觀眾無有佛",
    "T36n1736_017:0132c07": " 如是大德眾  無佛失威神",
    "T36n1736_017:0132c08": " 如夜無月時  虛空不清淨",
    "T36n1736_017:0132c09": " 如大智人說  汝佛子當演",
    "T36n1736_017:0132c10": " 何處最初說  今汝當布現",
    "T36n1736_017:0132c11": "[0132c11] 是時長老阿難。一心合掌向佛涅槃方。如是",
    "T36n1736_017:0132c12": "說言。佛初說法時。爾時我不見。如是展轉",
    "T36n1736_017:0132c13": "聞。佛在波羅柰。佛為五比丘。初開甘露門。",
    "T36n1736_017:0132c14": "說四聖諦法。苦集滅道諦。阿若憍陳如。最初",
    "T36n1736_017:0132c15": "得見道。及八萬諸天。聞是得見道。以是等",
    "T36n1736_017:0132c16": "文明是傳聞。故云或展轉傳聞。[0132c16] 疏。或如來",
    "T36n1736_017:0132c17": "重說者。報恩經第六明阿難佛命為侍者。阿",
    "T36n1736_017:0132c18": "難從佛請求三願。一者不受佛故衣。二者",
    "T36n1736_017:0132c19": "不受佛別請。三者所未聞法更請重說。如",
    "T36n1736_017:0132c20": "來將入涅槃前。更為阿難重說。[0132c20] 疏。或得",
    "T36n1736_017:0132c21": "深三昧自然通達者。金剛華經云。阿難得法",
    "T36n1736_017:0132c22": "性覺自在王三昧故。如來前所說經。皆能憶",
    "T36n1736_017:0132c23": "持。與親聞無異涅槃亦云。阿難多聞士。若",
    "T36n1736_017:0132c24": "在若不在。自然能解了常與無常義。法華",
    "T36n1736_017:0132c25": "得受記竟云。世尊甚希有。令我念過去。無",
    "T36n1736_017:0132c26": "量諸佛法。如今日所聞。我今無復疑。安住",
    "T36n1736_017:0132c27": "於佛道。方便為侍者。護持諸佛法。既云得",
    "T36n1736_017:0132c28": "記竟。方悟亦帶方便。據方便為侍者。即密",
    "T36n1736_017:0132c29": "顯實矣。[0132c29] 疏。上皆就&#x8FF9;而說下。顯實。於中上",
    "T36n1736_017:0133a01": "一句是結前。此下正顯實義。言如不思議",
    "T36n1736_017:0133a02": "境界經斯良證者。彼經云。爾時復有千億菩",
    "T36n1736_017:0133a03": "薩現聲聞形。亦來會坐。其名曰舍利弗目",
    "T36n1736_017:0133a04": "犍連。乃至云阿難提婆達多跋難陀等。而為",
    "T36n1736_017:0133a05": "上首。皆已久修六波羅蜜。近佛菩提。為化",
    "T36n1736_017:0133a06": "眾生於雜染土現聲聞形。釋曰。是大菩薩",
    "T36n1736_017:0133a07": "方便顯本。故為實說。如法華五百弟子品",
    "T36n1736_017:0133a08": "云。諸比丘諦聽。佛子所行道。善學方便故。",
    "T36n1736_017:0133a09": "不可得思議。知眾樂小法。而畏於大智。",
    "T36n1736_017:0133a10": "是故諸菩薩。作聲聞緣覺。即其文也。又阿難",
    "T36n1736_017:0133a11": "章中云。方便為侍者。護持諸佛法。即大權",
    "T36n1736_017:0133a12": "明矣。後去取中。[0133a12] 疏。但隨機教別者。此亦含",
    "T36n1736_017:0133a13": "多義。一成上諸說。但隨機教故。二者即約",
    "T36n1736_017:0133a14": "三種阿難受持三藏。故云隨機教別見聞不",
    "T36n1736_017:0133a15": "同。三種阿難。即大乘集法經說玄中。已引金",
    "T36n1736_017:0133a16": "剛仙論。及真諦般若疏。引闍王懺悔經等。",
    "T36n1736_017:0133a17": "並同此說。[0133a17] 疏。第二標主時處下。釋一時中",
    "T36n1736_017:0133a18": "文二。先唯就一時說。後感應合說。今初。言",
    "T36n1736_017:0133a19": "亦隨世假立者。謂佛法中時不可得。中論",
    "T36n1736_017:0133a20": "云。因物故有時。離物何有時。物尚無所",
    "T36n1736_017:0133a21": "有。何況當有時。今隨世俗說有一時。智",
    "T36n1736_017:0133a22": "論意同。言揀異餘時者。謂趣舉一時耳。疏",
    "T36n1736_017:0133a23": "即法王啟運嘉會之時者。即肇公語意亦可",
    "T36n1736_017:0133a24": "知。啟者開也。嘉者善也。易云。元者善之長",
    "T36n1736_017:0133a25": "也。享者嘉之會也。謂佛開大運演說真乘。",
    "T36n1736_017:0133a26": "即嘉善之會也。[0133a26] 疏。亦可機教一時下。二感應",
    "T36n1736_017:0133a27": "合釋。即生公意可知。[0133a27] 疏。佛者主成就下。疏",
    "T36n1736_017:0133a28": "文有二。先略釋。後義見下指廣。前中若言",
    "T36n1736_017:0133a29": "菩提但稱為覺。若云佛陀此云覺者。然覺",
    "T36n1736_017:0133b01": "有三。一自覺。謂雙覺事理。如睡夢覺。如蓮",
    "T36n1736_017:0133b02": "華開。此揀凡夫。二者覺他。揀異二乘。三者",
    "T36n1736_017:0133b03": "覺滿。揀異菩薩。故云自他覺滿之者。若禪",
    "T36n1736_017:0133b04": "觀說。亦云離心名自覺。離色名覺他。色心",
    "T36n1736_017:0133b05": "俱離為覺滿。以依起信心體離念。名為本",
    "T36n1736_017:0133b06": "覺故。題中總有此義釋之。[0133b06] 疏。真身無在而",
    "T36n1736_017:0133b07": "無不在故次辯之者。總顯大意。言無在者。",
    "T36n1736_017:0133b08": "體相寂寥離能所故。無不在者。體圓遍故。",
    "T36n1736_017:0133b09": "故下經云。譬如虛空遍至一切色非色處。",
    "T36n1736_017:0133b10": "非至非不至。何以故。虛空無身故如來亦",
    "T36n1736_017:0133b11": "爾。遍一切法。遍一切眾生。遍一切國土。非",
    "T36n1736_017:0133b12": "至非不至。何以故。如來身無身故。為眾生",
    "T36n1736_017:0133b13": "故示現其身。又無在即體。無不在即用。體用",
    "T36n1736_017:0133b14": "無礙故為真身。此亦淨名身子答天女意。",
    "T36n1736_017:0133b15": "女身色相無在無不在也。[0133b15] 疏。為表所說下。",
    "T36n1736_017:0133b16": "釋處所。以表自心中所證。非是隨宜故不",
    "T36n1736_017:0133b17": "移證處。[0133b17] 疏。第三別明時分中分二。先躡",
    "T36n1736_017:0133b18": "前生起。謂說法時及成佛時。雙標二時。後",
    "T36n1736_017:0133b19": "此教勝下。雙釋二時。於中二。先明說時。後",
    "T36n1736_017:0133b20": "釋成佛。前中三。初釋其所以。次初言尚總",
    "T36n1736_017:0133b21": "下。二假問徵起此有二徵。一徵初近遠。二",
    "T36n1736_017:0133b22": "徵初通局。[0133b22] 疏。略為三解下。第三解釋。此上",
    "T36n1736_017:0133b23": "總標三義。即為三別。三解之中初之一解徵",
    "T36n1736_017:0133b24": "初遠近。近在一念。答初通局。局初五會。第",
    "T36n1736_017:0133b25": "二解初在二七之後而通九會。第三解取",
    "T36n1736_017:0133b26": "前師。即一念之初。取後第二師通於九會。",
    "T36n1736_017:0133b27": "就初解中三。初正明時分。二遮伏難三會",
    "T36n1736_017:0133b28": "論文。初中明九會。分為三時。非總初也。",
    "T36n1736_017:0133b29": "[0133b29] 疏。以祇園身子皆後時故者。出後時所以。祇",
    "T36n1736_017:0133c01": "園在後者。佛成道後在王舍城。因長者為",
    "T36n1736_017:0133c02": "子娶妻。至於此城。聞佛發心方造精舍。",
    "T36n1736_017:0133c03": "故知在後。身子等在後者。案報恩經初度",
    "T36n1736_017:0133c04": "五人。次度耶舍門徒五十人。次度優樓頻螺",
    "T36n1736_017:0133c05": "門徒五百。次度伽耶門人三百。次度那提門",
    "T36n1736_017:0133c06": "人二百。次度鶖子門徒一百。次度目連門",
    "T36n1736_017:0133c07": "徒一百。合有一千二百五十五人。十二遊",
    "T36n1736_017:0133c08": "經初成道第一年度五比丘。第二年化迦葉",
    "T36n1736_017:0133c09": "兄弟三人。第五年度身子目連。五人者。一&#x62B2;",
    "T36n1736_017:0133c10": "&#x96A3;。二頞濕鞞。亦云馬星跋提。三摩訶男。四",
    "T36n1736_017:0133c11": "十力迦葉。五拘利太子。二是母親。三是父親。",
    "T36n1736_017:0133c12": "釋曰。既身子等在後。今第九會有此等五",
    "T36n1736_017:0133c13": "百。及祇園則在後矣。[0133c13] 疏。常恒之說下。第二",
    "T36n1736_017:0133c14": "遮伏難。總有四難。一云華嚴教旨時處圓",
    "T36n1736_017:0133c15": "融。要歷三時。豈通玄趣。故此釋云。常恒之",
    "T36n1736_017:0133c16": "說。說無息時。後時不談。豈名常說。二有難",
    "T36n1736_017:0133c17": "云如來圓音。頓演何要。三節方盡幽微。故此",
    "T36n1736_017:0133c18": "通云。雖能頓演表法淺深故須三節。三有",
    "T36n1736_017:0133c19": "難云。若表三節。三七日中一七一節。足得",
    "T36n1736_017:0133c20": "成表。何要後時。故此答云。三七未有聲聞。",
    "T36n1736_017:0133c21": "不得顯於不共之教。故須後時。故疏云亦",
    "T36n1736_017:0133c22": "顯二乘絕見聞故。四有難云。處歷穢土時",
    "T36n1736_017:0133c23": "不相融。豈順華嚴圓融之旨。故此答云。正",
    "T36n1736_017:0133c24": "為融於異時及與穢土。即一剎那即是淨",
    "T36n1736_017:0133c25": "故。故疏。云雖異處別時亦不相離等。[0133c25] 疏。若",
    "T36n1736_017:0133c26": "爾世親下。第三會論文。言思惟行因緣行",
    "T36n1736_017:0133c27": "者。因謂自所得法。緣謂所化之器。欲將",
    "T36n1736_017:0133c28": "已所證法為眾生說。名為行因緣行。故法",
    "T36n1736_017:0133c29": "華經云。我所得智慧。微妙最第一。眾生諸",
    "T36n1736_017:0134a01": "根鈍。著樂癡所盲。如斯之等類。云何而可",
    "T36n1736_017:0134a02": "度等。是也。彼思不得一乘機。今思即得",
    "T36n1736_017:0134a03": "一乘機為異耳。餘文可知。[0134a03] 疏。二順論釋可",
    "T36n1736_017:0134a04": "知。[0134a04] 疏。三約實圓融。即賢首國師意。於中四。",
    "T36n1736_017:0134a05": "初正釋。二應機出現下。立理。謂若機熟不",
    "T36n1736_017:0134a06": "應便為失人。未熟而應虛心有待。二俱失",
    "T36n1736_017:0134a07": "時。[0134a07] 疏。祇園身子下。三通妨難。謂有問言。若",
    "T36n1736_017:0134a08": "初成頓說。初成未度身子等眾。何處得有",
    "T36n1736_017:0134a09": "五百羅漢。故今答云。九世相收。次有難云。祇",
    "T36n1736_017:0134a10": "園身子等縱許九世相融。一念一時何有重",
    "T36n1736_017:0134a11": "會。前時後時方有重故。故今通云。重會之",
    "T36n1736_017:0134a12": "言。亦猶燈光涉入如點燈盞。似有前後",
    "T36n1736_017:0134a13": "光。無前後而相涉入。今重會義但似燈光。",
    "T36n1736_017:0134a14": "一時之中不妨兩會。法則有重。時不重也。",
    "T36n1736_017:0134a15": "[0134a15] 疏。故法界放光下。第四引文為證。於中有",
    "T36n1736_017:0134a16": "三。初引法界品文。證是初成。法界品內見",
    "T36n1736_017:0134a17": "坐道場初成正覺。明知法界同初會時。二",
    "T36n1736_017:0134a18": "故此經十地下。引十地經。證無二七故。三",
    "T36n1736_017:0134a19": "故諸經論下。後會諸教時。明二七言非為",
    "T36n1736_017:0134a20": "楷定並隨機故。密跡三乘玄中已說。普曜",
    "T36n1736_017:0134a21": "說十二因緣。而三乘俱益。十二因緣通三",
    "T36n1736_017:0134a22": "乘故。三乘既益明通說三。[0134a22] 疏。法華過三七",
    "T36n1736_017:0134a23": "日方云說小者。經云。我始坐道場。觀樹亦",
    "T36n1736_017:0134a24": "經行。於三七日中。思惟如是事等。初欲說",
    "T36n1736_017:0134a25": "一而無一機。次念說權諸佛皆讚。乃至云舍",
    "T36n1736_017:0134a26": "利弗當知。我聞聖師子。深淨微妙音。稱南",
    "T36n1736_017:0134a27": "無諸佛。復作如是念。我出濁惡世。如諸佛",
    "T36n1736_017:0134a28": "所說。我亦隨順行。思惟是事已。即趣波羅",
    "T36n1736_017:0134a29": "柰。諸法寂滅相。不可以言宣。以方便力",
    "T36n1736_017:0134b01": "故。為五比丘說。是名轉法輪。便有涅槃音",
    "T36n1736_017:0134b02": "等。[0134b02] 疏。時既不定下。結成隨宜。[0134b02] 疏。約佛就機",
    "T36n1736_017:0134b03": "下。會於權實。勸令善知。[0134b03] 疏。上顯時分下。",
    "T36n1736_017:0134b04": "第二釋成佛義。於中二。初結前總標。二小",
    "T36n1736_017:0134b05": "乘已下。別明五教。一小乘三十四心者。如",
    "T36n1736_017:0134b06": "婆沙八十二說。俱舍根品云。傳說菩薩三",
    "T36n1736_017:0134b07": "十四心便成佛故。言三十四心者。見道一十",
    "T36n1736_017:0134b08": "六心。謂八忍八智離有頂貪有十八念。謂",
    "T36n1736_017:0134b09": "斷有頂惑。有九無間九解脫道。如是十八",
    "T36n1736_017:0134b10": "足前十六。成三十四。一切菩薩決定。先於",
    "T36n1736_017:0134b11": "無所有處。已得離貪。方入見道。不復須",
    "T36n1736_017:0134b12": "斷下地煩惱。唯斷有頂一地之惑。但三十",
    "T36n1736_017:0134b13": "四心一坐成佛。[0134b13] 疏。五分法身初圓者。即戒定",
    "T36n1736_017:0134b14": "慧解脫解脫知見。如十藏品。是實非化。揀",
    "T36n1736_017:0134b15": "異大乘。[0134b15] 疏。大乘之中下。第二始教。[0134b15] 疏。據實",
    "T36n1736_017:0134b16": "即古今情亡下。第三終教。古今情亡即觀行",
    "T36n1736_017:0134b17": "意。但當無念為始成故。心無初相。即起信",
    "T36n1736_017:0134b18": "論云。菩薩地盡覺心初起心無初相。以其",
    "T36n1736_017:0134b19": "遠離微細念故。得見心性。心即常住名",
    "T36n1736_017:0134b20": "竟究覺。今疏雜其語用。[0134b20] 疏。無念而照名之",
    "T36n1736_017:0134b21": "曰正者。若唯無念寂而失照。若但照體照",
    "T36n1736_017:0134b22": "而失寂。並稱不正。正在雙行。[0134b22] 疏。見心常住",
    "T36n1736_017:0134b23": "稱之曰覺。即上所引起信論文。得見心性",
    "T36n1736_017:0134b24": "心即常住名究竟覺。[0134b24] 疏。始本無二目之為",
    "T36n1736_017:0134b25": "成者。起信云。謂始覺同本覺。無復始本之",
    "T36n1736_017:0134b26": "異。名究竟覺即是成義。[0134b26] 疏。約法身下。第四",
    "T36n1736_017:0134b27": "頓教意。言無成無不成者。經云譬如世界",
    "T36n1736_017:0134b28": "有成壞。而其虛空不增減。一切諸佛成菩",
    "T36n1736_017:0134b29": "提。成與不成無差別。既無有成何有不",
    "T36n1736_017:0134c01": "成。又體湛寂故曰無成。不礙隨緣故無不",
    "T36n1736_017:0134c02": "成。即成終教意。[0134c02] 疏。若依此經下。第五圓教。",
    "T36n1736_017:0134c03": "言以十佛法界之身雲者。即成正覺等。十佛",
    "T36n1736_017:0134c04": "義並如前。言念念初初為物而現者。即體",
    "T36n1736_017:0134c05": "之應。應無盡時生感即成。念念機感念念",
    "T36n1736_017:0134c06": "成矣。成既不已故曰初初。一成一切成者。",
    "T36n1736_017:0134c07": "事事無礙故。故出現品云。如來成正覺時。於",
    "T36n1736_017:0134c08": "其身中普見一切眾生成正覺。故如來成。即",
    "T36n1736_017:0134c09": "眾生成矣。況佛佛平等一切成佛。又於一",
    "T36n1736_017:0134c10": "處成即一切處成。故十地中第十願云。願於",
    "T36n1736_017:0134c11": "一切世界成阿耨多羅三藐三菩提。不離",
    "T36n1736_017:0134c12": "一毛端處。於一切毛端處。皆悉示現等。又云。",
    "T36n1736_017:0134c13": "如於此處見佛坐。一切塵中亦如是。佛身",
    "T36n1736_017:0134c14": "無去亦無來。所有國土皆明現等。無成不成",
    "T36n1736_017:0134c15": "義不異前疏。一覺一切覺者。若覺一法一",
    "T36n1736_017:0134c16": "法之中一切具足。無覺者遠離覺所覺故。無",
    "T36n1736_017:0134c17": "不覺者。朗鑑在懷亦不存於不覺相故。餘",
    "T36n1736_017:0134c18": "可知。"
}