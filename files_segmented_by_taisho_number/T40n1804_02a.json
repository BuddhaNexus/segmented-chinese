{
    "T40n1804_02a:0046a22": "folio_2a 四分律刪繁補闕行事鈔卷中",
    "T40n1804_02a:0046a23": "著述者多立名標異",
    "T40n1804_02a:0046a25": "京兆崇義寺沙門釋道宣撰述",
    "T40n1804_02a:0046a26": "篇聚名報篇第十三",
    "T40n1804_02a:0046a27": "隨戒釋相篇第十四",
    "T40n1804_02a:0046a28": "持犯方軌篇第十五",
    "T40n1804_02a:0046a29": "懺六聚法篇第十六",
    "T40n1804_02a:0046b01": "13 篇聚名報篇(中一)篇聚名報篇第十三",
    "T40n1804_02a:0046b02": "出俗五眾，所以為世良田者，實由戒體故也！",
    "T40n1804_02a:0046b03": "是以《智論》云：受持禁戒為性，剃髮染衣為相。",
    "T40n1804_02a:0046b04": "今若氷潔其心，玉潤其德者，乃能生善種，號",
    "T40n1804_02a:0046b05": "曰福田；不然縱拒，自貽伊戚，便招六聚之辜，",
    "T40n1804_02a:0046b06": "報入二八之獄。故五篇明犯，違犯持行自成；",
    "T40n1804_02a:0046b07": "七聚彰持，順持諸犯冥失。而新學之徒，率多",
    "T40n1804_02a:0046b08": "愚魯；未識條例，寧辨憲章？隨戒昏同霧遊，罪",
    "T40n1804_02a:0046b09": "報類之觀海。致使順流長逝，貪蜜滴而忘歸；",
    "T40n1804_02a:0046b10": "為成重業，豈超悟而知反。故《毘尼母論》云：僧",
    "T40n1804_02a:0046b11": "尼毀禁而受利養，不現在受者，為向地獄故",
    "T40n1804_02a:0046b12": "也！然則，業隨心結，報逐心成；必先張因果，廣",
    "T40n1804_02a:0046b13": "明相號，使持戒佛子，觀果知因焉。就中，先明",
    "T40n1804_02a:0046b14": "戒護是違失之宗；後明篇聚名報之相。初中，",
    "T40n1804_02a:0046b15": "所以犯戒果報，罪業極大者，由戒護是生善",
    "T40n1804_02a:0046b16": "中最，建立功彊；故使違損，便招重報。《明了論》",
    "T40n1804_02a:0046b17": "述戒護多種，且略引之。謂在心者，名之為護；",
    "T40n1804_02a:0046b18": "在身口者，名之為戒。有護不必有戒，有戒其",
    "T40n1804_02a:0046b19": "必是護等。經中明佛讚得戒護人，有多章句，",
    "T40n1804_02a:0046b20": "略述八種：一者如王生子，為民所敬；得戒護",
    "T40n1804_02a:0046b21": "人，生聖種中，後必得聖，如紹王位。二者如月",
    "T40n1804_02a:0046b22": "光明，漸漸圓滿；戒護亦爾，諸功德等隨時增",
    "T40n1804_02a:0046b23": "長，乃至得解脫知見。三者如人得如意寶珠，",
    "T40n1804_02a:0046b24": "隨願皆果；得戒護人，欲生善道乃至菩提，必",
    "T40n1804_02a:0046b25": "定能得。四者如王一子，愛惜紹位；得戒護人，",
    "T40n1804_02a:0046b26": "因戒護故，必得成聖，理須愛惜，不得毀損。五",
    "T40n1804_02a:0046b27": "者如人一目，愛之甚重；此人亦爾，由戒護故，",
    "T40n1804_02a:0046b28": "得離生死，至得涅槃。六者如世貧人，愛少資",
    "T40n1804_02a:0046b29": "糧；此愛戒故，便得慧命。七者如國王三事具",
    "T40n1804_02a:0046c01": "足，便愛此國，一足財，二欲塵，三正法；得戒護",
    "T40n1804_02a:0046c02": "人亦爾，住戒護中無量功德，心安無憂悔，生",
    "T40n1804_02a:0046c03": "長正法。八者如病人得好良藥；戒護亦爾，不",
    "T40n1804_02a:0046c04": "應棄捨，由此離一切惡故。如是因緣，功業深",
    "T40n1804_02a:0046c05": "重；不可輕犯，犯致大罪。二者列名釋位。中分",
    "T40n1804_02a:0046c06": "二別：初明篇聚，後明果報。初中，五篇七聚，約",
    "T40n1804_02a:0046c07": "義差分；正結罪科，止樹六法。今依六聚，且釋",
    "T40n1804_02a:0046c08": "其名：一波羅夷，二僧伽婆尸沙，三偷蘭遮，四",
    "T40n1804_02a:0046c09": "波逸提，五波羅提提舍尼，六突吉羅。此上六",
    "T40n1804_02a:0046c10": "名，並無正譯；但用義翻，略知途路。初言波羅",
    "T40n1804_02a:0046c11": "夷者。《僧祇》義當極惡。三意釋之：一者退沒，",
    "T40n1804_02a:0046c12": "由犯此戒，道果無分故。二者不共住，非失道",
    "T40n1804_02a:0046c13": "而已，更不入二種僧數。三者墮落，捨此身已，",
    "T40n1804_02a:0046c14": "墮在阿鼻地獄故。《十誦》云：墮不如意處。《薩婆",
    "T40n1804_02a:0046c15": "多》解云：由與魔鬪，以犯此戒，便墮負處。《四",
    "T40n1804_02a:0046c16": "分》云：波羅夷者，譬如斷人頭，不可復起；若犯",
    "T40n1804_02a:0046c17": "此法，不復成比丘故；此從行法非用為名。又",
    "T40n1804_02a:0046c18": "云：波羅夷者，無餘也；此從眾法絕分為名；故",
    "T40n1804_02a:0046c19": "偈云：「諸作惡行者，猶如彼死尸，眾所不容",
    "T40n1804_02a:0046c20": "受，以此當持戒。」又名不共住者，不得於說",
    "T40n1804_02a:0046c21": "戒、羯磨二種僧中共住故。問：上言若犯此法，",
    "T40n1804_02a:0046c22": "名為斷頭；準此而言，必無重犯，戒亦非",
    "T40n1804_02a:0046c23": "有。答：戒之有無，此入諍論。《雜心》中解：有戒，",
    "T40n1804_02a:0046c24": "非無。若論重犯，律自明斷；隨犯多少，一一",
    "T40n1804_02a:0046c25": "波羅夷。此篇最初四戒各別，隨重犯淫，眾多",
    "T40n1804_02a:0046c26": "重犯；餘盜殺妄，重犯亦爾。此說別脫戒，由",
    "T40n1804_02a:0046c27": "境緣別，得戒不同；故後犯時，還隨別犯。如《薩",
    "T40n1804_02a:0046c28": "婆多》云：寧可一時發一切戒，不可一時犯一",
    "T40n1804_02a:0046c29": "切戒。且如淫戒，女人身上發得二十一戒，",
    "T40n1804_02a:0047a01": "男子身上得十四戒，餘法界中男女亦爾。今",
    "T40n1804_02a:0047a02": "或貪心，犯一女一道，但名污一淫戒；比丘自",
    "T40n1804_02a:0047a03": "餘諸淫，戒體光潔，無行可違，稱本受體。如",
    "T40n1804_02a:0047a04": "懺初篇，還得清淨；不言更受，由有本戒。又如",
    "T40n1804_02a:0047a05": "律云：打謗犯重比丘，皆結墮罪；若無戒者，止",
    "T40n1804_02a:0047a06": "同吉羅。問：應當足數，不名斷頭？答：懺本清淨，",
    "T40n1804_02a:0047a07": "理當足數，如得作說戒、自恣羯磨等；但由情",
    "T40n1804_02a:0047a08": "過深厚，不任僧用，故云來不隨意。斷頭之諭，",
    "T40n1804_02a:0047a09": "此望不階聖果為言。問：淫戒雖被污染，但名犯",
    "T40n1804_02a:0047a10": "戒，出在何文？答：上已明示。更廣張相，如下〈懺",
    "T40n1804_02a:0047a11": "法〉中說；戒體定在，常恒清淨。世中有人犯一",
    "T40n1804_02a:0047a12": "淫戒，初乃惶懾，後復思審，謂言失戒，遂即雷",
    "T40n1804_02a:0047a13": "同隨過皆犯；豈不由愚於教網，自陷流俗。焉",
    "T40n1804_02a:0047a14": "知但犯一淫，諸淫並皆不犯；當篇殺盜，常淨",
    "T40n1804_02a:0047a15": "儼然；下之五聚，義同初受。故同法之儔，理須",
    "T40n1804_02a:0047a16": "明察。若先嚴淨識，託對五塵，欲染不生，由前",
    "T40n1804_02a:0047a17": "方便。若元非攝慮，對境不能不犯。既犯業",
    "T40n1804_02a:0047a18": "成，必須無覆，早纖還成本淨，進入僧儔。若迷",
    "T40n1804_02a:0047a19": "上所設，自懷藏疾，不參眾務，財法並亡，便冐",
    "T40n1804_02a:0047a20": "受用，自他俱屓，豈不悲乎！不亦誤哉！問：淫",
    "T40n1804_02a:0047a21": "已被染，諸戒猶全，何故不階聖位？答：《明了論》",
    "T40n1804_02a:0047a22": "解：此四重戒，隨毀一重，諸餘戒分，用則無力；",
    "T40n1804_02a:0047a23": "如人身中，四處得死，隨損一處，身命便死。由",
    "T40n1804_02a:0047a24": "戒力弱，不發定慧也。《十輪》云：若犯四重，毀法",
    "T40n1804_02a:0047a25": "謗聖，死入阿鼻；如是之人，於其一身，不能盡",
    "T40n1804_02a:0047a26": "結，必墮惡道。若有於我法中出家，持根本戒，",
    "T40n1804_02a:0047a27": "常勤勇猛，一切供養，終不虛受。何以故？志求",
    "T40n1804_02a:0047a28": "解脫，乃至捨命，終不犯毀。何以故？以四根本，",
    "T40n1804_02a:0047a29": "三乘依住故。《四分》中：尼有八波羅夷，前四同",
    "T40n1804_02a:0047b01": "於大僧，後四如〈別〉所說。《十誦》重犯，不同此律。",
    "T40n1804_02a:0047b02": "同名之罪，則有重犯；同種之罪，則無重犯。此",
    "T40n1804_02a:0047b03": "據初篇以言。故文云：學悔沙彌犯僧殘，令次",
    "T40n1804_02a:0047b04": "第僧中行覆藏，六夜出罪等。餘如別部中說。",
    "T40n1804_02a:0047b05": "《明了論》云：律中說罪有五部者。解云：此間為",
    "T40n1804_02a:0047b06": "篇。今依本義，立名部也。有二義：一成就根本",
    "T40n1804_02a:0047b07": "義，二隨順根本義。第一波羅夷部，有十六罪。",
    "T40n1804_02a:0047b08": "解云：一一各有四部，成十六罪。一遠方便，如",
    "T40n1804_02a:0047b09": "行淫時，先起心，未動身口；責心即滅。二者次",
    "T40n1804_02a:0047b10": "方便，謂動身就彼，或口說欲作；此對人懺滅；",
    "T40n1804_02a:0047b11": "通名吉羅。三近方便，至彼人邊，或欲摩觸，身",
    "T40n1804_02a:0047b12": "未交前，是偷蘭遮；期行淫事故摩觸，非為戲",
    "T40n1804_02a:0047b13": "樂故，成偷蘭遮，不成僧殘；此罪對人懺。第四",
    "T40n1804_02a:0047b14": "身交，是根本也。前三方便，皆為成就，故名部。",
    "T40n1804_02a:0047b15": "若根本未成，前三可懺；若已成就，前三逐根本，",
    "T40n1804_02a:0047b16": "悉不可懺；此即隨順義。餘三例此部。《四分》中，",
    "T40n1804_02a:0047b17": "但言成者波羅夷，不成者偷蘭。若準《十誦》，則",
    "T40n1804_02a:0047b18": "偷蘭分輕重。《明了論》中，唯結一品。然偷蘭、吉",
    "T40n1804_02a:0047b19": "羅，體通彼此，類解應知。如〈懺法〉中更述。二者",
    "T40n1804_02a:0047b20": "僧伽婆尸沙聚。《善見》云：僧伽者，為僧；婆者，",
    "T40n1804_02a:0047b21": "為初，謂僧前與覆藏羯磨也；言尸沙者，云殘，",
    "T40n1804_02a:0047b22": "謂末後與出罪羯磨也。若犯此罪，僧作法除",
    "T40n1804_02a:0047b23": "故，從境立名。《婆沙》云：僧伽者，為僧，婆尸沙",
    "T40n1804_02a:0047b24": "者，是殘。若犯此罪，垢纏行人，非全淨用。有殘",
    "T40n1804_02a:0047b25": "之罪，由僧除滅故也。《四分》中，正明僧殘，便成",
    "T40n1804_02a:0047b26": "上解；又云有餘，以行法不絕為名也。《毘尼母》",
    "T40n1804_02a:0047b27": "云：僧殘者，如人為他所斫，殘有咽喉，故名為",
    "T40n1804_02a:0047b28": "殘。理須早救。故戒律云：若犯此罪，應強與波",
    "T40n1804_02a:0047b29": "利婆沙等，由隣重罪故也。若約其種，則有十",
    "T40n1804_02a:0047c01": "三，僧如〈隨相〉；尼有十七，六異七同，廣如〈別",
    "T40n1804_02a:0047c02": "說〉。《明了論》解：第二僧伽胝尸沙部，有五十二",
    "T40n1804_02a:0047c03": "罪。諸部說此罪不同。此乃正量部，名有三義；",
    "T40n1804_02a:0047c04": "薩婆多部稱僧伽婆尸沙，有一義與正量部",
    "T40n1804_02a:0047c05": "同。解云：由戒、見、眾人和合，是僧伽義。由此二",
    "T40n1804_02a:0047c06": "不同，不由定慧，佛所立戒，故言戒同；同一正",
    "T40n1804_02a:0047c07": "見，故言見同。婆尸沙者，為殘；若犯此罪，僧中",
    "T40n1804_02a:0047c08": "受房舍利養，上中下內，最在其外，故名為殘",
    "T40n1804_02a:0047c09": "也。摩那埵者，翻為悅眾意；隨順僧教，咸懷歡",
    "T40n1804_02a:0047c10": "喜。阿浮訶那者，翻為呼入眾也。正量部胝尸",
    "T40n1804_02a:0047c11": "沙三義，初如前解。第二救義，謂由僧拔濟，得",
    "T40n1804_02a:0047c12": "免此罪。三者勝義，向犯罪時，成下劣人；由僧",
    "T40n1804_02a:0047c13": "拔濟，還得清淨，從劣得勝。三者偷蘭遮聚。《善",
    "T40n1804_02a:0047c14": "見》云：偷蘭名大，遮言障善道；後墮惡道，體是",
    "T40n1804_02a:0047c15": "鄙穢；從不善體以立名者，由能成初二兩篇",
    "T40n1804_02a:0047c16": "之罪故也；又翻為太罪，亦言麁惡。《聲論》云：正",
    "T40n1804_02a:0047c17": "音名為薩偷羅。《明了論》解：偷蘭為麁，遮即為",
    "T40n1804_02a:0047c18": "過。麁有二種：一是重罪方便，二能斷善根。所",
    "T40n1804_02a:0047c19": "言過者，不依佛所立戒而行，故言過也；如牛",
    "T40n1804_02a:0047c20": "突籬援破，出家域外故。然過名亦通。此罪最",
    "T40n1804_02a:0047c21": "初犯為過，後者從初受名；如後牛隨前者，亦",
    "T40n1804_02a:0047c22": "得過界。然偷蘭一聚，罪通正從，體兼輕重；律",
    "T40n1804_02a:0047c23": "列七聚六聚，並含偷蘭；或在上下，抑有由也。",
    "T40n1804_02a:0047c24": "律中或次僧殘後者，由是戒分所收，罪名重",
    "T40n1804_02a:0047c25": "也；如初二篇，遠近方便，及獨頭正罪，破僧盜",
    "T40n1804_02a:0047c26": "四之類也。或在提舍尼下，則是威儀所攝，罪",
    "T40n1804_02a:0047c27": "名輕也；如第二篇遠方便，及輕獨頭之罪，謂",
    "T40n1804_02a:0047c28": "裸身用髮等例是也。然戒與威儀，通別互舉。",
    "T40n1804_02a:0047c29": "通則戒，戒並非威儀，皆名犯戒也。若據別以",
    "T40n1804_02a:0048a01": "論，上之三篇，過相麁著，能治名戒也；下四過",
    "T40n1804_02a:0048a02": "輕，能治之行，名曰威儀。若就均雜往分，前四",
    "T40n1804_02a:0048a03": "是均，無非正果；下三為雜，通輕及因；然偷",
    "T40n1804_02a:0048a04": "蘭，雜中之重，故在第五也。四波逸提聚。義翻",
    "T40n1804_02a:0048a05": "為墮。《十誦》云：墮在燒煮覆障地獄故也。《四分》：",
    "T40n1804_02a:0048a06": "僧有百二十種，分取三十，因財事生犯，貪慢",
    "T40n1804_02a:0048a07": "心彊，制捨入僧，故名尼薩耆也；餘之九十，單",
    "T40n1804_02a:0048a08": "悔別人；若據罪體，同一品懺。尼二百八戒，入",
    "T40n1804_02a:0048a09": "第三篇；三十捨墮，餘入別懺；種相同異，如〈別〉",
    "T40n1804_02a:0048a10": "顯之。《出要律儀》云：尼薩耆，舊翻捨墮。《聲論》云：",
    "T40n1804_02a:0048a11": "尼翻為盡；薩耆為捨；波逸提者，本名波藥夷割反，",
    "T40n1804_02a:0048a12": "致也。《明了論》解：波羅逸羊達反尼柯部，有三百六",
    "T40n1804_02a:0048a13": "十罪。正量部翻為應功用，三義解之：一罪多",
    "T40n1804_02a:0048a14": "輕細，難識好毀。二性罪及制罪。三好毀犯者，",
    "T40n1804_02a:0048a15": "應作功用對治，勿令滋廣。《薩婆多》云：波羅夜",
    "T40n1804_02a:0048a16": "質胝柯，翻為應對治；恒須思惟，若犯即覺。上",
    "T40n1804_02a:0048a17": "座部云：波質胝柯，翻為能燒熱；此罪得大叫",
    "T40n1804_02a:0048a18": "喚地獄；因時能焦熱心，果時能燒然眾生。但",
    "T40n1804_02a:0048a19": "有三部，有二方便。三十、九十，故百二十。無偷蘭",
    "T40n1804_02a:0048a20": "遮，有二吉羅。五波羅提提舍尼聚。義翻向彼",
    "T40n1804_02a:0048a21": "悔，從對治境以立名。《僧祇》云：此罪應發露也。",
    "T40n1804_02a:0048a22": "即比律戒本中，具明悔過之辭。僧有四種，如",
    "T40n1804_02a:0048a23": "下具陳；尼有八種，與僧全別。《明了論》解：第四",
    "T40n1804_02a:0048a24": "波胝提舍尼部，有十二罪；翻為各對應說，謂",
    "T40n1804_02a:0048a25": "對人說所作業也。六突吉羅聚。《善見》云：突者，",
    "T40n1804_02a:0048a26": "惡也；吉羅者，作也。《聲論》正音突徒勿反膝吉栗",
    "T40n1804_02a:0048a27": "多。《四分律》戒本云式叉迦羅尼；義翻為應當",
    "T40n1804_02a:0048a28": "學；胡僧云守戒也。此罪微細，持之極難，故隨",
    "T40n1804_02a:0048a29": "學隨守以立名。《十誦》云：天眼見犯罪比丘，如",
    "T40n1804_02a:0048b01": "駛雨下。豈非專翫在心，乃名守戒也。此律有",
    "T40n1804_02a:0048b02": "百眾學，尼法指同大僧。七聚之中，分此一部，",
    "T40n1804_02a:0048b03": "以為二聚：身名惡作；口名惡說。或云突吉羅",
    "T40n1804_02a:0048b04": "惡說者。必有解判，如《疏》述之。《明了論》解云：非",
    "T40n1804_02a:0048b05": "四部所攝所餘諸罪，共學對，及婆藪斗律所",
    "T40n1804_02a:0048b06": "說罪，一切皆是第五獨柯多部攝。此是正量",
    "T40n1804_02a:0048b07": "部名。以無別身口業故，意是惡作翻之。《薩婆",
    "T40n1804_02a:0048b08": "多》云突瑟几理多，用身口二業，翻惡作也。同",
    "T40n1804_02a:0048b09": "翻一名，而義兩別。分輕重中，重者名獨柯多，",
    "T40n1804_02a:0048b10": "輕名學對。梵音息叉柯羅尼，中國世音息佉",
    "T40n1804_02a:0048b11": "柯羅尼，同翻為學對。若不動身口輕，責心即",
    "T40n1804_02a:0048b12": "滅；若動身口則重，對人方滅。此間不解分別",
    "T40n1804_02a:0048b13": "輕重，通名眾學，謬矣。若但心地起，無方便；若",
    "T40n1804_02a:0048b14": "動身口，有遠近二方便；若懺根本，方便隨滅。",
    "T40n1804_02a:0048b15": "重罪，重責心；輕罪者，但云不應起如此心，是",
    "T40n1804_02a:0048b16": "名責心懺法。亦通下用。《四分》戒律，通束二百",
    "T40n1804_02a:0048b17": "五十，以為綱要。上已依篇聚具列，粗釋名目。",
    "T40n1804_02a:0048b18": "餘不盡者，其二不定法，託境以言，通該六聚；",
    "T40n1804_02a:0048b19": "若論罪體，生疑不信，是突吉羅。文彰三罪二罪",
    "T40n1804_02a:0048b20": "者，略舉生疑之事，廣如《疏》述。七滅諍中，罪亦",
    "T40n1804_02a:0048b21": "通有。但為競於四淨，彼此未和；故制七藥，用",
    "T40n1804_02a:0048b22": "以除殄。文義既廣，理相又深；徒勞宣釋，終未",
    "T40n1804_02a:0048b23": "窮盡，故略不述。而僧尼同數，共成通戒焉。問：",
    "T40n1804_02a:0048b24": "五篇七聚，何義離合，今上所明，但云六聚？答：",
    "T40n1804_02a:0048b25": "言立五篇者，《僧祇律》中當宗所明，但云五種",
    "T40n1804_02a:0048b26": "犯，五種制，五犯聚。其六聚七聚，即《四分》下文。",
    "T40n1804_02a:0048b27": "今且分七、五不同：具有三義，則入五中，一者",
    "T40n1804_02a:0048b28": "名均，二則體均，三者究竟均；不具此三，通入",
    "T40n1804_02a:0048b29": "聚攝。而六、七差分者，亦有義意：六中合突吉",
    "T40n1804_02a:0048c01": "羅，以同體故；七中離於惡說，以過多故。問：上",
    "T40n1804_02a:0048c02": "具張六聚名體；請知五篇七聚，名相如何？答：",
    "T40n1804_02a:0048c03": "言五篇名者：一波羅夷，二僧殘，三波逸提，四",
    "T40n1804_02a:0048c04": "提舍尼，五突吉羅。言七聚者：一波羅夷，二者",
    "T40n1804_02a:0048c05": "僧殘，三偷蘭遮，四波逸提，五提舍尼，六突吉",
    "T40n1804_02a:0048c06": "羅，七者惡說。且列兩名，廣如《戒本疏》說。問：",
    "T40n1804_02a:0048c07": "律中僧列二百五十戒，戒本具之；尼則五百，",
    "T40n1804_02a:0048c08": "此言虛實？答：兩列定數，約指為言；故諸部通",
    "T40n1804_02a:0048c09": "言，不必依數。論其戒體，唯一無作；約境明相，乃",
    "T40n1804_02a:0048c10": "量塵沙，且指二百五十，以為持犯蹊徑耳。律",
    "T40n1804_02a:0048c11": "中，尼有三百四十八戒，可得指此，而為所防。",
    "T40n1804_02a:0048c12": "今準《智論》云：尼受戒法，略則五百，廣說八萬；",
    "T40n1804_02a:0048c13": "僧則略有二百五十，廣亦同尼律儀。二明所",
    "T40n1804_02a:0048c14": "犯果報。就中分二：初料簡起業輕重，二引文",
    "T40n1804_02a:0048c15": "證成來果。初中，起業要託三毒而生；然毒之",
    "T40n1804_02a:0048c16": "所起，我心為本。此義廣張，行人須識；如懺法",
    "T40n1804_02a:0048c17": "中，具明業相。今略述起罪，必約三性而生；受",
    "T40n1804_02a:0048c18": "報淺深，並由意業為本。故《明了論》解云：破戒",
    "T40n1804_02a:0048c19": "得罪，輕重不定。有重心，破輕戒，得罪重。無慚",
    "T40n1804_02a:0048c20": "羞心，作無畏難。或由見起，謂無因果。或由不",
    "T40n1804_02a:0048c21": "信生，謂非佛制此戒；或不信破此戒得此報。",
    "T40n1804_02a:0048c22": "或由疑生，為定佛制？為非佛制？為定得報？不定",
    "T40n1804_02a:0048c23": "得報？若由如此心破，得罪便重。若不由如此",
    "T40n1804_02a:0048c24": "心，偶爾破戒，重翻成輕。今隨三性，具列罪相。",
    "T40n1804_02a:0048c25": "一者善心犯戒。謂如《僧祇》中：知事比丘，闇於",
    "T40n1804_02a:0048c26": "戒相，互用三寶物；隨所違者，並波羅夷。或見",
    "T40n1804_02a:0048c27": "他厭生，與其死具；看俗殺生，教令早與，勿使",
    "T40n1804_02a:0048c28": "苦惱。此並慈心造罪，而前境違重。不以無知，",
    "T40n1804_02a:0048c29": "便開不犯；由是可學，皆結根本。即律文云，愚",
    "T40n1804_02a:0049a01": "癡波羅夷，乃至吉羅亦爾。又如《薩婆多》去：年",
    "T40n1804_02a:0049a02": "少比丘，不知戒相，塔上拔草，罪福俱得。若論",
    "T40n1804_02a:0049a03": "來報，受罪則輕；由本善念，更不增苦；不免地",
    "T40n1804_02a:0049a04": "獄，由違受體。若犯性戒，具受二罪，謂業道也，",
    "T40n1804_02a:0049a05": "及以違制；若犯遮戒，如壞草木，但得一罪，以",
    "T40n1804_02a:0049a06": "化教中本不制故。無情可惱，若後懺洗，復本",
    "T40n1804_02a:0049a07": "清淨；不同犯性。廣如下《智論》中說。二不善心",
    "T40n1804_02a:0049a08": "者。謂識知戒相，或復闇學；輕慢教網，毀訾佛",
    "T40n1804_02a:0049a09": "語。如《明了論》述云：有四種麁惡言犯罪：一者",
    "T40n1804_02a:0049a10": "濁重貪瞋癡心，二者不信業報，三者不惜所",
    "T40n1804_02a:0049a11": "受戒，四者輕慢佛語；故心而造，則得重果。以",
    "T40n1804_02a:0049a12": "此文證，由無慚愧，初無改悔，是不善心。故《成",
    "T40n1804_02a:0049a13": "論》害心殺蟻，重於慈心殺人。由根本業重，決",
    "T40n1804_02a:0049a14": "定受報；縱懺墮罪，業道不除。如《十誦》：調達破",
    "T40n1804_02a:0049a15": "僧，犯偷蘭已，佛令僧中悔之，而於業道，尚墮",
    "T40n1804_02a:0049a16": "阿鼻。故《地獄經》云：一作業定，二受果定，諸佛",
    "T40n1804_02a:0049a17": "威神所不能轉。廣如卷未陳說。三無記心犯",
    "T40n1804_02a:0049a18": "者。謂元非攝護，隨流任性；意非善惡，汎爾而",
    "T40n1804_02a:0049a19": "造。如比丘方坐，高談虛論，費時損業，縱放身",
    "T40n1804_02a:0049a20": "口；或手足損傷草木地土，和僧媒娶，妄用僧",
    "T40n1804_02a:0049a21": "物，長衣過限，非時入俗，手觸僧器，壞身口儀。",
    "T40n1804_02a:0049a22": "如是眾例，並通攝犯。唯除恒懷護持，誤忘而",
    "T40n1804_02a:0049a23": "造；此非心使，不感來業。非即如上。前為方便，",
    "T40n1804_02a:0049a24": "後眠醉狂，遂成業果；通前結正，並如論中無",
    "T40n1804_02a:0049a25": "記感報。問：無記無業，云何有報？答：解有二。初",
    "T40n1804_02a:0049a26": "言感報者，謂先有方便，後入無記；業成在無",
    "T40n1804_02a:0049a27": "記心中，故言感報，而實無記非記果也。二者",
    "T40n1804_02a:0049a28": "不感總報，非不別受。如經中頭陀比丘，不覺",
    "T40n1804_02a:0049a29": "殺生，彼生命過，墮野猪中，山上舉石，即因崩",
    "T40n1804_02a:0049b01": "下，還殺比丘。又如《五百問》中：知事誤觸淨器，",
    "T40n1804_02a:0049b02": "作啖糞鬼等。如《成論》中：睡眠成業，是無記業。",
    "T40n1804_02a:0049b03": "問：如前無記，有不犯者，其相如何？答：前已略",
    "T40n1804_02a:0049b04": "明，今更廣示。謂學知戒相，善達持犯，心常兢",
    "T40n1804_02a:0049b05": "厲；偶爾忘迷，由非意緣，故開不犯。如長衣過",
    "T40n1804_02a:0049b06": "日，忘不說淨；善攝根門，便睡漏失；扶持木",
    "T40n1804_02a:0049b07": "石，失手殺人。如是等緣，並非結限。反上所懷，",
    "T40n1804_02a:0049b08": "並結正犯。然則業苦綿積，生報莫窮；虛縱身",
    "T40n1804_02a:0049b09": "口，污染塵境；既無三善可附，唯加三惡苦輪；",
    "T40n1804_02a:0049b10": "以此經生，可為歎息。二引證誠報。如《目連問",
    "T40n1804_02a:0049b11": "罪報經》云：若比丘、比丘尼，無慚愧心，輕慢佛",
    "T40n1804_02a:0049b12": "語，犯突吉羅眾學戒罪；如四天王壽五百歲，",
    "T40n1804_02a:0049b13": "墮泥犁中；於人間數九百千歲。第二波羅提",
    "T40n1804_02a:0049b14": "提舍尼，如三十三天壽命千歲；於人間數三",
    "T40n1804_02a:0049b15": "億六十千歲，墮地獄中。第三波逸提者，如夜",
    "T40n1804_02a:0049b16": "摩天壽二千歲；於人間數二十一億四十千",
    "T40n1804_02a:0049b17": "歲。第四偷蘭遮，如兜率天壽四千歲；於人間",
    "T40n1804_02a:0049b18": "數五十億六十千歲。第五僧伽婆尸沙罪，如",
    "T40n1804_02a:0049b19": "不憍樂天壽八千歲；於人間數二百三十億",
    "T40n1804_02a:0049b20": "四十千歲。第六犯波羅夷罪，如他化自在天",
    "T40n1804_02a:0049b21": "壽十六千歲墮泥犁中；於人間數九百二十一",
    "T40n1804_02a:0049b22": "億六十千歲。《涅槃》中：犯突吉羅罪，如忉利天",
    "T40n1804_02a:0049b23": "日月歲數八百萬歲，墮地獄中。與上經文不",
    "T40n1804_02a:0049b24": "同者，此謂數有大小，即萬萬為億之量也。自",
    "T40n1804_02a:0049b25": "上引經，並是佛說正翻，非謂失譯疑偽。勿得",
    "T40n1804_02a:0049b26": "縱心罪境，曾不反知。一犯尚入刑科，多犯理",
    "T40n1804_02a:0049b27": "須長劫。今時不知教者，多自毀傷，云：此戒律",
    "T40n1804_02a:0049b28": "所禁止，是聲聞之法；於我大乘，棄同糞土。猶",
    "T40n1804_02a:0049b29": "如黃葉，木牛木馬，誑止小兒；此之戒法，亦復",
    "T40n1804_02a:0049c01": "如是，誑汝聲聞子也。原夫大小二乘，理無分",
    "T40n1804_02a:0049c02": "隔；對機設藥，除病為先。故鹿野初唱，本為聲",
    "T40n1804_02a:0049c03": "聞，八萬諸天，便發大道；雙林告滅，終顯佛性，",
    "T40n1804_02a:0049c04": "而有聽眾，果成羅漢。以此推之，悟解在心，不",
    "T40n1804_02a:0049c05": "唯教旨。故世尊處世，深達物機，凡所施為，",
    "T40n1804_02a:0049c06": "必以威儀為主。但由身口所發，事在戒防；三",
    "T40n1804_02a:0049c07": "毒勃興，要由心使。今先以戒捉，次以定縛，後",
    "T40n1804_02a:0049c08": "以慧殺，理次然乎。今有不肖之人，不知己身",
    "T40n1804_02a:0049c09": "位地，妄自安託，云是大乘；輕弄真經，自重我",
    "T40n1804_02a:0049c10": "教。即《勝鬘經》說：毘尼者，即大乘學。《智論》云：八",
    "T40n1804_02a:0049c11": "十部者，即尸波羅蜜。如此經論，不入其耳，豈",
    "T40n1804_02a:0049c12": "不為悲！故《摩耶經》云：若年少比丘，親於眾中",
    "T40n1804_02a:0049c13": "毀訾毘尼，當知是為法滅之相。《涅槃》又云：若",
    "T40n1804_02a:0049c14": "言，如來說突吉羅如上歲數入地獄者，並是",
    "T40n1804_02a:0049c15": "如來方便怖人；如是說者，當知決定是魔經",
    "T40n1804_02a:0049c16": "律，非佛所說。以此文證，如來懸知，未來有此，",
    "T40n1804_02a:0049c17": "故先說示，以定邪正，不令有濫；而有同前群",
    "T40n1804_02a:0049c18": "黨，可謂即是魔民。又《遺教》等經，並指毘尼以",
    "T40n1804_02a:0049c19": "為大師，若我在世，無異此也！而故違逆，自陷",
    "T40n1804_02a:0049c20": "深殃。故《百喻經》云：昔有一師，畜二弟子，各當",
    "T40n1804_02a:0049c21": "一脚，隨時按摩。其大弟子，嫌彼小者，便打折",
    "T40n1804_02a:0049c22": "其所當之脚；彼又嫌之，又折大者所當之脚。",
    "T40n1804_02a:0049c23": "譬今方等學者，非於小乘；小乘學者，又非方",
    "T40n1804_02a:0049c24": "等；故使大聖法典，二途兼亡。以此證知，今自",
    "T40n1804_02a:0049c25": "目覩。且菩薩設教，通道濟俗；有緣而作，不染",
    "T40n1804_02a:0049c26": "其風。初心大士，同聲聞律儀；護譏嫌戒，性重",
    "T40n1804_02a:0049c27": "無別。即《涅槃經》中，羅剎乞微塵浮囊，菩薩不",
    "T40n1804_02a:0049c28": "與，譬護突吉羅戒也。又《智論》云：出家菩薩守",
    "T40n1804_02a:0049c29": "護戒故，不畜財物；以戒之功德，勝於布施；如",
    "T40n1804_02a:0050a01": "我不，則施一切眾生之命等。以此文證。今濫",
    "T40n1804_02a:0050a02": "學大乘者，行非可采，言過其實；恥己毀犯，謬",
    "T40n1804_02a:0050a03": "自褒揚。余曾語云：戒是小法，可宜捨之，便即",
    "T40n1804_02a:0050a04": "不肯；可宜持之，又復不肯；豈非與煩惱合，卒",
    "T40n1804_02a:0050a05": "難諫喻，又可悲乎！今僧尼等，並順聖教，依法",
    "T40n1804_02a:0050a06": "受戒，理須護持，此則成受。若元無護，雖受不",
    "T40n1804_02a:0050a07": "成。故《薩婆多》云：無殷重心，不發無作。縱使成",
    "T40n1804_02a:0050a08": "受，形儀可觀，佛法住持，理須同護。今時剃髮",
    "T40n1804_02a:0050a09": "染衣，四僧羯磨，伽藍置設，訓導道俗，凡所施",
    "T40n1804_02a:0050a10": "為，無非戒律。若生善受利，須身秉御之處，口",
    "T40n1804_02a:0050a11": "云我應為之；若污戒起非，違犯教網之處，便",
    "T40n1804_02a:0050a12": "云我是大乘，不關小教。故《佛藏》立鳥鼠比丘",
    "T40n1804_02a:0050a13": "之喻，驢披師子之皮。廣毀譏訶，何俟陳顯。",
    "T40n1804_02a:0050a14": "恐後無知初學，為彼塵蒙，故曲引張，猶恐同",
    "T40n1804_02a:0050a15": "染，悲夫！",
    "T40n1804_02a:0050a16": "14 隨戒釋相篇(中一-三)隨戒釋相篇第十四此篇來意，準律條部，但以正本持犯未具，下更列之。今為諸篇",
    "T40n1804_02a:0050a17": "未足故，別生一位，使條理隨相，指式軌定。",
    "T40n1804_02a:0050a18": "比丘有二百五十戒《智論》云：若但說名字，則二百五十；毘尼中，略說則八萬四千，",
    "T40n1804_02a:0050a19": "廣說無量無邊。故出家之人，有無量無邊律儀；在家人不具尸波羅蜜，出家者，即具戒度也。依之修",
    "T40n1804_02a:0050a20": "行，善識其六種相者，使發生定慧，克剪煩",
    "T40n1804_02a:0050a21": "惱；若闇於所緣，隨流染惑。豈能反流生死？方",
    "T40n1804_02a:0050a22": "更沈淪苦趣！所以依教出相，具顯持犯；必準",
    "T40n1804_02a:0050a23": "此行之，庶無禍害焉！今但隨戒別指，直陳進",
    "T40n1804_02a:0050a24": "不；若通明心境，具在〈方軌持犯〉中。然戒是生",
    "T40n1804_02a:0050a25": "死舟航，出家宗要；受者法界為量，持者麟角",
    "T40n1804_02a:0050a26": "猶多。良由未曉本詮故，得隨塵生染。此既聖",
    "T40n1804_02a:0050a27": "賢同有欽序，何得抑忍不論？故直筆舒之！略",
    "T40n1804_02a:0050a28": "分四別：一者戒法，此即體通出離之道。二者",
    "T40n1804_02a:0050a29": "戒體，即謂出生眾行之本。三者戒行，謂方便",
    "T40n1804_02a:0050b01": "修成，順本受體。四者戒相，即此篇所明，亘通",
    "T40n1804_02a:0050b02": "篇聚。就初戒法，受緣已明。今略標舉，顯知由",
    "T40n1804_02a:0050b03": "徑，且分七門：一聖道本基。二戒有大用。三略",
    "T40n1804_02a:0050b04": "知名趣。四具緣不同。五優劣有異。六重受通",
    "T40n1804_02a:0050b05": "塞。七震嶺受緣，時代不同。初言聖道本基者。",
    "T40n1804_02a:0050b06": "如《成實》云：戒如捉賊，定如縛賊，慧如殺賊；三",
    "T40n1804_02a:0050b07": "行次第，賢聖行之。即經云：依因此戒，得生諸",
    "T40n1804_02a:0050b08": "禪定，及滅苦智慧。又律云：為調三毒令盡故，",
    "T40n1804_02a:0050b09": "制增戒學。又云：戒者，行根面首，集眾善法，三",
    "T40n1804_02a:0050b10": "昧成就。又《智論》云：若無此戒，雖諸苦行，皆名",
    "T40n1804_02a:0050b11": "邪行。即經云：諸善功德，皆不得生。餘廣如《戒",
    "T40n1804_02a:0050b12": "本疏》述之。二戒有大用。諸佛立教，並有勝能；",
    "T40n1804_02a:0050b13": "明義各別，理須略舉。夫三寶所以隆安，九道",
    "T40n1804_02a:0050b14": "所以師訓，諸行之歸憑，賢聖之依止者，必宗",
    "T40n1804_02a:0050b15": "於戒。故律云：如是諸佛子，修行禁戒本，終不",
    "T40n1804_02a:0050b16": "迴邪流，沒溺生死海。又《戒經》云：若有自為身，",
    "T40n1804_02a:0050b17": "欲求於佛道，當尊重正法，此是諸佛教。故結",
    "T40n1804_02a:0050b18": "集三藏，此教最先。《善見》云：毘尼藏者，佛法壽",
    "T40n1804_02a:0050b19": "命，毘尼藏住，佛法方住，故先結之。所以爾者。",
    "T40n1804_02a:0050b20": "餘經但汎明化迹，通顯因果；事隨理通，言無",
    "T40n1804_02a:0050b21": "所寄。意寔深遠，昏情未達；雖欲進修，尠得其",
    "T40n1804_02a:0050b22": "要；多滯筌相，由迷教旨。今戒律大藏，住持功",
    "T40n1804_02a:0050b23": "彊；凡所施造，並皆麁現。以人則形服異世，法",
    "T40n1804_02a:0050b24": "則軌用有儀；住既與俗不同，雜行條然自別。",
    "T40n1804_02a:0050b25": "由世隨相有，法逐相成；便能綱維，不墜於地。",
    "T40n1804_02a:0050b26": "又以法能資人，親成眾行，使人能弘法；故律",
    "T40n1804_02a:0050b27": "云：以眾和合故，佛法得久住。三略解名義。依",
    "T40n1804_02a:0050b28": "彼梵本，具立三名：初言毘尼或云毘奈耶，或云毘那耶，此翻為",
    "T40n1804_02a:0050b29": "律。即《四分》十八法中，毘尼及律，二名不並；又",
    "T40n1804_02a:0050c01": "《增一》中七種律也，謂七毘尼。或以滅翻，從功",
    "T40n1804_02a:0050c02": "能為號，終非正譯。故以律翻之，乃當正義。二言",
    "T40n1804_02a:0050c03": "尸羅，此翻為戒，即六度所說，良證可知。三言",
    "T40n1804_02a:0050c04": "波羅提木叉，此云處處解脫。顯三次第，即是",
    "T40n1804_02a:0050c05": "一化始終。律則據教，教不孤起，必詮行相，戒",
    "T40n1804_02a:0050c06": "則因之而立；戒不虛因，必有果克，故解脫絕",
    "T40n1804_02a:0050c07": "縛，最在其終。次明其義。初云律者，法也。謂犯",
    "T40n1804_02a:0050c08": "不犯，輕重等法；並律所明，即教詮也。問：餘之",
    "T40n1804_02a:0050c09": "兩藏，亦明行法，何不標名？答：《智論》云：餘藏所",
    "T40n1804_02a:0050c10": "詮，意存定慧；此中顯宣，戒行為萬善之因基；",
    "T40n1804_02a:0050c11": "故先取法名，引生後二也。所以前標律者，由",
    "T40n1804_02a:0050c12": "出家五眾，形服異世，顯內法亦異；而外道俗",
    "T40n1804_02a:0050c13": "流，濫同聖迹，無由取別，妙以法除；故創弘律",
    "T40n1804_02a:0050c14": "名，用顯知法。餘如常解。二者戒義，如《雜心》說，",
    "T40n1804_02a:0050c15": "謂類通法界也。廣如後明。《智論》云：戒者，秦言",
    "T40n1804_02a:0050c16": "性善也。又《善生經》云：戒者，制也，制不善法；或",
    "T40n1804_02a:0050c17": "云迮隘，性不容惡；或云清凉，迹煩惱熱；或名",
    "T40n1804_02a:0050c18": "為上，能上天堂，至無上道。此但從功能彰名。",
    "T40n1804_02a:0050c19": "或從心辯，如經云，學也，學調伏心等。或就體",
    "T40n1804_02a:0050c20": "解，即作無作戒，如《雜心》云：別解脫調伏，以體",
    "T40n1804_02a:0050c21": "是善，非惡無記。因明正義，戒者，性也；性通善",
    "T40n1804_02a:0050c22": "惡，故惡律儀，類亦通周，故云不律儀也。若此",
    "T40n1804_02a:0050c23": "立名，戒當禁也。惡法禁善，名之為律；樂殺前",
    "T40n1804_02a:0050c24": "生，行順此法，名之為儀。若就善律儀，反解即",
    "T40n1804_02a:0050c25": "是。此則以戒從教立名。又律云：木叉者，戒也，",
    "T40n1804_02a:0050c26": "此因從果為號也。三解脫義者。近而彰名，隨",
    "T40n1804_02a:0050c27": "分果也。謂身口七非，犯緣非一；各各防護，隨",
    "T40n1804_02a:0050c28": "相解脫。遠取戒德，因戒克聖；望彼絕累，由遵",
    "T40n1804_02a:0050c29": "戒本。故律云：除結無罣礙，縛著由此解。餘如",
    "T40n1804_02a:0051a01": "後說。四具緣不同。若論末代，唯論羯磨一受；",
    "T40n1804_02a:0051a02": "必藉因託緣，便能長立。其受緣相，如上卷一",
    "T40n1804_02a:0051a03": "門；但受是比丘大綱，佛法根本，更略標舉。依",
    "T40n1804_02a:0051a04": "《毘尼母》論云，具五緣：一和尚如法。二兩阿闍",
    "T40n1804_02a:0051a05": "梨如法。並謂弟子見聞無破戒事，堪為師義，",
    "T40n1804_02a:0051a06": "是得戒限。三七僧清淨。謂受者三根無染，通",
    "T40n1804_02a:0051a07": "望十師，彼此見聞疑中，無非法者，方得成受；",
    "T40n1804_02a:0051a08": "片有三根，境非足數，心不具法，了了知非，故",
    "T40n1804_02a:0051a09": "受不成。四羯磨成就者。論中云：若言語不具，",
    "T40n1804_02a:0051a10": "前後不次，說不明了，並不成受。五眾僧和合，",
    "T40n1804_02a:0051a11": "與欲。若有別眾之相，如〈足數〉法中所明，受亦",
    "T40n1804_02a:0051a12": "不得。又云：若在家受五戒八戒乃至十戒，隨",
    "T40n1804_02a:0051a13": "毀破一重；如此人者，後出家不得戒，不得作",
    "T40n1804_02a:0051a14": "和尚，即十三難中初難攝。餘十二難同。《薩婆",
    "T40n1804_02a:0051a15": "多》云：若受五戒，破其重者，後捨五戒，更受五",
    "T40n1804_02a:0051a16": "八十具戒等，并禪無漏戒，一切不得；乃至破",
    "T40n1804_02a:0051a17": "八戒中重者，不得如前。《毘尼母》云：不就戒場",
    "T40n1804_02a:0051a18": "外，更不結大界，直結小界，不得受具。今有無",
    "T40n1804_02a:0051a19": "難因緣，結小界受，亦是非法。《多論》又云：若殷",
    "T40n1804_02a:0051a20": "重心，則有作與無作；輕浮心者，不發無作。又",
    "T40n1804_02a:0051a21": "如受後具持，可是願行相應，依論得戒；有受",
    "T40n1804_02a:0051a22": "無持，但有空願，無行可副，則不得戒。故律云：",
    "T40n1804_02a:0051a23": "共比丘同戒也！以受持同故，可有得戒、犯戒",
    "T40n1804_02a:0051a24": "之人；反上則無戒，亦不犯也。《多論》問云：羯磨",
    "T40n1804_02a:0051a25": "竟時，為善心得？為不善心，乃至無心得？答：通",
    "T40n1804_02a:0051a26": "是得戒。若爾，何故律云：瞋恚睡狂，如是等人，",
    "T40n1804_02a:0051a27": "不名受具？答云：作白之時，具上四心，不名得",
    "T40n1804_02a:0051a28": "戒；羯磨已後，方有四心，皆是得限。前善心不",
    "T40n1804_02a:0051a29": "得者，謂汎緣餘善，無心緣戒，又不類餘無心",
    "T40n1804_02a:0051b01": "也！五優劣者。由立此門，知戒是勝緣入道之",
    "T40n1804_02a:0051b02": "要，便能護持無失於相也。《婆論》云：木叉戒，佛",
    "T40n1804_02a:0051b03": "在世有，希現故勝；禪無漏戒，一切時有。二有",
    "T40n1804_02a:0051b04": "漏木又，通情非情，寬故言勝；餘二局情，狹故",
    "T40n1804_02a:0051b05": "不如。三有漏木叉，從慈心發故勝，能為佛道",
    "T40n1804_02a:0051b06": "作因。四木叉戒者，被及七眾，紹續三乘三寶",
    "T40n1804_02a:0051b07": "三道，住持功彊；餘二無能，故劣。五木叉戒者，",
    "T40n1804_02a:0051b08": "唯佛弟子有；餘禪戒者，外道亦有。《善見》云：具",
    "T40n1804_02a:0051b09": "足木叉者，諸光、諸山、諸學之中，日光、須彌、學",
    "T40n1804_02a:0051b10": "中木叉，最以為勝；若非佛出，則無有人竪立",
    "T40n1804_02a:0051b11": "此法。六重受者。依薩婆多宗，戒不重發，亦不",
    "T40n1804_02a:0051b12": "重受，罪不重犯，依本常定。故羅漢心，中下品",
    "T40n1804_02a:0051b13": "戒。若爾，何故戒有羸不羸耶？答：此對隨行，不",
    "T40n1804_02a:0051b14": "論受體。亦可作戒在一念，隨心一品定；無作",
    "T40n1804_02a:0051b15": "非心，盡形故，隨行有增微。故《成論》云：有人言，",
    "T40n1804_02a:0051b16": "波羅提木叉有重發不？答云：一日之中，受七善",
    "T40n1804_02a:0051b17": "律儀；隨得道處，更得律儀；而本得不失，勝者",
    "T40n1804_02a:0051b18": "受名。其七善者，謂五戒、八戒、十戒、具戒、禪戒、",
    "T40n1804_02a:0051b19": "定戒、道共戒也。如《薩婆多師資傳》云：重受，增",
    "T40n1804_02a:0051b20": "為上品，本夏不失。《僧傳》云：宋元嘉十年，祇桓",
    "T40n1804_02a:0051b21": "寺慧照等，於天竺僧僧伽跋摩所，重受大戒。",
    "T40n1804_02a:0051b22": "或問其故，答曰：以疑先受，若中若下；更求增",
    "T40n1804_02a:0051b23": "勝，故須重受。依本臘次。七震嶺受緣。余聞",
    "T40n1804_02a:0051b24": "有人言，此土受戒，先無從如；縱今受者，少乖",
    "T40n1804_02a:0051b25": "緣具，理得何疑；但作奉戒之心，莫非得戒之",
    "T40n1804_02a:0051b26": "限。忽聞斯語，不覺喟然。豈以雷霆震地，聾者",
    "T40n1804_02a:0051b27": "不聞；七曜麗天，盲者不見；既同管識，豈妄厝",
    "T40n1804_02a:0051b28": "言。故引用聖教，明白灼然；具緣成受，不具不",
    "T40n1804_02a:0051b29": "得。此土受具，《僧傳》顯彰；縱緣境有濫，依法亦",
    "T40n1804_02a:0051c01": "有明訣，如前卷〈受〉中。所言漢境受緣者，自漢",
    "T40n1804_02a:0051c02": "明夜夢之始，迦竺傳法已來，迄至曹魏之初，",
    "T40n1804_02a:0051c03": "僧徒極盛，未稟歸戒；止以剪落殊俗，設復齋",
    "T40n1804_02a:0051c04": "懺，事同祠祀。後有中天竺僧曇摩迦羅，此云",
    "T40n1804_02a:0051c05": "法時，誦諸部毘尼，以魏嘉平年至雒陽；立羯",
    "T40n1804_02a:0051c06": "磨受法，中夏戒律始也；準用十僧，大行佛法，",
    "T40n1804_02a:0051c07": "改先妄習，出《僧祇戒心》。又有安息國沙門曇",
    "T40n1804_02a:0051c08": "諦，亦善律學；出《曇無德羯磨》，即太僧受法之",
    "T40n1804_02a:0051c09": "初也。比丘尼受具初緣，至宋元嘉七年，有",
    "T40n1804_02a:0051c10": "罽賓沙門求那跋摩，至揚州，譯《善戒》等經；又",
    "T40n1804_02a:0051c11": "後有師子國尼八人來至，云：宋地未經有尼，",
    "T40n1804_02a:0051c12": "何得二眾受戒？摩云：尼不作本法者，得戒，得",
    "T40n1804_02a:0051c13": "罪。尋佛制意，法出大僧，但使僧法成就，自然",
    "T40n1804_02a:0051c14": "得戒；所以先令作本法者，正欲生其信心，為",
    "T40n1804_02a:0051c15": "受戒方便耳；至於得戒，在大僧羯磨時生也。",
    "T40n1804_02a:0051c16": "諸尼苦求更受，答曰：善哉！夫戒定慧品，從微",
    "T40n1804_02a:0051c17": "至著，若欲增明，甚相隨喜。且令西尼學語，更",
    "T40n1804_02a:0051c18": "往中國請尼，令足十數。至元嘉十年，有僧伽",
    "T40n1804_02a:0051c19": "跋摩者，此云眾鎧，解律《雜心》，自涉流沙至揚",
    "T40n1804_02a:0051c20": "州。初求那許尼重受，未備而終；俄而師子國",
    "T40n1804_02a:0051c21": "尼鐵索羅等三人至京，定前十數，便請眾鐵",
    "T40n1804_02a:0051c22": "為師，於壇上為尼重受。出《高僧》、《名僧》、《僧史》、《僧",
    "T40n1804_02a:0051c23": "錄》、及晉宋雜錄。故略出緣起，永為龜鏡。二者",
    "T40n1804_02a:0051c24": "戒體，四門分之：一戒體相狀，二受隨同異，三",
    "T40n1804_02a:0051c25": "緣境寬狹，四發戒數量。初中五門：一辨體多",
    "T40n1804_02a:0051c26": "少，二立兩所以即解名義，三出體狀，四先後",
    "T40n1804_02a:0051c27": "相生，五無作多少。初中，所以別解脫戒，人並",
    "T40n1804_02a:0051c28": "受之；及論明識，止可三五。皆由先無通敏，不",
    "T40n1804_02a:0051c29": "廣咨詢；致令正受多昏體相，盲夢心中緣成",
    "T40n1804_02a:0052a01": "而已；及論得不，渺同河漢。故於隨相之首，諸",
    "T40n1804_02a:0052a02": "門示現；準知己身得戒成不，然後持犯，方可",
    "T40n1804_02a:0052a03": "修離。問：別脫之戒，可有幾種？答：論體約境，實",
    "T40n1804_02a:0052a04": "乃無量。戒本防惡，惡緣多故，發戒亦多。故",
    "T40n1804_02a:0052a05": "《善生》云：眾生無量，戒亦無量等。今以義推，要",
    "T40n1804_02a:0052a06": "唯二種，作及無作；二戒通收，無境不盡。二立",
    "T40n1804_02a:0052a07": "兩所以，并解名義。初中，問曰：何不立一，及以",
    "T40n1804_02a:0052a08": "三種？答：若單立作，作體謝往，不能防非，又不",
    "T40n1804_02a:0052a09": "可常作；故須無作，長時防非。若單立無作，則",
    "T40n1804_02a:0052a10": "起無所從；不可孤發，要賴作生。二法相藉，不",
    "T40n1804_02a:0052a11": "得立二。何為不三？但由體相，道理相違；一",
    "T40n1804_02a:0052a12": "作無作別，二心非心別；性不可合，但得立二。",
    "T40n1804_02a:0052a13": "若就所防，隨境無量。二引證者，如《薩婆多》云：",
    "T40n1804_02a:0052a14": "若淳重心，身口無教。初一念色，有身口教，及",
    "T40n1804_02a:0052a15": "以無教；第二念中，唯有無教，無其教也教者，作也，不",
    "T40n1804_02a:0052a16": "可教云於他。《涅槃》云：戒有二種：一者作戒，二者無",
    "T40n1804_02a:0052a17": "作戒。是人唯具作戒，不具無作，是故名為戒",
    "T40n1804_02a:0052a18": "不具足。即如上論，以無淳重之心，不作奉行",
    "T40n1804_02a:0052a19": "之意，不發戒也。又《善生》云：是十惡法，或有",
    "T40n1804_02a:0052a20": "作色，無無作色；或有作色及無作色。如人手",
    "T40n1804_02a:0052a21": "執極香臭物瓦木等諭。以上諸文，有二非虛。",
    "T40n1804_02a:0052a22": "次解名義。問曰：既知二戒，請解其名？答云：所",
    "T40n1804_02a:0052a23": "言作者，如陶家輪，動轉之時，名之為作；故《雜",
    "T40n1804_02a:0052a24": "心》云：作者，身、動身方便。言無作者，一發續現，",
    "T40n1804_02a:0052a25": "始末恒有，四心三性，不藉緣辨；故《雜心》云：身",
    "T40n1804_02a:0052a26": "動滅已，與餘識俱，是法隨生，故名無作。《成論》",
    "T40n1804_02a:0052a27": "〈無作品〉云：因心生罪福，睡眠悶等，是時常生，",
    "T40n1804_02a:0052a28": "故名無作。云何名戒？戒禁惡法。故《涅槃》云：戒",
    "T40n1804_02a:0052a29": "者，直是遮制一切惡法；若不作惡，是名持戒。",
    "T40n1804_02a:0052b01": "《善生經》中五義明之，如前制、迮、涼、上、學等解",
    "T40n1804_02a:0052b02": "也。三出體狀。二論不同；今依本宗，約《成論》以",
    "T40n1804_02a:0052b03": "釋。先明作戒體。論云：用身口業思為體；論其",
    "T40n1804_02a:0052b04": "身口，乃是造善惡之具。所以者何？如人無心",
    "T40n1804_02a:0052b05": "殺生，不得殺罪，故知以心為體。文云：是三種",
    "T40n1804_02a:0052b06": "業，皆但是心；離心無思，無身口業。若指色為",
    "T40n1804_02a:0052b07": "業體，是義不然；十四種色，悉是無記，非罪福",
    "T40n1804_02a:0052b08": "性。又有論師，以身口二業相續善色聲，為作",
    "T40n1804_02a:0052b09": "戒體；以相續色聲，法入所攝，意識所得，是罪",
    "T40n1804_02a:0052b10": "福性也。言無作戒者，以非色非心為體。非色",
    "T40n1804_02a:0052b11": "者，非塵大所成，以五義來證：一色有形段方",
    "T40n1804_02a:0052b12": "所，二色有十四二十種別，三色可惱壞，四色",
    "T40n1804_02a:0052b13": "是質礙，五色是五識所得；無作俱無此義，故",
    "T40n1804_02a:0052b14": "知非色。言非心者，體非緣慮，故名非心，亦有",
    "T40n1804_02a:0052b15": "五證：一心是慮知，二心有明暗，三心通三性，",
    "T40n1804_02a:0052b16": "四心有廣略，五心是報法；無作亦不具此。故",
    "T40n1804_02a:0052b17": "以第三聚非色非心為體。文云：如經中說，精",
    "T40n1804_02a:0052b18": "進人得壽長，隨壽長得福多，以福多故久受",
    "T40n1804_02a:0052b19": "天樂。若但善心，云何能得多福？是人不能常",
    "T40n1804_02a:0052b20": "有善心故。又意無戒律儀。若人在不善無記",
    "T40n1804_02a:0052b21": "心，亦名持戒，故知爾時無有作也。《涅槃》云：",
    "T40n1804_02a:0052b22": "戒者雖無戒色，而可護持；雖非觸對，善修方",
    "T40n1804_02a:0052b23": "便，可得具足。《十住婆沙》云：戒有二種，作者是",
    "T40n1804_02a:0052b24": "色，無作非色。故以多文，證成非色。四明二戒",
    "T40n1804_02a:0052b25": "先後。初解云：如牛二角，生則同時。故《多論》云：",
    "T40n1804_02a:0052b26": "初一念戒，俱有二教；第二念中，唯有無教。後",
    "T40n1804_02a:0052b27": "解云：前後而起。故《善生》云：世間之法，有因則",
    "T40n1804_02a:0052b28": "有果；如因水鏡，則有面像。故知作戒前生，無",
    "T40n1804_02a:0052b29": "作後起。論云：作時具作無作者，此是作俱無",
    "T40n1804_02a:0052c01": "作，並是戒因；至第三羯磨竟，其業滿足，是二",
    "T40n1804_02a:0052c02": "戒俱圓，故云具作無作。不妨形俱無作，仍後生",
    "T40n1804_02a:0052c03": "也。亦是當一念竟時，二戒謝後，無作生也。五",
    "T40n1804_02a:0052c04": "汎解多少。依如《多論》，八種無作：一作俱無作。",
    "T40n1804_02a:0052c05": "如作善惡二業，與作方便齊生。二形俱無作。",
    "T40n1804_02a:0052c06": "如善惡律儀，形滅戒失。三事在無作。如施物",
    "T40n1804_02a:0052c07": "不壞，無作常隨，僧坊、塔像、橋井等物，功德常生；",
    "T40n1804_02a:0052c08": "除三國緣：一前事毀破，二此人若死，三若",
    "T40n1804_02a:0052c09": "起邪見；無此三者，事在常有。惡緣同之。四從",
    "T40n1804_02a:0052c10": "用無作。如著施衣入諸禪定，則令施主得無",
    "T40n1804_02a:0052c11": "量福。惡緣弓力，例此可知。五異緣無作。如身",
    "T40n1804_02a:0052c12": "造口業，發口無作；口造身業，發身無作等。若",
    "T40n1804_02a:0052c13": "依《成論》，身口互造。六助緣無作。如教人殺、盜，",
    "T40n1804_02a:0052c14": "隨命斷、離處，教者得罪。七要期無作，亦名願",
    "T40n1804_02a:0052c15": "無作。如人發願作會作衣等施，無作常生。八",
    "T40n1804_02a:0052c16": "隨心無作。有定慧心，無作常生，亦名心俱。《成",
    "T40n1804_02a:0052c17": "論》云：出入常有善心，轉勝故。此言隨心者，隨",
    "T40n1804_02a:0052c18": "生死心，恒有無作，非謂隨定惠。別脫不爾，唯",
    "T40n1804_02a:0052c19": "隨於身。即《涅槃》云：初果生惡國，道力不作惡。",
    "T40n1804_02a:0052c20": "上八種中，前七通善惡，欲界繫法。後一無作，",
    "T40n1804_02a:0052c21": "若是世禪，局上二界；若出道法，非三界業。二",
    "T40n1804_02a:0052c22": "受隨同異。二種無作，五義同之：一者名同。受",
    "T40n1804_02a:0052c23": "隨俱名無作受謂壇場戒體，隨謂受後對境。護戒之心，方便善成，稱本清淨故也。二",
    "T40n1804_02a:0052c24": "者義同，同防七非。三者體同，同以非色心為",
    "T40n1804_02a:0052c25": "體。四敵對防非同。受中無作體，在對事防，與",
    "T40n1804_02a:0052c26": "隨中無作一等。五多品同。如《成論》，戒得重發，",
    "T40n1804_02a:0052c27": "肥羸不定。異有四種：一受中總發，以願心情",
    "T40n1804_02a:0052c28": "非情境，一切總得；隨中無作別發，行不頓修，",
    "T40n1804_02a:0052c29": "次第漸成。二長短不同。受中無作，懸擬一形；",
    "T40n1804_02a:0053a01": "隨中無作，從方便色心俱，事止則無，故名短",
    "T40n1804_02a:0053a02": "也。三寬狹不同。受中任運，三性恒有；隨局善",
    "T40n1804_02a:0053a03": "性，二無名狹。四根條兩別。受為根本；隨依受",
    "T40n1804_02a:0053a04": "起，故曰枝條。二種作者，有五同：一名同，二義",
    "T40n1804_02a:0053a05": "同，三體同，四短同，五狹同，唯局善性。所以準",
    "T40n1804_02a:0053a06": "知。有四種異：一受中總斷，隨中別斷。二受",
    "T40n1804_02a:0053a07": "本，隨條。三受是懸防，隨中對治。四受作一品，",
    "T40n1804_02a:0053a08": "終至無學，隨一品定；隨中作戒多品，田境有",
    "T40n1804_02a:0053a09": "優劣，心有濃淡，故心分三品，不妨本受是下",
    "T40n1804_02a:0053a10": "品心。故《雜心》云：羅漢有下品戒，年少比丘上",
    "T40n1804_02a:0053a11": "品戒。三明發戒緣境寬狹。上卷受緣，已略明",
    "T40n1804_02a:0053a12": "發戒方法，但心隨境起，故今廣論，令知戒德",
    "T40n1804_02a:0053a13": "之高廣，亦使持者有勇勵。就中分四：一能",
    "T40n1804_02a:0053a14": "緣心，現在相續心中緣。二所緣境。境通三世，",
    "T40n1804_02a:0053a15": "如怨家，境雖過去，得起惡心，斬截死尸。現在",
    "T40n1804_02a:0053a16": "怨家子，有可壞義；未來諸境，可以準知，故緣",
    "T40n1804_02a:0053a17": "三世而發戒也。《成論》問：為但於現在得律儀，",
    "T40n1804_02a:0053a18": "從三世眾生得耶？答：三世眾生所得。如人供",
    "T40n1804_02a:0053a19": "養過去所尊，亦有福德；律儀亦爾。三發戒，現",
    "T40n1804_02a:0053a20": "在相續心中得。四防非者，但防過去未來非，",
    "T40n1804_02a:0053a21": "現在無非可防。問：毘尼殄已起，戒防未起，何",
    "T40n1804_02a:0053a22": "得言斷過去非耶？答：境雖過去，非非過去，猶",
    "T40n1804_02a:0053a23": "是戒防未起非。又解云：一專精不犯，戒防未",
    "T40n1804_02a:0053a24": "起非；二犯已能悔，還令戒淨，即除已起非。餘",
    "T40n1804_02a:0053a25": "如《戒本疏》解。然則緣境三世，得罪現在，過未",
    "T40n1804_02a:0053a26": "二境，唯可起心，說言三世發也；若據得戒，唯",
    "T40n1804_02a:0053a27": "在現在一念。《成論》云：慈悲布施，是亦有福；戒",
    "T40n1804_02a:0053a28": "亦可爾，以通三世，皆與樂意。又云：慈功備物，",
    "T40n1804_02a:0053a29": "但通現在，過未已謝；戒則不爾，要必普周，",
    "T40n1804_02a:0053b01": "若作偏局，一向不合。故《多論》云：以惡心隨戒",
    "T40n1804_02a:0053b02": "有增減故。問：戒從三世發，唯防二世非者？答：",
    "T40n1804_02a:0053b03": "若論受體，獨不能防，但是防具；要須行者秉",
    "T40n1804_02a:0053b04": "持，以隨資受，方成防非。不防現在，以無非也。",
    "T40n1804_02a:0053b05": "若無持心，便成罪業；若有正念，過則不生故",
    "T40n1804_02a:0053b06": "也。然又以隨資受，令未非應起不起，故防未",
    "T40n1804_02a:0053b07": "非；若無其受，隨無所生。既起惡業，名曰過非；",
    "T40n1804_02a:0053b08": "為護受體，不令塵染；懺除往業，名防過非。若",
    "T40n1804_02a:0053b09": "爾，戒必防非，非何故起？答：要須行者，隨中方",
    "T40n1804_02a:0053b10": "便，秉持制抗，方名防非。如城池弓刀，擬捍擊",
    "T40n1804_02a:0053b11": "賊之譬。餘如《戒本疏》中解之。四明發戒多少。",
    "T40n1804_02a:0053b12": "略如上明。今又述者，以世俗多迷，故廣銓敘，",
    "T40n1804_02a:0053b13": "意存識相知法，自濟兼人故也。然所發戒數，",
    "T40n1804_02a:0053b14": "隨境無量。要而言之，不過情與非情，有無二",
    "T40n1804_02a:0053b15": "諦，攝相皆盡，任境而彰。略說則地水火風空",
    "T40n1804_02a:0053b16": "識等界，及色聲香味觸等五塵；乃至過未三",
    "T40n1804_02a:0053b17": "世，法界等法；及六趣眾生，趣外中陰，四生，亦發",
    "T40n1804_02a:0053b18": "得戒。上來懸舉。次引文證。《俱舍》云：戒從一切",
    "T40n1804_02a:0053b19": "眾生得定，分因不定。何以故？不得從一種眾",
    "T40n1804_02a:0053b20": "生得故。分不定者，有人從一切分得戒，謂受",
    "T40n1804_02a:0053b21": "比丘戒；有人從四分得，謂受所餘諸戒，即五",
    "T40n1804_02a:0053b22": "八十戒也。因不定者，有二義：若立無貪瞋癡，",
    "T40n1804_02a:0053b23": "為戒生因，從一切得，以不相離故；若立上中",
    "T40n1804_02a:0053b24": "下品意，為戒生因，則不從一切得。若不從一",
    "T40n1804_02a:0053b25": "切眾生得，戒則無也。何以故？由遍眾生起善，",
    "T40n1804_02a:0053b26": "方得，異此不得。云何如此？惡意不死故。若人",
    "T40n1804_02a:0053b27": "不作五種分別，得木叉戒：一於某眾生我離",
    "T40n1804_02a:0053b28": "殺等，二於某分我持，三於某處能持，四某時",
    "T40n1804_02a:0053b29": "能持，五某緣不持，除鬪戰事；如此受者，得善，",
    "T40n1804_02a:0053c01": "不得戒。於非所能境，云何得戒？由不害一切",
    "T40n1804_02a:0053c02": "眾生命故，方得。若從所能境得戒，此則有損",
    "T40n1804_02a:0053c03": "減過；能非能，互轉生故。若爾，則離得捨因緣；",
    "T40n1804_02a:0053c04": "得戒捨戒，此義自成。縱離得捨因緣，此有何",
    "T40n1804_02a:0053c05": "過？惡心不死故，不成溥用。《毘婆沙》問云：若爾，",
    "T40n1804_02a:0053c06": "草木等，未有有時生滅，豈非增減？眾生入般，",
    "T40n1804_02a:0053c07": "豈非減耶？義解作四句：一心謝境不謝，聖無",
    "T40n1804_02a:0053c08": "煩惱，以境不盡故，戒在不失。二境謝心不謝，",
    "T40n1804_02a:0053c09": "入般草死，戒不失，由心過罪在故。三心境俱不",
    "T40n1804_02a:0053c10": "謝，可知。四心境俱謝，根轉之時，不同戒失。《薩",
    "T40n1804_02a:0053c11": "婆多》云：於非眾生上，亦得無量戒善功德。如",
    "T40n1804_02a:0053c12": "三千世界，下盡地際，傷損如塵，皆得其罪；翻",
    "T40n1804_02a:0053c13": "惡成善，一一塵處，皆得戒善；乃至一草一葉",
    "T40n1804_02a:0053c14": "一華，反罪順福，皆入戒門。故《善生》云：大地無",
    "T40n1804_02a:0053c15": "邊，戒亦無邊；草木無量，戒亦無量；虛空大海，",
    "T40n1804_02a:0053c16": "戒德高深，亦復如是。以此文證，理通法界，義",
    "T40n1804_02a:0053c17": "須戴仰。《多論》又云：於三千大千世界，下至阿",
    "T40n1804_02a:0053c18": "鼻，上至非想，於一切眾生上，可殺不可殺，乃",
    "T40n1804_02a:0053c19": "至可欺不可欺；此一一眾生，乃至如來，有命",
    "T40n1804_02a:0053c20": "之類，以三因緣，一一得戒。又以此推，出家僧",
    "T40n1804_02a:0053c21": "尼，及下三眾，奉戒德瓶，行遵聖迹，位高人天，良",
    "T40n1804_02a:0053c22": "由於此。端拱自守，福德恒流。故《明了論》云：四",
    "T40n1804_02a:0053c23": "萬二千，福河恒流。解云：謂四萬二千學處，一",
    "T40n1804_02a:0053c24": "切恒流，其猶河水，洗除破戒煩惱。言四萬二",
    "T40n1804_02a:0053c25": "千者，謂根本戒有四百二十。所以爾者，如婆",
    "T40n1804_02a:0053c26": "藪斗律，戒有二百，多明輕戒；優婆提舍，戒",
    "T40n1804_02a:0053c27": "有一百二十一，多明重戒；比丘尼別戒九十",
    "T40n1804_02a:0053c28": "九；合成四百二十。是一一戒，有攝僧等十功",
    "T40n1804_02a:0053c29": "德；一一功德，能生十種正行，謂信等五根，無",
    "T40n1804_02a:0054a01": "貪等三善根，及身口二護；一戒即百，合成有",
    "T40n1804_02a:0054a02": "四百二十，豈非四萬二千。又解云：無願毘尼",
    "T40n1804_02a:0054a03": "者，謂第三羯磨竟時，四萬二千學處，一時並",
    "T40n1804_02a:0054a04": "起，無一戒不生，故稱無願。據斯以求，戒德恒",
    "T40n1804_02a:0054a05": "流。問：僧尼二眾，戒數各別，何以無願毘尼，直",
    "T40n1804_02a:0054a06": "言四萬二千耶？一解：此總舉二眾以說，若取",
    "T40n1804_02a:0054a07": "實理，各隨本戒。又釋：以轉根義，證比丘懸發",
    "T40n1804_02a:0054a08": "得尼戒，俱有四萬二千。次對七眾發戒多少。",
    "T40n1804_02a:0054a09": "準《薩婆多》云：五戒者，於一切眾生，乃至如來，",
    "T40n1804_02a:0054a10": "皆得四戒；以無三毒善根，得十二戒。并一身",
    "T40n1804_02a:0054a11": "始終，三千界內，一切酒上，咽咽皆得三戒，以",
    "T40n1804_02a:0054a12": "受時一切永斷。設酒滅盡，羅漢入般，戒常成",
    "T40n1804_02a:0054a13": "就。準以義推，女人身上淫處有三，男上有二；",
    "T40n1804_02a:0054a14": "發由三毒，單配，則女人所得十八戒；男子十",
    "T40n1804_02a:0054a15": "五戒；非情一酒，亦得三戒。八戒發者，眾生同",
    "T40n1804_02a:0054a16": "上，非情得五。十戒，三眾，情及非情，同大僧發。",
    "T40n1804_02a:0054a17": "《四分律》文，俱發七支，戒戒下文，皆結吉羅故。",
    "T40n1804_02a:0054a18": "若爾何故列十？此但示根本喜作，說相令其",
    "T40n1804_02a:0054a19": "早知，餘則和尚曲教。故三歸羯磨，俱無戒數",
    "T40n1804_02a:0054a20": "之文；說相之中，方列十四，兩種類解。若約僧",
    "T40n1804_02a:0054a21": "尼，準如《婆論》，一一眾生，身口七支，以貪瞋癡",
    "T40n1804_02a:0054a22": "起故，成二十一戒。今義準張，三毒互起，二三",
    "T40n1804_02a:0054a23": "等分，應有七門。女人九處，男子八處；七毒歷",
    "T40n1804_02a:0054a24": "之，女人身上，得六十三戒；男子身上，以已七",
    "T40n1804_02a:0054a25": "毒惱他，得五十六戒；非情戒境，各得七戒。以",
    "T40n1804_02a:0054a26": "此例餘，法界之中，情與非情，各得諸戒無量",
    "T40n1804_02a:0054a27": "無邊。故《善生》中，五種為量：眾生、大地、草木、大",
    "T40n1804_02a:0054a28": "海、及以處空，譬戒德量，如前分雪。問：七支攝",
    "T40n1804_02a:0054a29": "戒盡不？答：盡也！設有不盡，攝入七中，如配戒",
    "T40n1804_02a:0054b01": "種類所說。又云：攝戒不盡，以罪性不同；如殺",
    "T40n1804_02a:0054b02": "打兩別，能防體異。故《善生》云：除善惡戒已，更",
    "T40n1804_02a:0054b03": "有業戒，所謂善惡法也！故知，根本七支所收，",
    "T40n1804_02a:0054b04": "業戒種類所攝。宜作四句：一者善而非戒，謂",
    "T40n1804_02a:0054b05": "十中後三是也！律不制單心犯也！二戒而不",
    "T40n1804_02a:0054b06": "善，即惡律儀。三亦善亦戒，十善之中前七支",
    "T40n1804_02a:0054b07": "也！以不要期，直爾修行，故名善也！反此策勵，",
    "T40n1804_02a:0054b08": "故名戒也！四俱非者，身口無記。問：戒與律儀，",
    "T40n1804_02a:0054b09": "行相差別如何？答：通行無涯，是律儀也！對境",
    "T40n1804_02a:0054b10": "禁約，是戒儀也！如比丘具緣受已，見生不殺，",
    "T40n1804_02a:0054b11": "望此一境，名持殺戒；望餘四生，名持律儀。若",
    "T40n1804_02a:0054b12": "殺此生，名犯殺戒；餘生不殺，不犯律儀。若就",
    "T40n1804_02a:0054b13": "惡律儀解，望殺一羊，名持惡戒；望餘通類，有",
    "T40n1804_02a:0054b14": "生皆罪，是持律儀。三者戒行。謂受隨二戒，遮",
    "T40n1804_02a:0054b15": "約外非；方便善成，故名戒行。然則，受是要期",
    "T40n1804_02a:0054b16": "思願，隨是稱願修行。譬如築營宮宅，先立院",
    "T40n1804_02a:0054b17": "牆周匝，即謂壇場受體也；後便隨處營構，盡",
    "T40n1804_02a:0054b18": "於一生，謂受後隨行。若但有受無隨，直是空",
    "T40n1804_02a:0054b19": "願之院，不免塞露之弊。若但有隨無無受，此",
    "T40n1804_02a:0054b20": "行或隨生死，又是局狹不周；譬同無院室字，",
    "T40n1804_02a:0054b21": "不免怨賊之穿窬也！必須受隨相資，方有所至。",
    "T40n1804_02a:0054b22": "問：今受具戒，招生樂果，為受為隨？答：受是緣",
    "T40n1804_02a:0054b23": "助，未有行功；必須因隨，對境防擬，以此隨行，",
    "T40n1804_02a:0054b24": "至得聖果，不親受體。故知一受已後，盡壽已",
    "T40n1804_02a:0054b25": "來，方便正念，護本所受；流入行心，三善為體，",
    "T40n1804_02a:0054b26": "則明戒行，隨相可修。若但有受，無隨行者，反",
    "T40n1804_02a:0054b27": "為戒欺，流入苦海，不如不受，無戒可違。是故",
    "T40n1804_02a:0054b28": "行者，明須善識，業性灼然，非為濫述。四明戒",
    "T40n1804_02a:0054b29": "相。語相而言，有境斯是；緣則綿亘，攝心通漫。",
    "T40n1804_02a:0054c01": "今約戒本，人並誦持；文相易明，持犯非濫。自",
    "T40n1804_02a:0054c02": "餘萬境，豈得漏言；準例相承，薄知綱領。初篇",
    "T40n1804_02a:0054c03": "淫戒已下，例分為三：一謂所犯境，二成犯",
    "T40n1804_02a:0054c04": "相，三開不犯法。略知持犯，廣如下篇，餘義並",
    "T40n1804_02a:0054c05": "如《戒本疏》中。初明犯境者，《僧祇》云：可畏之甚，",
    "T40n1804_02a:0054c06": "無過女人，敗正毀德，莫不由之。染心看者，越",
    "T40n1804_02a:0054c07": "毘尼；聞聲起染，亦爾。《智論》云：淫欲雖不惱",
    "T40n1804_02a:0054c08": "眾生，心心繫縛，故為大罪。故律中淫欲為",
    "T40n1804_02a:0054c09": "初；又比丘法，今世取涅槃故。《四分》中犯境，謂",
    "T40n1804_02a:0054c10": "人、非人天子鬼神等、畜生三趣。據報則男女二形。據",
    "T40n1804_02a:0054c11": "處則女人三道，謂大、小便道及口；男子二道。",
    "T40n1804_02a:0054c12": "此等淫處，若覺、睡眠，若死、未壞、少壞，但使入",
    "T40n1804_02a:0054c13": "淫處如毛頭，皆波羅夷。律云：牛馬猪狗雁雞",
    "T40n1804_02a:0054c14": "之屬，莫問心懷想疑，但是正道，皆重。餘《摩得",
    "T40n1804_02a:0054c15": "伽論》，具明犯之分齊。然淫過麁現，人並知非，",
    "T40n1804_02a:0054c16": "及論問犯，犯皆結正；約相示過，耳不欲聞，或",
    "T40n1804_02a:0054c17": "致輕笑，生疑生怪。故《善見》云：法師曰：此不淨",
    "T40n1804_02a:0054c18": "法語，諸聞說者勿驚怪，生慚愧心，志心於佛。",
    "T40n1804_02a:0054c19": "何以故？如來慈愍我等，佛是世間王，離於愛",
    "T40n1804_02a:0054c20": "染，得清淨處；為愍我等，說此惡言，為結戒故。",
    "T40n1804_02a:0054c21": "又觀如來功德，便無嫌心，若佛不說此事，我",
    "T40n1804_02a:0054c22": "等云何得知波羅夷罪？有笑者驅出。次成犯",
    "T40n1804_02a:0054c23": "相，有二緣：一自有淫心向前境，縱有裏隔互",
    "T40n1804_02a:0054c24": "障，但入如毛頭，結成大重。具四緣成：一是正",
    "T40n1804_02a:0054c25": "境男則二道，女則三處，二興染心謂非餘睡眠等，三起方便，四與境",
    "T40n1804_02a:0054c26": "合便犯。二者若為怨偪，或將至前境，或就其",
    "T40n1804_02a:0054c27": "身，佛開身會，制令不染。亦具四緣：一是正境",
    "T40n1804_02a:0054c28": "不問自他，二為怨偪，三與境合，四受樂便犯。《善見》",
    "T40n1804_02a:0054c29": "云：淫不受樂者，如以男根內毒蛇口中及以",
    "T40n1804_02a:0055a01": "火中，是不染之相。問：此淫戒結犯，通戲突",
    "T40n1804_02a:0055a02": "不？如以小兒根，內口中弄，故無淫心。答：淫",
    "T40n1804_02a:0055a03": "心難識，準律云：愛染汙心，是淫欲意，並犯",
    "T40n1804_02a:0055a04": "重罪。《五分》：若刺者是戲，偷蘭；非戲者，重。受刺",
    "T40n1804_02a:0055a05": "者亦爾。《十誦》云：口中要過齒成犯，餘二道無",
    "T40n1804_02a:0055a06": "開。《四分》云：若為怨家彊持男根，令入三犯境，",
    "T40n1804_02a:0055a07": "於三時心無有樂，皆不成犯；隨始入、入已、出",
    "T40n1804_02a:0055a08": "時，一一時中有淫意，皆重。若為怨家強捉比",
    "T40n1804_02a:0055a09": "丘，二處行不淨，初入覺樂，犯重；乃至裹隔四",
    "T40n1804_02a:0055a10": "句亦爾。脫有其事，內指口中齧之，唯覺指痛，",
    "T40n1804_02a:0055a11": "則免重罪。如前論說，蛇口火中可也。律云：死",
    "T40n1804_02a:0055a12": "尸半壞、多分壞，及骨間行不淨，偷蘭。此淫戒",
    "T40n1804_02a:0055a13": "結犯，不待出精，但使骨肉間行者，皆偷蘭；若",
    "T40n1804_02a:0055a14": "元作出精意，精出犯僧殘。如《戒本疏》說，由元",
    "T40n1804_02a:0055a15": "非僧殘意故，但是正道，皆犯。故《善見》：縱使斫",
    "T40n1804_02a:0055a16": "頭斷，及死人口中頸中行淫，亦重。律云：若僧",
    "T40n1804_02a:0055a17": "尼互相教作者，能教犯偷蘭，不作犯吉羅；下",
    "T40n1804_02a:0055a18": "三眾相教，作不作俱犯吉羅；作者滅擯、吉羅",
    "T40n1804_02a:0055a19": "為異乃至下篇，同犯吉羅。三明不犯中，若睡眠無所覺知",
    "T40n1804_02a:0055a20": "謂開怨來偪己身分，不受樂謂開怨家將造他境，一切無有淫意無愛染污心故。",
    "T40n1804_02a:0055a21": "並不犯。第二盜戒。性戒，含輕重也。性重之中，",
    "T40n1804_02a:0055a22": "盜是難護。故諸部明述，餘戒約略總述而已；",
    "T40n1804_02a:0055a23": "及論此戒，各並三卷五卷述之。必善加披括，",
    "T40n1804_02a:0055a24": "方能免患。有人別摽此盜，用入私鈔，抑亦勸",
    "T40n1804_02a:0055a25": "誡之意也。終須遍覽，故銓次列之。初犯境之",
    "T40n1804_02a:0055a26": "中。謂六塵六大，有主之物，他所吝護，非理致",
    "T40n1804_02a:0055a27": "損，斯成犯法。若無主物，及以己物，或為緣差、",
    "T40n1804_02a:0055a28": "境奪、心想、疑轉，雖有盜取之心，而前非盜境，",
    "T40n1804_02a:0055a29": "並不結犯，唯有本心方便。問：何名無主物？答：",
    "T40n1804_02a:0055b01": "《善見》云：子作惡事，父母逐去，後時父母死者，",
    "T40n1804_02a:0055b02": "是物無主，用則無罪。《薩婆多》云：二國中間，兩",
    "T40n1804_02a:0055b03": "邊封相，其間空地有物，是名無主。又云：若國",
    "T40n1804_02a:0055b04": "破王走，後王未統，此中有物，又是無主。即如",
    "T40n1804_02a:0055b05": "俗令，山澤林藪，不令占護；若先加功力，不得",
    "T40n1804_02a:0055b06": "盜損。二成犯相中，總緣具六種：一有主物，二",
    "T40n1804_02a:0055b07": "有主想，三有盜心，四重物，五興方便，六舉離",
    "T40n1804_02a:0055b08": "本處。必具成犯。今依犯緣，次第解釋。就初緣",
    "T40n1804_02a:0055b09": "中，大分三位：一盜三寶物，二盜人物，三盜非",
    "T40n1804_02a:0055b10": "畜物。初中，先明知事人是非，然後解盜用差",
    "T40n1804_02a:0055b11": "別。所以然者，若不精識律藏，善通用與者，並",
    "T40n1804_02a:0055b12": "師心處分，多成盜損。相如後說。故《寶梁》、《大集》",
    "T40n1804_02a:0055b13": "等經云：僧物難掌，佛法無主，我聽二種人掌",
    "T40n1804_02a:0055b14": "三寶物：一阿羅漢，二須陀洹。所以爾者，諸",
    "T40n1804_02a:0055b15": "餘比丘，戒不具足，心不平等，不令是人為知",
    "T40n1804_02a:0055b16": "事也。更復二種：一能淨持戒，識知業報；二畏",
    "T40n1804_02a:0055b17": "後世罪，有諸慚愧，及以悔心。如是二人，自無",
    "T40n1804_02a:0055b18": "瘡疣，護他人意，此事甚難等。聖教如此，即為",
    "T40n1804_02a:0055b19": "大誡。因即犯者，愚癡慢故。所以律云：我說此",
    "T40n1804_02a:0055b20": "人，愚癡波羅夷等並謂不依佛教，師心冥犯大罪。今料簡三寶物，",
    "T40n1804_02a:0055b21": "四門分別：一盜用，二互用，三出貸，四將三寶",
    "T40n1804_02a:0055b22": "物瞻待道俗法。初中，盜佛物者。正望佛邊，無",
    "T40n1804_02a:0055b23": "盜罪。由佛於物無我所，心無惱害故。但得偷",
    "T40n1804_02a:0055b24": "蘭，以同非人物攝故。《十誦》：盜天神像衣，結偷",
    "T40n1804_02a:0055b25": "蘭。《涅槃》亦云：造立佛寺，用珠華鬘供養，不",
    "T40n1804_02a:0055b26": "問輒取，若知不知，皆犯偷蘭。若有守護主者，",
    "T40n1804_02a:0055b27": "三寶物邊，皆結重罪；無守護主，望斷施主福",
    "T40n1804_02a:0055b28": "邊結罪。故《鼻奈耶》云：若盜佛、塔聲聞塔等幡",
    "T40n1804_02a:0055b29": "蓋，皆望斷本施主福邊結罪。故《五百問》中，塔",
    "T40n1804_02a:0055c01": "上掃土，淨地棄之，不得惡用。《摩得勒伽》云：盜",
    "T40n1804_02a:0055c02": "非人廟中物，有守護者犯重。《十誦》：盜佛圖物，",
    "T40n1804_02a:0055c03": "精舍中供養具，若有守護，計直成犯。《善生》中，",
    "T40n1804_02a:0055c04": "亦從守塔人得重罪，不望佛邊結之。所以約",
    "T40n1804_02a:0055c05": "守物人結者，如盜人物中分別。必盜而供養，",
    "T40n1804_02a:0055c06": "無犯：《薩婆多論》盜佛像，《十誦》中偷舍利；並淨",
    "T40n1804_02a:0055c07": "心供養，自作念言，彼亦是師，我亦是師，如是",
    "T40n1804_02a:0055c08": "意者，無犯。《摩得伽》中，盜佛像舍利，不滿五故，",
    "T40n1804_02a:0055c09": "偷蘭；滿五犯重。《薩婆多》云：謂轉賣者，若佛塔",
    "T40n1804_02a:0055c10": "中鳥死，及得餘物，但供塔用，餘用犯盜。盜法",
    "T40n1804_02a:0055c11": "者。法是非情，無我所心，律中結重者，望守護",
    "T40n1804_02a:0055c12": "主結也。文云：時有比丘，盜他經卷，佛言計紙",
    "T40n1804_02a:0055c13": "墨結重，佛語無價故。《十誦》、《摩得伽》、《薩婆多》，並",
    "T40n1804_02a:0055c14": "同，望護主結。《五分》：盜經者，計紙墨書功，滿五",
    "T40n1804_02a:0055c15": "犯重。《摩得伽》云：偷經物，滿五得重，不滿犯輕。",
    "T40n1804_02a:0055c16": "《五百問》中：不得口吹經上塵土，像上準同。若",
    "T40n1804_02a:0055c17": "燒故經，得重罪，如燒父母；不知有罪者，犯輕。",
    "T40n1804_02a:0055c18": "《十誦》：借經拒而不還，令主生疑者，偷蘭，此由",
    "T40n1804_02a:0055c19": "心未絕故爾。《正法念》云：盜寫祕方犯重。問：如",
    "T40n1804_02a:0055c20": "論中，盜像舍利供養無犯，盜經亦同，一向結",
    "T40n1804_02a:0055c21": "重者？答：佛得遙心禮敬，法須執文讀誦。故《地",
    "T40n1804_02a:0055c22": "持》云：不現前供養，名大大供養等。若欲互舉，",
    "T40n1804_02a:0055c23": "亦互結犯；如人造像，專心為己，不通餘人，可",
    "T40n1804_02a:0055c24": "不結重；造經為他，隨能受用，豈可結罪。盜僧",
    "T40n1804_02a:0055c25": "物者。有護主者，同上結重。若主掌自盜，準《善",
    "T40n1804_02a:0055c26": "見論》，盜僧物犯重。然僧有四種：一者常住常",
    "T40n1804_02a:0055c27": "住。謂眾僧厨庫，寺舍眾具，華果樹林，田園僕",
    "T40n1804_02a:0055c28": "畜等。以體通十方，不可分用，總望眾僧，如論",
    "T40n1804_02a:0055c29": "斷重。《僧祇》云：僧物者，縱一切比丘集，亦不得",
    "T40n1804_02a:0056a01": "分。此一向準入重攝。二者十方常住。如僧家",
    "T40n1804_02a:0056a02": "供僧常食，體通十方，唯局本處，若有守護，望",
    "T40n1804_02a:0056a03": "主結重；同共盜損，應得輕罪。《僧祇》云：若將僧",
    "T40n1804_02a:0056a04": "家長食還房，得偷蘭。《善見》云：若取僧物如己",
    "T40n1804_02a:0056a05": "物，行用與人，得偷蘭準共盜僧食；若盜心取，隨直",
    "T40n1804_02a:0056a06": "多少結，是名第五大賊準似有主。《毘尼母》亦爾。",
    "T40n1804_02a:0056a07": "《薩婆多》、《善見》：不打鐘，食僧食者，犯盜；又空寺",
    "T40n1804_02a:0056a08": "中，客僧見食盜啖者，隨直多少結罪準此如上偷蘭。三",
    "T40n1804_02a:0056a09": "者現前現前。必盜此物，望本主結重；若多人",
    "T40n1804_02a:0056a10": "共物，一人守護，亦望護主結重。四者十方現",
    "T40n1804_02a:0056a11": "前。如亡五眾輕物也。《善生經》云：盜亡比丘物，",
    "T40n1804_02a:0056a12": "若未羯磨，從十方僧，得罪輕謂計人不滿五，但犯偷蘭；若已羯",
    "T40n1804_02a:0056a13": "磨，望現前僧，得罪重謂人數有限則，可滿五，夷。若臨終時，隨",
    "T40n1804_02a:0056a14": "亡人屬授物，盜者，隨約所與人邊結罪。《四分》",
    "T40n1804_02a:0056a15": "云：四方僧物，若僧、若眾多人、若一人，不應",
    "T40n1804_02a:0056a16": "分、不應賣、不應入己，皆犯偷蘭。因即有人言，",
    "T40n1804_02a:0056a17": "若盜僧物，云不成盜，便即奪取。此未見諸部",
    "T40n1804_02a:0056a18": "明文，若奪成重。《四分》：暫礙僧用，故結輕；若永",
    "T40n1804_02a:0056a19": "入已，同《善見》，斷重。《五分》：盜心貿僧好物，直五",
    "T40n1804_02a:0056a20": "錢犯夷；一錢已上，犯偷蘭。《太集》云：盜僧物者，",
    "T40n1804_02a:0056a21": "罪同五逆。然盜通三寶，僧物最重，隨損一毫，",
    "T40n1804_02a:0056a22": "則望十方凡聖，一一結罪。故諸部《五分》中：多",
    "T40n1804_02a:0056a23": "有人施佛物者，佛並答言，可以施僧，我在僧",
    "T40n1804_02a:0056a24": "數，施僧得大果報。又《方等經》云：五逆四重，我",
    "T40n1804_02a:0056a25": "亦能救，盜僧物者，我所不救。餘如《日藏分》、《僧",
    "T40n1804_02a:0056a26": "護傳》等經廣陳。《五百問》云：負佛法僧物，縱償",
    "T40n1804_02a:0056a27": "還，入阿鼻而得早出，何況不償者，永無出期。",
    "T40n1804_02a:0056a28": "因說三藏法師還債事云云。二明互用。又分四：",
    "T40n1804_02a:0056a29": "一三寶互，二當分互，三像共寶互，四一一物",
    "T40n1804_02a:0056b01": "互。就初中。如《僧祇》：寺主摩摩帝，互用佛法僧",
    "T40n1804_02a:0056b02": "物，謂言不犯，佛言波羅夷。謂知事人，取僧糧",
    "T40n1804_02a:0056b03": "食器具及以牛馬，為佛像家營事使役，並得",
    "T40n1804_02a:0056b04": "正重；將佛法物，僧用亦爾。廣文如彼律。《寶梁》",
    "T40n1804_02a:0056b05": "等經云：佛法二物，不得互用，由無有人為佛",
    "T40n1804_02a:0056b06": "法物作主故；復無可咨白，不同僧物。所以常",
    "T40n1804_02a:0056b07": "住招提，互有所須，營事比丘和僧，索欲行籌，",
    "T40n1804_02a:0056b08": "和合者得用。若欲用僧物，修治佛塔，依法取",
    "T40n1804_02a:0056b09": "僧，和合得用；不和合者，勸俗修補。若佛塔有",
    "T40n1804_02a:0056b10": "物，乃至一錢，以施主重心故捨，諸天及人，於",
    "T40n1804_02a:0056b11": "此物中，應生佛想塔想，乃至風吹雨爛，不得",
    "T40n1804_02a:0056b12": "貿寶供養；以如來塔物，無人作價故。若準此",
    "T40n1804_02a:0056b13": "義，佛堂之內，而設僧席；僧房之內，安置經像，",
    "T40n1804_02a:0056b14": "妨僧受用；並是互用，由三寶位別，各攝分齊",
    "T40n1804_02a:0056b15": "故。若無妨暫安，理得無損。文云：不得安佛下",
    "T40n1804_02a:0056b16": "房，已在上房也。問：招提常住等，是何物耶？答：",
    "T40n1804_02a:0056b17": "《中含》：阿難受別房，用施招提僧；菴婆女以園",
    "T40n1804_02a:0056b18": "施佛為首，及招提僧。文中不了，準此，房字等",
    "T40n1804_02a:0056b19": "是招提僧物，華果等是僧鬘物。《五百問》：本非",
    "T40n1804_02a:0056b20": "佛堂，設像在中，比丘共宿臥，作障隔者，不犯。",
    "T40n1804_02a:0056b21": "由佛在世，亦與弟子同房宿故。《十誦》：佛聽僧",
    "T40n1804_02a:0056b22": "坊畜使人，佛圖使人，乃至象馬牛羊亦爾，各",
    "T40n1804_02a:0056b23": "有所屬，不得互使。《薩婆多》：四方僧地，不和合，",
    "T40n1804_02a:0056b24": "不得作佛塔，為佛種華果。若僧中分行得已，",
    "T40n1804_02a:0056b25": "聽隨意供養；華多無限者，隨用供養。若經荒",
    "T40n1804_02a:0056b26": "餓，三寶園由，無有分別，無可問白，若僧和合，",
    "T40n1804_02a:0056b27": "隨意處分。若屬塔水，用塔功力得者，僧用得",
    "T40n1804_02a:0056b28": "重；若功力由僧，當籌量多少，莫令過限，過則",
    "T40n1804_02a:0056b29": "結重。《十誦》：僧園中樹華，聽取供養佛塔。若有",
    "T40n1804_02a:0056c01": "果者，使人取啖；大木供僧椽梁用；樹皮葉等，",
    "T40n1804_02a:0056c02": "隨比丘用。亦得借僧釜鑊瓶盆等雜用。《毘尼",
    "T40n1804_02a:0056c03": "母》云：已處分房地，種樹得木，後用治房，不須",
    "T40n1804_02a:0056c04": "白僧；僧樹治塔，和僧者得。《僧祇》：院內樹薪，",
    "T40n1804_02a:0056c05": "應準多少，供溫室、食厨、浴室、別房，不得過取；",
    "T40n1804_02a:0056c06": "若無定限，隨意多少，應取乾枯者。若僧須木",
    "T40n1804_02a:0056c07": "用，或有樹在妨地，而施主不許者，使淨人以",
    "T40n1804_02a:0056c08": "魚骨刺灰汁澆，令死，然後語施主知，後乃斫",
    "T40n1804_02a:0056c09": "用。若僧田宅，連接惡人，得語檀越轉易。《四分》：",
    "T40n1804_02a:0056c10": "瓶沙王以園施佛，佛令與僧等。故知三寶不",
    "T40n1804_02a:0056c11": "得互用，便勸施僧，僧猶得供佛法也。若本通",
    "T40n1804_02a:0056c12": "三寶施者，隨偏用盡，不得破此物以為三分，",
    "T40n1804_02a:0056c13": "則乖本施心故。《善見》云：伏藏中物，若為三寶",
    "T40n1804_02a:0056c14": "齋講設會，得取，無罪。上律中，乃至別人，得用",
    "T40n1804_02a:0056c15": "僧薪草者，此要須具戒清淨，應僧法者。如律",
    "T40n1804_02a:0056c16": "所斷，財法皆同。若行少缺，乖僧用者，得罪無",
    "T40n1804_02a:0056c17": "量，廣如前經中。又如傳云：由取僧樹葉染作",
    "T40n1804_02a:0056c18": "雜用，罪藉藏在石函，身皆入地獄受苦。斯由",
    "T40n1804_02a:0056c19": "戒非全具，心無慚愧故耳。有心行者，自隱而",
    "T40n1804_02a:0056c20": "參取焉。二當分互用。謂本造釋迦，改作彌陀；",
    "T40n1804_02a:0056c21": "本作《大品》，改作《涅槃》；本作僧房，改充車乘；皆",
    "T40n1804_02a:0056c22": "望前境，理義可通，但違施心，得互用罪。律云：",
    "T40n1804_02a:0056c23": "許此處，乃與彼處；及現前堂直，迴作五衣，並",
    "T40n1804_02a:0056c24": "得罪也。若本作佛，迴作菩薩，本經未論等，則",
    "T40n1804_02a:0056c25": "情理俱違；本造正錄、雜錄直經，乃造人集偽",
    "T40n1804_02a:0056c26": "經者，因果全乖；決判得重，福無福別，邪正",
    "T40n1804_02a:0056c27": "雜故。若東西二龕，佛法財物，有主不合，無主通",
    "T40n1804_02a:0056c28": "用。若元通師徒，及眾具供養者，理通得作；而",
    "T40n1804_02a:0056c29": "不通牛馬雜畜，非義之人。《五百問》云：用佛彩色，",
    "T40n1804_02a:0057a01": "作鳥獸形，得罪；除在佛前，為供養故。《善見》：若",
    "T40n1804_02a:0057a02": "施主本擬施園果，為衣服湯藥等，盜心迴分",
    "T40n1804_02a:0057a03": "食者，隨計結重。若擬作僧房舍重物，而迴作",
    "T40n1804_02a:0057a04": "僧食，犯偷蘭。若住處乏少糧食，各欲散去，無",
    "T40n1804_02a:0057a05": "人守護者；和僧減用上園果等重物作食，主",
    "T40n1804_02a:0057a06": "領守之；乃至四方僧房亦得。若房破壞，賣麁",
    "T40n1804_02a:0057a07": "者以相治捕。若賊亂世，聽持隨身；賊去靜時，",
    "T40n1804_02a:0057a08": "還復本處。欲供養此像，迴與彼像，吉羅。第八、",
    "T40n1804_02a:0057a09": "第九、第十卷中，論盜戒大微密。《十誦》、《勒伽》云：",
    "T40n1804_02a:0057a10": "持此四方僧物，盜心度與餘寺，吉羅；以還與",
    "T40n1804_02a:0057a11": "僧，不犯重也。《僧祇》：若在近寺破，無臥具供養",
    "T40n1804_02a:0057a12": "者，通結一界，彼此共用。《五百問》中：白衣投比",
    "T40n1804_02a:0057a13": "丘，未度者，白僧與食。若為僧乞，白僧，聽將僧",
    "T40n1804_02a:0057a14": "食在道；若僧不許，或不白行，還須償；不者犯",
    "T40n1804_02a:0057a15": "重。若供僧齋米，僧去，齋主用供後僧，打犍稚",
    "T40n1804_02a:0057a16": "得食；若不打者，一飽犯重。準上，不得輒將僧",
    "T40n1804_02a:0057a17": "食出界而食，本無還心者，犯重；雖復打鐘，猶",
    "T40n1804_02a:0057a18": "不免盜，以物體攝處定故。律中，共利養別說",
    "T40n1804_02a:0057a19": "戒者，須作羯磨和僧方得；若直得者，何須同",
    "T40n1804_02a:0057a20": "界同法也。若為僧差遠使，路非乞食之所，和",
    "T40n1804_02a:0057a21": "僧將食在道，亦不必作相，準《善見》守寺之文。",
    "T40n1804_02a:0057a22": "若寺莊磑，不必和僧，彼此通用，住處各鳴犍",
    "T40n1804_02a:0057a23": "稚通食。若行至外寺，私有人畜，用僧物者犯",
    "T40n1804_02a:0057a24": "重；以施主擬供當處住僧，不供別類，非是福",
    "T40n1804_02a:0057a25": "由故；僧家人畜，犯吉羅。三像共寶互。謂住持",
    "T40n1804_02a:0057a26": "三寶，與理寶互也。《薩婆多》問：佛在世時，諸供",
    "T40n1804_02a:0057a27": "養三寶物中，常受一人分；何以滅後，偏取一",
    "T40n1804_02a:0057a28": "人分。答：佛在時，色身受用，故取一人分；滅",
    "T40n1804_02a:0057a29": "後供養法身，功德勝僧，故取一寶分。又佛在",
    "T40n1804_02a:0057b01": "時，言施佛者，則色身受用；言施佛寶者，置爪",
    "T40n1804_02a:0057b02": "髮塔中，供養法身，法身常在世間故。若施法",
    "T40n1804_02a:0057b03": "者，分作二分，一分與經法，一分與誦經說法",
    "T40n1804_02a:0057b04": "人；若施法寶，懸置塔中。若施僧寶，亦著塔中，",
    "T40n1804_02a:0057b05": "供養第一義諦僧；若施眾僧者，凡聖俱取分，",
    "T40n1804_02a:0057b06": "以言無當故。準此，受施之時，善知通塞；勿令",
    "T40n1804_02a:0057b07": "互用，致有乖失。四隨相物中自互。先約佛物，",
    "T40n1804_02a:0057b08": "有四種：一佛受用物。不得互轉，謂堂字衣服",
    "T40n1804_02a:0057b09": "床帳等物，曾經佛用者，著塔中供養，不得互",
    "T40n1804_02a:0057b10": "易，如前《寶梁經》說。《五百問事》云：不得賣佛身",
    "T40n1804_02a:0057b11": "上繒，與佛作衣。又佛堂柱壞，施主換訖，故柱",
    "T40n1804_02a:0057b12": "施僧，僧不得用。律中佛言：若佛園坐具者，一",
    "T40n1804_02a:0057b13": "切天人供養，不得輒用，皆是塔故。廣敬如〈僧",
    "T40n1804_02a:0057b14": "像致敬〉法中。二施屬佛物。《五百問》云：佛物得",
    "T40n1804_02a:0057b15": "買取供養具供養。《十誦》：以佛塔物出息，佛言",
    "T40n1804_02a:0057b16": "聽之。《五百問》云：佛物不得移至他寺，犯棄；若",
    "T40n1804_02a:0057b17": "眾僧盡去，白僧，僧聽，將去無罪。比丘客作佛",
    "T40n1804_02a:0057b18": "像書經，得物不得取。若得佛家牛畜，亦不得",
    "T40n1804_02a:0057b19": "使，使佛牛奴，得大罪。三供養佛物。《僧祇》：供養",
    "T40n1804_02a:0057b20": "佛華多，聽轉賣買香燈；猶故多者，轉賣，著佛",
    "T40n1804_02a:0057b21": "無盡財中。《五百問》云：佛旛多，欲作餘佛事者，",
    "T40n1804_02a:0057b22": "得；施主不許，不得。準此，迴改作故，不轉變本",
    "T40n1804_02a:0057b23": "質。如《大論》云：如畫作佛像，一以不好故壞，得",
    "T40n1804_02a:0057b24": "福；一以惡心壞，便得罪也。四者獻佛物。律",
    "T40n1804_02a:0057b25": "云：供養佛塔食，治塔人得食。《善見》云：佛前獻",
    "T40n1804_02a:0057b26": "飯，侍佛比丘食之；若無比丘，白衣侍佛亦得",
    "T40n1804_02a:0057b27": "食。準此，俗家佛盤，本不屬佛，不勞設贖；言贖，",
    "T40n1804_02a:0057b28": "偽經。次明法物，亦有四別：一法所受用。如箱",
    "T40n1804_02a:0057b29": "函、匱簏、巾帖之屬，本是經物，曾經置設，不可",
    "T40n1804_02a:0057c01": "迴改；餘三得不，準上可知。三明僧物。若二種",
    "T40n1804_02a:0057c02": "常住，局處已定，不可轉移，如上所明；若通濟",
    "T40n1804_02a:0057c03": "他寺，羯磨和得。初之常住，止得受用。十方常",
    "T40n1804_02a:0057c04": "住，鳴稚同時，即預食分；若惡戒及時，有德非",
    "T40n1804_02a:0057c05": "時，非法而用，並結偷蘭。二種互用，通和得不，",
    "T40n1804_02a:0057c06": "準上可知。常住人畜，必無賣買，準經罪重，諸",
    "T40n1804_02a:0057c07": "律無文。故《僧祇》中，施僧婢並不合受，可以意",
    "T40n1804_02a:0057c08": "知。若論二種現前，罪互如上。就輕重二物，斷",
    "T40n1804_02a:0057c09": "割非文；違者，雙結二罪。三出貸三寶物。《僧祇》：",
    "T40n1804_02a:0057c10": "塔僧二物互貸，分明券記，某時貸，某時還；若",
    "T40n1804_02a:0057c11": "知事交代，當於僧中讀疏，分明唱記，付囑後",
    "T40n1804_02a:0057c12": "人；違者結犯。《十誦》、《僧祇》：塔物出息取利，還著",
    "T40n1804_02a:0057c13": "塔物無盡財中；佛物出息，還著佛無盡財中，",
    "T40n1804_02a:0057c14": "擬供養塔等；僧物，文中例同。不得干雜。《十誦》：",
    "T40n1804_02a:0057c15": "別人得貸塔僧物；若死，計直輸還塔僧。《善見》：",
    "T40n1804_02a:0057c16": "又得貸借僧財物，作私房。《善生經》：病人貸三",
    "T40n1804_02a:0057c17": "寶物，十倍還之；餘不病者，理無輒貸。與律不",
    "T40n1804_02a:0057c18": "同，疑是俗中二眾，文似出家五眾。《五百問》云：",
    "T40n1804_02a:0057c19": "佛物人貸，子息自用，同壞法身。若有施佛牛",
    "T40n1804_02a:0057c20": "奴，不得受用及賣易之；若施軍器，亦不得受。",
    "T40n1804_02a:0057c21": "餘並如畜寶戒。第四瞻待道俗法。《四分》：優波",
    "T40n1804_02a:0057c22": "離至一住處，不迎接故，當日還出；佛言：若知",
    "T40n1804_02a:0057c23": "法知律知摩夷者，凡至所在，皆應迎逆，供給",
    "T40n1804_02a:0057c24": "飲食等。亦不言現前四方僧物。準與知事人",
    "T40n1804_02a:0057c25": "衣，是十方現前物，故知非是四方常住物也。",
    "T40n1804_02a:0057c26": "《十誦》云：以此人替補我處，故須供給。《五分》：若",
    "T40n1804_02a:0057c27": "白衣入寺，僧不與食，便起嫌心；佛言應與。便",
    "T40n1804_02a:0057c28": "持惡器盛食與之，又生嫌心；佛言以好器與",
    "T40n1804_02a:0057c29": "之。此謂悠悠俗人，見僧過者。若在家二眾，及",
    "T40n1804_02a:0058a01": "識達俗士，須說福食難消，非為慳吝，如〈眾網〉",
    "T40n1804_02a:0058a02": "法中說。《十誦》：供給國王大臣薪火燈燭，聽輒",
    "T40n1804_02a:0058a03": "用十九錢，不須白僧；若更索者，白僧給之。惡",
    "T40n1804_02a:0058a04": "賊來至，隨時將擬，不限多少。《僧祇》：若惡賊檀",
    "T40n1804_02a:0058a05": "越工匠，乃至國王大臣，有力能損益者，應與",
    "T40n1804_02a:0058a06": "飲食。《多論》云：能損者與之，有益者不合，即是",
    "T40n1804_02a:0058a07": "污家；若彼此知法如律，亦得。廣如二篇下說。",
    "T40n1804_02a:0058a08": "《十誦》：病人索僧貴藥，聽與兩錢半價。《善見》：瞻",
    "T40n1804_02a:0058a09": "待淨人法，若分番上下者，當上與衣食，下番",
    "T40n1804_02a:0058a10": "不得；長使者，供給衣食。《十誦》：客作人，雇得全",
    "T40n1804_02a:0058a11": "日，卒遇難緣，不得如契者，佛令量工與之。準",
    "T40n1804_02a:0058a12": "於俗法，從旦至中前，有難事者，給食一頓，不",
    "T40n1804_02a:0058a13": "與作直；中後已去，有難不役，則給全日作工。",
    "T40n1804_02a:0058a14": "又須準佛語，量其功勞，看其勤墮；雖復役經",
    "T40n1804_02a:0058a15": "半日，而工敵全夫者，亦與本價，必墮者亦減。",
    "T40n1804_02a:0058a16": "餘廣有僧食通局，如上卷中。大門第二。盜人",
    "T40n1804_02a:0058a17": "物中，由定有主故，望二主結：一損正主，二損",
    "T40n1804_02a:0058a18": "護主。就正主物，要有三句：一有我所心有守",
    "T40n1804_02a:0058a19": "護，如匱中綿絹財物等。二有我所心無守護，",
    "T40n1804_02a:0058a20": "田中五穀是。三無我所心無守護，地中伏藏",
    "T40n1804_02a:0058a21": "是。若盜此三，並損正主結罪。就守護主，二句",
    "T40n1804_02a:0058a22": "不同：一有我所心別守護，如僧可分物，令人",
    "T40n1804_02a:0058a23": "守常者。二無我所心別守護，如關頭奪得禁",
    "T40n1804_02a:0058a24": "物，及比丘失物，為官奪得。盜得此物，望守護",
    "T40n1804_02a:0058a25": "結。今總二主，分為七種。一掌護損失主。《善見》",
    "T40n1804_02a:0058a26": "云：比丘為他別人，乃至三寶，守護財物，若謹",
    "T40n1804_02a:0058a27": "慎掌護，堅鎖藏戶；而賊比丘從孔中屋中竊",
    "T40n1804_02a:0058a28": "取，或偪迫強取，非是護主能禁之限者；望本",
    "T40n1804_02a:0058a29": "主結罪，不合徵守物人若徵犯重。若主常懈慢，不",
    "T40n1804_02a:0058b01": "勤掌錄，為賊所偷者；守物比丘必須償之，不",
    "T40n1804_02a:0058b02": "望本主；若不還者，守護結犯。二寄附損失主",
    "T40n1804_02a:0058b03": "《十誦》：有比丘遠處寄物，著道損破。佛言，若好",
    "T40n1804_02a:0058b04": "心投，破者，不應償；惡心破者，須償。比丘寄居",
    "T40n1804_02a:0058b05": "士物，不好看故失者，應索取。若寄居士物，居",
    "T40n1804_02a:0058b06": "士寄比丘物，如上二說。若借他物者，不問好",
    "T40n1804_02a:0058b07": "惡二心，若損，一切須償。今有為他洗瓶鉢，及",
    "T40n1804_02a:0058b08": "誤破失者，並多索償，隨滿結重。三被盜物主。",
    "T40n1804_02a:0058b09": "《十誦》：若眾中失物者，眾主不得為其撿挍，及",
    "T40n1804_02a:0058b10": "以投竄誦呪而取。義張二位：一不現前盜。物",
    "T40n1804_02a:0058b11": "主護心義弱，取者得想決徹；主雖有心不捨，",
    "T40n1804_02a:0058b12": "後見此物，不得奪取；以離地屬賊義成，若奪",
    "T40n1804_02a:0058b13": "犯重。故律云，時有比丘奪劫者物，佛言波羅",
    "T40n1804_02a:0058b14": "夷。《僧祇》：面不現前，一本主不捨，二奪者未作",
    "T40n1804_02a:0058b15": "得想，後得奪取；反上二緣，奪得重罪。縱自心",
    "T40n1804_02a:0058b16": "不捨，前人決定取者，正成盜損，不得奪之；若",
    "T40n1804_02a:0058b17": "先捨者，無主物故，亦不合奪，舉離屬於後取。",
    "T40n1804_02a:0058b18": "二對面現前奪。由守護義強，奪者猶預，得想未",
    "T40n1804_02a:0058b19": "定；本主心弱，而未捨者，亦得追奪。《僧祇》：賊奪",
    "T40n1804_02a:0058b20": "物去，比丘逐賊，奪得本物，無犯。又闇逐賊，彼",
    "T40n1804_02a:0058b21": "藏物去，比丘即取將來。又賊漸近村落，比丘",
    "T40n1804_02a:0058b22": "逐賊；若和喻得，若恐𭮒得，無犯。知有死事，不",
    "T40n1804_02a:0058b23": "應告人。如上諸句，皆是對面被劫。若已作失",
    "T40n1804_02a:0058b24": "想，不問奪者決定、不決定，後還取者，便為賊",
    "T40n1804_02a:0058b25": "復奪賊物；並由決屬賊故。縱不失想，而賊心",
    "T40n1804_02a:0058b26": "決取無畏，亦是屬賊，不合追奪。《毘奈耶》云：若",
    "T40n1804_02a:0058b27": "失物，官人奪得，還比丘者，得取無犯。準此，面",
    "T40n1804_02a:0058b28": "不現前，乃至盜金像等，雖知藏處，亦不合取。",
    "T40n1804_02a:0058b29": "《十誦》：若比丘為賊所獲，自偷身賊所，無犯；若",
    "T40n1804_02a:0058c01": "師奪弟子，將來，得重。四賊施比丘物主。《十誦》：",
    "T40n1804_02a:0058c02": "賊偷物來，或好心施，或因他逐，恐怖故施，得",
    "T40n1804_02a:0058c03": "取此物；莫從賊乞，自與者得取之。取已染懷",
    "T40n1804_02a:0058c04": "色而著；有主識者，若索，還他。若賊比丘邊買",
    "T40n1804_02a:0058c05": "得衣者，本主見衣，不得直奪，應還本直。今或",
    "T40n1804_02a:0058c06": "有偷三寶物，及以金銀經像，毀成器鋌，而乞",
    "T40n1804_02a:0058c07": "比丘者，若準上文，應得受之。據理，已曾經佛",
    "T40n1804_02a:0058c08": "受用，但可取之，依本處用。五收囚縛賊主。《僧",
    "T40n1804_02a:0058c09": "祇》：官未收錄，未抄物名字，而寄附比丘者，得",
    "T40n1804_02a:0058c10": "取；若已收錄者，不得。若云施佛塔僧者，得取；",
    "T40n1804_02a:0058c11": "露現持出，不得覆藏。若有問者，言佛物僧物",
    "T40n1804_02a:0058c12": "我物；若不許者，還之。六狂人施物主。《摩得伽》",
    "T40n1804_02a:0058c13": "云：若狂人自持物施，不知父母親眷者，比丘",
    "T40n1804_02a:0058c14": "得取；若父母可知，不自手與，不可取。七守視",
    "T40n1804_02a:0058c15": "人作主。《善見》云：偷人無罪者，謂主人兒落度，",
    "T40n1804_02a:0058c16": "父母所遣，若父母死，若負債等，將去者無罪",
    "T40n1804_02a:0058c17": "準此，私度王稅人，有福無罪。盜奴犯重。《十誦》：有守邏人與比丘",
    "T40n1804_02a:0058c18": "衣，疑不知成主不？佛言，但隨施者受之，不合",
    "T40n1804_02a:0058c19": "從乞。《四分》：他守視人，與比丘衣物；佛言，此即",
    "T40n1804_02a:0058c20": "是主，得受。所以不合從乞，以物是別主，若受",
    "T40n1804_02a:0058c21": "語而施，即教他盜物故也。《明了論》中，盜義極",
    "T40n1804_02a:0058c22": "多。且約眼耳鼻舌身心，放六塵起不如法行；",
    "T40n1804_02a:0058c23": "或犯重，或犯輕；若人食毒，或為蛇螫，犯如此罪。",
    "T40n1804_02a:0058c24": "若人偷地水火風空等界，亦犯波羅夷，悉從",
    "T40n1804_02a:0058c25": "盜戒判。解云：有諸仙人，是胸行蛇毒藥師，作",
    "T40n1804_02a:0058c26": "仙人書字，見者皆愈，欲見者須價直；比丘被",
    "T40n1804_02a:0058c27": "害，偷看之，計直犯重。乃至他人學得，偷看亦",
    "T40n1804_02a:0058c28": "爾秘書疏等，偷看準此。若誦呪治病，欲學須直；比丘密聽，",
    "T40n1804_02a:0058c29": "計直得重。偷嗅甞觸亦如是。知若祕方要術，",
    "T40n1804_02a:0059a01": "病者心緣即差，得直方示，得直聽寫；比丘受",
    "T40n1804_02a:0059a02": "法就師，心緣得差，不與價直，故犯重也。次約",
    "T40n1804_02a:0059a03": "六界，前三可知。有呪扇藥塗，比丘偷搖不與",
    "T40n1804_02a:0059a04": "價直。若起閣，臨他空界，妨他起造，即名盜空。",
    "T40n1804_02a:0059a05": "論云：等者，等於識界，智慧屬識。人有伎兩，不",
    "T40n1804_02a:0059a06": "空度他，須與價直；比丘方便，就彼學得，不與",
    "T40n1804_02a:0059a07": "價直，即是盜識謂盜智用。自外諸緣，不可錄盡。但",
    "T40n1804_02a:0059a08": "知非理損財解盜，無義不收。廣如《戒本䟽》說。",
    "T40n1804_02a:0059a09": "大門第三盜非畜物。初明非人物。若有護者，",
    "T40n1804_02a:0059a10": "望護主結。《五分》：取他覆塚旛蓋，神廟中衣；他",
    "T40n1804_02a:0059a11": "所護物，他心未捨，直五錢犯重。《僧祇》：盜外道",
    "T40n1804_02a:0059a12": "塔物，神祀舍物，得重；若無護主，隨境結之。故",
    "T40n1804_02a:0059a13": "《十誦》：盜天神像衣及華鬘等，得偷蘭。《善見》：取",
    "T40n1804_02a:0059a14": "諸鬼神物，及人繫樹物，無守護者，無罪謂非人亦不護。",
    "T40n1804_02a:0059a15": "《薩婆多》云：取非人物，五錢已上，重偷蘭；四錢",
    "T40n1804_02a:0059a16": "已下，輕蘭。今或多人，取諸神衣物者，據理，得",
    "T40n1804_02a:0059a17": "不如上；必無人守，恐神護者，可擲卜而知捨",
    "T40n1804_02a:0059a18": "吝。盜畜生物，《四分》無文，有人斷同大重者。胡",
    "T40n1804_02a:0059a19": "律云：鼠偷故桃，積成大聚，比丘盜之，佛言",
    "T40n1804_02a:0059a20": "波羅夷故。有解，非望畜生，還望本主；以鼠盜",
    "T40n1804_02a:0059a21": "疑豫未決，望人猶是本主，故還就人結重。餘",
    "T40n1804_02a:0059a22": "如他部。《十誦》：取虎殘犯吉羅，由不斷望故；師",
    "T40n1804_02a:0059a23": "子殘不犯。《薩婆多》：一切鳥獸食殘，取者吉羅。",
    "T40n1804_02a:0059a24": "二明有主想。若作無主想，始終不轉，無罪；前",
    "T40n1804_02a:0059a25": "後互轉，互得輕重。廣如〈持犯〉中。三明有盜心。",
    "T40n1804_02a:0059a26": "然此一門，實德之人未免。但世盜由心結，不",
    "T40n1804_02a:0059a27": "望境之是非。故《僧祇》：寺主好心互用三寶物，",
    "T40n1804_02a:0059a28": "是盜波羅夷，謂愚癡犯也。《四分》亦云：我說此",
    "T40n1804_02a:0059a29": "人愚癡波羅夷。理既難知，故具抄示。《十誦》六",
    "T40n1804_02a:0059b01": "種盜心：謂苦切取，輕慢取，以他名字取，觝突",
    "T40n1804_02a:0059b02": "取假借不還，受寄取，出息取；除出息一種，餘並結",
    "T40n1804_02a:0059b03": "重。《摩得伽》三種劫心：強奪取，耎語取，施已還",
    "T40n1804_02a:0059b04": "取也《善生》中亦同偷罪。《五分》有四：一以諂心，曲心，瞋",
    "T40n1804_02a:0059b05": "心，恐怖心而取他物，即是盜心。《四分》十種賊",
    "T40n1804_02a:0059b06": "心：一黑闇心。謂癡心愚教，生可學迷，隨作結",
    "T40n1804_02a:0059b07": "重；《僧祇》寺主即是其事。二邪心者。謂貪心規",
    "T40n1804_02a:0059b08": "利，邪命說法，以財自壅。三曲戾心者，即瞋心",
    "T40n1804_02a:0059b09": "也。與少嫌恨，假瞋得財；或虛示威怒，意存財",
    "T40n1804_02a:0059b10": "利，得物犯重。四恐怯心。或以迫喝，或說法怖",
    "T40n1804_02a:0059b11": "取，或自懷疑怖，而取財也。五常有盜他物心，",
    "T40n1804_02a:0059b12": "恒懷規奪也。六者決定取。內心籌慮，方便已",
    "T40n1804_02a:0059b13": "成，回必克果，動物成犯。七寄物取。或全觝突，",
    "T40n1804_02a:0059b14": "或以少還他。八恐怯取。謂示身口相，畏敬故",
    "T40n1804_02a:0059b15": "與物也。九見便便取。同求他慢，因利求利",
    "T40n1804_02a:0059b16": "也。十倚託取。或倚名聞威德，或以名字方便",
    "T40n1804_02a:0059b17": "也；或依親友強力者，謂假他威勢而取也；或",
    "T40n1804_02a:0059b18": "以言辭辯說者，託於論端，浮華引接，令前異",
    "T40n1804_02a:0059b19": "望，而取財利。言誑惑而取者，非法言法，法言",
    "T40n1804_02a:0059b20": "非法；但規前利，幻惑群情。以此諸文，證知心",
    "T40n1804_02a:0059b21": "業，其相略顯，足得垣牆，防擬妄境。四重物。謂",
    "T40n1804_02a:0059b22": "五錢，若直五錢，即餘雜物。《薩婆多》問曰：盜五",
    "T40n1804_02a:0059b23": "錢成重，是何等之錢？答有三解：初云，依彼王",
    "T40n1804_02a:0059b24": "舍國法用何等錢，準彼錢為限。二云，隨有佛",
    "T40n1804_02a:0059b25": "法處用何等錢，即以為限。三又云，佛依王舍",
    "T40n1804_02a:0059b26": "國盜五錢得死罪，依而結戒；今隨有佛法處，",
    "T40n1804_02a:0059b27": "依國盜幾物斷死，即以為限。雖有三釋，論師",
    "T40n1804_02a:0059b28": "以後義應是。然五錢之義，律論互釋不同；判",
    "T40n1804_02a:0059b29": "罪宜通，攝護須急；故律云：下至草葉不盜。今",
    "T40n1804_02a:0059c01": "諸師盛行，多依《十誦》。彼云：盜五錢者，古大銅",
    "T40n1804_02a:0059c02": "錢得重；若盜小錢，八十文。隨其盜處，所用五",
    "T40n1804_02a:0059c03": "錢，入重。《僧祇》：王無定法，斷盜不定；當取瓶沙",
    "T40n1804_02a:0059c04": "古法，四錢三角結重。《四分》但云五錢，準此，廢",
    "T40n1804_02a:0059c05": "上律論，以後為勝；縱四錢三角，《善見》解之，亦",
    "T40n1804_02a:0059c06": "同五錢。《善見》云：若堈中盜寶，內手取已，出離",
    "T40n1804_02a:0059c07": "堈口，得夷。又解：但離處得夷，未出堈口。法師",
    "T40n1804_02a:0059c08": "曰：於戒律中，宜應從急。又觀五事，處時新故",
    "T40n1804_02a:0059c09": "等，是名律師。以此文證，五錢為允。二以義門",
    "T40n1804_02a:0059c10": "六句不同。一《十誦》、《伽論》云：錢有貴賤時，不妨",
    "T40n1804_02a:0059c11": "錢貴盜二入重，遇值賤時百千犯輕。二《四分》、",
    "T40n1804_02a:0059c12": "《五分》、《善見》云：貴處盜物，賤處賣，還依本盜處",
    "T40n1804_02a:0059c13": "估價。三《善見》云：貴時盜得，賤時賣，若定罪者，",
    "T40n1804_02a:0059c14": "還依本時。上三句互反，皆同得輕降也。四《摩",
    "T40n1804_02a:0059c15": "得伽》中：取五千不犯重——數數取四錢，數數作",
    "T40n1804_02a:0059c16": "斷心。或不得物而入重，如《四分》，燒薶壞色教",
    "T40n1804_02a:0059c17": "他等。五不滿五犯重，如《四分》：眾多人遣一人",
    "T40n1804_02a:0059c18": "盜五錢，多人共分；或多人共盜，通作一分，但",
    "T40n1804_02a:0059c19": "使滿五，一切同盜，結重。或盜通五結輕，如《十",
    "T40n1804_02a:0059c20": "誦》：盜眾多人未分物者是，即如亡人輕物之",
    "T40n1804_02a:0059c21": "類。六盜五人各一錢結重，如《僧祇》：五人各以",
    "T40n1804_02a:0059c22": "一錢遣一人守掌，若盜，望守護人結。《善見》云：",
    "T40n1804_02a:0059c23": "欲知盜相，如師徒四人互相教，共盜一人六",
    "T40n1804_02a:0059c24": "錢，各得一波羅夷，一偷蘭。自業不合教他業，",
    "T40n1804_02a:0059c25": "但得一偷蘭。此義應知。五離本處。《四分》云：若",
    "T40n1804_02a:0059c26": "牽挽埋藏，隨為一事，方便不成，並結偷蘭。《五",
    "T40n1804_02a:0059c27": "分》：物在地中，作盜心得吉羅，掘地得提；捉物",
    "T40n1804_02a:0059c28": "吉羅，動物偷蘭，離處方重。離處義，十句分之。",
    "T40n1804_02a:0059c29": "一文書成辨離處。如律師疏判，以重入輕，非",
    "T40n1804_02a:0060a01": "法判用僧物之類。《善見》云：畫地作字，一頭時",
    "T40n1804_02a:0060a02": "輕，畫兩頭時重。二言教立者。《善見》：若盜心唱",
    "T40n1804_02a:0060a03": "云，定是我地。地言生疑，偷蘭；決定失心者，",
    "T40n1804_02a:0060a04": "重；若來問僧，答同皆重。若共爭園田，違理判",
    "T40n1804_02a:0060a05": "與，違理判得；乃至口斷多端，偷夏唱大得物，",
    "T40n1804_02a:0060a06": "皆重。即如《四分》：若以言辭辯說，誑惑而取，皆",
    "T40n1804_02a:0060a07": "重。三移標相者。《善見》：標一舉時偷蘭，舉二標",
    "T40n1804_02a:0060a08": "時重謂量地度，乃至得一髮一麥皆重；地深無價，繩",
    "T40n1804_02a:0060a09": "彈亦爾。四墮籌者。《四分》：盜隱記數籌，分物籌，",
    "T40n1804_02a:0060a10": "致令缺少也。五異色者。《十誦》、《薩婆多》云：氈褥",
    "T40n1804_02a:0060a11": "氍毹上，有樹枝葉華；今從樹葉上，盜牽至樹",
    "T40n1804_02a:0060a12": "華上，犯重，謂異本色故。或如借他衣鉢，非理",
    "T40n1804_02a:0060a13": "用損，減他五錢，亦結重罪。律云，若壞色故。六",
    "T40n1804_02a:0060a14": "轉齒者。如《十誦》；樗蒲，移棋子等。《五分》：蒲博賭",
    "T40n1804_02a:0060a15": "物，犯吉羅。七離處明不離處。如《僧祇》：盜他牛",
    "T40n1804_02a:0060a16": "馬，未作得想，雖舉四足，不成重罪。八不離處",
    "T40n1804_02a:0060a17": "明離處。如《善見》：空靜處盜，決得無疑，如擲杖",
    "T40n1804_02a:0060a18": "空中，必無不下，故動即成重。九無離處辨離",
    "T40n1804_02a:0060a19": "處。如《四分》：盜他田宅，攻擊破村，燒薶壞色，皆",
    "T40n1804_02a:0060a20": "犯重等。十雜明離處。如空中吹物盜鳥，曲弋，",
    "T40n1804_02a:0060a21": "斷流水注等。並不具述，廣如本疏。然盜戒相",
    "T40n1804_02a:0060a22": "隱，極難分了；若廣張體貌，徒盈卷軸；至於披",
    "T40n1804_02a:0060a23": "撿，取悟必繁；故略列犯緣，粗知梗概，意存省",
    "T40n1804_02a:0060a24": "事知足。憂心念道者，緣境既局，少應清潔；若",
    "T40n1804_02a:0060a25": "多眾務，而欲高升者，必羅盜網，終無有出。何",
    "T40n1804_02a:0060a26": "者？由心懷勝劣，倒想未傾；初果無學，方可營",
    "T40n1804_02a:0060a27": "事。有心懷道者，細讀附事，深思乃知。故《善見》",
    "T40n1804_02a:0060a28": "云：戒律宜從急護；此第二重戒，事相難解，不",
    "T40n1804_02a:0060a29": "得不曲碎解釋；其義理分別，汝當善思。論文",
    "T40n1804_02a:0060b01": "如此，以準上列。猶恐不肖者謂繁，余心寔未",
    "T40n1804_02a:0060b02": "言盡；約略如前，故且削也。三明不犯中。《四分》",
    "T40n1804_02a:0060b03": "云：與想取、已有想、糞掃想、暫取想、親厚意者，",
    "T40n1804_02a:0060b04": "皆無犯。律中具七法名親厚：一難作能作，二",
    "T40n1804_02a:0060b05": "難與能與，三難忍能忍，四密事相告，五互相",
    "T40n1804_02a:0060b06": "覆藏，六遭苦不捨，七貧賤不輕。如是七法，人",
    "T40n1804_02a:0060b07": "能行者，是善親友，準此量之。第三殺人戒。犯",
    "T40n1804_02a:0060b08": "緣具五：一是人，二人想，三起殺心，四興方便，",
    "T40n1804_02a:0060b09": "五命斷。初緣人者，律云：從初識至後識，而斷",
    "T40n1804_02a:0060b10": "其命也初識者，謂初識在胎，猶自疑滑，是識所依；乃至命終，最後一念，未捨執持，隨燸壞者是也。",
    "T40n1804_02a:0060b11": "其相易識，故略述之。《四分》云：殺有二種：一者",
    "T40n1804_02a:0060b12": "自殺。謂身現相，口讚死相；坑陷、倚發、若安殺",
    "T40n1804_02a:0060b13": "具，及以與藥等。二教他而殺。隨其前使，若教",
    "T40n1804_02a:0060b14": "歎、教遣使、往來使、重使、展轉使、求男子、教求",
    "T40n1804_02a:0060b15": "男子、遣書、教遣書等。並任方便，但令命終；稱",
    "T40n1804_02a:0060b16": "本期者，三性之中，能教犯重，餘如後篇。《十誦》：",
    "T40n1804_02a:0060b17": "不得自傷毀形，乃至斷指，犯罪。《伽論》：病人不",
    "T40n1804_02a:0060b18": "欲起，不欲舒，若起者當死；看病人強與食藥，",
    "T40n1804_02a:0060b19": "死者，偷蘭。㿈未熟彊破，命終，亦爾。不與食，不",
    "T40n1804_02a:0060b20": "治療，因而死者，亦偷蘭。《薩婆多》：比丘知星曆",
    "T40n1804_02a:0060b21": "陰陽吉凶；由比丘語，征破異國，殺害得財，皆",
    "T40n1804_02a:0060b22": "犯盜殺二波羅夷。優婆塞例同。《十誦》：為人作",
    "T40n1804_02a:0060b23": "坑，人死重，畜生死偷蘭；為畜作坑，畜死如律，",
    "T40n1804_02a:0060b24": "人死吉羅；若本漫心，隨境輕重。《薩婆多》：若為",
    "T40n1804_02a:0060b25": "一人讚死，此人不解，邊人解，用此法死者，無",
    "T40n1804_02a:0060b26": "犯。今多有人自焚，多有愚叢七眾，讚美其人，",
    "T40n1804_02a:0060b27": "令生欣樂，並如律本結重。又如比丘被官刑",
    "T40n1804_02a:0060b28": "戮，膾子因相從人索手巾絹帛，以作籠頭絞",
    "T40n1804_02a:0060b29": "繩等，亦有無知五眾與者，即名殺具，命終結",
    "T40n1804_02a:0060c01": "重。《僧祇》：父母被王法，比丘語典刑者，乞其一",
    "T40n1804_02a:0060c02": "刀，尋用語者，亦重。《五分》、《四分》：自殺者偷蘭，謂",
    "T40n1804_02a:0060c03": "結其方便。不犯中，律云：若擲刀杖瓦石材木，",
    "T40n1804_02a:0060c04": "誤著彼身而死；及扶抱病人而死；或以藥食；",
    "T40n1804_02a:0060c05": "及以來往出入而死者，一切無害心，不犯。故",
    "T40n1804_02a:0060c06": "俗律云，過失殺人者，以贖論謂目所不見，心所不意，共舉重物，乘高履",
    "T40n1804_02a:0060c07": "危之類。第四大妄語戒。具九緣：一對境是人，二",
    "T40n1804_02a:0060c08": "人想，三境虛，四自知境虛，五有誑他心，六說",
    "T40n1804_02a:0060c09": "過人法，七自言已證，八言章了，九前人解。《四",
    "T40n1804_02a:0060c10": "分》、《十誦》、《多論》云：從得不淨觀已上，至四果來，",
    "T40n1804_02a:0060c11": "若云我得，皆犯重。若現身相，前人不疑，同重；",
    "T40n1804_02a:0060c12": "疑則偷蘭。《十誦》云：問：此不淨等，是近小法，何",
    "T40n1804_02a:0060c13": "以犯重？答：是甘露初門，一切聖人，由之而入。",
    "T40n1804_02a:0060c14": "又《四分》云：天龍鬼神，來供養我等，亦同犯重。",
    "T40n1804_02a:0060c15": "又云：欲向此說，乃向彼說，一切皆重。《摩得伽》",
    "T40n1804_02a:0060c16": "云：自稱是佛、天人師等，偷蘭。餘如《戒本疏》說。",
    "T40n1804_02a:0060c17": "不犯中，律云：自知有得不淨觀，若向同意大",
    "T40n1804_02a:0060c18": "比丘說；若戲笑、若疾疾說、屏處獨說；欲說此",
    "T40n1804_02a:0060c19": "而錯說彼等。皆不犯重；而犯吉羅，以非言說",
    "T40n1804_02a:0060c20": "之儀軌故也。",
    "T40n1804_02a:0060c21": "四分律刪繁補闕行事鈔卷中終"
}