{
    "T28n1546_025:0182a02": "阿毘曇毘婆沙論卷第二十五",
    "T28n1546_025:0182a04": "迦旃延子造　五百羅漢釋",
    "T28n1546_025:0182a05": "北涼天竺沙門浮陀跋摩",
    "T28n1546_025:0182a06": "共道泰等譯",
    "T28n1546_025:0182a07": "2 使揵度1 不善品1使揵度不善品第一之一",
    "T28n1546_025:0182a08": "三結乃至九十八使盡是佛經，唯除五結、九",
    "T28n1546_025:0182a09": "十八使此非佛經，此章中應除此二論。曾聞",
    "T28n1546_025:0182a10": "尊者瞿沙作如是說：一切阿毘曇論盡解佛",
    "T28n1546_025:0182a11": "經，因此經故作如是論：諸經中不說者皆",
    "T28n1546_025:0182a12": "悉除之。此二論非經所說，是故應除五結說",
    "T28n1546_025:0182a13": "五上分結。所以者何？五上分結是佛經故。除",
    "T28n1546_025:0182a14": "九十八使更無所說，非佛經故。復有說者，五",
    "T28n1546_025:0182a15": "結此章中不應除。所以者何？佛於《增一阿含》",
    "T28n1546_025:0182a16": "五法中說，以經久故而亡失之。尊者迦旃延",
    "T28n1546_025:0182a17": "子以願智力觀察，於阿毘曇中還說五結。曾",
    "T28n1546_025:0182a18": "聞《增一阿含》從一法至百法，而今唯有從一",
    "T28n1546_025:0182a19": "法至十法者在，餘悉亡失。從一法至十法，亡",
    "T28n1546_025:0182a20": "失甚多、在者猶少。如尊者奢那婆秀阿羅漢",
    "T28n1546_025:0182a21": "是尊者耆婆迦和上，般泥洹時，是日亡失七",
    "T28n1546_025:0182a22": "萬七千本生經、一萬阿毘曇論，從是以後",
    "T28n1546_025:0182a23": "更不復行。一論師滅猶失爾所經論，何況佛",
    "T28n1546_025:0182a24": "法中多論師滅。復有說者，此二論雖非佛經，",
    "T28n1546_025:0182a25": "不應除之。問曰：若非佛經，何故不除？答曰：作",
    "T28n1546_025:0182a26": "經者意欲爾。隨其所欲而造此論，亦不違",
    "T28n1546_025:0182a27": "法相。於此論中說一切遍、說非一切遍、說一",
    "T28n1546_025:0182a28": "切遍非一切遍，一切遍者三結是也，非一切",
    "T28n1546_025:0182a29": "遍者五結是也，一切遍非一切遍者九結是",
    "T28n1546_025:0182b01": "也。問曰：五結可爾，九十八使亦非佛經，何",
    "T28n1546_025:0182b02": "故不除？答曰：一切阿毘曇廣解佛經義。若廣",
    "T28n1546_025:0182b03": "解佛經義者是阿毘曇，佛經說七使，以界、以",
    "T28n1546_025:0182b04": "種、以行差別故有九十八使，是故此二論俱",
    "T28n1546_025:0182b05": "不應除。問曰：彼尊者造論，何故先立章？答",
    "T28n1546_025:0182b06": "曰：欲顯現諸門義故。所以者何？若不先立章",
    "T28n1546_025:0182b07": "者，則門義不顯。如人不能采畫虛空，若欲",
    "T28n1546_025:0182b08": "畫時必有所依；彼亦如是。復次欲令此論",
    "T28n1546_025:0182b09": "久住世故。雖立章門造偈頌制揵度作品名，",
    "T28n1546_025:0182b10": "百千眾中乃有一人能具足誦持阿毘曇者，",
    "T28n1546_025:0182b11": "何況不立章門乃至品名而能具足誦持此",
    "T28n1546_025:0182b12": "煩亂文？欲令無如是過故而先立章。問曰：",
    "T28n1546_025:0182b13": "彼尊者何故因佛經而立章耶？答曰：以一切",
    "T28n1546_025:0182b14": "阿毘曇盡廣解佛經義故。復次欲顯現佛經",
    "T28n1546_025:0182b15": "有無邊義故。外道書論有文無義、雖有義而",
    "T28n1546_025:0182b16": "少，如羅摩延書，其文有萬二千偈，唯明二",
    "T28n1546_025:0182b17": "事：一明羅摩延劫思陀去；二明羅摩將思陀",
    "T28n1546_025:0182b18": "羅。一切佛經皆是無量無邊，無量者有無量",
    "T28n1546_025:0182b19": "義、無邊者有無邊文。猶如大海無量無邊，無",
    "T28n1546_025:0182b20": "量者謂深無量、無邊者謂廣大無邊。復次欲",
    "T28n1546_025:0182b21": "顯現佛經堪忍問難轉精妙故。外道書論不",
    "T28n1546_025:0182b22": "堪問難，若其問難轉不牢固、無有義味。如",
    "T28n1546_025:0182b23": "猨猴子不耐打觸，若其打觸便失糞穢。佛經",
    "T28n1546_025:0182b24": "堪耐打觸，若打觸時則出清淨戒色及善根",
    "T28n1546_025:0182b25": "觸。亦如波羅㮈衣堪耐打觸，若加打觸光色",
    "T28n1546_025:0182b26": "轉妙出生妙觸；彼亦如是。復次欲顯現佛經",
    "T28n1546_025:0182b27": "發則妙故。佛經說有三事覆則妙發則不妙，",
    "T28n1546_025:0182b28": "謂愚人、女人、婆羅門書三事。發則妙覆則不",
    "T28n1546_025:0182b29": "妙，謂智人、日月、佛經。復次欲顯現佛經堪耐",
    "T28n1546_025:0182c01": "思求轉精妙故。如人觀日眼不明淨，外道書",
    "T28n1546_025:0182c02": "論思求之時使慧眼不淨。如人觀月眼則明",
    "T28n1546_025:0182c03": "淨，佛法經論思求之時令慧眼明淨。復次先",
    "T28n1546_025:0182c04": "作是說，一切阿毘曇盡廣解佛經義。以是事",
    "T28n1546_025:0182c05": "故，如來所說種種不相似義立雜揵度，說",
    "T28n1546_025:0182c06": "諸結義立結使揵度，乃至說見義立見揵度，",
    "T28n1546_025:0182c07": "一一揵度中分別一切法。問曰：彼尊者造論，",
    "T28n1546_025:0182c08": "何故先立章後作門？答曰：如人造舍，先平治",
    "T28n1546_025:0182c09": "地然後立舍。彼尊者亦復如是，欲造法舍，如",
    "T28n1546_025:0182c10": "平地法先立於章，如造舍法後立於門。復次",
    "T28n1546_025:0182c11": "如人種樹，先治地然後乃種。彼尊者亦復如",
    "T28n1546_025:0182c12": "是，欲種法樹，如治地法先立於章，如種樹法",
    "T28n1546_025:0182c13": "後作於門。復次如華鬘師華鬘弟子欲造種",
    "T28n1546_025:0182c14": "種鬘時，先經其縷，然後以種種色華而莊飾",
    "T28n1546_025:0182c15": "之。彼尊者亦復如是，欲造法鬘，如經縷法先",
    "T28n1546_025:0182c16": "立於章，如以華莊飾之後作於門。復次如",
    "T28n1546_025:0182c17": "畫師畫弟子欲畫之時，先摹其像，後布眾",
    "T28n1546_025:0182c18": "采。彼尊者亦復如是，如摹像法先立於章，",
    "T28n1546_025:0182c19": "如布采法後作於門。復次猶如工匠工匠弟",
    "T28n1546_025:0182c20": "子，先量其木，後刻支體。彼尊者亦復如是，",
    "T28n1546_025:0182c21": "如量木法先立於章，如刻支體法後作於",
    "T28n1546_025:0182c22": "門。復次如行者觀法，先觀四大造色，後觀",
    "T28n1546_025:0182c23": "微塵剎那。彼尊者亦復如是，如觀四大造色",
    "T28n1546_025:0182c24": "法先立於章，如觀微塵剎那法後作於門。復",
    "T28n1546_025:0182c25": "次世尊說法亦爾，先說後解。先說者，如說六",
    "T28n1546_025:0182c26": "界、六觸、十八意行、四處，比丘當知，是名為人。",
    "T28n1546_025:0182c27": "後解者，此名六界乃至四處。彼尊者亦復如",
    "T28n1546_025:0182c28": "是，先立於章，後作於門。復次欲現二種善故。",
    "T28n1546_025:0182c29": "先立於章，現善於文；後作於門，現善於義。如",
    "T28n1546_025:0183a01": "善於文義，於文義有力、於法無礙、於義無礙。",
    "T28n1546_025:0183a02": "法無礙果、義無礙果當知亦如是。復次欲現",
    "T28n1546_025:0183a03": "己知見不錯亂故。若人知見錯亂，所造經論",
    "T28n1546_025:0183a04": "亦復錯亂，不能善立章門乃至品名。若人知",
    "T28n1546_025:0183a05": "見不錯亂者，所造經論亦不錯亂，善立於章",
    "T28n1546_025:0183a06": "乃至品名。是故欲顯己知見不錯亂故，先立",
    "T28n1546_025:0183a07": "於章後作於門。",
    "T28n1546_025:0183a08": "問曰：以何等故，彼尊者作經，先立三結為",
    "T28n1546_025:0183a09": "章，後乃至九十八使。答曰：彼作經者有如是",
    "T28n1546_025:0183a10": "欲、如是意，隨其欲意造作此論亦不違法相，",
    "T28n1546_025:0183a11": "是故先立三結為章，後乃至九十八使。尊者",
    "T28n1546_025:0183a12": "波奢說曰：雖一切處生疑，然不違法相。若先",
    "T28n1546_025:0183a13": "說三不善根、後乃至九十八使，亦有此疑。復",
    "T28n1546_025:0183a14": "次阿毘曇應以相求，不應以次第求，前說後",
    "T28n1546_025:0183a15": "說俱無有過。復次亦可隨義說其次第，所以",
    "T28n1546_025:0183a16": "先立三結為章，後乃至九十八使。若一一阿",
    "T28n1546_025:0183a17": "毘曇求其次第，則經文煩亂，誰能具足受持",
    "T28n1546_025:0183a18": "阿毘曇煩亂文者？復次為增法故，先說三結，",
    "T28n1546_025:0183a19": "後說四五六七九至九十八使。復次為說煩",
    "T28n1546_025:0183a20": "惱樹次第增長法故，先說三結，後說四五六",
    "T28n1546_025:0183a21": "七九至九十八使。復次欲次第說得四沙門",
    "T28n1546_025:0183a22": "果故。若斷三結得須陀洹果，不盡斷三不善",
    "T28n1546_025:0183a23": "根及欲漏；得斯陀含果，盡斷；得阿那含果，永",
    "T28n1546_025:0183a24": "斷有漏無明漏；得阿羅漢果，餘流扼縛取蓋、",
    "T28n1546_025:0183a25": "下分結、上分結、見身愛結使等，皆是有漏差",
    "T28n1546_025:0183a26": "別。廣分別漏，是故欲說次第得四沙門果故，",
    "T28n1546_025:0183a27": "先立三結為章，後乃至九十八使。",
    "T28n1546_025:0183a28": "三結：身見、戒取、疑。問曰：此三結體性是何？答",
    "T28n1546_025:0183a29": "曰：體性有二十一種。身見，三界見苦所斷，有",
    "T28n1546_025:0183b01": "三種。戒取，三界見苦、見道所斷，有六種。疑，三",
    "T28n1546_025:0183b02": "界見苦、集、滅、道所斷，有十二種。此二十一種，",
    "T28n1546_025:0183b03": "是三結體、我、物相、性分。",
    "T28n1546_025:0183b04": "已說體性所以，今當說何故名結。結是何義？",
    "T28n1546_025:0183b05": "答曰：縛義是結義，合苦義是結義，雜毒義是",
    "T28n1546_025:0183b06": "結義，縛義是結義者。縛即是結。何以故知？",
    "T28n1546_025:0183b07": "如經說：尊者摩訶拘絺羅往尊者舍利弗所，",
    "T28n1546_025:0183b08": "作如是問：為色縛眼、為眼縛色？乃至意法",
    "T28n1546_025:0183b09": "亦如是問。舍利弗答尊者摩訶拘絺羅：色不",
    "T28n1546_025:0183b10": "縛眼、眼不縛色，其中欲愛是其縛也。譬如白",
    "T28n1546_025:0183b11": "牛黑牛同一扼靷而以繫之。尊者拘絺羅！",
    "T28n1546_025:0183b12": "於意云何？若有說言黑牛繫白牛、白牛繫黑",
    "T28n1546_025:0183b13": "牛，為是如法說不？答言：不也。然彼扼靷是",
    "T28n1546_025:0183b14": "其縛。如是尊者拘絺羅！色不縛眼、眼不縛色，",
    "T28n1546_025:0183b15": "但於其中欲愛是縛。乃至意說亦如是。以是",
    "T28n1546_025:0183b16": "事故，知結即是縛。合苦義是結義者，欲界諸",
    "T28n1546_025:0183b17": "結與欲界苦眾生合，色界諸結與色界苦眾",
    "T28n1546_025:0183b18": "生合，無色界諸結與無色界苦眾生合。欲界",
    "T28n1546_025:0183b19": "諸結與苦合相、不與樂合，色無色界諸結與",
    "T28n1546_025:0183b20": "苦合相、不與樂合。以是事故，合苦義是結義。",
    "T28n1546_025:0183b21": "雜毒義是結義者，一切受生妙有漏定，如無",
    "T28n1546_025:0183b22": "量解脫，除入一切處定等，聖所遠離，以雜煩",
    "T28n1546_025:0183b23": "惱毒故。猶雜毒食，雖復美妙，智人遠之；彼亦",
    "T28n1546_025:0183b24": "如是。以是事故，縛義合苦義、雜毒義是結義。",
    "T28n1546_025:0183b25": "佛經說：若斷三結，名須陀洹。不墮惡趣，決定",
    "T28n1546_025:0183b26": "入究竟道，唯受七有七生天上人中，得盡",
    "T28n1546_025:0183b27": "苦際。問曰：如阿毘曇說，斷八十八使名須陀",
    "T28n1546_025:0183b28": "洹。如《池喻經》說：斷無量苦名須陀洹。以何",
    "T28n1546_025:0183b29": "等故，世尊說：若斷三結，名須陀洹？答曰：或",
    "T28n1546_025:0183c01": "有說者，此是如來有餘說，略言要言為受化",
    "T28n1546_025:0183c02": "者作如是說。復次為人故、為時眾故、為受化",
    "T28n1546_025:0183c03": "者故、為法器故。所以者何？諸佛說法，盡為",
    "T28n1546_025:0183c04": "受化者智有深淺，亦觀其心及與結使。其",
    "T28n1546_025:0183c05": "心者，所謂善根。結使者，謂諸煩惱。觀察其",
    "T28n1546_025:0183c06": "心及煩惱已，隨其煩惱說對治法。亦不說少，",
    "T28n1546_025:0183c07": "若說少者則不能除煩惱之病；亦不說多，若",
    "T28n1546_025:0183c08": "說多者則是如來無利之說。譬如醫師治病，",
    "T28n1546_025:0183c09": "先觀其病及病所因，然後投其對治之藥。亦",
    "T28n1546_025:0183c10": "不少投，若少投者其病不愈；亦不多投，若多",
    "T28n1546_025:0183c11": "投者唐捐其功，隨其所應而投其藥；彼亦如",
    "T28n1546_025:0183c12": "是。復次若略說，斷三結名須陀洹；若廣說，則",
    "T28n1546_025:0183c13": "斷八十八使及無量苦名須陀洹。如略說廣",
    "T28n1546_025:0183c14": "說，不分別分別、頓說次第說亦如是。復次為",
    "T28n1546_025:0183c15": "利根者說斷三結名須陀洹，為鈍根者說斷",
    "T28n1546_025:0183c16": "八十八結及無量苦名須陀洹。如利根鈍根，",
    "T28n1546_025:0183c17": "因力緣力、內力外力、依內思惟力依外說力、",
    "T28n1546_025:0183c18": "揵智遲智，說亦如是。復次欲說易行法以",
    "T28n1546_025:0183c19": "誘進受化者，如牽他手令其起故。此中應說",
    "T28n1546_025:0183c20": "跋耆子喻。曾聞有跋耆子於佛法出家，是時",
    "T28n1546_025:0183c21": "已制二百五十戒，令族姓子隨其所樂而履",
    "T28n1546_025:0183c22": "行之。彼人聞已生憂慮心：誰能守護如此諸",
    "T28n1546_025:0183c23": "戒？便詣佛所，頭面禮足而白佛言：世尊制",
    "T28n1546_025:0183c24": "二百五十戒，令族姓子隨其所樂而奉行之。",
    "T28n1546_025:0183c25": "我今不堪守護此戒。",
    "T28n1546_025:0183c26": "爾時世尊示親善相而不呵責，以軟美言而",
    "T28n1546_025:0183c27": "慰喻之：善哉善哉！跋耆子！汝能善學三戒不",
    "T28n1546_025:0183c28": "耶？謂善學戒、善學心、善學慧。彼人聞已生",
    "T28n1546_025:0183c29": "大歡喜，作如是言：我能善學此三種戒。學三",
    "T28n1546_025:0184a01": "種戒故，次第能學一切諸戒。若如來說斷見",
    "T28n1546_025:0184a02": "道所斷八十八使及無量諸苦名須陀洹者，",
    "T28n1546_025:0184a03": "則受化者心生憂慮：何能拔此八十八煩惱",
    "T28n1546_025:0184a04": "之樹、度八十八煩惱大河、乾竭八十八煩惱",
    "T28n1546_025:0184a05": "大海、摧破八十八煩惱之山、修此八十八對",
    "T28n1546_025:0184a06": "治之道。若佛說斷三結名須陀洹，諸受化者",
    "T28n1546_025:0184a07": "生大歡喜：若斷三結則是易事。若斷三結，則",
    "T28n1546_025:0184a08": "斷見道一切諸使。所以者何？同一對治斷故。",
    "T28n1546_025:0184a09": "以是事故，說易行法，廣說如上。復次欲說最",
    "T28n1546_025:0184a10": "勝法故。一切見道所斷結中，此三結最勝。",
    "T28n1546_025:0184a11": "是故尊者瞿沙作如是說：此三結是一切見",
    "T28n1546_025:0184a12": "道所斷煩惱最勝，餘隨從生。如因見生愛恚",
    "T28n1546_025:0184a13": "慢等。復次此三結，是一切見道所斷煩惱無",
    "T28n1546_025:0184a14": "首，猶如勝軍常在前行，以彼力故餘煩惱",
    "T28n1546_025:0184a15": "生。復次以此三結是功德怨家。功德者，謂須",
    "T28n1546_025:0184a16": "陀洹果。誰是彼怨家？謂三結是也。復次此三",
    "T28n1546_025:0184a17": "結是三三昧近對治：身見是空三昧近對治，",
    "T28n1546_025:0184a18": "戒取是無願三昧近對治，疑是無相三昧近",
    "T28n1546_025:0184a19": "對治。復次以此三結是近見道人數數行故。",
    "T28n1546_025:0184a20": "如雜揵度說，行者住忍，見疑不行。設有行者，",
    "T28n1546_025:0184a21": "亦復不覺，以其智劣煩惱微細故。見者謂身",
    "T28n1546_025:0184a22": "見、戒取，疑者即是疑。復次以此三結難斷難",
    "T28n1546_025:0184a23": "破難過。復次以此三結有增盛過重患多過。",
    "T28n1546_025:0184a24": "身見有何增盛過？答曰：身見是六十二見根、",
    "T28n1546_025:0184a25": "見是諸煩惱根、煩惱是業根、業是報根，依報",
    "T28n1546_025:0184a26": "生善不善無記法。戒取有何增盛過？答曰：從",
    "T28n1546_025:0184a27": "戒取生種種邪苦行。疑有何增盛過？答曰：疑",
    "T28n1546_025:0184a28": "者疑過去未來世，內懷猶豫：此是何？云何有",
    "T28n1546_025:0184a29": "此？誰造此？此當云何？此眾生為從何來？死至",
    "T28n1546_025:0184b01": "何所？復次以此三結雖斷雖知，阿羅漢猶行",
    "T28n1546_025:0184b02": "相似法。身見，苦比忍永斷，雖斷雖知，阿羅漢",
    "T28n1546_025:0184b03": "猶行相似法，而作是說：此是我衣我鉢、是我",
    "T28n1546_025:0184b04": "同房弟子、是我近住弟子、是我房、是我房中",
    "T28n1546_025:0184b05": "資生之物，似如計我。戒取，道比忍永斷，雖斷",
    "T28n1546_025:0184b06": "雖知，阿羅漢猶行相似法。如洗手足住阿練",
    "T28n1546_025:0184b07": "若，但畜三衣，廣說十三清淨功德，因此得畢",
    "T28n1546_025:0184b08": "竟淨想。曾聞尊者聾摩奢恒耆迦雖是阿羅",
    "T28n1546_025:0184b09": "漢，亦日日詣水澡浴以為淨想。疑，道比忍永",
    "T28n1546_025:0184b10": "斷，雖斷雖知，阿羅漢猶行相似法。見於遠物，",
    "T28n1546_025:0184b11": "疑為是人耶、為是杌耶？見於二道，疑為是所",
    "T28n1546_025:0184b12": "趣道耶、非所趣道耶？見二衣二鉢，疑為是我",
    "T28n1546_025:0184b13": "衣鉢、為非我衣鉢耶。復次行者為斷三結故，",
    "T28n1546_025:0184b14": "令一切見道所斷結亦盡得斷。復次行者為斷",
    "T28n1546_025:0184b15": "三結故，亦見知覺識見道所斷結。復次以是",
    "T28n1546_025:0184b16": "三結通於三界，亦是下分。欲愛瞋雖是下分，",
    "T28n1546_025:0184b17": "不通三界。邊見、邪見、見取、愛、慢、無明，雖通三",
    "T28n1546_025:0184b18": "界而非下分。復次於七使中永斷無餘者，是",
    "T28n1546_025:0184b19": "中則說。須陀洹於七使中永斷二使，謂見使、",
    "T28n1546_025:0184b20": "疑使。復次於九結中永斷無餘，乃至廣說。須",
    "T28n1546_025:0184b21": "陀洹於九結中，三結永斷，謂見結、疑結、取",
    "T28n1546_025:0184b22": "結。以是事故，尊者瞿沙作如是說：此經應",
    "T28n1546_025:0184b23": "如是說：斷三結得須陀洹。三結者，謂見結、疑",
    "T28n1546_025:0184b24": "結、取結。復次於十使中永斷無餘者，乃至廣",
    "T28n1546_025:0184b25": "說。十使者，謂五見：愛、恚、慢、無明、疑。須陀洹永",
    "T28n1546_025:0184b26": "斷六使，謂五見疑。於六使中唯說三使，謂",
    "T28n1546_025:0184b27": "身見、戒取、疑。不說三使，謂邊見、邪見、見取。所",
    "T28n1546_025:0184b28": "以者何？此從彼生故。身見生邊見，邊見從身",
    "T28n1546_025:0184b29": "見生。戒取生見取，見取從戒取生。疑生邪見，",
    "T28n1546_025:0184c01": "邪見從身見生。戒取生見取，見取從戒取",
    "T28n1546_025:0184c02": "生。疑生邪見，邪見從疑生。已說能生，當知亦",
    "T28n1546_025:0184c03": "說從生。復次此是現初門、現略說、現始入。此",
    "T28n1546_025:0184c04": "見道所斷結，或一種斷、二種斷、四種斷。若說",
    "T28n1546_025:0184c05": "身見，當知已說一種斷者。若說戒取，當知已",
    "T28n1546_025:0184c06": "說二種斷。雖更無二種，即戒取名二種，戒取",
    "T28n1546_025:0184c07": "相應共有法亦名二種。若說疑，當知已說四",
    "T28n1546_025:0184c08": "種斷者。復次見道所斷結，或是自界一切遍、",
    "T28n1546_025:0184c09": "或他界一切遍。若說身見，當知已說自界一",
    "T28n1546_025:0184c10": "切遍。若說戒取疑，當知已說他界一切遍。問",
    "T28n1546_025:0184c11": "曰：何故自界一切遍說一結，他界一切遍說",
    "T28n1546_025:0184c12": "二結？答曰：以他界緣於有漏亦緣無漏。若說",
    "T28n1546_025:0184c13": "戒取，當知已說有漏緣使。若說疑，當知已說",
    "T28n1546_025:0184c14": "無漏緣使。如自界一切遍、他界一切遍，自地",
    "T28n1546_025:0184c15": "一切遍、他地一切遍，自界緣、他界緣，自地",
    "T28n1546_025:0184c16": "緣、他地緣，當知亦如是。復次見道所斷結，或",
    "T28n1546_025:0184c17": "有漏緣、或無漏緣。若說身見、戒取，當知已",
    "T28n1546_025:0184c18": "說有漏緣使。若說疑，當知已說無漏緣使。問",
    "T28n1546_025:0184c19": "曰：何故說二有漏緣，說一無漏緣？答曰：有漏",
    "T28n1546_025:0184c20": "緣者，或自界緣、或他界緣。若說身見，當知已",
    "T28n1546_025:0184c21": "說自界緣。若說戒取，當知已說他界緣。如有",
    "T28n1546_025:0184c22": "漏緣無漏緣，世緣出世緣、味緣無味緣、住緣",
    "T28n1546_025:0184c23": "出緣、繫緣不繫緣、結緣非結緣、受緣非受緣、",
    "T28n1546_025:0184c24": "纏緣非纏緣，當知亦如是。復次見道所斷結，",
    "T28n1546_025:0184c25": "或有為緣、或無為緣。若說身見、戒取，當知已",
    "T28n1546_025:0184c26": "說有為緣。若說疑，當知已說無為緣。如有為",
    "T28n1546_025:0184c27": "緣無為緣，有常緣無常緣、有恒緣無恒緣，當",
    "T28n1546_025:0184c28": "知亦如是。復次見道所斷結，或性是見、或性",
    "T28n1546_025:0184c29": "非見。若說身見、戒取，當知已說見性者。若說",
    "T28n1546_025:0185a01": "疑，當知已說非見性者。如見性非見性，視不",
    "T28n1546_025:0185a02": "視、轉行不轉行、求不求、轉其心不轉其心，當",
    "T28n1546_025:0185a03": "知亦如是。復次見道所斷結，或不善、或無記。",
    "T28n1546_025:0185a04": "若說戒取、疑，當知已說不善。若說身見，當知",
    "T28n1546_025:0185a05": "已說無記。如不善、無記，有報、無報，生一果、二",
    "T28n1546_025:0185a06": "果，無慚無愧相應、無慚無愧不相應，當知亦",
    "T28n1546_025:0185a07": "如是。復次見道所斷結有二種，或性欣踊、或",
    "T28n1546_025:0185a08": "性憂慼。若說身見，當知已說欣踊者。若說戒",
    "T28n1546_025:0185a09": "取、疑，當知已說憂慼者。復次此三結壞三種",
    "T28n1546_025:0185a10": "身：身見壞戒身，戒取壞定身，疑壞慧身。復",
    "T28n1546_025:0185a11": "次此三結能壞八正道：身見壞正語、正業、正",
    "T28n1546_025:0185a12": "命，戒取壞正念、正定，疑壞正見、正覺、正方便。",
    "T28n1546_025:0185a13": "復次欲令疑者得決定故。世人多深著我我",
    "T28n1546_025:0185a14": "所、深著吉不吉、深懷猶豫。佛言：若眾生行如",
    "T28n1546_025:0185a15": "是法者，不名須陀洹；若不行如是法者，名須",
    "T28n1546_025:0185a16": "陀洹。問曰：為得初道名須陀洹、為得初果名",
    "T28n1546_025:0185a17": "須陀洹？若得初道名須陀洹者，第八人應是",
    "T28n1546_025:0185a18": "須陀洹。第八人者名堅信、堅法。所以者何？彼",
    "T28n1546_025:0185a19": "得初道故。若得初果名須陀洹者，若離多分",
    "T28n1546_025:0185a20": "欲、若離欲界欲得正決定道比智時，應是須",
    "T28n1546_025:0185a21": "陀洹。所以者何？初得果故。答曰：或有說者，",
    "T28n1546_025:0185a22": "初得道故名須陀洹。問曰：若然者，第八人應",
    "T28n1546_025:0185a23": "是須陀洹。所以者何？以初得道故。答曰：初得",
    "T28n1546_025:0185a24": "道故名須陀洹，彼所得道必緣於道者，是",
    "T28n1546_025:0185a25": "須陀洹。第八人雖初得道，緣於苦故不名須",
    "T28n1546_025:0185a26": "陀洹。復次初得道故名須陀洹，彼道要是道",
    "T28n1546_025:0185a27": "比智果所攝道，是須陀洹。復次初得道故名",
    "T28n1546_025:0185a28": "須陀洹，彼道要有三事：一、得未曾得道；二、捨",
    "T28n1546_025:0185a29": "曾得道；三、斷結同一味。得未曾得道者，謂修",
    "T28n1546_025:0185b01": "道是也。捨曾得道者，見道是也。斷結同一味",
    "T28n1546_025:0185b02": "者，見道所斷結都同一味證。復次初得道故",
    "T28n1546_025:0185b03": "名須陀洹，彼道要有五事：一、得未曾得道；二、",
    "T28n1546_025:0185b04": "捨曾得道；三、斷結同一味證；四、頓得八智；五、",
    "T28n1546_025:0185b05": "具修十六行。復次初得道故名須陀洹，住彼",
    "T28n1546_025:0185b06": "道時見道所斷結永盡無餘，永斷緣倒結、永",
    "T28n1546_025:0185b07": "斷忍對治結、永斷邪見。復次初得道故名",
    "T28n1546_025:0185b08": "須陀洹，住彼道時，其人可共談說、可施設有",
    "T28n1546_025:0185b09": "相。復次初得道故名須陀洹，住彼道時容",
    "T28n1546_025:0185b10": "有生死。復有說者，初得果故名須陀洹。問",
    "T28n1546_025:0185b11": "曰：若然者，斷多分欲盡欲界結、得正決定道",
    "T28n1546_025:0185b12": "比智時應是須陀洹。所以者何？是初得果故。",
    "T28n1546_025:0185b13": "答曰：初得果故名須陀洹，要是順次第具縛",
    "T28n1546_025:0185b14": "非超越人。復次初得道故名須陀洹，是初得",
    "T28n1546_025:0185b15": "解脫、是初得度、是得初果人。復次初得果",
    "T28n1546_025:0185b16": "故名須陀洹，要不以世俗道故斷一種結而",
    "T28n1546_025:0185b17": "得果者。復次初得果故名須陀洹，是四沙門",
    "T28n1546_025:0185b18": "果最初果者。復次初得果故名須陀洹，要是",
    "T28n1546_025:0185b19": "具四向四果者。復次初得果故名須陀洹，是",
    "T28n1546_025:0185b20": "八人四雙者。復次初得果故名須陀洹，住彼",
    "T28n1546_025:0185b21": "道時亦不壞地亦不壞道。斯陀含果雖不壞",
    "T28n1546_025:0185b22": "地而壞於道。所以者何？有漏無漏道俱能得",
    "T28n1546_025:0185b23": "故。阿那含果亦壞於地亦壞於道，壞地者",
    "T28n1546_025:0185b24": "依六地而得，壞道者有漏無漏道俱能得故。",
    "T28n1546_025:0185b25": "阿羅漢果雖不壞道而壞於地。所以者何？依",
    "T28n1546_025:0185b26": "九地得故。須陀洹果地亦不壞、道亦不壞，不",
    "T28n1546_025:0185b27": "壞地者依未至地得，不壞道者唯以無漏",
    "T28n1546_025:0185b28": "道不以有漏道得。復有說者，不以初得道故",
    "T28n1546_025:0185b29": "名須陀洹，不以初得果故名須陀洹，然以須",
    "T28n1546_025:0185c01": "陀洹果故，彼人名須陀洹。因法為名，猶如藥",
    "T28n1546_025:0185c02": "水以藥為名，酥瓶油瓶亦復如是。問曰：何",
    "T28n1546_025:0185c03": "故名須陀洹？答曰：須陀名聖道流、洹名為入，",
    "T28n1546_025:0185c04": "入聖道流故名須陀洹。問曰：若然者，斯陀含、",
    "T28n1546_025:0185c05": "阿那含、阿羅漢亦名須陀洹。所以者何？亦入",
    "T28n1546_025:0185c06": "聖道流故。答曰：此初受名，初得道故；餘果名",
    "T28n1546_025:0185c07": "者各自有義。",
    "T28n1546_025:0185c08": "不墮惡趣者，不墮三惡趣。問曰：如斯陀含、阿",
    "T28n1546_025:0185c09": "那含、阿羅漢亦不墮惡趣，何故獨說須陀洹",
    "T28n1546_025:0185c10": "不墮惡趣耶？答曰：亦應說而不說者，當知此",
    "T28n1546_025:0185c11": "說有餘。復次沙門果各自有義。如須陀洹，",
    "T28n1546_025:0185c12": "不墮惡趣勝故，說不墮惡趣。斯陀含，一往來",
    "T28n1546_025:0185c13": "勝故，名一往來。阿那含，不還欲界勝故，名不",
    "T28n1546_025:0185c14": "還。阿羅漢，更不受有勝故，名更不受有。以沙",
    "T28n1546_025:0185c15": "門果各自有義故，隨義立名。問曰：凡夫人亦",
    "T28n1546_025:0185c16": "有不墮惡趣者，何以不說？答曰：應說而不說",
    "T28n1546_025:0185c17": "者，當知此說有餘。復次凡夫人或墮惡趣、",
    "T28n1546_025:0185c18": "或不墮惡趣，是以不說；聖人必定不墮惡趣，",
    "T28n1546_025:0185c19": "是故說之。",
    "T28n1546_025:0185c20": "決定者，住正決定聚故名決定。須陀洹義，應",
    "T28n1546_025:0185c21": "言決定般涅槃。所以者何？有般涅槃因緣故。",
    "T28n1546_025:0185c22": "譬如坏器，於三重屋上投之於地，未至地頃，",
    "T28n1546_025:0185c23": "當言必破；彼亦如是。",
    "T28n1546_025:0185c24": "入究竟道者，盡智、無生智名道。彼人有如是",
    "T28n1546_025:0185c25": "欲、如是期心、如是可、如是樂、如是意，近轉近",
    "T28n1546_025:0185c26": "彼道故，言入究竟道。唯受七有者。問曰：應",
    "T28n1546_025:0185c27": "受十四有、若二十八有。若以本有而言，人中",
    "T28n1546_025:0185c28": "有七、天中有七，應有十四。若以本有、中有而",
    "T28n1546_025:0185c29": "言，天中本有有七、中有有七，人中本有有七、",
    "T28n1546_025:0186a01": "中有有七，應有二十八。何故但說七有？答曰：",
    "T28n1546_025:0186a02": "此是七數法，不過於七。人中亦七，天上亦七，",
    "T28n1546_025:0186a03": "本有亦七，中有亦七。餘經亦說：三說四諦有",
    "T28n1546_025:0186a04": "十二行，一諦有十二行，四諦應有四十八行。",
    "T28n1546_025:0186a05": "三說苦諦有十二行，乃至三說道諦有十二",
    "T28n1546_025:0186a06": "行，應有四十八行。何故但說有十二行？此是",
    "T28n1546_025:0186a07": "十二數法，不離三轉十二行故。餘經亦說：比",
    "T28n1546_025:0186a08": "丘七處善，三種觀義，速於聖法能盡有漏。彼",
    "T28n1546_025:0186a09": "不應但七，應有三十五處善若無量處善。何",
    "T28n1546_025:0186a10": "故但說七處善耶？答曰：此是七數法，不離於",
    "T28n1546_025:0186a11": "七觀。一色陰有七種，乃至識陰亦七種故。餘",
    "T28n1546_025:0186a12": "經亦說：比丘！我今當說二法。云何二法？眼色",
    "T28n1546_025:0186a13": "乃至意法，是名二法。此非一二，應是六二；但",
    "T28n1546_025:0186a14": "是二數法故，不離於二。此七數法不離於七，",
    "T28n1546_025:0186a15": "亦復如是，廣說如上。問曰：何故須陀洹唯",
    "T28n1546_025:0186a16": "受七有不增減耶？尊者波奢說曰：若增若減",
    "T28n1546_025:0186a17": "受於有者，皆亦生疑。不以疑故，違於法相。復",
    "T28n1546_025:0186a18": "次有爾許報因，還受爾許報果。復次以業力",
    "T28n1546_025:0186a19": "故唯受七有，以道力故不受第八有。如人",
    "T28n1546_025:0186a20": "為七步蛇所螫，以四大力故能行七步，以毒",
    "T28n1546_025:0186a21": "力故不至第八步。復次若受第八有，彼身中",
    "T28n1546_025:0186a22": "應空無聖道。若空無聖道，先是見諦今非見",
    "T28n1546_025:0186a23": "諦；本是得正決定，今不得正決定；本是聖人，",
    "T28n1546_025:0186a24": "今非聖人。復次若受第八有者，則於過去恒",
    "T28n1546_025:0186a25": "沙諸佛則為外人非是內親。猶如世人七世",
    "T28n1546_025:0186a26": "相於有親，若至八世使為外人；彼亦如是。復",
    "T28n1546_025:0186a27": "次住增上忍時，除欲界七生分色無色界一一",
    "T28n1546_025:0186a28": "處生分，餘一切生分得非數滅。若法得非數",
    "T28n1546_025:0186a29": "滅，更不復起現在前。復次以唯有七生處",
    "T28n1546_025:0186b01": "故，唯受七有。七生處者，謂人、六欲天是須",
    "T28n1546_025:0186b02": "陀洹生處，而於中生。復次彼於七有中滿修",
    "T28n1546_025:0186b03": "七種道、永斷七使，以如是事故，唯受七有，",
    "T28n1546_025:0186b04": "不增不減。如是諸具受七有須陀洹，天上",
    "T28n1546_025:0186b05": "七有、人中七有者，然須陀洹各有差別，或有",
    "T28n1546_025:0186b06": "天七人六、天六人五、天五人四、天四人三、天",
    "T28n1546_025:0186b07": "三人二、天二人一，或有人七天六乃至人二",
    "T28n1546_025:0186b08": "天一，說亦如是。此中唯說具七有者故，說",
    "T28n1546_025:0186b09": "須陀洹受於七有。問曰：具受七有須陀洹，為",
    "T28n1546_025:0186b10": "在天上、為在人中受第七有耶？答曰：或有說",
    "T28n1546_025:0186b11": "者，於此生中得須陀洹，即數此生為七。或有",
    "T28n1546_025:0186b12": "說，不在七數者、若如數者，此說人中得道，天",
    "T28n1546_025:0186b13": "上滿七，於彼般涅槃。若天上得果，人中滿七，",
    "T28n1546_025:0186b14": "即般涅槃。若不數者，人中得果，還於人中滿",
    "T28n1546_025:0186b15": "七有，即般涅槃。天中得果，還於天中滿七有，",
    "T28n1546_025:0186b16": "即般涅槃。評曰：不應數初得道生在七有中。",
    "T28n1546_025:0186b17": "所以者何？彼生中有時，是凡夫非是聖人。",
    "T28n1546_025:0186b18": "若數者唯有二十七有，非二十八。若唯二",
    "T28n1546_025:0186b19": "十七有，則違《施設經》。如說：須陀洹經二十八",
    "T28n1546_025:0186b20": "生必盡苦際。欲令無如是過故，不說初得道",
    "T28n1546_025:0186b21": "生在七有中。問曰：受七有須陀洹，於前六生",
    "T28n1546_025:0186b22": "中，為起聖道現在前不耶？答曰：或有說者，不",
    "T28n1546_025:0186b23": "起。若當起者，應般涅槃。或有說者，起現在",
    "T28n1546_025:0186b24": "前。問曰：若然者，何故不般涅槃？答曰：以業",
    "T28n1546_025:0186b25": "力故不般涅槃。問曰：若滿第七有時世無",
    "T28n1546_025:0186b26": "佛，在家而得阿羅漢耶？答曰：或有說者，不得。",
    "T28n1546_025:0186b27": "雖無佛法，於餘法中要當出家受其法服，然",
    "T28n1546_025:0186b28": "後乃得。或有說者，在家亦得。得已不住於家，",
    "T28n1546_025:0186b29": "於餘法出家受其法服。如是比有五百辟支",
    "T28n1546_025:0186c01": "佛住仙人山中，本是聲聞。",
    "T28n1546_025:0186c02": "天上人中者，天來人中、人住天中。猶如世",
    "T28n1546_025:0186c03": "人從林至園中、從園至林中，彼亦如是。生者，",
    "T28n1546_025:0186c04": "生中有、本有中。",
    "T28n1546_025:0186c05": "得盡苦際者。問曰：苦際為在苦中、為在苦外？",
    "T28n1546_025:0186c06": "若在苦中，不應言苦際。若在苦外，世間現喻",
    "T28n1546_025:0186c07": "云何通？猶如金籌，初亦是金、中亦是金、後亦",
    "T28n1546_025:0186c08": "是金。苦亦如是，初亦是苦、中亦是苦、後亦是",
    "T28n1546_025:0186c09": "苦。何者是苦際耶？答曰：或有說者，阿羅漢最",
    "T28n1546_025:0186c10": "後陰是苦際。或有說者，滅盡涅槃是苦際。若",
    "T28n1546_025:0186c11": "作是說：阿羅漢最後陰是苦際者，不應言苦",
    "T28n1546_025:0186c12": "際。所以者何？體盡是苦故。答曰：以是事故，",
    "T28n1546_025:0186c13": "應言苦際。所以者何？更不生苦，更不與苦相",
    "T28n1546_025:0186c14": "續，更不造苦因，是故名苦際。若作是說：滅盡",
    "T28n1546_025:0186c15": "涅槃是苦際者，世間金籌現喻云何通？答曰：",
    "T28n1546_025:0186c16": "此不必須通。所以者何？此非修多羅、毘尼、阿",
    "T28n1546_025:0186c17": "毘曇，不可以世間現喻難賢聖法。所以者何？",
    "T28n1546_025:0186c18": "賢聖法異、世間法異。",
    "T28n1546_025:0186c19": "三不善根：貪不善根、恚不善根、癡不善根。問",
    "T28n1546_025:0186c20": "曰：三不善根體性是何？答曰：有十五種。貪不",
    "T28n1546_025:0186c21": "善根，欲界五行所斷愛，通六識身。恚不善根，",
    "T28n1546_025:0186c22": "五行所斷恚，通六識身。癡不善根，欲界全四",
    "T28n1546_025:0186c23": "種所斷無明。四種者，謂集、滅、道、修道。苦諦所",
    "T28n1546_025:0186c24": "斷種當分別。苦諦斷無明有十種，謂與五見、",
    "T28n1546_025:0186c25": "愛、恚、慢、疑相應及不共法八，是不善根。二非",
    "T28n1546_025:0186c26": "不善根，謂欲界身見、邊見相應者。問曰：因是",
    "T28n1546_025:0186c27": "根義。身見、邊見相應無明，是一切不善法因，",
    "T28n1546_025:0186c28": "何故不名根耶？答曰：若法體是不善，為一切",
    "T28n1546_025:0186c29": "不善法作因者立根。身見、邊見相應無明雖",
    "T28n1546_025:0187a01": "是一切不善法因，體非不善，是無記故，是",
    "T28n1546_025:0187a02": "故癡不善根全是欲界四種，謂集、滅、道、修道",
    "T28n1546_025:0187a03": "所斷，及苦諦所斷八種，通六識身無明。是此",
    "T28n1546_025:0187a04": "十五種，是三不善根體，乃至廣說。",
    "T28n1546_025:0187a05": "已說體性所以，今當說何故名不善根。不善",
    "T28n1546_025:0187a06": "根是何義？答曰：生義、養義、增義，是不善根",
    "T28n1546_025:0187a07": "義。充足義、饒益義、滋盛義、流澍不善義，是",
    "T28n1546_025:0187a08": "不善根義。尊者和須蜜說曰：云何不善根",
    "T28n1546_025:0187a09": "義？答言：不善因義是不善根義。復次不善種",
    "T28n1546_025:0187a10": "子義是不善根義。復次發起不善義是不善根",
    "T28n1546_025:0187a11": "義。復次已生不善、助生不善、增益不善義是",
    "T28n1546_025:0187a12": "不善根義。尊者浮陀提婆說曰：不善元本、能",
    "T28n1546_025:0187a13": "生不善、助生不善、增益不善義是不善根義。",
    "T28n1546_025:0187a14": "問曰：若因義是不善根義者，前生不善五陰",
    "T28n1546_025:0187a15": "與後生不善五陰作因，前生十不善業與後",
    "T28n1546_025:0187a16": "生十不善業作因，前生三十四不善使與後",
    "T28n1546_025:0187a17": "生三十四不善使作因。如是等不善法，皆應",
    "T28n1546_025:0187a18": "是不善根。此三有何異相立不善根耶？尊",
    "T28n1546_025:0187a19": "者和須蜜答曰：此是如來有餘之說，略言要",
    "T28n1546_025:0187a20": "言為受化者作如是說。尊者波奢說曰：佛決",
    "T28n1546_025:0187a21": "定知法根亦知勢用，餘人所不知。若法有不",
    "T28n1546_025:0187a22": "善根相立不善根，無者不立。尊者瞿沙說曰：",
    "T28n1546_025:0187a23": "佛知此三法於不善法作因，速疾偏重親近，",
    "T28n1546_025:0187a24": "是故此三立不善根；餘不善法無此三相，故",
    "T28n1546_025:0187a25": "不立根。復次此三不善根，於一切不善法為",
    "T28n1546_025:0187a26": "元首，猶如猛將勝軍在前而行，以其威力故",
    "T28n1546_025:0187a27": "餘不善法生。復次一切不善法中誰為最勝？",
    "T28n1546_025:0187a28": "此三法於一切不善法中，名亦最勝、義亦最",
    "T28n1546_025:0187a29": "勝，是故立根。復次貪不善根，是不貪善根近",
    "T28n1546_025:0187b01": "怨對法，恚不善根、癡不善根是不恚不癡善",
    "T28n1546_025:0187b02": "根近怨對法。復次以此三法是功德怨家。功",
    "T28n1546_025:0187b03": "德者，謂三善根。復次以此三不善根於一切",
    "T28n1546_025:0187b04": "不善法作因、作根、作主、作本所作、作勢力、作",
    "T28n1546_025:0187b05": "緣、作增益、作集、作起處。作因者，猶如種子。作",
    "T28n1546_025:0187b06": "根者，令堅牢。餘隨相說。復次此三不善根，能",
    "T28n1546_025:0187b07": "持不善法，能使來、能生、能養、能增故。復次以",
    "T28n1546_025:0187b08": "此三不善根，離欲界欲時多作留難、作障礙，",
    "T28n1546_025:0187b09": "如守門者不令人入。復次以此三不善根，五",
    "T28n1546_025:0187b10": "種斷、通六識身、是使性、能起身口業、斷善",
    "T28n1546_025:0187b11": "根時有牢強方便。五種斷者，見苦斷種乃至",
    "T28n1546_025:0187b12": "修道斷種。通六識身者，與眼識相應乃至意",
    "T28n1546_025:0187b13": "識相應。使性者，貪是欲愛使、恚是瞋恚使、癡",
    "T28n1546_025:0187b14": "是無明使。能起身口業者，貪起從貪生身",
    "T28n1546_025:0187b15": "口業，恚起從恚生身口業，癡起從癡生身口",
    "T28n1546_025:0187b16": "業。斷善根時牢強方便者，如《施設經》說：斷善",
    "T28n1546_025:0187b17": "根時，云何而斷？以何事斷？答言：猶如有一，貪",
    "T28n1546_025:0187b18": "欲偏重、瞋恚偏重、愚癡偏重者，能斷善根。所",
    "T28n1546_025:0187b19": "以說五種斷者，欲除五見及疑。所以說通六",
    "T28n1546_025:0187b20": "識身者，欲除慢。所以說使性者，欲除諸纏。問",
    "T28n1546_025:0187b21": "曰：如邪見能斷善根，何故不立不善根？答曰：",
    "T28n1546_025:0187b22": "不善根斷善根時，作方便時勢勝，事成時亦",
    "T28n1546_025:0187b23": "勝。一切善不善法，方便時勢用難，事成時勢",
    "T28n1546_025:0187b24": "用易。曾聞菩薩見世間生老病死苦，初發不",
    "T28n1546_025:0187b25": "退轉無上道心。從此以後，於三阿僧祇劫，此",
    "T28n1546_025:0187b26": "心不住不退，無能留難障礙之者。此心甚難，",
    "T28n1546_025:0187b27": "非得盡智時三界善根於未來修者。邪見成",
    "T28n1546_025:0187b28": "時勢用勝，非方便時勝，是故不立不善根。復",
    "T28n1546_025:0187b29": "次若法斷善根時，能生不善法、助生不善法",
    "T28n1546_025:0187c01": "者，立不善根。貪恚癡能生不善法、助生不善",
    "T28n1546_025:0187c02": "法；邪見雖助生不善法，不能生不善法。復有",
    "T28n1546_025:0187c03": "邪見能斷善根者，以諸不善根力故，諸不善",
    "T28n1546_025:0187c04": "根先令善根羸劣微薄，令其困無有勢力，然",
    "T28n1546_025:0187c05": "後邪見能斷善根。復次先作是說，五種斷者",
    "T28n1546_025:0187c06": "立不善根；邪見非五種斷、不通六識身，彼",
    "T28n1546_025:0187c07": "在意地，雖是使性，不能起身口業。所以者何？",
    "T28n1546_025:0187c08": "見道所斷心不與身口業俱起，諸不善根所",
    "T28n1546_025:0187c09": "不攝。不善五陰無此五事。不善色陰，非五",
    "T28n1546_025:0187c10": "種斷、不通六識身、非是使性、不能起身口業、",
    "T28n1546_025:0187c11": "斷善根時無牢強方便。不善受陰想陰識陰，",
    "T28n1546_025:0187c12": "煩惱所不攝相應行陰，此雖五行所斷、通六",
    "T28n1546_025:0187c13": "識身，非是使性，雖能起身口業，斷善根時無",
    "T28n1546_025:0187c14": "牢強方便。不相應行陰，雖五種斷，不通六識",
    "T28n1546_025:0187c15": "身、非是使性、不能起身口業，斷善根時無牢",
    "T28n1546_025:0187c16": "強方便。煩惱中五見及疑，非五種斷、不通六",
    "T28n1546_025:0187c17": "識身，雖是使性，不能起身口業。所以者何？見",
    "T28n1546_025:0187c18": "道所斷心不與身口業俱，起斷善根時無牢",
    "T28n1546_025:0187c19": "強方便。慢雖五種斷，不通六識身，雖是使性、",
    "T28n1546_025:0187c20": "能起身口業，斷善根時無牢強方便。纏有十",
    "T28n1546_025:0187c21": "種：忿纏、覆纏、睡纏、掉纏、眠纏、悔纏、愱纏、慳纏、",
    "T28n1546_025:0187c22": "無慚纏、無愧纏。睡、掉、無慚、無愧，此四雖五種",
    "T28n1546_025:0187c23": "斷，非是使性，雖能起身口業，斷善根時無",
    "T28n1546_025:0187c24": "牢強方便。眠雖五種斷，不通六識身、非是使",
    "T28n1546_025:0187c25": "性、不能起身口業，斷善根時無牢強方便。餘",
    "T28n1546_025:0187c26": "纏非五種斷，不通六識身，非是使性，或時起",
    "T28n1546_025:0187c27": "身口業，斷善根時無牢強方便。恨、佷、諂、誑、憍、",
    "T28n1546_025:0187c28": "害，此六是使垢，依使而生，非根本使。無上",
    "T28n1546_025:0187c29": "五事故，不立不善根。復次此三不善根，說是",
    "T28n1546_025:0188a01": "業本、是業集。如說：迦藍摩當知，貪是眾生業",
    "T28n1546_025:0188a02": "本、是眾生業集，恚癡亦是眾生業本、是眾生",
    "T28n1546_025:0188a03": "業集。復次此三不善根盡，業亦盡。如說：貪盡",
    "T28n1546_025:0188a04": "業亦盡，恚癡盡業亦盡。復次此三不善根，展",
    "T28n1546_025:0188a05": "轉相生、展轉相助生。如說：從貪生恚，從恚生",
    "T28n1546_025:0188a06": "貪，於此二中亦生無明。復次此三不善根，能",
    "T28n1546_025:0188a07": "使三受。如說：貪使樂受，恚使苦受，癡使不苦",
    "T28n1546_025:0188a08": "不樂受。問曰：如此三使盡使三受，何故作是",
    "T28n1546_025:0188a09": "說耶？答曰：從多分故。貪多使樂受，恚多使",
    "T28n1546_025:0188a10": "苦受，癡多使不苦不樂受。復次貪從樂受生，",
    "T28n1546_025:0188a11": "以樂受為根本，多造惡業故而生多苦。恚從",
    "T28n1546_025:0188a12": "苦受生，以苦受為根本，多造惡業故而生多",
    "T28n1546_025:0188a13": "苦。癡從不苦不樂受生，以不苦不樂受為根",
    "T28n1546_025:0188a14": "本，多造惡業故而生多苦。復次此三善根，",
    "T28n1546_025:0188a15": "說是愛憎。以愛憎故眾生多起諍訟，天阿修",
    "T28n1546_025:0188a16": "羅常共鬪殺多眾生。愛者是貪，憎者是恚。問",
    "T28n1546_025:0188a17": "曰：此中何以不說癡耶？答曰：已說在此二中。",
    "T28n1546_025:0188a18": "若當眾生有智者，乃至天欲境界在前猶不",
    "T28n1546_025:0188a19": "共諍，何況人間惡欲。復次以此現初門、要略、",
    "T28n1546_025:0188a20": "始入。諸煩惱盡從三分生：或從愛分生、或從",
    "T28n1546_025:0188a21": "恚分生、或從癡分生。佛經說：婆羅門當知，若",
    "T28n1546_025:0188a22": "人以二十一煩惱惱於心者，雖修行淨心生",
    "T28n1546_025:0188a23": "淨想，猶墮惡趣。曾聞尊者曇摩哆羅，一切煩",
    "T28n1546_025:0188a24": "惱立為三分，謂貪、恚、癡分，此是貪分、此是恚",
    "T28n1546_025:0188a25": "分、此是癡分。若說貪當知已說貪分，若說",
    "T28n1546_025:0188a26": "恚當知已說恚分，若說癡當知已說癡分。如",
    "T28n1546_025:0188a27": "愛恚癡分，親分怨分、不親分不怨分、有恩",
    "T28n1546_025:0188a28": "分無恩分、有適意分無適意分、不有適意",
    "T28n1546_025:0188a29": "不無適意，當知亦如是。復次以三不善根起",
    "T28n1546_025:0188b01": "十惡業故，墮十惡處。云何三不善根起十惡",
    "T28n1546_025:0188b02": "業？答曰：佛經說：殺生有三種，或從貪生、或",
    "T28n1546_025:0188b03": "從恚生、或從癡生。乃至邪見，亦復如是。《施設",
    "T28n1546_025:0188b04": "經》亦說：三不善根，十惡業因根，廣說如上。云",
    "T28n1546_025:0188b05": "何十惡業生十惡處？佛經說：修行廣布殺生",
    "T28n1546_025:0188b06": "之業，生地獄、畜生、餓鬼中，乃至邪見亦如是。",
    "T28n1546_025:0188b07": "《施設經》亦如是說：修行廣布增上殺生之業",
    "T28n1546_025:0188b08": "生阿毘地獄，小輕者生大熱地獄，轉輕者生",
    "T28n1546_025:0188b09": "熱地獄，轉輕者生大叫喚地獄，轉輕者生叫",
    "T28n1546_025:0188b10": "喚地獄，轉輕者生眾合地獄，轉輕者生黑繩",
    "T28n1546_025:0188b11": "地獄，轉輕者生活地獄，轉輕者生畜生，轉輕",
    "T28n1546_025:0188b12": "者生餓鬼；乃至邪見，說亦如是。是名行十惡",
    "T28n1546_025:0188b13": "業生十惡處。復次此三不善根，說是內垢。如",
    "T28n1546_025:0188b14": "說：貪為內垢、恚為內垢、癡為內垢。如內垢，內",
    "T28n1546_025:0188b15": "怨內嫌當知亦如是。復次此三不善根，亦名",
    "T28n1546_025:0188b16": "為增、亦名為減。如說：云何貪增？云何恚增？云",
    "T28n1546_025:0188b17": "何癡增？云何貪減？云何恚減？云何癡減。復次",
    "T28n1546_025:0188b18": "此三不善根，能為退者作重因重緣。如說：若",
    "T28n1546_025:0188b19": "比丘比丘尼，自知欲心熾盛、恚心熾盛、癡心",
    "T28n1546_025:0188b20": "熾盛，不能自制。比丘比丘尼當知，我於善法",
    "T28n1546_025:0188b21": "便為衰退。復次此三不善根，說是煩惱障。如",
    "T28n1546_025:0188b22": "說：云何煩惱障？答曰：猶如有一，貪偏重、恚",
    "T28n1546_025:0188b23": "偏重、癡偏重，是名煩惱障。復次此三不善根，",
    "T28n1546_025:0188b24": "說名為塵。如說：是貪塵、恚塵、癡塵。如塵穢垢，",
    "T28n1546_025:0188b25": "箭火刺刀毒病，當知亦如是。問曰：此三不善",
    "T28n1546_025:0188b26": "根，云何行耶？答曰：若心有貪，是心無恚；若",
    "T28n1546_025:0188b27": "心有恚，是心無貪；癡則俱有。所以者何？所行",
    "T28n1546_025:0188b28": "各異故。貪行欣踊，恚行憂慼。復次欲心盛時，",
    "T28n1546_025:0188b29": "令身柔軟潤益；恚心盛時，令身麁強損減。復",
    "T28n1546_025:0188c01": "次欲令身柔軟不害前緣，恚令身麁強能害",
    "T28n1546_025:0188c02": "前緣。云何欲令身柔軟？答曰：欲心現在前時，",
    "T28n1546_025:0188c03": "自身柔軟。云何不害前緣？答曰：若於前人生",
    "T28n1546_025:0188c04": "愛心者，晝夜觀之無有厭足。云何恚心令身",
    "T28n1546_025:0188c05": "麁強？答曰：恚心現在前時，令自身麁強。云何",
    "T28n1546_025:0188c06": "能害前緣？答曰：若於前人生恚心者，乃至不",
    "T28n1546_025:0188c07": "欲以眼視之。",
    "T28n1546_025:0188c08": "此三不善根，是五種斷、通六識身。何故五種",
    "T28n1546_025:0188c09": "斷？若當見道斷非修道斷者，修道所斷心便",
    "T28n1546_025:0188c10": "為無根。若當修道所斷非見道斷者，見道所",
    "T28n1546_025:0188c11": "斷心便為無根。何故通六識身？若在意地不",
    "T28n1546_025:0188c12": "在五識身者，此五識心便為無根。若在五識",
    "T28n1546_025:0188c13": "身不在意地者，此意地心便為無根。一切不",
    "T28n1546_025:0188c14": "善心以此為根。與不善欲俱心有二種根，",
    "T28n1546_025:0188c15": "謂貪及相應無明。恚俱亦如是。癡俱心及餘",
    "T28n1546_025:0188c16": "煩惱俱心有一根，有一根謂無明也。",
    "T28n1546_025:0188c17": "問曰：根有多名，或說身見是根、或說世尊是",
    "T28n1546_025:0188c18": "根、或說欲是根、或說不放逸是根、或說自體",
    "T28n1546_025:0188c19": "是根。此諸根名，有何差別？答曰：身見是根",
    "T28n1546_025:0188c20": "者，以是見計我我所，便生諸見。世尊是根",
    "T28n1546_025:0188c21": "者，以所說故。雖此煩惱出要縛解、增長寂滅，",
    "T28n1546_025:0188c22": "如是等法皆從佛出，是故為根。欲是根者，以",
    "T28n1546_025:0188c23": "能集善法故。所以者何？若有欲心能集善法，",
    "T28n1546_025:0188c24": "若無欲心不能集善法，是故以欲為根。不放",
    "T28n1546_025:0188c25": "逸是根者，以能守護善法。若放逸者不能守",
    "T28n1546_025:0188c26": "護善法，若不放逸則能守護善法，是故不放",
    "T28n1546_025:0188c27": "逸為根。自體是根者，以自體不捨自性，是故",
    "T28n1546_025:0188c28": "自體為根。問曰：若然者，無為法亦是自體根。",
    "T28n1546_025:0188c29": "所以者何？不捨自性故。答曰：若以此義不捨",
    "T28n1546_025:0189a01": "自性為根者，無為法亦不捨自體為根，復有",
    "T28n1546_025:0189a02": "何過？復有欲去如是過而作是說：自體是根",
    "T28n1546_025:0189a03": "者，以相似因是自體根，能生他故。問曰：若然",
    "T28n1546_025:0189a04": "者，苦法忍及眷屬便為無根。所以者何？無相",
    "T28n1546_025:0189a05": "似因故。答曰：雖不從相似因生，而能與他作",
    "T28n1546_025:0189a06": "相似因。無為法亦不從相似因生，亦不能與",
    "T28n1546_025:0189a07": "他作相似因。評曰：應作是說：以不捨自性故，",
    "T28n1546_025:0189a08": "名自性根。身見根乃至自體根，是名差別。",
    "T28n1546_025:0189a09": "阿毘曇毘婆沙論卷第二十五"
}