{
    "T15n0625_002:0372b08": "大樹緊那羅王所問經卷第二",
    "T15n0625_002:0372b10": "姚秦龜茲三藏鳩摩羅什譯",
    "T15n0625_002:0372b11": "爾時天冠菩薩白言：「世尊！未曾有也，而是",
    "T15n0625_002:0372b12": "大樹緊那羅王成就如是不思議法。世尊！是",
    "T15n0625_002:0372b13": "緊那羅王乃能成就如是勝妙神通之力，復",
    "T15n0625_002:0372b14": "能演說甚深法忍。世尊！緊那羅王於幾佛所",
    "T15n0625_002:0372b15": "種諸善根有如是辯？」佛言：「善男子！假使能數",
    "T15n0625_002:0372b16": "恒河沙等世界星宿，不能數是緊那羅王所",
    "T15n0625_002:0372b17": "事如來、應、正遍覺。善男子！是人已於爾許佛",
    "T15n0625_002:0372b18": "所修行梵行，集於無上正真之道，是故得有",
    "T15n0625_002:0372b19": "如是辯才。」爾時天冠問緊那羅王：「汝於爾許",
    "T15n0625_002:0372b20": "無量佛所種殖無量無邊善根，何故不成無",
    "T15n0625_002:0372b21": "上正道？」爾時大樹緊那羅王語天冠菩薩：",
    "T15n0625_002:0372b22": "「善男子！菩薩摩訶薩有十二無滿足法。何等",
    "T15n0625_002:0372b23": "十二？謂供養給事諸佛世尊無有滿足。集諸",
    "T15n0625_002:0372b24": "善根無有滿足。聽集法寶無有滿足。修禪解",
    "T15n0625_002:0372b25": "脫無有滿足。修觀寂法無有滿足。流通顯法",
    "T15n0625_002:0372b26": "無有滿足。教化眾生無有滿足。守護正法無",
    "T15n0625_002:0372b27": "有滿足。不捨阿練若處無有滿足。諸波羅",
    "T15n0625_002:0372b28": "蜜莊嚴佛土無有滿足。修集福慧無有滿足。",
    "T15n0625_002:0372b29": "集助菩提法無有滿足。善男子！是名菩薩十",
    "T15n0625_002:0372c01": "二無滿足法，是故菩薩求善根莊嚴無有滿",
    "T15n0625_002:0372c02": "足。」爾時大樹緊那羅王白言：「世尊！我聞菩薩",
    "T15n0625_002:0372c03": "所有三昧，名曰寶住。若有菩薩得是三昧，一",
    "T15n0625_002:0372c04": "切法寶諸功德法自然而得。善哉，世尊！唯願",
    "T15n0625_002:0372c05": "如來演說於是寶住三昧，菩薩聞已於一切",
    "T15n0625_002:0372c06": "法而得自在隨增長法。」爾時佛告大樹緊那",
    "T15n0625_002:0372c07": "羅王：「如是。緊那羅王！有於三昧名曰寶住。汝",
    "T15n0625_002:0372c08": "今善聽，善思念之，吾今當說如是菩薩寶住",
    "T15n0625_002:0372c09": "三昧。」「善哉，世尊！願樂欲聞，受教而聽。」佛告大",
    "T15n0625_002:0372c10": "樹緊那羅王：「若有菩薩欲令佛寶種性不斷，",
    "T15n0625_002:0372c11": "法寶種性、僧寶種性不斷絕者，修集起生八",
    "T15n0625_002:0372c12": "十種寶。何等八十？不忘一切智寶之心。不捨",
    "T15n0625_002:0372c13": "離於志意寶心。不捨修諸善根寶心。不捨堅",
    "T15n0625_002:0372c14": "入寂定寶心。生起一切布施寶心。不悕望報",
    "T15n0625_002:0372c15": "清淨寶心，迴向菩提故。莊嚴身寶心，滿三善",
    "T15n0625_002:0372c16": "故。莊嚴口寶心，離四過故。莊嚴意寶心，捨",
    "T15n0625_002:0372c17": "離無明、愛、恚見故。持戒不毀不穿、不壞不缺",
    "T15n0625_002:0372c18": "寶心，不穿不壞不缺不污戒莊嚴故。無惱害",
    "T15n0625_002:0372c19": "寶心，於諸眾生意平等故。柔忍寶心，能忍難",
    "T15n0625_002:0372c20": "事故。不憂身命清淨寶心，淨菩提故。無愛",
    "T15n0625_002:0372c21": "恚寶心，無高下故。堅固牢強莊嚴寶心，無憂",
    "T15n0625_002:0372c22": "慮故。一切所作成就寶心，無慢緩故。堅固念",
    "T15n0625_002:0372c23": "慧進入寶心，能善修集助菩提法故。起禪",
    "T15n0625_002:0372c24": "解脫三昧寶心，得心自在故。集法寶心，集自",
    "T15n0625_002:0372c25": "財故。聞正法已能持寶心，得無畏故。不悋法",
    "T15n0625_002:0372c26": "寶心，心無悋故。不期利養說法寶心，捨離惡",
    "T15n0625_002:0372c27": "欲不望報故。修正念寶心，正流趣故。如所",
    "T15n0625_002:0372c28": "聞法成滿寶心，如聞行故。智觀寶心，降伏",
    "T15n0625_002:0372c29": "智故。大慈寶心，化眾生故；大悲寶心，觀眾生",
    "T15n0625_002:0373a01": "故；大喜寶心，愛樂法故；大捨寶心，諸法寂",
    "T15n0625_002:0373a02": "故。不厭生死寶心，集諸善根故。化眾生寶心，",
    "T15n0625_002:0373a03": "不住自樂故。四攝寶心，為攝法故。起神通寶",
    "T15n0625_002:0373a04": "心，一切神通現變化故。善知識寶心，為聞法",
    "T15n0625_002:0373a05": "故。離惡知識寶心，集善根故。為一切眾生正",
    "T15n0625_002:0373a06": "修寶心，如涅槃故。離諸一切結病寶心，入一",
    "T15n0625_002:0373a07": "切眾生所志欲故。於一切法生藥想寶心，寂",
    "T15n0625_002:0373a08": "諸病故。善修學習無慢寶心，知大人法故。滅",
    "T15n0625_002:0373a09": "憍慢寶心，於諸眾生謙卑下故。無幻偽寶心，",
    "T15n0625_002:0373a10": "無諂誑故。和敬寶心，令法久住故。護法寶心，",
    "T15n0625_002:0373a11": "報去來現在諸佛恩故。知恩報恩寶心，親友",
    "T15n0625_002:0373a12": "究竟故。不望報寶心，無所親故。常出家寶",
    "T15n0625_002:0373a13": "心，不忘所作故。愛樂寶心，護白淨故。聖種少",
    "T15n0625_002:0373a14": "欲知足寶心，集持戒故。莊嚴一切頭陀功德",
    "T15n0625_002:0373a15": "寶心，於諸眾生無有過故。少欲知足寶心，慧",
    "T15n0625_002:0373a16": "無足故。獨處寶心，身意寂靜故。求法無厭寶",
    "T15n0625_002:0373a17": "心，滿相好故。莊嚴集智無厭寶心，斷諸一切",
    "T15n0625_002:0373a18": "眾生疑故。念佛寶心，不離見佛故。念法寶心，",
    "T15n0625_002:0373a19": "不離聞法故。念僧寶心，不退菩薩僧故。念戒",
    "T15n0625_002:0373a20": "寶心，不捨菩提心故。念捨寶心，捨結使故。",
    "T15n0625_002:0373a21": "念天寶心，繫在一生補處菩薩地故。義辯寶",
    "T15n0625_002:0373a22": "心，覺一切義故。法辯寶心，不壞法界故。辭",
    "T15n0625_002:0373a23": "辯寶心，覺了一切諸音聲故。樂說辯寶心，悅",
    "T15n0625_002:0373a24": "可一切諸眾生故。得陀羅尼寶心，隨所聞法",
    "T15n0625_002:0373a25": "不忘失故。依義寶心，知文字實性故。依智",
    "T15n0625_002:0373a26": "寶心，知識如幻故。依了義經寶心，於了義中",
    "T15n0625_002:0373a27": "無違諍故。依法寶心，覺了人實性故。觀一切",
    "T15n0625_002:0373a28": "行無常寶心，不住一切三界中故。觀一切法",
    "T15n0625_002:0373a29": "無我寶心，我及眾生俱無我故。觀於涅槃寂",
    "T15n0625_002:0373b01": "靜寶心，究竟寂靜故。觀空、無相、無願解脫門",
    "T15n0625_002:0373b02": "寶心，入甘露門故。觀一切法無生寶心，得無",
    "T15n0625_002:0373b03": "生法忍故。見一切法如幻、如夢、如焰、如影、如",
    "T15n0625_002:0373b04": "響、如水月寶心，不住諸見故。順因緣法寶",
    "T15n0625_002:0373b05": "心，離斷常見故。離諸邊見垢穢寶心，離於二",
    "T15n0625_002:0373b06": "故。入無二法門寶心，覺一道故。離一切行寶",
    "T15n0625_002:0373b07": "心，至正位故。正觀法位寶心，一切法平等",
    "T15n0625_002:0373b08": "故。集助一切菩提法寶心，覺了一切諸佛法",
    "T15n0625_002:0373b09": "故。如是緊那羅王！若有修集如是等法，善",
    "T15n0625_002:0373b10": "修好修正住獲得如說修行，是名菩薩寶住",
    "T15n0625_002:0373b11": "三昧。若能如是則便得是寶住三昧；若有菩",
    "T15n0625_002:0373b12": "薩已逮得寶住三昧，無世間寶出世間寶，而",
    "T15n0625_002:0373b13": "是菩薩不得自在。「緊那羅王！云何世間寶？云",
    "T15n0625_002:0373b14": "何出世間寶？緊那羅王！世間寶者，謂：人天",
    "T15n0625_002:0373b15": "豪尊，若帝釋豪尊、梵王豪尊、護世豪尊、轉",
    "T15n0625_002:0373b16": "輪王豪尊、居士豪尊、婆羅門豪尊、長者豪尊、",
    "T15n0625_002:0373b17": "剎利豪尊，雖得如是人天豪尊而不放逸。以",
    "T15n0625_002:0373b18": "不放逸能集一切助菩提法，是名世間寶。何",
    "T15n0625_002:0373b19": "等名為出世間寶？所謂聖慧是出世間。何以",
    "T15n0625_002:0373b20": "故？智慧悉攝出世間法，是故說入般若慧門",
    "T15n0625_002:0373b21": "名出世間。「緊那羅王！譬如大海為眾流主；如",
    "T15n0625_002:0373b22": "須彌山為眾山王；猶如眾星月為其主。如諸",
    "T15n0625_002:0373b23": "藥草火珠，光明日為其最；一切禽獸師子為",
    "T15n0625_002:0373b24": "最；一切民庶王為其最；三十三天帝釋為最；",
    "T15n0625_002:0373b25": "諸梵天中梵王為最。如是緊那羅王！所有一",
    "T15n0625_002:0373b26": "切出世間法智慧為首，是故說言般若為諸",
    "T15n0625_002:0373b27": "眾經中主，能度諸流是安去道故；是名為",
    "T15n0625_002:0373b28": "炬，照結闇故；是名勇健，除眾怨故；是名醫王，",
    "T15n0625_002:0373b29": "和眾藥故；是名為師，知諸書故；是名為箭，射",
    "T15n0625_002:0373c01": "結的故；是名為力，究竟害纏故；是名大象，拔",
    "T15n0625_002:0373c02": "結樹故；是無違諍，悉平等故；是無鬪諍，無",
    "T15n0625_002:0373c03": "訟訴故；是名不逆，善隨順故；是名無瞋，究竟",
    "T15n0625_002:0373c04": "盡故；是名善知，四聖諦故；是名為念，正念處",
    "T15n0625_002:0373c05": "故；是名為正，能正斷故；是名示現，神足力故；",
    "T15n0625_002:0373c06": "是名為戒，障諸根故；是名降伏，有大力故；",
    "T15n0625_002:0373c07": "是名為覺，善覺知故；是名開示，示正道故；是",
    "T15n0625_002:0373c08": "名為寂，寂靜定故；是名為明，作慧明故；是名",
    "T15n0625_002:0373c09": "作明，離障翳故；是至正處，作照明故；是名除",
    "T15n0625_002:0373c10": "斷，除結塵故；是無波浪，度諸流故；是不可見，",
    "T15n0625_002:0373c11": "過境界故；是無境界，離內外故。是名為空，離",
    "T15n0625_002:0373c12": "見岸故；是名無相，離覺觀故；是名無願，出三",
    "T15n0625_002:0373c13": "界相故。是名一相，無有相故；是虛空相，無相",
    "T15n0625_002:0373c14": "似故；是害愛慢，離魔業故。施無妄想，不依於",
    "T15n0625_002:0373c15": "戒、不住忍辱、不起精進、不染著禪。無言說",
    "T15n0625_002:0373c16": "門，無一切門，方便自造，無我無眾生，度到彼",
    "T15n0625_002:0373c17": "岸，集諸善根，無作無作者，過諸作道。緊那羅",
    "T15n0625_002:0373c18": "王！是則名為出世間寶。諸般若寶，是智慧",
    "T15n0625_002:0373c19": "寶，即是寶住三昧之體。若菩薩得寶住三昧，",
    "T15n0625_002:0373c20": "一切眾寶皆悉來集。「緊那羅王！喻如大海為",
    "T15n0625_002:0373c21": "眾流主、集一切寶，一切眾寶皆悉來歸，於是",
    "T15n0625_002:0373c22": "海中出生諸寶。如是緊那羅王！菩薩得是寶",
    "T15n0625_002:0373c23": "住三昧，為諸一切眾生之主、集一切寶，一切",
    "T15n0625_002:0373c24": "法寶皆悉歸趣。緊那羅王！寶住三昧能集一",
    "T15n0625_002:0373c25": "切諸法之寶，是中不斷於三寶種，是寶住三",
    "T15n0625_002:0373c26": "昧，名為集聚諸法之寶。」",
    "T15n0625_002:0373c27": "爾時天冠菩薩白言：「世尊！是大樹緊那羅",
    "T15n0625_002:0373c28": "王已逮得是寶住三昧耶？」佛言：「善男子！汝",
    "T15n0625_002:0373c29": "今自問大樹緊那羅王！當為汝說。」時天冠菩",
    "T15n0625_002:0373c30": "薩即問大樹緊那羅王：「緊那羅王！汝今已",
    "T15n0625_002:0374a01": "逮得是菩薩寶住三昧耶？」答言：「善男子！是三",
    "T15n0625_002:0374a02": "昧中無住無得，是三昧中無有得者，而是三",
    "T15n0625_002:0374a03": "昧非色、受、想、行、識；而是三昧，非色可見、無聲",
    "T15n0625_002:0374a04": "可聞，非是住相、非是滅相，無有處相，非無相、",
    "T15n0625_002:0374a05": "非一相。所言相者，都無有相，無能為作。三",
    "T15n0625_002:0374a06": "昧相者，自無有相亦非無相，是三昧相應",
    "T15n0625_002:0374a07": "如是修。善男子！是三昧者等一切法，若等",
    "T15n0625_002:0374a08": "諸法亦等於我，若等於我亦同等於一切眾",
    "T15n0625_002:0374a09": "生。是故善男子！是三昧等一切眾生。何以",
    "T15n0625_002:0374a10": "故？一切眾生即是空相，空相是三昧相；一切",
    "T15n0625_002:0374a11": "眾生即是無相相，無相相是三昧相；一切眾",
    "T15n0625_002:0374a12": "生即是無願相，無願相是三昧相。一切眾生",
    "T15n0625_002:0374a13": "及一切法是寂靜相，寂靜相是三昧相。一切",
    "T15n0625_002:0374a14": "眾生是無我相，無我相是三昧相。三昧相",
    "T15n0625_002:0374a15": "者，無能以身觸、無能以心觸，凡可觸法若等",
    "T15n0625_002:0374a16": "不等，一切皆為善調伏故而演說之。」時天",
    "T15n0625_002:0374a17": "冠菩薩即白佛言：「希有世尊！是大樹緊那羅",
    "T15n0625_002:0374a18": "王處在如是放逸之中，乃能演說甚深妙",
    "T15n0625_002:0374a19": "法。」佛言：「善男子！菩薩從慧方便地中出生",
    "T15n0625_002:0374a20": "示現一切所作，不為一切所作染污。善男子！",
    "T15n0625_002:0374a21": "是大樹緊那羅王！以此琴樂諸簫笛音及妙",
    "T15n0625_002:0374a22": "歌音，調伏七十億緊那羅眾令住菩提，三十",
    "T15n0625_002:0374a23": "億乾闥婆於無上道而得調伏，其內眷屬八",
    "T15n0625_002:0374a24": "萬四千住一切智。彼有如是大方便智，善男",
    "T15n0625_002:0374a25": "子！我唱是言：『是謂菩薩隨所居住，在於大",
    "T15n0625_002:0374a26": "處、隨是諸處多利眾生。』善男子！猶如無薪，火",
    "T15n0625_002:0374a27": "則不然。如是善男子！菩薩處寂亦復如是，不",
    "T15n0625_002:0374a28": "能熾然教導眾生。善男子！如大薪聚火則熾",
    "T15n0625_002:0374a29": "然。善男子！菩薩亦爾，處在多眾教導熾然。",
    "T15n0625_002:0374b01": "善男子！是故當知，菩薩住在最豪尊處，隨所",
    "T15n0625_002:0374b02": "生處多利眾生。」天冠菩薩復白佛言：「是大",
    "T15n0625_002:0374b03": "樹緊那羅王！云何以琴及妙歌聲，諸伎樂音",
    "T15n0625_002:0374b04": "教化眾生？」佛告天冠菩薩：「善男子！緊那羅",
    "T15n0625_002:0374b05": "等、乾闥婆等、摩睺羅伽等好樂音樂。是大",
    "T15n0625_002:0374b06": "樹緊那羅王善自調琴和眾伎樂，是緊那羅",
    "T15n0625_002:0374b07": "眾、乾闥婆眾、摩睺羅眾，起大愛樂信解增",
    "T15n0625_002:0374b08": "敬；得是愛樂信解增敬已，於是音中出於佛",
    "T15n0625_002:0374b09": "聲、法聲、僧聲，不忘菩提心聲，施聲、戒聲、忍聲、",
    "T15n0625_002:0374b10": "進聲、禪聲、慧聲，慈聲、悲聲、喜聲、捨聲，念處",
    "T15n0625_002:0374b11": "聲、正斷聲、神足聲、根聲、力聲、覺聲、道聲，定",
    "T15n0625_002:0374b12": "聲、智慧聲、禪定解脫三昧之聲，無常聲、苦",
    "T15n0625_002:0374b13": "聲、無我聲，寂聲，空聲、無相聲、無願聲，無生聲、",
    "T15n0625_002:0374b14": "無起聲、無行聲，菩薩法藏所攝法聲、陀羅尼",
    "T15n0625_002:0374b15": "金剛句三昧滿聲、不退轉法輪聲、一切決定",
    "T15n0625_002:0374b16": "法王聲，大海莊嚴三昧聲、一切法流入平等",
    "T15n0625_002:0374b17": "三昧聲、等一切法自在三昧聲、莊嚴智慧三",
    "T15n0625_002:0374b18": "昧聲、寶住三昧聲、寶有三昧聲、寶降伏三",
    "T15n0625_002:0374b19": "昧聲、寶炬三昧聲、娛樂三昧聲、蓮花莊嚴三",
    "T15n0625_002:0374b20": "昧聲、過蓮花三昧聲、遍一切處三昧聲、一切",
    "T15n0625_002:0374b21": "法白蓮花三昧聲、增益三昧聲、大奮迅三昧",
    "T15n0625_002:0374b22": "聲、師子奮迅三昧聲、日燈三昧聲、無量旋三",
    "T15n0625_002:0374b23": "昧聲、前進三昧聲、金剛場三昧聲、金剛幢三",
    "T15n0625_002:0374b24": "昧聲、金剛不壞三昧聲、地持三昧聲、山燈三",
    "T15n0625_002:0374b25": "昧聲、山幢三昧聲、寶藏三昧聲、寶華三昧聲、",
    "T15n0625_002:0374b26": "寶心自在三昧聲、觀一切眾生心三昧聲、出",
    "T15n0625_002:0374b27": "增長一切行三昧聲、修深堅三昧聲、雜辯三",
    "T15n0625_002:0374b28": "昧聲、無觀三昧聲、觀一切眾生三昧聲、遊戲",
    "T15n0625_002:0374b29": "三昧聲、出一切神通境界三昧聲、降魔界三",
    "T15n0625_002:0374c01": "昧聲、現一切色三昧聲、入一切三昧聲、分一",
    "T15n0625_002:0374c02": "切身三昧聲、住一切行三昧聲、慧燈三昧聲、",
    "T15n0625_002:0374c03": "手燈三昧聲、觀菩提三昧聲、過樂辯三昧聲、",
    "T15n0625_002:0374c04": "作入一切功德三昧聲。「善男子！是琴歌音諸",
    "T15n0625_002:0374c05": "伎樂中，出於如是三昧法聲，令諸眾生受化",
    "T15n0625_002:0374c06": "而去。菩薩摩訶薩成就如是希有之法。」說",
    "T15n0625_002:0374c07": "是大樹緊那羅王諸功德行神力之時，以佛力",
    "T15n0625_002:0374c08": "故，有天曼陀羅花聚，令諸大眾各散大樹緊",
    "T15n0625_002:0374c09": "那羅王！大樹緊那羅王以神通力右手接持，",
    "T15n0625_002:0374c10": "無一花墮地而不在手。爾時大樹緊那羅王",
    "T15n0625_002:0374c11": "即以供散於如來上。當散花時佛神力故，令",
    "T15n0625_002:0374c12": "是眾花成一寶蓋覆千世界，是寶蓋中垂懸",
    "T15n0625_002:0374c13": "無量千萬億數寶真珠貫，一一珠貫出於無",
    "T15n0625_002:0374c14": "量萬億光明；一一光明出寶蓮花，雜色妙好",
    "T15n0625_002:0374c15": "妙香適意，諸花臺中一切皆現釋迦牟尼如",
    "T15n0625_002:0374c16": "來色像結加趺坐。如是諸佛皆讚大樹緊那",
    "T15n0625_002:0374c17": "羅王：「善哉善哉，緊那羅王！乃能教化無量眾",
    "T15n0625_002:0374c18": "生。菩薩應當如是施作，既出世間還來世間",
    "T15n0625_002:0374c19": "教化眾生，生死已盡還來受有，得涅槃位還",
    "T15n0625_002:0374c20": "遊三界，於是中生教化眾生。」爾時大樹緊那",
    "T15n0625_002:0374c21": "羅王作如是念：「我今當作一一寶蓋，覆一一",
    "T15n0625_002:0374c22": "佛上。」爾時是王即入三昧，名莊嚴寶蓋。當其",
    "T15n0625_002:0374c23": "入是三昧之時，有妙寶蓋一一各覆諸如來",
    "T15n0625_002:0374c24": "上，一切大眾右手亦各執持寶蓋，以為己用",
    "T15n0625_002:0374c25": "供養於佛。是時大樹緊那羅王復作是念：「我",
    "T15n0625_002:0374c26": "今當請釋迦如來及諸菩薩并聲聞僧、一切",
    "T15n0625_002:0374c27": "大眾，至香山中我宮殿食，令無量無邊天、龍、",
    "T15n0625_002:0374c28": "夜叉、乾闥婆、阿修羅、迦樓羅、緊那羅、摩睺羅伽",
    "T15n0625_002:0374c29": "等，集令聽法，我身當供如來給使，令彼眾",
    "T15n0625_002:0374c30": "生長夜利益安隱快樂。」爾時大樹緊那羅王",
    "T15n0625_002:0375a01": "作是念已，頂禮佛足，合掌白言：「唯願世尊",
    "T15n0625_002:0375a02": "及菩薩眾并聲聞僧哀愍我等，至香山王受",
    "T15n0625_002:0375a03": "請七夜，令無量眾生增長善根。世尊！我今堪",
    "T15n0625_002:0375a04": "任能為走使，哀愍大樹緊那羅王，及菩薩眾、",
    "T15n0625_002:0375a05": "諸聲聞僧當至香山七日之中，憐愍我故。」爾",
    "T15n0625_002:0375a06": "時緊那羅王知佛可已，歡喜踊躍遍滿其身，",
    "T15n0625_002:0375a07": "與其夫人、男女眷屬，作眾伎樂供養於佛，禮",
    "T15n0625_002:0375a08": "世尊足右遶三匝，出眾而去還至香山。是時",
    "T15n0625_002:0375a09": "大樹緊那羅王於香山中，莊嚴自己所住園",
    "T15n0625_002:0375a10": "林為供如來，莊嚴妙地縱廣五百由旬，青琉",
    "T15n0625_002:0375a11": "璃地閻浮檀金以為間錯，眾寶雜色互相映",
    "T15n0625_002:0375a12": "發。是時場上敷百千妙座，以寶蓮花而間錯",
    "T15n0625_002:0375a13": "之，敷置百千萬億天衣，復於場上為佛如來",
    "T15n0625_002:0375a14": "敷師子座，高三十二由旬，眾寶嚴飾眾寶欄",
    "T15n0625_002:0375a15": "楯而圍遶之，張施幢蓋竪眾寶幢，無量香",
    "T15n0625_002:0375a16": "[土*瓦]燒堅黑沈水，上張繒綵以承塵露，周遍垂",
    "T15n0625_002:0375a17": "懸幡蓋、繒綵，散眾天花，於座四面作大寶樹",
    "T15n0625_002:0375a18": "雜色妙好。外多眾來及自眷屬皆悉已集，便",
    "T15n0625_002:0375a19": "為說偈而教授之：",
    "T15n0625_002:0375a20": "「佛出於世時乃值，　　猶如優曇鉢羅花；",
    "T15n0625_002:0375a21": "　人尊今已出現世，　　善好恭敬供養之。",
    "T15n0625_002:0375a22": "　捨慢懈怠及誑偽，　　亦離慳貪及幻惑；",
    "T15n0625_002:0375a23": "　皆當捨離諸戲笑，　　善好恭敬於導師。",
    "T15n0625_002:0375a24": "　所有眾妙適意花，　　天中勝花、香山花；",
    "T15n0625_002:0375a25": "　皆當聚集置一處，　　當以供養於人仙。",
    "T15n0625_002:0375a26": "　所有眾妙適意香，　　堅黑沈水及栴檀；",
    "T15n0625_002:0375a27": "　當於此間香山中，　　燒用供養勝眾生。",
    "T15n0625_002:0375a28": "　所有伎樂妙歌音，　　緊那羅等所愛樂；",
    "T15n0625_002:0375a29": "　各各善調諸音樂，　　當以供養丈夫仙。",
    "T15n0625_002:0375b01": "　幢幡寶蓋及妙衣，　　柔軟善染適天意；",
    "T15n0625_002:0375b02": "　張設以侍供如來！　　難值難得無有比。",
    "T15n0625_002:0375b03": "　供養佛已至善處，　　或為帝釋、四天王，",
    "T15n0625_002:0375b04": "　或作梵王、自在王，　　常作人天中尊王！",
    "T15n0625_002:0375b05": "　形色威德及名稱，　　眷屬侍從及珍寶；",
    "T15n0625_002:0375b06": "　所有言教悉受用，　　供養佛已得是利。",
    "T15n0625_002:0375b07": "　諸天歡樂及人樂，　　欲於生死常歡樂；",
    "T15n0625_002:0375b08": "　欲得常樂及樂具，　　當供養是勝眾生。",
    "T15n0625_002:0375b09": "　欲得緣覺、聲聞乘，　　及得最上勝妙乘；",
    "T15n0625_002:0375b10": "　又欲降伏於魔怨，　　當作供養供法王！」",
    "T15n0625_002:0375b11": "爾時大樹緊那羅王如是教令諸眷屬已，即",
    "T15n0625_002:0375b12": "時集聚諸花香鬘、塗香、末香，辦百味食已，",
    "T15n0625_002:0375b13": "在香山王前，作眾音樂，歌諸偈頌，白言：「時",
    "T15n0625_002:0375b14": "到。」",
    "T15n0625_002:0375b15": "「佛能利益施安樂，　　和顏喜笑柔軟語；",
    "T15n0625_002:0375b16": "　妙華善聽人天供，　　時到善逝今可來。",
    "T15n0625_002:0375b17": "　十力降伏諸魔力，　　降伏他眾利益世；",
    "T15n0625_002:0375b18": "　斷除諸垢無垢濁，　　時到利益世尊來。",
    "T15n0625_002:0375b19": "　樂頭陀行無染著，　　勝集念慧堅固者；",
    "T15n0625_002:0375b20": "　勝人常出過世間，　　歡喜心來作利益。",
    "T15n0625_002:0375b21": "　隱蔽日月珠光明，　　釋梵天有諸光明；",
    "T15n0625_002:0375b22": "　牟尼光明皆喜樂，　　光明自在蔽諸光。",
    "T15n0625_002:0375b23": "　天龍、緊那羅歌聲，　　是聲增結不滅欲；",
    "T15n0625_002:0375b24": "　佛音柔軟梵音聲，　　能滅諸結與安樂。",
    "T15n0625_002:0375b25": "　世醫遊行於十方，　　不能治世煩惱病；",
    "T15n0625_002:0375b26": "　十力醫王演妙音，　　滅諸結使與安樂。",
    "T15n0625_002:0375b27": "　大名大威力無等，　　無比無錯無濁語；",
    "T15n0625_002:0375b28": "　伏怨寂怨離諸怨，　　世尊利益願時來。",
    "T15n0625_002:0375b29": "　施調施主慧甘露，　　持戒行戒尊最勝；",
    "T15n0625_002:0375c01": "　善巧調忍熏修心，　　念我故來可愛者。",
    "T15n0625_002:0375c02": "　善具進力相應法，　　住於禪定具神通；",
    "T15n0625_002:0375c03": "　慧調伏意慚德備，　　持百福相願時來。",
    "T15n0625_002:0375c04": "　大慈悲心意平等，　　離愛欲過無使患；",
    "T15n0625_002:0375c05": "　善知梵道住佛道，　　世尊施樂願時來。」",
    "T15n0625_002:0375c06": "爾時世尊知大樹緊那羅王白言時到，告諸",
    "T15n0625_002:0375c07": "比丘：「各持衣鉢受七夜請，差守房人。大樹緊",
    "T15n0625_002:0375c08": "那羅王白言時到。」是時天冠菩薩作是念言：",
    "T15n0625_002:0375c09": "「我今當化作大寶臺，令佛世尊及諸菩薩眾、",
    "T15n0625_002:0375c10": "大聲聞僧安處寶臺，坐於蓮花莊嚴座上，置之",
    "T15n0625_002:0375c11": "右掌，乘空而往至香山中。」天冠菩薩作是念",
    "T15n0625_002:0375c12": "已即入三昧，以三昧力作大寶臺，縱廣高下",
    "T15n0625_002:0375c13": "各十由旬，雜色好妙四方四柱莊嚴差別。時",
    "T15n0625_002:0375c14": "寶臺中出於百千寶蓮花座，復為世尊敷寶",
    "T15n0625_002:0375c15": "蓮花師子之座，上高七仞。爾時天冠菩薩，化",
    "T15n0625_002:0375c16": "作寶臺及花座已，白言：「世尊！願就寶臺坐師",
    "T15n0625_002:0375c17": "子座，及諸菩薩、聲聞大眾憐愍我故，世尊我",
    "T15n0625_002:0375c18": "今當以如是寶臺置於右掌著香山中。」爾時",
    "T15n0625_002:0375c19": "世尊愍天冠菩薩即昇寶臺就師子座，諸菩",
    "T15n0625_002:0375c20": "薩眾及聲聞僧次第而坐。時天冠菩薩即擎",
    "T15n0625_002:0375c21": "寶臺置右掌中，上昇虛空往赴香山。爾時欲",
    "T15n0625_002:0375c22": "界諸天、色界諸天，見天冠菩薩作是神變，歡",
    "T15n0625_002:0375c23": "喜踊躍生希有心，為供養佛及天冠菩薩故，",
    "T15n0625_002:0375c24": "持花香鬘、塗香、末香，作眾伎樂來詣寶臺，在",
    "T15n0625_002:0375c25": "虛空中供養於佛，乃至香山。爾時大樹緊那",
    "T15n0625_002:0375c26": "羅王遙見如來坐寶臺中從空而來，見已與",
    "T15n0625_002:0375c27": "己眷屬八萬四千諸緊那羅等，持香花鬘、末",
    "T15n0625_002:0375c28": "香、塗香，作於八萬四千伎樂，以清妙歌善和",
    "T15n0625_002:0375c29": "眾樂往迎如來。到已，及諸眷屬頂禮佛足，以",
    "T15n0625_002:0376a01": "所齎持諸花香鬘、塗香、末香供養佛已，引前",
    "T15n0625_002:0376a02": "而去。爾時世尊知已至彼，與諸菩薩、大聲聞",
    "T15n0625_002:0376a03": "僧、釋、梵、護世及諸大眾，詣大樹緊那羅王所，",
    "T15n0625_002:0376a04": "莊嚴道場坐所敷座。爾時大樹緊那羅王語",
    "T15n0625_002:0376a05": "釋、梵、護世及諸天子、諸大德等：「可前就坐，所",
    "T15n0625_002:0376a06": "為如來施設飲食當共同甘。」爾時緊那羅王",
    "T15n0625_002:0376a07": "與諸妻子、男女眷屬，手自斟酌敬意奉食，種",
    "T15n0625_002:0376a08": "種甘美雜味具足，從於菩薩善根所生，供養",
    "T15n0625_002:0376a09": "如來、菩薩、聲聞、一切大眾悉皆充足。既充足",
    "T15n0625_002:0376a10": "已，緊那羅王知各洗鉢澡手已畢，與己眷屬",
    "T15n0625_002:0376a11": "於如來前，次第而坐欲得聞法。爾時世尊為",
    "T15n0625_002:0376a12": "緊那羅王及諸大眾，演說妙法示教利喜。爾",
    "T15n0625_002:0376a13": "時世尊即為演說如是妙法：「緊那羅王！菩薩",
    "T15n0625_002:0376a14": "有三十二法淨檀波羅蜜。何等三十二？緊那",
    "T15n0625_002:0376a15": "羅王！菩薩不忘菩提之心，而為先導而行布",
    "T15n0625_002:0376a16": "施。不讚下乘而行布施。諸所為者無傷毀心",
    "T15n0625_002:0376a17": "而行布施。有來求者無侵害心而行布施。又",
    "T15n0625_002:0376a18": "所請者起福田想而行布施。諸所詣者起於",
    "T15n0625_002:0376a19": "師想、起善知識想而行布施。捨內慳結而行",
    "T15n0625_002:0376a20": "布施。無所貪惜歡喜踊躍而行布施。申手正",
    "T15n0625_002:0376a21": "直善好放捨無所期為而行布施。生增上心",
    "T15n0625_002:0376a22": "不生下心而行布施。不生惡處而行布施。不",
    "T15n0625_002:0376a23": "望果報無所悕望而行布施。欲於佛法而行",
    "T15n0625_002:0376a24": "布施。心無惱熱而行布施。以攝為首而行布",
    "T15n0625_002:0376a25": "施。我當教導化諸眾生而行布施。我當護法",
    "T15n0625_002:0376a26": "而行布施。我當順用如來言教而行布施。我",
    "T15n0625_002:0376a27": "應當作降魔伴黨而行布施。我宜應當正覺",
    "T15n0625_002:0376a28": "菩提而行布施。我應當作善丈夫業而行布",
    "T15n0625_002:0376a29": "施。我應當離餓鬼、惡道而行布施。我應當集",
    "T15n0625_002:0376b01": "修捨心因而行布施。我當獲得大財封邑攝",
    "T15n0625_002:0376b02": "取他人而行布施。我應當行和敬之法而行",
    "T15n0625_002:0376b03": "布施。我當不離得善知識而行布施。我應當",
    "T15n0625_002:0376b04": "於一切眾生無瞋害眼而行布施。我應當以",
    "T15n0625_002:0376b05": "布施善根向無上道而行布施。我應當學餘",
    "T15n0625_002:0376b06": "菩薩捨而行布施。我宜應當莊嚴相好而行",
    "T15n0625_002:0376b07": "布施。我宜應當淨佛國土而行布施。緊那羅",
    "T15n0625_002:0376b08": "王！是為菩薩三十二法淨檀波羅蜜。「緊那羅",
    "T15n0625_002:0376b09": "王！菩薩復有三十二法淨尸波羅蜜。善自淨",
    "T15n0625_002:0376b10": "身是名為戒，淨貪瞋癡故；善自淨口是名為",
    "T15n0625_002:0376b11": "戒，不自欺誑佛及諸天是無虛相故；善自淨",
    "T15n0625_002:0376b12": "心是名為戒，離無明貪瞋邪見故。淨十善業",
    "T15n0625_002:0376b13": "是名為戒，生人天故。不忘菩提心是名為戒，",
    "T15n0625_002:0376b14": "不貪餘乘故。志意清淨是名為戒，捨幻偽故。",
    "T15n0625_002:0376b15": "稱讚賢聖是名為戒，勤攝非聖故。以慈為首",
    "T15n0625_002:0376b16": "是名為戒，於諸眾生心平等故。修大悲心是",
    "T15n0625_002:0376b17": "名為戒，趣向教化諸眾生故。善好等學是名",
    "T15n0625_002:0376b18": "為戒，畢竟無缺故。慚愧所攝是名為戒，怖畏",
    "T15n0625_002:0376b19": "惡道故。無有穿漏是名為戒，不中捨故。無有",
    "T15n0625_002:0376b20": "瑕疵是名為戒，究竟白法故。自己自在是名",
    "T15n0625_002:0376b21": "為戒，至餘佛土故。尊重豪貴是名為戒，智者",
    "T15n0625_002:0376b22": "所讚故。能超出過是名為戒，離惡道故。善安",
    "T15n0625_002:0376b23": "止住是名為戒，一切安樂悉具足故。諸佛所",
    "T15n0625_002:0376b24": "讚是名為戒，是佛戒故。不自慢緩是名為戒，",
    "T15n0625_002:0376b25": "堅實救拔世間人故。不自高毀他是名為戒，",
    "T15n0625_002:0376b26": "善棄捨故。修行棄捨是名為戒，離諸煩惱故。",
    "T15n0625_002:0376b27": "自己修行是名為戒，一切助道菩提法故。作",
    "T15n0625_002:0376b28": "於歡喜是名為戒，離愛貪故。善攝取他是名",
    "T15n0625_002:0376b29": "為戒，隨如說故。調伏出家是名為戒，捨離一",
    "T15n0625_002:0376c01": "切家繫縛故。堅欲修行是名為戒，欲樂法故。",
    "T15n0625_002:0376c02": "決定少欲及與知足是名為戒，依聖種故。樂",
    "T15n0625_002:0376c03": "修頭陀是名為戒，欲捨一切諸惡法故。無著",
    "T15n0625_002:0376c04": "相應是名為戒，觀無眾生故。隨順不違是名",
    "T15n0625_002:0376c05": "為戒，順緣法故。離一切見是名為戒，離斷常",
    "T15n0625_002:0376c06": "故。緊那羅王！是為菩薩三十二法淨尸波羅",
    "T15n0625_002:0376c07": "蜜。「緊那羅王！菩薩復有三十二法淨忍波羅",
    "T15n0625_002:0376c08": "蜜。何等三十二？不堅著身是名知忍。不住",
    "T15n0625_002:0376c09": "壽命是名知忍。無侵害心是名知忍。堪耐惡",
    "T15n0625_002:0376c10": "言是名知忍。悲於下劣是名知忍。不輕未學",
    "T15n0625_002:0376c11": "是名知忍。有大勢力能苦切他而不為之是",
    "T15n0625_002:0376c12": "名知忍。節節支解不起瞋恚是名知忍。無有",
    "T15n0625_002:0376c13": "麁澁是名知忍。不生瞋害是名知忍。無不與",
    "T15n0625_002:0376c14": "語是名知忍。有於志意是名知忍。其心無濁",
    "T15n0625_002:0376c15": "是名知忍。無嬈亂心是名知忍。護他人心是",
    "T15n0625_002:0376c16": "名知忍。以財利益是名知忍。知覺大悲是名",
    "T15n0625_002:0376c17": "知忍。滅除憍慢是名知忍。謙下一切諸眾生",
    "T15n0625_002:0376c18": "等是名知忍。不增熾然是名知忍。樂於寂靜",
    "T15n0625_002:0376c19": "是名知忍。閑晏無為是名知忍。自觀己過",
    "T15n0625_002:0376c20": "是名知忍。他人有缺不見其過是名知忍。如",
    "T15n0625_002:0376c21": "法財封是名知忍。有於信財是名知忍。心無",
    "T15n0625_002:0376c22": "熱惱是名知忍。意念安樂是名知忍。先意",
    "T15n0625_002:0376c23": "問訊無有瞋面是名知忍。順甚深法是名知",
    "T15n0625_002:0376c24": "忍。順三脫門是名知忍。解無生無起是名知",
    "T15n0625_002:0376c25": "忍於無生法忍。緊那羅王！是為菩薩三十二",
    "T15n0625_002:0376c26": "法淨忍波羅蜜。「緊那羅王！復有三十二法",
    "T15n0625_002:0376c27": "淨進波羅蜜。何等三十二？緊那羅王！菩薩不",
    "T15n0625_002:0376c28": "斷佛種行進波羅蜜。不斷僧種行進波羅蜜。",
    "T15n0625_002:0376c29": "受無量生死行進波羅蜜。集無量善根行進",
    "T15n0625_002:0377a01": "波羅蜜。供養給事無量諸佛行進波羅蜜。為",
    "T15n0625_002:0377a02": "欲攝持無量聞故行進波羅蜜。為欲教導無",
    "T15n0625_002:0377a03": "量諸眾生故行進波羅蜜。欲以妙說悅可一",
    "T15n0625_002:0377a04": "切諸眾生故行進波羅蜜。為令一切眾生逆",
    "T15n0625_002:0377a05": "流故行進波羅蜜。為諸眾生當設何宜行進",
    "T15n0625_002:0377a06": "波羅蜜。捨一切所有行進波羅蜜。護一切",
    "T15n0625_002:0377a07": "戒無有毀缺行進波羅蜜。一切柔和忍力無",
    "T15n0625_002:0377a08": "恚行進波羅蜜。出過一切所作事故行進波",
    "T15n0625_002:0377a09": "羅蜜。欲起一切禪定解脫諸三昧故行進波",
    "T15n0625_002:0377a10": "羅蜜。滿無量智故行進波羅蜜。欲以一切諸",
    "T15n0625_002:0377a11": "佛國土所有莊嚴嚴己佛土故行進波羅蜜。",
    "T15n0625_002:0377a12": "大力堅固越到彼岸故行進波羅蜜。降伏一",
    "T15n0625_002:0377a13": "切諸魔場故行進波羅蜜。降伏一切外道論",
    "T15n0625_002:0377a14": "故行進波羅蜜。具佛十力、無畏法故行進波",
    "T15n0625_002:0377a15": "羅蜜。莊嚴身、口、意故行進波羅蜜。能辦眾事",
    "T15n0625_002:0377a16": "無休息故行進波羅蜜。心無怯弱故行進波",
    "T15n0625_002:0377a17": "羅蜜。其心勇健故行進波羅蜜。不共一切煩",
    "T15n0625_002:0377a18": "惱結住故行進波羅蜜。摧伏一切諸煩惱故行",
    "T15n0625_002:0377a19": "進波羅蜜。滅一切結故行進波羅蜜。度諸流",
    "T15n0625_002:0377a20": "故行進波羅蜜。脫未脫者、安未安者、度未度",
    "T15n0625_002:0377a21": "者故行進波羅蜜。集百福德莊嚴相故行進",
    "T15n0625_002:0377a22": "波羅蜜。守護一切佛正法故行進波羅蜜。神",
    "T15n0625_002:0377a23": "通遍至一切佛剎，供養禮拜右遶恭敬於諸佛",
    "T15n0625_002:0377a24": "故行進波羅蜜。此諸精進從寂靜生，身心寂",
    "T15n0625_002:0377a25": "靜住，無出無入，無上無下，為於無生無起所",
    "T15n0625_002:0377a26": "攝。緊那羅王！是為菩薩有三十二法淨進波",
    "T15n0625_002:0377a27": "羅蜜。「緊那羅王！菩薩復有三十二法淨禪波",
    "T15n0625_002:0377a28": "羅蜜。何等三十二法？所謂念淨。慧淨。進淨。",
    "T15n0625_002:0377a29": "慚淨。堅實淨。心體性淨。不忘菩提心淨。功",
    "T15n0625_002:0377b01": "德根淨。無所依淨。我我所淨。起神通淨。身",
    "T15n0625_002:0377b02": "寂靜淨。修治心淨。內寂靜淨。外威儀淨。斷諸",
    "T15n0625_002:0377b03": "見著淨。觀無我、無眾生、無人、無壽者、無丈",
    "T15n0625_002:0377b04": "夫淨。不住三界淨。助菩提法現前淨。悲觀眾",
    "T15n0625_002:0377b05": "生淨。除智障淨。智慧超出淨。不違因果淨。決",
    "T15n0625_002:0377b06": "定法忍淨。修行無常、苦、空法淨。轉方便淨。方",
    "T15n0625_002:0377b07": "便攝淨。近道場淨。不悕望聲聞、緣覺乘淨。",
    "T15n0625_002:0377b08": "滿足無漏淨。心不散亂得佛定淨。觀眾生心",
    "T15n0625_002:0377b09": "如應說淨。緊那羅王！是為菩薩三十二法淨",
    "T15n0625_002:0377b10": "禪波羅蜜。「緊那羅王！菩薩復有三十二法淨",
    "T15n0625_002:0377b11": "般若波羅蜜。何等三十二？求集多聞無有厭",
    "T15n0625_002:0377b12": "足，善巧思惟分別諸法，以己智慧覺了諸法。",
    "T15n0625_002:0377b13": "善分別陰、善分別界，趣法界故。善於諸入，知",
    "T15n0625_002:0377b14": "分別故。善於緣法，知因住故。善於諸諦，知解",
    "T15n0625_002:0377b15": "滅故。知於正位，不入正位故。觀察無起，起自",
    "T15n0625_002:0377b16": "心故。知諸法無生，本際淨故。知諸一切眾生",
    "T15n0625_002:0377b17": "無我，離倒見故。知一切法同是一法，本際離",
    "T15n0625_002:0377b18": "欲故。知諸世界是一世界，同虛空故。知一切",
    "T15n0625_002:0377b19": "佛同是一佛，入不思議法界故。善知分別一",
    "T15n0625_002:0377b20": "切章句，善文字故。知無礙辯廣演說法，悅可",
    "T15n0625_002:0377b21": "一切諸眾生故。知陀羅尼，無忘失故。知諸魔",
    "T15n0625_002:0377b22": "業，教化諸魔向菩提故。觀知諸法如幻住於",
    "T15n0625_002:0377b23": "分別，有差別故。解知諸法如電、水月、夢、影、響",
    "T15n0625_002:0377b24": "法，諸法究竟無成就故。覺知一切眾生心性，",
    "T15n0625_002:0377b25": "本自淨故。善分別觀生死涅槃，善學方便故。",
    "T15n0625_002:0377b26": "善知解空、無相、無願，示解脫門故。知一切法",
    "T15n0625_002:0377b27": "本性寂靜，本無縛礙故。知一切法離障得明，",
    "T15n0625_002:0377b28": "害無明闇故。善知於智施慧光明，為欲解脫",
    "T15n0625_002:0377b29": "一切眾生演說法故。知一切法，無去來故。知",
    "T15n0625_002:0377c01": "所作業，不相違故。知示眾生，示生死故。得成",
    "T15n0625_002:0377c02": "四辯，解義、法、辭、樂說辯故。所說無錯，法無不",
    "T15n0625_002:0377c03": "空。自己寂靜調順解真知於涅槃，智慧趣向",
    "T15n0625_002:0377c04": "諸佛智慧。守護法城持一切法，得受記地所",
    "T15n0625_002:0377c05": "作究竟。住不退轉菩薩之地。緊那羅王！是為",
    "T15n0625_002:0377c06": "菩薩三十二法淨般若波羅蜜。「緊那羅王！菩",
    "T15n0625_002:0377c07": "薩復有三十二法淨方便波羅蜜。何等三",
    "T15n0625_002:0377c08": "十二？觀察眾生自無眾惡。有無量福而不休",
    "T15n0625_002:0377c09": "息，若有少福亦不休止。為化眾生而行惠施",
    "T15n0625_002:0377c10": "不求福田。於諸眾生起福田想不望果報。教",
    "T15n0625_002:0377c11": "化下劣現為下劣。教諸眾生護持口業。現女",
    "T15n0625_002:0377c12": "人像化諸年少。現作童子化諸童女。現一切",
    "T15n0625_002:0377c13": "色不違眾生。自無憍恣現作憍恣，為化憍恣",
    "T15n0625_002:0377c14": "諸眾生故。示現狂亂，隨眾所解而為說法。百",
    "T15n0625_002:0377c15": "歲持戒為化一人，放捨此戒所有一切娛樂",
    "T15n0625_002:0377c16": "之具，而共同之攝令入法。自住頭陀，為不",
    "T15n0625_002:0377c17": "活畏諸眾生故現不活畏。示現一切外道法",
    "T15n0625_002:0377c18": "中修出家行，不呵佛法。現為婬女，若在王宮",
    "T15n0625_002:0377c19": "現妙女身，為化慳著婬欲眾生。於大眾中多",
    "T15n0625_002:0377c20": "人集處現眾伎術，或現簫、笛、琴、瑟、鼓、貝常為",
    "T15n0625_002:0377c21": "第一。於是眾中歌舞戲笑，皆出法音現眾伎",
    "T15n0625_002:0377c22": "術，隨諸眾生所喜樂者，為教化故而示現之。",
    "T15n0625_002:0377c23": "現神通力施眾生財然後說法。失財眾生為",
    "T15n0625_002:0377c24": "現寶藏然後說法。有諸眾生憂箭所逼，隨其",
    "T15n0625_002:0377c25": "所宜而為示現然後說法。若長者、居士及諸",
    "T15n0625_002:0377c26": "小王、內宮婦女憂無子息，為欲化導令其歡",
    "T15n0625_002:0377c27": "喜現為其子。於大伴中作大伴主，將諸人眾",
    "T15n0625_002:0377c28": "至空曠野，糧食乏盡求索無所，以神通力化",
    "T15n0625_002:0377c29": "作飲食令充足已，如應說法令不退轉於無",
    "T15n0625_002:0378a01": "上道。若有眾生從生而盲群相隨逐，若一若",
    "T15n0625_002:0378a02": "二若三若四，乃至一十一百，若千二千乃至",
    "T15n0625_002:0378a03": "十千，於彼眾前現為盲人現極貧窮，從外乞",
    "T15n0625_002:0378a04": "求給施諸盲，令其得眼覩見諸色，隨應說法",
    "T15n0625_002:0378a05": "使不退轉於無上道。若復有諸多千眾生，造",
    "T15n0625_002:0378a06": "眾過罪為王所繫，菩薩為脫是諸眾生牢獄",
    "T15n0625_002:0378a07": "繫閉，現為罪人同入是中，以神通力悉解杻",
    "T15n0625_002:0378a08": "械，施與衣裳充足飲食，若為說法令不退轉",
    "T15n0625_002:0378a09": "於無上道。若有眾生犯罪應死，為教化故化",
    "T15n0625_002:0378a10": "作化人，代彼罪人令其全命得無憂慮，慰喻",
    "T15n0625_002:0378a11": "令喜而為說法，畢定住於無上正道。若有眾",
    "T15n0625_002:0378a12": "生諍諸財利、奴婢、畜生、舍宅、田地，共相撾打",
    "T15n0625_002:0378a13": "鬪諍訟訴，以方便力現大財寶，酬報是人令",
    "T15n0625_002:0378a14": "兩和合，然後說法令住菩提行。方便菩薩現",
    "T15n0625_002:0378a15": "作聾、盲、喑、啞形殘醜陋之身，捨己妙形同作",
    "T15n0625_002:0378a16": "彼像，化眾生故。或復現作外道導師，在遠",
    "T15n0625_002:0378a17": "而去住讚歎三寶，冀望佛種故。方便菩薩捨",
    "T15n0625_002:0378a18": "諸禪定生於欲界，化眾生故。或復現為諸無學",
    "T15n0625_002:0378a19": "人，悕望得樂示現涅槃，倍勤精進修諸法行。",
    "T15n0625_002:0378a20": "方便菩薩示現修行，獲得正位現入涅槃，而",
    "T15n0625_002:0378a21": "甫修行於勝妙行。◎方便菩薩為未得正位",
    "T15n0625_002:0378a22": "欲涅槃者，於是人前現如來像，為令其人住",
    "T15n0625_002:0378a23": "菩提故。緊那羅王！是為菩薩三十二法具方",
    "T15n0625_002:0378a24": "便波羅蜜」。說是諸波羅蜜時，大樹緊那羅王",
    "T15n0625_002:0378a25": "諸眷屬中，九十萬六千眾生，發於無上正真",
    "T15n0625_002:0378a26": "道心；如來眾中八千菩薩，得無生法忍；大樹",
    "T15n0625_002:0378a27": "緊那羅王，得智燈三昧。是時大樹緊那羅王！",
    "T15n0625_002:0378a28": "從佛聞法示教利喜已，歡喜踊躍得未曾有，",
    "T15n0625_002:0378a29": "以無價衣供上世尊，菩薩、聲聞各各施衣，以",
    "T15n0625_002:0378b01": "所住園林及中所有一切奉施供佛如來。爾",
    "T15n0625_002:0378b02": "時大樹緊那羅王有八千子，以眾寶花莊嚴",
    "T15n0625_002:0378b03": "八千微妙蓋以奉供如來。當奉蓋時佛神力",
    "T15n0625_002:0378b04": "故，令諸寶蓋在虛空中，合為一蓋覆百由旬。",
    "T15n0625_002:0378b05": "時緊那羅王八千諸子，見佛神力歡喜踊躍，",
    "T15n0625_002:0378b06": "得未曾有專心志意，發阿耨多羅三藐三菩",
    "T15n0625_002:0378b07": "提心，堅不退轉。各發心已，白言：「世尊！願與",
    "T15n0625_002:0378b08": "我等助菩提法，我等聞已當修行之。」◎",
    "T15n0625_002:0378b09": "大樹緊那羅王所問經卷第二"
}