{
    "T36n1743_001:1064c20": "No. 1743 [cf. No. 279]",
    "T36n1743_001:1064c21": "皇帝降誕日於麟德殿講大方廣",
    "T36n1743_001:1064c22": "佛華嚴經玄義一部",
    "T36n1743_001:1064c24": "大安國寺沙門靜居謹上",
    "T36n1743_001:1064c25": "此經七處、九會，三十九品，凡八十卷。第一菩",
    "T36n1743_001:1064c26": "提場會，經六品：一世主妙嚴品，五卷；二如來",
    "T36n1743_001:1064c27": "現相品，一卷；三普賢三昧品、四世界成就品，",
    "T36n1743_001:1064c28": "兩品共一卷；五華藏世界品，三卷；六毘盧遮",
    "T36n1743_001:1064c29": "那品，一卷。第二普光明殿會，經六品：七如來",
    "T36n1743_001:1065a01": "名號品、八四聖諦品，兩品共一卷；九光明覺",
    "T36n1743_001:1065a02": "品、十菩薩問明品，兩品共一卷；十一淨行品、",
    "T36n1743_001:1065a03": "十二賢首品，兩品共二卷。第三須彌山頂會，",
    "T36n1743_001:1065a04": "經六品：十三昇須彌山頂品、十四須彌頂上",
    "T36n1743_001:1065a05": "偈讚品、十五十住品，三品共一卷；十六梵行",
    "T36n1743_001:1065a06": "品、十七初發心功德品，兩品共一卷；十八明",
    "T36n1743_001:1065a07": "法品，一卷。第四夜摩天宮會，經四品：十九昇夜",
    "T36n1743_001:1065a08": "摩天宮品、二十夜摩宮中偈讚品、二十一十",
    "T36n1743_001:1065a09": "行品，三品共二卷；二十二十無盡藏品，一卷。",
    "T36n1743_001:1065a10": "第五兜率天宮會，經三品：二十三昇兜率天",
    "T36n1743_001:1065a11": "宮品，一卷；二十四兜率宮中偈讚品、二十五",
    "T36n1743_001:1065a12": "十迴向品，兩品共十一卷。第六他化自在天",
    "T36n1743_001:1065a13": "會，經一品：二十六十地品，六卷。第七重普光",
    "T36n1743_001:1065a14": "明殿會，經十一品：二十七十定品，四卷；二十",
    "T36n1743_001:1065a15": "八十通品、二十九十忍品，兩品共一卷；三十",
    "T36n1743_001:1065a16": "阿僧祇品、三十一如來壽量品、三十二諸菩",
    "T36n1743_001:1065a17": "薩住處品、三品共一卷；三十三佛不思議法",
    "T36n1743_001:1065a18": "品，兩卷；三十四如來十身相海品、三十五如",
    "T36n1743_001:1065a19": "來隨好光明功德品，兩品共一卷；三十六普",
    "T36n1743_001:1065a20": "賢行品，一卷；三十七如來出現品，三卷。第八",
    "T36n1743_001:1065a21": "再重普光明殿會，經一品：三十八離世間品，",
    "T36n1743_001:1065a22": "七卷。第九逝多林會，經一品：三十九入法界",
    "T36n1743_001:1065a23": "品，二十一卷。",
    "T36n1743_001:1065a24": "題云大方廣佛華嚴者，大方廣，法也；佛華嚴，",
    "T36n1743_001:1065a25": "人也。又大以體遍為義，方廣用周得名，依體",
    "T36n1743_001:1065a26": "起用名大廣。佛者，證說之人。華嚴，修因嚴果。",
    "T36n1743_001:1065a27": "經詮彼義，故云大方廣佛華嚴經。此經總七",
    "T36n1743_001:1065a28": "處、九會，三十九品，共八十卷。",
    "T36n1743_001:1065a29": "初會在菩提場阿蘭若法。經有六品，明佛果",
    "T36n1743_001:1065b01": "德。毘盧遮那初成正覺，十方眾主如大自在",
    "T36n1743_001:1065b02": "天王并菩薩等，共四十眾同類眷屬，各剎塵",
    "T36n1743_001:1065b03": "數，咸至會中，故有世主妙嚴品。海會既集，佛",
    "T36n1743_001:1065b04": "現真儀，則有如來相品。真相離相，非小菩薩",
    "T36n1743_001:1065b05": "之所能觀，故普賢大士入自在定、證佛境界，",
    "T36n1743_001:1065b06": "則有普賢三昧品。佛有依報，就依報中先辨",
    "T36n1743_001:1065b07": "能具因緣，則有世界成就品。次明所依剎海，",
    "T36n1743_001:1065b08": "則有華藏世界品。依報既彰，宏麗正果屬在",
    "T36n1743_001:1065b09": "尊嚴，故有毘盧遮那品，又此第一會，為信樂",
    "T36n1743_001:1065b10": "之境。",
    "T36n1743_001:1065b11": "第二會不離菩提場，受龍宮請，名普光明殿",
    "T36n1743_001:1065b12": "會。經有六品，辨信者之心。佛應眾生，先現三",
    "T36n1743_001:1065b13": "業：約身業以立稱，則有如來名號品；約語業",
    "T36n1743_001:1065b14": "以闡教，則有四聖諦品；約意業以警眾，則有",
    "T36n1743_001:1065b15": "光明覺品。欲生正信，先須正解，故有菩薩問",
    "T36n1743_001:1065b16": "明品。解而不行，如說食求飽足。以立行以解",
    "T36n1743_001:1065b17": "解，故有淨行品。因行以成德之為眾善之元，",
    "T36n1743_001:1065b18": "故有賢首品。此第二會雖明正信，未立慧根，",
    "T36n1743_001:1065b19": "如彼輕毛隨風無定。",
    "T36n1743_001:1065b20": "第三不離菩提場，受天王請，昇忉利天宮會。",
    "T36n1743_001:1065b21": "經有六品，生正慧根。昇忉利天宮，化主赴眾。",
    "T36n1743_001:1065b22": "忉利天宮偈讚品，助化讚德。此之二品，當會",
    "T36n1743_001:1065b23": "由常。十住品，辨住中之解；梵行品，明住中之",
    "T36n1743_001:1065b24": "行；發菩提心功德品，彰住中之德。此之三品，",
    "T36n1743_001:1065b25": "當會正說。明法一品，當會□進。此會，正慧",
    "T36n1743_001:1065b26": "既明。",
    "T36n1743_001:1065b27": "第四不起菩提場，昇夜摩天宮會。經有四品，",
    "T36n1743_001:1065b28": "託彼慧根，生其正行。昇夜摩天宮品，應物合",
    "T36n1743_001:1065b29": "如。夜摩宮中偈讚品，德無不備。此之二品，當",
    "T36n1743_001:1065c01": "會興彼。十行品，正辨成行。十無盡藏品，攝",
    "T36n1743_001:1065c02": "行進。此後會雖立根莖，而枝葉未布。",
    "T36n1743_001:1065c03": "第五不起菩提場，昇兜率天宮會。經有三品，",
    "T36n1743_001:1065c04": "明迴向願，遍眾生界普蔭無唯。昇兜率天宮",
    "T36n1743_001:1065c05": "品，明於佛有感必□。兜率宮中偈讚品，表",
    "T36n1743_001:1065c06": "於眾無德不稱。十迴向品，即當會正說。言迴",
    "T36n1743_001:1065c07": "向者，迴自向他、迴小向大、迴事向理。由三迴",
    "T36n1743_001:1065c08": "向，證彼三身。前□五會，住極三賢。",
    "T36n1743_001:1065c09": "第六不動菩提場，應他化自在天宮會。經有",
    "T36n1743_001:1065c10": "一品，登於十聖，明十地住。又賢者善也，聖者",
    "T36n1743_001:1065c11": "正也。所言三者，十住為下賢，約慧斷惠以",
    "T36n1743_001:1065c12": "標名；十行為中賢，約修進善以立稱；十迴向",
    "T36n1743_001:1065c13": "為上賢，約自利利他為勝願。故有三賢矣。然",
    "T36n1743_001:1065c14": "地有生成之義，表此無漏聖智能生菩薩",
    "T36n1743_001:1065c15": "成佛果德，故如地也。背凡登聖，斷障證真，創",
    "T36n1743_001:1065c16": "生佛家，故名歡喜。二離垢地者，淨修三業，如",
    "T36n1743_001:1065c17": "火鍊金，離誤犯戒垢，故名離垢。三發光地者，",
    "T36n1743_001:1065c18": "修證禪定，能現神通，發妙慧光，故名發光。四",
    "T36n1743_001:1065c19": "焰慧者，定能起慧，以三十七品無漏慧火燒",
    "T36n1743_001:1065c20": "煩惱薪，故名焰慧。五難勝地者，真俗二智，行",
    "T36n1743_001:1065c21": "相牙違，合令相應，故名難勝。六現前地者，般",
    "T36n1743_001:1065c22": "若正智，了十二因緣，拔無明根、入三解脫，法",
    "T36n1743_001:1065c23": "空真理明現在前，故名現前。七遠行地者，常",
    "T36n1743_001:1065c24": "住三昧，不礙起用，出過有無，下位莫測。前之",
    "T36n1743_001:1065c25": "六地，人天二乘猶許共行；今此獨起，故之遠",
    "T36n1743_001:1065c26": "行。八不動地者，證無生忍，不為相用功行所",
    "T36n1743_001:1065c27": "動。蒙佛七勸，因起十身相作及十自在，法駛",
    "T36n1743_001:1065c28": "流中任運而轉不假作意，故名不動。九善慧",
    "T36n1743_001:1065c29": "地者，前證法體，今此起用，專學法王宴寢",
    "T36n1743_001:1066a01": "語默，具四十無礙辨之眾生相，為大法師，無",
    "T36n1743_001:1066a02": "求不應，故名善慧。十法雲地者，大法智雲能",
    "T36n1743_001:1066a03": "隔塵惑，諸佛法雨悉能受為，復以法雨遍屬",
    "T36n1743_001:1066a04": "群品，故名法雲。又初二三地同人天行，四五",
    "T36n1743_001:1066a05": "六地同二乘行，第七一地同大乘行，八九十",
    "T36n1743_001:1066a06": "地入一乘行，故有十聖矣。",
    "T36n1743_001:1066a07": "第七不動菩提場，重會普光明殿，經有十一",
    "T36n1743_001:1066a08": "品。前明三賢十聖，行位將終，今此因圓果滿",
    "T36n1743_001:1066a09": "也。十定品，修十三昧，證有即非有。十通品，",
    "T36n1743_001:1066a10": "十慧發明，知空即不空。十忍品，定慧均平，空",
    "T36n1743_001:1066a11": "有一貫。阿僧祇品，能數既多，算不可及，明之",
    "T36n1743_001:1066a12": "德廣也。如來壽量品，竪窮來際。菩薩住處品，",
    "T36n1743_001:1066a13": "橫遍十方。此上六品，並是菩薩地位功德，即",
    "T36n1743_001:1066a14": "等覺因，成下之五，文理雙融，妙覺果滿，將成",
    "T36n1743_001:1066a15": "妙覺，先證妙法，故有佛不思議法品。妙法既",
    "T36n1743_001:1066a16": "立，必成妙身，故有十身相海品。大相既成，",
    "T36n1743_001:1066a17": "次明好德，則有隨好光明功德品。津梁既備，",
    "T36n1743_001:1066a18": "濟渡為功，益物無偏，則有普賢行品。普賢在",
    "T36n1743_001:1066a19": "心，須呈果相，則有如來出現品。",
    "T36n1743_001:1066a20": "第八不離前處，再會普光明殿，經有一品，名",
    "T36n1743_001:1066a21": "離世間。謂前七會以差別法而生其解，當",
    "T36n1743_001:1066a22": "會約仗解成圓融行，所以普慧菩薩起二百",
    "T36n1743_001:1066a23": "問，普賢菩薩二千行答。雖修諸行之法，無性",
    "T36n1743_001:1066a24": "非相，既遷恒在世間，名離世間。",
    "T36n1743_001:1066a25": "第九不動寂滅道場，而現逝多林會，經有一",
    "T36n1743_001:1066a26": "品，名入法界。謂前離世間，今入法界，明證",
    "T36n1743_001:1066a27": "也。佛入師子頻申三昧，欲令大眾頓證普門",
    "T36n1743_001:1066a28": "故。所以文殊大士出善住閣，行化南方，於福",
    "T36n1743_001:1066a29": "城東古佛塔所，會進多眾。發菩提心，唯有善",
    "T36n1743_001:1066b01": "財童子，歷一百一十城，遇善知識，各得三昧",
    "T36n1743_001:1066b02": "解脫門。終至普賢菩薩，於一一毛端頓證解",
    "T36n1743_001:1066b03": "脫，含同果海。",
    "T36n1743_001:1066b04": "又此九會，第一會舉所信之佛；第二會能信",
    "T36n1743_001:1066b05": "之心；第三會依信生解；第四會依解起行；第",
    "T36n1743_001:1066b06": "五會依行發願；第六會三賢位極，聖地將登；",
    "T36n1743_001:1066b07": "第七會中攝因成果；第八會有無雙泯，非真",
    "T36n1743_001:1066b08": "妄之可分；第九會境智一如，豈筌蹄之所及。",
    "T36n1743_001:1066b09": "又總言之，初會舉依正兩報為所信佛，第九",
    "T36n1743_001:1066b10": "會明其信者能成佛人，則初末兩會合是一",
    "T36n1743_001:1066b11": "義，則題中佛字也。從第二會至第八會，則彼",
    "T36n1743_001:1066b12": "佛因，則題中華字也。因有階降，故中七會以",
    "T36n1743_001:1066b13": "則之；果無分限，唯一佛以證之。嚴者，以願",
    "T36n1743_001:1066b14": "行之華因，嚴彼法身之佛果也。又佛華嚴是",
    "T36n1743_001:1066b15": "能傳法之人，大方廣是所傳教之法，以法成",
    "T36n1743_001:1066b16": "人，先云大方廣也；以人傳法，故云佛華嚴也。",
    "T36n1743_001:1066b17": "人中攝因成果，唯佛也；法中攝用歸體，唯大",
    "T36n1743_001:1066b18": "也。大是所證之法界，佛是能證之大智，佛之",
    "T36n1743_001:1066b19": "與大如光空，空外無光、大外無佛，空光一體，",
    "T36n1743_001:1066b20": "佛冥契不可分也。心緣莫到、言說不及，能詮",
    "T36n1743_001:1066b21": "此義，故以為經。此乃因理故成教，因教以見",
    "T36n1743_001:1066b22": "理。經云「如因日光照，還見於日輪。因佛智慧",
    "T36n1743_001:1066b23": "光，見佛所行道。」以佛常故，經法亦常。所以然",
    "T36n1743_001:1066b24": "者，未曾有日捨於光明。經云「閻浮提人，隔須",
    "T36n1743_001:1066b25": "彌山，見日出沒。日中住者，常隨於日，無有出",
    "T36n1743_001:1066b26": "沒。」凡隔無明，見佛隱現；諸大菩薩常隨於佛，",
    "T36n1743_001:1066b27": "無有隱現。日輪是體，光明為用，未曾有體而",
    "T36n1743_001:1066b28": "不具用。由有光用，行者見道，所作成辦。佛法",
    "T36n1743_001:1066b29": "亦爾，則體，演法為用，未曾有佛而不說經。",
    "T36n1743_001:1066c01": "由聞思法，知出離道，修戒定慧，悉得成就。經",
    "T36n1743_001:1066c02": "云「如有大經卷，量等三千界，在於一塵內，一",
    "T36n1743_001:1066c03": "切塵亦然。有一聰慧人，淨眼普明見，破塵出",
    "T36n1743_001:1066c04": "經卷，廣饒益眾生。」故云大方廣佛華嚴經。但",
    "T36n1743_001:1066c05": "文義深，難可備陳，隨分見聞，濫為稱讚。儻一",
    "T36n1743_001:1066c06": "句一偈與理相應，伏願福祐無疆，上資聖",
    "T36n1743_001:1066c07": "壽。",
    "T36n1743_001:1066c08": "貞元八年四月二十一日安國寺沙門靜居",
    "T36n1743_001:1066c09": "進上",
    "T36n1743_001:1066c10": "辛酉秋七月初三日依高山寺古藏內所傳",
    "T36n1743_001:1066c11": "本書寫之，初六日一校畢。",
    "T36n1743_001:1066c12": "　　　　西山梅村住菴善妙寺道棟書"
}