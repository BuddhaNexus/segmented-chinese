{
    "X68n1319_003:0526c21": "御製序",
    "X68n1319_003:0526c22": "寒山詩三百餘首。拾得詩五十餘首。唐閭邱太守寫",
    "X68n1319_003:0526c23": "自寒巖。流傳閻浮提界。讀者或以為俗語。或以為韻",
    "X68n1319_003:0526c24": "語。或以為教語。或以為禪語。如摩尼珠。體非一色。處",
    "X68n1319_003:0527a01": "處皆圓。隨人目之所見。朕以為非俗非韻。非教非禪。",
    "X68n1319_003:0527a02": "真乃古佛直心直語也。永明云。修習空花萬行。宴坐",
    "X68n1319_003:0527a03": "水月道場。降伏鏡裏魔軍。大作夢中佛事。如二大士",
    "X68n1319_003:0527a04": "者。其庶幾乎正信調直。不離和尚因緣。圓滿光華。周",
    "X68n1319_003:0527a05": "遍大千世界。不萌枝上。金鳳翱翔。無影樹邊。玉象圍",
    "X68n1319_003:0527a06": "繞。性空行實。性實行空。妄有真無。妄無真有。有空無",
    "X68n1319_003:0527a07": "實。念念不留。有實無空。如如不動。是以直心直語。如",
    "X68n1319_003:0527a08": "是如是。學者狐疑淨盡。圓證真如。亦能有無一體。性",
    "X68n1319_003:0527a09": "行一貫。乃可與讀二大士之詩。否則隨文生解。總無",
    "X68n1319_003:0527a10": "交涉也。刪而錄之。以貽後世。寒山子云。有子期。辨此",
    "X68n1319_003:0527a11": "音。是為序。",
    "X68n1319_003:0527a12": "雍正十一年癸丑五月朔日"
}