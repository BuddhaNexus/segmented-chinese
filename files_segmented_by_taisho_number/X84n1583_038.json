{
    "X84n1583_038:0622a15": "續燈正統卷三十八",
    "X84n1583_038:0622a17": "南海普陀嗣祖沙門西蜀　性統　編集",
    "X84n1583_038:0622a18": "　　曹洞宗",
    "X84n1583_038:0622a19": "　　　大鑑下第三十五世",
    "X84n1583_038:0622a20": "廩山忠禪師法嗣",
    "X84n1583_038:0622a21": "建昌府新城壽昌無明慧經禪師撫之崇仁斐氏子。",
    "X84n1583_038:0622a22": "生而穎異。性無嗜好。九歲入鄉校。便問。浩然之氣為",
    "X84n1583_038:0622a23": "何物。塾師異之。長依廩山。常疑金剛四句。為必有指",
    "X84n1583_038:0622a24": "據。偶閱傅大士錄。有若論四句偈。應當不離身之句。",
    "X84n1583_038:0622b01": "不覺灑然。時年二十四。知有此事。遂辭山。結廬峩峰。",
    "X84n1583_038:0622b02": "閱燈錄。於興善章。僧問如何是道。善曰大好山。有疑。",
    "X84n1583_038:0622b03": "日夜提究。至忘寢食。一日因搬石。正極力推次。忽然",
    "X84n1583_038:0622b04": "有得。走呈山。山詰之。應對有緒。遂與剃染受具。當萬",
    "X84n1583_038:0622b05": "曆乙亥。自是二十年不出山。有偈曰。野獅不噉人間",
    "X84n1583_038:0622b06": "食。十二巫峰得自由。養就縱橫無礙力。崑崙翻轉作",
    "X84n1583_038:0622b07": "灜洲。偶一僧問。曾見甚麼人來。便住此山。師以總未",
    "X84n1583_038:0622b08": "行脚對。僧曰。豈可以一隅。而小天下乎。師然其言。急",
    "X84n1583_038:0622b09": "擔囊。首謁少室。會無言主席。與論旦夕。言喜師出語",
    "X84n1583_038:0622b10": "奇特。因與當道尚父熊公。請就寺示眾。一時緇白。歎",
    "X84n1583_038:0622b11": "未曾有。尋入五臺。訪瑞峰通。南還。受閩建董巖結制",
    "X84n1583_038:0622b12": "請。一香為廩山拈出也。後遷壽昌寶方峩峰三剎。三",
    "X84n1583_038:0622b13": "剎得師唱道。皆煥然一新。上堂。諸佛常時說法。不",
    "X84n1583_038:0622b14": "須擬議猜詳。且道。說的是甚麼法。天地玄黃。宇宙洪",
    "X84n1583_038:0622b15": "荒。不論通宗透教。祇貴直下承當。承當箇甚麼。雲騰",
    "X84n1583_038:0622b16": "致雨。露結為霜。蛟龍不宿死水。猛虎肯行道旁。透得",
    "X84n1583_038:0622b17": "者些關棙。何須願往西方。不問先佛後祖。鼻孔一樣",
    "X84n1583_038:0622b18": "放光。作麼生放光。化被草木。賴及萬方。釋迦不肯漏",
    "X84n1583_038:0622b19": "泄。達磨九年覆藏。峩峰不惜口業。直下為你宣揚。且",
    "X84n1583_038:0622b20": "作麼生宣揚。罔談彼短。靡恃己長。上堂。拍案一下",
    "X84n1583_038:0622b21": "曰。向上一宗。難為措置。大用大機。怎容擬議。等閒垂",
    "X84n1583_038:0622b22": "一句。如太阿鋒離匣。觸之者死不移時。似塗毒鼓受",
    "X84n1583_038:0622b23": "撾。聞之者喪不旋踵。所以道。妙峰峻峙。異獸難藏。寶",
    "X84n1583_038:0622b24": "樹晶光。靈禽莫泊。其用也。單趂金毛歸野窟。直追鐵",
    "X84n1583_038:0622c01": "額入深山。掃天下之攙搶。拂世間之孽屑。提墮阬落",
    "X84n1583_038:0622c02": "壍之類。揭迷封滯殻之流。其功也。使法界世界虗空",
    "X84n1583_038:0622c03": "界一體同觀。俾佛道人道地獄道萬法融會。雖然。猶",
    "X84n1583_038:0622c04": "未是向上事。須知更有出格限量外一句。且作麼生",
    "X84n1583_038:0622c05": "是量外一句。正令未施先斬首。大機纔展佛魔悲。",
    "X84n1583_038:0622c06": "上堂。南泉道。三世諸佛不知有。黧奴白牯却知有。恁",
    "X84n1583_038:0622c07": "麼則三世諸佛。齊立下風。且道。黧奴白牯。有甚長處。",
    "X84n1583_038:0622c08": "首座曰。為他金烹大冶。玉出藍田。師曰。寶坊者裡。總",
    "X84n1583_038:0622c09": "與趂出。何故。秉綱立紀振叢林。海晏河清正令行。好",
    "X84n1583_038:0622c10": "漢盡驅歸寶所。化城推倒不留人。座曰。某甲則不然。",
    "X84n1583_038:0622c11": "師曰。汝作麼生。座曰。閒擔布袋渾無事。笑等街頭一",
    "X84n1583_038:0622c12": "箇人。師曰。也是閒絃子。師登古希。尚混勞侶。耕鑿",
    "X84n1583_038:0622c13": "不息。丈室翛然。唯作具而已。甞有偈曰。冐雨衝風去。",
    "X84n1583_038:0622c14": "披星戴月歸。不知身有苦。唯慮行門虧。益王嚮師道",
    "X84n1583_038:0622c15": "德。屢加褒敬。甞曰。去聖時遙。幸遺此老。萬曆丁巳臘",
    "X84n1583_038:0622c16": "八前一日。自田中歸。謂眾曰。吾自此不復砌石矣。眾",
    "X84n1583_038:0622c17": "莫諭其旨。除夕示眾曰。今年只有茲時在。試問諸人",
    "X84n1583_038:0622c18": "知也無。那事未曾親磕著。切須痛下死工夫。(云云)末",
    "X84n1583_038:0622c19": "復曰。此是老僧最後分付。切宜珍重。明正三日。示微",
    "X84n1583_038:0622c20": "恙。遂不食。其教誡諄諄倍常。時眾環侍不懌。師諭以",
    "X84n1583_038:0622c21": "偈曰。人生有受必償。莫謂老病死慌。拈却無生法忍。",
    "X84n1583_038:0622c22": "自然業識消亡。一時雲淨常光發。佛祖皆安此道場。",
    "X84n1583_038:0622c23": "十四。作書辭道俗。十六。書舉火偈。次晨盥漱拭身已。",
    "X84n1583_038:0622c24": "索筆大書曰。今日分明指示。擲筆。端坐而逝。七眾為",
    "X84n1583_038:0623a01": "失依。茶毗。頂骨牙齒不壞。塔方丈後。世壽七十一。僧",
    "X84n1583_038:0623a02": "臘四十四。憨山清云。師不唯法眼圓明。一振頹綱。而",
    "X84n1583_038:0623a03": "峻節孤風。誠足以起末俗。葢實錄也。",
    "X84n1583_038:0623a04": "大鑑下第三十六世",
    "X84n1583_038:0623a05": "大覺念禪師法嗣",
    "X84n1583_038:0623a06": "紹興府雲門顯聖湛然圓澄禪師別號散木。會稽夏",
    "X84n1583_038:0623a07": "氏子。生明嘉靖辛酉八月。祖千徒以孝聞。師生而穎",
    "X84n1583_038:0623a08": "悟。具辨才。觸事解了。性不羈。雖人所苦難賤簡事。率",
    "X84n1583_038:0623a09": "躬親無所諱憚。親沒。走投隱峰。知有參禪事。看念佛",
    "X84n1583_038:0623a10": "是誰三晝夜。有省。趨似峰。峰叱之。退覺有物礙膺。年",
    "X84n1583_038:0623a11": "廿四。往投天荒。從妙峰□薙髮。脇不就席者三年。乙",
    "X84n1583_038:0623a12": "酉。聞僧誦傅大士偈。向者礙膺物。為之脫然。便能記",
    "X84n1583_038:0623a13": "持。解甚深義。秉聚雲棲。還掩關寶林。因憶乾峰舉一",
    "X84n1583_038:0623a14": "不得舉二話。豁然大悟。有頌明之曰。舉一舉二別端",
    "X84n1583_038:0623a15": "倪。箇裡原無是與非。雪曲調高人會少。獨許韶陽和",
    "X84n1583_038:0623a16": "得齊。二老何曾動舌。諸方浪自攢眉擬議鷂過新羅。",
    "X84n1583_038:0623a17": "刻舟求劍原迷。又頌雲門十五日話。自是。出語皆能",
    "X84n1583_038:0623a18": "脫去窠臼。在雲棲。值送茶毗歸。棲問。亡僧遷化。向什",
    "X84n1583_038:0623a19": "麼處去。師出曰。多謝大師挂念。棲頷之。至半堂訪有",
    "X84n1583_038:0623a20": "無念。問古人道。如紅爐上飛片雪相似。且道。還具透",
    "X84n1583_038:0623a21": "關眼也未。念曰。我不見有甚麼古人。師急指曰。背後",
    "X84n1583_038:0623a22": "聻。念休去。神宗萬曆辛卯。慈舟和尚。來自京師。說法",
    "X84n1583_038:0623a23": "會稽止風塗。師以所得質之。舟問。止風塗向青山近。",
    "X84n1583_038:0623a24": "越王城畔滄海遙時如何。師曰。月穿滄海破。波斯不",
    "X84n1583_038:0623b01": "展眉。舟復以洞上宗旨次序徵詰。師對以偈曰。五位",
    "X84n1583_038:0623b02": "君臣切要知。箇中何必待思惟。石女慣弄無絲線。木",
    "X84n1583_038:0623b03": "偶能提化外機。井底紅塵騰靄靄。山頭白浪滾飛飛。",
    "X84n1583_038:0623b04": "誕生本是無功用。不覺天然得帝基。舟曰。子。日後開",
    "X84n1583_038:0623b05": "兩片皮。截斷天下人舌頭有分在。遂命入室。印以偈",
    "X84n1583_038:0623b06": "曰。曹源一滴水。佛祖相分付。吾今授受時。大地為甘",
    "X84n1583_038:0623b07": "露。咄。五乳峰頭無鏃箭。射得南方半箇兒。太史陶君",
    "X84n1583_038:0623b08": "石簣。太學張君濬元。請興復顯聖。住持三十年。惟弘",
    "X84n1583_038:0623b09": "道是任。在越祖庭。首稱其盛。甲寅主廣孝。乙卯主徑",
    "X84n1583_038:0623b10": "山。丙辰主東塔。上堂。前山頭鴉鳴。後山頭鵲噪。祇",
    "X84n1583_038:0623b11": "是者○○。沉思即不妙。妙不妙。啞子喫黃連。有口不",
    "X84n1583_038:0623b12": "解道。上堂。值谿鳴。乃曰。金雞上座。為汝等。先轉第",
    "X84n1583_038:0623b13": "一義諦。根本法輪了也。更要討甚麼盌。還會麼。若不",
    "X84n1583_038:0623b14": "會。山僧為諸人再舉一上。卓拄杖曰。有耳定非聾漢。",
    "X84n1583_038:0623b15": "竪起曰。有眼定非瞎漢。還會麼。頻呼小玉元無事。只",
    "X84n1583_038:0623b16": "要檀郎認得聲。復卓拄杖一下。上堂。喚二作三。指",
    "X84n1583_038:0623b17": "七為八。倒秉太阿。佛魔盡殺。却憶東村王大孃。翻著",
    "X84n1583_038:0623b18": "西村李公襪。見者聞者皆笑殺。拍手曰。噫嘻噓阿喇",
    "X84n1583_038:0623b19": "喇。上堂。若人識得心。大地無寸土。不信女媧氏天",
    "X84n1583_038:0623b20": "缺鍊石補。然則山僧今日登此座上。又何所為。良久",
    "X84n1583_038:0623b21": "曰。舉意碎鐵盋。無心射石虎。上堂。老儂不識字。錯",
    "X84n1583_038:0623b22": "讀已巳己。去問大大人。答道彌是禰。且道。識字的是。",
    "X84n1583_038:0623b23": "不識字的是。良久曰。若是獅子。終不逐塊。上堂。一",
    "X84n1583_038:0623b24": "拽石。二挨磨。日用云為。切忌蹉過。玄沙本是謝三郎。",
    "X84n1583_038:0623c01": "休向前村覓李大。大眾。作麼生是不蹉過底事。只見",
    "X84n1583_038:0623c02": "六龍爭鬬舞。豈知丹鳳入青霄。上堂。西風正獰惡。",
    "X84n1583_038:0623c03": "萬籟俱蕭索。枝葉盡凋零。露出者一著。大眾且道。者",
    "X84n1583_038:0623c04": "一著。是箇甚麼。良久曰。夜來何處火。燒出古人墳。",
    "X84n1583_038:0623c05": "上堂。寂寂。直言寂寂。惺惺。直言惺惺。泥牛空裡翻筋",
    "X84n1583_038:0623c06": "斗。木女巖前喫大驚。且道。是何意旨。玉兔懷胎當午",
    "X84n1583_038:0623c07": "照。金雞抱子五更鳴。小參。煙雨盜將山色去。溪風",
    "X84n1583_038:0623c08": "送得水聲來。本來法法皆成現。莫教心識強安排。大",
    "X84n1583_038:0623c09": "眾。若作境會。許你具一隻眼。若作佛法會。打碎你頭",
    "X84n1583_038:0623c10": "顱。拄杖子未歇手在。何故。我王庫內。無如是刀。示",
    "X84n1583_038:0623c11": "眾。若論此事。直得三乘膽喪。十地魂驚。就是等覺大",
    "X84n1583_038:0623c12": "士到者裡。也只好隔羅望月。大眾且道。衲僧家。有甚",
    "X84n1583_038:0623c13": "過人處。敢爾大言。不見道。如將梵位。直授凡庸。非常",
    "X84n1583_038:0623c14": "之旨。人焉廋哉。示眾。儒者然藜苦讀。田者帶雨耕",
    "X84n1583_038:0623c15": "鋤。雖則勞逸有異。要且同是工夫。祇如沙門輩。不田",
    "X84n1583_038:0623c16": "而食。不蠶而衣。畢竟成得箇什麼邊事。卓拄杖曰。雨",
    "X84n1583_038:0623c17": "滋三草秀。是處唱堯歌。示眾。毛端現剎。塵轉法輪。",
    "X84n1583_038:0623c18": "芥納須彌。粟藏世界。冷眼看來。未是吾人本分事。且",
    "X84n1583_038:0623c19": "道。如何是本分事。惟獨自明了。餘人所不見。示眾。",
    "X84n1583_038:0623c20": "含珠報德。按劍者自癡。抱璞呈君。刖足者不智。眾中",
    "X84n1583_038:0623c21": "還有感恩懷報者麼。若有。不得辜負老僧。示眾。未",
    "X84n1583_038:0623c22": "達境唯心。起種種分別。達境唯心已。分別即不生。現",
    "X84n1583_038:0623c23": "前山明水秀。鵲噪鴉鳴。是分別。不是分別。試斷看。",
    "X84n1583_038:0623c24": "示眾。舉不顧即差互。擬思量何劫悟。雲門大師。拈山",
    "X84n1583_038:0624a01": "門向佛殿裡。即且置。移須彌納芥子孔中。且道。是什",
    "X84n1583_038:0624a02": "麼人。示眾。舉拂子曰。雲門大師來也。向道。拂子昨",
    "X84n1583_038:0624a03": "夜變作龍。吞却百億須彌。百億日月。百億香水海了",
    "X84n1583_038:0624a04": "也。諸人那裡知得。山僧今日饒舌。再與你通箇消息。",
    "X84n1583_038:0624a05": "擲拂子曰。無風荷葉動。決定有魚行。示眾。門外竛",
    "X84n1583_038:0624a06": "竮子。何意事閒遊。家財無可託。長者日添愁。噫。爭似",
    "X84n1583_038:0624a07": "酒樓聽歌妓。你若無心我便休。師初在嘉熈寺。同",
    "X84n1583_038:0624a08": "紫栢月川。陶石簣。黃慎軒諸公。翫月次。軒問。馬祖與",
    "X84n1583_038:0624a09": "南泉西堂百丈。翫月因緣。乞師一語。師曰。你坐我立。",
    "X84n1583_038:0624a10": "不得為說。軒亟起謝過。川曰。內翰錯過了也。栢曰。我",
    "X84n1583_038:0624a11": "下語。不及此老。雪嶠信問。和尚在此作甚麼。師曰。",
    "X84n1583_038:0624a12": "殺人。信曰。有者等手段。師曰。五年不見。只道你鼻孔",
    "X84n1583_038:0624a13": "向上了。一日。同石簣基隆。圍爐次。簣曰。無念師在",
    "X84n1583_038:0624a14": "此。阿師得力句。乞為舉似。師曰。向火背猶寒。巡漕",
    "X84n1583_038:0624a15": "蘇雲浦問。鴛鴦繡出從君看。不把金針度與人。如何",
    "X84n1583_038:0624a16": "是金針。師曰。我在京師走一遭。不曾遇著一人。浦擬",
    "X84n1583_038:0624a17": "進語。師曰。金針失也。僧參。師問。行脚事作麼生。僧",
    "X84n1583_038:0624a18": "劃一圓相。師劃破。僧敲桌三下。師却畫一圓相。僧又",
    "X84n1583_038:0624a19": "敲桌三下。師又重畫三圓相。僧抹却。師曰。離此之外。",
    "X84n1583_038:0624a20": "別道一句。僧擬議。師喝出。問。萬法歸一。一歸何處。",
    "X84n1583_038:0624a21": "師拈絲絛示之曰。此是杭州六分銀買得的。問。南",
    "X84n1583_038:0624a22": "泉斬猫。意旨如何。師曰。莫謗他好。曰作麼生得不謗",
    "X84n1583_038:0624a23": "去。師曰。蒼天蒼天。問。祖意教意。是同是別。師曰。一",
    "X84n1583_038:0624a24": "輪明月照姑蘇。問。麻谷參章敬。章敬道是。意旨如",
    "X84n1583_038:0624b01": "何。師曰。拈一放一。不是好手。問。清淨本然。云何忽",
    "X84n1583_038:0624b02": "生山河大地。師曰。為你有者一問。問。和尚常教人",
    "X84n1583_038:0624b03": "放下。未審。放下箇甚麼。師曰。優盋羅華。三千年開一",
    "X84n1583_038:0624b04": "遍。晚參。舉鼓山赴閩王請因緣曰。一人死中得活。",
    "X84n1583_038:0624b05": "好手手中呈好手。一人半路抽身。得便宜處失便宜。",
    "X84n1583_038:0624b06": "雪峰道。好隻聖箭。射入九重城裡去。早是拋鈎擲釣。",
    "X84n1583_038:0624b07": "孚上座云。待某甲勘過始得。盲龜跛鼈。納敗缺了也。",
    "X84n1583_038:0624b08": "孚趂至中路歸。舉似雪峰。大似把髻投衙。峰云。他有",
    "X84n1583_038:0624b09": "語在。須知不是好心。孚云。老凍膿。猶有鄉情在。祇知",
    "X84n1583_038:0624b10": "貪程不覺錯路。峰便休。無齒大蟲傷人不知痛。大眾。",
    "X84n1583_038:0624b11": "徑山與麼批判。久參上士。定知雪峰做處。若是初機。",
    "X84n1583_038:0624b12": "切不得向他三人分上著脚。直須自己有箇活路始",
    "X84n1583_038:0624b13": "得。師生平。不為律縛。脫略軌儀。腸直如絃。舌快如矢。",
    "X84n1583_038:0624b14": "遇人無貴賤新故。一皆以本色鉗錘。山東德王。刺血",
    "X84n1583_038:0624b15": "修書。請至府問道受戒。師應之。凡有利益人者。無不",
    "X84n1583_038:0624b16": "從事。熹宗丙寅臘月朔。作付囑語數紙。四日。過天華",
    "X84n1583_038:0624b17": "示眾罷。有僧告假。師曰。老僧。今日亦欲起程。晚復為",
    "X84n1583_038:0624b18": "眾垂語。諄諄至夜半。丑時右脇而寂。門人奉全身。塔",
    "X84n1583_038:0624b19": "於顯聖之南山。世壽六十六。僧臘四十有三。",
    "X84n1583_038:0624b20": "少室道禪師法嗣",
    "X84n1583_038:0624b21": "河南府登封嵩山少室心悅慧喜禪師字寒灰。金臺",
    "X84n1583_038:0624b22": "滿城劉氏子。從普濟昇剃度。十六請益盤山。參究工",
    "X84n1583_038:0624b23": "夫。矢志不倦者。至忘寢食。一日閱燈錄。僧問玄沙。如",
    "X84n1583_038:0624b24": "何是無縫塔。沙曰。者一縫大小。師豁然有省。嗣是徧",
    "X84n1583_038:0624c01": "見慈雲。松谷。淨淵諸鉅衲。會無言主法少林。師參之",
    "X84n1583_038:0624c02": "有契。典維那。久之。言以偈囑曰。密法無法付。當傳何",
    "X84n1583_038:0624c03": "以傳。無傳無付處。明暗妙相參。尋隱燕野有年。言既",
    "X84n1583_038:0624c04": "寂登封。令請師繼其席。師以明熹宗甲子入院。僧",
    "X84n1583_038:0624c05": "問。如何是君。師曰。千金之子。坐不垂堂。曰如何是臣。",
    "X84n1583_038:0624c06": "師曰。流人去國。行遠思深。曰如何是君臣道合。師曰。",
    "X84n1583_038:0624c07": "寰中天子絲綸降。塞外將軍報捷歸。崇禎癸酉。周",
    "X84n1583_038:0624c08": "藩請入汴。寓給苑香林。士夫問道無虗日。兵憲曹應",
    "X84n1583_038:0624c09": "秋問。和尚年登七十。色若孺子。可謂有德。師曰。居士。",
    "X84n1583_038:0624c10": "何得以德贊壽。曹曰。有德斯有壽。師曰。顏淵豈無德",
    "X84n1583_038:0624c11": "耶。曹曰。顏子德固有之。只因太殺聰明。所以無壽。師",
    "X84n1583_038:0624c12": "曰。然則孔子之聰明。乃不若顏子乎。曹無以對。師辨",
    "X84n1583_038:0624c13": "才敏捷類如此。己卯冬。辭歸少室。示微疾。眾環問",
    "X84n1583_038:0624c14": "疾。師屈指曰。臘月十五日即愈。至期命浴。安坐而逝。",
    "X84n1583_038:0624c15": "壽七十六。門人海寬等。建塔於寺迤西。",
    "X84n1583_038:0624c16": "壽昌經禪師法嗣",
    "X84n1583_038:0624c17": "廣信府博山無異元來禪師廬州舒城沙氏子。誕明",
    "X84n1583_038:0624c18": "萬曆乙亥。生而白衣重包。十六。遊講肆有聲。忽歎曰。",
    "X84n1583_038:0624c19": "求之在我。豈區區事文句哉。遂走五臺。投靜菴通剃",
    "X84n1583_038:0624c20": "落。修空觀五年。知非乃參壽昌。看船子藏身處沒踪",
    "X84n1583_038:0624c21": "跡話。一日於閩白雲峰。閱趙州有佛處不得住因緣。",
    "X84n1583_038:0624c22": "有省。還見昌。昌問。蟻子解尋腥處走。青蠅偏向臭邊",
    "X84n1583_038:0624c23": "飛。是君邊事。臣邊事。師曰。臣邊事。昌叱之。師不懌。尋",
    "X84n1583_038:0624c24": "居一室。倍加死工。一日聞護法神倒地。不覺豁然。以",
    "X84n1583_038:0625a01": "偈呈昌曰。玉山誘一言。心灰語路絕。幾多玄解會。如",
    "X84n1583_038:0625a02": "沸湯澆雪。沒巴鼻金針好。因緣時節梅蕋綻。枯枝桃",
    "X84n1583_038:0625a03": "花開九月。觸目如休辨別。急水灘頭拋探竿。溺殺無",
    "X84n1583_038:0625a04": "限英靈客。昌笑紿之曰。子一到多門又到門。師曰。也",
    "X84n1583_038:0625a05": "不消得。然終不自肯。一日如廁。覩人上樹。始大悟。亟",
    "X84n1583_038:0625a06": "趨見昌。昌曰。子近日事作麼生。師曰。有箇活路。只是",
    "X84n1583_038:0625a07": "不許人知。昌曰。既是活路。為甚麼不許人知。師曰。不",
    "X84n1583_038:0625a08": "知不知。昌遽曰。婆子具何手眼。便燒菴趂僧。師曰。只",
    "X84n1583_038:0625a09": "要黃金增色。昌曰。僧問玄則龍吟霧起。虎嘯風生。公",
    "X84n1583_038:0625a10": "案。試頌看。師立頌曰。殺活爭雄各有奇。糢糊肉眼曷",
    "X84n1583_038:0625a11": "能知。吐光不遂時流意。依舊春風逐馬蹄。昌笑曰。子",
    "X84n1583_038:0625a12": "今日方信吾不汝欺也。師曰。向後還有事也無。昌曰。",
    "X84n1583_038:0625a13": "老僧只知二時粥飯。子後得坐披衣。幸無籌策足矣。",
    "X84n1583_038:0625a14": "壬寅。師年二十八。出住博山。次主閩之董巖大仰鼓",
    "X84n1583_038:0625a15": "山。崇禎己巳。赴金陵天界請。法席稱至盛。　上堂。諸",
    "X84n1583_038:0625a16": "佛出世。為一大事因緣。幾幅素縑描不出。博山出世。",
    "X84n1583_038:0625a17": "亦為一大事因緣。一條白練驀頭穿。破顏老漢曾相",
    "X84n1583_038:0625a18": "委。多少人天被熱瞞。諸昆仲。須知此事。不從功行得。",
    "X84n1583_038:0625a19": "不從修證得。不從思惟得。不從禪定得。饒你將自己",
    "X84n1583_038:0625a20": "身心鍊得。如枯木寒灰。百年在定。終是一箇死人。本",
    "X84n1583_038:0625a21": "分中事。全沒交涉。所以道。直饒到澄潭月影。靜夜鐘",
    "X84n1583_038:0625a22": "聲。隨扣擊以無虧。觸波瀾而不散。猶是生死岸頭事。",
    "X84n1583_038:0625a23": "諸昆仲。直須向花柳街前。逴得九衢春色。芙蓉岸上。",
    "X84n1583_038:0625a24": "帶來八面秋風。始有應用無虧。隨緣自在的日子。諸",
    "X84n1583_038:0625b01": "昆仲。還知博山今日的行履處麼。良久曰。自有一雙",
    "X84n1583_038:0625b02": "窮相手。未曾輕揖等閒人。上堂。不與萬法為侶者。",
    "X84n1583_038:0625b03": "是甚麼人。紅塵堆裡露全身。了知萬象空無物。那見",
    "X84n1583_038:0625b04": "山河礙眼睛。三歲孩兒頭似雪。神光萬里一條鐵。底",
    "X84n1583_038:0625b05": "事分明說與知。當戶連山也太奇。兼帶位中親迸出。",
    "X84n1583_038:0625b06": "巖前石虎夜生兒。生兒則且置。且道。是甚麼時。子丑",
    "X84n1583_038:0625b07": "寅卯辰巳。午未申酉戌亥。乾三連。坤六斷。離中虗。坎",
    "X84n1583_038:0625b08": "中滿。屈指顛倒數來。依舊寸長尺短。上堂。真不掩",
    "X84n1583_038:0625b09": "偽。曲不藏直。大千沙界黑如漆。揭開雲霧見青天。男",
    "X84n1583_038:0625b10": "兒肯向他尋覓。一語中具三玄。新婦騎驢阿家牽。一",
    "X84n1583_038:0625b11": "玄中具三要。跛脚猢猻多躑跳。有照有用。砂盆打著",
    "X84n1583_038:0625b12": "連底凍。立主立賓。相將携手過西秦。唯有東村王太",
    "X84n1583_038:0625b13": "乙。一番拈起一番新。上堂。博山今日不說有法。不",
    "X84n1583_038:0625b14": "說無法。不說亦有亦無法。不說非有非無法。離四句",
    "X84n1583_038:0625b15": "絕百非。石人點頭。青山皺眉。深寒博得三春暖。破霧",
    "X84n1583_038:0625b16": "披雲入翠微。上堂。天地與我同根。萬法與我一體。",
    "X84n1583_038:0625b17": "肇公祇知全身拶入。要且不會轉位旋機。殊不知。說",
    "X84n1583_038:0625b18": "箇一體。已成兩橛。不見道。喚作如如。早是變了也。諸",
    "X84n1583_038:0625b19": "昆仲。須知古佛堂前。曾無異說。夜明簾外。別有家傳。",
    "X84n1583_038:0625b20": "分明月照金沙。喜見庭生瑞草。家風笑展從他。野渡",
    "X84n1583_038:0625b21": "無人。寶樹風清。須信白雲有主。向者裡別有生涯。可",
    "X84n1583_038:0625b22": "與古人把手。其或未然。博山有箇方便。卓拄杖曰。急",
    "X84n1583_038:0625b23": "著眼薦　小參。宗門中事。難以措辭盡力。道不得底",
    "X84n1583_038:0625b24": "句。作麼生開口。三乘十二分教。有人說去了也。即心",
    "X84n1583_038:0625c01": "即佛。有人說去了也。非心非佛。有人說去了也。不是",
    "X84n1583_038:0625c02": "心不是佛不是物。有人說去了也。且道。與諸昆仲。分",
    "X84n1583_038:0625c03": "析箇什麼即得。良久曰。黃金自有黃金價。肯為和沙",
    "X84n1583_038:0625c04": "賣與人珍重。小參。長慶道。萬象之中獨露身。為人",
    "X84n1583_038:0625c05": "自肯乃相親。即今山河大地。樓臺池館。滿目青黃。是",
    "X84n1583_038:0625c06": "萬象。喚什麼。作獨露的身。拈拄杖曰。還會麼。莫只圖",
    "X84n1583_038:0625c07": "他山色好。須知別有故園春。卓拄杖一下。僧問。如",
    "X84n1583_038:0625c08": "何是和尚的具眼處。師曰。善逝橋邊逢聖主。曰未是",
    "X84n1583_038:0625c09": "和尚具眼處。師曰。三十棒趂出。僧一喝。師曰。者一喝",
    "X84n1583_038:0625c10": "落在甚處。僧擬議。師直打。出法堂。問。一口氣不來。",
    "X84n1583_038:0625c11": "向甚處安身立命。師曰。毗盧閣後鳳凰山　問。如何",
    "X84n1583_038:0625c12": "是無量壽。師曰。烏龍潭上浪滔天。曰恁麼則有量也。",
    "X84n1583_038:0625c13": "師曰。天池一滴水。怎與眾同流。問。諸佛國土。亦復",
    "X84n1583_038:0625c14": "皆空。畢竟向甚麼處。莊嚴淨土。師曰。青龍山上鹿兒",
    "X84n1583_038:0625c15": "肥。曰不會。師曰。流鶯雖有語。天籟聽無人。問。向上",
    "X84n1583_038:0625c16": "一著如何道。師曰。石頭城外垂楊柳。曰者是眾生眼。",
    "X84n1583_038:0625c17": "如何是和尚眼。師曰。吹盡殘花色愈鮮。曰某甲參學",
    "X84n1583_038:0625c18": "二十年。今日學得一拜。師曰。三十棒。且待別時。問。",
    "X84n1583_038:0625c19": "不得敲唱雙舉。請示正中妙挾。師曰。高低雲遶樹。曰",
    "X84n1583_038:0625c20": "謝師答話。師曰。遠近鳥銜花。師行道三十年。門庭",
    "X84n1583_038:0625c21": "莊重。法道森嚴。兢兢慎重。大法座下。雖英傑鱗集。始",
    "X84n1583_038:0625c22": "終不輕許可。甞曰。寧不得人。勿授非器。即不得人。嗣",
    "X84n1583_038:0625c23": "雖絕而道真。自無傷於大法。苟授非器。名雖傳而實",
    "X84n1583_038:0625c24": "偽。得無欺于佛祖。顧諸方。罕有能及。庚午示疾。首座",
    "X84n1583_038:0626a01": "問。和尚尊候如何。師曰。儘有些子受用。座曰。還有不",
    "X84n1583_038:0626a02": "病者也無。師曰。熱大作麼。座曰。來去自由。請道一句。",
    "X84n1583_038:0626a03": "師為書歷歷分明四字。擲筆而逝。塔全身於本山酉",
    "X84n1583_038:0626a04": "峰。壽五十六。臘四十。",
    "X84n1583_038:0626a05": "建寧府東苑晦臺元鏡禪師別號湛靈。郡之建陽馮",
    "X84n1583_038:0626a06": "氏子。生明萬曆丁丑六月。幼而穎㧞。篤於孝友。甲辰。",
    "X84n1583_038:0626a07": "投虎嘯巖麗空祝髮。讀楞嚴知見無知處。有得。遂摳",
    "X84n1583_038:0626a08": "衣參壽昌於寶方。呈所見。昌為痛呵曰。墮大嶮坑漢。",
    "X84n1583_038:0626a09": "師驚悸失所守。於是。奮志參究。不知味者久之。一日",
    "X84n1583_038:0626a10": "閱維摩經。至此室何以空無侍者曰諸佛國土亦復",
    "X84n1583_038:0626a11": "皆空處。豁然大徹。第覺行與解左。復疑作。後閱圓覺",
    "X84n1583_038:0626a12": "隨順覺性章。而一切疑礙。始得永㧞。是年庚戌。竟趨",
    "X84n1583_038:0626a13": "壽昌求質曰。元鏡。特以此事。求和尚著眼。昌曰。但言",
    "X84n1583_038:0626a14": "此事。此事何憑。師彈指一下。昌曰。猶疑你在。師即呈",
    "X84n1583_038:0626a15": "偈曰。可憐摸索幾多年。識破不直半文錢。宗流特煞",
    "X84n1583_038:0626a16": "瞞人甚。剛道祖師別有禪。昌復詰曰。且道。甚處是趙",
    "X84n1583_038:0626a17": "州勘破婆子處。師曰。和尚莫作怪。昌為大笑曰。衲僧",
    "X84n1583_038:0626a18": "家。到恁田地。始不受人牢籠。師遂掩兩耳。昌囑曰。子。",
    "X84n1583_038:0626a19": "此後宜深隱。自有好時節到來。若強出。便可惜也。因",
    "X84n1583_038:0626a20": "付以偈。有正令相持時刻慎。逢人唯勘印其心之句。",
    "X84n1583_038:0626a21": "師拜受而歸。乙卯。會無異說法閩之大仰。師特訪之。",
    "X84n1583_038:0626a22": "相見次。異曰。禮佛著。師端坐。異又曰。禮佛著。師把住",
    "X84n1583_038:0626a23": "曰。那箇是佛。異曰。者是那裡來底。師拓開曰。者是那",
    "X84n1583_038:0626a24": "裡來底。異就坐。師大笑便出。又喫茶次。異曰。聞師兄",
    "X84n1583_038:0626b01": "親見壽昌。且道。壽昌和尚。當年命根斷。在甚麼處所。",
    "X84n1583_038:0626b02": "師劈面一掌曰。且道。在甚麼處所。異不對。師便出。異",
    "X84n1583_038:0626b03": "曰。三十棒可惜放過。即日異上堂。呼曰。晦臺。師將出",
    "X84n1583_038:0626b04": "眾。異曰。誰呌你。師出震聲一喝。異曰。取棒來。師曰。宿",
    "X84n1583_038:0626b05": "食不必拈出。且道。馬祖一喝。因甚百丈三日耳聾。異",
    "X84n1583_038:0626b06": "曰。金風多肅殺。秋露愈加寒。師拂袖歸眾。異曰。你只",
    "X84n1583_038:0626b07": "學得一箇走。師不顧。戊午。出住書林東苑。辛酉。開法",
    "X84n1583_038:0626b08": "一枝菴。上堂。羽衣道。道法本無多。南辰貫北河。祇",
    "X84n1583_038:0626b09": "消一箇字。降盡世間魔。且道。是那一箇字。喝一喝。便",
    "X84n1583_038:0626b10": "下座。尋歸隱武夷。搆室石屏巖。孤風絕侶。人所難",
    "X84n1583_038:0626b11": "親。間有衲子求見者。師遽喝曰。你者禿廝。失了魂來。",
    "X84n1583_038:0626b12": "者裡討甚麼盌。甞躡嶮兀坐終日。來者皆望崕而",
    "X84n1583_038:0626b13": "退。崇禎庚午示疾。一日指巖下。謂行者曰。此處可以",
    "X84n1583_038:0626b14": "埋我。者曰。設使死了埋了。又作麼生分發。師大笑一",
    "X84n1583_038:0626b15": "聲曰。恰好恰好。行者再問。則師已蛻去。時七月十三",
    "X84n1583_038:0626b16": "也。壽五十四。臘二十六。塔於師所指石巖。祠部黃端",
    "X84n1583_038:0626b17": "伯。作銘勒於石。",
    "X84n1583_038:0626b18": "建昌府新城壽昌見如元謐禪師字閴然。郡之南城",
    "X84n1583_038:0626b19": "胡氏子。生明萬曆己卯臘月。幼端靜。不喜章句之學。",
    "X84n1583_038:0626b20": "二十一。隨父謁無明于寶方。若有舊識。浹月再至。求",
    "X84n1583_038:0626b21": "剃度不可。走臨川。禮金山鎧薙染。次年。再謁明于寶",
    "X84n1583_038:0626b22": "方。充火頭。父母戀戀不置。師痛割之曰。恩愛不斷。生",
    "X84n1583_038:0626b23": "死不斷。生死不斷。親恩將焉而酬。父母乃聽之。一日。",
    "X84n1583_038:0626b24": "明與僧。論世尊良久因緣。師近前曰。是何道理。僧曰。",
    "X84n1583_038:0626c01": "者箇無你分。師曰。人人有分底。為甚麼元謐獨無。明",
    "X84n1583_038:0626c02": "曰。你既有分。為甚求人。師無對。於是力參苦究。不間",
    "X84n1583_038:0626c03": "晝夜者久之。忽念親恩莫報。往白明。明曰。除是明心",
    "X84n1583_038:0626c04": "見性。師求所以捷徑方便。明曰。父母未生汝已前。是",
    "X84n1583_038:0626c05": "何面目。師獃無所趨。嗣是徹夜不臥。衣不整帶者越",
    "X84n1583_038:0626c06": "月。於拽磨次。偶失手觸磨盤。有省。以偈呈明曰。本來",
    "X84n1583_038:0626c07": "面目不須尋。一點靈明亘古今。要識生前端的句。巾",
    "X84n1583_038:0626c08": "珍彬真欣鄰仁。明曰。前三句即不問。後一句。意作麼",
    "X84n1583_038:0626c09": "生。師曰。不可雪上更加霜也。明曰。今日且放過。然於",
    "X84n1583_038:0626c10": "衷不敢自是。復看如何是道。一夜坐圃中至五更。正",
    "X84n1583_038:0626c11": "猛提際。忽聞蛙聲。當下身心一空。無以為喻。從是得",
    "X84n1583_038:0626c12": "通身放下。要覓一絲毫。了不可得。以偈呈明曰。虗空",
    "X84n1583_038:0626c13": "逼塞一聲蛙。水鳥含靈共一家。十字街頭親著眼。自",
    "X84n1583_038:0626c14": "歌自唱哩蓮花。明頷之。明一日忽問。如何是佛。師掩",
    "X84n1583_038:0626c15": "耳而出。師坐禪次。明巡堂問。在此作甚麼。師不對。明",
    "X84n1583_038:0626c16": "曰。莫啞麼。師亦不對。明曰。真箇啞那。師下禪牀曰。和",
    "X84n1583_038:0626c17": "尚。也不得向髓中覓骨。明曰。畢竟事作麼生。師曰。銚",
    "X84n1583_038:0626c18": "柄杓杷。明曰。三十棒且放過。是冬。居第二座。明春。事",
    "X84n1583_038:0626c19": "徧參。潛行密用。如愚若魯者二十年。及歸明已示寂。",
    "X84n1583_038:0626c20": "祠部黃端伯。以壽昌席不可虗。請繼之。師入院。一拈",
    "X84n1583_038:0626c21": "提間。八面咸服。龍湖寶方之新。且剩事也。師御人無",
    "X84n1583_038:0626c22": "少長高下。有拜必答。語意溫溫。里紳公府。皆服德欽",
    "X84n1583_038:0626c23": "風。且願執弟子禮。其道德感人如此。順治己丑示寂。",
    "X84n1583_038:0626c24": "壽七十一。臘五十。茶毗。骨粒如銀雪。置塔中級。有指",
    "X84n1583_038:0627a01": "據錄。行世。法語外。偈頌居多。",
    "X84n1583_038:0627a02": "頌趙州狗子佛性無話曰。泰山傾倒壓蟭螟。氣絕心",
    "X84n1583_038:0627a03": "灰識浪平。不是泥牛開隻眼。焉知猛虎坐中廳。而塔",
    "X84n1583_038:0627a04": "上之銘。則有黎東古柱下史鄧澄撰。",
    "X84n1583_038:0627a05": "福州府鼓山湧泉永覺元賢禪師建陽蔡氏子。生明",
    "X84n1583_038:0627a06": "萬曆戊寅。二十補邑庠。讀書山剎。聞僧唱云。我爾時",
    "X84n1583_038:0627a07": "為現清淨光明身。忽覺通身歡喜。急請經閱之。則又",
    "X84n1583_038:0627a08": "茫然莫曉。乃往參壽昌於董巖。昌令看乾矢橛話。久",
    "X84n1583_038:0627a09": "之。一日因僧舉南泉斬猫話。有省。成頌曰。兩堂紛閙",
    "X84n1583_038:0627a10": "太無端。寶劍揮時膽盡寒。幸有晚來趙州老。毗盧頂",
    "X84n1583_038:0627a11": "上獨盤桓。呈昌。昌曰。此事。切不得於一機一境上作",
    "X84n1583_038:0627a12": "解會。須是向百帀千重處。垂手直過。尚當遇人。所謂",
    "X84n1583_038:0627a13": "心雖已在千峰上。猶更將身入眾藏。始是參學眼也。",
    "X84n1583_038:0627a14": "師唯唯。丁巳。年四十親歿。乃棄家。竟投壽昌剃染。一",
    "X84n1583_038:0627a15": "日值昌田中歸。師逆問曰。如何是清淨光明身。昌振",
    "X84n1583_038:0627a16": "衣而立。師曰。祇此更別有。昌遂行。師當下豁然。隨入",
    "X84n1583_038:0627a17": "方丈拜起。將通所得。昌遽連打三棒曰。向後不得草",
    "X84n1583_038:0627a18": "草。次年昌寂。圓戒博山。居香爐峰三載。每當酬酢。皆",
    "X84n1583_038:0627a19": "當仁不讓。山甞曰。者漢生平自許。他時。天下人不奈",
    "X84n1583_038:0627a20": "渠何。歸閩。舟次劍津。聞同行僧誦曰。一時謦欬俱共",
    "X84n1583_038:0627a21": "彈指是二音聲徧至十方諸佛世界。師忽大悟。乃徹",
    "X84n1583_038:0627a22": "見壽昌用處。作偈曰。金雞啄破碧瑠璃。萬歇千休祇",
    "X84n1583_038:0627a23": "自知。穩臥片帆天正朗。前山無復雨鳩啼。嗣是居金",
    "X84n1583_038:0627a24": "仙菴。閱藏三載。次隱荷山。崇禎甲戌。出住鼓山。乙亥",
    "X84n1583_038:0627b01": "開法開元。瓣香為壽昌拈出矣。丁丑。出浙主真寂。辛",
    "X84n1583_038:0627b02": "巳。歸閩主寶善。次結制開元。復還鼓山。上堂。東海",
    "X84n1583_038:0627b03": "龍王。與日月燈明佛。大相爭戰。勝負不分。山僧將二",
    "X84n1583_038:0627b04": "人各與三十烏藤。趕過北鬱單越去也。諸人還委悉",
    "X84n1583_038:0627b05": "麼。良久曰。二人是非且置。只如晴明陰雨外一句。作",
    "X84n1583_038:0627b06": "麼生道。咄。上堂。雪山老人。指鹿為馬。東西祖師。證",
    "X84n1583_038:0627b07": "龜成鼈。次第累及山僧。亦不免將錯就錯。今當端陽",
    "X84n1583_038:0627b08": "佳節。不可虗度。將太虗空。揑作箇小粽子。與諸人充",
    "X84n1583_038:0627b09": "腸果腹。乃托起香盒曰。大眾。還嚼得碎麼。若嚼得碎。",
    "X84n1583_038:0627b10": "行也競龍舟歌楚些。一任煙波自由。不用飲蒲酒挂",
    "X84n1583_038:0627b11": "艾旗。自然妖踪頓息。如嚼不碎。小粽子塞却諸人口",
    "X84n1583_038:0627b12": "門去也。咦。臨淵無限傷心事。安得黃金鑄屈原。上",
    "X84n1583_038:0627b13": "堂。生從何處來。鐵鋸舞三台。死從何處去。三台吞鐵",
    "X84n1583_038:0627b14": "鋸。勿以明相覩。勿以暗相遇。坐斷兩頭關。銀花開玉",
    "X84n1583_038:0627b15": "樹。堪笑當年老凍膿。不解放行只解把住。山僧今日",
    "X84n1583_038:0627b16": "放行也。諸人還會麼。咦。夜半石人方反側。□場好夢",
    "X84n1583_038:0627b17": "向誰言。上堂。諸方浩浩競談禪。老僧常抱白雲眠。",
    "X84n1583_038:0627b18": "今朝却被人唆哄。無端走向法堂前。算來無計施設。",
    "X84n1583_038:0627b19": "只得將古人葛藤。為諸人拈掇一上。僧問古德。如何",
    "X84n1583_038:0627b20": "是禪。曰猢猻上樹尾連顛。又僧問。如何是禪。曰猛火",
    "X84n1583_038:0627b21": "著油煎。又僧問。如何是禪。曰碌磚。此三轉語。如駭雞",
    "X84n1583_038:0627b22": "犀。八面玲瓏。如大火聚。棲泊不得。如塗毒鼓。聞者喪",
    "X84n1583_038:0627b23": "身失命。諸人向者三句語。透得三千七百則。陳爛葛",
    "X84n1583_038:0627b24": "藤。一揑粉碎。但老僧者裡。却不如此。若有問如何是",
    "X84n1583_038:0627c01": "禪。向道。鳳山深處雨如煙。又問如何是禪向道。門前",
    "X84n1583_038:0627c02": "池水養新蓮。又問如何是禪。向道。鷓鴣啼破白雲天。",
    "X84n1583_038:0627c03": "若會得老僧底。盡會得古人底。會得古人底。未必會",
    "X84n1583_038:0627c04": "得老僧底。若會得老僧。當別甑炊香飯。供養你也。",
    "X84n1583_038:0627c05": "小參。直截根源。不存知解。當陽露出。不費纖毫。若也",
    "X84n1583_038:0627c06": "眨起眉毛。早成蹉過。纔落擬議。便隔千山。所以睦州",
    "X84n1583_038:0627c07": "見僧來便掩門。魯祖見僧來便面壁。可謂真實相為。",
    "X84n1583_038:0627c08": "豈似我輩阿漉漉地。說三道四。問妙答玄。祖師門下。",
    "X84n1583_038:0627c09": "成箇甚麼。雖然。也須識古人誵訛始得。祇如魯祖面",
    "X84n1583_038:0627c10": "壁。羅山云。我當時見。好與五火抄。何故。為他解放不",
    "X84n1583_038:0627c11": "解收。玄沙云。我當時見。也與五火抄。且道。與羅山是",
    "X84n1583_038:0627c12": "同是別。二大老。雖則各具手眼。檢點將來。總是借西",
    "X84n1583_038:0627c13": "家燈。照東家壁。山僧今日將三大老。各與五火抄。還",
    "X84n1583_038:0627c14": "會麼。橫身當宇宙。誰是出頭人。小參。曲如箭直如",
    "X84n1583_038:0627c15": "鈎。小是海大是漚。蚯蚓跳過東海。跛鱉飛上雲霄。參。",
    "X84n1583_038:0627c16": "示眾。臨濟喝收歸後架。德山棒拋向前坑。不用從",
    "X84n1583_038:0627c17": "前殘羹餿飯。斬新條令一句作麼生。只把一枝無孔",
    "X84n1583_038:0627c18": "笛。夜深吹徹紫霄穹。僧問。如何是正中偏。師曰。古",
    "X84n1583_038:0627c19": "鏡自含光。曰如何是偏中正。師曰。雪覆崑崙頂。曰如",
    "X84n1583_038:0627c20": "何是正中來。師曰。不向死水蟠。曰如何是兼中至。師",
    "X84n1583_038:0627c21": "曰。縱橫無忌諱。曰如何是兼中到。師曰。古殿積煙雲。",
    "X84n1583_038:0627c22": "問。洞山三十年。鬼神尋不見。安平真人。却來乞和",
    "X84n1583_038:0627c23": "尚戒。此與古人。是同是別。師曰。拯溺須臨水。嘯月却",
    "X84n1583_038:0627c24": "登峰。問。如何是奪人不奪境。師曰。燈月交輝處。公",
    "X84n1583_038:0628a01": "子醉扶歸。曰如何是奪境不奪人。師曰。出戶一長嘯。",
    "X84n1583_038:0628a02": "杳然天地空。曰如何是人境兩俱奪。師曰。仙人既羽",
    "X84n1583_038:0628a03": "化。丹竈亦坵墟。曰如何是人境俱不奪。師曰。上林花",
    "X84n1583_038:0628a04": "似錦。每帶馬蹄香。問。有道之臣。因甚不用。師曰。無",
    "X84n1583_038:0628a05": "渠著力處。問。主人不出戶。如何見客。師曰。自有侍",
    "X84n1583_038:0628a06": "者在。問。既是無垢淨光院。因甚又作浴堂。師曰。淨",
    "X84n1583_038:0628a07": "地恐迷人。問。牛頭未見四祖時如何。師曰。破驢脊",
    "X84n1583_038:0628a08": "上足蒼蠅。曰見後如何。師曰。鐵牛背上無蚊蚋。僧",
    "X84n1583_038:0628a09": "參。便喝。師亦喝。僧又喝。師亦又喝。僧復喝。師曰。饒你",
    "X84n1583_038:0628a10": "更喝八萬四千。不如還我未喝前一句。僧無語。師曰。",
    "X84n1583_038:0628a11": "掠虗頭漢。好與三十棒。師器宇峻特。通內外典。所",
    "X84n1583_038:0628a12": "著。有寱言禪餘內外集。及諸法語。生平慎重大法。行",
    "X84n1583_038:0628a13": "道三十年。未甞輕易許可。順治丁酉九月朔。示疾。不",
    "X84n1583_038:0628a14": "食者二十餘日。首座問。末後一句。如何分付。師索筆",
    "X84n1583_038:0628a15": "書曰。末後句。親分付。三界內外。無可尋處。越三日。中",
    "X84n1583_038:0628a16": "夜引首座。手書曰。不有病。了令扶起。遂坐脫。當十月",
    "X84n1583_038:0628a17": "十七子時也。師所至。異跡居多。以非吾宗正茲不錄。",
    "X84n1583_038:0628a18": "戊戌正月。塔全身於山之西畬。",
    "X84n1583_038:0628a20": "續燈正統卷三十八"
}