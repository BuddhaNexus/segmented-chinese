{
    "T47n1998A_005:0829b06": "大慧普覺禪師住育王廣利禪寺",
    "T47n1998A_005:0829b07": "語錄卷第五",
    "T47n1998A_005:0829b09": "徑山能仁禪院住持嗣法",
    "T47n1998A_005:0829b10": "慧日禪師臣蘊聞　上進",
    "T47n1998A_005:0829b11": "師紹興二十六年。十一月二十三日。於明州",
    "T47n1998A_005:0829b12": "報恩光孝禪寺開堂。宣疏拈香祝聖罷。乃就",
    "T47n1998A_005:0829b13": "座。天童和尚白槌云。法筵龍象眾。當觀第一",
    "T47n1998A_005:0829b14": "義。師云。第一義諦。天童和尚一槌打就。莫有",
    "T47n1998A_005:0829b15": "知恩報恩底麼。僧問。保壽開堂。三聖橫身贊",
    "T47n1998A_005:0829b16": "助。學人上來。願聞祝聖。師云。牛皮鞔露柱。",
    "T47n1998A_005:0829b17": "進云。天高地厚無窮極。佛功德海實難量。師",
    "T47n1998A_005:0829b18": "云。千聖共傳無底鉢。進云正當恁麼時如何",
    "T47n1998A_005:0829b19": "鵮啄。師云。爾看即有分。進云。莫便是知恩報",
    "T47n1998A_005:0829b20": "恩底事也無。師云。一任鑽龜打瓦。進云。無計",
    "T47n1998A_005:0829b21": "上酬天子德。唯憑此日一爐香。師云。猶較些",
    "T47n1998A_005:0829b22": "子。問世尊拈華迦葉微笑。世尊道。吾有正法",
    "T47n1998A_005:0829b23": "眼藏涅槃妙心。付囑摩訶大迦葉。如何是正",
    "T47n1998A_005:0829b24": "法眼藏。師云。拔却眼中釘。進云。如何是涅",
    "T47n1998A_005:0829b25": "槃妙心。師云。速禮三拜。進云。若不上來伸此",
    "T47n1998A_005:0829b26": "問。焉知全露法王機。師云知。進云。只如今日",
    "T47n1998A_005:0829b27": "一會。何異靈山。師云普。進云。恁麼則從此佛",
    "T47n1998A_005:0829b28": "日增輝。道風永扇去也。師云。又是惡水潑人。",
    "T47n1998A_005:0829b29": "僧禮拜。師乃云。佛法要妙。離言說相。離文",
    "T47n1998A_005:0829c01": "字相。離心緣相。不可以有心求。不可以無心",
    "T47n1998A_005:0829c02": "得。不可以語言造。不可以寂默通。如塗毒鼓。",
    "T47n1998A_005:0829c03": "聞著則腦門百裂。似猛火聚。近之則燎却面",
    "T47n1998A_005:0829c04": "門。實謂壁立萬仞。勦絕聖凡。假使智如鶖子。",
    "T47n1998A_005:0829c05": "辯若維摩。與三世諸佛同時出來。也須入地",
    "T47n1998A_005:0829c06": "三尺有如是自在。有如是威神。只許老胡知。",
    "T47n1998A_005:0829c07": "不許老胡會。到這裏如何啟口。然官不容",
    "T47n1998A_005:0829c08": "針。私通車馬。放一線道却有商量驀拈拄杖",
    "T47n1998A_005:0829c09": "卓一下云。還聞麼。一切障礙即究竟覺。得念",
    "T47n1998A_005:0829c10": "失念無非解脫。成法破法皆名涅槃。智慧愚",
    "T47n1998A_005:0829c11": "癡通為般若。又卓一下云。太陽溢目。萬里不",
    "T47n1998A_005:0829c12": "掛片雲。古佛與露柱相交。新羅共占波鬪",
    "T47n1998A_005:0829c13": "額。即不問。汝諸人只如馬祖道即心是佛。作",
    "T47n1998A_005:0829c14": "麼生商量。還委悉麼。太平本是將軍致。却許",
    "T47n1998A_005:0829c15": "將軍見太平。復卓一下(謝辭不錄)復舉。西天國王",
    "T47n1998A_005:0829c16": "問波羅提尊者曰。我欲作佛。不知何者是佛。",
    "T47n1998A_005:0829c17": "尊者曰。見性是佛。王曰。師見性否。尊者曰。我",
    "T47n1998A_005:0829c18": "見佛性。王曰性在何處。尊者曰。性在作用。王",
    "T47n1998A_005:0829c19": "曰。是何作用。我今不見。尊者曰。今現作用。",
    "T47n1998A_005:0829c20": "王自不見。王曰。於我有否。尊者曰。王若作用",
    "T47n1998A_005:0829c21": "無有不是。王若不用體亦難見。王曰。若當用",
    "T47n1998A_005:0829c22": "時。幾處出現。尊者曰。若出現時。當有其八。",
    "T47n1998A_005:0829c23": "王曰。八處佛性當為我說。尊者曰。在胎曰身。",
    "T47n1998A_005:0829c24": "處世名人。在眼曰見。在耳曰聞。在鼻辯香。",
    "T47n1998A_005:0829c25": "在舌談論。在手執捉。在足運奔。遍現俱該。沙",
    "T47n1998A_005:0829c26": "界收攝。在一微塵識者知是佛性。不識喚作",
    "T47n1998A_005:0829c27": "精魂。王聞是言心即開悟。師云。敢問。法筵大",
    "T47n1998A_005:0829c28": "眾。且道。西天國王悟得佛性耶。悟得精魂耶。",
    "T47n1998A_005:0829c29": "若道在八處悟得。只是精魂。若離八處。却喚",
    "T47n1998A_005:0830a01": "甚麼作佛性。於斯薦得。皇恩佛恩一時報足。",
    "T47n1998A_005:0830a02": "若薦不得。育王今日為諸人下箇註脚。良久",
    "T47n1998A_005:0830a03": "云。鸑鷟麒麟俱是瑞。栴檀薝蔔一般香。天童",
    "T47n1998A_005:0830a04": "和尚再白槌云。諦觀法王法。法王法如是。師",
    "T47n1998A_005:0830a05": "召大眾云。記取天童和尚語。便下座。",
    "T47n1998A_005:0830a06": "入院指方丈召大眾云。這裏是烹佛烹祖大",
    "T47n1998A_005:0830a07": "鑪韝鍛生鍛死惡鉗鎚。莫怪主人無面目。法",
    "T47n1998A_005:0830a08": "如是故非彊為。法既如是。又非彊為。且道。最",
    "T47n1998A_005:0830a09": "初一句又作麼生。還委悉麼。釣竿斫盡重栽",
    "T47n1998A_005:0830a10": "竹。不計功程得便休。",
    "T47n1998A_005:0830a11": "次上堂。僧問。當頭裂破眼睛突出。四方八面",
    "T47n1998A_005:0830a12": "東涌西沒。只如楊岐三脚驢子弄蹄行。意旨",
    "T47n1998A_005:0830a13": "如何。師云。無意旨。進云。莫只這便是楊岐受",
    "T47n1998A_005:0830a14": "用處也無。師云。便是楊岐受用處。進云。恁",
    "T47n1998A_005:0830a15": "麼則坐斷玉几峯。時人皆拱手。師云。序品第",
    "T47n1998A_005:0830a16": "一。進云。未審這一著落在甚麼處。師云。爾且",
    "T47n1998A_005:0830a17": "道。落在甚麼處進云。師為法王於法自在。問",
    "T47n1998A_005:0830a18": "云。朝到西天暮歸東土時如何。師云。掛起",
    "T47n1998A_005:0830a19": "草鞵。進云。謝和尚指示。師云。爾得箇甚麼。",
    "T47n1998A_005:0830a20": "進云。今日親見大禪師。師舉拂子云。汝在拂",
    "T47n1998A_005:0830a21": "子前見。拂子後見。進云。前後一時收。師云。",
    "T47n1998A_005:0830a22": "穿却爾鼻孔。換却爾眼睛。進云。和尚費力",
    "T47n1998A_005:0830a23": "作甚麼。師便喝。乃舉。南泉和尚新入院。知",
    "T47n1998A_005:0830a24": "事頭首請入方丈。有僧便問。師歸丈室將何",
    "T47n1998A_005:0830a25": "指示於人。泉云。昨夜三更失却牛。天明起來",
    "T47n1998A_005:0830a26": "失却火。師云。妙喜初住育王。亦不曾失却牛。",
    "T47n1998A_005:0830a27": "亦不曾失却火。或有人問。師歸丈室將何指",
    "T47n1998A_005:0830a28": "示於人。只向他道。饑餐渴飲閑坐困眠。且道。",
    "T47n1998A_005:0830a29": "與南泉是同是別。若也道得。許爾是箇衲僧。",
    "T47n1998A_005:0830b01": "若道不得。三十年後却來方丈裏。向爾道。便",
    "T47n1998A_005:0830b02": "下座。",
    "T47n1998A_005:0830b03": "上堂。僧問。大梅即心是佛。馬祖非心非佛。阿",
    "T47n1998A_005:0830b04": "那箇是。師云。兩箇俱是。兩箇俱不是。進云。",
    "T47n1998A_005:0830b05": "金不博金。水不洗水。師云。爾作麼生會。進",
    "T47n1998A_005:0830b06": "云。千古垂芳孰共知。清風匝地有何極。師云。",
    "T47n1998A_005:0830b07": "又被風吹別調中。問教中道。離言說相離文",
    "T47n1998A_005:0830b08": "字相離心緣相。畢竟平等無有變易。請和尚",
    "T47n1998A_005:0830b09": "離言說相。師云。爾只今在甚麼處安身立命。",
    "T47n1998A_005:0830b10": "進云。與和尚眉毛廝結。問答俱備。師云。大好",
    "T47n1998A_005:0830b11": "離言說相。進云。側側平平題不著。忉忉怛怛",
    "T47n1998A_005:0830b12": "語還空。師云。剎竿頭上仰蓮心。乃云。今朝臘",
    "T47n1998A_005:0830b13": "月初一。一年此月將訖。過去現在未來。彈指",
    "T47n1998A_005:0830b14": "一時頓入。乃舉拂子云。只有這箇不入這保",
    "T47n1998A_005:0830b15": "社。為甚麼如此。不見道。能為萬象主。不逐四",
    "T47n1998A_005:0830b16": "時凋。",
    "T47n1998A_005:0830b17": "到天童請上堂。僧問。暫借一問以為影草時",
    "T47n1998A_005:0830b18": "如何。師云。沒這閑工夫。進云。莫便是和尚答",
    "T47n1998A_005:0830b19": "話也無。師云是。進云。恁麼則今日得聞於未",
    "T47n1998A_005:0830b20": "聞。師云。聞底事作麼生。進云未鳴鼓已前。聞",
    "T47n1998A_005:0830b21": "和尚道了也。師云。道甚麼聻。進云。也知和",
    "T47n1998A_005:0830b22": "尚。有時恁麼。有時不恁麼。師云。錯下註脚。",
    "T47n1998A_005:0830b23": "問趙州訪一菴主云。有麼有麼。主竪起拳頭。",
    "T47n1998A_005:0830b24": "州云。水淺不是泊船處。此意如何。師云。拳",
    "T47n1998A_005:0830b25": "頭。進云。又訪一菴主。主亦竪起拳頭。趙州",
    "T47n1998A_005:0830b26": "為甚麼却道。有縱有奪。師云。也只是箇拳",
    "T47n1998A_005:0830b27": "頭。進云。既只是箇拳頭。為甚麼兩處勘辯。",
    "T47n1998A_005:0830b28": "師云。爾但兩處看。進云。未審和尚今日與天",
    "T47n1998A_005:0830b29": "童大眾相見。還有為人處也無。師云有。進云。",
    "T47n1998A_005:0830c01": "恩大難酬。便禮拜師。乃云。垂萬里鉤。駐千里",
    "T47n1998A_005:0830c02": "烏騅。布漫天網。打衝浪鯤鯨。此是天童老人",
    "T47n1998A_005:0830c03": "尋常用底。育王今日得得入山瞻禮。客聽主",
    "T47n1998A_005:0830c04": "裁令陞此座。到這裏說箇甚麼即得。莫是說",
    "T47n1998A_005:0830c05": "心說性得麼。說玄說妙說理說事得麼。既總",
    "T47n1998A_005:0830c06": "不得。不可只恁麼休去既不可休去。又不可",
    "T47n1998A_005:0830c07": "說心說性說玄說妙說理說事。莫是世諦流",
    "T47n1998A_005:0830c08": "布得麼。若恁麼喚作順水張帆。未是衲僧用",
    "T47n1998A_005:0830c09": "處。雖然如是。略借主人威光。與大眾赴箇時",
    "T47n1998A_005:0830c10": "節。且道。即今是甚麼時節。尺蠖之屈乃欲求",
    "T47n1998A_005:0830c11": "伸。擊碎蟠桃核。得見箇中仁。箇中仁既見。此",
    "T47n1998A_005:0830c12": "道出常情。且道出常情一句作麼生道。還委",
    "T47n1998A_005:0830c13": "悉麼。眼光爍破四天下。主盟此道是渠儂。復",
    "T47n1998A_005:0830c14": "云。適來蒙堂頭老人舉。僧問香林。如何是衲",
    "T47n1998A_005:0830c15": "衣下事。林云。臘月火燒山。師云。此是香林",
    "T47n1998A_005:0830c16": "語。堂頭今日舉育王隨摟摗也未敢相許。因",
    "T47n1998A_005:0830c17": "甚麼未敢相許。選佛若無如是眼。假饒千載",
    "T47n1998A_005:0830c18": "又奚為。",
    "T47n1998A_005:0830c19": "上堂。相逢不拈出。舉意便知有。巍巍不動尊。",
    "T47n1998A_005:0830c20": "脚不離地走。既是不動尊。為甚麼却走。喝一",
    "T47n1998A_005:0830c21": "喝云。依稀似曲纔堪聽。又被風吹別調中。",
    "T47n1998A_005:0830c22": "上堂。丹霞燒木佛。院主眉鬚落。鳥飛毛墜魚",
    "T47n1998A_005:0830c23": "行水濁。喝一喝云。是甚麼。要識真麒麟。只有",
    "T47n1998A_005:0830c24": "一隻角。參。",
    "T47n1998A_005:0830c25": "歲旦上堂。一年三百六十日。今朝又是從頭",
    "T47n1998A_005:0830c26": "起。人人有箇主人公。水牛銜却老鼠尾。深沙",
    "T47n1998A_005:0830c27": "歡那吒喜。佛殿走出三門去。僧堂撞入厨庫",
    "T47n1998A_005:0830c28": "裏。敢問大眾。還有不遷義也無。自云有。作麼",
    "T47n1998A_005:0830c29": "生是不遷義。東君行正令。華發樹南枝。",
    "T47n1998A_005:0831a01": "到資福請上堂。舉香城順和尚頌黃龍三關",
    "T47n1998A_005:0831a02": "云。黃龍老和尚。有箇三關語。山僧承嗣伊。今",
    "T47n1998A_005:0831a03": "日為君舉。為君舉。猫兒偏解捉老鼠。廣鑑英",
    "T47n1998A_005:0831a04": "禪師因見此頌乃曰。好則好。第恐學者作無",
    "T47n1998A_005:0831a05": "事會去。師云。誠哉是言。山僧今日也有箇頌",
    "T47n1998A_005:0831a06": "子。黃龍此語蓋天地。從來縝密不通風。後昆",
    "T47n1998A_005:0831a07": "隨例承其響。總道猫兒解捉蟲(資福乃廣鑑法孫)。",
    "T47n1998A_005:0831a08": "到雪竇請上堂。平常無生句。妙玄無私句。體",
    "T47n1998A_005:0831a09": "明無盡句。一鏃破三關。他家有本據。作麼生",
    "T47n1998A_005:0831a10": "是他家本據。莫怪從前多意氣。他家曾蹋上",
    "T47n1998A_005:0831a11": "頭關。復舉。僧問明覺禪師。如何是諸佛本源。",
    "T47n1998A_005:0831a12": "明覺云。千峯寒色。僧云。未審向上還有事也",
    "T47n1998A_005:0831a13": "無。明覺云。雨滴巖華。師云。千峯寒色雨滴巖",
    "T47n1998A_005:0831a14": "華。今日不妨應時應節。若是諸佛本源。不得",
    "T47n1998A_005:0831a15": "動著。為甚麼不得動著。自有雪竇主人在。",
    "T47n1998A_005:0831a16": "到啟霞請上堂。適來蒙堂頭法叔禪師舉臨",
    "T47n1998A_005:0831a17": "濟訪龍光因緣。客聽主裁敢不依嚴命。略與",
    "T47n1998A_005:0831a18": "諸人下箇註脚。龍光據坐。雖然無語。其聲如",
    "T47n1998A_005:0831a19": "雷。臨濟云。這老漢今日敗闕。堂頭法叔禪師",
    "T47n1998A_005:0831a20": "道。那裏是他敗闕處。妙喜道。路遠夜長休把",
    "T47n1998A_005:0831a21": "火。大家吹殺暗中行。",
    "T47n1998A_005:0831a22": "上堂舉。仰山一日與嬾安看雨次。安云。好雨",
    "T47n1998A_005:0831a23": "寂闍黎。山云。好在甚麼處。安無語。山云。某",
    "T47n1998A_005:0831a24": "甲却道得。安云。好在甚麼處。山以手指雨。安",
    "T47n1998A_005:0831a25": "便休去。師云。一人只知看雨。一人只知指",
    "T47n1998A_005:0831a26": "雨。子細檢點將來。大似釘樁搖艣。育王當時",
    "T47n1998A_005:0831a27": "待他道好在什麼處。只向他道。滴穿眼睛。浸",
    "T47n1998A_005:0831a28": "爛鼻孔。或有箇衲僧出來道。育王也是釘樁",
    "T47n1998A_005:0831a29": "搖艣。却許他具眼。",
    "T47n1998A_005:0831b01": "上堂舉。五祖師翁舉。僧問趙州。如何是祖師",
    "T47n1998A_005:0831b02": "西來意。州云。庭前柏樹子。恁麼會。便不是了",
    "T47n1998A_005:0831b03": "也。如何是祖師西來意。庭前柏樹子。恁麼",
    "T47n1998A_005:0831b04": "會。方始是。師云。要識五祖師翁麼。腦後見腮",
    "T47n1998A_005:0831b05": "莫與往來。",
    "T47n1998A_005:0831b06": "上堂。僧問。參禪要透塵勞網。學道還期出死",
    "T47n1998A_005:0831b07": "生。鐵壁銀山無向背。金圈栗棘不多爭。這箇",
    "T47n1998A_005:0831b08": "是學人尋常用底。未審和尚見處作麼生。師",
    "T47n1998A_005:0831b09": "云。春日晴黃鸎鳴。進云。今日小出大遇。師",
    "T47n1998A_005:0831b10": "云。更聽落崖流水聲。進云。從上諸聖畢竟將",
    "T47n1998A_005:0831b11": "何等法為何等人。師云。將何等法為何等人。",
    "T47n1998A_005:0831b12": "進云。恁麼則喚作竹篦則觸。不喚作竹篦則",
    "T47n1998A_005:0831b13": "背。師云。信受奉行速禮三拜。僧禮拜。師乃",
    "T47n1998A_005:0831b14": "云。今朝二月二十。又是清明寒食。靈雲不見",
    "T47n1998A_005:0831b15": "桃華。爭信曲中有直。遂拈拄杖卓一下云。是",
    "T47n1998A_005:0831b16": "曲耶是直耶。擲下云。多虛不如少實。參。",
    "T47n1998A_005:0831b17": "上堂舉。修山主云。是柱不見柱。非柱不見柱。",
    "T47n1998A_005:0831b18": "是非已去了。是非裏薦取。師召大眾云。是非",
    "T47n1998A_005:0831b19": "既去了。各各照顧。且道。照顧箇甚麼。良久",
    "T47n1998A_005:0831b20": "云。莫教撞著露柱。",
    "T47n1998A_005:0831b21": "上堂。僧問。有麼有麼。菴主竪起拳頭。還端的",
    "T47n1998A_005:0831b22": "也無。師便下座。",
    "T47n1998A_005:0831b23": "上堂。古人道。侍者燒香已成多事。大眾問訊",
    "T47n1998A_005:0831b24": "轉見病深。恁麼說話。大似無病著灸。揑目生",
    "T47n1998A_005:0831b25": "華。若是育王即不然。侍者燒香不為分外。大",
    "T47n1998A_005:0831b26": "眾問訊。理合如然。若作佛法商量。生身入地",
    "T47n1998A_005:0831b27": "獄。下座。",
    "T47n1998A_005:0831b28": "浴佛上堂。未離兜率已降王宮。未出母胎度",
    "T47n1998A_005:0831b29": "人已畢。這箇是題目摩耶夫人毘藍園裏攀",
    "T47n1998A_005:0831c01": "無憂樹。右脇而生悉達太子。直得九龍吐水",
    "T47n1998A_005:0831c02": "沐浴金軀。地湧金蓮以承其足。這箇是序分。",
    "T47n1998A_005:0831c03": "以手指天地。作大師子吼。上中及四維。無能",
    "T47n1998A_005:0831c04": "尊我者。這箇是正宗。育王今日專為流通去",
    "T47n1998A_005:0831c05": "也。遂拈拄杖卓一下云。釋迦老子來也。舉起",
    "T47n1998A_005:0831c06": "云。淨法界身本無出沒。大悲願力示現受生。",
    "T47n1998A_005:0831c07": "已上四段不同。收歸上科。擲下云。下座與大",
    "T47n1998A_005:0831c08": "眾同到殿上。再講經首嘔啊。",
    "T47n1998A_005:0831c09": "朱舍人請陞座。僧問。三世諸佛說了也。和尚",
    "T47n1998A_005:0831c10": "作麼生。師云。摩竭提國親行此令。進云。要且",
    "T47n1998A_005:0831c11": "只今事不恁麼。師云。劍去久矣。爾方刻舟。進",
    "T47n1998A_005:0831c12": "云。也知和尚截斷天下人舌頭。師云。果然不",
    "T47n1998A_005:0831c13": "恁麼。進云。道端白日青天。開眼落人圈[袖-由+貴]。便",
    "T47n1998A_005:0831c14": "禮拜。問釋迦彌勒猶是他奴。未審他是阿誰。",
    "T47n1998A_005:0831c15": "師云。爾是一枚村夫。進云。切忌為他安名立",
    "T47n1998A_005:0831c16": "字。師云。村夫有甚麼名字。進云。前言何在。",
    "T47n1998A_005:0831c17": "師云。爾道他畢竟是阿誰。進云。家無小使不",
    "T47n1998A_005:0831c18": "成君子。師云。未免隨人脚跟轉。問如何是佛",
    "T47n1998A_005:0831c19": "法的的大意。師云。老僧無的的大意亦無如",
    "T47n1998A_005:0831c20": "何。進云。既是無。和尚甚處得這消息。師云。育",
    "T47n1998A_005:0831c21": "王亦無這消息。乃云。只這消息。三世諸佛說",
    "T47n1998A_005:0831c22": "不及。六代祖師傳不到。既說不及又傳不到。",
    "T47n1998A_005:0831c23": "則釋迦彌勒亦是空名。釋迦彌勒既是空名。",
    "T47n1998A_005:0831c24": "喚甚麼作奴。喚甚麼作主。喚甚麼作生。喚甚",
    "T47n1998A_005:0831c25": "麼作死。喚甚麼作古。喚甚麼作今。既無生又",
    "T47n1998A_005:0831c26": "無死。既無古亦無今。淨裸裸絕承當。赤灑灑",
    "T47n1998A_005:0831c27": "沒窠窟。如是則盡十方世界無內無外。是箇",
    "T47n1998A_005:0831c28": "淨妙佛土。是箇無上佛土。是箇無等佛土。是",
    "T47n1998A_005:0831c29": "箇不可思議佛土。是箇不可量佛土。是箇不",
    "T47n1998A_005:0832a01": "可說佛土。既有如是佛土。只如宮使舍人今",
    "T47n1998A_005:0832a02": "請妙喜舉揚此段大事因緣追薦先妣太夫人",
    "T47n1998A_005:0832a03": "俞氏。且道。在那箇佛上中。良久云。一塵一佛",
    "T47n1998A_005:0832a04": "剎。一葉一釋迦。",
    "T47n1998A_005:0832a05": "上堂。結夏方得五日。露柱却知端的。勃跳撞",
    "T47n1998A_005:0832a06": "入燈籠。普為諸人入室。還有知慚識愧者麼。",
    "T47n1998A_005:0832a07": "良久云。白雲乍可來青嶂。明月難教下碧天。",
    "T47n1998A_005:0832a08": "聖節上堂。如人持尺量虛空。復有隨行計其",
    "T47n1998A_005:0832a09": "數。虛空邊際不可得。吾君壽量亦如是。理則",
    "T47n1998A_005:0832a10": "如是。事又作麼生。下座與大眾同到無量壽",
    "T47n1998A_005:0832a11": "如來前。五體投地啟建天申聖節道場。謹白。",
    "T47n1998A_005:0832a12": "上堂舉睦州纔見僧云。現成公案放汝三十",
    "T47n1998A_005:0832a13": "棒。僧云。某甲如是。州云。三門頭金剛為甚麼",
    "T47n1998A_005:0832a14": "竪起拳頭。僧云。金剛尚乃如是。州便打。師",
    "T47n1998A_005:0832a15": "云。雖然無孔笛。撞著氈拍板。直是五音調暢",
    "T47n1998A_005:0832a16": "六律諧和。子細檢點將來。未免傍觀者哂。且",
    "T47n1998A_005:0832a17": "道。誰是傍觀者。良久云。不得動著。動著打折",
    "T47n1998A_005:0832a18": "爾驢腰。",
    "T47n1998A_005:0832a19": "上堂。今朝五月五。天降沛然雨。艾人與門神。",
    "T47n1998A_005:0832a20": "聚頭相耳語。且道。說箇甚麼。雪竇禪師。來一",
    "T47n1998A_005:0832a21": "口吞佛祖。",
    "T47n1998A_005:0832a22": "上堂舉。普化一日在臨濟僧堂前喫生菜。濟",
    "T47n1998A_005:0832a23": "見云。大似一頭驢。化便作驢鳴。濟云。這賊。",
    "T47n1998A_005:0832a24": "化云。賊賊。便出去。師云。一箇驢鳴兩箇賊。",
    "T47n1998A_005:0832a25": "堪與諸方為軌則。正賊草賊不須論。大施門",
    "T47n1998A_005:0832a26": "開無壅塞。",
    "T47n1998A_005:0832a27": "上堂云。已著槽廠將錯就錯。騎却聖僧不妨",
    "T47n1998A_005:0832a28": "快樂。龍象蹴蹋非驢所作。堪笑諸方妄生穿",
    "T47n1998A_005:0832a29": "鑿。休穿鑿。祥麟只有一隻角。",
    "T47n1998A_005:0832b01": "上堂。今朝七月五。打鼓普請看。萬里無片",
    "T47n1998A_005:0832b02": "雲。猶欠一大半。且作麼生是那一半。良久",
    "T47n1998A_005:0832b03": "云。無人過價打與一貫。",
    "T47n1998A_005:0832b04": "榮侍郎生日請陞座。僧問。楊岐一頭驢。為甚",
    "T47n1998A_005:0832b05": "麼只有三隻脚。師云。爾少喫水草。進云。恁",
    "T47n1998A_005:0832b06": "麼則覿面相呈。更無回互。師云。且莫詐明頭。",
    "T47n1998A_005:0832b07": "進云。既是潘閬倒騎歸。為甚麼攧殺黃番綽。",
    "T47n1998A_005:0832b08": "師云。非汝境界。進云。爭柰即今何。師云。且",
    "T47n1998A_005:0832b09": "莫辜負老僧。進云。恩大難酬。便禮拜。師乃",
    "T47n1998A_005:0832b10": "云。楊岐一頭驢。只有三隻脚。潘閬倒騎歸。攧",
    "T47n1998A_005:0832b11": "殺黃番綽。妙喜三十年前底註脚。今日被這",
    "T47n1998A_005:0832b12": "僧對人天眾前華擘一上。不同小小。直得楊",
    "T47n1998A_005:0832b13": "岐和尚拍手呵呵大笑。山河大地萬象森羅",
    "T47n1998A_005:0832b14": "一時起舞。當恁麼時。且道。是甚麼人證明。",
    "T47n1998A_005:0832b15": "所以道。處處真處處真。塵塵盡是本來人。真",
    "T47n1998A_005:0832b16": "實說時聲不現。正體堂堂沒却身。作麼生是",
    "T47n1998A_005:0832b17": "堂堂正體。未離兜率已降王宮。未出母胎度",
    "T47n1998A_005:0832b18": "人已畢。豈不是堂堂正體。若作堂堂正體會。",
    "T47n1998A_005:0832b19": "則辜負釋迦老子。若不作堂堂正體會。則辜",
    "T47n1998A_005:0832b20": "負自己。自己既辜負。將甚麼與釋迦老子相",
    "T47n1998A_005:0832b21": "見。若向這裏撥得一線路。方知釋迦老子在",
    "T47n1998A_005:0832b22": "兜率天。乘日輪香象降摩耶夫人胎。只是示",
    "T47n1998A_005:0832b23": "現箇生底時節以至一手指天一手指地云。",
    "T47n1998A_005:0832b24": "天上天下唯吾獨尊。也只是與一切人作箇",
    "T47n1998A_005:0832b25": "示現生相底樣子。若向這裏見得。不獨為釋",
    "T47n1998A_005:0832b26": "迦老子出氣。亦乃與生身父母出氣。不獨為",
    "T47n1998A_005:0832b27": "生身父母出氣。亦乃與一切有情出氣。正當",
    "T47n1998A_005:0832b28": "恁麼時。且道。承誰恩力。良久云。揮劍斫開人",
    "T47n1998A_005:0832b29": "我易。推山塞斷是非難。",
    "T47n1998A_005:0832c01": "上堂舉俱胝和尚凡有所問。唯竪起一指。又",
    "T47n1998A_005:0832c02": "自賣弄云。我在天龍處。得一指頭禪。一生受",
    "T47n1998A_005:0832c03": "用不盡。後來琅瑘有頌云。俱胝一指報君知。",
    "T47n1998A_005:0832c04": "朝生鷂子搏天飛。若無舉鼎拔山力。千里烏",
    "T47n1998A_005:0832c05": "騅不易騎。師云。俱胝和尚若不得琅瑘為伊",
    "T47n1998A_005:0832c06": "出氣。幾乎埋沒了這一指頭禪。妙喜既恁麼",
    "T47n1998A_005:0832c07": "舉。不免隨後也有箇註脚。俱胝一指頭。喫飯",
    "T47n1998A_005:0832c08": "飽方休。腰纏十萬貫。騎鶴上楊州。",
    "T47n1998A_005:0832c09": "上堂。久雨不晴。纔晴又雨。天道變化。萬物得",
    "T47n1998A_005:0832c10": "所。劄久雨不晴。良久復召大眾云。雲門老漢。",
    "T47n1998A_005:0832c11": "不在裏許。參。",
    "T47n1998A_005:0832c12": "中秋上堂。舉仰山與長沙翫月次。山以手指",
    "T47n1998A_005:0832c13": "月云。人人盡有這箇。只是用不得。沙云。恰是",
    "T47n1998A_005:0832c14": "請汝用。山云。作麼生用。沙近前一蹋蹋倒仰",
    "T47n1998A_005:0832c15": "山。山起來云。直下似箇大蟲。師云。皎潔一輪",
    "T47n1998A_005:0832c16": "寒光萬里。靈利者葉落知秋。傝[白*辱]者忠言逆",
    "T47n1998A_005:0832c17": "耳。休不休已不已。小釋迦有陷虎之機。老大",
    "T47n1998A_005:0832c18": "蟲却無牙齒。當時一蹋豈造次。驀然倒地非",
    "T47n1998A_005:0832c19": "偶爾。眾中還有緇素得二老出者麼。良久云。",
    "T47n1998A_005:0832c20": "設有也是掉棒打月。",
    "T47n1998A_005:0832c21": "上堂。趙州東院西。密室爛如泥。竇八布衫穿。",
    "T47n1998A_005:0832c22": "赤土畫簸箕。喝一喝云。是甚麼。簷頭雨滴",
    "T47n1998A_005:0832c23": "滴。雞向五更啼。",
    "T47n1998A_005:0832c24": "上堂舉盤山和尚道。似地擎山。不知山之孤",
    "T47n1998A_005:0832c25": "峻。如石含玉。不知玉之無瑕。若能如是。是真",
    "T47n1998A_005:0832c26": "出家。師云。育王即不然。若能如是揑目生",
    "T47n1998A_005:0832c27": "華。",
    "T47n1998A_005:0832c28": "天童覺和尚遺書至。受書云。古人道。末後一",
    "T47n1998A_005:0832c29": "句始到牢關。把斷要津不通凡聖。舉起書云。",
    "T47n1998A_005:0833a01": "這箇是天童和尚末後把斷要津全提底消",
    "T47n1998A_005:0833a02": "息。還委悉麼。如未委悉。却請維那分明說",
    "T47n1998A_005:0833a03": "破。宣了遂陞座云。法幢摧法梁折。法河乾法",
    "T47n1998A_005:0833a04": "眼滅。雖然如是。正是天童真實說。且道。說底",
    "T47n1998A_005:0833a05": "事作麼生。知音知後更誰知。",
    "T47n1998A_005:0833a06": "歲旦上堂。昨朝殘臘盡。今日賀新年。虎逐牛",
    "T47n1998A_005:0833a07": "方急。東君令已行。且作麼生是已行底令。瑞",
    "T47n1998A_005:0833a08": "雪已鋪銀世界。大家携手普賢門。",
    "T47n1998A_005:0833a09": "為佛智裕和尚遷塔以手指穴云。妙喜與師",
    "T47n1998A_005:0833a10": "兄俱是圜悟子。妙喜移住徑山。師兄遷來在",
    "T47n1998A_005:0833a11": "此。雖與師兄同條生。不與師兄同條死。八兩",
    "T47n1998A_005:0833a12": "與半斤。青紅對碧紫。正當恁麼時。且歸根得",
    "T47n1998A_005:0833a13": "旨一句作麼生道。良久云。師兄解唱泥牛吼。",
    "T47n1998A_005:0833a14": "師弟寧忘木馬嘶。豁開頂上活人眼。鄮山山",
    "T47n1998A_005:0833a15": "下是真歸。",
    "T47n1998A_005:0833a16": "大慧普覺禪師住阿育王山廣利禪寺語錄",
    "T47n1998A_005:0833a17": "卷第五"
}