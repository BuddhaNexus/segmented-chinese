{
    "T25n1509_025:0241b19": "大智度論釋初品中四無畏義",
    "T25n1509_025:0241b20": "第四十(卷二十五)",
    "T25n1509_025:0241b22": "聖者龍樹造",
    "T25n1509_025:0241b23": "後秦龜茲國三藏鳩摩羅什譯",
    "T25n1509_025:0241b24": "四無所畏者。佛作誠言：「我是一切正智人。若",
    "T25n1509_025:0241b25": "有沙門、婆羅門，若天、若魔、若梵、若復餘眾，如",
    "T25n1509_025:0241b26": "實言：『是法不知。』乃至不見是微畏相。以是",
    "T25n1509_025:0241b27": "故，我得安隱，得無所畏，安住聖主處，如牛",
    "T25n1509_025:0241b28": "王，在大眾中師子吼，能轉梵輪；諸沙門、婆",
    "T25n1509_025:0241b29": "羅門，若天、若魔、若梵、若復餘眾，實不能轉。一",
    "T25n1509_025:0241c01": "無畏也。」佛作誠言：「我一切漏盡。若有沙門、",
    "T25n1509_025:0241c02": "婆羅門，若天、若魔、若梵、若復餘眾，如實言：『是",
    "T25n1509_025:0241c03": "漏不盡。』乃至不見是微畏相。以是故，我得",
    "T25n1509_025:0241c04": "安隱，得無所畏，安住聖主處，如牛王，在大",
    "T25n1509_025:0241c05": "眾中師子吼，能轉梵輪；諸沙門、婆羅門，若天、",
    "T25n1509_025:0241c06": "若魔、若梵、若復餘眾，實不能轉。二無畏也。」佛",
    "T25n1509_025:0241c07": "作誠言：「我說障法。若有沙門、婆羅門，若天、",
    "T25n1509_025:0241c08": "若魔、若梵、若復餘眾，如實言：『受是障法，不",
    "T25n1509_025:0241c09": "障道。』乃至不見是微畏相。以是故，我得安",
    "T25n1509_025:0241c10": "隱，得無所畏，安住聖主處，如牛王，在大",
    "T25n1509_025:0241c11": "眾中師子吼，能轉梵輪；諸沙門、婆羅門，若天、",
    "T25n1509_025:0241c12": "若魔、若梵、若復餘眾，實不能轉。三無畏也。」佛",
    "T25n1509_025:0241c13": "作誠言：「我所說聖道，能出世間，隨是道，",
    "T25n1509_025:0241c14": "能盡諸苦。若有沙門、婆羅門，若天、若魔、若梵、",
    "T25n1509_025:0241c15": "若復餘眾，如實言：『行是道，不能出世間，",
    "T25n1509_025:0241c16": "不能盡苦。』乃至不見是微畏相。以是故，我",
    "T25n1509_025:0241c17": "得安隱，得無所畏，安住聖主處，如牛王，",
    "T25n1509_025:0241c18": "在大眾中師子吼，能轉梵輪；諸沙門、婆羅門，",
    "T25n1509_025:0241c19": "若天、若魔、若梵、若復餘眾，實不能轉。四無畏",
    "T25n1509_025:0241c20": "也。」問曰：以何事故，說「四無所畏」？答曰：有人",
    "T25n1509_025:0241c21": "言：「佛自稱一切智、一切見；世間一切經書、",
    "T25n1509_025:0241c22": "技術、智巧、方便，甚多無量，若一切眾生共知",
    "T25n1509_025:0241c23": "一切事猶尚難，況佛一人而有一切智！或",
    "T25n1509_025:0241c24": "有是事、有是難，佛將無有畏？」而欲斷是",
    "T25n1509_025:0241c25": "疑妄、斷是難故，佛說四無所畏。復次，若佛未",
    "T25n1509_025:0241c26": "出，世間外道等種種因緣，欺誑求道、求福",
    "T25n1509_025:0241c27": "人。或食種種果，或食種種菜，或食種種草",
    "T25n1509_025:0241c28": "根，或食牛屎，或日一食稊稗，或二日、或十",
    "T25n1509_025:0241c29": "日、一月、二月一食，或噏風、飲水，或食水衣，",
    "T25n1509_025:0242a01": "如是等種種食；或衣樹皮、樹葉、草衣、鹿皮，或",
    "T25n1509_025:0242a02": "衣板木；或在地臥，或臥杵上、枝上、灰上、棘",
    "T25n1509_025:0242a03": "上；或寒時入水，或熱時五熱自炙；或入水",
    "T25n1509_025:0242a04": "死，入火死，投巖死，斷食死。如是等種種苦",
    "T25n1509_025:0242a05": "行法中，求天上，求涅槃，亦教弟子令不",
    "T25n1509_025:0242a06": "捨是法；如是引致少智眾生以得供養。",
    "T25n1509_025:0242a07": "譬如螢火虫，日未出時，少多能照；若日出",
    "T25n1509_025:0242a08": "時，千光明照，月及眾星皆無有明，豈況螢火？",
    "T25n1509_025:0242a09": "若佛未出世，諸外道輩小明照世得供養；",
    "T25n1509_025:0242a10": "佛出世時，以大智光明，滅諸外道及其弟子，",
    "T25n1509_025:0242a11": "皆不復得供養。以失供養利故，便妄語謗",
    "T25n1509_025:0242a12": "佛及佛弟子。如《孫陀利經》中說，自殺孫陀利",
    "T25n1509_025:0242a13": "而謗佛，語眾人言：「世間弊人尚不為是，是",
    "T25n1509_025:0242a14": "人世間禮法尚不能知，何況涅槃！」佛欲滅",
    "T25n1509_025:0242a15": "如是等誹謗故，自說實功德四無所畏，言：",
    "T25n1509_025:0242a16": "「我獨是一切智人，無有能如實言『佛不能",
    "T25n1509_025:0242a17": "知』，我不畏是事。我獨一切諸漏及習盡，",
    "T25n1509_025:0242a18": "無有能如實言『佛漏未盡』，我不畏是事。",
    "T25n1509_025:0242a19": "我說遮涅槃道法，無有能如實言『是法",
    "T25n1509_025:0242a20": "不能遮涅槃』，佛不畏是事。佛說苦盡道",
    "T25n1509_025:0242a21": "達到涅槃，無有能如實言『是道不能",
    "T25n1509_025:0242a22": "到涅槃』，佛不畏是事。」略說是四無所畏體：",
    "T25n1509_025:0242a23": "一者、正知一切法，二者、盡一切漏及習，三者、",
    "T25n1509_025:0242a24": "說一切障道法，四者、說盡苦道。是四法",
    "T25n1509_025:0242a25": "中，若有如實言「不能盡遍知」，佛不畏是事。",
    "T25n1509_025:0242a26": "何以故？正遍知了了故。初二無畏，為自功德",
    "T25n1509_025:0242a27": "具足故；後二無畏，為具足利益眾生故。復",
    "T25n1509_025:0242a28": "次，初、第三、第四無畏中說智，第二無畏中",
    "T25n1509_025:0242a29": "說斷；智、斷具足故，所為事畢。問曰：十力皆",
    "T25n1509_025:0242b01": "名智，四無所畏亦是智，有何等異？答曰：",
    "T25n1509_025:0242b02": "廣說佛諸功德是力，略說是無畏。復次，能",
    "T25n1509_025:0242b03": "有所作是力，無所疑難是無畏。智慧集故",
    "T25n1509_025:0242b04": "名力，散諸無明故名無畏。集諸善法故",
    "T25n1509_025:0242b05": "名力，滅諸不善法故名無畏。自有智慧故",
    "T25n1509_025:0242b06": "名力，無能壞者故名無畏。智慧猛健是",
    "T25n1509_025:0242b07": "力，堪受問難是無畏。集諸智慧是名力，",
    "T25n1509_025:0242b08": "智慧外用是無畏。譬如轉輪聖王七寶成就",
    "T25n1509_025:0242b09": "是力；得是七寶已，周四天下無不降伏，",
    "T25n1509_025:0242b10": "是名無畏。又如良醫善知藥方是名力，",
    "T25n1509_025:0242b11": "合和諸藥與人是名無畏。自利益是名力，",
    "T25n1509_025:0242b12": "利益他是無畏。自除煩惱是名力，除他",
    "T25n1509_025:0242b13": "煩惱是無畏。無能沮壞是名力，不難、不退",
    "T25n1509_025:0242b14": "是無畏。自成己善是名力，能成他善是無",
    "T25n1509_025:0242b15": "畏。巧便智是名力，用巧智是無畏。一切智、",
    "T25n1509_025:0242b16": "一切種智是名力，一切智、一切種智顯發是",
    "T25n1509_025:0242b17": "無畏。十八不共法是名力，十八不共法顯",
    "T25n1509_025:0242b18": "發於外是無畏。遍通達法性是名力；若有",
    "T25n1509_025:0242b19": "種種問難，不復思惟，即時能答是無畏。得",
    "T25n1509_025:0242b20": "佛眼是名力；佛眼見已，可度者為說法是",
    "T25n1509_025:0242b21": "無畏。得三無礙智是名力，得應辯無礙是",
    "T25n1509_025:0242b22": "無畏。無礙智是名力，樂說無礙智是無畏。",
    "T25n1509_025:0242b23": "一切智自在是名力，種種譬喻、種種因緣、莊",
    "T25n1509_025:0242b24": "嚴語言說法是無畏。破魔眾是名力，破諸",
    "T25n1509_025:0242b25": "外道論議師是無畏。如是等種種因緣，分",
    "T25n1509_025:0242b26": "別力、無畏。問曰：何等名「無所畏」？答曰：得無",
    "T25n1509_025:0242b27": "所疑，無所忌難，智慧不却不沒，衣毛不豎，",
    "T25n1509_025:0242b28": "在在法中如說即作，是無畏。問曰：云何當",
    "T25n1509_025:0242b29": "知佛無所畏？答曰：若有所畏，不能將御",
    "T25n1509_025:0242c01": "大眾。能攝、能捨，能苦切治，或軟語教。如佛一",
    "T25n1509_025:0242c02": "時驅遣舍利弗、目連等，還復憐愍心受。若",
    "T25n1509_025:0242c03": "有所忌難者，諸論議師輩，住憍慢山頂，以",
    "T25n1509_025:0242c04": "外智慧心狂醉，皆言天下唯有我一人，更",
    "T25n1509_025:0242c05": "無餘人；自於經書決定知故，破他經書、論",
    "T25n1509_025:0242c06": "議；以惡口訾毀，如狂象無所護惜。如是",
    "T25n1509_025:0242c07": "狂人：菴跋咤、長爪、薩遮祇尼揵、蜫盧坻等諸",
    "T25n1509_025:0242c08": "大論議師皆降伏；若有所畏，則不能爾。及",
    "T25n1509_025:0242c09": "憍陳如等五出家人，漚樓頻螺迦葉等千結",
    "T25n1509_025:0242c10": "髮仙人、舍利弗、目揵連、摩訶迦葉等，於佛法",
    "T25n1509_025:0242c11": "中出家，及百千釋子；并諸閻浮提大王：波",
    "T25n1509_025:0242c12": "斯尼示王、頻婆娑羅王、旃陀波殊提王、優",
    "T25n1509_025:0242c13": "填王、弗迦羅婆利王、梵摩達王等，皆為弟",
    "T25n1509_025:0242c14": "子。諸在家婆羅門，皆度一切世間智慧，為大",
    "T25n1509_025:0242c15": "國王所師仰：梵摩喻、弗迦羅婆利、鳩羅檀",
    "T25n1509_025:0242c16": "陀等，皆為弟子。有得初道，有得第二、第三、",
    "T25n1509_025:0242c17": "第四道。諸大鬼神：阿羅婆迦、鞞沙迦等，諸大",
    "T25n1509_025:0242c18": "龍王：阿波羅羅、伊羅鉢多羅等，鴦群梨摩",
    "T25n1509_025:0242c19": "羅諸惡人等，皆降化歸伏。若有所畏，不能",
    "T25n1509_025:0242c20": "獨在樹下師子座處坐。欲得阿耨多羅三",
    "T25n1509_025:0242c21": "藐三菩提時，魔王軍眾，化作師子、虎、狼、熊、羆",
    "T25n1509_025:0242c22": "之首，或一眼、或多眼，或一耳、或多耳，擔山、",
    "T25n1509_025:0242c23": "吐火，四邊圍遶。佛以手指按地，眴息之頃，",
    "T25n1509_025:0242c24": "即皆消滅。諸天、阿修羅、鞞摩質帝隸、釋提婆",
    "T25n1509_025:0242c25": "那民、梵天王等，引導其心皆為弟子。若有",
    "T25n1509_025:0242c26": "所畏，不能在此大眾中說法；以無所畏",
    "T25n1509_025:0242c27": "故，能為如是諸天、鬼神大眾中說法，故名",
    "T25n1509_025:0242c28": "無所畏。復次，佛於一切眾生最尊、最上，盡到",
    "T25n1509_025:0242c29": "一切法彼岸，得大名聞故，自說無所畏。復",
    "T25n1509_025:0243a01": "次，且置是佛功德；佛一切世間功德亦無能",
    "T25n1509_025:0243a02": "及者，所畏法一切已拔根本故。所畏法者，弊",
    "T25n1509_025:0243a03": "家生、弊生處、惡色、無威儀、麁惡語等。弊家生",
    "T25n1509_025:0243a04": "者，如首陀羅，所謂擔死人、除糞、養鷄猪、捕",
    "T25n1509_025:0243a05": "獵、屠殺、酤酒、兵伍等卑賤小家，若在大眾",
    "T25n1509_025:0243a06": "中，則多怖畏。佛從本已來，常生轉輪聖王種",
    "T25n1509_025:0243a07": "中，所謂頂生王、快見王、娑竭王、摩訶提婆王，",
    "T25n1509_025:0243a08": "如是等名日王種家中生，亦以是故無",
    "T25n1509_025:0243a09": "所畏。弊生處者，安陀羅、舍婆羅(裸國也)、兜呿羅",
    "T25n1509_025:0243a10": "(小月氏)、修利、安息、大秦國等。在此邊國中生，若",
    "T25n1509_025:0243a11": "在大眾中，則多怖畏。佛在迦毘羅婆中國",
    "T25n1509_025:0243a12": "生，故無所畏。惡色者，有人身色枯乾羸瘦，",
    "T25n1509_025:0243a13": "人不喜見；若在大眾，則亦有畏。佛金色光",
    "T25n1509_025:0243a14": "潤，如火照赤金山，有如是色故無所畏。",
    "T25n1509_025:0243a15": "無威儀者，進止行步坐起，無有人儀，則有",
    "T25n1509_025:0243a16": "怖畏。佛無是事。麁惡語者，有人惡音聲，蹇",
    "T25n1509_025:0243a17": "吃重語，無有次第，人所不喜，則多怖畏。",
    "T25n1509_025:0243a18": "佛無是畏，所以者何？佛語真實柔軟，次第易",
    "T25n1509_025:0243a19": "了，不疾不遲，不少不多，不沒不垢，不調",
    "T25n1509_025:0243a20": "戲，勝於迦陵毘伽鳥音；辭義分明，不中傷",
    "T25n1509_025:0243a21": "物。離欲故無染，滅瞋故無礙，除愚故易",
    "T25n1509_025:0243a22": "解，法喜增長故可愛，遮罪故安隱。隨他心、",
    "T25n1509_025:0243a23": "隨解脫、義深語妙、有因緣故言有理，譬",
    "T25n1509_025:0243a24": "喻故善顯示，事訖故善會事；觀種種眾生",
    "T25n1509_025:0243a25": "心故雜說，久久皆入涅槃故一味。如是等",
    "T25n1509_025:0243a26": "種種無量莊嚴語故，佛於語中無所畏。佛",
    "T25n1509_025:0243a27": "但以如是等世間法，尚無所畏，何況出世",
    "T25n1509_025:0243a28": "間法！以是故說佛有四無所畏。問曰：佛十",
    "T25n1509_025:0243a29": "力中有無所畏不？若有無所畏，不應但言",
    "T25n1509_025:0243b01": "四；若有所畏，云何言無畏成就？答曰：一",
    "T25n1509_025:0243b02": "智在十處，名為佛成就十力；如一人知十",
    "T25n1509_025:0243b03": "事，隨事受名。是十力，四處出用，是無所畏：",
    "T25n1509_025:0243b04": "是處不是處力、漏盡力，即是初、二無畏；八力",
    "T25n1509_025:0243b05": "雖廣說，是第三、第四無畏。以是故，十力中",
    "T25n1509_025:0243b06": "雖有無畏，別說亦無失。正遍知者，知一",
    "T25n1509_025:0243b07": "切法不顛倒，正、不邪，如餘過去諸佛，是名",
    "T25n1509_025:0243b08": "三藐三佛陀。如佛告阿難：「一切世間天及人",
    "T25n1509_025:0243b09": "所不能知，佛能遍知故，名三藐三佛陀。」若",
    "T25n1509_025:0243b10": "有人言：「是法不知。」問曰：是何人？答曰：是中",
    "T25n1509_025:0243b11": "佛說：「若沙門、婆羅門，若天、若魔、若梵，乃至",
    "T25n1509_025:0243b12": "欲與佛論者。」論何等法？有人言：「佛所不",
    "T25n1509_025:0243b13": "說外諸經書，弊迦蘭那、僧佉、韋陀等十八種",
    "T25n1509_025:0243b14": "大經書。」有人言：「須彌山斤兩，大地深淺，一切",
    "T25n1509_025:0243b15": "草木頭數。」有人言：「是常無常、有邊無邊十四",
    "T25n1509_025:0243b16": "難，佛不能答。」有人言：「是法色法、無色法，可見、",
    "T25n1509_025:0243b17": "不可見，有對、無對，有漏、無漏，有為、無為等；佛",
    "T25n1509_025:0243b18": "但知一種道事因緣，是異法種種因緣，佛或",
    "T25n1509_025:0243b19": "不悉知。」「沙門」者，說出家人；「婆羅門」者，說在",
    "T25n1509_025:0243b20": "家有智人；「天」者，說地天、虛空天；魔者，說六欲",
    "T25n1509_025:0243b21": "天；「梵」者，說梵天王為首，及一切色界；「餘」者，",
    "T25n1509_025:0243b22": "除此更有餘人。「如實」者，若以現事，若以因",
    "T25n1509_025:0243b23": "緣難。「乃至不見是微畏相」者，「相」名因緣。我",
    "T25n1509_025:0243b24": "不見小小因緣如法能來破我者，以不見",
    "T25n1509_025:0243b25": "故，至誠言「安立阿梨沙(秦言聖主)住處」。佛至誠",
    "T25n1509_025:0243b26": "言：「我一切漏盡。」若有人言「是漏不盡」者，無",
    "T25n1509_025:0243b27": "有畏也。何等是漏？漏名三漏：欲漏、有漏、無",
    "T25n1509_025:0243b28": "明漏。復次，漏名六情中出垢心相應心數法。",
    "T25n1509_025:0243b29": "復次，如《一切漏障經》中，分別說七漏。障道",
    "T25n1509_025:0243c01": "法，名諸有漏業，及一切煩惱、惡道報障；為世",
    "T25n1509_025:0243c02": "間故布施、持戒、修十善道、受諸味禪；略說",
    "T25n1509_025:0243c03": "若能障涅槃，若善、若不善、若無記，是名障道",
    "T25n1509_025:0243c04": "法。有人言：「道名二法：聖定、聖慧。是二事等，",
    "T25n1509_025:0243c05": "達到涅槃。」有人言：「三聚道：無漏戒、定、慧。」有",
    "T25n1509_025:0243c06": "人言：「四法，所謂四聖諦。」有人言：「出世間五根。」",
    "T25n1509_025:0243c07": "有言：「六出性。」有言：「七覺意。」有言：「八聖道，達",
    "T25n1509_025:0243c08": "到涅槃。」論議師等言：「一切無漏道，達到涅槃。」",
    "T25n1509_025:0243c09": "是中若有沙門、婆羅門等來，如實言：「是事不",
    "T25n1509_025:0243c10": "爾。」乃至不見是微畏相；以不見故，至誠言：「安",
    "T25n1509_025:0243c11": "立阿梨沙住處。」問曰：何以故佛至誠言「安",
    "T25n1509_025:0243c12": "立阿梨沙住處」？答曰：自功德具足，亦令眾生",
    "T25n1509_025:0243c13": "得安樂利益。若佛自得安樂住處，不能利",
    "T25n1509_025:0243c14": "益眾生，不名「阿梨沙住處」；若但利益眾生，",
    "T25n1509_025:0243c15": "不自具足功德，亦不名「阿梨沙住處」；若",
    "T25n1509_025:0243c16": "自有功德亦利益眾生，以是故至誠言：「我",
    "T25n1509_025:0243c17": "安立阿梨沙住處。」復次，佛自滅惡，亦滅眾",
    "T25n1509_025:0243c18": "生惡，滅二惡故，第一清淨，妙說法故，安立",
    "T25n1509_025:0243c19": "阿梨沙住處。復次，四聖諦，三轉十二行，能轉、",
    "T25n1509_025:0243c20": "能分別、顯示、敷演故，至誠言：「我安立阿梨沙",
    "T25n1509_025:0243c21": "住處。」復次，一切疑悔、邪見能除却故，一切甚",
    "T25n1509_025:0243c22": "深問難悉能解釋故，名安立阿梨沙住處",
    "T25n1509_025:0243c23": "(「阿梨沙」：第一、最上、極高、不退、不却、不沒、具足功德，無所減少，是名「阿梨沙住處」)。如是等",
    "T25n1509_025:0243c24": "因緣功德力故，至誠言：「我安立阿梨沙住處。」",
    "T25n1509_025:0243c25": "「眾中師子吼」者，眾名八眾：沙門眾、婆羅門眾、",
    "T25n1509_025:0243c26": "剎利眾、天眾、四天王眾、三十三天眾、魔眾、梵",
    "T25n1509_025:0243c27": "眾。眾生於此八眾，悕望智慧，是故經中但",
    "T25n1509_025:0243c28": "說是八眾。此中佛師子吼，亦在一切眾中；",
    "T25n1509_025:0243c29": "以是故，此經中言「若復餘眾」。何以故？聞佛",
    "T25n1509_025:0244a01": "音聲者，盡皆是眾。復次，有人言：「佛獨屏處說",
    "T25n1509_025:0244a02": "法。」以是故說在眾中作是至誠言：「我有",
    "T25n1509_025:0244a03": "十力、四無所畏。」是名眾中師子吼。復次，佛示",
    "T25n1509_025:0244a04": "我是至誠言：「我為一切世間師，一切智人；",
    "T25n1509_025:0244a05": "諸有疑、不信者悉來，我當解釋。」以是故言",
    "T25n1509_025:0244a06": "眾中師子吼。「師子吼」者，如師子王，清淨種中",
    "T25n1509_025:0244a07": "生，深山、大谷中住，方頰大骨，身肉肥滿，頭大",
    "T25n1509_025:0244a08": "眼長，光澤明淨，眉高而廣，牙利白淨，口鼻方",
    "T25n1509_025:0244a09": "大，厚實堅滿，齒密齊利，吐赤白舌，雙耳高上，",
    "T25n1509_025:0244a10": "髦髮光潤，上身廣大，膚肉堅著，修脊細腰，其",
    "T25n1509_025:0244a11": "腹不現，長尾利爪，其足安立，巨身大力。從",
    "T25n1509_025:0244a12": "住處出，偃脊頻伸，以口扣地，現大威勢；",
    "T25n1509_025:0244a13": "食不過時，顯晨朝相；表師子王力，以威麞",
    "T25n1509_025:0244a14": "鹿、熊羆、虎豹、野猪之屬；覺諸久睡，降伏高",
    "T25n1509_025:0244a15": "強有力勢者，自開行路而大哮吼。如是吼",
    "T25n1509_025:0244a16": "時，其有聞者，或喜或怖；穴處者隱縮，水居",
    "T25n1509_025:0244a17": "者深入，山藏者潛伏，厩象振鎖狂逸而",
    "T25n1509_025:0244a18": "去，鳥飛空中高翔遠逝。佛師子亦如是，從",
    "T25n1509_025:0244a19": "六波羅蜜、古四聖種大姓中生，寂滅大山、深",
    "T25n1509_025:0244a20": "濬禪定谷中住，得一切種智頭，集諸善",
    "T25n1509_025:0244a21": "根頰，無漏正見修目光澤，定慧等行高廣眉，",
    "T25n1509_025:0244a22": "四無所畏牙白利，無礙解脫具足口，四正懃",
    "T25n1509_025:0244a23": "堅滿頤，三十七品齒密齊利，修不淨觀吐",
    "T25n1509_025:0244a24": "赤白舌，念慧耳高上，十八不共法髦髮光潤",
    "T25n1509_025:0244a25": "鮮白，三解脫門上身肉堅著，三示現修脊，明",
    "T25n1509_025:0244a26": "行具足腹不現，忍辱腰纖細，遠離行尾長，四",
    "T25n1509_025:0244a27": "如意足安立，無學五根爪利，十種力勢無",
    "T25n1509_025:0244a28": "量，無漏法眾具足身；諸佛三昧王等住處出，",
    "T25n1509_025:0244a29": "四無礙智頻申諸法地中，著無礙解脫口。",
    "T25n1509_025:0244b01": "依是十力廣度眾生時不過，示一切世",
    "T25n1509_025:0244b02": "間天及人晨朝相；顯諸法王德，威諸外道論",
    "T25n1509_025:0244b03": "議師黨邪見之屬；覺諸眾生四諦中睡，降",
    "T25n1509_025:0244b04": "伏吾我著五眾者憍慢力，開異學論議諸邪",
    "T25n1509_025:0244b05": "見道。行邪者怖畏，信正者歡喜，鈍者令利；",
    "T25n1509_025:0244b06": "安慰弟子，破壞外道；長壽諸天久受天樂，",
    "T25n1509_025:0244b07": "則知無常。如是眾生聞四諦師子吼，皆生",
    "T25n1509_025:0244b08": "厭心；厭心故得離，得離故入涅槃。是名「眾",
    "T25n1509_025:0244b09": "中如師子吼」。復次，佛師子吼及師子吼有差",
    "T25n1509_025:0244b10": "別：師子吼者，眾獸驚怖，若死、若近死苦；佛師",
    "T25n1509_025:0244b11": "子吼，得免死畏。師子吼怖，世世死苦；佛師",
    "T25n1509_025:0244b12": "子吼但今世死，更無後苦。師子吼者，其聲麁",
    "T25n1509_025:0244b13": "惡，物不喜聞，生死怖畏；佛師子吼，其聲柔",
    "T25n1509_025:0244b14": "軟，聞者無厭心，皆深樂，普遍遠聞，能與二",
    "T25n1509_025:0244b15": "種樂：生天樂、涅槃樂。是為差別。問曰：佛師子",
    "T25n1509_025:0244b16": "吼亦令聞者生怖，與師子吼有何等異？答",
    "T25n1509_025:0244b17": "曰：聞佛師子吼，當時小怖，後大利益。著吾",
    "T25n1509_025:0244b18": "我心者，渴愛世間樂人，常顛倒所縛，邪見",
    "T25n1509_025:0244b19": "心者生怖畏。如《經》中言：佛說四諦，乃至上",
    "T25n1509_025:0244b20": "諸天悉皆怖畏，作是念：「我等無常相、苦相、無",
    "T25n1509_025:0244b21": "我相、空相。何以故？為顛倒心故，著常、樂",
    "T25n1509_025:0244b22": "相。」是為差別。復次，聞師子吼者，除離欲人，",
    "T25n1509_025:0244b23": "餘者皆怖畏；佛師子吼，求涅槃、離欲人皆",
    "T25n1509_025:0244b24": "怖。師子吼者，善人、不善人皆怖；佛師子吼者，",
    "T25n1509_025:0244b25": "但善人怖。復次，師子吼，一切時怖畏。佛師子",
    "T25n1509_025:0244b26": "吼雖小怖畏眾生，示世間惡罪，令不樂",
    "T25n1509_025:0244b27": "世間生；觀涅槃功德利益，能除世間種種怖",
    "T25n1509_025:0244b28": "畏；閉惡趣，開善道，能令人到涅槃城。",
    "T25n1509_025:0244b29": "復次，二十事故，佛語名師子吼，所謂依止",
    "T25n1509_025:0244c01": "十力故，不縮故，不展故，梵音故，未曾有故，",
    "T25n1509_025:0244c02": "能引大眾故，惡魔驚怖故，擾亂魔民故，諸",
    "T25n1509_025:0244c03": "天歡喜故，得出魔網故，斷魔縛故，破魔",
    "T25n1509_025:0244c04": "鉤故，過魔界故，自法增長故，減損他法",
    "T25n1509_025:0244c05": "故，果報不誑故，說法不空故，凡夫人入聖",
    "T25n1509_025:0244c06": "道故，入聖道者得具足漏盡故，隨所應",
    "T25n1509_025:0244c07": "得三乘故。以是故，佛語名師子吼。是名師",
    "T25n1509_025:0244c08": "子吼總相、別相義。「轉梵輪」者，清淨故名「梵」；佛",
    "T25n1509_025:0244c09": "智慧及智慧相應法，是名「輪」；佛之所說，受者",
    "T25n1509_025:0244c10": "隨法行，是名「轉」。是輪以具足四念處為轂，",
    "T25n1509_025:0244c11": "五根、五力為輻，四如意足為堅牢輞，而正",
    "T25n1509_025:0244c12": "懃為密合輪，三解脫為榍，禪定、智慧為調",
    "T25n1509_025:0244c13": "適，無漏戒為塗輪香，七覺意為雜華瓔珞，",
    "T25n1509_025:0244c14": "正見為隨右轉輪，信心清淨為可愛喜，正",
    "T25n1509_025:0244c15": "精進為疾去，無畏師子吼為妙聲。能怖魔輪，",
    "T25n1509_025:0244c16": "破十二因緣節解輪，壞生死輪，離煩惱輪，",
    "T25n1509_025:0244c17": "斷業輪，障世間輪，破苦輪；能令行者歡喜，",
    "T25n1509_025:0244c18": "天人敬慕。是輪無能轉者，是輪持佛法，以",
    "T25n1509_025:0244c19": "是故名「轉梵輪」。復次，佛轉法輪，如轉輪聖",
    "T25n1509_025:0244c20": "王轉寶輪。問曰：佛與轉輪聖王有何相似？",
    "T25n1509_025:0244c21": "答曰：如王清淨不雜種中生，隨姓家業成",
    "T25n1509_025:0244c22": "就，眾相莊嚴身；王德具足，能轉寶輪，香湯",
    "T25n1509_025:0244c23": "灌頂，受王位於四天下之首，壞除一切賊",
    "T25n1509_025:0244c24": "法，令無敢違。寶藏豐溢，軍容七寶以為校",
    "T25n1509_025:0244c25": "飾，以四攝法攝取眾生，善用王法，委任",
    "T25n1509_025:0244c26": "貴姓主兵大臣以治國政妙上珍寶樂以布",
    "T25n1509_025:0244c27": "施，有所知念終始無異。佛法王亦如是。",
    "T25n1509_025:0244c28": "釋迦牟尼、然燈、寶華等佛，諸佛清淨姓中生，",
    "T25n1509_025:0244c29": "先佛威儀行業，具足三十二相以自莊嚴；",
    "T25n1509_025:0245a01": "聖主威德備具，轉真法輪，智慧甘露味灌智",
    "T25n1509_025:0245a02": "首，於三界中尊，破壞一切煩惱賊，學、無學",
    "T25n1509_025:0245a03": "眾歡喜，所結禁戒無敢違者。無量法寶藏具",
    "T25n1509_025:0245a04": "足，七覺分寶莊嚴，八萬四千法聚軍，出世間",
    "T25n1509_025:0245a05": "四攝法以攝眾生，知方便說四聖諦法為",
    "T25n1509_025:0245a06": "法王儀，舍利弗、彌勒等大將善治佛國法，諸",
    "T25n1509_025:0245a07": "無漏根、力、覺種種妙寶樂以布施，深求一切",
    "T25n1509_025:0245a08": "眾生善事為所念堅固，是為相似。復次，佛",
    "T25n1509_025:0245a09": "於轉輪聖王有殊勝：轉輪聖王不離諸煩",
    "T25n1509_025:0245a10": "惱，佛已永離諸煩惱。轉輪聖王沒在老死",
    "T25n1509_025:0245a11": "泥，佛已出離。轉輪聖王為恩愛僕，佛已過",
    "T25n1509_025:0245a12": "出。轉輪聖王行生死險道中，佛已過度。轉",
    "T25n1509_025:0245a13": "輪聖王在愚癡闇中，佛住第一光明中。轉輪",
    "T25n1509_025:0245a14": "聖王極自在四天下，佛自在無量無邊世",
    "T25n1509_025:0245a15": "界。轉輪聖王財寶自在，佛心寶自在。轉輪聖",
    "T25n1509_025:0245a16": "王渴樂天樂，佛乃至有頂樂已離。轉輪聖",
    "T25n1509_025:0245a17": "王從他求樂，佛自心生樂。以是故，佛於轉",
    "T25n1509_025:0245a18": "輪聖王為最殊勝。復次，轉輪聖王手轉寶",
    "T25n1509_025:0245a19": "輪，空中無礙；佛轉法輪，一切世間天及人中",
    "T25n1509_025:0245a20": "無礙、無遮。其見寶輪者，眾毒皆滅；遇佛法",
    "T25n1509_025:0245a21": "輪，一切煩惱毒皆滅。見寶輪者，諸災惡害皆",
    "T25n1509_025:0245a22": "滅；遇佛法輪，一切邪見、疑、悔、災害皆悉消滅。",
    "T25n1509_025:0245a23": "王以是輪治四天下；佛以法輪治一切世",
    "T25n1509_025:0245a24": "間天及人，令得法自在。是為相似。復次，法",
    "T25n1509_025:0245a25": "輪於寶輪大有殊勝：寶輪，欺誑；法輪，堅實。",
    "T25n1509_025:0245a26": "寶輪，長三毒火；法輪，滅三毒火。寶輪，有漏；法",
    "T25n1509_025:0245a27": "輪，無漏。寶輪，樂五欲樂；法輪，樂法樂。寶輪，",
    "T25n1509_025:0245a28": "結使處；法輪，非結使處。寶輪，有量處行；法輪，",
    "T25n1509_025:0245a29": "無量國行。寶輪，以一心清淨布施故世世可",
    "T25n1509_025:0245b01": "得；法輪，無量阿僧祇劫集一切善業因緣及",
    "T25n1509_025:0245b02": "智慧故得。寶輪，王死後更不轉；佛滅度後，",
    "T25n1509_025:0245b03": "法輪猶轉。寶輪，在一人；法輪，在一切可度",
    "T25n1509_025:0245b04": "者。復次，「梵」名廣，佛轉法輪十方無不遍故",
    "T25n1509_025:0245b05": "名廣。復次，四梵行心說故名「梵輪」。復次，佛初",
    "T25n1509_025:0245b06": "得道時，梵天王請轉法輪，故名「梵輪」。復次，",
    "T25n1509_025:0245b07": "佛在波羅柰轉法輪，阿若憍陳如得道，聲",
    "T25n1509_025:0245b08": "徹梵天，故名「梵輪」。復次，有人貴梵天，欲",
    "T25n1509_025:0245b09": "令歡喜，故名「梵輪」。以是故名「梵輪」。問曰：",
    "T25n1509_025:0245b10": "佛或時名「法輪」，或時名「梵輪」，有何等異？答",
    "T25n1509_025:0245b11": "曰：說梵輪、法輪無異。復次，有人言：「說梵輪",
    "T25n1509_025:0245b12": "者，現四無量心；說法輪者，示四諦法。」復次，",
    "T25n1509_025:0245b13": "梵輪因四無量心得道是名「梵輪」，依餘法",
    "T25n1509_025:0245b14": "得道是名「法輪」。梵輪示四禪，法輪示三十",
    "T25n1509_025:0245b15": "七品。梵輪示修禪定聖道，法輪示修智慧聖",
    "T25n1509_025:0245b16": "道。如是等分別梵輪、法輪差別。問曰：何",
    "T25n1509_025:0245b17": "法是無畏性？答曰：佛初得道時，得一切佛",
    "T25n1509_025:0245b18": "法，十力、四無所畏等。此中未來世得四無",
    "T25n1509_025:0245b19": "所畏智相應法，名無所畏。如布施時，心中",
    "T25n1509_025:0245b20": "思相應捨法生；又如四無量心相應名慈法",
    "T25n1509_025:0245b21": "門。問曰：是四無所畏中有何次第？答曰：",
    "T25n1509_025:0245b22": "初無畏中，示人知一切法，知一切法故我漏",
    "T25n1509_025:0245b23": "盡，漏盡故知障漏盡法，斷是障法故說",
    "T25n1509_025:0245b24": "道。復次，初無畏如示藥師一切藥草，第二",
    "T25n1509_025:0245b25": "示一切病滅，第三知禁忌，第四示所應食。",
    "T25n1509_025:0245b26": "復次，初無畏中說一切種智，第二無畏中",
    "T25n1509_025:0245b27": "說無一切煩惱、習，第三無畏中說法無謬",
    "T25n1509_025:0245b28": "失，第四無畏中所說事辦得至涅槃。問曰：",
    "T25n1509_025:0245b29": "如般若波羅蜜中說五眾乃至十力、四無",
    "T25n1509_025:0245c01": "所畏、十八不共法皆空，今云何分別說其相？",
    "T25n1509_025:0245c02": "答曰：佛法中不可得空，於諸法無所礙；",
    "T25n1509_025:0245c03": "因是不可得空，說一切佛法、十二部經。譬",
    "T25n1509_025:0245c04": "如虛空無所有，而一切物皆依以長成。復次，",
    "T25n1509_025:0245c05": "是十力、四無所畏，不以取相著心分別故，",
    "T25n1509_025:0245c06": "但為度眾生，知眾生從是因緣得解脫。譬",
    "T25n1509_025:0245c07": "如藥草，但為差病，不為求藥草相。如《中",
    "T25n1509_025:0245c08": "論》中說：",
    "T25n1509_025:0245c09": "　「若信諸法空，　　是則順於理；",
    "T25n1509_025:0245c10": "　　若不信法空，　　一切皆違失。",
    "T25n1509_025:0245c11": "　　若以無是空，　　無所應造作，",
    "T25n1509_025:0245c12": "　　未作已有業，　　不作有作者。",
    "T25n1509_025:0245c13": "　　如是諸法相，　　誰能思量者？",
    "T25n1509_025:0245c14": "　　唯有淨直心，　　所說無依止，",
    "T25n1509_025:0245c15": "　　離於有無見，　　心自然內滅。」",
    "T25n1509_025:0245c16": "問曰：聲聞法說十力、四無所畏如是，摩訶",
    "T25n1509_025:0245c17": "衍分別十力、四無所畏復云何？答曰：是十力、",
    "T25n1509_025:0245c18": "四無所畏中，盡知、遍知，是摩訶衍中說十力、",
    "T25n1509_025:0245c19": "四無所畏。問曰：聲聞法中亦說盡知、遍知，",
    "T25n1509_025:0245c20": "云何言摩訶衍中說盡知、遍知？答曰：諸論議",
    "T25n1509_025:0245c21": "師說佛盡知、遍知，非佛自說；今說摩訶衍中",
    "T25n1509_025:0245c22": "十力、四無所畏故，佛自說：「我盡知、遍知。」復次，",
    "T25n1509_025:0245c23": "為聲聞人說十力、四無所畏，合說四諦、十",
    "T25n1509_025:0245c24": "二因緣等諸聲聞法，皆為到涅槃；今說摩",
    "T25n1509_025:0245c25": "訶衍中十力、四無所畏，合大悲、諸法實相不",
    "T25n1509_025:0245c26": "生不滅說。問曰：佛有十力、四無所畏，菩薩有",
    "T25n1509_025:0245c27": "不？答曰：有。何者是？一者、發一切智心，堅深",
    "T25n1509_025:0245c28": "牢固力；二者、具足大慈故，不捨一切眾生力；",
    "T25n1509_025:0245c29": "三者、不須一切供養恭敬利故，具足大悲",
    "T25n1509_025:0246a01": "力；四者、信一切佛法，具足生一切佛法及",
    "T25n1509_025:0246a02": "心不厭故，大精進力；五者、一心惠行威儀",
    "T25n1509_025:0246a03": "不壞故，禪定力；六者、除二邊故，隨十二因",
    "T25n1509_025:0246a04": "緣行故，斷一切邪見故，滅一切憶想分別",
    "T25n1509_025:0246a05": "戲論故，具足智慧力；七者、成就一切眾生",
    "T25n1509_025:0246a06": "故，受無量生死故，集諸善根無厭足故，",
    "T25n1509_025:0246a07": "知一切世間如夢故，不厭生死力；八者、觀",
    "T25n1509_025:0246a08": "諸法實相故，知無吾我、無眾生故，信解",
    "T25n1509_025:0246a09": "諸法不出不生故，無生法忍力；九者、入空無",
    "T25n1509_025:0246a10": "相無作解脫門觀故，知見聲聞辟支佛解脫",
    "T25n1509_025:0246a11": "故，得解脫力；十者、深法自在故，知一切眾生",
    "T25n1509_025:0246a12": "心行所趣故，具足無礙智力。是為菩薩十",
    "T25n1509_025:0246a13": "力。何等為菩薩四無所畏？一者、一切聞持故，",
    "T25n1509_025:0246a14": "諸陀羅尼得故，憶念不忘故，在眾說法無",
    "T25n1509_025:0246a15": "所畏。二者、一切法中得解脫故，一切法藥",
    "T25n1509_025:0246a16": "分別知用故，知一切眾生根故，在大眾中",
    "T25n1509_025:0246a17": "隨應說法無所畏。三者、菩薩常離一切眾",
    "T25n1509_025:0246a18": "畏，不作是念：「十方有來難我者，我不能",
    "T25n1509_025:0246a19": "答。」不見是相，在大眾中說法無所畏。四",
    "T25n1509_025:0246a20": "者、恣一切人來問難者，一一皆答，能斷疑惑，",
    "T25n1509_025:0246a21": "在大眾中說法無所畏。是為菩薩四無所",
    "T25n1509_025:0246a22": "畏。「四無礙智」者：義無礙智、法無礙智、辭無礙",
    "T25n1509_025:0246a23": "智、樂說無礙智。「義無礙智」者，用名字、言語",
    "T25n1509_025:0246a24": "所說事，各各諸法相。所謂堅相，此中地堅",
    "T25n1509_025:0246a25": "相是「義」，地名字是「法」，以言語說地是「辭」，於",
    "T25n1509_025:0246a26": "三種智中樂說自在是「樂說」；於此四事中",
    "T25n1509_025:0246a27": "通達無滯，是名「無礙智」。濕相水，熱相火，動",
    "T25n1509_025:0246a28": "相風，心思相，五眾無常相，五受眾無常、苦、",
    "T25n1509_025:0246a29": "空相，一切法無我相。如是等總相、別相，分",
    "T25n1509_025:0246b01": "別諸法亦如是，是名「義無礙智」。「法無礙智」",
    "T25n1509_025:0246b02": "者，知是義名字，堅相名為地，如是等一切",
    "T25n1509_025:0246b03": "名字分別中無滯，是名為「法無礙智」。所以",
    "T25n1509_025:0246b04": "者何？離名字，義不可得，知義必由於名，",
    "T25n1509_025:0246b05": "以是故次義有法。問曰：義之與名為合耶？",
    "T25n1509_025:0246b06": "為離耶？若合名，說火時應燒口；若離，說",
    "T25n1509_025:0246b07": "火時應得水！答曰：亦不合，亦不離，古人假",
    "T25n1509_025:0246b08": "為立名以名諸法，後人因是名字識是事，",
    "T25n1509_025:0246b09": "如是各各有名字，是為法。是名字及義，云",
    "T25n1509_025:0246b10": "何令眾生得解？當以言辭分別莊嚴，能令",
    "T25n1509_025:0246b11": "人解，通達無滯，是名「辭無礙智」。說有道理，",
    "T25n1509_025:0246b12": "開演無盡，亦於諸禪定中得自在無滯，",
    "T25n1509_025:0246b13": "是名「樂說無礙智」。第一、第四無礙智，在九地",
    "T25n1509_025:0246b14": "中；第二、第三無礙智，在欲界及梵天上。第",
    "T25n1509_025:0246b15": "二、第三無礙：世智。第一：十智。第四：九智。是無",
    "T25n1509_025:0246b16": "礙三種：上、中、下；上諸佛，中大菩薩，下大阿羅",
    "T25n1509_025:0246b17": "漢。問曰：力、無所畏、無礙，皆是智慧。內有力，外",
    "T25n1509_025:0246b18": "無所畏則具足，何以復說無礙？答曰：力、無畏",
    "T25n1509_025:0246b19": "已分別。有人雖無所畏，在大眾中說法而",
    "T25n1509_025:0246b20": "有礙，以是故說四無礙智。得是無礙智莊",
    "T25n1509_025:0246b21": "嚴四無所畏，四無所畏莊嚴十力。復次，說無",
    "T25n1509_025:0246b22": "所畏，或有疑者言：「云何一人於大眾中得",
    "T25n1509_025:0246b23": "無所畏？」佛以前有十力，後有四無礙智，是",
    "T25n1509_025:0246b24": "故在大眾中說法無所畏。如是等，分別四",
    "T25n1509_025:0246b25": "無礙智。問曰：摩訶衍中有菩薩四無礙智",
    "T25n1509_025:0246b26": "不？答曰：有。何者是？「義無礙智」者，義名諸法",
    "T25n1509_025:0246b27": "實相，不可言說。義、名字、語言，不別異，前、後、",
    "T25n1509_025:0246b28": "中亦如是，是名義。不應離名字、語言別有",
    "T25n1509_025:0246b29": "義，三事等故名為義。復次，一切諸法義了了",
    "T25n1509_025:0246c01": "知，通達無滯。是名「義無礙智」。「法無礙智」者，法",
    "T25n1509_025:0246c02": "名一切義名字，為知義故。復次，菩薩入是",
    "T25n1509_025:0246c03": "法無礙智中，常信法，不信人；常依法，不依",
    "T25n1509_025:0246c04": "非法。依法者，無非法事。何以故？是人一切諸",
    "T25n1509_025:0246c05": "名字及語言知自相離故。復次，以是法無",
    "T25n1509_025:0246c06": "礙智分別三乘，雖分別三乘而不壞法",
    "T25n1509_025:0246c07": "性。所以者何？法性一相，所謂無相。是菩薩用",
    "T25n1509_025:0246c08": "是語言說法，知語言空，如響相，所說法示",
    "T25n1509_025:0246c09": "眾生，令信知同法性。所說名字、言語通達無",
    "T25n1509_025:0246c10": "滯。是名「法無礙智」。「辭無礙智」者，以語言說",
    "T25n1509_025:0246c11": "名字義，種種莊嚴語言，隨其所應，能令得",
    "T25n1509_025:0246c12": "解。所謂天語、龍、夜叉、揵闥婆、阿脩羅、迦樓羅、",
    "T25n1509_025:0246c13": "摩睺羅伽等非人語；釋、梵、四天王等世主語，",
    "T25n1509_025:0246c14": "人語；一語、二語、多語；略語、廣語；女語、男語；過",
    "T25n1509_025:0246c15": "去、未來、現在語——如是等語言，能令各各得",
    "T25n1509_025:0246c16": "解。自語、他語，無所毀譽。所以者何？是一切",
    "T25n1509_025:0246c17": "法不在語中，語是非實義；若語是實義，不",
    "T25n1509_025:0246c18": "可以善語說不善。但為入涅槃故說令",
    "T25n1509_025:0246c19": "解，莫著語言！復次，用是語言，能令眾生隨",
    "T25n1509_025:0246c20": "法義行。所以者何？言語皆入諸法實相中。",
    "T25n1509_025:0246c21": "是名「辭無礙智」。「樂說無礙智」者，菩薩於一字",
    "T25n1509_025:0246c22": "中能說一切字，一語中能說一切語，一法",
    "T25n1509_025:0246c23": "中能說一切法。於是中所說皆是法、皆是",
    "T25n1509_025:0246c24": "實、皆是真，皆隨可度者而有所益。所謂樂",
    "T25n1509_025:0246c25": "修妬路者為說修妬路，樂祇夜者為說祇",
    "T25n1509_025:0246c26": "夜，樂弊迦蘭陀者為說弊迦蘭陀，樂伽陀、",
    "T25n1509_025:0246c27": "優陀那、阿波陀那，一筑多、闍陀、為頭離、頞",
    "T25n1509_025:0246c28": "浮陀達摩、優波提舍，皆為說是經。隨一切眾",
    "T25n1509_025:0246c29": "生根樂說：若好信者為說信根，好精進者",
    "T25n1509_025:0247a01": "為說精進根，好懃念者為說念根，好攝心",
    "T25n1509_025:0247a02": "者為說定根，好智慧者為說慧根。如五根",
    "T25n1509_025:0247a03": "等，一切善根亦如是。復次，二萬一千婬欲人",
    "T25n1509_025:0247a04": "根，為是根故，佛說八萬四千治法根，隨是",
    "T25n1509_025:0247a05": "諸根，樂說治法次第，菩薩樂說。二萬一千瞋",
    "T25n1509_025:0247a06": "恚人根，為是根故，佛說八萬四千治法根，",
    "T25n1509_025:0247a07": "隨是諸根，樂說治法次第，菩薩樂說。二萬一",
    "T25n1509_025:0247a08": "千愚癡人根。為是根故。佛說八萬四千治",
    "T25n1509_025:0247a09": "法根，隨是諸根，樂說治法次第，菩薩樂說。",
    "T25n1509_025:0247a10": "二萬一千等分人根，為是根故，佛說八萬",
    "T25n1509_025:0247a11": "四千治法根，隨是諸根，樂說治法次第，菩薩",
    "T25n1509_025:0247a12": "樂說。是名「樂說無礙智」。復次，菩薩用是無礙",
    "T25n1509_025:0247a13": "智，若一劫、若半劫，各各莊嚴說法，亦不壞",
    "T25n1509_025:0247a14": "諸法性相。是菩薩或隱身不現，而為眾生",
    "T25n1509_025:0247a15": "用一切毛孔說法，隨其所應，不失本行。是",
    "T25n1509_025:0247a16": "菩薩智慧無量，一切論議師不能窮盡，亦",
    "T25n1509_025:0247a17": "不能壞。是菩薩得是無礙智，轉身受生時，",
    "T25n1509_025:0247a18": "一切五通仙人所有經書、呪術、智慧、技能，自",
    "T25n1509_025:0247a19": "然悉知，所謂四韋陀，六鴦伽呪術，知日月五",
    "T25n1509_025:0247a20": "星經，原夢經，地動，鬼語、鳥語、獸語，四足獸，鬼",
    "T25n1509_025:0247a21": "著人語，國王相占豐儉，日月五星鬪相，醫藥，",
    "T25n1509_025:0247a22": "章，算數，卜，歌舞，伎樂——如是等工巧、技術、諸",
    "T25n1509_025:0247a23": "經盡知，明達過一切人及諸外道；亦不自",
    "T25n1509_025:0247a24": "高，亦不惱他；知是俗事，不為涅槃。是菩",
    "T25n1509_025:0247a25": "薩成就四無礙智故，色力光明殊於諸梵，",
    "T25n1509_025:0247a26": "諸梵恭敬愛樂尊重，心無所著；為如是等一",
    "T25n1509_025:0247a27": "切諸天所尊重恭敬，亦無所著，但生無常、",
    "T25n1509_025:0247a28": "苦、空、無我心。亦以神通發起諸天，令心渴",
    "T25n1509_025:0247a29": "仰而為說法，無盡無壞，斷除疑悔，令住",
    "T25n1509_025:0247b01": "阿耨多羅三藐三菩提。是名摩訶衍中菩薩",
    "T25n1509_025:0247b02": "四無礙智力，能度眾生。是名四無礙智義。",
    "T25n1509_025:0247b03": "大智度論卷第二十五"
}