{
    "X62n1204_002:0693b08": "蓮修起信論卷第二",
    "X62n1204_002:0693b10": "海陵　程兆鸞　錄存",
    "X62n1204_002:0693b11": "蓮邦寶訓下",
    "X62n1204_002:0693b12": "釋迦彌陀世尊寶訓(原判詩一百數十首今擇存二十餘首)",
    "X62n1204_002:0693b13": "微員末職任盂陵。百里花封愧得名。耿直一生為我",
    "X62n1204_002:0693b14": "性。朝朝念佛度幽冥。吾高郵城隍。佛力無私膽氣",
    "X62n1204_002:0693b15": "寒。問心無愧覺心安。方慚報國能忠孝。急進持名念",
    "X62n1204_002:0693b16": "佛壇。吾高郵土地。地獄無門實有門。循環對報一",
    "X62n1204_002:0693b17": "時成。彌陀雖有無邊力。難度無明苦眾生。吾掌地獄",
    "X62n1204_002:0693b18": "判官。心欲清閒意不閒。勞勞天上與人間。凶徒仍",
    "X62n1204_002:0693b19": "比喬柯甚。欲把喬柯次第刪。吾副循環林宏。千年",
    "X62n1204_002:0693b20": "怨氣恨難消。一點丹心保漢朝。事到盡頭難握轉。空",
    "X62n1204_002:0693b21": "教碧血染青刀。吾漢關羽。身居天界到人間。今日",
    "X62n1204_002:0693b22": "方知出世難。宮闕通明珠灼爍。何如橫證出情關。吾",
    "X62n1204_002:0693b23": "等四天主。縹緲天衣駕輦來。五雲高處九重開。簪",
    "X62n1204_002:0693b24": "纓舉笏隨金御。齊誦宏名種福胎。吾忉利天主。山",
    "X62n1204_002:0693c01": "河有相總虗華。識得歸源即是家。精進持名須自悟。",
    "X62n1204_002:0693c02": "免教落寞滯天涯。吾查課童子。三教歸源本是空。",
    "X62n1204_002:0693c03": "三生了脫萬緣通。悟明根本方為悟。一箇如如未易",
    "X62n1204_002:0693c04": "逢。吾監壇一誠。打鐵成鋼念一誠。東來業海度羣",
    "X62n1204_002:0693c05": "生。彌陀念徹無邊力。心地圓明願自成。吾黃打鐵。",
    "X62n1204_002:0693c06": "僧頹寺敗草青青。但見長空數點螢。有日慧光能普",
    "X62n1204_002:0693c07": "照。慈雲法雨遍香亭。吾蓮池和尚。世人造業困娑",
    "X62n1204_002:0693c08": "婆。沈溺多年可奈何。速早修持登彼岸。如梭歲月易",
    "X62n1204_002:0693c09": "消磨。吾王日休。極樂西方快樂邦。天花亂墜玉琳",
    "X62n1204_002:0693c10": "瑯。法音演說齊鳴和。樹鳥池流共闡揚。吾慧遠和尚。",
    "X62n1204_002:0693c11": "入定何如勤念佛。大乘方便易修持。一心不亂歸",
    "X62n1204_002:0693c12": "空寂。自得蓮胎託寶池。吾省庵和尚。法雨慈雲遍",
    "X62n1204_002:0693c13": "大千。登壇難把善言宣。迷頑顛倒心如醉。誰肯同歸",
    "X62n1204_002:0693c14": "七寶蓮。吾永明和尚。人生易過是三春。莫為情緣",
    "X62n1204_002:0693c15": "縛一生。心裏掃除心裏事。夢中修煉夢中身。吾文殊",
    "X62n1204_002:0693c16": "也。蓮邦有路無人識。寶鏡無塵永夜明。可歎業河",
    "X62n1204_002:0693c17": "諸弟子。何時功滿出紅塵。吾普賢也。瓶中甘露味",
    "X62n1204_002:0693c18": "清涼。手握明珠百寶光。楊柳枝頭開智慧。從今一灑",
    "X62n1204_002:0693c19": "免災殃。吾南海老衲也。手把新荷著意栽。薰修願",
    "X62n1204_002:0693c20": "足證蓮臺。今朝極樂雖成果。也是當年淨業來。吾大",
    "X62n1204_002:0693c21": "勢至。萬朵金蓮出寂光。眾生何故棄家鄉。若能反",
    "X62n1204_002:0693c22": "本歸原體。便見莊嚴大法王。吾釋迦老子是也。寂",
    "X62n1204_002:0693c23": "光土裏老頭陀。丈六金身下業河。寶筏無邊橫願海。",
    "X62n1204_002:0693c24": "祇憑本願度娑婆。吾法藏比丘是也。吾等無量劫",
    "X62n1204_002:0694a01": "前。立弘誓願。法傳東土。普度眾生。原因濁惡愚癡。久",
    "X62n1204_002:0694a02": "迷業海。欲濟大千佛子。共脫苦輪。淨佛今立社化導",
    "X62n1204_002:0694a03": "世人。同修正法。普同念佛。功行甚多。惟當時時刷磨",
    "X62n1204_002:0694a04": "振作。一朝得一心不亂功夫。摸著本來面目。便知佛",
    "X62n1204_002:0694a05": "言非妄矣。吾今降此道場。為此地眾生罪重。浩劫將",
    "X62n1204_002:0694a06": "成。實深悲憫。其未遭殺劫地方。因有二三善男女。代",
    "X62n1204_002:0694a07": "眾生念佛。虔誠懺悔。今爾等須發大願。開念佛懺。四",
    "X62n1204_002:0694a08": "十九日。具表哀懇。大數攸關。不可兒戲。劫數有無。全",
    "X62n1204_002:0694a09": "在一念相感。慎之慎之。",
    "X62n1204_002:0694a10": "過去正法明如來寶訓(原判詩十餘首今節去)",
    "X62n1204_002:0694a11": "爾等四十九日懺期已滿。諸人心光圓聚。與諸佛菩",
    "X62n1204_002:0694a12": "薩大悲光相續不斷。懺中仍有十五枝香心神不定。",
    "X62n1204_002:0694a13": "其間少度苦厄。毫釐之災難免。爾等業眼業耳。不見",
    "X62n1204_002:0694a14": "不聞。懺中諸佛菩薩。化無數億各類趣身。通其言語。",
    "X62n1204_002:0694a15": "天曹地府。海島龍宮。攝授道場。聞經聽佛。化解冤愆。",
    "X62n1204_002:0694a16": "以消大劫。諸佛為眾生悲心。粉骨碎身。難報萬一。諸",
    "X62n1204_002:0694a17": "子各宜向西頂禮。以謝佛恩。各向虗空頂禮。以謝護",
    "X62n1204_002:0694a18": "法諸天龍。",
    "X62n1204_002:0694a19": "余於同治三四年。夜間常夢大水。不以為異。獨五",
    "X62n1204_002:0694a20": "年夢遍地波濤。不分邊岸。天地晦冥。雨點如卵。俄",
    "X62n1204_002:0694a21": "見水及余簷。倉皇登屋。失足驚醒。心甚詫異。次日",
    "X62n1204_002:0694a22": "懸乩乞示。諸佛慈悲。遂有開普佛道場挽劫之判。",
    "X62n1204_002:0694a23": "余與同修虔誠啟懺。懺中第三日。余寒熱大作。遍",
    "X62n1204_002:0694a24": "體生瘡。每一跪拜。膚如刀割。余忍病將事四十餘",
    "X62n1204_002:0694b01": "日。不生退悔。懺滿病亦旋愈。一誠菩薩判云。爾等",
    "X62n1204_002:0694b02": "舉行此懺。擔荷太重。故遭魔折。幸菩提願切。未至",
    "X62n1204_002:0694b03": "中輟。可敬可嘉。初啟懺至三十五日。上河堤決二",
    "X62n1204_002:0694b04": "百餘丈。下河大小圩堤均潰。一望滔天。毫釐之災",
    "X62n1204_002:0694b05": "如此。倘全災更不知作何景象。仍有感應者。余所",
    "X62n1204_002:0694b06": "居勝德圩。週廣四十里。田三萬餘畝。他圩皆決。此",
    "X62n1204_002:0694b07": "圩巋然獨存。當水至時。已平圩頂。勢欲灌決。忽狂",
    "X62n1204_002:0694b08": "風大作。㧞樹捲屋。是時風聲水聲。與眾丁堵築聲。",
    "X62n1204_002:0694b09": "呼號啼哭聲。驚心動魄。諸禮懺者不能堅定。扶鸞",
    "X62n1204_002:0694b10": "乞示。判云。在壇諸人。宜平心歸坐念佛。此乃六慾",
    "X62n1204_002:0694b11": "天魔行威。因爾等數十日心光圓聚。欲以威力。損",
    "X62n1204_002:0694b12": "爾道場。爾等但攝定心神。毋妄生疑懼。吾賜符一",
    "X62n1204_002:0694b13": "道。懸之壇中。保爾等魔難化為吉祥。煩惱轉成清",
    "X62n1204_002:0694b14": "泰。珍重。子初風小。丑正則水無波紋。堵築既易。水",
    "X62n1204_002:0694b15": "亦頓退。此圩不獨免災。且穫豐稔。感應道交。真不",
    "X62n1204_002:0694b16": "可思議矣。(兆鸞)謹誌。",
    "X62n1204_002:0694b17": "守檀橫超菩薩寶訓",
    "X62n1204_002:0694b18": "彌陀一句超生死。念得圓融見法王。萬劫千生冤盡",
    "X62n1204_002:0694b19": "釋。剎那含笑證蓮邦。橫超降。淨佛。吾生前為布客。六",
    "X62n1204_002:0694b20": "十年買賣真實。不肯少人分寸。持準提齋放生戒殺。",
    "X62n1204_002:0694b21": "死後無罪。且深信淨土。來此守壇。我佛開此念佛橫",
    "X62n1204_002:0694b22": "超之門。世間業識甚深。往往不信。近冥中大興淨業。",
    "X62n1204_002:0694b23": "各處城隍開念佛道場。已有九百三十處。凡世間人",
    "X62n1204_002:0694b24": "死過七七日。方照在世善惡。各受業報。四十九日內",
    "X62n1204_002:0694c01": "未經發落之魂識。即送入道場念佛。如果誠信不疑。",
    "X62n1204_002:0694c02": "即可化解冤愆。超生極樂。若無深信。依舊輪迴。隨業",
    "X62n1204_002:0694c03": "受報。淨佛。爾可知虗空諸佛。設一道場。金瓦玉柱。瑠",
    "X62n1204_002:0694c04": "瓈寶階。宮殿直到星宿天。常有諸佛菩薩往來說法。",
    "X62n1204_002:0694c05": "上界天仙。來此道場皈依受戒。各發菩提。",
    "X62n1204_002:0694c06": "一誠菩薩寶訓",
    "X62n1204_002:0694c07": "現冥界佛法大興。東嶽大帝亦建念佛道場。開導魂",
    "X62n1204_002:0694c08": "識。凡在城隍案前不信念佛者。受冥刑數次押至東",
    "X62n1204_002:0694c09": "嶽。如信念佛。送至大道場。懺罪往生。如再不信。即付",
    "X62n1204_002:0694c10": "閻羅。照陽世所造身口意三業。較量輕重發落。三塗",
    "X62n1204_002:0694c11": "對報。出苦無期。諸佛愍念眾生。又由悟和長老說冥",
    "X62n1204_002:0694c12": "教法門。感通冥中。故諸神各各發心。了脫生死。此往",
    "X62n1204_002:0694c13": "劫前因緣定數。此數惟佛明了。吾等未證五眼六通。",
    "X62n1204_002:0694c14": "不知無量劫前因緣也。淨佛行空獄了冤大懺。念普",
    "X62n1204_002:0694c15": "佛各七日。此十四日內。仗諸佛菩薩誓願威神。照爾",
    "X62n1204_002:0694c16": "等在壇弟子。由無量劫來。所受無量身。諸佛菩薩一",
    "X62n1204_002:0694c17": "一化作無量各類身。放大光明。照十方世界。上至有",
    "X62n1204_002:0694c18": "頂。下至無間。通其言語。勸其念佛。攝授來此道場。聞",
    "X62n1204_002:0694c19": "經聽佛。禮懺受食。醒其癡迷。消其冤怨。懺其罪業。醒",
    "X62n1204_002:0694c20": "悟者自然念佛。念佛一聲。即吐一光。此光是眾生本",
    "X62n1204_002:0694c21": "有之光。因展轉六道。罪業甚深。此光不露。成為眾生。",
    "X62n1204_002:0694c22": "其上界神仙。或由大忠大孝上生。或由修鍊上升。或",
    "X62n1204_002:0694c23": "修上品十善上生。本來光明未露。福盡輪轉。不出三",
    "X62n1204_002:0694c24": "界。佛亦名為眾生。冥中神鬼二道身。三塗地獄餓鬼",
    "X62n1204_002:0695a01": "畜生等報身。所生身不一。皆曰眾生。三界外諸佛菩",
    "X62n1204_002:0695a02": "薩皆法身。此道場開懺。爾等念佛光明。諸佛菩薩普",
    "X62n1204_002:0695a03": "照光明。及一切眾生魂識念佛光明。光光相續不斷。",
    "X62n1204_002:0695a04": "諸佛菩薩大光明幢。籠罩七道魂識。出三界。過金橋。",
    "X62n1204_002:0695a05": "歷十萬億佛土。到極樂國。如彈指頃。如眾生經過各",
    "X62n1204_002:0695a06": "土。動羨慕妄念。即下生所歷佛土。不得生極樂國。極",
    "X62n1204_002:0695a07": "樂佛剎。無量無邊。蓮池之外。有疑城莊嚴。猶勝欲界",
    "X62n1204_002:0695a08": "忉利天。再過去有特羅蜜城。有化城。有懈慢國。方到",
    "X62n1204_002:0695a09": "蓮池。入凡聖同居土。再進方便有餘土。再進實報莊",
    "X62n1204_002:0695a10": "嚴土。再進常寂光土。凡修淨業人。得一心不亂。所歷",
    "X62n1204_002:0695a11": "境界。皆不動念。神識可直沖常寂光。入寶池中。投入",
    "X62n1204_002:0695a12": "蓮胎。花開見佛。若遇疑化等城動念。即落邊剎。蓮胎",
    "X62n1204_002:0695a13": "修持經劫。方得花開見佛。彼處荷花開合為一晝夜。",
    "X62n1204_002:0695a14": "娑婆世界已一小劫。吾今判明。此吾之慈悲也。勉之。",
    "X62n1204_002:0695a15": "往生者。視道力之淺深為梯階。娑婆修一日。勝西",
    "X62n1204_002:0695a16": "方千年。因此處純惡。彼處全善。功行攸分也。爾等十",
    "X62n1204_002:0695a17": "四日懺中。所度皆諸人生生世世善惡兩緣。所謂善",
    "X62n1204_002:0695a18": "緣者。或曾為爾父母師長眷屬親朋。或曾受爾救濟。",
    "X62n1204_002:0695a19": "此即爾之善緣也。所謂惡緣者。或爾等夙世之債主",
    "X62n1204_002:0695a20": "冤家。或誤傷故殺他命。彼等作孼深重。受畜報身。不",
    "X62n1204_002:0695a21": "能報復。畜報罪盡。轉為人道。因曾為爾等所殺。此即",
    "X62n1204_002:0695a22": "爾之惡緣也。善惡兩緣。一眾生有。諸眾生又互相有。",
    "X62n1204_002:0695a23": "故無量無邊善惡兩緣。在三界內循環對報。無有了",
    "X62n1204_002:0695a24": "期。俄爾神鬼。俄爾王候將相。貧民賤役。俄爾地獄畜",
    "X62n1204_002:0695b01": "生。顛顛倒倒。或前為母。後為女。或前為子。後為父。或",
    "X62n1204_002:0695b02": "先為兄弟。後為畜。兄轉人道。弟為兄食。凡夫改頭換",
    "X62n1204_002:0695b03": "面。錯亂因果。諸佛觀之。暗裏悲傷。可不畏哉。淨佛",
    "X62n1204_002:0695b04": "前問吾之來歷。未便告爾。今壇內佛事消閒。吾告爾。",
    "X62n1204_002:0695b05": "吾宋時進士。不願在朝。幼喜念佛。放生茹素。每日念",
    "X62n1204_002:0695b06": "佛五千聲。每月放生一次。至五十八歲。發願朝普陀。",
    "X62n1204_002:0695b07": "行至山東。遇一和尚。名星月。問吾生平何業。吾告曰。",
    "X62n1204_002:0695b08": "由第不仕。最喜佛。和尚曰。爾念佛何念。吾曰。最喜佛。",
    "X62n1204_002:0695b09": "不知何念。和尚太息曰。吾看爾身有光丈餘。豈知仍",
    "X62n1204_002:0695b10": "是娑婆苦眾生。吾問故。和尚開示淨土方便法門。又",
    "X62n1204_002:0695b11": "贈無量壽經一部。語錄二本。全說西方極樂世界。吾",
    "X62n1204_002:0695b12": "俯伏皈依。賜名一誠。壽至九十三歲而終。蒙觀音大",
    "X62n1204_002:0695b13": "士接吾生西。投入蓮胎。吾之蓮花。週圍應世間道路",
    "X62n1204_002:0695b14": "四十里。在極樂蓮花是最下者。數百年來。在花胎內",
    "X62n1204_002:0695b15": "念佛懺悔。終不透徹一誠二字。蒙觀音大士。說法數",
    "X62n1204_002:0695b16": "次。吾業障全消。真性悟明。花開見佛。摩頂受記。於凡",
    "X62n1204_002:0695b17": "聖同居土下品下生。因吾在世只修持自己。不知發",
    "X62n1204_002:0695b18": "願度世。落於小乘。今淨佛忍辱精進。發如此廣大悲",
    "X62n1204_002:0695b19": "願。可羨也。",
    "X62n1204_002:0695b20": "監壇一誠菩薩寶訓",
    "X62n1204_002:0695b21": "吾一誠也。呵呵。道場雖小。恒娑世界皆知。爾等七日",
    "X62n1204_002:0695b22": "施丹功德。可敬可嘉。十方世界。無量國土。六道眾生。",
    "X62n1204_002:0695b23": "沾惠無量。惜諸修功行不深。定力不足。心光不能圓",
    "X62n1204_002:0695b24": "聚。解脫靈丹。不能變化無量。尚有八億國土。未能得",
    "X62n1204_002:0695c01": "此功德。如諸人得一心不亂功夫。持呪做丹時。施放",
    "X62n1204_002:0695c02": "時。不起一妄念。一粒丹。仗佛力呪力。可化百千萬萬",
    "X62n1204_002:0695c03": "億億也。",
    "X62n1204_002:0695c04": "守壇淨廣菩薩寶訓",
    "X62n1204_002:0695c05": "吾淨廣也。淨佛等行消災懺。雖不能全數消除。仗佛",
    "X62n1204_002:0695c06": "慈悲可減一半。諸君念佛。亦知念佛之利乎。念佛不",
    "X62n1204_002:0695c07": "獨自利。兼可利他。利他即是自利。本無分別。今與諸",
    "X62n1204_002:0695c08": "修說幾箇譬喻。如屋三間。屋中均是爾等債戶。追討",
    "X62n1204_002:0695c09": "不休。一時却還不清。欲逃又被攔住。必將債戶一一",
    "X62n1204_002:0695c10": "還清。屋內無人阻止。爾等自走出去。三間屋比三界。",
    "X62n1204_002:0695c11": "屋內債戶。比爾等生生世世因緣纏縛。須要一一填",
    "X62n1204_002:0695c12": "還。債戶還清出屋。比爾等念佛音光。普度情緣。情緣",
    "X62n1204_002:0695c13": "出三界。屋內無人矣。爾等出屋。即身後生西也。凡道",
    "X62n1204_002:0695c14": "場念佛。無論風雨。總要到壇。冥中情緣。仗佛力威光。",
    "X62n1204_002:0695c15": "蚤一日度脫。即蚤一日生西。臨命終時。自無業冤前",
    "X62n1204_002:0695c16": "來纏繞。吾再說一譬喻。娑婆為大業海。海中魚甚",
    "X62n1204_002:0695c17": "多。爾等是漁人。取大網下海取魚。魚滿網重。拖拽不",
    "X62n1204_002:0695c18": "動。反被魚墜入海。若拖網時。來一大力人代執總繩。",
    "X62n1204_002:0695c19": "自拖上來。大海比三界。海內魚比爾等生生世世善",
    "X62n1204_002:0695c20": "惡兩緣。爾等存心救濟諸苦。比網魚。被魚拖入海。比",
    "X62n1204_002:0695c21": "誤入外道。迷於世緣。終久沈迷業海。有大力人助洩",
    "X62n1204_002:0695c22": "繩頭。是阿彌陀佛。阿彌陀佛。本取魚之人。歷劫用大",
    "X62n1204_002:0695c23": "慈悲智慧。在業海救取眾生。爾等精進念佛。濟度情",
    "X62n1204_002:0695c24": "緣。自利利他。非仗阿彌陀佛大力。不能誕登彼岸。爾",
    "X62n1204_002:0696a01": "等如不念彌陀。甘心沉溺。輪轉三塗。阿彌陀佛雖張",
    "X62n1204_002:0696a02": "網待魚。魚不入網。漁翁亦祇歎息而已。爾等速醒悟",
    "X62n1204_002:0696a03": "也。又一譬喻。此三界名欲界色界無色界。上窮有",
    "X62n1204_002:0696a04": "頂。下至無間。人生三界中。生天者福盡還墮。受罪者",
    "X62n1204_002:0696a05": "報盡還復。上下輪轉。無有出期。猶如三層蒸籠。內裝",
    "X62n1204_002:0696a06": "饃食。日在水鍋上薰蒸。籠葢却有一小眼。要人會摸。",
    "X62n1204_002:0696a07": "此何說也。第一層籠。比三十三天以上。諸天地仙班",
    "X62n1204_002:0696a08": "四禪諸聖。第二層籠。比王侯將相貧富黎民。第三層",
    "X62n1204_002:0696a09": "籠。比冥中地獄神鬼。上有一葢。葢定一應天仙人畜。",
    "X62n1204_002:0696a10": "不能出離三界。三層饃食。即此說也。三界內天人神",
    "X62n1204_002:0696a11": "鬼畜生。上上下下。轉輪無休。猶如翻籠。眾生一靈真",
    "X62n1204_002:0696a12": "性。生生世世。終日薰蒸。枯焦闇淡。毫無光明。以致不",
    "X62n1204_002:0696a13": "出七趣沈淪。籠葢有一眼會摸。即念佛橫超三界。生",
    "X62n1204_002:0696a14": "極樂。入蓮胎。得大清涼也。吾說三喻。皆極淺極真。諸",
    "X62n1204_002:0696a15": "子平心悟之。淨佛問悟和師來歷。悟師本妙覺位",
    "X62n1204_002:0696a16": "化身東來。託生出家。挽此大劫。凡大菩薩現身。宏法",
    "X62n1204_002:0696a17": "度世。多受魔難。其不以為苦者。無他。能證忍辱波羅",
    "X62n1204_002:0696a18": "蜜多耳。爾遇悟師。幸善芽深厚。易於萠動。不然。又當",
    "X62n1204_002:0696a19": "面錯過。十方諸大菩薩。常在世間。俗眼無知。錯過多",
    "X62n1204_002:0696a20": "矣。此壇將撤。吾贈爾等一服清涼妙藥。保爾等撒手",
    "X62n1204_002:0696a21": "歸西。花開見佛。其法每時每刻。用阿彌陀佛為丸。以",
    "X62n1204_002:0696a22": "三昧火煉成。以智慧歸源水送下。自然百病消除。此",
    "X62n1204_002:0696a23": "最靈方也。",
    "X62n1204_002:0696a24": "蓮修起信錄卷第二"
}