{
    "X85n1591_002:0233c06": "黔南會燈錄卷第二",
    "X85n1591_002:0233c08": "習安天龍　如純　輯",
    "X85n1591_002:0233c09": "雪臂巒禪師法嗣",
    "X85n1591_002:0233c10": "貴陽西山語嵩傳裔禪師西蜀宋氏子。幼失恃怙。育",
    "X85n1591_002:0233c11": "於祖母。至二十三歲。祖母歿。於本境白鶴菴。禮性空",
    "X85n1591_002:0233c12": "老宿出家。修忍辱行。一日得行脚僧指參破雪和尚。",
    "X85n1591_002:0233c13": "圓具後。服勤六載。每有問難。同參咸服。雪寂。師矢志",
    "X85n1591_002:0233c14": "遍參。至重慶。遇長破杲和尚印證。後入黔。開法於牟",
    "X85n1591_002:0233c15": "尼山報國禪寺。又闢西山傳法寺。後住鼎州德山乾",
    "X85n1591_002:0233c16": "明寺。退院遊江浙。上天童掃密祖塔。因病坐化。隨從",
    "X85n1591_002:0233c17": "門人。扶靈骨歸黔。建塔於西山鳳凰池畔。上堂。問",
    "X85n1591_002:0233c18": "一爻未動時如何。師云。三爻四爻矣。僧滯立。師云。立",
    "X85n1591_002:0233c19": "地死漢。問生死未了時如何。師云。老僧不是生死中",
    "X85n1591_002:0233c20": "人。進云。師今陞座為阿誰。師云。為你者鈍阿師。進云。",
    "X85n1591_002:0233c21": "學人本無生死可了。師云。自顛自倒漢。乃云。一問一",
    "X85n1591_002:0233c22": "答。平空起浪。立主立賓。拖泥帶水。所謂閉門打睡。接",
    "X85n1591_002:0233c23": "上上機。顧鑑嚬呻。曲為中下。若是靈利衲子。向牟尼",
    "X85n1591_002:0233c24": "未出方丈。諸人未問已前領略得。猶較些子。既然如",
    "X85n1591_002:0234a01": "是。敢問諸人。只如未出方丈。未問已前。作麼領會。聻。",
    "X85n1591_002:0234a02": "喝一喝云。三要印開朱點窄。未容擬議主賓分。浴",
    "X85n1591_002:0234a03": "佛上堂。問臨機不見佛。大悟不存師時如何。師云。正",
    "X85n1591_002:0234a04": "是途中漢。進云。脚跟點地。鼻孔撩天去也。師云。也須",
    "X85n1591_002:0234a05": "急著眼始得。問四月八日即不問。急水灘頭事若何。",
    "X85n1591_002:0234a06": "師云。山前麥熟也未。僧擬議。師云。隨波逐浪去也。乃",
    "X85n1591_002:0234a07": "云。田裏禾青。山前麥熟。不是心。不是佛。不是佛。畢竟",
    "X85n1591_002:0234a08": "是箇甚麼。向者裏明得。不須彈指。樓閣門八字打開。",
    "X85n1591_002:0234a09": "正法眼一時流通。百億釋迦。百億彌勒。百億文殊。百",
    "X85n1591_002:0234a10": "億普賢。百億善財。百億香水海。百億須彌山。盡在山",
    "X85n1591_002:0234a11": "僧拄杖頭上。擊大法鼓。吹大法螺。演大法義。轉大法",
    "X85n1591_002:0234a12": "輪。與盡大地眾生。解黏去縛。抽釘拔楔去也。何用分",
    "X85n1591_002:0234a13": "手指天指地。一場漏逗。大眾還委悉麼。禹力不到處。",
    "X85n1591_002:0234a14": "河聲流向西。上堂。馬坪拄杖子。[跳兆+孛]跳上三十三天。",
    "X85n1591_002:0234a15": "觸著帝釋鼻孔。驚駭東海龍王。連日雨似盆傾。令大",
    "X85n1591_002:0234a16": "地山河。卉木叢林。一切有情無情。均霑雨露。處處稿",
    "X85n1591_002:0234a17": "苗。吐花結實。山山枯草。帶潤回蘇。獨有一物。風吹不",
    "X85n1591_002:0234a18": "著。雨打不溼。能為萬象主。不逐四時凋。且道。是甚麼",
    "X85n1591_002:0234a19": "物。大眾問取燈籠露柱。上堂。依教奉行。倚墻靠壁。",
    "X85n1591_002:0234a20": "教外別傳。節上生枝。恁麼也不是。不恁麼也不是。恁",
    "X85n1591_002:0234a21": "麼不恁麼總不是。到者裏。把斷要津。不通凡聖。直饒",
    "X85n1591_002:0234a22": "通身是口說不出。通身是眼見不及。所謂坐斷報化",
    "X85n1591_002:0234a23": "佛頭底來。也須喫棒。何故。箇中無肯路。誰是出頭人。",
    "X85n1591_002:0234a24": "上堂。昨日山前堆白雪。今朝座上起清風。不是有",
    "X85n1591_002:0234b01": "不是空。覿體相呈向上宗。巖畔石女睡初醒。拍手呵",
    "X85n1591_002:0234b02": "呵笑不窮。大眾且道。巖畔石女。笑箇甚麼。顧左右云。",
    "X85n1591_002:0234b03": "笑山僧不惜眉毛。上堂。當陽獨露照無私。草木昆",
    "X85n1591_002:0234b04": "蟲徹證時。觸目分明沒漸次。莫教擬議更停思。長",
    "X85n1591_002:0234b05": "破老和尚誕辰上堂。適來方丈裏。有一句子。擬向長",
    "X85n1591_002:0234b06": "破老人祝嚴。却被木上座勘破了也。即今未免重重",
    "X85n1591_002:0234b07": "漏逗。舉似諸人。既然。且道木上座具甚麼眼。有如是",
    "X85n1591_002:0234b08": "勘驗。大眾試檢擇看。卓一卓云。試玉須經火。求珠不",
    "X85n1591_002:0234b09": "離泥。解制上堂。問倚天長劒揮戈拂日時如何。師",
    "X85n1591_002:0234b10": "云。截却舌頭。進云。坐斷十方去也。師云。未具衲僧氣",
    "X85n1591_002:0234b11": "象在。問參禪學道。不記歲月。作麼生是解制一句。師",
    "X85n1591_002:0234b12": "云。打開布袋口。問如何是的的意。師云。還我九十日",
    "X85n1591_002:0234b13": "飯錢來。與汝道。僧禮拜。師云。披毛戴角有分在。進云。",
    "X85n1591_002:0234b14": "正是學人受用。師云。救得一半。問一念不生時如何。",
    "X85n1591_002:0234b15": "師云。七念八念也。僧禮拜。師云。重疊關山。乃云。大道",
    "X85n1591_002:0234b16": "無向背。至理絕言詮。隔山見烟知是火。隔墻見角知",
    "X85n1591_002:0234b17": "是牛。所以未結制已前。山是山。水是水。燈籠是燈籠。",
    "X85n1591_002:0234b18": "露拄是露柱。僧是僧。俗是俗。本不曾減一絲毫。只如",
    "X85n1591_002:0234b19": "今日當解制時。亦俗是俗。僧是僧。露柱是露柱。燈籠",
    "X85n1591_002:0234b20": "是燈籠。水是水。山是山。亦不曾增一絲毫。若論三條",
    "X85n1591_002:0234b21": "椽下。七尺單前。廝結眉毛。晝三夜三。正是平地喫交。",
    "X85n1591_002:0234b22": "且道。見成賞勞一句。作麼生道。卓杖云。九旬霜雪盡。",
    "X85n1591_002:0234b23": "一花天地春。送嵩目上座出川省覲破山師翁長",
    "X85n1591_002:0234b24": "破杲和尚上堂。正令已行。十方坐斷。玄機獨唱。影響",
    "X85n1591_002:0234c01": "氷消。只是廓步大方。不移本座。貫通今古。不起一念。",
    "X85n1591_002:0234c02": "只如轉天關回地軸。亦不費纖毫力。所謂有恁麼事。",
    "X85n1591_002:0234c03": "必有恁麼人。既有恁麼人。又何患乎宗風不振。祖道",
    "X85n1591_002:0234c04": "不行。如是正法眼藏。密密流通。諸佛慧命。綿綿繼續。",
    "X85n1591_002:0234c05": "承上廸下。一句全收。且作麼生是全收一句。麗天紅",
    "X85n1591_002:0234c06": "日無私照。大地山河一樣春。出山示眾。建法幢。立",
    "X85n1591_002:0234c07": "宗旨。非金石心肝。生鐵脊梁。豈能全身擔荷。所謂忠",
    "X85n1591_002:0234c08": "臣孝子。受辱如榮。視死若生。若一念差殊。便生恐怖。",
    "X85n1591_002:0234c09": "以邪為正。以直為曲。屈體受辱。遺臭萬年。焉能為天",
    "X85n1591_002:0234c10": "下後世楷模。既然。我本無愧。到者裏。豈可當爐避火。",
    "X85n1591_002:0234c11": "事宜直下承當。然則如是出山一句。作麼生道。喝一",
    "X85n1591_002:0234c12": "喝云。見義不為非勇士。臨危不變始驚羣。拽杖便行。",
    "X85n1591_002:0234c13": "僧問。杲日當空。為甚被片雲遮却。師云。闍黎是那裏",
    "X85n1591_002:0234c14": "人。僧擬對。師云。片雲遮却。僧參次。師問云。汝號甚",
    "X85n1591_002:0234c15": "麼。僧云庭栢。師云。黑風起時作麼生。僧云。如如不動。",
    "X85n1591_002:0234c16": "師云。七顛八倒也。問。古鏡未磨時如何。師云。胡來",
    "X85n1591_002:0234c17": "胡現。進云。磨後如何。師云。漢來漢現。進云。已磨未磨",
    "X85n1591_002:0234c18": "時如何。師云。盞子撲落地。碟子成七片。遂以偈示之。",
    "X85n1591_002:0234c19": "黃梅會裏盡高僧。箇箇猶磨鏡上痕。獨許負舂盧行",
    "X85n1591_002:0234c20": "者。一花五葉廣傳燈。問一切有為法。如夢幻泡影。誰",
    "X85n1591_002:0234c21": "是堅固者。師云。夢幻泡影。示六如老僧。六如老僧",
    "X85n1591_002:0234c22": "求我偈。未拈紙前文彩備。重重吐露布葛藤。下筆分",
    "X85n1591_002:0234c23": "明無一字。珍重闍黎高著眼。切忌莫作佛法會。咄。且",
    "X85n1591_002:0234c24": "道。作什麼會。速道速道。示航濟禪人。航濟航濟。黑",
    "X85n1591_002:0235a01": "風起時。作麼迴避。羅剎鬼國裏。切莫兒戲。咦。只須撐",
    "X85n1591_002:0235a02": "到蘆花岸。始得船兒牢把繫。牢把繫。得魚沽酒醉打",
    "X85n1591_002:0235a03": "睡。示慈讓佛本居士。大全直指之旨。不立語言文",
    "X85n1591_002:0235a04": "字。無論僧俗男女。只教當下見性成佛。且道。如何是",
    "X85n1591_002:0235a05": "佛。居士便是。還信得及麼。若信得及。超生死不相干",
    "X85n1591_002:0235a06": "之地。了鬼神覰不破之機。苟或未能。正好向日用尋",
    "X85n1591_002:0235a07": "常處。努力參究。偈云。佛即汝。汝即佛。人法雙泯。本無",
    "X85n1591_002:0235a08": "一物。示君軒佛帆居士。不是風動。不是旛動。不是心",
    "X85n1591_002:0235a09": "動。畢竟是甚麼。向者裏著得一語。始識本無佛亦無",
    "X85n1591_002:0235a10": "禪。就中一句自方圓。却笑區區外馳者。可憐掘地覔",
    "X85n1591_002:0235a11": "青天。參禪偈。參禪要割愛。始得大自在。求佛被佛",
    "X85n1591_002:0235a12": "魔。求法被法礙。恁麼不恁麼。一鎚俱粉碎。絕後復再",
    "X85n1591_002:0235a13": "甦。是名真慶快。參禪本無別。為破生死訣。無分智與",
    "X85n1591_002:0235a14": "愚。豈論巧與拙。只以悟為期。切莫拘時節。倐然斷命",
    "X85n1591_002:0235a15": "根。拔出眼中屑。參禪要死志。畢竟為何事。任他寒暑",
    "X85n1591_002:0235a16": "遷。金石心不易。佛祖尚不為。說甚名與利。若人果恁",
    "X85n1591_002:0235a17": "麼。可謂真法器。參禪要細心。如履薄臨深。念念不輕",
    "X85n1591_002:0235a18": "忽。時時惜寸陰。恁麼能返察。鑛盡始存金。再入紅爐",
    "X85n1591_002:0235a19": "煉。莫教由自任。參禪莫偷安。努力更加參。謾道無他",
    "X85n1591_002:0235a20": "事。無事正欺謾。口說無事易。心中無事難。老僧曾經",
    "X85n1591_002:0235a21": "歷。須教汝返觀。參禪不是假。一切俱放下。十年二十",
    "X85n1591_002:0235a22": "年。須教學個啞。只待自點頭。不指鹿為馬。有人忽問",
    "X85n1591_002:0235a23": "渠。麁拳劈口打。頌世尊初生。母胎纔出便稱尊。大",
    "X85n1591_002:0235a24": "似靈龜拂跡痕。由此是非無了日。冤冤禍禍友兒孫。",
    "X85n1591_002:0235b01": "頌南泉斬貓。將軍令出豈容遲。一掃烟塵定業基。",
    "X85n1591_002:0235b02": "收拾旌旗還故國。功勛不見玉丹墀。廣額屠兒。子",
    "X85n1591_002:0235b03": "規啼破百花春。遠客還鄉罷問津。多少貧兒誇富貴。",
    "X85n1591_002:0235b04": "不知原是舊時人。大乘經首題[米木+八]字。昔有僧問地",
    "X85n1591_002:0235b05": "藏。以字不成。八字不是。未審是甚麼字。藏曰。看取下",
    "X85n1591_002:0235b06": "頭註脚。啼月子規喉舌冷。宿花蝴蝶夢魂香。家家門",
    "X85n1591_002:0235b07": "首長安道。何事行人在路傍。高峰枕子。正恁麼時。",
    "X85n1591_002:0235b08": "無夢無想。枕子墮地。船高水漲。夏日看雨示若訥",
    "X85n1591_002:0235b09": "禪人。雨溼荷花滿院香。薰風拂拂生微凉。若將佛法",
    "X85n1591_002:0235b10": "攻文字。屈殺胡僧遠渡江。示徹空庄頭。祖翁田地",
    "X85n1591_002:0235b11": "幾荒蕪。幸得庄頭氣力麁。耕去耕來稀爛熟。而今全",
    "X85n1591_002:0235b12": "不費工夫。拄杖子。生來傲骨別芳叢。氣節孤高孰",
    "X85n1591_002:0235b13": "與同。佛祖頹綱猶有托。只教千古振宗風。重陽前",
    "X85n1591_002:0235b14": "一日示眾。飄飄落葉打虗窓。月冷猿啼幾斷腸。堂下",
    "X85n1591_002:0235b15": "雖無一丈草。上林誰破五更霜。警語。日用尋常勿",
    "X85n1591_002:0235b16": "自欺。但觀善惡未萌時。樞機動處能先覺。了了分明",
    "X85n1591_002:0235b17": "本不迷。",
    "X85n1591_002:0235b18": "敏樹相禪師法嗣",
    "X85n1591_002:0235b19": "石阡中華天隱崇禪師蜀東畢氏子。年二十四。禮破",
    "X85n1591_002:0235b20": "山和尚披剃。往參敏樹。樹以三頓棒話示之。師領參",
    "X85n1591_002:0235b21": "三載。竟無下落。復覲山。偶一士問山棒喝因緣曰。弟",
    "X85n1591_002:0235b22": "子止知其痛。而不知其地。師挺身曰。痛處即是地。山",
    "X85n1591_002:0235b23": "顧師。復視士云。痛處即地耶。師從此悟入。至晚山又",
    "X85n1591_002:0235b24": "問師。今日居士。問老僧甚麼。師舉其問。山曰。人前何",
    "X85n1591_002:0235c01": "得亂語。師曰。見義不為無勇。山曰。汝還記得老僧答",
    "X85n1591_002:0235c02": "的話麼。師曰。某甲從今不疑老和尚舌頭。山云。且道",
    "X85n1591_002:0235c03": "老僧是有說為爾不疑。是無說為爾不疑。師曰。更要",
    "X85n1591_002:0235c04": "說有說無作麼。山云。為憐三歲子。不惜兩行眉。師辭",
    "X85n1591_002:0235c05": "參象崖。崖問。趙州喫茶話。上座作麼生會。師置杯曰。",
    "X85n1591_002:0235c06": "學人不會。崖云。聞上座同敏和尚住數年來。茶話也",
    "X85n1591_002:0235c07": "不會。師起身曰。莫道不會。崖云。即今作麼生。師作禮",
    "X85n1591_002:0235c08": "曰。謝和尚茶。拂袖而出。一日崖又問。庭前栢樹子。上",
    "X85n1591_002:0235c09": "座作麼會。師云。能為萬象主。不逐四時凋。崖即命頌。",
    "X85n1591_002:0235c10": "師信口頌云。趙州老漢太無端。指出庭前栢樹看。只",
    "X85n1591_002:0235c11": "為分明人不薦。古今多少受顢頇。崖再命頌喫茶話。",
    "X85n1591_002:0235c12": "師立頌云。堪笑趙州老作家。掘坑平地驗龍蛇。相逢",
    "X85n1591_002:0235c13": "盡道喫茶去。幾箇曾知路不賒。崖因留師圓具。後又",
    "X85n1591_002:0235c14": "將趙州訪二菴主話驗之。師復對無疑。一日辭崖。復",
    "X85n1591_002:0235c15": "覲敏樹。樹見師至即問云。爾離老僧數年。一向在何",
    "X85n1591_002:0235c16": "處。師曰黔省。樹云。黔中時物。近日是賤是貴。師曰。和",
    "X85n1591_002:0235c17": "尚到時。自然曉得。樹云。恁麼則錯過地頭來也。師云。",
    "X85n1591_002:0235c18": "今日又來撞著者漢。樹云。好與汝三十拄杖。且道。是",
    "X85n1591_002:0235c19": "賞是罰。師曰。棒頭有眼。樹一日又以靈雲悟桃花話",
    "X85n1591_002:0235c20": "勘驗。師對無讓。樹乃書源流付囑。上堂。雲臺峰頂。",
    "X85n1591_002:0235c21": "逈別人間。提持衲僧向上巴鼻。揭示佛祖玄要機關。",
    "X85n1591_002:0235c22": "目視左右云。正當恁麼時。截羣機於掌握。挂寶劒於",
    "X85n1591_002:0235c23": "眉端。三世諸佛。亡鋒結舌。六代祖師。忍氣吞聲。功高",
    "X85n1591_002:0235c24": "千古。壁立萬仞。正令既行。十方坐斷。到此端的知有",
    "X85n1591_002:0236a01": "向上一路在。大眾還知向上一路麼。良久云。前峰高",
    "X85n1591_002:0236a02": "出斷鴻外。把手無人誰共行。喝一喝下座。上堂。衲",
    "X85n1591_002:0236a03": "僧鼻孔。祖佛心宗。會與不會。總在其中。且道。其中是",
    "X85n1591_002:0236a04": "箇甚麼。遂卓拄杖云。者條拄杖。安南塞北。指西劃東。",
    "X85n1591_002:0236a05": "到者裏一任生擒虎兕。活捉獰龍。任是文殊普賢到",
    "X85n1591_002:0236a06": "來。也須束手歸降。釋迦彌勒。直得退身有分。豈但三",
    "X85n1591_002:0236a07": "賢膽喪。十地魂驚。若非其人。大難委悉。上堂。千聖",
    "X85n1591_002:0236a08": "出世。惟究一心。五宗設教。直指單傳。三乘十二分。總",
    "X85n1591_002:0236a09": "成剩語。一千七百則。盡是閒言。承言滯句者。埋沒家",
    "X85n1591_002:0236a10": "寶。執棒疑喝者。未透根源。與麼吐露。沾唇桂齒。直饒",
    "X85n1591_002:0236a11": "薦得。早是無端。咄。",
    "X85n1591_002:0236a12": "思南中和天湖正印禪師蜀之重慶李氏子。參敏樹",
    "X85n1591_002:0236a13": "和尚。徹證源底。親承印可。上堂。獅子吼時芳草綠。",
    "X85n1591_002:0236a14": "天下衲僧跳不出。象王行處絕狐踪。鐵額銅頭敲脫",
    "X85n1591_002:0236a15": "骨。大溈拄杖送香嚴。仰山堂前圓鏡撲。毒氣薰來萬",
    "X85n1591_002:0236a16": "古新。親切人人真面目。本無一法與諸人。管教千足",
    "X85n1591_002:0236a17": "與萬足。咄。臘八上堂。皇宮捨去雪山中。穿膝蘆芽",
    "X85n1591_002:0236a18": "荒草蓬。不覺六年成禍事。明星拶碎眼睛空。顧視左",
    "X85n1591_002:0236a19": "右云。還見釋迦老子麼。不歷僧祇獲法身。鼻孔依前",
    "X85n1591_002:0236a20": "搭上唇。上堂。閉門打坐。接上上機。顧鑑嚬呻。曲為",
    "X85n1591_002:0236a21": "中下。顧大眾拈拂子云。見麼。擊禪牀云。聞麼。喝一喝",
    "X85n1591_002:0236a22": "云。字經三寫。烏焉成馬。上堂。恁麼去。二祖禮了歸",
    "X85n1591_002:0236a23": "舊位。恁麼來。栽松道者出黃梅。不恁麼中恁麼。三度",
    "X85n1591_002:0236a24": "棒頭沒交涉。恁麼中不恁麼。胡鬚赤撞赤鬚胡。上",
    "X85n1591_002:0236b01": "堂。第一義。明歷歷。二邊不著。中道不立。徧界分身。月",
    "X85n1591_002:0236b02": "臨秋碧。釋迦老子覩明星。殃及兒孫沒了日。",
    "X85n1591_002:0236b03": "思南安化東山頴秀悟禪師上堂。離相顯中。其間殊",
    "X85n1591_002:0236b04": "勝莫測。誠言物格。至真動靜不移。所以道。譬如虗空。",
    "X85n1591_002:0236b05": "體藉羣相而發輝。乃至一切語默言詞。施為作用。千",
    "X85n1591_002:0236b06": "差同一貫。萬種共一心。祇要人人返照回光。究出自",
    "X85n1591_002:0236b07": "己本命元辰落處。動則行雲流水。靜則心開朗耀。且",
    "X85n1591_002:0236b08": "不動不靜一句。作麼生道。鶴有九臯難翥翼。馬無千",
    "X85n1591_002:0236b09": "里謾追風。喝一喝下座。上堂。大道通天。威光匝地。",
    "X85n1591_002:0236b10": "本與佛祖同根。人天一體。三千界內。無不稟此樞機。",
    "X85n1591_002:0236b11": "普天之下。莫不承此恩力。收攝圓融。應用無際。設使",
    "X85n1591_002:0236b12": "千聖萬聖出來。不移易一絲毫。祇如臨濟德山石霜",
    "X85n1591_002:0236b13": "雲門。各顯奇特。可以葢聲葢色。亘古亘今。敵聖超賢。",
    "X85n1591_002:0236b14": "輝揚佛日。也不出者箇。大眾。若恁麼去。風行草偃。不",
    "X85n1591_002:0236b15": "恁麼去。草偃風行。且不動鋒鋩一句。作麼生道。良久",
    "X85n1591_002:0236b16": "云。杖頭開正眼。法界吐心珠。上堂。不是心不是佛。",
    "X85n1591_002:0236b17": "猶是虗空裏釘橛。恁麼也不得。不恁麼也不得。何勞",
    "X85n1591_002:0236b18": "掘地更尋天。大眾。須知者箇消息。直下千差坐斷。不",
    "X85n1591_002:0236b19": "隔絲毫。覿體承當。壁立萬仞。還委悉麼。良久云。空劫",
    "X85n1591_002:0236b20": "已前諸佛子。話頭不舉自方圓。",
    "X85n1591_002:0236b21": "安順長壽天語懷禪師上堂。描不成底。一段天機日",
    "X85n1591_002:0236b22": "日顯露。畵不就底。者點玄妙時時敷揚。綿綿也。化工",
    "X85n1591_002:0236b23": "化母。織成古錦。密密也。彰名彰號。結作金羅。山僧今",
    "X85n1591_002:0236b24": "日。向寶華王座上。當陽拈出。只要人人全身擔荷。覿",
    "X85n1591_002:0236c01": "體承當去也。苟或擬議。更與諸人點破。擲拄杖鼓掌",
    "X85n1591_002:0236c02": "呵呵下座。上堂。道廓玄圓。超情離見。逢境則應。遇",
    "X85n1591_002:0236c03": "緣即彰。在在彌漫。處處明歷。穿衣喫飯。勿越尋常。洞",
    "X85n1591_002:0236c04": "達行藏。不移寸步。堂堂巍湛。兀兀騰暉。拔萃超羣。元",
    "X85n1591_002:0236c05": "無縛著。折旋俯仰。任放任收。且道。恁麼與不恁麼。看",
    "X85n1591_002:0236c06": "勘眉目。相去多少。以手作策眉勢云。兩眸洞[目*舌]千般",
    "X85n1591_002:0236c07": "巧。難及眉橫向上尊。上堂。家家有門。戶戶有路。中",
    "X85n1591_002:0236c08": "有一人。體無去住出入。尋常語言動步。也有作奴作",
    "X85n1591_002:0236c09": "郎。亦有掌權掌祿。若道他知逢緣遇境。築著磕著。因",
    "X85n1591_002:0236c10": "甚處處。失却鼻孔。且道。知底是不知底是。試道道看。",
    "X85n1591_002:0236c11": "江口香山聖符越禪師佛成道日上堂。今朝臘月八。",
    "X85n1591_002:0236c12": "悉達成釋迦。忽地覩明星。刺却雙眼瞎。老瞿曇。沒傝",
    "X85n1591_002:0236c13": "[仁二+(天/韭)]。正好推出三門外。一任風搖雨打。雖然如是。也不",
    "X85n1591_002:0236c14": "得辜負伊。四十九年說法。法說非法非非法。狼藉五",
    "X85n1591_002:0236c15": "千四十八。檢點將來。笑倒巫山十二峽。喝一喝云。恰",
    "X85n1591_002:0236c16": "恰。元旦上堂。時清地泰。發生萬籟。風雨頻調。八方",
    "X85n1591_002:0236c17": "慶快。普天揚道化。遍空飛靉靆。祇如出格道人。作麼",
    "X85n1591_002:0236c18": "生慶賀。遂拈拄杖。作笛勢云。惟者一枝無孔笛。風前",
    "X85n1591_002:0236c19": "常韻太平歌。上堂。佛法無多子。仁者自迷源。南山",
    "X85n1591_002:0236c20": "對北斗。門戶共相連。出入同來往。坐臥同起眠。恒河",
    "X85n1591_002:0236c21": "沙數劫。常在於其間。天左轉地右旋。日月雙輪懸。照",
    "X85n1591_002:0236c22": "破寒山鼻孔。只教拾得流涎。咄咄咄。是甚麼乾矢橛。",
    "X85n1591_002:0236c23": "上堂。今朝中秋節。長空明皎月。萬里片雲無。千山",
    "X85n1591_002:0236c24": "狐氣絕。江水不生波。斗星拱紫闕。露柱[跳兆+孛]跳時。燈籠",
    "X85n1591_002:0237a01": "笑搖曳。木人唱哩囉。石女歌未歇。向者裏會得諸佛。",
    "X85n1591_002:0237a02": "相續不絕。亦任倒浪橫雲。亦任敲風打月。噎。還有拄",
    "X85n1591_002:0237a03": "杖頭邊。動靜分明底。親切更親切。天上人間渾莫測。",
    "X85n1591_002:0237a04": "以拄杖卓一卓下座。小參。一是一二是二。分明題",
    "X85n1591_002:0237a05": "目分明句。不作有相看。不作無為會。未許聖同羣。難",
    "X85n1591_002:0237a06": "容凡逐隊。一切時中當現前。無下無高無向背。諸人",
    "X85n1591_002:0237a07": "會也麼。張公飲酒李公醉。醉後歸家橫接轡。",
    "X85n1591_002:0237a08": "貴陽興國祿藜甫禪師蜀之張氏子。在黔禮淨初披",
    "X85n1591_002:0237a09": "剃。依梵行和尚具足。參敏樹和尚印證。浴佛上堂。",
    "X85n1591_002:0237a10": "年年惡水浴悉達。一度傾時一度辣。普天散作雨花",
    "X85n1591_002:0237a11": "香。笑倒雲門要打殺。驀拈拄杖卓一卓云。今朝落在",
    "X85n1591_002:0237a12": "山僧手裏。兩箇古錐。一時打殺。且道。山僧有何長處。",
    "X85n1591_002:0237a13": "喝一喝云。中興臨濟宗。扶起無為化。掃得戒梵行",
    "X85n1591_002:0237a14": "和尚塔。波羅提邊生瑞氣。光吞佛日蒸天地。而今拜",
    "X85n1591_002:0237a15": "掃報深恩。乾矢橛頭明歷歷。插香云。戒月孤圓絕覆",
    "X85n1591_002:0237a16": "藏。真香直透吾師鼻。佛誕日上堂。不涉凡聖路頭。",
    "X85n1591_002:0237a17": "脫却生死窩窟。獨露真常。不存影相。橫身天外。獨步",
    "X85n1591_002:0237a18": "大方。所以釋迦老子。初出母胎。一手指天。一手指地。",
    "X85n1591_002:0237a19": "周行七步。目顧四方便道。天上天下。惟吾獨尊。後來",
    "X85n1591_002:0237a20": "雲門道我當時若見。一棒打殺。與狗子喫。貴圖天下",
    "X85n1591_002:0237a21": "太平。今日看來。大似一箇扶頭。一箇扶尾。遞相鈍置。",
    "X85n1591_002:0237a22": "山僧此語。有兩負門。緇素得出。婆兒原是小新婦。其",
    "X85n1591_002:0237a23": "或未然。依舊日午打三更。佛誕日上堂。擊石火閃",
    "X85n1591_002:0237a24": "電光。擬議則天懸地隔。眨眼則落塹墮坑。不是麁語",
    "X85n1591_002:0237b01": "欺人。要且千途勦絕。即今山僧揮殺活劒。掣閃電機。",
    "X85n1591_002:0237b02": "一一與人解黏去縛。拔楔抽釘。使其當下了徹。不致",
    "X85n1591_002:0237b03": "沉沒生死。箇箇如釋迦老子。無處不稱尊。還見世尊",
    "X85n1591_002:0237b04": "也無。良久以拄杖卓一卓。喝一喝下座。示眾。道人",
    "X85n1591_002:0237b05": "行履在尋常。剔起眉毛休放過。昂藏鼻孔沒多般。徹",
    "X85n1591_002:0237b06": "體風流活鱍鱍。觸背關頭俱拶破。何須向外強穿鑿。",
    "X85n1591_002:0237b07": "虗空粉碎欲誰知。任意經行及坐臥。拈拂子拂一拂",
    "X85n1591_002:0237b08": "云。大眾見麼。山僧手裏白拂。恁是佛祖到來。也放伊",
    "X85n1591_002:0237b09": "不過。因甚如此。放過即不可。元旦示眾。佛日重輝",
    "X85n1591_002:0237b10": "祖道新。曇花先占上林春。人心絕慮泥牛吼。天運融",
    "X85n1591_002:0237b11": "和石虎伸。拂斷風旛超往古。杖除山水絕疎親。於今",
    "X85n1591_002:0237b12": "盡沐皇風化。率土含庥仰至仁。舉雲門因僧問。一",
    "X85n1591_002:0237b13": "念不生。還有過也無。門曰須彌山話。頌曰。一念不生。",
    "X85n1591_002:0237b14": "千差萬錯。須彌山頂。有無不著。珍重禪流親切句。休",
    "X85n1591_002:0237b15": "得無繩自討縛。頌趙州訪二庵主。入虎穴探虎子。",
    "X85n1591_002:0237b16": "雙放雙收竭俊機。趙州用處原無異。識者雖多會者",
    "X85n1591_002:0237b17": "稀。",
    "X85n1591_002:0237b18": "貴筑華光聖圖行禪師上堂。月映寒潭。秋水共長天",
    "X85n1591_002:0237b19": "一色。嵐披紫岫。落霞與孤鶩齊飛。境致依然。一點也",
    "X85n1591_002:0237b20": "顢他不得。情塵好處。六門焉敢自欺。卓拄杖下座。",
    "X85n1591_002:0237b21": "上堂。天晴地下乾。落雨路上濕。盡是目前機。亦非心",
    "X85n1591_002:0237b22": "外事。嗟哉向道人。及至半途費。不若種田翁。通身沒",
    "X85n1591_002:0237b23": "氣息。有氣息。黔中山楚中水。四海五湖王化裏。迷時",
    "X85n1591_002:0237b24": "頂笠走千山。悟處歸家是自己。咄。上堂。參禪參見",
    "X85n1591_002:0237c01": "性。學道學明心。念念歸實際。時時勿外尋。撞碎無明",
    "X85n1591_002:0237c02": "窟。掀翻爛葛藤。直到不疑地。方得見家珍。且道。見後",
    "X85n1591_002:0237c03": "如何。良久云。饑來喫飯冷穿衣。閒時打坐倦時睡。",
    "X85n1591_002:0237c04": "偏橋雲臺淨空明禪師上堂。盤山和尚道。心月孤圓。",
    "X85n1591_002:0237c05": "光吞萬象。光非照境。境亦非存。光境俱忘。復是何物。",
    "X85n1591_002:0237c06": "洞山云。光境未忘。復是何物。大慧老人云。白鷺下田",
    "X85n1591_002:0237c07": "千點雪。黃鸝上樹一枝花。看他三大老。應時及節。提",
    "X85n1591_002:0237c08": "持箇事。無非要人莫被聲色境物所轉。當下回光返",
    "X85n1591_002:0237c09": "照。識取根源。今日老僧。亦恁麼舉示。亦是要汝諸人",
    "X85n1591_002:0237c10": "當下回光返照。識取自己根源。還識麼。良久云錯。",
    "X85n1591_002:0237c11": "上堂。舉真淨和尚示眾云。天地與我同根。萬物與我",
    "X85n1591_002:0237c12": "一體。脚頭脚尾。橫三豎四。北具盧洲火發。燒著帝釋",
    "X85n1591_002:0237c13": "眉毛。東海龍王。忍痛不禁。轟一箇霹靂。直得傾湫倒",
    "X85n1591_002:0237c14": "嶽。雲暗長空。十字街頭廖鬍子。醉中驚覺。起來拊掌",
    "X85n1591_002:0237c15": "呵呵大笑云。筠陽城中。近來少賊。乃拈拄杖云。賊賊。",
    "X85n1591_002:0237c16": "師云。當時真淨老人。恁麼提唱。大似眼空四海。傍視",
    "X85n1591_002:0237c17": "無人。可惜一眾錯過雲臺當日若類此數。正好還他",
    "X85n1591_002:0237c18": "劈面一咄。看他面皮。放在什麼處。",
    "X85n1591_002:0237c19": "貴陽黔靈赤松領禪師蜀之潼川韓氏子。母謝氏。因",
    "X85n1591_002:0237c20": "世亂入黔。年十五。自喜出塵。遂入南望山。住靜數載。",
    "X85n1591_002:0237c21": "因到九峰。參靈藥和尚。藥示參萬法歸一。後禮白雲",
    "X85n1591_002:0237c22": "西識披剃。參敏樹和尚發明。親承印證。閉關三載。出",
    "X85n1591_002:0237c23": "闢黔靈開法。行化三十餘年。道振黔地。湖海衲子。聞",
    "X85n1591_002:0237c24": "風翕集座下。得法者數十餘人。集錄五卷。已刻入大",
    "X85n1591_002:0238a01": "藏。師志始終黔靈故。門弟子為師。預建塔於本山之",
    "X85n1591_002:0238a02": "陽。上堂。杖笠隨身。滿谷白雲關不住。蒲鞋著脚。沿",
    "X85n1591_002:0238a03": "途芳草襯人來。步步踏著實地。節節透出玄源。到者",
    "X85n1591_002:0238a04": "裏。所以不惜醜拙。只得將從前撞著箇無面孔老人",
    "X85n1591_002:0238a05": "分付底。無義味事。對眾舉揚去也。且道。如何是無義",
    "X85n1591_002:0238a06": "味事。良久。擲拂子下座。上堂。雪積千山玉。關河萬",
    "X85n1591_002:0238a07": "里清。心光無可比。推倒戒墻行。何以故。事同一家。理",
    "X85n1591_002:0238a08": "源不二。得無漏學。戒定慧具。汝等還識菩薩心地法",
    "X85n1591_002:0238a09": "門麼。撫尺一下云。諦聽諦聽。上堂。王宮一降指天",
    "X85n1591_002:0238a10": "地。漏洩郎當式太過。只為當年行七步。而今徧地走",
    "X85n1591_002:0238a11": "禪和。上堂。若道即心即佛。未免矢上加尖。若道非",
    "X85n1591_002:0238a12": "心非佛。亦是揚聲止響。舉一不得舉二。放過一著。落",
    "X85n1591_002:0238a13": "在今時。萬象籠罩不住。千聖拽不回頭。畢竟作麼生",
    "X85n1591_002:0238a14": "道。良久云。輪王全意氣。寶印自然尊。上堂。千載奇",
    "X85n1591_002:0238a15": "逢在一朝。了明大事始全超。雖然踏著還源路。及至",
    "X85n1591_002:0238a16": "深深更寂寥。所以道。祖道長遠。久受勤苦。乃可得成。",
    "X85n1591_002:0238a17": "若既得成。舉足便超千聖外。大千世界一毫端。上",
    "X85n1591_002:0238a18": "堂。本分宗乘越萬機。一塵不立絕思惟。明明歷歷無",
    "X85n1591_002:0238a19": "邊際。非佛非心更是誰。更是誰。却也奇。認著原來不",
    "X85n1591_002:0238a20": "是伊。即今人境分明句。翻身踏倒五須彌。且道。是甚",
    "X85n1591_002:0238a21": "麼人行履。良久云。祖師心印鐵牛機。上堂。元旦初",
    "X85n1591_002:0238a22": "過又上元。朗然一月印中天。好箇未生前句子。了了",
    "X85n1591_002:0238a23": "分明在目前。上方本自光明滿。世界有時月半邊。今",
    "X85n1591_002:0238a24": "日黔靈移到此。人間天上共同圓。且道。圓箇甚麼。咄。",
    "X85n1591_002:0238b01": "小參。高高峰頂立。深深海底行。水窮山盡處。方識",
    "X85n1591_002:0238b02": "自家珍。諸昆眾。今夜初入期。會值山僧爐鞴始開。鉗",
    "X85n1591_002:0238b03": "錘新設。只要棒下知歸。言前領略。稍有擬議。便錯過",
    "X85n1591_002:0238b04": "了也。急須剔起眉毛。高著眼孔。向七尺單前。大死一",
    "X85n1591_002:0238b05": "回。直得冷灰豆爆。却來方丈裏。通箇消息。珍重。",
    "X85n1591_002:0238b06": "徧橋福雲天機通禪師上堂。年年此日慶臘八。正覺",
    "X85n1591_002:0238b07": "山前花蘂發。瞿曇夜半覩明星。覰著兩眼一齊瞎。打",
    "X85n1591_002:0238b08": "破者箇關頭。現出多少奇特。普觀大地眾生。俱具如",
    "X85n1591_002:0238b09": "來妙德。皆因背覺合塵。故爾輪迴差別。今遇老僧指",
    "X85n1591_002:0238b10": "示。與眾聊通一脈。若向者裏會得。心佛同欣同悅。誠",
    "X85n1591_002:0238b11": "恐當面不識。猶似水中摸月。咄。",
    "X85n1591_002:0238b13": "黔南會燈錄卷第二"
}