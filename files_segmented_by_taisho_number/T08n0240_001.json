{
    "T08n0240_001:0776a03": "No. 240 [Nos. 220(10), 241-244]",
    "T08n0240_001:0776a04": "實相般若波羅蜜經",
    "T08n0240_001:0776a06": "唐天竺三藏菩提流志譯",
    "T08n0240_001:0776a07": "如是我聞：一時婆伽婆，以善成就一切如來",
    "T08n0240_001:0776a08": "金剛正智之所建立，種種殊特超於三界灌",
    "T08n0240_001:0776a09": "頂寶冠，摩訶瑜伽自在無礙，獲深妙智，證平",
    "T08n0240_001:0776a10": "等法，所作功業皆已究竟，隨眾生心悉令滿",
    "T08n0240_001:0776a11": "足，三世平等常無動壞，三業堅固猶如",
    "T08n0240_001:0776a12": "金剛普光明身。住欲界他化自在天王宮殿",
    "T08n0240_001:0776a13": "之中，其王宮殿種種嚴好，皆以大寶摩尼",
    "T08n0240_001:0776a14": "所成，繒蓋幢幡眾彩交映，珠瓔寶鐸風動",
    "T08n0240_001:0776a15": "成音，一切如來常所遊踐，咸共歎美吉祥",
    "T08n0240_001:0776a16": "第一。有菩薩摩訶薩八千萬人，前後圍繞",
    "T08n0240_001:0776a17": "供養恭敬。佛為說法，初中後善，其義深遠，",
    "T08n0240_001:0776a18": "其語巧妙，純一無雜清淨圓滿。",
    "T08n0240_001:0776a19": "其名曰：金剛手菩薩、觀自在菩薩、虛空藏",
    "T08n0240_001:0776a20": "菩薩、文殊師利菩薩、轉法輪菩薩、降伏一",
    "T08n0240_001:0776a21": "切魔菩薩。如是等菩薩摩訶薩而為上首。",
    "T08n0240_001:0776a22": "爾時世尊在大眾中，為諸菩薩說一切法自",
    "T08n0240_001:0776a23": "性清淨實相般若波羅蜜法門。所謂：「愛清淨",
    "T08n0240_001:0776a24": "位是菩薩位；見清淨位是菩薩位；深著清",
    "T08n0240_001:0776a25": "淨位是菩薩位；悅樂清淨位是菩薩位；藏清",
    "T08n0240_001:0776a26": "淨位是菩薩位；莊嚴清淨位是菩薩位；光明",
    "T08n0240_001:0776a27": "清淨位是菩薩位；身清淨位是菩薩位；語清",
    "T08n0240_001:0776a28": "淨位是菩薩位；意清淨位是菩薩位；色清淨",
    "T08n0240_001:0776a29": "位是菩薩位；聲清淨位是菩薩位；香清淨位",
    "T08n0240_001:0776b01": "是菩薩位；味清淨位是菩薩位；觸清淨位是",
    "T08n0240_001:0776b02": "菩薩位。何以故？一切法自性清淨故。一切法",
    "T08n0240_001:0776b03": "自性清淨，即般若波羅蜜清淨。」",
    "T08n0240_001:0776b04": "爾時世尊說此法門已，告金剛手菩薩言：「金",
    "T08n0240_001:0776b05": "剛手！若有人得聞此一切法自性清淨實相",
    "T08n0240_001:0776b06": "般若波羅蜜法門，一經於耳，是人所有煩",
    "T08n0240_001:0776b07": "惱障、業障、法障，極重諸罪皆自消滅，乃至菩",
    "T08n0240_001:0776b08": "提不生惡道。若復有人能日日中，受持讀",
    "T08n0240_001:0776b09": "誦思惟修習，即於現身得一切法平等性金",
    "T08n0240_001:0776b10": "剛三昧；餘十六生，當於一切法門而得自在",
    "T08n0240_001:0776b11": "遊戲快樂，乃至當獲諸佛如來金剛之身。」爾",
    "T08n0240_001:0776b12": "時如來即說呪曰：",
    "T08n0240_001:0776b13": "「唅長呼」",
    "T08n0240_001:0776b14": "爾時世尊，復以一切如來普光明相，為諸菩",
    "T08n0240_001:0776b15": "薩說一切諸佛寂靜性成正覺實相般若波羅",
    "T08n0240_001:0776b16": "蜜法門。所謂：「金剛平等成正覺，大菩提堅",
    "T08n0240_001:0776b17": "固性如金剛故；義平等成正覺，大菩提一義",
    "T08n0240_001:0776b18": "性故；法平等成正覺，大菩提自性清淨故；",
    "T08n0240_001:0776b19": "一切平等成正覺，大菩提離一切分別故。」爾",
    "T08n0240_001:0776b20": "時世尊說此法門已，復告金剛手菩薩言：「金",
    "T08n0240_001:0776b21": "剛手！若有人得聞此四種寂靜性成正覺實",
    "T08n0240_001:0776b22": "相般若波羅蜜法門，受持讀誦思惟修習，應",
    "T08n0240_001:0776b23": "知是人即得超於一切惡道，疾證阿耨多羅",
    "T08n0240_001:0776b24": "三藐三菩提。」爾時如來復說呪曰：",
    "T08n0240_001:0776b25": "「唵長呼」",
    "T08n0240_001:0776b26": "爾時世尊，復以一切如來能調伏難調眾生釋",
    "T08n0240_001:0776b27": "迦牟尼相，為諸菩薩說一切法平等實相",
    "T08n0240_001:0776b28": "般若波羅蜜法門。所謂：「貪無戲論性；瞋無",
    "T08n0240_001:0776b29": "戲論性；癡無戲論性。何以故？一切法無戲論",
    "T08n0240_001:0776c01": "性故。一切法無戲論性，即般若波羅蜜無戲",
    "T08n0240_001:0776c02": "論性。」",
    "T08n0240_001:0776c03": "爾時世尊說此法門已，復告金剛手菩薩言：",
    "T08n0240_001:0776c04": "「金剛手！若有人得聞此一切法平等實相般",
    "T08n0240_001:0776c05": "若波羅蜜法門，受持讀誦思惟修習，假令",
    "T08n0240_001:0776c06": "其人殺害三界一切眾生，終不因斯墮於惡",
    "T08n0240_001:0776c07": "道。何以故？已受調伏心律儀故。當知是人疾",
    "T08n0240_001:0776c08": "得阿耨多羅三藐三菩提。」爾時如來復說呪",
    "T08n0240_001:0776c09": "曰：",
    "T08n0240_001:0776c10": "「憾長呼」",
    "T08n0240_001:0776c11": "爾時世尊，復以一切如來自性清淨相，為諸",
    "T08n0240_001:0776c12": "菩薩說一切法平等性觀自在智印實相般",
    "T08n0240_001:0776c13": "若波羅蜜法門。所謂：「一切世間貪性清淨、瞋",
    "T08n0240_001:0776c14": "性清淨；一切世間貪性清淨、瞋性清淨故，一",
    "T08n0240_001:0776c15": "切世間垢性清淨、罪性清淨；一切世間垢性",
    "T08n0240_001:0776c16": "清淨、罪性清淨故，一切世間法性清淨、眾生",
    "T08n0240_001:0776c17": "性清淨；一切世間法性清淨、眾生性清淨，",
    "T08n0240_001:0776c18": "故，一切世間智性清淨；一切世間智性清淨，",
    "T08n0240_001:0776c19": "即般若波羅蜜清淨。」",
    "T08n0240_001:0776c20": "爾時世尊說此法門已，復告金剛手菩薩言：",
    "T08n0240_001:0776c21": "「金剛手！若有人得聞此一切法平等觀自在智",
    "T08n0240_001:0776c22": "印實相般若波羅蜜法門，受持讀誦正念修",
    "T08n0240_001:0776c23": "習，是人雖在五欲塵中，不為貪欲諸過所染，",
    "T08n0240_001:0776c24": "譬如蓮華雖在淤泥非泥所著，乃至疾得阿",
    "T08n0240_001:0776c25": "耨多羅三藐三菩提。」爾時如來復說呪曰：",
    "T08n0240_001:0776c26": "「咭利短呼」",
    "T08n0240_001:0776c27": "爾時世尊，復以一切如來為三界主相，為諸",
    "T08n0240_001:0776c28": "菩薩說一切諸佛灌頂出現智藏實相般若",
    "T08n0240_001:0776c29": "波羅蜜法門。所謂：「灌頂施，令一切得三界",
    "T08n0240_001:0777a01": "王位故；財寶施，令一切得所願滿足故；淨法",
    "T08n0240_001:0777a02": "施，令一切得諸法實性故；飲食施，令一切身",
    "T08n0240_001:0777a03": "心獲安樂故。」爾時如來復說呪曰：",
    "T08n0240_001:0777a04": "「怛纜長呼」",
    "T08n0240_001:0777a05": "爾時世尊，復以一切如來常住智印祕藏相，",
    "T08n0240_001:0777a06": "為諸菩薩說一切諸佛金剛智印甚深處實",
    "T08n0240_001:0777a07": "相般若波羅蜜法門。所謂：「一切諸佛所攝持",
    "T08n0240_001:0777a08": "金剛身印，得一切如來真實體性故；一切",
    "T08n0240_001:0777a09": "諸佛所攝持金剛語印，得一切法門自在故；",
    "T08n0240_001:0777a10": "一切諸佛所攝持金剛心印，得一切三昧具",
    "T08n0240_001:0777a11": "足故；一切諸佛所攝持金剛智印，得最上身",
    "T08n0240_001:0777a12": "語心如金剛故。」",
    "T08n0240_001:0777a13": "爾時世尊說此法門已，復告金剛手菩薩言：",
    "T08n0240_001:0777a14": "「金剛手！若有人得聞此一切諸佛金剛智印",
    "T08n0240_001:0777a15": "甚深處實相般若波羅蜜法門，受持讀誦正",
    "T08n0240_001:0777a16": "念思惟，當知是人則得成就最上金剛印，",
    "T08n0240_001:0777a17": "於一切智及眾事業皆得圓滿，身口意性",
    "T08n0240_001:0777a18": "猶如金剛，乃至當成阿耨多羅三藐三菩提。」",
    "T08n0240_001:0777a19": "爾時如來復說呪曰：",
    "T08n0240_001:0777a20": "「阿短呼」",
    "T08n0240_001:0777a21": "爾時世尊，復以一切如來永離戲論相，為諸",
    "T08n0240_001:0777a22": "菩薩說文字轉輪品實相般若波羅蜜法門。",
    "T08n0240_001:0777a23": "所謂：「一切諸法空，無自性故；一切諸法無相，",
    "T08n0240_001:0777a24": "離眾相故；一切諸法無願，離諸願故；一切諸",
    "T08n0240_001:0777a25": "法自性清淨，般若波羅蜜清淨故。」爾時如來",
    "T08n0240_001:0777a26": "復說呪曰：",
    "T08n0240_001:0777a27": "「阿烏舸反、短呼」",
    "T08n0240_001:0777a28": "爾時世尊，復以一切如來入廣大轉輪相，為",
    "T08n0240_001:0777a29": "諸菩薩說入廣大轉輪實相般若波羅蜜法",
    "T08n0240_001:0777b01": "門。所謂：「入金剛平等性，得入一切如來轉輪",
    "T08n0240_001:0777b02": "故；入義平等性，得入一切菩薩轉輪故；入法",
    "T08n0240_001:0777b03": "平等性，得入妙法轉輪故；入一切平等性，得",
    "T08n0240_001:0777b04": "入一切轉輪故。」爾時如來復說呪曰：",
    "T08n0240_001:0777b05": "「㘕長呼」",
    "T08n0240_001:0777b06": "爾時世尊復，以一切如來大善巧方便相，為",
    "T08n0240_001:0777b07": "諸菩薩說最第一廣供養諸佛實相般若波",
    "T08n0240_001:0777b08": "羅蜜法門。所謂：「發菩提心即為大善巧方便",
    "T08n0240_001:0777b09": "廣供養一切諸佛；救護眾生即為大善巧方",
    "T08n0240_001:0777b10": "便廣供養一切諸佛；住持正法即為大善巧",
    "T08n0240_001:0777b11": "方便廣供養一切諸佛。」爾時世尊說此法門",
    "T08n0240_001:0777b12": "已，復告金剛手菩薩言：「金剛手！若有人得聞",
    "T08n0240_001:0777b13": "此最第一廣供養諸佛實相般若波羅蜜法",
    "T08n0240_001:0777b14": "門，若自書若教人書，若自受持若教人受持，",
    "T08n0240_001:0777b15": "若自讀誦若教人讀誦，若自思惟若教人思",
    "T08n0240_001:0777b16": "惟，若自供養若教人供養。隨其所作，即為",
    "T08n0240_001:0777b17": "大善巧方便廣供養一切諸佛。」爾時如來復",
    "T08n0240_001:0777b18": "說呪曰：",
    "T08n0240_001:0777b19": "「唵長呼」",
    "T08n0240_001:0777b20": "爾時世尊，復以一切如來能調伏相，為諸菩",
    "T08n0240_001:0777b21": "薩說能調能攝一切眾生祕密智藏實相般",
    "T08n0240_001:0777b22": "若波羅蜜法門。所謂：「一切眾生平等性，是",
    "T08n0240_001:0777b23": "瞋平等性；一切眾生調伏性，是瞋調伏性；一",
    "T08n0240_001:0777b24": "切眾生真法性，是瞋真法性；一切眾生金剛",
    "T08n0240_001:0777b25": "性，是瞋金剛性。何以故？一切眾生調伏性",
    "T08n0240_001:0777b26": "即是菩提故。」爾時如來復說呪曰：",
    "T08n0240_001:0777b27": "「荷長呼」",
    "T08n0240_001:0777b28": "爾時世尊，復以一切如來住平等相，為諸菩",
    "T08n0240_001:0777b29": "薩說一切法最勝平等性實相般若波羅蜜",
    "T08n0240_001:0777c01": "法門。所謂：「一切法平等性故，般若波羅蜜",
    "T08n0240_001:0777c02": "平等性；一切法第一義性故，般若波羅蜜第",
    "T08n0240_001:0777c03": "一義性；一切法法性故，般若波羅蜜法性；一",
    "T08n0240_001:0777c04": "切法業用性故，般若波羅蜜業用性。」爾時",
    "T08n0240_001:0777c05": "如來復說呪曰：",
    "T08n0240_001:0777c06": "「頡唎長呼」",
    "T08n0240_001:0777c07": "爾時世尊，復以一切如來為眾生依怙相，為",
    "T08n0240_001:0777c08": "諸菩薩說一切眾生依怙實相般若波羅蜜",
    "T08n0240_001:0777c09": "法門。所謂：「一切眾生是如來藏，普賢菩薩體",
    "T08n0240_001:0777c10": "性遍故；一切眾生是金剛藏，金剛藏水所灌",
    "T08n0240_001:0777c11": "灑故；一切眾生是正法藏，是正言詞所說性",
    "T08n0240_001:0777c12": "故；一切眾生是妙業藏，善巧妙業所運為故。」",
    "T08n0240_001:0777c13": "爾時如來復說呪曰：",
    "T08n0240_001:0777c14": "「底唎長呼」",
    "T08n0240_001:0777c15": "爾時世尊，復以一切如來無量無邊際究竟盡",
    "T08n0240_001:0777c16": "相，為諸菩薩說一切法無量無邊際究竟",
    "T08n0240_001:0777c17": "盡平等實相般若波羅蜜法門。所謂：「般若波",
    "T08n0240_001:0777c18": "羅蜜無量故，一切諸佛亦無量；般若波羅",
    "T08n0240_001:0777c19": "蜜無邊故，一切諸佛亦無邊；般若波羅蜜一",
    "T08n0240_001:0777c20": "性故，一切諸法亦一性；般若波羅蜜究竟盡",
    "T08n0240_001:0777c21": "故，一切諸法亦究竟盡。」爾時世尊說此法門",
    "T08n0240_001:0777c22": "已，復告金剛手菩薩言：「金剛手！若有人得",
    "T08n0240_001:0777c23": "聞此無量無邊際究竟盡實相般若波羅蜜法",
    "T08n0240_001:0777c24": "門，受持讀誦正念思惟，此人所有一切障累",
    "T08n0240_001:0777c25": "皆得消滅究竟無餘，疾至菩提，獲於如來金",
    "T08n0240_001:0777c26": "剛之身而得自在。」爾時如來復說呪曰：",
    "T08n0240_001:0777c27": "「驃長呼」",
    "T08n0240_001:0777c28": "爾時世尊，復以一切如來離戲論祕密法性",
    "T08n0240_001:0777c29": "普光明相，為諸菩薩說大安樂金剛不空無",
    "T08n0240_001:0778a01": "礙決定入法性無初中後最第一實相般若波",
    "T08n0240_001:0778a02": "羅蜜法門。所謂：「諸菩薩能廣大承事供養故，",
    "T08n0240_001:0778a03": "得最上大安樂；得最上大安樂故，得諸佛無",
    "T08n0240_001:0778a04": "上大菩提；得諸佛無上大菩提故，能降伏一",
    "T08n0240_001:0778a05": "切魔軍；降伏一切魔軍故，得於三界皆自在；",
    "T08n0240_001:0778a06": "於三界皆自在故，能遍饒益一切眾生，悉與",
    "T08n0240_001:0778a07": "究竟最上安樂。何以故？頌曰：",
    "T08n0240_001:0778a08": "「有最勝智者，　　常在生死中，",
    "T08n0240_001:0778a09": "廣度諸群生，　　而不入涅槃。",
    "T08n0240_001:0778a10": "般若波羅蜜，　　究竟方便智，",
    "T08n0240_001:0778a11": "能成清淨業，　　普淨於諸有。",
    "T08n0240_001:0778a12": "又以於貪等，　　調伏諸世間，",
    "T08n0240_001:0778a13": "乃至有頂天，　　清淨無違暴。",
    "T08n0240_001:0778a14": "在於生死世，　　世法不能染，",
    "T08n0240_001:0778a15": "如蓮華妙色，　　塵垢所不污。",
    "T08n0240_001:0778a16": "大欲清淨人，　　大施安樂人，",
    "T08n0240_001:0778a17": "於三界自在，　　作堅固利益。」",
    "T08n0240_001:0778a18": "爾時世尊說此法門已，復告金剛手菩薩言：",
    "T08n0240_001:0778a19": "「金剛手！若有人得聞此大安樂金剛法性實相",
    "T08n0240_001:0778a20": "般若波羅蜜法門，於日日中每清旦時，若",
    "T08n0240_001:0778a21": "聽聞、若誦念，相續不絕，當知是人所有罪障",
    "T08n0240_001:0778a22": "皆自消滅，心常調暢第一安樂。於現身中，即",
    "T08n0240_001:0778a23": "得成就金剛不空無礙決定入法，復當成就",
    "T08n0240_001:0778a24": "一切如來金剛祕密堅固之身。」爾時如來復",
    "T08n0240_001:0778a25": "說呪曰：",
    "T08n0240_001:0778a26": "「莎訶長呼」",
    "T08n0240_001:0778a27": "爾時世尊為諸菩薩說如上諸法門已，復告",
    "T08n0240_001:0778a28": "金剛手菩薩言：「金剛手！我此經典難可得聞，",
    "T08n0240_001:0778a29": "若有得聞乃至極少至於一字，應知是人過",
    "T08n0240_001:0778b01": "去已曾供養諸佛，於諸佛所種諸善根。何",
    "T08n0240_001:0778b02": "況有人具足聽聞讀誦之者，當知是人決定",
    "T08n0240_001:0778b03": "已曾供養恭敬尊重讚歎八十億那由他恒河",
    "T08n0240_001:0778b04": "沙等諸佛。若是經典所在之處，此地則為有",
    "T08n0240_001:0778b05": "諸佛塔。若復有人愛重此經，常隨守護不離",
    "T08n0240_001:0778b06": "身者，是人應受一切世間恭敬供養；是人",
    "T08n0240_001:0778b07": "當得宿命智通，能知過去無量劫事；不為一",
    "T08n0240_001:0778b08": "切天魔波旬之所擾亂，四天大王及餘諸天",
    "T08n0240_001:0778b09": "常隨衛護；一切諸佛及諸菩薩恒共攝受，十",
    "T08n0240_001:0778b10": "方淨土隨願往生。金剛手！我今略說實相般",
    "T08n0240_001:0778b11": "若波羅蜜法門功德如是，若廣說者窮劫不",
    "T08n0240_001:0778b12": "盡。」佛說此經已，金剛手等諸菩薩，天、龍、夜叉、",
    "T08n0240_001:0778b13": "乾闥婆、阿修羅、迦樓羅、緊那羅、摩睺羅伽、人",
    "T08n0240_001:0778b14": "非人等，一切眾會，皆大歡喜，信受奉行。",
    "T08n0240_001:0778b15": "實相般若波羅蜜經"
}