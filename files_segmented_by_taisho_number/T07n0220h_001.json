{
    "T07n0220h_001:0979c02": "9 會大般若經第九會能斷金剛分序序",
    "T07n0220h_001:0979c04": "西明寺沙門玄則撰",
    "T07n0220h_001:0979c05": "竊尋浩汗其源者，必總靈怪之儲；紛糺其峯",
    "T07n0220h_001:0979c06": "者，自動鬱冥之觀。況沖照倬存、逸韻遐舉，規",
    "T07n0220h_001:0979c07": "真附體、紐玄立極，根大衍於初會、革小成",
    "T07n0220h_001:0979c08": "於後心，蓄靈蘊福，信哉宜矣！故其承閑語要，",
    "T07n0220h_001:0979c09": "三問桀其摽；節理情塗，兩如肅其致。窮非想",
    "T07n0220h_001:0979c10": "以布想，弘不濟之大勳；攝眾度以檀度，勵無",
    "T07n0220h_001:0979c11": "行之廣德。願侔皦日，挌虛空而未量；信異隨",
    "T07n0220h_001:0979c12": "風，汎聲香而不住。忘法身於相好，豈見如來？",
    "T07n0220h_001:0979c13": "分剎土於微塵，誰為世界？河沙數非多之多",
    "T07n0220h_001:0979c14": "福、山王比非大之大身，法性絕言，謂有說而",
    "T07n0220h_001:0979c15": "便謗；菩提離取，知無授而乃成。皆所以拂靄",
    "T07n0220h_001:0979c16": "疑津，剪萌心逕，賞觸類而不極，悋緣情而必",
    "T07n0220h_001:0979c17": "盡。然金剛之銳，償二物之可銷；對除之猛，",
    "T07n0220h_001:0979c18": "雖一念其無罣。詞必舉凡，故率言每約；理好",
    "T07n0220h_001:0979c19": "鉤賾，故屬意多迷。前聖由之著論，後賢所以",
    "T07n0220h_001:0979c20": "殷學，非直有緣振旦，實亦見重昌期。廣略",
    "T07n0220h_001:0979c21": "二本，前後五譯，無新無故，逾練逾明。然經",
    "T07n0220h_001:0979c22": "卷所在則為有佛，故受持之迹其驗若神，",
    "T07n0220h_001:0979c23": "傳之物聽，具如別錄爾。其刷蕩二邊、彰明九",
    "T07n0220h_001:0979c24": "觀，雲飄絲鬢，愁含變滅之影；電轉珠目，榮",
    "T07n0220h_001:0979c25": "遷倏忽之光。星夜編而曉落，則邪見難保；露",
    "T07n0220h_001:0979c26": "陰泫而陽晞，則危蘊方促。以有為之若此，",
    "T07n0220h_001:0979c27": "加無相之如彼，寧不荷付囑之遙恩，躬受行",
    "T07n0220h_001:0979c28": "之美證矣。"
}