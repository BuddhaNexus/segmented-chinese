{
    "T27n1545_035:0180a22": "阿毘達磨大毘婆沙論卷第三十",
    "T27n1545_035:0180a23": "五",
    "T27n1545_035:0180a25": "五百大阿羅漢等造",
    "T27n1545_035:0180a26": "三藏法師玄奘奉　詔譯",
    "T27n1545_035:0180a27": "2雜蘊第一中無慚愧納息第五之二",
    "T27n1545_035:0180a28": "云何慚云何愧乃至廣說。問何故作此論。答",
    "T27n1545_035:0180a29": "為廣分別契經義故。謂契經說有慚有愧。",
    "T27n1545_035:0180b01": "雖作是說而不廣辨。云何為慚云何為",
    "T27n1545_035:0180b02": "愧。經是此論所依根本彼所不分別者今",
    "T27n1545_035:0180b03": "應廣分別之。復次欲令疑者得決定故。謂",
    "T27n1545_035:0180b04": "此二法展轉相似。世間有情見有慚者言是",
    "T27n1545_035:0180b05": "有愧。見有愧者言是有慚。勿謂此二其體",
    "T27n1545_035:0180b06": "是一。今欲顯示性相差別令彼疑者得決",
    "T27n1545_035:0180b07": "定解。復次前雖已說無慚無愧而未說彼",
    "T27n1545_035:0180b08": "近對治法。今欲說彼近對治法所謂慚愧。",
    "T27n1545_035:0180b09": "復次如是二法唯是善性亦是施設善法勝",
    "T27n1545_035:0180b10": "因。如說何法相應心品一向是善。謂慚與愧",
    "T27n1545_035:0180b11": "欲顯其相令勤修習。復次如是二法守護",
    "T27n1545_035:0180b12": "世間。如世尊說有二白法能護世間。謂",
    "T27n1545_035:0180b13": "慚與愧。若無此二是則應無善趣解脫。欲",
    "T27n1545_035:0180b14": "顯其相令勤修習。復次如是二法能令有",
    "T27n1545_035:0180b15": "情種種差別。所謂父母兄弟姊妹男女眷屬尊",
    "T27n1545_035:0180b16": "卑長幼。若無此二如牛羊等。便無尊卑長幼",
    "T27n1545_035:0180b17": "差別。欲顯其相令勤修習故作斯論。",
    "T27n1545_035:0180b18": "云何慚。答諸有慚有所慚有異慚。有羞有",
    "T27n1545_035:0180b19": "所羞有異羞。有敬有敬性。有自在有自在",
    "T27n1545_035:0180b20": "性。於自在者有怖畏轉。是謂慚。此本論主",
    "T27n1545_035:0180b21": "於異名義得善巧故作種種說。文雖差",
    "T27n1545_035:0180b22": "別而體無異。問此中所說差別名言。為顯",
    "T27n1545_035:0180b23": "自性。為顯行相。為顯所緣。有作是說。此",
    "T27n1545_035:0180b24": "顯慚自性。問若爾慚行相云何。答如一切善",
    "T27n1545_035:0180b25": "心心所法行相此行相亦爾。所以者何。彼相",
    "T27n1545_035:0180b26": "應故。問慚所緣云何。答一切法。有餘師說。此",
    "T27n1545_035:0180b27": "顯慚行相。此行相對餘應作四句。有慚非",
    "T27n1545_035:0180b28": "慚行相轉。謂慚作餘行相轉。有慚行相轉非",
    "T27n1545_035:0180b29": "慚謂慚相應法作慚行相轉。有慚亦慚行相",
    "T27n1545_035:0180b30": "轉。謂慚作慚行相轉。有非慚亦非慚行相",
    "T27n1545_035:0180c01": "轉。謂若取此種類應說慚相應法作餘行",
    "T27n1545_035:0180c02": "相轉若不爾者應說除前相。如說轉有四",
    "T27n1545_035:0180c03": "句。已轉當轉應知亦爾。如慚行相有三四",
    "T27n1545_035:0180c04": "句諸餘行相應知亦爾。問若爾慚自性云何。",
    "T27n1545_035:0180c05": "答自體自相即彼自性。如說諸法自性即是",
    "T27n1545_035:0180c06": "諸法自相。同類性是共相。問慚所緣云何。答",
    "T27n1545_035:0180c07": "一切法。復有說者。此顯慚所緣。謂諸有慚。",
    "T27n1545_035:0180c08": "有所慚有異慚有羞有所羞。有異羞者",
    "T27n1545_035:0180c09": "說緣苦集諦。有敬有敬性有自在有自在",
    "T27n1545_035:0180c10": "性。於自在者有怖畏轉者說緣滅道諦。自",
    "T27n1545_035:0180c11": "性行相皆如前說。",
    "T27n1545_035:0180c12": "云何愧答諸有愧。有所愧有異愧。有恥有",
    "T27n1545_035:0180c13": "所恥有異恥。於諸罪中有怖有畏深見",
    "T27n1545_035:0180c14": "怖畏是謂愧。此本論主於異名義得善巧",
    "T27n1545_035:0180c15": "故作種種說。文雖差別而體無異。問此中",
    "T27n1545_035:0180c16": "所說差別名言為顯自性。為顯行相。為",
    "T27n1545_035:0180c17": "顯所緣。有作是說。此顯愧自性。問若",
    "T27n1545_035:0180c18": "爾愧行相云何。答如一切善心心所法行相",
    "T27n1545_035:0180c19": "此行相亦爾。所以者何。彼相應故。問愧所緣",
    "T27n1545_035:0180c20": "云何。答一切法。有餘師說。此顯愧行相。此",
    "T27n1545_035:0180c21": "行相對餘應作四句。有愧非愧行相轉。謂",
    "T27n1545_035:0180c22": "愧作餘行相轉。有愧行相轉非愧。謂愧相",
    "T27n1545_035:0180c23": "應法作愧行相轉。有愧亦愧行相轉。謂愧",
    "T27n1545_035:0180c24": "作愧行相轉。有非愧亦非愧行相轉。謂若",
    "T27n1545_035:0180c25": "取此種類應說愧相應法作餘行相轉。若",
    "T27n1545_035:0180c26": "不爾者應說除前相。如說轉有四句。已轉",
    "T27n1545_035:0180c27": "當轉應知亦爾。如愧行相有三四句。諸餘",
    "T27n1545_035:0180c28": "行相應知亦爾。問若爾愧自性云何。答自體",
    "T27n1545_035:0180c29": "自相即彼自性如說諸法自性即是諸法自",
    "T27n1545_035:0181a01": "相。同類性是共相。問愧所緣云何。答一切法。",
    "T27n1545_035:0181a02": "復有說者。此顯愧所緣。謂諸有愧有所愧",
    "T27n1545_035:0181a03": "有異愧有恥有所恥有異恥者。說緣滅",
    "T27n1545_035:0181a04": "道諦。於諸罪中有怖有畏深見怖畏者說",
    "T27n1545_035:0181a05": "緣苦集諦。自性行相皆如前說。慚愧何差別。",
    "T27n1545_035:0181a06": "答於自在者有怖畏轉是慚。於諸罪中深",
    "T27n1545_035:0181a07": "見怖畏是愧。如是差別。問何故復作此論。",
    "T27n1545_035:0181a08": "答阿毘達磨說此二法展轉相應其相相似。",
    "T27n1545_035:0181a09": "今欲分別慚愧二種性相差別故作此論。",
    "T27n1545_035:0181a10": "謂於自在者有怖畏轉是慚。於諸罪中深",
    "T27n1545_035:0181a11": "見怖畏是愧。復次有所恭敬是慚。有所",
    "T27n1545_035:0181a12": "怖畏是愧。如是次第與前所說無慚無愧",
    "T27n1545_035:0181a13": "差別相違應隨廣說。如是二法俱三界繫及",
    "T27n1545_035:0181a14": "不繫。唯是善遍與一切善心相應。問若爾",
    "T27n1545_035:0181a15": "施設論說當云何通。如說七力幾有漏幾無",
    "T27n1545_035:0181a16": "漏。答二。唯有漏。謂慚愧。五通有漏無漏。謂",
    "T27n1545_035:0181a17": "信等答彼論應說七力皆通有漏無漏。而",
    "T27n1545_035:0181a18": "不爾者有別意趣。謂彼說力加行根本。加",
    "T27n1545_035:0181a19": "行位中慚愧增故說唯有漏。根本位中信等",
    "T27n1545_035:0181a20": "增故說通二種。若不爾者聖道應不與慚",
    "T27n1545_035:0181a21": "愧相應。則聖者不應慚愧增上是故慚愧",
    "T27n1545_035:0181a22": "定通無漏。或有無慚似慚而轉。謂作惡時",
    "T27n1545_035:0181a23": "有羞如嫁娶等。或復有慚似無慚轉。謂作",
    "T27n1545_035:0181a24": "善時無羞如行施等。或有無慚似無慚轉。",
    "T27n1545_035:0181a25": "謂作惡時無羞如屠獵等。或復有慚似慚",
    "T27n1545_035:0181a26": "而轉。謂作善時有羞如悔過等。或有無愧",
    "T27n1545_035:0181a27": "似愧而轉。謂作惡時有恥如嫁娶等。或復",
    "T27n1545_035:0181a28": "有愧似無愧轉。謂作善時無恥如行施等。",
    "T27n1545_035:0181a29": "或有無愧似無愧轉。謂作惡時無恥如屠",
    "T27n1545_035:0181b01": "獵等。或復有愧似愧而轉。謂作善時有恥",
    "T27n1545_035:0181b02": "如悔過等。",
    "T27n1545_035:0181b03": "云何增上不善根。云何微俱行不善根乃至",
    "T27n1545_035:0181b04": "廣說。問何故作此論。答為廣分別契經",
    "T27n1545_035:0181b05": "義故。如契經說彼猶有微俱行不善根未",
    "T27n1545_035:0181b06": "斷。從此有餘不善法生由是當退。契經雖",
    "T27n1545_035:0181b07": "作是說而不廣辨其義。亦不說云何增",
    "T27n1545_035:0181b08": "上不善根。云何微俱行不善根。經是此論",
    "T27n1545_035:0181b09": "所依根本彼所不分別者今應廣分別之",
    "T27n1545_035:0181b10": "故作斯論。問何故此中不說中品不善根",
    "T27n1545_035:0181b11": "耶。答是作論者意欲爾故乃至廣說。復次",
    "T27n1545_035:0181b12": "應說而不說者當知此義有餘。復次已說",
    "T27n1545_035:0181b13": "初後即已顯中。如初後上下趣入已出加",
    "T27n1545_035:0181b14": "行究竟應知亦爾。復次若麁現易了易可",
    "T27n1545_035:0181b15": "施設易顯易說者此中說之。中品不爾是",
    "T27n1545_035:0181b16": "故不說。謂利根者如指鬘等。鈍根者如蛇",
    "T27n1545_035:0181b17": "奴等。麁現易了易可施設易顯易說中",
    "T27n1545_035:0181b18": "根不爾。復次中品攝在上下品中故不別",
    "T27n1545_035:0181b19": "說。謂說上品時中在下品劣於上故。說",
    "T27n1545_035:0181b20": "下品時中在上品勝於下故。復次上下品",
    "T27n1545_035:0181b21": "少世所希奇是以故說。中品極多非希奇",
    "T27n1545_035:0181b22": "故略而不說。云何增上不善根。答諸不善根",
    "T27n1545_035:0181b23": "能斷善根及離欲染時最初所捨。問諸不",
    "T27n1545_035:0181b24": "善根能斷善根者。為即是離欲染時最初",
    "T27n1545_035:0181b25": "所捨。為有異耶。設爾何失。若即是者如何",
    "T27n1545_035:0181b26": "言及。若有異者能斷善根諸不善根何時",
    "T27n1545_035:0181b27": "當斷。有說即是問若爾者如何言及。答義",
    "T27n1545_035:0181b28": "有異故。謂增上不善根極猛利故能斷善根。",
    "T27n1545_035:0181b29": "極麁重故離欲染時最初而捨。復次此不善",
    "T27n1545_035:0181b30": "根由二義故說名增上。一能斷滅諸善根",
    "T27n1545_035:0181c01": "故。二離欲染時最初所捨故。有說有異。問",
    "T27n1545_035:0181c02": "若爾者能斷善根諸不善根何時當斷。答",
    "T27n1545_035:0181c03": "離欲染時最初當斷。問如何有異。答多少",
    "T27n1545_035:0181c04": "有異。謂能斷善根者少。最初所捨者多。非",
    "T27n1545_035:0181c05": "離欲時最初所斷一切皆能斷善根故。問",
    "T27n1545_035:0181c06": "唯有邪見能斷善根。何緣乃說不善根",
    "T27n1545_035:0181c07": "耶。答雖根本時由邪見斷而加行位由不",
    "T27n1545_035:0181c08": "善根。顯加行時勢用勝故說不善根能斷",
    "T27n1545_035:0181c09": "善根。謂染淨法皆加行時勢用增上非究竟",
    "T27n1545_035:0181c10": "時。如說菩薩見老病死逼惱世間深心厭",
    "T27n1545_035:0181c11": "離。最初發起阿耨多羅三藐三菩提心。由此",
    "T27n1545_035:0181c12": "心故經三大劫阿僧企耶。修集種種難行",
    "T27n1545_035:0181c13": "苦行而無退轉。此甚為難非盡智時。修未",
    "T27n1545_035:0181c14": "來世三界所繫增上善根故加行時勢用為",
    "T27n1545_035:0181c15": "勝。有作是說。邪見所以能斷善根當知",
    "T27n1545_035:0181c16": "皆是不善根力。謂不善根摧伏善根令漸羸",
    "T27n1545_035:0181c17": "劣無勢力已。然後邪見乃能斷之故作是",
    "T27n1545_035:0181c18": "說。復有說者。此說邪見相應癡不善根能斷",
    "T27n1545_035:0181c19": "善根不說前位貪等。雖實邪見能斷善根",
    "T27n1545_035:0181c20": "爾時癡增故作是說如念住等。有餘師說。",
    "T27n1545_035:0181c21": "此中但說癡不善根轉。隨轉時俱增上故。謂",
    "T27n1545_035:0181c22": "貪瞋轉時增上非隨轉時。邪見隨轉時增上",
    "T27n1545_035:0181c23": "非於轉時。唯癡一切時增上是故偏說。即",
    "T27n1545_035:0181c24": "由如是所說因緣不立邪見為不善根。云",
    "T27n1545_035:0181c25": "何微俱行不善根。答諸不善根離欲染時最",
    "T27n1545_035:0181c26": "後所捨。由捨彼故名離欲染。謂欲界下下",
    "T27n1545_035:0181c27": "品貪瞋癡名微俱行不善根。故捨彼時名離",
    "T27n1545_035:0181c28": "欲染微細難斷故最後離。",
    "T27n1545_035:0181c29": "問邪見斷善根時為作一品斷為作九品",
    "T27n1545_035:0182a01": "斷耶。設爾何失。若作一品斷者何故前說",
    "T27n1545_035:0182a02": "諸不善根能斷善根。諸言所表非唯一",
    "T27n1545_035:0182a03": "故。次後所說復云何通。如說云何微俱行",
    "T27n1545_035:0182a04": "善根。答斷善根時最後所捨。若作九品",
    "T27n1545_035:0182a05": "斷者。云何前說諸不善根能斷善根。離",
    "T27n1545_035:0182a06": "欲染時最初所捨名增上不善根耶。如何",
    "T27n1545_035:0182a07": "一品所斷邪見能作九品斷善根耶。如何",
    "T27n1545_035:0182a08": "一品邪見所斷而名九品所斷善耶。有作",
    "T27n1545_035:0182a09": "是說作一品斷。問若爾何故前說諸不善根",
    "T27n1545_035:0182a10": "能斷善根。答前文但應說不善根能斷善",
    "T27n1545_035:0182a11": "根。不應說諸。而說諸者。欲顯斷善邪見",
    "T27n1545_035:0182a12": "相應癡不善根。未來種類有多剎那故作",
    "T27n1545_035:0182a13": "是說。復次正斷善時雖無多品而加行位",
    "T27n1545_035:0182a14": "品類有多。所說諸言通顯加行伏斷正斷",
    "T27n1545_035:0182a15": "俱名斷故。問次後所說復云何通。如說云",
    "T27n1545_035:0182a16": "何微俱行善根。答斷善根時最後所捨。答",
    "T27n1545_035:0182a17": "依現行斷故作是說。謂下下品邪見現前",
    "T27n1545_035:0182a18": "令上上品善根不行。如是乃至若上中品",
    "T27n1545_035:0182a19": "邪見現前。令下中品善根不行。若上上品",
    "T27n1545_035:0182a20": "邪見現前。令下下品善根不行。及令九品",
    "T27n1545_035:0182a21": "皆不成就。故前八品善根先得不現行。後",
    "T27n1545_035:0182a22": "得不成就。第九品善根得不現行時即得",
    "T27n1545_035:0182a23": "不成就以漸次得不現行故。後作是說斷",
    "T27n1545_035:0182a24": "善根時最後所捨名微俱行善根。以一時",
    "T27n1545_035:0182a25": "得不成就故。前作是說離欲染時最初所",
    "T27n1545_035:0182a26": "捨名能斷善增上不善根。是故前後二說善",
    "T27n1545_035:0182a27": "通。應作是說。作九品斷。問若爾云何前說",
    "T27n1545_035:0182a28": "諸不善根能斷善根。離欲染時最初所捨",
    "T27n1545_035:0182a29": "名增上不善根乃至廣說。答有多種九品。",
    "T27n1545_035:0182b01": "謂有現行九品。有異熟九品。有對治九品。",
    "T27n1545_035:0182b02": "有斷善根九品。現行九品者。謂有時下下品",
    "T27n1545_035:0182b03": "現行。乃至有時上上品現行。有即說此為因",
    "T27n1545_035:0182b04": "九品。謂加行得者下下品為九品因。乃至上",
    "T27n1545_035:0182b05": "中品為二品因。上上品但為上上品因。劣",
    "T27n1545_035:0182b06": "為勝因。非勝劣因。非所尚故。非加行得",
    "T27n1545_035:0182b07": "者九品皆得展轉為因。異熟九品者。謂上上",
    "T27n1545_035:0182b08": "品業受上上品異熟。乃至下下品業受下下",
    "T27n1545_035:0182b09": "品異熟。如施設論說。若作殺生罪上上者",
    "T27n1545_035:0182b10": "生無間地獄。上中者生大熱地獄。乃至下下",
    "T27n1545_035:0182b11": "者生傍生鬼趣。乃至廣說。對治九品者。謂下",
    "T27n1545_035:0182b12": "下品明斷上上品無明。乃至上上品明斷下",
    "T27n1545_035:0182b13": "下品無明。斷善根九品者。謂下下品邪見斷",
    "T27n1545_035:0182b14": "上上品善根。乃至上上品邪見斷下下品善",
    "T27n1545_035:0182b15": "根。若依斷善九品說者。彼邪見則有九品。",
    "T27n1545_035:0182b16": "若依對治九品說者。彼邪見則唯一品以",
    "T27n1545_035:0182b17": "對治九品故。前說離欲染時最初所捨。以",
    "T27n1545_035:0182b18": "斷善九品故後說斷善根時最後所捨。是",
    "T27n1545_035:0182b19": "故前後二說善通。復次斷法有二種。一如見",
    "T27n1545_035:0182b20": "所斷是故能斷九品邪見。離欲染時一品",
    "T27n1545_035:0182b21": "頓斷。二如修所斷是故所斷九品善根斷",
    "T27n1545_035:0182b22": "善根時九品漸斷。問斷善根者是何義耶。答",
    "T27n1545_035:0182b23": "非如世間斧等斷木。邪見與善不相觸故。",
    "T27n1545_035:0182b24": "然相續中邪見現在前時。令諸善根成就得",
    "T27n1545_035:0182b25": "滅不成就得生說名為斷。若相續中無善根",
    "T27n1545_035:0182b26": "得爾時名為善根已斷。問此善根斷自性是",
    "T27n1545_035:0182b27": "何。有作是說。以不信為自性。謂信故善根",
    "T27n1545_035:0182b28": "續。不信故善根斷。有餘師說。以邪見為自",
    "T27n1545_035:0182b29": "性。謂由邪見善根斷故。或有說者。以斷善",
    "T27n1545_035:0182b30": "時諸煩惱纏為自性。謂由彼力善根斷故。",
    "T27n1545_035:0182c01": "復有說者。以一切法為自性。謂斷善根時",
    "T27n1545_035:0182c02": "一切法皆隨順故。譬喻者言。無實自性。謂彼",
    "T27n1545_035:0182c03": "相續先有善根。今時斷滅有何自性。所引現",
    "T27n1545_035:0182c04": "喻如頂中說。評曰應作是說。諸善根斷以",
    "T27n1545_035:0182c05": "不成就為自性。是無覆無記心不相應行蘊",
    "T27n1545_035:0182c06": "所攝。此即說在復有所餘如是類法不相應",
    "T27n1545_035:0182c07": "中。問何界趣處能斷善根。答在欲界。非色",
    "T27n1545_035:0182c08": "無色界。人趣非餘趣。三洲除北洲。尊者瞿",
    "T27n1545_035:0182c09": "沙伐摩說曰。唯贍部洲能斷善根。以此洲",
    "T27n1545_035:0182c10": "人於善惡業所作猛利非餘洲故。問若爾",
    "T27n1545_035:0182c11": "根蘊所說當云何通。如說贍部洲人極多成",
    "T27n1545_035:0182c12": "就十九根。極少成就八根。如贍部洲。東勝",
    "T27n1545_035:0182c13": "身洲西牛貨洲亦爾。答彼文應說東西洲人",
    "T27n1545_035:0182c14": "極多成就十九根極少成就十三根。而不",
    "T27n1545_035:0182c15": "作是說者應知是誦者錯謬。評曰彼不應",
    "T27n1545_035:0182c16": "作是說。一切所誦皆無異故。三洲所作皆猛",
    "T27n1545_035:0182c17": "利故應知前說於理為善。問何等補特伽羅",
    "T27n1545_035:0182c18": "能斷善根。答唯見行者能斷善根。非愛行",
    "T27n1545_035:0182c19": "者。以見行者意樂堅固於善惡業所作猛",
    "T27n1545_035:0182c20": "利。愛行輕動於染淨品俱不猛故。於見行",
    "T27n1545_035:0182c21": "中男子女人俱能斷善。尊者瞿沙伐摩說曰。",
    "T27n1545_035:0182c22": "唯男子能斷善根以志性強故。如施設論",
    "T27n1545_035:0182c23": "說。男子造業勝非女人。男子練根勝非女",
    "T27n1545_035:0182c24": "人。男子意樂勝非女人。故知女人不能斷",
    "T27n1545_035:0182c25": "善。問若爾根蘊所說復云何通。如說若成",
    "T27n1545_035:0182c26": "就女根定成就八根男根亦爾。答彼文應",
    "T27n1545_035:0182c27": "說若成就女根定成就十三根。若成就男",
    "T27n1545_035:0182c28": "根定成就八根。而不作是說者應知是誦",
    "T27n1545_035:0182c29": "者錯謬。評曰彼不應作是說一切所誦皆",
    "T27n1545_035:0183a01": "無異故。男女所作皆猛利故。如栴酌迦婆",
    "T27n1545_035:0183a02": "羅門女惡心謗佛過諸丈夫。然施設論。說",
    "T27n1545_035:0183a03": "男勝者依多分說非謂一切。由此應知前",
    "T27n1545_035:0183a04": "說為善。問扇搋半擇迦無形二形能斷善不。",
    "T27n1545_035:0183a05": "答不能。所以者何。前說意樂堅固所作猛利",
    "T27n1545_035:0183a06": "者能斷善根。彼扇搋等意樂輕動所作劣故。",
    "T27n1545_035:0183a07": "復次見行者能斷善根彼是愛行故。復次多",
    "T27n1545_035:0183a08": "瞋者能斷善根彼多貪故。問斷何等善根。",
    "T27n1545_035:0183a09": "唯欲界耶通三界耶。設爾何失。若唯斷",
    "T27n1545_035:0183a10": "欲界者。識身論說當云何通。如說若害蟻",
    "T27n1545_035:0183a11": "卵無少悔心應說是人斷三界善。若通斷",
    "T27n1545_035:0183a12": "三界者彼上界善。先不成就今云何斷。答",
    "T27n1545_035:0183a13": "應說唯斷欲界善根。問若爾識身論說當",
    "T27n1545_035:0183a14": "云何通。答彼文應說若害蟻卵無少悔心。",
    "T27n1545_035:0183a15": "應說彼斷三界中善。而不作是說者欲令",
    "T27n1545_035:0183a16": "三數滿故。謂先成就欲界善根。上界善根已",
    "T27n1545_035:0183a17": "不成就。今時復斷欲界善根則三界善根皆",
    "T27n1545_035:0183a18": "不成就。由斷善位三數乃滿故說彼人斷三",
    "T27n1545_035:0183a19": "界善。有說通斷三界善根。問彼上界善根先",
    "T27n1545_035:0183a20": "不成就今云何斷。答於不成就中更不成",
    "T27n1545_035:0183a21": "就以轉遠故說名為斷。復次上界善根依",
    "T27n1545_035:0183a22": "欲界善生長滋茂。若欲界善斷彼則乾枯故",
    "T27n1545_035:0183a23": "說斷彼。復次欲界善根與上界善為門為",
    "T27n1545_035:0183a24": "加行為足依處。若欲界善斷彼無門等亦",
    "T27n1545_035:0183a25": "說為斷。復次若當欲界善根不斷彼上界善",
    "T27n1545_035:0183a26": "容有生長積集之義。今欲界善斷故彼善無",
    "T27n1545_035:0183a27": "容生長積集故說為斷。由此尊者妙音說",
    "T27n1545_035:0183a28": "曰。若不斷欲界善根則色無色善根可得",
    "T27n1545_035:0183a29": "生長。由此斷故彼更不生亦說為斷。問何",
    "T27n1545_035:0183b01": "故但說殺害蟻卵心無有悔不說餘耶。答",
    "T27n1545_035:0183b02": "彼全無過無所用故。謂諸蟻卵於人無過",
    "T27n1545_035:0183b03": "亦無所用而故殺害尚無悔心。況復有過",
    "T27n1545_035:0183b04": "有所用者。故知彼類已斷善根是以偏說。",
    "T27n1545_035:0183b05": "問為斷加行善根。為斷生得善根。答應說",
    "T27n1545_035:0183b06": "唯斷生得善根。所以者何。加行善根先已",
    "T27n1545_035:0183b07": "捨故。有作是說。亦斷加行善根。問彼先已",
    "T27n1545_035:0183b08": "不成就如何名今斷。答於不成就中更不",
    "T27n1545_035:0183b09": "成就。以轉遠故說名為斷。如是等有多義",
    "T27n1545_035:0183b10": "如三界中廣說。此中復有一不共義謂加行",
    "T27n1545_035:0183b11": "善根以生得善為因緣為根本。為等起。故",
    "T27n1545_035:0183b12": "此斷時亦說斷彼。問為但有漏緣邪見能",
    "T27n1545_035:0183b13": "斷善根。為亦無漏緣耶。有作是說。唯有",
    "T27n1545_035:0183b14": "漏緣邪見能斷善根。所以者何。具二種縛",
    "T27n1545_035:0183b15": "勢力強故。評曰應作是說。無漏緣邪見亦能",
    "T27n1545_035:0183b16": "斷善根。彼雖無所緣縛。而因力長養亦增",
    "T27n1545_035:0183b17": "盛故。問為但有為緣邪見能斷善根。為亦",
    "T27n1545_035:0183b18": "無為緣耶。有作是說。唯有為緣邪見能斷",
    "T27n1545_035:0183b19": "善根。義如前說。評曰應作是說無為緣邪",
    "T27n1545_035:0183b20": "見亦能斷善根。義如前說問為但同分界",
    "T27n1545_035:0183b21": "地緣邪見能斷善根。為亦不同分界地緣",
    "T27n1545_035:0183b22": "耶。有作是說。唯同分界地緣邪見能斷善",
    "T27n1545_035:0183b23": "根。義如前說。評曰應作是說不同分界地",
    "T27n1545_035:0183b24": "緣邪見亦能斷善根。義如前說。問同分界地",
    "T27n1545_035:0183b25": "緣中。為謗因邪見能斷善根。為謗果耶。有",
    "T27n1545_035:0183b26": "作是說唯謗因邪見能斷善根。如說若害",
    "T27n1545_035:0183b27": "蟻卵無少悔心。應說是人斷三界善。有餘",
    "T27n1545_035:0183b28": "師說。唯謗果邪見能斷善根。如說。若決定",
    "T27n1545_035:0183b29": "執無善無惡業果異熟。應說是人斷三界善。",
    "T27n1545_035:0183b30": "評曰應說謗因謗果邪見俱能斷善。謗因邪",
    "T27n1545_035:0183c01": "見如無間道。謗果邪見如解脫道。謗因者與",
    "T27n1545_035:0183c02": "善根成就得俱滅。謗果者與善根不成就",
    "T27n1545_035:0183c03": "得俱生。是故此二俱能斷善。問斷九品善",
    "T27n1545_035:0183c04": "根時。為不起斷為數起耶。有作是說。不",
    "T27n1545_035:0183c05": "起斷如見道。有餘師說。數起斷如修道評",
    "T27n1545_035:0183c06": "曰應說不定。或有不起而能相續斷九品",
    "T27n1545_035:0183c07": "盡。或有唯斷一品便起。或二或三乃至或",
    "T27n1545_035:0183c08": "八。然後方起復斷後品。問住律儀者斷善",
    "T27n1545_035:0183c09": "根時。為先捨律儀然後斷善。為斷時捨",
    "T27n1545_035:0183c10": "耶。有作是說。先捨律儀然後斷善。謂彼身",
    "T27n1545_035:0183c11": "中先起一類邪見捨律儀。後起一類邪見",
    "T27n1545_035:0183c12": "斷諸善根。如猛風吹樹先摧枝葉然後拔",
    "T27n1545_035:0183c13": "根。彼亦如是。評曰應說不定。所以者何。",
    "T27n1545_035:0183c14": "隨彼彼類心起彼彼律儀。彼心捨時彼律儀",
    "T27n1545_035:0183c15": "隨捨。",
    "T27n1545_035:0183c16": "問續善根時為九品頓續。為一一品漸續",
    "T27n1545_035:0183c17": "耶。有作是說。一一品漸續。有餘師說。若應",
    "T27n1545_035:0183c18": "從地獄中。死當生地獄者能續三品。若應",
    "T27n1545_035:0183c19": "從地獄中死當生傍生鬼趣者能續六品。",
    "T27n1545_035:0183c20": "若應從地獄中死當生人天趣者能續九",
    "T27n1545_035:0183c21": "品評曰應作是說。九品頓續。漸次現前。如",
    "T27n1545_035:0183c22": "病差者一時病除後漸生力。然彼應從地獄",
    "T27n1545_035:0183c23": "中死當生地獄者。三品善根得亦在身成",
    "T27n1545_035:0183c24": "就亦現前。六品善根得而不在身成就不現",
    "T27n1545_035:0183c25": "前。當生傍生鬼趣者。六品善根得亦在身",
    "T27n1545_035:0183c26": "成就亦現前。三品善根得而不在身成就不",
    "T27n1545_035:0183c27": "現前。當生人天趣者。九品善根得。亦在身",
    "T27n1545_035:0183c28": "成就亦現前。問善根為斷者多為續者多",
    "T27n1545_035:0183c29": "耶。答隨爾所斷還爾所續。謂斷欲界欲界",
    "T27n1545_035:0184a01": "續。斷生得生得續。斷九品九品續。問斷善",
    "T27n1545_035:0184a02": "根已於現法中還能續不。答且依施設論",
    "T27n1545_035:0184a03": "說彼於現法中不能續善。決定於地獄中",
    "T27n1545_035:0184a04": "生時或死時方能續善如彼論說。若害蟻卵",
    "T27n1545_035:0184a05": "無少悔心應說是人斷三界善。彼於現法",
    "T27n1545_035:0184a06": "不能續善根。定於地獄中生時或死時方",
    "T27n1545_035:0184a07": "能續善。問誰於地獄生時能續善根。誰於",
    "T27n1545_035:0184a08": "地獄死時能續善根耶。答若於地獄中有",
    "T27n1545_035:0184a09": "中未受斷善根邪見異熟果者。彼於地獄",
    "T27n1545_035:0184a10": "生時能續。若於地獄中有中即受彼邪見異",
    "T27n1545_035:0184a11": "熟果者。乃至地獄死時彼果盡故能續善根。",
    "T27n1545_035:0184a12": "所以者何。如邪見與善根相妨彼果亦爾。",
    "T27n1545_035:0184a13": "復次若由因力斷善根者地獄死時方續。",
    "T27n1545_035:0184a14": "若由緣力斷善根者地獄生時能續。復次",
    "T27n1545_035:0184a15": "若由自力斷善根者。死時方續。若由他力",
    "T27n1545_035:0184a16": "斷善根者生時能續復次若由自性力斷者",
    "T27n1545_035:0184a17": "死時方續。若由資糧力斷者生時能續。復次",
    "T27n1545_035:0184a18": "若見戒俱壞而斷者死時方續若見壞戒不壞",
    "T27n1545_035:0184a19": "而斷者生時能續。復次若意樂加行俱壞而",
    "T27n1545_035:0184a20": "斷者死時方續。若意樂壞加行不壞而斷者",
    "T27n1545_035:0184a21": "生時能續。復次若常見為加行而斷者死時",
    "T27n1545_035:0184a22": "方續若斷見為加行而斷者生時能續。尊者",
    "T27n1545_035:0184a23": "妙音說曰。彼斷善者或有地獄生時。見不善",
    "T27n1545_035:0184a24": "業異熟果相現在前。便作是念。我先自作",
    "T27n1545_035:0184a25": "如是惡業今當受此不如意果。起此信時",
    "T27n1545_035:0184a26": "名為續善。或有生地獄已即受苦異熟果",
    "T27n1545_035:0184a27": "作如是念。我先自作如是惡業今還自受",
    "T27n1545_035:0184a28": "如是苦果。起此信時名為續善。復次若依",
    "T27n1545_035:0184a29": "理說斷善根者於現法中亦有能續。謂彼",
    "T27n1545_035:0184b01": "若遇多聞善友具戒辯才言詞威肅。能為說",
    "T27n1545_035:0184b02": "法引發其心。告言汝於因果正理應生信",
    "T27n1545_035:0184b03": "解勿起邪謗。如於我所以淳淨心恭敬",
    "T27n1545_035:0184b04": "供養。於餘尊重同梵行邊亦應如是。由此",
    "T27n1545_035:0184b05": "令汝長夜獲安。彼聞其言歡喜領受。當知",
    "T27n1545_035:0184b06": "即是已續善根。是故善根有現法續。有轉",
    "T27n1545_035:0184b07": "身續。問誰現法續。誰轉身續耶。答若斷善根",
    "T27n1545_035:0184b08": "不造無間業者現法能續。若斷善根亦造",
    "T27n1545_035:0184b09": "無間業者轉身乃續。復次若由緣力斷善",
    "T27n1545_035:0184b10": "根者現法能續。若由因力斷善根者轉身",
    "T27n1545_035:0184b11": "乃續。復次若由他力斷者現法能續。若由",
    "T27n1545_035:0184b12": "自力斷者轉身乃續。復次若由資糧力斷者",
    "T27n1545_035:0184b13": "現法能續。若由自性力斷者轉身乃續。復次",
    "T27n1545_035:0184b14": "若見壞戒不壞而斷者現法能續。若見戒俱",
    "T27n1545_035:0184b15": "壞而斷者轉身乃續。復次若意樂壞加行不",
    "T27n1545_035:0184b16": "壞而斷者現法能續。若意樂加行俱壞而斷",
    "T27n1545_035:0184b17": "者轉身乃續。問若現法中亦能續者。前施設",
    "T27n1545_035:0184b18": "論當云何通。答彼說現法不能續者。即是",
    "T27n1545_035:0184b19": "所說有斷善根亦造無間。或由因力斷善",
    "T27n1545_035:0184b20": "根等。問若現法中續善根者。彼命終已生",
    "T27n1545_035:0184b21": "地獄耶。答彼不決定。生於地獄唯有轉身",
    "T27n1545_035:0184b22": "續善根者定生地獄。問住何等心能續善",
    "T27n1545_035:0184b23": "根。答或住疑心。或住正見。謂於因果。有時",
    "T27n1545_035:0184b24": "生疑此或應有。或生正見此決定有。爾時",
    "T27n1545_035:0184b25": "善根得還續起。善得起故名續善根。問誰",
    "T27n1545_035:0184b26": "住疑心續。誰住正見續耶。有作是說。轉",
    "T27n1545_035:0184b27": "身續者住疑心續。現法續者住正見續。評",
    "T27n1545_035:0184b28": "曰應作是說。此不決定。問善根若續便能起",
    "T27n1545_035:0184b29": "耶。有作是說。現法續者能起現前。轉身續",
    "T27n1545_035:0184c01": "者但是成就。評曰應作是說。此不決定。問",
    "T27n1545_035:0184c02": "若現法中續善根者。彼現身能入正性離",
    "T27n1545_035:0184c03": "生不。有說。不能。以彼邪見壞相續故。善根",
    "T27n1545_035:0184c04": "羸劣尚不能生順決擇分。何況能入正性",
    "T27n1545_035:0184c05": "離生。有說。彼雖現不能入正性離生而能",
    "T27n1545_035:0184c06": "引起順決擇分。評曰應作是說。彼能引起",
    "T27n1545_035:0184c07": "順決擇分。亦復能入正性離生。乃至能得阿",
    "T27n1545_035:0184c08": "羅漢果。如嗢羯吒婆羅門等斷善根已。尊",
    "T27n1545_035:0184c09": "者舍利子為其說法令續善根漸得見諦",
    "T27n1545_035:0184c10": "乃至究竟。如毘奈耶中廣說。問殺斷善人",
    "T27n1545_035:0184c11": "與害蟻卵何者罪重。答且依施設論說。若",
    "T27n1545_035:0184c12": "住等纏其罪正等所受異熟無差別故。若纏",
    "T27n1545_035:0184c13": "不等罪隨有異。有作是說。害蟻卵重非斷",
    "T27n1545_035:0184c14": "善人。所以者何。蟻卵成就諸善根故。復有",
    "T27n1545_035:0184c15": "說者。殺斷善人得罪為重。所以者何。人是",
    "T27n1545_035:0184c16": "善趣害之重故。評曰應作是說。若依罰罪",
    "T27n1545_035:0184c17": "殺斷善人得罪為重得邊罪故。若依業",
    "T27n1545_035:0184c18": "道害蟻卵重以彼成就諸善法故。問諸斷",
    "T27n1545_035:0184c19": "善根者彼皆是邪性定聚耶。有作是說諸斷",
    "T27n1545_035:0184c20": "善根者彼皆是邪性定聚。或有是邪性定聚",
    "T27n1545_035:0184c21": "而非斷善根。如未生怨王等。彼造無間業",
    "T27n1545_035:0184c22": "不斷善根故。評曰應作是說。此有四句",
    "T27n1545_035:0184c23": "有斷善根非邪性定聚。如布刺拏等六師",
    "T27n1545_035:0184c24": "是也。彼斷善根不造無間業故。有是邪性",
    "T27n1545_035:0184c25": "定聚非斷善根。如未生怨王等。有斷善根",
    "T27n1545_035:0184c26": "亦邪性定聚。如提婆達多等。彼斷善根亦",
    "T27n1545_035:0184c27": "造無間業故。有不斷善根亦非邪性定",
    "T27n1545_035:0184c28": "聚。謂除前相。問於何處受斷善邪見異熟",
    "T27n1545_035:0184c29": "果耶。答於無間地獄受彼異熟果。如阿羅",
    "T27n1545_035:0185a01": "漢所趣最上到於涅槃。斷善根者所趣最下",
    "T27n1545_035:0185a02": "到無間獄。復次如有頂定思有漏善中勝故",
    "T27n1545_035:0185a03": "受有頂異熟果。如是斷善邪見惡中勝故。",
    "T27n1545_035:0185a04": "於無間獄受異熟果。問於何處受無間業",
    "T27n1545_035:0185a05": "果。答若斷善者。諸無間業。及餘破僧。定於",
    "T27n1545_035:0185a06": "無間地獄中受。若不斷善者。餘四無間業。或",
    "T27n1545_035:0185a07": "於無間地獄。或餘地獄中受異熟果。問斷善",
    "T27n1545_035:0185a08": "邪見於眾同分為但能滿亦能引耶。答亦能",
    "T27n1545_035:0185a09": "牽引。亦能圓滿。有作是說。但能圓滿不能",
    "T27n1545_035:0185a10": "牽引。所以者何。業能牽引眾同分果彼非",
    "T27n1545_035:0185a11": "業故。如是說者。前說者好。邪見相應有思",
    "T27n1545_035:0185a12": "業故。邪見與彼同一果故。",
    "T27n1545_035:0185a13": "說一切有部發智大毘婆沙論卷第三十五"
}