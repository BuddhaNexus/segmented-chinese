{
    "T15n0627_003:0421a02": "文殊師利普超三昧經卷下",
    "T15n0627_003:0421a04": "西晉月氏三藏竺法護譯",
    "T15n0627_003:0421a05": "◎決疑品第十",
    "T15n0627_003:0421a06": "於是王阿闍世見諸菩薩及聲聞眾食訖澡",
    "T15n0627_003:0421a07": "畢，更取卑榻於溥首前坐，欲聽聞法：「惟願",
    "T15n0627_003:0421a08": "溥首解我狐疑。」溥首答曰：「大王所疑，江河",
    "T15n0627_003:0421a09": "沙等諸佛世尊所不能決。」時王自省無救無",
    "T15n0627_003:0421a10": "護，從榻而墮，如斷大樹摧折擗地。大迦葉",
    "T15n0627_003:0421a11": "曰：「大王自安，莫懷恐懅、勿以為懼。所以者",
    "T15n0627_003:0421a12": "何？溥首童真被大德鎧，善權方便而設此言，",
    "T15n0627_003:0421a13": "可徐而問。」時王即起問溥首曰：「向者何說：『江",
    "T15n0627_003:0421a14": "河沙等諸佛世尊不能為我而決狐疑？』」溥首",
    "T15n0627_003:0421a15": "報曰：「王意云何？諸佛世尊緣心行乎？」答曰：「不",
    "T15n0627_003:0421a16": "也。」溥首又問：「諸佛世尊發心行乎？」答曰：「不也。」",
    "T15n0627_003:0421a17": "又問：「諸佛世尊滅心行乎？」答曰：「不也。」又問：「諸",
    "T15n0627_003:0421a18": "佛世尊行有為乎？」答曰：「不也。」又問：「諸佛世尊",
    "T15n0627_003:0421a19": "行無為乎？」答曰：「不也。」又問：「諸佛世尊所教行",
    "T15n0627_003:0421a20": "無為乎？」答曰：「不也。」溥首又曰：「王意云何？其",
    "T15n0627_003:0421a21": "諸法者而無有行，無有行者無所歸趣，寧",
    "T15n0627_003:0421a22": "能有人教化於法決斷之乎？」答曰：「不也。」「王當",
    "T15n0627_003:0421a23": "了之，吾以是故而說斯言：『王之狐疑，江河沙",
    "T15n0627_003:0421a24": "等諸佛正覺所不能決。』復次大王！假使有人",
    "T15n0627_003:0421a25": "而自說言：『我以塵冥灰烟、雲霧污染虛空。』寧",
    "T15n0627_003:0421a26": "堪任乎？」答曰：「不能污。」溥首又問：「設令，大王！",
    "T15n0627_003:0421a27": "吾取此空洗之使淨，寧堪任乎？」答曰：「不能。」",
    "T15n0627_003:0421a28": "溥首報曰：「如是大王！如來之身曉了諸法猶",
    "T15n0627_003:0421a29": "如虛空，成最正覺自然淨者無所染污。以是",
    "T15n0627_003:0421b01": "之故，何所有法而染污者見逆限乎？豈可決",
    "T15n0627_003:0421b02": "了若淨除乎？大王等觀於斯法誼，吾以是故",
    "T15n0627_003:0421b03": "向者說言：『江河沙等諸佛世尊所不能決了。』",
    "T15n0627_003:0421b04": "「復次大王！諸佛世尊不得內心而有所住；不",
    "T15n0627_003:0421b05": "得外心而有所住。所以者何？一切諸法自然",
    "T15n0627_003:0421b06": "清淨無有處所，自然淨者無有處所，無有志",
    "T15n0627_003:0421b07": "願、有所住者。所以者何？得自在哉，諸法自",
    "T15n0627_003:0421b08": "然故。無自然哉，諸法無興立故。無蹉跌哉，諸",
    "T15n0627_003:0421b09": "法無所有故。無所有哉，諸法離形貌故。無形",
    "T15n0627_003:0421b10": "貌哉，諸法虛無故。無蔽礙哉，諸法無教相故。",
    "T15n0627_003:0421b11": "無教化哉，諸法自然無所有故。離所有哉，諸",
    "T15n0627_003:0421b12": "法釋歸趣故。無歸趣哉，諸法無別離故。無",
    "T15n0627_003:0421b13": "別離哉，諸法無所生故。無所猗哉，諸法自",
    "T15n0627_003:0421b14": "然淨故。心性淨哉，諸法無分如空等故。無倫",
    "T15n0627_003:0421b15": "比哉，諸法無伴黨故。無侶哉，諸法離於二",
    "T15n0627_003:0421b16": "故。無有二哉，諸法澹泊故。無量哉，諸法無",
    "T15n0627_003:0421b17": "斷絕故。無邊際哉，諸法無崖畔故。無誠諦",
    "T15n0627_003:0421b18": "哉，諸法顛倒從不誠諦而有所住故。無顛倒",
    "T15n0627_003:0421b19": "哉，諸法常淨得安已故。有常哉，諸法無歸嚮",
    "T15n0627_003:0421b20": "故。清淨哉，諸法本淨因明達故。已自然哉，",
    "T15n0627_003:0421b21": "諸法無我而顯曜故。安隱哉，諸法無想念故。",
    "T15n0627_003:0421b22": "無猶預哉，諸法內寂然故。無欺妄哉，諸法",
    "T15n0627_003:0421b23": "究竟無誠諦故。靜寞哉，諸法澹泊相故。無",
    "T15n0627_003:0421b24": "吾我哉，諸法除於我故。無穿漏哉，諸法解脫",
    "T15n0627_003:0421b25": "相故。趣寂滅哉，諸法離所念故。無恐懼哉，諸",
    "T15n0627_003:0421b26": "法離若干故。造一等哉，諸法等御脫故故。",
    "T15n0627_003:0421b27": "慌忽哉，諸法不想本際故。無有想哉，諸",
    "T15n0627_003:0421b28": "法無壞閑默緣故。順空哉，諸法離眾見故。無",
    "T15n0627_003:0421b29": "有願哉，諸法離三世故。斷三世哉，諸法無去",
    "T15n0627_003:0421c01": "來今故。無為等哉，諸法究竟無生故。「王意云",
    "T15n0627_003:0421c02": "何？彼法無生亦無所起，亦無所有無有真諦。",
    "T15n0627_003:0421c03": "豈能有人污染之乎？」答曰：「不也。」溥首曰：「彼",
    "T15n0627_003:0421c04": "法寧可決斷不耶？」答曰：「不也。」溥首又曰：「一",
    "T15n0627_003:0421c05": "切諸法等如泥洹，如來解此致最正覺。猶是",
    "T15n0627_003:0421c06": "之故，王狐疑者不可決斷。是故大王！不可修",
    "T15n0627_003:0421c07": "行有所造立，不從倒心，當修造立真諦之觀，",
    "T15n0627_003:0421c08": "觀於無本。設能察者，則於諸法而無所受，亦",
    "T15n0627_003:0421c09": "無所曉，不與遊居。若使大王不與諸法俱遊",
    "T15n0627_003:0421c10": "居者，斯乃為信；其有信者乃為寂寞；其寂寞",
    "T15n0627_003:0421c11": "者乃自然淨；自然淨者乃無所造；無所造者",
    "T15n0627_003:0421c12": "一切諸法則無有主，彼則造忍一切諸法無",
    "T15n0627_003:0421c13": "有造者。王當知之，無所造者則為滅度，計彼",
    "T15n0627_003:0421c14": "諸法亦無所造無所破壞；亦無有造亦無不",
    "T15n0627_003:0421c15": "造，斯謂滅度。「假使，大王！順此脫者則平等",
    "T15n0627_003:0421c16": "脫，以等脫者則於其法無趣無逮、不增不減。",
    "T15n0627_003:0421c17": "所以者何？於一切法無所利誼，亦無所求諸",
    "T15n0627_003:0421c18": "法無本，其無本者則無所生；無所生者則亦",
    "T15n0627_003:0421c19": "無本；其無本者等無差特，故曰無本無異。",
    "T15n0627_003:0421c20": "設使大王解信無本，一切狐疑自然為斷。「又",
    "T15n0627_003:0421c21": "若大王！眼無染污亦無所淨，眼之自然為無",
    "T15n0627_003:0421c22": "本故，無本自然則曰眼矣！耳、鼻、口、身、心，亦",
    "T15n0627_003:0421c23": "復如是！心者，大王！無有染污亦無所淨，心之",
    "T15n0627_003:0421c24": "自然為無本故，無本自然則曰心矣！王當了",
    "T15n0627_003:0421c25": "之，色無染污亦無所淨，色者自然為無本故，",
    "T15n0627_003:0421c26": "無本自然則曰色矣！痛、想、行、識亦復如是！識",
    "T15n0627_003:0421c27": "無染污亦無所淨，識之自然為無本故，無本",
    "T15n0627_003:0421c28": "自然則曰識矣！王當了之，一切諸法無有染",
    "T15n0627_003:0421c29": "污亦無所淨，諸法自然為無本故，無本自然",
    "T15n0627_003:0422a01": "則曰諸法。心無形色亦不可見，無所危害、",
    "T15n0627_003:0422a02": "無有處所、無有言教。譬若如幻，不處於外不",
    "T15n0627_003:0422a03": "處於內，心者本淨而自然明。設心淨者，則無",
    "T15n0627_003:0422a04": "染污亦無所淨。「王當解此，其本淨心不可染",
    "T15n0627_003:0422a05": "污、無有淨者、無有虛妄、亦無所著無所危害，",
    "T15n0627_003:0422a06": "因無諦想而有所造無諦思想。設有所住，凡",
    "T15n0627_003:0422a07": "夫愚騃猗欲塵勞，彼則何謂？無有誠諦則而",
    "T15n0627_003:0422a08": "發起無誠諦想，其無誠者則不興諦，一切",
    "T15n0627_003:0422a09": "諸法住不真諦，以存於彼無誠諦想。譬如，大",
    "T15n0627_003:0422a10": "王！喻此虛空，無色無見不可執持，亦無所捨",
    "T15n0627_003:0422a11": "亦無言教。假使有人而說言曰：『今此虛空無",
    "T15n0627_003:0422a12": "色無見不可執持，亦無所捨無有言教，吾今",
    "T15n0627_003:0422a13": "欲以塵、烟焰、雲霧污染虛空。』」王答曰：「不能。」溥",
    "T15n0627_003:0422a14": "首曰：「如是大王！心本之淨自然顯明，則不",
    "T15n0627_003:0422a15": "可以塵、烟焰、雲霧蔽礙污之。譬如塵、烟焰、",
    "T15n0627_003:0422a16": "雲霧住於虛空，終不染空而為垢污。如是，大",
    "T15n0627_003:0422a17": "王！發吾我相謂是我所，因鑒緣結為婬、怒、癡，",
    "T15n0627_003:0422a18": "不污心法，不污心法自然之淨。是故，大王！",
    "T15n0627_003:0422a19": "仁者於彼勿懷狐疑。「王欲知之，其過去心及",
    "T15n0627_003:0422a20": "當來心則無形貌，其當來心及過去心亦無",
    "T15n0627_003:0422a21": "形貌，現在心者無所依猗亦無所有。前心所",
    "T15n0627_003:0422a22": "念不礙後心，後心所念不礙前心，其現在心",
    "T15n0627_003:0422a23": "亦復如是！明知於彼而造斯觀，心無所有",
    "T15n0627_003:0422a24": "亦無不有。過去心者以滅盡，未來心未至，",
    "T15n0627_003:0422a25": "現在無住，覩見諸法當來無住，蠲除諸見無",
    "T15n0627_003:0422a26": "所怪者為解脫故；清淨想者諸法離垢，普等",
    "T15n0627_003:0422a27": "于世普等於明；無所生者無有言教，及無言",
    "T15n0627_003:0422a28": "教無處不處。世尊所說寂然之議，其寂然者",
    "T15n0627_003:0422a29": "計於彼法則無有處。假使有人求處言教推索",
    "T15n0627_003:0422b01": "諸法，設使，大王！在於諸法而無所念，則除一",
    "T15n0627_003:0422b02": "切狐疑之結，而於諸法無所決除。所以者何？",
    "T15n0627_003:0422b03": "其狐疑者，與法適等而無差特，故曰法界御",
    "T15n0627_003:0422b04": "於平等。一切諸法及與法界，於此諸法當御",
    "T15n0627_003:0422b05": "平等。所以者何？一切諸法則入法界，設等法",
    "T15n0627_003:0422b06": "界則等諸法，是故名曰法界平等一切諸法，",
    "T15n0627_003:0422b07": "其法界者等御諸法。」說是語時，王阿闍世得",
    "T15n0627_003:0422b08": "柔順法忍，歡喜踊躍心獲大安，尋即叉手歎",
    "T15n0627_003:0422b09": "曰：「善哉！快說斯言辯除余疑。」溥首答曰：「王",
    "T15n0627_003:0422b10": "當知之，斯為大冥狐疑之結也。如王究竟釋",
    "T15n0627_003:0422b11": "一切法，而說斯言。」「善哉溥首！快說斯言辯",
    "T15n0627_003:0422b12": "除疑惑。」王又答曰：「以為滅盡吾諸陰、蓋，假使",
    "T15n0627_003:0422b13": "我身命終沒者則當至道？」溥首答曰：「是為",
    "T15n0627_003:0422b14": "大王之甚疑礙，乃欲究竟一切諸法至於滅",
    "T15n0627_003:0422b15": "度，乃能悕望想於泥洹，究竟泥洹一切諸法，",
    "T15n0627_003:0422b16": "而復望想於滅度乎？究竟泥洹者，諸法本淨",
    "T15n0627_003:0422b17": "而無所生。」爾時王阿闍世取軟妙衣價直百",
    "T15n0627_003:0422b18": "千，即以手持奉上溥首，欲報法恩而覆其",
    "T15n0627_003:0422b19": "身。溥首童真忽然不現，不見其身何所歸",
    "T15n0627_003:0422b20": "趣，空中聲曰：「如今大王而不覩見溥首之",
    "T15n0627_003:0422b21": "身，觀其狐疑亦當如斯！如見狐疑，見一切諸",
    "T15n0627_003:0422b22": "法亦復如是。如觀諸法所見如是，見無所見。」",
    "T15n0627_003:0422b23": "又曰：「大王！所見身者以衣與之。」次于溥首，",
    "T15n0627_003:0422b24": "有坐菩薩名慧英幢，王阿闍世以衣與之。於",
    "T15n0627_003:0422b25": "時菩薩不肯受衣，而說斯曰：「吾不欲脫於所",
    "T15n0627_003:0422b26": "有，亦不瞋恨、亦不滅度。吾亦不近於凡夫",
    "T15n0627_003:0422b27": "法而受斯衣；亦不從度凡夫行者、不從學者；",
    "T15n0627_003:0422b28": "亦復不從度塵法者；不從不學、不從無學而",
    "T15n0627_003:0422b29": "度法者；不從緣覺，亦復不從度緣覺者而受",
    "T15n0627_003:0422c01": "斯衣。吾亦不從如來所受，亦不從度如來法",
    "T15n0627_003:0422c02": "者而有所受。假使大王不行斯法不捨此法，",
    "T15n0627_003:0422c03": "吾乃從彼而有所受。所當受者若有施者，俱",
    "T15n0627_003:0422c04": "同一等而無差特。如此施者，則為清淨眾祐",
    "T15n0627_003:0422c05": "所說。」王阿闍世則以其衣著慧英幢身，即",
    "T15n0627_003:0422c06": "於座上忽然不現，已於空中復聞聲曰：「其身",
    "T15n0627_003:0422c07": "現者以衣施之。」次有菩薩名信喜寂，王阿闍",
    "T15n0627_003:0422c08": "世以衣施之。其菩薩曰：「吾亦不從自見身如",
    "T15n0627_003:0422c09": "有所受；不從見他、不從見著塵而有所受；不",
    "T15n0627_003:0422c10": "從離塵、亦不從寂猗而有所受；不從無猗、",
    "T15n0627_003:0422c11": "不從定意、不從亂志、不從智慧、不從無慧而",
    "T15n0627_003:0422c12": "有所受。」王即以衣著菩薩上，則亦不現，而",
    "T15n0627_003:0422c13": "於空中如有聲曰：「有現身者以衣施之。」次有",
    "T15n0627_003:0422c14": "菩薩名不捨所念，王阿闍世以衣施之。於時",
    "T15n0627_003:0422c15": "菩薩亦不肯受，而說斯曰：「吾不從猗身而有",
    "T15n0627_003:0422c16": "所受；不從猗言、不從猗心、不從猗慧、不從",
    "T15n0627_003:0422c17": "猗誼、不從猗陰、不從猗種、不從猗衰入、不從",
    "T15n0627_003:0422c18": "猗諦、不從猗佛音聲而有所受。所以者何？一",
    "T15n0627_003:0422c19": "切諸法皆無所猗亦無所著，究竟永安亦無",
    "T15n0627_003:0422c20": "震動。」王阿闍世以衣施之。於時菩薩則亦不",
    "T15n0627_003:0422c21": "現，空中有聲而語王曰：「其身現者以衣施之。」",
    "T15n0627_003:0422c22": "次坐菩薩名曰尊志，王阿闍世以衣施之。於",
    "T15n0627_003:0422c23": "時菩薩亦不肯受，而說斯曰：「王當知之，吾",
    "T15n0627_003:0422c24": "不從卑脫而有所受。假使大王發於無上正",
    "T15n0627_003:0422c25": "真道心，其心等者道意則等，信道意等道已",
    "T15n0627_003:0422c26": "平等其心亦等，已等道意諸法則等，已能平",
    "T15n0627_003:0422c27": "等一切法者乃從受衣，於一切法不受不捨",
    "T15n0627_003:0422c28": "亦無所收，脫於諸法而無有意亦無不意，覩",
    "T15n0627_003:0422c29": "一切法不見吾我不計吾我，如是行者乃從",
    "T15n0627_003:0423a01": "受衣。」王阿闍世以衣施之，則便不現。以於空",
    "T15n0627_003:0423a02": "中而有聲曰：「其有現者以衣與之。」次有菩",
    "T15n0627_003:0423a03": "薩名定華王，王阿闍世以衣施之。於時菩薩",
    "T15n0627_003:0423a04": "亦不肯受，而說斯曰：「假使大王行諸三昧，不",
    "T15n0627_003:0423a05": "於定意而有所懷，信解諸法本淨平等無有",
    "T15n0627_003:0423a06": "脫者，我乃從彼而受斯衣。」王阿闍世以衣",
    "T15n0627_003:0423a07": "著其身上。於時菩薩則亦不現，以於空中而",
    "T15n0627_003:0423a08": "聞聲曰：「其身現者以衣與之。」次坐菩薩名無",
    "T15n0627_003:0423a09": "逮得，王阿闍世以衣施之。時彼菩薩亦不肯",
    "T15n0627_003:0423a10": "受，而說斯曰：「假使大王於一切陰而信得度，",
    "T15n0627_003:0423a11": "文字、音聲一切平等而不可得，已見諸法無",
    "T15n0627_003:0423a12": "所得者，則便導利無所得誼，不御眾好不",
    "T15n0627_003:0423a13": "導嚴飾，作斯行者我乃從彼而有所受。」王阿",
    "T15n0627_003:0423a14": "闍世以衣擲之。時彼菩薩忽然不現，以於空",
    "T15n0627_003:0423a15": "中而有聲曰：「其身現者以衣施之。」次有菩薩",
    "T15n0627_003:0423a16": "名淨三垢，王阿闍世以衣施之。時彼菩薩亦",
    "T15n0627_003:0423a17": "不肯受，而說斯曰：「假使大王不自得身亦無",
    "T15n0627_003:0423a18": "受者，其有施者亦無悕望，若如是者我乃受",
    "T15n0627_003:0423a19": "衣。」王阿闍世以衣擲之，則亦不現。以於空中",
    "T15n0627_003:0423a20": "而有聲曰：「其身現者以衣與之。」次坐菩薩名",
    "T15n0627_003:0423a21": "化諸法王，王阿闍世以衣施之。於時菩薩亦",
    "T15n0627_003:0423a22": "不肯受：「假使大王示現聲聞而般泥洹亦不",
    "T15n0627_003:0423a23": "滅度；示現緣覺而般泥洹亦不滅度；示現",
    "T15n0627_003:0423a24": "如來而般泥洹亦不滅度。無終始法、無滅度法，",
    "T15n0627_003:0423a25": "吾乃受衣。」王阿闍世以衣擲之，則亦不現。空",
    "T15n0627_003:0423a26": "中聲曰：「其有現身以衣與之。」王阿闍世以次",
    "T15n0627_003:0423a27": "第以衣施，諸菩薩一一不現，各各說曰：「其有",
    "T15n0627_003:0423a28": "現者以衣與之。」床榻机案亦空不現。王阿闍",
    "T15n0627_003:0423a29": "世謂賢者大迦葉曰：「於今現者當受斯衣，仁",
    "T15n0627_003:0423b01": "者最尊佛所咨歎宜當受之。」大迦葉曰：「吾婬、",
    "T15n0627_003:0423b02": "怒、癡無除盡也，如今吾身不應受衣。不捨無",
    "T15n0627_003:0423b03": "明、不除欲索、不斷苦惱、不滅於習、不為盡",
    "T15n0627_003:0423b04": "證、亦不由路。吾不見佛亦不聞法，不御聖眾、",
    "T15n0627_003:0423b05": "不釋塵勞、不發思想、不離思想、不建立慧亦",
    "T15n0627_003:0423b06": "不離慧，吾眼不淨亦不造慧，亦無所滅。其",
    "T15n0627_003:0423b07": "施我者不獲大福，亦非無福。吾亦不在於生",
    "T15n0627_003:0423b08": "死法、無滅度法。其施我者，不能究竟眾祐之",
    "T15n0627_003:0423b09": "德。假使大王能行如斯等護諸誼，我受斯",
    "T15n0627_003:0423b10": "衣。」王阿闍世以衣擲之，忽然不現。在於空中",
    "T15n0627_003:0423b11": "而聞聲曰：「其身現者以衣與之。」王阿闍世次",
    "T15n0627_003:0423b12": "第施衣則各不現。如是一切諸大弟子，一一",
    "T15n0627_003:0423b13": "慌惚沒不復現，盡五百人，復聞聲曰：「王所見",
    "T15n0627_003:0423b14": "身以衣施之。」即自念言：「菩薩、聲聞悉不復現，",
    "T15n0627_003:0423b15": "吾當還與第一之后。」則入宮裏而遍觀察，亦",
    "T15n0627_003:0423b16": "不覩見一切婇女。王阿闍世便得親近如斯",
    "T15n0627_003:0423b17": "定意，其目所瞻不見諸色、亦不見男女、不見",
    "T15n0627_003:0423b18": "童子、不見童女、不見大小、不見牆壁、不見樹",
    "T15n0627_003:0423b19": "木、不見屋宅、不見城郭，續見身想。復聞空",
    "T15n0627_003:0423b20": "中而有聲曰：「其身現者以衣與之。」王即自著，",
    "T15n0627_003:0423b21": "不見自身，尋則雪除一切色想。復聞聲曰：",
    "T15n0627_003:0423b22": "「假使大王不見諸色形像所有，柔軟安隱觀",
    "T15n0627_003:0423b23": "於狐疑，亦當如見狐疑，觀一切法亦復如此。",
    "T15n0627_003:0423b24": "如無所見者，斯乃為見，離於諸見。設使離見",
    "T15n0627_003:0423b25": "有所見者，則無所見，不離諸見。如是見者能",
    "T15n0627_003:0423b26": "為等觀，設於諸法不有所見，已無所見則為",
    "T15n0627_003:0423b27": "等觀。」於時王阿闍世，皆離一切想念所著，從",
    "T15n0627_003:0423b28": "三昧起尋則還，復見眾會者、諸后、婇女、城郭、",
    "T15n0627_003:0423b29": "殿宅亦復如故。王阿闍世白溥首曰：「向者眾",
    "T15n0627_003:0423c01": "會為何所湊？又吾在前而不見之？」溥首報",
    "T15n0627_003:0423c02": "曰：「猶如大王狐疑所湊，其眾會者向在于",
    "T15n0627_003:0423c03": "彼。」又問：「大王！見眾會乎？」答曰：「已見。」溥首問",
    "T15n0627_003:0423c04": "曰：「云何見？」「而見狐疑，覩眾會者亦復如是！」",
    "T15n0627_003:0423c05": "又問：「以何等見於狐疑乎？」答曰：「如覩會者",
    "T15n0627_003:0423c06": "目前所見諸形色者，狐疑亦然，不見內外。」",
    "T15n0627_003:0423c07": "又問：「大王！世尊說曰：『其犯逆者不得中止處",
    "T15n0627_003:0423c08": "無有間』，王自知當至地獄乎？」王尋答曰：「云何，",
    "T15n0627_003:0423c09": "溥首？如來至真成正覺時，豈見有法歸囹圄",
    "T15n0627_003:0423c10": "乎？斯趣三塗、斯趣天上、斯趣泥洹乎？」答曰：",
    "T15n0627_003:0423c11": "「不也。大王！」「溥首察見，吾今覺了一切諸法，",
    "T15n0627_003:0423c12": "所覺了法於諸經法亦無所得，趣於地獄、若",
    "T15n0627_003:0423c13": "生天上般泥洹者，一切諸法皆悉為如。若分",
    "T15n0627_003:0423c14": "別空之所歸趣瞻於空者，無趣地獄，不至天",
    "T15n0627_003:0423c15": "上、不歸泥洹。一切諸法無所破壞；一切諸法",
    "T15n0627_003:0423c16": "悉歸法界。其法界者，不歸惡趣、不上於天、",
    "T15n0627_003:0423c17": "不歸泥洹。其逆無間則謂法界，諸逆之原則",
    "T15n0627_003:0423c18": "謂法界；其本淨者則謂諸逆，其諸逆者則謂",
    "T15n0627_003:0423c19": "本淨，是故言曰諸法本淨。是故溥首！一切",
    "T15n0627_003:0423c20": "諸法至無所生，由斯自知不歸惡趣，亦不上",
    "T15n0627_003:0423c21": "天、不升泥洹。」溥首答曰：「云何大王亂佛法",
    "T15n0627_003:0423c22": "教？」答曰：「吾亦不違世尊教命，不詭佛法。所以",
    "T15n0627_003:0423c23": "者何？世尊分別演無我際、說真諦原，已無有",
    "T15n0627_003:0423c24": "我，彼則無人，人無所有，眾生虛無，無有實",
    "T15n0627_003:0423c25": "者。如是計之則無所造，亦無作者亦無受",
    "T15n0627_003:0423c26": "者。」又問：「大王！狐疑斷乎？」答曰：「已究除矣！」溥",
    "T15n0627_003:0423c27": "首問曰：「云何大王！猶豫絕乎？」答曰：「永絕。」溥",
    "T15n0627_003:0423c28": "首又問：「今王云何於眾會中，知王有逆而言",
    "T15n0627_003:0423c29": "無逆？」答曰：「不也。」又問：「云何？」答曰：「其已逆者",
    "T15n0627_003:0424a01": "脫於無結而造證者；彼諸逆者斯會逆者；其",
    "T15n0627_003:0424a02": "諸逆者則是菩薩柔順法忍，而令眾人得入",
    "T15n0627_003:0424a03": "斯忍，不當於彼攬持諸逆。溥首！所謂逆者，從",
    "T15n0627_003:0424a04": "彼至斯無有諸逆，以是之故不當於彼總攝",
    "T15n0627_003:0424a05": "諸逆。」時慧英幢菩薩舉聲歎曰：「以為嚴除大",
    "T15n0627_003:0424a06": "王之路，乃能逮得如斯法忍。」王則答曰：「一切",
    "T15n0627_003:0424a07": "諸法本末悉淨；又一切法究竟閑默無所染",
    "T15n0627_003:0424a08": "污。以是之故不可污染而為作垢，無所著",
    "T15n0627_003:0424a09": "道，斯名曰道。又彼道者不歸生死、不至泥洹，",
    "T15n0627_003:0424a10": "諸賢聖道無道御者，無所起道斯名為道，道",
    "T15n0627_003:0424a11": "無有道。」王阿闍世說此言時，逮得明達柔順",
    "T15n0627_003:0424a12": "法忍。於時中宮四十二女見溥首威神變",
    "T15n0627_003:0424a13": "化，皆發無上正真道意，五百庶民遠塵離垢",
    "T15n0627_003:0424a14": "諸法眼淨。時無央數百千人眾，皆來集會",
    "T15n0627_003:0424a15": "王宮門下，欲得聞法供養奉事。溥首童真以",
    "T15n0627_003:0424a16": "脚足指而案此地。時王舍城悉作琉璃，一切",
    "T15n0627_003:0424a17": "城里所居民者，悉見溥首、菩薩、聲聞，譬如",
    "T15n0627_003:0424a18": "明鏡照其面像自見其影。溥首童真為諸來",
    "T15n0627_003:0424a19": "者如應說法，八萬四千人聽經法者得法眼",
    "T15n0627_003:0424a20": "淨，五百人皆發無上正真道意。◎",
    "T15n0627_003:0424a21": "◎心本淨品第十一",
    "T15n0627_003:0424a22": "爾時溥首，為王阿闍世及諸眷屬并餘來者",
    "T15n0627_003:0424a23": "無數之眾，開化說法。即從坐起與比丘眾、王",
    "T15n0627_003:0424a24": "阿闍世、群臣寮屬及無數人，出宮門行行於",
    "T15n0627_003:0424a25": "途。路見一男子，自害其母住他樹下，啼哭",
    "T15n0627_003:0424a26": "懊惱稱叫。「奈何其人，究竟現在應度？而自剋責，",
    "T15n0627_003:0424a27": "所作無狀，而造大逆自危其母當墮地獄，雖",
    "T15n0627_003:0424a28": "爾其人當修律行。」時溥首於比丘眾前化作",
    "T15n0627_003:0424a29": "異化，即時往詣害母人所，去之不遠而中道",
    "T15n0627_003:0424b01": "住。其害母者遙見父母與子共侶，父母謂子：",
    "T15n0627_003:0424b02": "「是者正路？」其子答曰：「斯非正路。」遞互起諍。",
    "T15n0627_003:0424b03": "於是化子現懷瞋怒，殺化父母。其逆罪子遙",
    "T15n0627_003:0424b04": "見化子害化父母，啼哭酸毒不能自勝，尋即",
    "T15n0627_003:0424b05": "往詣害母人所，而謂之曰：「我殺父母當墮地",
    "T15n0627_003:0424b06": "獄。」哭言：「奈何，當設何計？」其害母者而自念言：",
    "T15n0627_003:0424b07": "「今此來人乃害二親，我但危母，其人癡冥罪",
    "T15n0627_003:0424b08": "莫大焉！我之為逆尚差於彼，如彼受罪吾猶",
    "T15n0627_003:0424b09": "覺輕。」其化人者悲哀酸酷，口並宣言：「吾當往",
    "T15n0627_003:0424b10": "詣能仁佛所，其無救者佛為設救；其恐懅者",
    "T15n0627_003:0424b11": "慰除所患，如佛所教我當奉遵。」於時化人啼",
    "T15n0627_003:0424b12": "哭進路在其前行，而害母者尋隨其後：「如彼",
    "T15n0627_003:0424b13": "悔過吾亦當爾！吾罪微薄彼人甚重。」化人詣",
    "T15n0627_003:0424b14": "佛，稽首于地而白佛言：「唯然，世尊！吾造大逆",
    "T15n0627_003:0424b15": "而害二親，犯斯大罪？」佛告化人：「善哉善哉！",
    "T15n0627_003:0424b16": "子為至誠而無所欺，言行相副詣如來前說",
    "T15n0627_003:0424b17": "誠諦言，而不兩舌亦不自侵。當自惟察觀心",
    "T15n0627_003:0424b18": "之法，以何所心危二親者？用過去心？當來心",
    "T15n0627_003:0424b19": "乎？現在心耶？其過去心即以滅盡；其現在心",
    "T15n0627_003:0424b20": "即以別去，無有處所亦無方面不知安在；",
    "T15n0627_003:0424b21": "當來心者則亦未至，無集聚處，未見旋返亦",
    "T15n0627_003:0424b22": "無往還。子當知之，心亦不立於身之內，亦",
    "T15n0627_003:0424b23": "不由外，亦無境界，不處兩間，不得中止。察其",
    "T15n0627_003:0424b24": "心者，亦無五色——青、赤、黃、白、黑。子當了之！心",
    "T15n0627_003:0424b25": "者無色，亦不可見，亦無所住，亦不退轉。無",
    "T15n0627_003:0424b26": "有言教，不可執持，猶若如幻。子欲察心，不",
    "T15n0627_003:0424b27": "可分別、不可解了。不可名婬、不可究怒、不",
    "T15n0627_003:0424b28": "可知癡，無婬怒癡。子當知心無生死行，亦",
    "T15n0627_003:0424b29": "無所作，亦無所現，亦不現在。心者清淨，亦",
    "T15n0627_003:0424c01": "無垢染，亦無淨者。心不在此、亦不在彼，不在",
    "T15n0627_003:0424c02": "異處，猶如虛空，亦無等倫，亦無色像，亦無言",
    "T15n0627_003:0424c03": "教。有明智者不當依猗，勿得言吾，謂是我",
    "T15n0627_003:0424c04": "所，莫得造處無得為想，莫造畢竟，勿有所為，",
    "T15n0627_003:0424c05": "無言己身，勿云吾我，莫念過去。所以者何？子",
    "T15n0627_003:0424c06": "當知之！一切諸法悉無所住，猶如虛空。子且",
    "T15n0627_003:0424c07": "聽之！解如是者，佛不謂人於法有脫，若染",
    "T15n0627_003:0424c08": "污者不歸惡趣，設心清淨而無垢染則無諸",
    "T15n0627_003:0424c09": "趣。」於時化人即而歎曰：「得未曾有，天中之",
    "T15n0627_003:0424c10": "天！如來所因成最正覺了知法界，無有作者",
    "T15n0627_003:0424c11": "亦無有受、無有生者、無滅度者、無所依猗。願",
    "T15n0627_003:0424c12": "得出家，因佛世尊得作沙門受具足戒。」佛言：",
    "T15n0627_003:0424c13": "「比丘善來。」於時化人前作沙門，即白佛言：「唯",
    "T15n0627_003:0424c14": "然，世尊！吾獲神通今欲滅度。」佛之威神使彼",
    "T15n0627_003:0424c15": "化人，去地四丈九尺，於虛空中而取滅度，身",
    "T15n0627_003:0424c16": "中出火還自燒體。於時逆子見彼化人得作",
    "T15n0627_003:0424c17": "沙門，聽受經法聞佛所說。心自念言：「向者彼",
    "T15n0627_003:0424c18": "人自危二親，在世尊前而作沙門便得滅度。",
    "T15n0627_003:0424c19": "今吾何故不効彼人，而作沙門亦當滅度？」作",
    "T15n0627_003:0424c20": "是念已往詣佛所，稽首聖足前白佛言：「我亦",
    "T15n0627_003:0424c21": "造逆自危母命。」佛言：「善哉善哉！子為至誠",
    "T15n0627_003:0424c22": "而無所欺，言行相副，詣如來前說誠諦之言，",
    "T15n0627_003:0424c23": "而不兩舌亦不自侵。當自惟察觀心之法，以",
    "T15n0627_003:0424c24": "何所心危其親者？用過去心？當來心乎？現在",
    "T15n0627_003:0424c25": "心耶？其過去心即已滅盡；其現在心即以別",
    "T15n0627_003:0424c26": "去，無有處所，亦無方面，不知安在；當來心者",
    "T15n0627_003:0424c27": "則亦未至，無集聚處，未見旋返，亦無往還。子",
    "T15n0627_003:0424c28": "當知之！心亦不立於身之內、亦不由外、亦無",
    "T15n0627_003:0424c29": "境界，不處兩間、不得中止。察其心者，亦無五",
    "T15n0627_003:0425a01": "色——青、赤、黃、白、黑。子當了之！心者無色，亦不",
    "T15n0627_003:0425a02": "可見亦無所住，亦不退轉，無有言教，不可",
    "T15n0627_003:0425a03": "執持，猶若如幻。子欲察心，不可分別，不可",
    "T15n0627_003:0425a04": "解了，不可名婬、不可究怒、不可知癡。無婬",
    "T15n0627_003:0425a05": "怒癡，子當知心，在生死行，亦無所作，亦無",
    "T15n0627_003:0425a06": "所現，亦不現在。心者清淨，亦無垢染，亦無淨",
    "T15n0627_003:0425a07": "者。心不在此，亦不在彼，不在異處，猶如虛空，",
    "T15n0627_003:0425a08": "亦無等倫，亦無色像，亦無言教。有明知者",
    "T15n0627_003:0425a09": "不當依猗，勿得言吾，謂是我所，莫得造處無",
    "T15n0627_003:0425a10": "得為想，莫造畢竟，勿有所為，無言己身，勿",
    "T15n0627_003:0425a11": "云吾我，莫念過去。所以者何？子當知之！一",
    "T15n0627_003:0425a12": "切諸法悉無所住，猶如虛無。子且聽之！解如",
    "T15n0627_003:0425a13": "是者，佛不謂人於法有脫，若染污者不歸惡",
    "T15n0627_003:0425a14": "趣，設心清淨而無垢染則無諸趣。」於時逆人",
    "T15n0627_003:0425a15": "地獄之火從毛孔出，毒痛甚劇而無救護，則",
    "T15n0627_003:0425a16": "白佛言：「我今被燒，惟天中天而見救濟歸",
    "T15n0627_003:0425a17": "命大聖。」於是世尊出金色臂著實人頂上，火",
    "T15n0627_003:0425a18": "時即滅無復苦痛。見如來身若干相好，身痛",
    "T15n0627_003:0425a19": "休息而得安隱，又前白佛：「欲作沙門。」佛尋聽",
    "T15n0627_003:0425a20": "之，即為寂志。於時世尊為說四諦，其人聞之，",
    "T15n0627_003:0425a21": "遠塵離垢得法眼淨，修行法教逮得往還，證",
    "T15n0627_003:0425a22": "至得羅漢。又白佛言：「欲般泥洹。」世尊告曰：",
    "T15n0627_003:0425a23": "「隨意所存。」於時比丘踊在虛空，去地四丈",
    "T15n0627_003:0425a24": "九尺，身中出火還自燒體，百千天人於虛空",
    "T15n0627_003:0425a25": "中而來供養。時舍利弗見於彼人，受斯律教",
    "T15n0627_003:0425a26": "而得滅度，則驚怪之，前白佛言：「誠難及也。天",
    "T15n0627_003:0425a27": "中之天！如來恩施所說法律，乃令逆者得受",
    "T15n0627_003:0425a28": "法教，如是行者然有殊別，堪救濟者惟有如",
    "T15n0627_003:0425a29": "來！溥首童真被大德鎧，諸菩薩倫能覩一",
    "T15n0627_003:0425b01": "切群萌根原隨而度之地，非聲聞、緣覺境",
    "T15n0627_003:0425b02": "界。」佛言：「如是。舍利弗！誠如所云，是佛大士",
    "T15n0627_003:0425b03": "法忍菩薩之境界也。又舍利弗！汝等所見想",
    "T15n0627_003:0425b04": "墮地獄，而佛覩之至滅度法；汝等視人應滅",
    "T15n0627_003:0425b05": "度者，世尊省知而墜惡趣。或以知足有德之",
    "T15n0627_003:0425b06": "士，閑居奉戒而三昧定，汝等謂之至滅度法，",
    "T15n0627_003:0425b07": "如來見之反墮地獄。所以者何？汝等之類離",
    "T15n0627_003:0425b08": "於心行，不能遍察眾生心原，群萌所行不",
    "T15n0627_003:0425b09": "可思議。又舍利弗！汝為見此殺母者乎？聞說",
    "T15n0627_003:0425b10": "深法得至無餘而般泥洹？」對曰：「惟見。天中",
    "T15n0627_003:0425b11": "天！」佛告舍利弗：「斯害母者，於五百佛殖眾",
    "T15n0627_003:0425b12": "德本，聞深妙法解暢心本清淨顯曜；又如其",
    "T15n0627_003:0425b13": "人入此典誥，受一切法而得解脫。」佛言：「舍",
    "T15n0627_003:0425b14": "利弗！以是之故，若族姓子、族姓女，我滅度後，",
    "T15n0627_003:0425b15": "能聞是法誼即便信樂；又人迷惑而心乖",
    "T15n0627_003:0425b16": "者，隨惡知友而犯罪釁不失法忍，乃至無餘",
    "T15n0627_003:0425b17": "而得解脫，吾不謂斯等墮惡趣也。有信樂如",
    "T15n0627_003:0425b18": "是像類深妙之法，所得如是！以斯之故，若",
    "T15n0627_003:0425b19": "茲等倫處於正路，其聞斯典即信樂者，講說",
    "T15n0627_003:0425b20": "平等章句歎頌，廣為他人分別演者，德悉如",
    "T15n0627_003:0425b21": "是！何況奉行修如所教？」溥首與諸菩薩大士、",
    "T15n0627_003:0425b22": "迦葉、王阿闍世及無數人，往詣佛所稽首禮",
    "T15n0627_003:0425b23": "足，却坐一面。",
    "T15n0627_003:0425b24": "爾時舍利弗見溥首與諸會者悉坐定已，謂",
    "T15n0627_003:0425b25": "王阿闍世：「大王！狐疑寧為斷乎？」答曰：「唯然。",
    "T15n0627_003:0425b26": "仁者！尋則斷矣。」又問：「云何斷？」答曰：「不受不",
    "T15n0627_003:0425b27": "捨是謂為斷，亦無所得本末永了無有垢染，",
    "T15n0627_003:0425b28": "則為斷矣！」舍利弗白世尊曰：「王阿闍世所畢",
    "T15n0627_003:0425b29": "幾如，餘有幾如？」世尊告曰：「王之餘殃猶如",
    "T15n0627_003:0425c01": "芥子，所滅之罪如須彌山，入於深法所說經",
    "T15n0627_003:0425c02": "誼至無生法。」舍利弗又白佛言：「王阿闍世",
    "T15n0627_003:0425c03": "當復往歸於惡趣乎？」答曰：「如忉利天子在於",
    "T15n0627_003:0425c04": "七寶重閣交露，下閻浮提尋還本處。如是舍",
    "T15n0627_003:0425c05": "利弗！王阿闍世所入地獄名賓[跳兆+宅]羅(晉曰：集欲)。這",
    "T15n0627_003:0425c06": "入尋出，其身不遭苦惱之患。」舍利弗言：「難及。",
    "T15n0627_003:0425c07": "世尊！王阿闍世諸根明達乃如斯乎？又能蠲",
    "T15n0627_003:0425c08": "除若干罪釁如斯重殃地獄之毒？」佛告舍利",
    "T15n0627_003:0425c09": "弗：「王阿闍世前已供養七十二億諸佛世尊，",
    "T15n0627_003:0425c10": "殖眾德本咸受經典，所聞法者勸無上正真",
    "T15n0627_003:0425c11": "之道，汝豈見溥首乎？」對曰：「已見。」世尊告",
    "T15n0627_003:0425c12": "曰：「溥首童真勸阿闍世使發無上正真道意，",
    "T15n0627_003:0425c13": "於難計劫，離垢藏如來、無數諸佛，於彼劫中",
    "T15n0627_003:0425c14": "而有三億平等正覺，悉是溥首所可誘勸，使",
    "T15n0627_003:0425c15": "轉法輪長壽久存，設百千世尊終不能為。王",
    "T15n0627_003:0425c16": "阿闍世說法決疑，其惟溥首能為斯王決除",
    "T15n0627_003:0425c17": "疑網。所以者何？溥首童真數從諸佛聞是",
    "T15n0627_003:0425c18": "深法，以是故當作斯觀。其有菩薩應所度者，",
    "T15n0627_003:0425c19": "本從發意得其本師，為之說法乃能解耳！王",
    "T15n0627_003:0425c20": "阿闍世從集欲輕地獄出，生於上方去是五",
    "T15n0627_003:0425c21": "百佛國，其世界曰莊嚴，其佛號寶英如來、至",
    "T15n0627_003:0425c22": "真、等正覺，今現說法。當復重見溥首，從聞深",
    "T15n0627_003:0425c23": "經在於彼土，即當逮得不起法忍。彌勒菩薩",
    "T15n0627_003:0425c24": "成正覺時，當復來下還斯忍界，號曰不動菩",
    "T15n0627_003:0425c25": "薩大士！彌勒如來當為眾會宣講不動菩薩",
    "T15n0627_003:0425c26": "前所興為，又復分別於此經典敷陳至誼。『不",
    "T15n0627_003:0425c27": "動大士能仁佛世作大國王，名阿闍世，從惡",
    "T15n0627_003:0425c28": "友言自害其父，從溥首聞所說經典得柔",
    "T15n0627_003:0425c29": "順法忍，因此除罪令無有餘。』彌勒如來緣不",
    "T15n0627_003:0426a01": "動菩薩說此經法，八千菩薩得不起法忍，八",
    "T15n0627_003:0426a02": "萬四千菩薩蠲除無數不可計會罪釁積聚。",
    "T15n0627_003:0426a03": "「如是舍利弗！王阿闍世從今已往八百難計",
    "T15n0627_003:0426a04": "會劫，修菩薩行開化眾生嚴淨佛土。又舍利",
    "T15n0627_003:0426a05": "弗！王阿闍世所化眾生，為聲聞地、若緣覺地、",
    "T15n0627_003:0426a06": "若行大乘，斯等眾生當有罪蓋，無塵垢弊，狐",
    "T15n0627_003:0426a07": "疑悉除無有猶豫。過於八千不可計劫，當得",
    "T15n0627_003:0426a08": "無上正真之道為最正覺。劫名喜見，世界曰",
    "T15n0627_003:0426a09": "無造陰，佛號淨界如來、至真、等正覺，壽十四",
    "T15n0627_003:0426a10": "劫。諸聲聞眾七十萬人而為大會，一切慧解",
    "T15n0627_003:0426a11": "志八脫門；諸菩薩眾有十二億，皆得智慧度",
    "T15n0627_003:0426a12": "無極善權方便。滅度之後，正法當住一億",
    "T15n0627_003:0426a13": "歲。無造陰世界所有黎庶，至於壽盡無狐疑",
    "T15n0627_003:0426a14": "者，終沒之後不歸三塗。淨界如來設為群",
    "T15n0627_003:0426a15": "生講說經者，悉去諸垢無有塵勞皆得清淨。",
    "T15n0627_003:0426a16": "是故舍利弗！人人相見莫相平相，所以不當",
    "T15n0627_003:0426a17": "相平相者，人根難見，獨有如來能平相人，行",
    "T15n0627_003:0426a18": "如佛者可平相人也。」賢者舍利弗及大眾",
    "T15n0627_003:0426a19": "會，驚喜踊躍而說斯言：「從今日始盡其形壽，",
    "T15n0627_003:0426a20": "不觀他人，不敢說人某趣地獄、某當滅度。所",
    "T15n0627_003:0426a21": "以者何？群生之行不可思議。」時佛說此喻阿",
    "T15n0627_003:0426a22": "闍世決，三萬二千天子發無上正真道意，各",
    "T15n0627_003:0426a23": "誓願曰：「淨界世尊成正覺時，吾等當生於彼",
    "T15n0627_003:0426a24": "佛土，不造欲世界。」佛即記之當生彼土。",
    "T15n0627_003:0426a25": "月首受決品第十二",
    "T15n0627_003:0426a26": "王阿闍世有一太子，名曰月首，厥年八歲，解",
    "T15n0627_003:0426a27": "頸瓔珞，用散佛上而曰：「吾以此德勸助無上",
    "T15n0627_003:0426a28": "正真之道，以斯善本，淨界如來成正覺時，願",
    "T15n0627_003:0426a29": "於彼土為四域主、轉輪聖王！盡其形壽，供",
    "T15n0627_003:0426b01": "養如來及比丘眾！佛滅度後奉持舍利而受",
    "T15n0627_003:0426b02": "經典，然後得成無上正真之道為最正覺！」這",
    "T15n0627_003:0426b03": "散珠瓔，便於虛空，則成七寶交露棚閣，四",
    "T15n0627_003:0426b04": "方四植上下平等，嚴正雅妙，於其閣內安四",
    "T15n0627_003:0426b05": "寶床敷天繒綵，如來坐之相好莊嚴。佛時即",
    "T15n0627_003:0426b06": "笑。世尊笑法，則有無數不可呰限百千光色",
    "T15n0627_003:0426b07": "從其口出，照難思議無有邊際諸佛世界，超",
    "T15n0627_003:0426b08": "于梵天、魔之宮殿，日月光明自然蔽曀，[火*僉]",
    "T15n0627_003:0426b09": "徊繞身無央數匝從頂上入。賢者阿難即從",
    "T15n0627_003:0426b10": "坐起偏袒右肩，長跪叉手以偈讚曰：",
    "T15n0627_003:0426b11": "「度一切智慧，　　超越眾罣礙；",
    "T15n0627_003:0426b12": "　解了群生類，　　心行之根原。",
    "T15n0627_003:0426b13": "　以分別本末，　　應時而說法；",
    "T15n0627_003:0426b14": "　普照世願說，　　何因而欣笑？",
    "T15n0627_003:0426b15": "　眾生在十方，　　一切處其前；",
    "T15n0627_003:0426b16": "　無數億姟眾，　　一一而難問。",
    "T15n0627_003:0426b17": "　能仁之聖師！　　乃堪決其疑；",
    "T15n0627_003:0426b18": "　善哉願解說，　　愍哀何故欣？",
    "T15n0627_003:0426b19": "　其過去諸佛！　　最勝所住立；",
    "T15n0627_003:0426b20": "　又當來世尊！　　猶如洹河沙。",
    "T15n0627_003:0426b21": "　分別知六趣，　　慧度於無極；",
    "T15n0627_003:0426b22": "　所以現欣笑，　　離垢願決疑。",
    "T15n0627_003:0426b23": "　光明超日月，　　翳魔釋梵宮；",
    "T15n0627_003:0426b24": "　通徹諸鐵圍，　　超照眾山頂。",
    "T15n0627_003:0426b25": "　安隱蒸黎元，　　枯竭眾勤勞；",
    "T15n0627_003:0426b26": "　善說除諸垢，　　何故熙欣笑？」",
    "T15n0627_003:0426b27": "於是世尊告阿難曰：「寧見月首太子乎？」對",
    "T15n0627_003:0426b28": "曰：「唯然，已見。」佛言：「今此月首！而於佛前殖",
    "T15n0627_003:0426b29": "眾德本，則以勸助無上正真道，稍當漸積修",
    "T15n0627_003:0426c01": "菩薩行。淨界如來成佛道時，又此太子生彼",
    "T15n0627_003:0426c02": "佛土為轉輪王，供養奉事淨界如來、至真、等",
    "T15n0627_003:0426c03": "正覺，盡其形壽施以所安；滅度之後供養舍",
    "T15n0627_003:0426c04": "利將御正法，法滅盡後即當遷沒生兜率天，",
    "T15n0627_003:0426c05": "則於其劫得為無上正真道成最正覺，號",
    "T15n0627_003:0426c06": "月英如來、至真、等正覺、明行成為、善逝、世間解、",
    "T15n0627_003:0426c07": "無上士、道法御、天人師，為佛、眾祐！國土所有",
    "T15n0627_003:0426c08": "佛之壽命，諸比丘眾亦如淨界世尊等無差",
    "T15n0627_003:0426c09": "特也。」爾時他方世界諸來會者菩薩大士，與",
    "T15n0627_003:0426c10": "溥首俱至此忍界，聞說斯言，前啟白佛：「溥",
    "T15n0627_003:0426c11": "首童真所可遊至則當觀之，其土處所悉為",
    "T15n0627_003:0426c12": "如來無有空缺，諸佛世尊不復勞慮。所以者",
    "T15n0627_003:0426c13": "何？唯然世尊！溥首所攝終無惡趣不劇不閑，",
    "T15n0627_003:0426c14": "及諸魔事罪蓋塵穢，其有州域、郡國、縣邑、丘",
    "T15n0627_003:0426c15": "聚、城墎，於斯正典而流布者，則觀其處如",
    "T15n0627_003:0426c16": "來遊居無有虛空。」世尊告曰：「如是如是！",
    "T15n0627_003:0426c17": "族姓子！誠如所云，今斯經典所宣布處，則是",
    "T15n0627_003:0426c18": "如來之所遊止，則是如來慇懃垂教。又族姓",
    "T15n0627_003:0426c19": "子！乃昔往古錠光佛時，吾於彼世而受得決，",
    "T15n0627_003:0426c20": "所敷髮地，錠光如來蹈越髮上，散以蓮花逮",
    "T15n0627_003:0426c21": "得法忍，授吾莂曰：『後無數劫當得作佛，號",
    "T15n0627_003:0426c22": "能仁如來！』如是族姓子！時錠光佛告諸比丘：",
    "T15n0627_003:0426c23": "『汝等不當越踏斯地。所以者何？是者則為天",
    "T15n0627_003:0426c24": "上世間神寺佛塔，菩薩敷髮其處所者而逮",
    "T15n0627_003:0426c25": "法忍，誰欲於此而起塔者？』彼諸天子八十億",
    "T15n0627_003:0426c26": "人，同時稱曰：『吾等當起。』爾時會中有一長者",
    "T15n0627_003:0426c27": "名曰賢天，白世尊曰：『吾於斯地當起塔寺。』佛",
    "T15n0627_003:0426c28": "言：『可興。』族姓子！賢天長者即於彼處，起七",
    "T15n0627_003:0426c29": "寶塔莊嚴具足，還詣錠光而問佛言：『予在",
    "T15n0627_003:0427a01": "其地興七寶塔，福何所趣？』錠光如來尋報之",
    "T15n0627_003:0427a02": "曰：『長者欲知，菩薩大士得不起忍，計其地處",
    "T15n0627_003:0427a03": "若如車輪下盡地際，一切眾生各取土塵皆",
    "T15n0627_003:0427a04": "如舍利而供養之，乃復上至三十三天，滿中",
    "T15n0627_003:0427a05": "七寶以布施佛。若欲比之起塔寺福終不相",
    "T15n0627_003:0427a06": "及，塔寺之福最多難計，長者於此所殖德本，",
    "T15n0627_003:0427a07": "如我今授摩納之莂，當為無上正真之道。若",
    "T15n0627_003:0427a08": "成佛者亦當立卿於大道決。』「於族姓子意念",
    "T15n0627_003:0427a09": "云何？爾時長者名賢天者，豈異人乎？莫作斯",
    "T15n0627_003:0427a10": "觀，所以者何？此眾會中有長者子，名曰受行！",
    "T15n0627_003:0427a11": "今吾授決，當於來世而得佛道，號善見如來、",
    "T15n0627_003:0427a12": "至真、等正覺、明行成為、善逝、世間解、無上士、道",
    "T15n0627_003:0427a13": "法御、天人師，為佛、眾祐！以是之故，族姓子、族",
    "T15n0627_003:0427a14": "姓女、比丘、比丘尼、清信士、清信女！若住、若",
    "T15n0627_003:0427a15": "坐書是經典，持諷誦讀、為他人說，則於其處",
    "T15n0627_003:0427a16": "下盡地際，一切諸塵悉為眾生，又此土者悉",
    "T15n0627_003:0427a17": "如舍利。所以者何？得忍菩薩成就眾德亦復",
    "T15n0627_003:0427a18": "如是！佛故告汝慇懃屬累，若族姓子、族姓",
    "T15n0627_003:0427a19": "女，於是三千大千世界滿中七寶，布施如來、",
    "T15n0627_003:0427a20": "至真、等正覺，晝夜各三而不懈怠，布施隨時，",
    "T15n0627_003:0427a21": "至於一劫若復過劫，不如受是經典。王阿闍",
    "T15n0627_003:0427a22": "世除諸狐疑，無有猶豫，淨諸陰、蓋，分別一切",
    "T15n0627_003:0427a23": "諸法平等，若書若讀受持諷誦，聞之信樂書",
    "T15n0627_003:0427a24": "著竹帛，匹素經卷矜莊執翫，令此正法而得",
    "T15n0627_003:0427a25": "久住，此功德福過彼甚多不可稱限。」佛言：「族",
    "T15n0627_003:0427a26": "姓子！若於百劫奉持禁戒，普知止足，乃得閑",
    "T15n0627_003:0427a27": "居志樂不捨；其聞是經而信樂者，其功德福",
    "T15n0627_003:0427a28": "則過於彼守禁戒上。若於百劫而行忍辱，一",
    "T15n0627_003:0427a29": "切眾生罵詈、撾捶，以加杖痛而皆忍之；若復",
    "T15n0627_003:0427b01": "有人聞此經要而信樂者，其功德福則便超",
    "T15n0627_003:0427b02": "越彼忍辱上。若於百劫而行精進，供養一切",
    "T15n0627_003:0427b03": "眾生之類，而不愛身及與壽命，不如聞是",
    "T15n0627_003:0427b04": "經歡喜信者。若於百劫而行禪思，有觸嬈者",
    "T15n0627_003:0427b05": "而不惑亂，不如聞是經歡喜信者。若於百劫",
    "T15n0627_003:0427b06": "而行智慧，博攬曉了無所不達，設復聞此究",
    "T15n0627_003:0427b07": "竟本淨心暢自然經典之品，而歡喜信受持",
    "T15n0627_003:0427b08": "戒諷誦，其功德福則超越彼，能速勸立諸通",
    "T15n0627_003:0427b09": "慧矣！」時諸菩薩俱白佛言：「唯然，世尊！吾等已",
    "T15n0627_003:0427b10": "受於斯經典，在在所遊諸佛國者，有所住處",
    "T15n0627_003:0427b11": "便當宣布。所以者何？眾經典者則興佛事。」時",
    "T15n0627_003:0427b12": "諸菩薩舉聲歎曰，便復散花遍于三千大千",
    "T15n0627_003:0427b13": "世界，而說斯言：「設此經典布閻浮提而住長",
    "T15n0627_003:0427b14": "久，世尊能仁正法顯成，溥首童真當使永",
    "T15n0627_003:0427b15": "存，所以吾等未曾省聞如是像經。假使聞者，",
    "T15n0627_003:0427b16": "吾等不能加報佛恩及與溥首，當以何等興",
    "T15n0627_003:0427b17": "大供養？若族姓子！從人聞斯經典者其恩難",
    "T15n0627_003:0427b18": "報。假使有人欲見如來從聞是經，當觀其人",
    "T15n0627_003:0427b19": "如見世尊！設欲供養如來、至真、等正覺者，便",
    "T15n0627_003:0427b20": "當供養此族姓子！若覩族姓子族姓女，當瞻",
    "T15n0627_003:0427b21": "之如佛世尊！」諸菩薩等咨嗟已畢，稽首佛足",
    "T15n0627_003:0427b22": "右繞三匝，於此佛土忽然不現，各各遷還其",
    "T15n0627_003:0427b23": "本國土，各各自住其如來前，如所受法廣為",
    "T15n0627_003:0427b24": "人說，則於佛前一一彼土，開導教化無數群",
    "T15n0627_003:0427b25": "生，使發無上正真道意。",
    "T15n0627_003:0427b26": "屬累品第十三",
    "T15n0627_003:0427b27": "爾時世尊告彌勒曰：「仁當受斯正法明典，為",
    "T15n0627_003:0427b28": "無量人而分別說，多所安隱多所哀念，諸天",
    "T15n0627_003:0427b29": "世人悉當蒙恩。」彌勒菩薩而白佛言：「唯然，世",
    "T15n0627_003:0427c01": "尊！吾則受斯經典教已，亦從過去等正覺所",
    "T15n0627_003:0427c02": "啟受是經，於今現在面值世尊得聞斯法。唯",
    "T15n0627_003:0427c03": "然，大聖！如來現在，吾以此經演令流普；佛滅",
    "T15n0627_003:0427c04": "度後在兜率天，當為群生分別說此殖眾德",
    "T15n0627_003:0427c05": "本。若族姓子、族姓女！然於後世耳聞斯經志",
    "T15n0627_003:0427c06": "大乘者，當知彌勒之所建立。奉持斯經，若有",
    "T15n0627_003:0427c07": "弊魔伺求其便，吾等當承世尊聖旨而將護",
    "T15n0627_003:0427c08": "之使無瑕短。」佛告帝釋：「當受斯經阿闍世品，",
    "T15n0627_003:0427c09": "斷一切結。所以者何？天、阿須倫假使懷恨而",
    "T15n0627_003:0427c10": "戰鬪者，當念斯經典，諸天則勝，阿須倫降。」",
    "T15n0627_003:0427c11": "佛言：「拘翼！今囑累汝，若斯經典在於州域、",
    "T15n0627_003:0427c12": "郡國、縣邑、城墎、丘聚，則護其土，怨敵讐隙",
    "T15n0627_003:0427c13": "不得其便。若至縣官、若在賊中、若逢禽獸、",
    "T15n0627_003:0427c14": "若值鬼神、若遇盜賊、若遭水火恐懼之難，便",
    "T15n0627_003:0427c15": "當思念於斯經典，而說歌頌；若有怨家寇逆",
    "T15n0627_003:0427c16": "惡賊，不能得其便。」爾時佛告賢者阿難：「受斯",
    "T15n0627_003:0427c17": "經典持諷誦讀。所以者何？假使有人從汝求",
    "T15n0627_003:0427c18": "此經典要者，其族姓子、若族姓女，斷一切疑",
    "T15n0627_003:0427c19": "無有猶豫，洗除眾結永已除了，諸魔罪蓋不",
    "T15n0627_003:0427c20": "能覆蔽，宿之殃釁邪害罣礙自然消滅。所以",
    "T15n0627_003:0427c21": "者何？設聞斯經則無狐疑。」佛告阿難：「吾屬",
    "T15n0627_003:0427c22": "累汝，慇懃戒勅，若犯逆者入斯典要，歡喜",
    "T15n0627_003:0427c23": "欣悅則無有逆，亦無危害而無罪蓋。」耆年迦",
    "T15n0627_003:0427c24": "葉白世尊曰：「唯然，大聖！吾見證明於斯經典，",
    "T15n0627_003:0427c25": "向者就王阿闍世宮分別逆事，王阿闍世尋",
    "T15n0627_003:0427c26": "時逮得不起法忍，疑網即除。我時念言：『阿闍",
    "T15n0627_003:0427c27": "世本不曉了一切諸法，亦不分別諸逆之事。』",
    "T15n0627_003:0427c28": "唯然，世尊！諸法本淨自然之性，而反思想",
    "T15n0627_003:0427c29": "計有吾我而立諸見，不能理練一切諸逆之",
    "T15n0627_003:0428a01": "本淨也。如阿闍世習近顛倒，虛偽眾想成勤",
    "T15n0627_003:0428a02": "苦患；若究暢此則無眾難。吾從今始說諸群",
    "T15n0627_003:0428a03": "生亦無有罪無惡趣法，其入此者則超絕去無",
    "T15n0627_003:0428a04": "有終始。」佛言：「善哉善哉！迦葉！誠如所云，諸",
    "T15n0627_003:0428a05": "佛世尊道義之政無有塵垢。」賢者阿難前白",
    "T15n0627_003:0428a06": "佛言：「唯然，世尊！建立斯經典，令後末世遊",
    "T15n0627_003:0428a07": "閻浮提。」爾時世尊從左右脇放大光明，普照",
    "T15n0627_003:0428a08": "三千大千世界，樹木、牆壁普自然出如茲音",
    "T15n0627_003:0428a09": "響：「如來則建斯經典已，設此經典在大海中、",
    "T15n0627_003:0428a10": "若劫燒時，應聞是經，不得中斷而不聞也。」佛",
    "T15n0627_003:0428a11": "告阿難：「悉如樹木、牆壁所出音聲，誠如所云，",
    "T15n0627_003:0428a12": "斯諸正士殖眾德本，最後世時受是經者終",
    "T15n0627_003:0428a13": "不中失。」佛說是經時，九萬六千天人遠塵離",
    "T15n0627_003:0428a14": "垢諸法眼淨，六萬八千人悉發無上正真",
    "T15n0627_003:0428a15": "道意，二萬二千菩薩得不起法忍，八千人離",
    "T15n0627_003:0428a16": "諸貪欲，三千大千世界六反震動。應時大",
    "T15n0627_003:0428a17": "音普告天上世間：「悉來供養於斯經典。」諸天",
    "T15n0627_003:0428a18": "伎樂不鼓自鳴，普告天上世間：「悉來散華、燒",
    "T15n0627_003:0428a19": "香、雜香、搗香、澤香，面悉值斯所轉法輪。如來",
    "T15n0627_003:0428a20": "於此所說經者，悉為降伏眾邪異道，却諸邪",
    "T15n0627_003:0428a21": "行抑制眾魔，斯如來印，則為精修如來之",
    "T15n0627_003:0428a22": "法。諸族姓子！便當分別求此法印究竟正見。」",
    "T15n0627_003:0428a23": "佛說如是，王阿闍世、溥首童真、彌勒大士、一",
    "T15n0627_003:0428a24": "切菩薩、諸大聲聞、舍利弗、大迦葉、須菩提、阿",
    "T15n0627_003:0428a25": "難等，諸天、世人、阿須倫，聞佛所說，莫不歡",
    "T15n0627_003:0428a26": "喜。",
    "T15n0627_003:0428a27": "文殊師利普超三昧經卷下"
}