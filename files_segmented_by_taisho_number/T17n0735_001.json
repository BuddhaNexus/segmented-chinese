{
    "T17n0735_001:0536b15": "佛說四願經",
    "T17n0735_001:0536b17": "吳月支國居士支謙譯",
    "T17n0735_001:0536b18": "聞如是：一時佛在拘夷那竭國，與五百比丘",
    "T17n0735_001:0536b19": "僧，坐於尼延樹下，為數千萬人說法。於是",
    "T17n0735_001:0536b20": "城中有豪長者，財富無數，名曰純陀。純陀有",
    "T17n0735_001:0536b21": "子，厥年十四，時得重病，不免所疾，遂便喪",
    "T17n0735_001:0536b22": "亡。父母、兄弟、宗親中外莫不愛重，啼哭憂",
    "T17n0735_001:0536b23": "愁，安可言乎！爾時純陀聞佛來化，心大歡",
    "T17n0735_001:0536b24": "喜，便告其妻言：「今佛在此，宜當往見。聞佛",
    "T17n0735_001:0536b25": "說經法者，莫不解悅，忘憂除患！」即與其妻、",
    "T17n0735_001:0536b26": "親族、僕使俱到佛所，為佛作禮，却坐一面。",
    "T17n0735_001:0536b27": "長者純陀長跪叉手，前白佛言：「人在世間，",
    "T17n0735_001:0536b28": "積聚錢財，思慮勤苦，不敢衣食，不知布施、奉",
    "T17n0735_001:0536b29": "持經戒，無尊無卑。獲得如願者，或時命盡。",
    "T17n0735_001:0536c01": "父母、兄弟、妻子、親屬啼哭愁毒，為其棺殮，",
    "T17n0735_001:0536c02": "遣送財寶、衣被、飲食，寧有益於死者不？」佛",
    "T17n0735_001:0536c03": "告純陀及諸會弟子：「聽我所說，善思念之！」純",
    "T17n0735_001:0536c04": "陀眷屬、諸會弟子皆各叉手，一心受教而",
    "T17n0735_001:0536c05": "聽。",
    "T17n0735_001:0536c06": "佛言：「人有四願，不可常保。何等為四？「第一願",
    "T17n0735_001:0536c07": "者，是人身。沐浴、莊飾、飯食、五樂常先與之，疾",
    "T17n0735_001:0536c08": "病卒至，不能止之。命盡，軀強在地，不隨人",
    "T17n0735_001:0536c09": "魂神去。空愛重之，復何益也！",
    "T17n0735_001:0536c10": "「第二願者，謂有財產、官爵、俸祿。得之者喜，",
    "T17n0735_001:0536c11": "不得愁憂。疾病，死至命盡，所有財物、官爵、",
    "T17n0735_001:0536c12": "俸祿，故在世間，不隨人魂神去，空為愁苦。",
    "T17n0735_001:0536c13": "「第三願者，謂有父母、兄弟、妻子、中外、親屬、朋",
    "T17n0735_001:0536c14": "友、知識、恩愛榮樂。疾病，至死命盡，復不能",
    "T17n0735_001:0536c15": "救我命，亦不能隨我魂神去。空啼哭，送我到",
    "T17n0735_001:0536c16": "城外深塚間，以棄我去，各疾還歸。雖追念",
    "T17n0735_001:0536c17": "我，愁苦憂思，不過十日，諸家宗族、男女",
    "T17n0735_001:0536c18": "聚會，相向歌舞，快共飲食，相對談笑，捐忘",
    "T17n0735_001:0536c19": "死人。雖有父母、兄弟、妻子、中外、親屬、朋友、知",
    "T17n0735_001:0536c20": "識，不能共追我命，空悲之，復何益也！",
    "T17n0735_001:0536c21": "「第四願者，是人意。天下人少有能守護其意",
    "T17n0735_001:0536c22": "者，皆放心恣意，婬於五樂，貪利疾妬，忿怒",
    "T17n0735_001:0536c23": "鬪諍，不信道德。至於身死壽盡，魂神去矣，",
    "T17n0735_001:0536c24": "三者相追逐，不得相離。譬如雀飛，意隨其",
    "T17n0735_001:0536c25": "兩翅，意為身神，兩翅為魂魄，人不能守",
    "T17n0735_001:0537a01": "護其意，皆從惡念所為，殺、盜、貪、婬，以生時",
    "T17n0735_001:0537a02": "所為罪，死入太山地獄中，為飢餓鬼。罪",
    "T17n0735_001:0537a03": "竟，乃出為畜生，當為人所屠割。作人放心",
    "T17n0735_001:0537a04": "快意故，入三惡道。」",
    "T17n0735_001:0537a05": "佛告純陀及諸弟子：「當端汝心，守護汝意！",
    "T17n0735_001:0537a06": "諦自思惟：知身非我身，所有財物，亦非我",
    "T17n0735_001:0537a07": "許。當諦計校所有，父母、兄弟、妻子、五種親屬、",
    "T17n0735_001:0537a08": "朋友、知識，官爵、俸祿，念欲得之，無有厭足，謂",
    "T17n0735_001:0537a09": "有益於我身，老、病、死來，皆不能益於我身，亦",
    "T17n0735_001:0537a10": "不能為我却之。人不能自拔為道，如鸚鵡鳥",
    "T17n0735_001:0537a11": "愛其毛尾，為射獵者所得。賢者諦知，是四",
    "T17n0735_001:0537a12": "願不隨人魂神去，空為之困苦。因拔恩愛之",
    "T17n0735_001:0537a13": "根，絕三惡之道，得三善道：一者、不復老；二",
    "T17n0735_001:0537a14": "者、不復病；三者、不復死。堅守護其意，乃",
    "T17n0735_001:0537a15": "可得度！」諸弟子聞經歡喜，為佛作禮。◎",
    "T17n0735_001:0537a16": "佛說四願經",
    "T17n0735_001:0537a17": "◎佛念天地八方之外，萬物受性皆懷憂苦，",
    "T17n0735_001:0537a18": "常傷人民，含血蠕動，不得自在。與天爭命，",
    "T17n0735_001:0537a19": "皆當歸死。骸骨銷爛，下入于土；精神飛翔，",
    "T17n0735_001:0537a20": "展轉五道，為善上天，為惡入淵。凡人生時，",
    "T17n0735_001:0537a21": "所為善惡，精神魂魄，隨其殃福。生時為人，",
    "T17n0735_001:0537a22": "孝順父母、忠信事君，死得上天。如世間人，",
    "T17n0735_001:0537a23": "積德為善，仕宦求官位，至公侯豪貴。富樂",
    "T17n0735_001:0537a24": "貧賤困厄，皆由宿命。行伐殺酷虐，生為惡",
    "T17n0735_001:0537a25": "人，死受重酬。自為心侯主招百凶，快心之",
    "T17n0735_001:0537a26": "歡必有後患。帝王人民，俱惑於道，寄託父",
    "T17n0735_001:0537a27": "母。作善福壽，為惡貧苦。盜竊欺人、負債",
    "T17n0735_001:0537a28": "不償、借貸不歸，死後當為奴婢牛馬，或作",
    "T17n0735_001:0537a29": "大猪，屠割剝其軀，稱賣償人。作人慳貪，不",
    "T17n0735_001:0537b01": "肯布施，死為餓鬼，不得衣食。如乞匃人，以",
    "T17n0735_001:0537b02": "刀截肉，叩頭求食。此皆先時，為人貪殘悖",
    "T17n0735_001:0537b03": "逆，不信為善。傷殺盜竊、受人婦女、讒言兩",
    "T17n0735_001:0537b04": "舌、飲酒鬪亂，死入地獄，掠笞燒煮，身更蠆",
    "T17n0735_001:0537b05": "毒，苦痛無極。人有六憂、三苦、四痛，佛戢轉",
    "T17n0735_001:0537b06": "化，生死不絕。棄國捐王，求自然道，積德累",
    "T17n0735_001:0537b07": "歲，乃得道真。神明徹照，悉見天地絕洞之",
    "T17n0735_001:0537b08": "外，知人鳥獸蟲豸所言、心所趣向。佛念人",
    "T17n0735_001:0537b09": "死，如大風卒至無期。人死至無時，當與心",
    "T17n0735_001:0537b10": "爭諍，為善勿疑。佛以經道勸勵，賢者目所",
    "T17n0735_001:0537b11": "不見、耳所不聞。崛奇珍寶，何益於己？諸",
    "T17n0735_001:0537b12": "為道者，當信經戒守善以死，不犯惡生，道",
    "T17n0735_001:0537b13": "不可失，德不可離。遠道失德，如兒生無母、",
    "T17n0735_001:0537b14": "魚脫於淵。人死復生，如蠶渾沌繭中、穿絲",
    "T17n0735_001:0537b15": "出飛。其神故一，變形易殼。道成於微，五戒",
    "T17n0735_001:0537b16": "得根。弟子聞經歡喜，前受教，是為痛痒",
    "T17n0735_001:0537b17": "要識如諦知也。何等為思想識？為身六思",
    "T17n0735_001:0537b18": "想。眼裁思想，耳鼻口身意裁思想。如是六",
    "T17n0735_001:0537b19": "思想。何等為思想習識？裁習為思想習，如",
    "T17n0735_001:0537b20": "是為思想習識。何等為思想盡識？裁盡為",
    "T17n0735_001:0537b21": "思想盡識，如是為思想盡識。何等為思想",
    "T17n0735_001:0537b22": "盡受行識？是為八行識識。識識諦見到諦",
    "T17n0735_001:0537b23": "定意為八，如是盡思想受行識。何等為思",
    "T17n0735_001:0537b24": "想味識？所為思想因緣生樂得意喜，如是",
    "T17n0735_001:0537b25": "為思想味識。何等為思想腦識？所為思想",
    "T17n0735_001:0537b26": "不常盡苦轉法，如是為思想腦識。何等為",
    "T17n0735_001:0537b27": "思想要識？所思想欲貪能解、欲貪能斷、欲",
    "T17n0735_001:0537b28": "貪能自度，如是為思想要識。何等為生死",
    "T17n0735_001:0537b29": "識？為六身生死識，眼裁生死識、耳鼻口身",
    "T17n0735_001:0537c01": "意裁行，如是為生死識。何等為生死習、裁",
    "T17n0735_001:0537c02": "習、生死習識？何等為生死盡識？裁盡為生",
    "T17n0735_001:0537c03": "死盡識。何等為生死欲盡受行識？為是八",
    "T17n0735_001:0537c04": "行識，諦見至諦定為八，如是為生死欲滅",
    "T17n0735_001:0537c05": "受行識。何等為生死味識？所為生死因緣",
    "T17n0735_001:0537c06": "生樂喜意，如是為生死味識。何等為生死",
    "T17n0735_001:0537c07": "腦識？所有生死不常盡苦轉法，如是為生",
    "T17n0735_001:0537c08": "死腦識。何等生死要識？所為生死欲貪、隨",
    "T17n0735_001:0537c09": "欲貪，能斷、欲能度，如是為生死要識。何等",
    "T17n0735_001:0537c10": "為識身六衰識？眼裁識、耳鼻口身意裁識，",
    "T17n0735_001:0537c11": "如是為識識。何等為識習？命字習為識習，",
    "T17n0735_001:0537c12": "如是習為識。何等為識盡為識？命字盡為",
    "T17n0735_001:0537c13": "盡識，如是為盡識。何等為識盡受行為",
    "T17n0735_001:0537c14": "識？八行，諦見至諦定為八，如是為識盡欲",
    "T17n0735_001:0537c15": "受行如諦識。何等為識味知所識？因緣故",
    "T17n0735_001:0537c16": "生樂生喜意，如是為味生為味識知。何",
    "T17n0735_001:0537c17": "等為識腦識所識？為盡為苦為轉，如是",
    "T17n0735_001:0537c18": "為識腦識。何等為要識所識？欲貪能活、欲",
    "T17n0735_001:0537c19": "貪能斷能度，如是為要識。如是，比丘！七",
    "T17n0735_001:0537c20": "處為覺知。何等為七？色、習、盡、道、味、苦、要。是",
    "T17n0735_001:0537c21": "五陰各有七事。何等為三觀識？亦有七",
    "T17n0735_001:0537c22": "事，得五陰成六衰。觀身為色一，觀五陰",
    "T17n0735_001:0537c23": "為二，觀六衰為三，故言三觀。比丘能曉",
    "T17n0735_001:0537c24": "七處，亦能三觀，不久行墮道斷結，無有結，",
    "T17n0735_001:0537c25": "意脫黠活，見道見要，一證受止，已斷生死，意",
    "T17n0735_001:0537c26": "行所作意，不復來還生死，得道。佛說如是。",
    "T17n0735_001:0537c27": "比丘歡欣受行。"
}