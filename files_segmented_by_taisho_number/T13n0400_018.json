{
    "T13n0400_018:0519c24": "佛說海意菩薩所問淨印法門經",
    "T13n0400_018:0519c25": "卷第十八",
    "T13n0400_018:0519c27": "西天譯經三藏朝散大夫試鴻臚卿傳梵",
    "T13n0400_018:0519c28": "大師賜紫沙門臣法護等奉　詔譯",
    "T13n0400_018:0519c29": "「復次，海意！我今為汝宣說呼召帝釋天主",
    "T13n0400_018:0520a01": "祕密章句。而此章句，速能呼召帝釋天主，來",
    "T13n0400_018:0520a02": "護正法。」爾時，世尊即說陀羅尼曰：",
    "T13n0400_018:0520a03": "「怛𭔞切身佗引一句　惹曳引二　惹野嚩底三　阿胝引四　摩酤",
    "T13n0400_018:0520a04": "哩引五　悉駄末底六　戌毘引扇底葛哩引七　那禰引儞",
    "T13n0400_018:0520a05": "引八　難引帝引九　難引多末底十　怛哩葛二合哩引十一　叉",
    "T13n0400_018:0520a06": "曳引十二　叉野目契引十三　阿嚩吒儞十四　尾嚩吒儞十五",
    "T13n0400_018:0520a07": "　波哩嚩吒儞十六　波哩砌引禰引十七　悉蜜哩三合底十八",
    "T13n0400_018:0520a08": "　悉蜜哩三合底散提十九　阿引誐蹉憍引尸迦儞哩",
    "T13n0400_018:0520a09": "𡁠二合多引二十　阿蘇囉引惹煬底禰引嚩引二十一　三摩",
    "T13n0400_018:0520a10": "踰引帝引阿引半努引二十二　達哩摩二合怛哩𡁠二合覩引",
    "T13n0400_018:0520a11": "囉摩引呬二十三　莎悉爹二合野曩部引多引喃引摩引",
    "T13n0400_018:0520a12": "囉叉引達哩摩二合左引哩𧹞引二十四",
    "T13n0400_018:0520a13": "「海意！如是祕密章句，而能呼召帝釋天主，",
    "T13n0400_018:0520a14": "有此正法之處，來為作護，及能攝護其說",
    "T13n0400_018:0520a15": "法師。而彼法師，應當以此祕密章句，作持",
    "T13n0400_018:0520a16": "誦已，潔淨身心，依法沐浴，著新淨衣，處師",
    "T13n0400_018:0520a17": "子座；向於東方散擲妙花，祈求諸佛，願賜",
    "T13n0400_018:0520a18": "攝受；於諸眾生起大悲念，虔想帝釋天主哀",
    "T13n0400_018:0520a19": "愍，故來為我安布聽法之眾，令其嚴肅；復令",
    "T13n0400_018:0520a20": "此陀羅尼文句和合。如是等事現前所作，若",
    "T13n0400_018:0520a21": "彼法師，內心清淨戒行潔白，即能令其帝釋",
    "T13n0400_018:0520a22": "天主來為攝受，安布眾會，和合文句，善作加",
    "T13n0400_018:0520a23": "護。」爾時，帝釋天主現在此會，即從座起前白",
    "T13n0400_018:0520a24": "佛言：「如世尊勅，於後末世，若有法師而能",
    "T13n0400_018:0520a25": "受持此正法者，我當往彼，為其安布眾會，",
    "T13n0400_018:0520a26": "和合文句，而作加護；又此正法所在之處，為",
    "T13n0400_018:0520a27": "其攝受，令法久住。世尊！又此正法於後末",
    "T13n0400_018:0520a28": "世，我當為彼三十三天諸天子眾，常廣宣說。",
    "T13n0400_018:0520a29": "何以故？今此正法，即是過去、未來、現在諸佛",
    "T13n0400_018:0520b01": "世尊菩提之法，佛所讚故。又復我於過去、未",
    "T13n0400_018:0520b02": "來、現在諸佛世尊菩提之法，起尊重已，是故",
    "T13n0400_018:0520b03": "我當說此正法。」爾時，世尊讚帝釋天主言：「善",
    "T13n0400_018:0520b04": "哉，善哉！憍尸迦！汝能作師子吼，發如是言，於",
    "T13n0400_018:0520b05": "後末世護持正法，如汝所言應如是行。又憍",
    "T13n0400_018:0520b06": "尸迦！以此正法攝受力故，能令諸天隨所願",
    "T13n0400_018:0520b07": "求常得最勝，阿修羅眾威光退失。",
    "T13n0400_018:0520b08": "「復次，海意！我今為汝宣說攝伏諸魔天眾祕",
    "T13n0400_018:0520b09": "密章句，而此章句，速能攝伏諸魔天眾，來護",
    "T13n0400_018:0520b10": "正法。」爾時世尊，即說陀羅尼曰：",
    "T13n0400_018:0520b11": "「怛𭔞切身佗引一句　設彌引二　設摩嚩底三　設彌多設",
    "T13n0400_018:0520b12": "訖囉二合四　盎酤哩引五　𤚥酤哩引六　摩引囉𡁠帝引七　葛",
    "T13n0400_018:0520b13": "囉引膩引八　枳引踰引哩九　帝引野嚩底十　烏路引",
    "T13n0400_018:0520b14": "野儞十一　尾設姹十二　儞哩摩二合梨引十三　摩羅引鉢那",
    "T13n0400_018:0520b15": "曳引十四　枯枯哩引十五　珂誐十六　誐囉二合細引十七　誐囉二合",
    "T13n0400_018:0520b16": "薩泥引十八　烏目契引十九　鉢囉引目契引二十　阿引目契",
    "T13n0400_018:0520b17": "引二十一　設彌多引儞薩哩嚩二合誐囉二合賀滿駄那儞",
    "T13n0400_018:0520b18": "二十二　儞屹哩二合係引多薩哩嚩二合波囉鉢囉二合嚩",
    "T13n0400_018:0520b19": "引禰那二十三　尾目訖多二合、引摩引囉播引舍引二十四　塞",
    "T13n0400_018:0520b20": "陀二合、引必多引沒駄母捺囉二合、引二十五　阿耨捺伽二合、",
    "T13n0400_018:0520b21": "引致多引薩哩嚩二合摩引賴二十六　蘇左哩多鉢哩",
    "T13n0400_018:0520b22": "戍𠆙切身、引二十七　尾誐蹉覩薩哩嚩二合摩引囉葛哩摩",
    "T13n0400_018:0520b23": "二合、引尼二十八",
    "T13n0400_018:0520b24": "「海意！如是祕密章句，而能攝伏諸魔天眾，復",
    "T13n0400_018:0520b25": "能消除一切煩惱。彼說法師，以此祕密章句",
    "T13n0400_018:0520b26": "作持誦已，處于法座，普觀眾會悉住道場，廣",
    "T13n0400_018:0520b27": "運無量大慈之心，當於己身起醫王想，法如",
    "T13n0400_018:0520b28": "藥想，於聽法眾起病人想，於佛如來起正士",
    "T13n0400_018:0520b29": "想，法眼不失起久住想。如是等事，以此祕密",
    "T13n0400_018:0520c01": "章句加持力故，現前施作，廣為一切如應說",
    "T13n0400_018:0520c02": "法。是時周匝百由旬內諸魔天眾，悉不能來",
    "T13n0400_018:0520c03": "作破壞事。設復諸魔至法會者，亦復不能作",
    "T13n0400_018:0520c04": "諸障難。」",
    "T13n0400_018:0520c05": "爾時，諸魔天眾現在此會，即從座起前白佛",
    "T13n0400_018:0520c06": "言：「世尊！我今見此海意菩薩大士，以威神",
    "T13n0400_018:0520c07": "力加持我故，置我於彼諸樂莊嚴世界之中。",
    "T13n0400_018:0520c08": "世尊！我今最初已悉棄捨諸魔事業，是故",
    "T13n0400_018:0520c09": "我等於此正法常當護持。後末世中，若城邑",
    "T13n0400_018:0520c10": "聚落若僧坊中，有人宣說此正法者，我當往",
    "T13n0400_018:0520c11": "彼，離諸慢心，恭敬、尊重、專注聽受。」爾時，世",
    "T13n0400_018:0520c12": "尊讚諸魔言：「善哉，善哉！汝等諸魔而能尊重",
    "T13n0400_018:0520c13": "如是正法，最先已捨諸魔事業。汝等今於如",
    "T13n0400_018:0520c14": "是法中有所獲得，此由海意菩薩大士神力",
    "T13n0400_018:0520c15": "所致。「復次，海意！我今為汝宣說呼召娑婆界",
    "T13n0400_018:0520c16": "主大梵天王祕密章句。而此章句，速能呼召",
    "T13n0400_018:0520c17": "大梵天王，來法師所當為作護。」爾時，世尊即",
    "T13n0400_018:0520c18": "說陀羅尼曰：",
    "T13n0400_018:0520c19": "「怛𭔞切身佗引一句　昧怛囉野三合、引哥引哩引二　葛魯拏",
    "T13n0400_018:0520c20": "引哥引哩引三　母禰多引哥引哩引四　烏閉引叉引哥引",
    "T13n0400_018:0520c21": "哩引五　沒駄引哥引哩引六　達哩摩二合、引哥引哩引七　僧伽",
    "T13n0400_018:0520c22": "引哥引哩引八　蘇訖哩二合多尾左曳引九　摩賀引尾多",
    "T13n0400_018:0520c23": "引泥引十　儞瑟波二合哩引那祇引十一　烏惹鉢底十二　烏",
    "T13n0400_018:0520c24": "儒仁祖切誐彌引十三　達哩摩二合那捺儞十四　薩爹鉢囉",
    "T13n0400_018:0520c25": "二合底瑟姹二合、引那十五　烏波鉢底尾戍提引十六　莎唧",
    "T13n0400_018:0520c26": "覩鉢設彌引十七　咩嚩路引葛野沒囉二合賀摩二合",
    "T13n0400_018:0520c27": "末踰二合底瑟姹二合十八　三摩引地阿引吠引叉十九　達",
    "T13n0400_018:0520c28": "哩摩二合左囉𧹞酤嚕二十　薩達哩摩二合波哩誐囉二合",
    "T13n0400_018:0520c29": "㰠訖哩二合多摩耨播引羅野二十一　沒駄泥帝零二合",
    "T13n0400_018:0521a01": "摩引咩嚩親那二十二　娑摩二合囉多達哩摩二合作葛",
    "T13n0400_018:0521a02": "囉二合鉢囉二合嚩哩多二合喃酤嚕二十三　薩埵引尾輸",
    "T13n0400_018:0521a03": "引達喃鉢囉二合底屹哩二合賀引拏二十四　達哩摩二合",
    "T13n0400_018:0521a04": "那誐囉播引羅引擔引二十五　沒駄引提瑟姹二合、引喃",
    "T13n0400_018:0521a05": "摩引尾酤引鉢野二十六",
    "T13n0400_018:0521a06": "「海意！如是祕密章句，而能呼召大梵天王。其",
    "T13n0400_018:0521a07": "說法師以此祕密章句作持誦已，應當依止",
    "T13n0400_018:0521a08": "梵行，住無礙心，隱密諸根，善護諸念，所言決",
    "T13n0400_018:0521a09": "定。於其身業善令清淨，於其語業真實攝護，",
    "T13n0400_018:0521a10": "善固心慧，善修忍行，善淨戒蘊，善發精進之",
    "T13n0400_018:0521a11": "力，善持多聞諦，善觀想令心調暢，極利慧",
    "T13n0400_018:0521a12": "根，善修正行，善護菩提心，善修慈觀，安立",
    "T13n0400_018:0521a13": "大悲，普令眾生畢竟解脫一切苦惱，普令眾",
    "T13n0400_018:0521a14": "生獲得妙樂。其說法師起是心已，當處師子",
    "T13n0400_018:0521a15": "之座，祈求大梵天王，願垂攝受，然後如應",
    "T13n0400_018:0521a16": "為佗說法。即時大梵天王與諸梵眾，來法師",
    "T13n0400_018:0521a17": "所而為護持。又復，海意！其說法師應當覺知。",
    "T13n0400_018:0521a18": "大梵天王至法會時，有諸善相，所謂一切眾",
    "T13n0400_018:0521a19": "會咸起慈心，或復眾會諸根無缺；或復互相",
    "T13n0400_018:0521a20": "安住菩提法中；或復愛樂法及法師，起尊重",
    "T13n0400_018:0521a21": "想；或離諸染污；或專注一心離散亂意；或",
    "T13n0400_018:0521a22": "復繫念於諸善法；或攝斂諸念止絕外聞，諦",
    "T13n0400_018:0521a23": "意聽法；或於法師所，昔未曾說，昔未曾聞",
    "T13n0400_018:0521a24": "諸妙法門，聞已能說。若有如是等諸相現時，",
    "T13n0400_018:0521a25": "當知即是大梵天王來至法會。」",
    "T13n0400_018:0521a26": "爾時，大梵天王現在此會，即從座起前白佛",
    "T13n0400_018:0521a27": "言：「世尊！在在處處若復有人宣說如是甚深",
    "T13n0400_018:0521a28": "正法者，我居梵界雖有無量禪定之樂，悉能",
    "T13n0400_018:0521a29": "棄置，即當往彼說法師所為作加護。世尊！加",
    "T13n0400_018:0521b01": "護之法，有其八種。何等為八？一者、加護其",
    "T13n0400_018:0521b02": "念，令彼如所聞法而不忘失；二者、加護其慧，",
    "T13n0400_018:0521b03": "令彼於甚深法不相違背；三者、加護其行，令",
    "T13n0400_018:0521b04": "彼於義皆悉解了；四者、加護辯才，令彼斷諸",
    "T13n0400_018:0521b05": "疑惑；五者、加護記說，令彼一切語言音聲聞",
    "T13n0400_018:0521b06": "者皆喜；六者、加護化度之法，令彼超勝一切",
    "T13n0400_018:0521b07": "眾會；七者、加護現法光明令無暗鈍；八者、加",
    "T13n0400_018:0521b08": "護得出離門，令其依法修證。世尊！我以如",
    "T13n0400_018:0521b09": "是八法，善作加護其說法師，而復我等於法",
    "T13n0400_018:0521b10": "師所，密常營衛令法久住，諸魔怨諍咸悉除",
    "T13n0400_018:0521b11": "滅；此等皆是如來威神之所建立，令其正",
    "T13n0400_018:0521b12": "法廣大流布。」爾時，海意菩薩復白佛言：「世尊！",
    "T13n0400_018:0521b13": "今此正法，惟願世尊威神建立，使令久住。",
    "T13n0400_018:0521b14": "於佛如來入涅槃後末世之中，若有深種善",
    "T13n0400_018:0521b15": "根諸眾生等，令得如是甚深經典，受於手",
    "T13n0400_018:0521b16": "中，或安篋笥展轉流布令不隱沒。」爾時，世尊",
    "T13n0400_018:0521b17": "受海意菩薩伸勸請已，即於眉間放眾色光，",
    "T13n0400_018:0521b18": "其光遍照此三千大千世界廣大明耀。而",
    "T13n0400_018:0521b19": "此三千大千世界之中，一切藥草、樹林、砂石",
    "T13n0400_018:0521b20": "如是種類，蒙光照觸，皆悉變成如來形像。",
    "T13n0400_018:0521b21": "所變之像，皆於大寶莊嚴道場之中而為供",
    "T13n0400_018:0521b22": "養。以佛威神所建立故，其所變化如來之像，",
    "T13n0400_018:0521b23": "即時各各異口同音作如是言：「世尊釋迦牟",
    "T13n0400_018:0521b24": "尼如來！威神建立此正法故，即彼十方一切",
    "T13n0400_018:0521b25": "如來，亦以威神共所建立。若彼諸佛威神建",
    "T13n0400_018:0521b26": "立故，即彼諸魔不能作其障難。世尊！正使",
    "T13n0400_018:0521b27": "魔眾其數猶如殑伽沙等，威勢增強盡其勇",
    "T13n0400_018:0521b28": "力，畢竟不能於此正法而興難事。所以者",
    "T13n0400_018:0521b29": "何？假使大地分裂破壞，一切大海而悉枯涸，",
    "T13n0400_018:0521c01": "諸須彌山碎若微塵，風可繫縛，日月墜地，",
    "T13n0400_018:0521c02": "空現色像，火中得水，水中得火，四大種中各",
    "T13n0400_018:0521c03": "有異性，一切眾生而同一心，虛空與地二事",
    "T13n0400_018:0521c04": "相合；假使若有如是等事，而亦不能於佛如",
    "T13n0400_018:0521c05": "來加持力中，而有少法可動可轉。」",
    "T13n0400_018:0521c06": "爾時，世尊即舉右手，置於尊者阿難頂上，",
    "T13n0400_018:0521c07": "而告之言：「阿難！汝當受持此之正法，於後末",
    "T13n0400_018:0521c08": "世廣宣流布，令得受持讀誦演說，使佛正法",
    "T13n0400_018:0521c09": "久住世間。」",
    "T13n0400_018:0521c10": "爾時，海意菩薩白佛言：「世尊！見何義故，乃",
    "T13n0400_018:0521c11": "以如是甚深正法，付囑阿難苾芻？而阿難者",
    "T13n0400_018:0521c12": "具分限智；此會中有諸大菩薩，念慧深廣猶",
    "T13n0400_018:0521c13": "如大海莫知淵際。此諸菩薩不付囑邪？」佛",
    "T13n0400_018:0521c14": "言：「海意！非彼阿難己之慧力，而能受持如是",
    "T13n0400_018:0521c15": "正法，皆由如來威神建立。汝今當知！於後",
    "T13n0400_018:0521c16": "末世有諸眾生，於阿難所，聽受如是甚深正",
    "T13n0400_018:0521c17": "法，聞已信樂，生大歡喜，發希有心應作是",
    "T13n0400_018:0521c18": "言：『皆是如來不可思議威神建立，聲聞之人",
    "T13n0400_018:0521c19": "乃能如是受持甚深廣大經典。』此即如來威",
    "T13n0400_018:0521c20": "神加持力故。」時眾會中，或有天人作是思念：",
    "T13n0400_018:0521c21": "「彼海意菩薩，念總持力豈有間邪？何故世",
    "T13n0400_018:0521c22": "尊但說阿難多聞第一？」",
    "T13n0400_018:0521c23": "爾時，尊者大迦葉知眾有疑，觀察大會，前",
    "T13n0400_018:0521c24": "白佛言：「世尊！海意菩薩念總持力豈有間邪？",
    "T13n0400_018:0521c25": "何故世尊但說阿難多聞第一？」佛言：「迦葉！",
    "T13n0400_018:0521c26": "假使殑伽沙數等佛剎土中，攝聚眾生皆悉",
    "T13n0400_018:0521c27": "遍滿。於汝意云何？彼眾生界寧為多不？」迦",
    "T13n0400_018:0521c28": "葉白佛言：「甚多，世尊！甚多，善逝！」佛言：「迦葉！",
    "T13n0400_018:0521c29": "正使如是諸眾生等，無前、無後一時皆得人",
    "T13n0400_018:0522a01": "身，一一皆具念總持力，悉與尊者阿難等無",
    "T13n0400_018:0522a02": "有異。若以如上諸眾生等念總持力，比海意",
    "T13n0400_018:0522a03": "菩薩念總持力，百分不及一，乃至烏波尼殺",
    "T13n0400_018:0522a04": "曇分亦不及一。迦葉！此海意菩薩，能以十方",
    "T13n0400_018:0522a05": "諸佛世尊所說之法，皆悉任持而無障礙，非",
    "T13n0400_018:0522a06": "於一佛、二佛所說之法無障礙故。譬如天雨",
    "T13n0400_018:0522a07": "入大海中，非但容受一渧、二渧而無障礙，乃",
    "T13n0400_018:0522a08": "至容受一切雨滴悉無障礙，而彼大海不增、",
    "T13n0400_018:0522a09": "不減。海意菩薩亦復如是，悉能任持諸佛世",
    "T13n0400_018:0522a10": "尊所說之法，皆無障礙，非於一佛、二佛所",
    "T13n0400_018:0522a11": "說之法無障礙故，而是菩薩念總持力，亦無",
    "T13n0400_018:0522a12": "增、減。」說是法時，會中有八千眾生，發阿耨多",
    "T13n0400_018:0522a13": "羅三藐三菩提心，咸作是言：「我等當願各得",
    "T13n0400_018:0522a14": "念總持力，如海意菩薩。」",
    "T13n0400_018:0522a15": "爾時，會中諸天及人，各以妙花向佛世尊及",
    "T13n0400_018:0522a16": "海意菩薩，散擲供養。於是會中有一菩薩，名",
    "T13n0400_018:0522a17": "蓮花莊嚴，前白佛言：「世尊！若善男子、善女人，",
    "T13n0400_018:0522a18": "於此甚深法門，聞已信解，受持讀誦，如理伺",
    "T13n0400_018:0522a19": "察，依法修行者，是人得幾數福？」",
    "T13n0400_018:0522a20": "爾時，世尊即說伽陀，答蓮花莊嚴菩薩曰：",
    "T13n0400_018:0522a21": "「正使大千世界中，　　遍滿真金用施佛；",
    "T13n0400_018:0522a22": "聞是法藏信解時，　　此福比前為最勝。",
    "T13n0400_018:0522a23": "正使十千世界中，　　滿中珍寶施如來；",
    "T13n0400_018:0522a24": "若能持讀此深經，　　其福比前不可數。",
    "T13n0400_018:0522a25": "又若十千世界中，　　滿中珍寶廣行施；",
    "T13n0400_018:0522a26": "若能宣說此深經，　　其福勝前不可數。",
    "T13n0400_018:0522a27": "正使千俱胝剎土，　　廣積珍寶滿其中；",
    "T13n0400_018:0522a28": "普施諸佛世間尊，　　修行此法勝於彼。",
    "T13n0400_018:0522a29": "十方殑伽沙數量，　　寶嚴佛剎施如來；",
    "T13n0400_018:0522b01": "此法真實修學時，　　其福比前不可數。",
    "T13n0400_018:0522b02": "四種法具無邊福，　　佛亦不能說邊際；",
    "T13n0400_018:0522b03": "發菩提心并護法，　　起大悲及修法行。",
    "T13n0400_018:0522b04": "四種法具無量福，　　智者聞已不生疑；",
    "T13n0400_018:0522b05": "虛空界與眾生界，　　菩提心及諸佛智。",
    "T13n0400_018:0522b06": "我此宣說正法寶，　　震動十方俱胝剎；",
    "T13n0400_018:0522b07": "放淨光明及雨花，　　不鼓自鳴百種樂。",
    "T13n0400_018:0522b08": "一切菩薩大智士，　　發最勝心伸偈讚；",
    "T13n0400_018:0522b09": "聞此所說妙法門，　　各得善利無虛果。",
    "T13n0400_018:0522b10": "從我得聞如是法，　　眾生普獲諸善利；",
    "T13n0400_018:0522b11": "皆由如來所護持，　　令菩提心無忘失。",
    "T13n0400_018:0522b12": "千俱胝數十方佛，　　各各合掌而頂禮；",
    "T13n0400_018:0522b13": "稱讚德海大聖尊，　　善住加持釋師子。",
    "T13n0400_018:0522b14": "天、龍、修羅、緊那羅，　　乾闥婆及夜叉等；",
    "T13n0400_018:0522b15": "梵王、帝釋、護世天，　　各處空中作是語：",
    "T13n0400_018:0522b16": "『願釋師子久住世，　　最上正法無減沒，",
    "T13n0400_018:0522b17": "勇猛菩薩聖眾尊，　　護持如是深妙法。』",
    "T13n0400_018:0522b18": "有受持此法眼者，　　我等當往現其身；",
    "T13n0400_018:0522b19": "於彼尊重及策勤，　　密護令其無衰惱。」",
    "T13n0400_018:0522b20": "爾時，世尊告海意菩薩言：「海意！今此正法是",
    "T13n0400_018:0522b21": "大法眼，是妙法印，是勝法幢，決擇諸法，分別",
    "T13n0400_018:0522b22": "諸法。而彼過去、未來、現在諸佛世尊，皆說是",
    "T13n0400_018:0522b23": "法。海意！我先已說，汝等應當尊重恭敬，志",
    "T13n0400_018:0522b24": "誠堅固如理修行。」",
    "T13n0400_018:0522b25": "佛說此經已，海意菩薩等諸大菩薩摩訶薩",
    "T13n0400_018:0522b26": "眾，及諸世間天、人、阿修羅、乾闥婆等，一切大",
    "T13n0400_018:0522b27": "會聞佛所說，皆大歡喜，信受奉行。",
    "T13n0400_018:0522b28": "佛說海意菩薩所問淨印法門經卷第十八",
    "T13n0400_018:0522b29": "澂舉意刻藏，趙水臣歷授此方撰述數",
    "T13n0400_018:0522c01": "卷，讀之，心知其非佛語，不願刻，送還水",
    "T13n0400_018:0522c02": "臣。後得《淨印經》，則字字句句，無非甚深玅",
    "T13n0400_018:0522c03": "義。信是世尊金口所宣，快意踊躍。數十年",
    "T13n0400_018:0522c04": "前，曾夢大水充滿世界，而人民國土都無",
    "T13n0400_018:0522c05": "損礙。澂游衍其中，如常安樂。覺而異之，",
    "T13n0400_018:0522c06": "此非心想所及，無乃妖祥乎？今是經首，稱",
    "T13n0400_018:0522c07": "瑞應，適與夢符；則昔之現夢，今之值經，似",
    "T13n0400_018:0522c08": "非偶然。澂願藉是因緣，首度先父大學士",
    "T13n0400_018:0522c09": "文靖公嚴訥，先母一品夫人吳氏，即生蓮",
    "T13n0400_018:0522c10": "界，見佛聞法，得阿耨多羅三藐三菩提。次",
    "T13n0400_018:0522c11": "度一切冤親，一切眾生，悉成佛道，有一眾",
    "T13n0400_018:0522c12": "生不得度者，澂不取自度。",
    "T13n0400_018:0522c14": "守道澈嚴澂書。"
}