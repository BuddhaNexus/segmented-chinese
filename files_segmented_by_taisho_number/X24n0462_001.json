{
    "X24n0462_001:0565c08": "金剛般若經會解序",
    "X24n0462_001:0565c10": "讀金剛一經。使人之意也消。蓋其理玄。其性離。其行",
    "X24n0462_001:0565c11": "無著。其相非相。以是四者更相發明。宛轉反覆。卒歸",
    "X24n0462_001:0565c12": "於無我人眾生壽者而已矣。獨於勸持校量功德。每",
    "X24n0462_001:0565c13": "諄諄焉。即一經之大略也。乃知是般若無上密印。實",
    "X24n0462_001:0565c14": "俾人了悟性空。遣蕩相著。譬之如金剛。如火聚。如吹",
    "X24n0462_001:0565c15": "毛劒。如走盤珠。如捕風繫影不可控摶。如是而已。世",
    "X24n0462_001:0565c16": "多誦習而知者蓋寡。愚嘗慨斯文言微旨密。喻雖重",
    "X24n0462_001:0565c17": "而非贅。徵屢設而非煩。雖三論之作彌復難曉。殆似",
    "X24n0462_001:0565c18": "郭象之為莊解也。於是取論以攷經。本經以證頌。論",
    "X24n0462_001:0565c19": "有苛甚者刪治之。義有缺如者附益之。合諸論以成",
    "X24n0462_001:0565c20": "一家之言。目曰會解。聊述管見以求正云。噫。使直披",
    "X24n0462_001:0565c21": "其文。猶足以袪鄙吝而釋膠擾。況因解以得論。由論",
    "X24n0462_001:0565c22": "以了經。又豈特意消而已哉。",
    "X24n0462_001:0565c23": "時嘉定辛未閏月望絕筆　栢庭善月　序",
    "X24n0462_001:0566a04": "金剛般若波羅蜜經會解卷上",
    "X24n0462_001:0566a05": "四明沙門栢庭　善月　述",
    "X24n0462_001:0566a06": "示論懸釋綱領。凡四論。一名金剛般若波羅蜜",
    "X24n0462_001:0566a07": "經論三卷。無著菩薩造。隋天竺三藏岌多譯。○二",
    "X24n0462_001:0566a08": "名同上三卷。天親菩薩造。元魏三藏菩提流支譯。",
    "X24n0462_001:0566a09": "○三名能斷金剛般若波羅蜜多經論亦三卷。與",
    "X24n0462_001:0566a10": "上同釋論偈。此不入經。無著菩薩造頌。世親菩薩",
    "X24n0462_001:0566a11": "釋。三藏義淨譯。○四經名同上。破取著不壞假名",
    "X24n0462_001:0566a12": "論二卷。功德施菩薩造。中天竺沙門地婆訶羅譯。",
    "X24n0462_001:0566a13": "有唐御製序。",
    "X24n0462_001:0566a14": "【論】按無著以七種義句懸釋一經。一種性不斷。二發",
    "X24n0462_001:0566a15": "起行相。三行所住處。(此三從別節經)四對治。五不失。六判地。",
    "X24n0462_001:0566a16": "(約通明義)七立名。(名本在初論從後立)於中前六顯示菩薩所作究",
    "X24n0462_001:0566a17": "竟。後一成立此經法門。總為佛種不斷故流行於世。",
    "X24n0462_001:0566a18": "(謂依經成立七種義句。復由義句成立般若)復於第三行所住處開一十",
    "X24n0462_001:0566a19": "八住。一發心(止)十八上求佛地。(列名對經如後)又略為八住",
    "X24n0462_001:0566a20": "亦得滿足。(攝文亦足)一攝住。二淨住。三欲住。四離障礙住。",
    "X24n0462_001:0566a21": "(攝上住中十二種障)五淨心。六究竟。(對經如前住)七廣大。八甚深。(通前",
    "X24n0462_001:0566a22": "諸住各有二義)如初住處說菩薩應生如是心等。此為廣大。",
    "X24n0462_001:0566a23": "又說若菩薩不住事行於布施。此為甚深。餘住例說。",
    "X24n0462_001:0566a24": "(云云)四對治者。謂於諸住各有二種對治。一邪行。二",
    "X24n0462_001:0566b01": "共見正行。(論自釋云。此中見者謂分別也)若菩薩應生如是心。即初",
    "X24n0462_001:0566b02": "對治。(謂對治彼凡夫不能生如是心。是為邪行對治)又曰生如是心是菩薩",
    "X24n0462_001:0566b03": "邪行。若菩薩有眾生想等。即次對治。(謂若生如是心而有執想。是菩",
    "X24n0462_001:0566b04": "薩邪行。若論度生是亦正行。而與見共。故為共見正行)此分別執。菩薩亦應斷。",
    "X24n0462_001:0566b05": "餘住例說。(具二對治。始與般若相應)五不失者。謂離二邊。如說福",
    "X24n0462_001:0566b06": "聚非福聚。此遮增益邊。不於如言說中執有自性故。",
    "X24n0462_001:0566b07": "若言是故如來說福聚。此遮損減邊。雖不如彼言辭",
    "X24n0462_001:0566b08": "執有自性。而有可說事。是如來所說故。又若說佛法",
    "X24n0462_001:0566b09": "非佛法者顯示不失義。是名佛法者顯示相應義。何",
    "X24n0462_001:0566b10": "者。謂若說佛法有自性。如來則不說是佛法此即不",
    "X24n0462_001:0566b11": "失義。雖則不說亦自知其無有自性。即相應義。如是",
    "X24n0462_001:0566b12": "於諸住顯示二義。(不失亦云不共。謂不與見共。亦不失之義。後文例爾)六判地",
    "X24n0462_001:0566b13": "者。謂信行地淨心地如來地。於中前十六住即信行",
    "X24n0462_001:0566b14": "地。證道住即淨心地。上求佛地住即如來地。此復有",
    "X24n0462_001:0566b15": "六具足六種淨等。與天親斷疑文開合爾。七立名。(文如",
    "X24n0462_001:0566b16": "後引)然於一一示廣大甚深。則般若之體。次顯對治不",
    "X24n0462_001:0566b17": "失。則般若之用。體用既彰。理則相應。相應而後歷位。",
    "X24n0462_001:0566b18": "歷位而後至極。即一經大括包富若此。非論曷知哉。",
    "X24n0462_001:0566b19": "頌。按義淨三藏論釋云。西域相承云。無著菩薩昔於",
    "X24n0462_001:0566b20": "覩史多天慈氏尊處。親受八十行頌。開般若要門云。",
    "X24n0462_001:0566b21": "(或云菩薩入日光定上升兜率云云)即此經有頌之由也",
    "X24n0462_001:0566b22": "次天親論。(亦曰世親)文先起例斷疑云。自此下(即自但應如一所教",
    "X24n0462_001:0566b23": "住下)一切修多羅示現(猶言顯示)斷疑。云何生疑。謂不住法",
    "X24n0462_001:0566b24": "行於布施。云何為佛菩提行布施邪。斷彼疑故。如經",
    "X24n0462_001:0566c01": "云云。訖至後偈。仍以八十行頌參釋。其間有次第生",
    "X24n0462_001:0566c02": "起之相。舊作二十七段釋。(今考其數。亦開合多少不定。如後見)亦復妙",
    "X24n0462_001:0566c03": "盡經旨。但二譯(魏唐)稍殊。有入經不入之異。然入經者",
    "X24n0462_001:0566c04": "與無著抗行。故經頌兼釋。其不入者直釋頌文。謂之",
    "X24n0462_001:0566c05": "論釋。猶記云爾。而以頌文為無著所造。意從傳者言",
    "X24n0462_001:0566c06": "之(又云阿僧佉菩薩造。蓋無著梵語云)。○功德施論以二諦義統收一",
    "X24n0462_001:0566c07": "經。故文初云。佛所說法咸歸二諦。一者俗諦。謂諸凡",
    "X24n0462_001:0566c08": "夫乃至如來名義智境業果相屬。二者真諦。謂即諸",
    "X24n0462_001:0566c09": "法都無所得。如說第一義。非智之所行。何況文字。乃",
    "X24n0462_001:0566c10": "至無業無業果。是諸聖種性。是故此般若中說不住",
    "X24n0462_001:0566c11": "布施。一切法無相。乃至無來無去等。此真諦也。又說",
    "X24n0462_001:0566c12": "內外世出世間一切法相及諸功德。此建立俗諦也。",
    "X24n0462_001:0566c13": "惟其不出二諦。故題曰破取著不壞假名論。一經之",
    "X24n0462_001:0566c14": "旨盡在於此。觀其文理明白。與前二論雖稍異同。然",
    "X24n0462_001:0566c15": "節節遣疑。似附天親舊解。引用間見一二而已。惜哉。",
    "X24n0462_001:0566c16": "今併取列釋之。",
    "X24n0462_001:0566c17": "〔會解〕曰。此經有六譯。論列數家。今釋正依秦本。",
    "X24n0462_001:0566c18": "以文簡理順時所宗尚故也。而論所釋經各隨所",
    "X24n0462_001:0566c19": "譯。大同小異。以彼釋此不無異同。會釋如後。夫無",
    "X24n0462_001:0566c20": "著天親內鑑冷然。未始不同。而外適時宜各權所",
    "X24n0462_001:0566c21": "據。二論所以異也。遂使後人難於適從。兼取則文",
    "X24n0462_001:0566c22": "義齟齬。通會誠難。偏用則理致高深。取舍莫可。據",
    "X24n0462_001:0566c23": "圭峯曰。住一十八處密示階差。斷二十七疑潛通",
    "X24n0462_001:0566c24": "血脉。言則善矣。解釋乖張。青龍疏雖復合釋。而石",
    "X24n0462_001:0567a01": "壁非之。至於淨覺取舍或偏。以謂斷疑正釋經義。",
    "X24n0462_001:0567a02": "却以生起附於無著所科。是皆顛倒其說。近代竹",
    "X24n0462_001:0567a03": "庵正依無著。出入天親。尤非通論。今謂。彼皆聖師。",
    "X24n0462_001:0567a04": "寧容去取。意其無著先已撰論。後方聞頌。豈可寢",
    "X24n0462_001:0567a05": "論而弗彰。又不應舍頌而獨行。故以授天親而解",
    "X24n0462_001:0567a06": "釋焉有以見其設心。但在冥搜至理。翼傳聖教。初",
    "X24n0462_001:0567a07": "何彼此之間哉。況天親親承於無著。無著面受於",
    "X24n0462_001:0567a08": "慈尊。源流不雜。必無謬誤。惟無著既盡科節之美。",
    "X24n0462_001:0567a09": "而略於生起。故天親復依頌義通貫一經生起釋",
    "X24n0462_001:0567a10": "疑。以詳其說。今得以合之故一以無著節經。一依",
    "X24n0462_001:0567a11": "天親生起。先列諸論附於經下。次申會解以補其",
    "X24n0462_001:0567a12": "餘。庶不遺聖言。無混凡辭。彰二論之具美。成一家",
    "X24n0462_001:0567a13": "之釋相也。",
    "X24n0462_001:0567a14": "【經】金剛般若波羅蜜經",
    "X24n0462_001:0567a15": "【論】無著曰。名金剛能斷者有二義。謂金剛者細牢故。",
    "X24n0462_001:0567a16": "細者智因。牢者不可壞故。能斷者。謂般若聞思修所",
    "X24n0462_001:0567a17": "斷。如金剛斷處而斷故。又如畫金剛形。初後闊。中則",
    "X24n0462_001:0567a18": "狹。謂中狹者即淨心地。初後闊者謂信行地如來地。",
    "X24n0462_001:0567a19": "此顯示不共義也。○餘論無文。",
    "X24n0462_001:0567a20": "〔會解〕曰。名始於無名。因名以得體。由文字般若",
    "X24n0462_001:0567a21": "而見實相般若。名所以立也。此經從喻法為名初",
    "X24n0462_001:0567a22": "二字喻也。據論唯取堅利為義。謂金剛之性以堅",
    "X24n0462_001:0567a23": "故不壞。雖百鍊不能銷其體。利故能斷。則萬物不",
    "X24n0462_001:0567a24": "能摧其用。世傳可碎者金剛寶石爾。故楞伽有謂",
    "X24n0462_001:0567b01": "如金金剛者所以別之也。或不知此混為一說誤",
    "X24n0462_001:0567b02": "矣。(事如別出)夫堅以譬般若之體無能壞故。利以譬般",
    "X24n0462_001:0567b03": "若之用無所不壞故。抑論明金剛者二義。謂細則",
    "X24n0462_001:0567b04": "微密無間。可譬般若智因。謂牢則堅固不壞。可譬",
    "X24n0462_001:0567b05": "般若果體。但言智因舉因可以知果也。能斷者亦",
    "X24n0462_001:0567b06": "二義。即初句言法。以三慧為能斷。次句言喻。以諸",
    "X24n0462_001:0567b07": "妄為所斷。或兼取金明淨義以喻三般若者。其說",
    "X24n0462_001:0567b08": "猶通。今既依論宜本論釋。金剛畫形之釋言中狹",
    "X24n0462_001:0567b09": "者。謂淨心地證唯一道故。初後闊者。謂因該萬行。",
    "X24n0462_001:0567b10": "果備眾德故。而並約菩薩地說。故曰顯示不共義。",
    "X24n0462_001:0567b11": "抑教門有共不共般若。義如常釋。(云云)般若等五",
    "X24n0462_001:0567b12": "字。法也。般若本智慧之稱。此不翻者彰其體尊勝",
    "X24n0462_001:0567b13": "故。若曰智慧。凡世出世莫非智也。故不足顯今般",
    "X24n0462_001:0567b14": "若之智。波羅蜜亦梵語。正翻到彼岸。或翻度無極。",
    "X24n0462_001:0567b15": "事究竟等。並從義譯。即究竟度無極之彼岸也。其",
    "X24n0462_001:0567b16": "名通前五度。亦惟般若而得名爾。今此言之。重顯",
    "X24n0462_001:0567b17": "般若究竟義也。經如常釋。(云云)以是為名。體極實",
    "X24n0462_001:0567b18": "相。稱是以修。宗於無住。依是而起。用能破相。覽而",
    "X24n0462_001:0567b19": "為教。通為般若。是謂摩訶衍乘。融通蕩相之教。一",
    "X24n0462_001:0567b20": "經所詮無出此理。異是則非也。",
    "X24n0462_001:0567b21": "【經】如是我聞(止)敷座而坐。",
    "X24n0462_001:0567b22": "【論】無著曰。修多羅身。相續義句。今當說。(正謂如是等五事是一經",
    "X24n0462_001:0567b23": "之體。由是義身。般若流行於世。故佛種不斷。此為相續義句)世尊何故以寂靜威",
    "X24n0462_001:0567b24": "儀而坐。顯示唯寂靜者於法能覺能說故(能覺者理。能說者教。",
    "X24n0462_001:0567c01": "非必定而後說。蓋寂而常照之義)。○天親無文。○功德施曰。如是我",
    "X24n0462_001:0567c02": "聞者。顯示此經是世尊所演。非自所作。一時者。說此",
    "X24n0462_001:0567c03": "經時異餘時故。在舍衛國等說處也。令知此地佛曾",
    "X24n0462_001:0567c04": "游止種福因故。一切經首列眾者何。示現如來大威",
    "X24n0462_001:0567c05": "德故。又結集者證己所傳。無異說故。",
    "X24n0462_001:0567c06": "〔會解〕曰。一切經首皆作是語。謂之經前五事。或",
    "X24n0462_001:0567c07": "開為六。謂六成就。所以證信。則曰證信序。亦謂通",
    "X24n0462_001:0567c08": "序。通於諸經。對後別序唯此經故。餘如常釋。亦如",
    "X24n0462_001:0567c09": "前論。爾時世尊下別序也。乞食事本常儀。今以發",
    "X24n0462_001:0567c10": "起無住相施。於其城中次第乞已還至本處者。此",
    "X24n0462_001:0567c11": "大有義。舊作所表觀行等釋。(云云)今別為一說。城",
    "X24n0462_001:0567c12": "以喻涅槃。涅槃本寂滅之理。始以無出而出。出而",
    "X24n0462_001:0567c13": "知返故今還。入城。乞以喻修道。修道亦本有之事。",
    "X24n0462_001:0567c14": "今以無修而修。所修既極而至於果。果則極性之",
    "X24n0462_001:0567c15": "地。故還至本處。因寄忘緣淨累。安空息迹以示之。",
    "X24n0462_001:0567c16": "此所以收衣鉢洗足敷座而坐也。事雖在佛。理宜",
    "X24n0462_001:0567c17": "約凡。所託義顯。抑非虗設也。",
    "X24n0462_001:0567c18": "【經】時長老須菩提(止)善付囑諸菩薩。",
    "X24n0462_001:0567c19": "【論】無著曰。一種性不斷者(此下正宗)為顯當得佛種不斷",
    "X24n0462_001:0567c20": "義故。須菩提最初白佛言云云。經言善攝第一者。謂",
    "X24n0462_001:0567c21": "已熟菩薩。佛於成道轉法輪時。以前五義中菩薩法",
    "X24n0462_001:0567c22": "(於七種義句除判地立名)建立諸菩薩七種大義。(如地持中說云云)於菩",
    "X24n0462_001:0567c23": "薩所利樂相應。是為善攝。復由六種義故名第一。謂",
    "X24n0462_001:0567c24": "一時乃至六異相時。謂善攝現未利樂法故。差別者",
    "X24n0462_001:0568a01": "謂善攝世禪及三乘法異故。高大者謂攝無有上故。",
    "X24n0462_001:0568a02": "牢固者法畢竟故。普徧者徧攝自他故。異相者於餘",
    "X24n0462_001:0568a03": "未淨菩薩中勝故。言第一付囑者。佛於般涅槃時亦",
    "X24n0462_001:0568a04": "以五義建立付囑諸已得者。令善攝諸未得者。復有",
    "X24n0462_001:0568a05": "六種因緣。一入處謂於善友所善付囑故。二法爾謂",
    "X24n0462_001:0568a06": "菩薩於彼法爾善攝故。三轉教囑餘菩薩亦當轉攝",
    "X24n0462_001:0568a07": "故。如其次第則為不失為悲為尊重六種義足。顯示",
    "X24n0462_001:0568a08": "種性不斷也。頌曰(彌勒)。",
    "X24n0462_001:0568a09": "　巧護義應知　　加彼身同行　　不退得未得",
    "X24n0462_001:0568a10": "　是名善付囑",
    "X24n0462_001:0568a11": "○天親釋曰(魏譯)謂於已熟菩薩身中與智慧力。令成",
    "X24n0462_001:0568a12": "就佛法故(自行)又與教化力攝取眾生故。(化他)是即同行",
    "X24n0462_001:0568a13": "義名為善護。不退得未得者。謂於未熟菩薩中。功德",
    "X24n0462_001:0568a14": "有得未得。懼其退失。付授智者令得不退故。又為得",
    "X24n0462_001:0568a15": "不退者不捨大乘故。未得不退者欲令勝進故。是名",
    "X24n0462_001:0568a16": "善付囑。○唐譯。以善護為勝利益。以付囑得委寄。餘",
    "X24n0462_001:0568a17": "文大同。○功德施曰。諸大乘中廣說世尊等功德。須",
    "X24n0462_001:0568a18": "菩提已生淨信。故言希有。護念有二種。謂真實護念。",
    "X24n0462_001:0568a19": "如來攝受令悟也。第一護念。令轉化無量眾生也。何",
    "X24n0462_001:0568a20": "故付囑。為未見真實者贊喜。當成如來體相故。付諸",
    "X24n0462_001:0568a21": "菩薩俾其瞻護。此亦有二。為已生佛法者令增長故。",
    "X24n0462_001:0568a22": "為未生者付之令生故。何因獨贊未見實者。為憫彼",
    "X24n0462_001:0568a23": "未得勝智。勸誘令進故。",
    "X24n0462_001:0568a24": "〔會解〕曰。希有之歎發於如來未言之前。其有旨",
    "X24n0462_001:0568b01": "哉。正猶須菩提巖中宴坐。天帝釋空中雨華云云。",
    "X24n0462_001:0568b02": "以彼顯此。旨意合同。是須菩提與如來兩鏡相照。",
    "X24n0462_001:0568b03": "於中熾然演說。故發是歎。良有以也。若置是說。則",
    "X24n0462_001:0568b04": "希有之言只是稱歎之辭。其有二意。一則先已聞",
    "X24n0462_001:0568b05": "佛功德。及前所說般若。故有是歎。如前論。一則發",
    "X24n0462_001:0568b06": "起後問以為言端。謂如來能以是般若護念諸菩",
    "X24n0462_001:0568b07": "薩。令其自行成就故。復以是般若付囑諸菩薩。令",
    "X24n0462_001:0568b08": "其化道具足故。所以為善為希有。顯如來之至德。",
    "X24n0462_001:0568b09": "故有應云何住云何降伏其心之請。冀其必答也。",
    "X24n0462_001:0568b10": "而論約三時及根熟未熟等言者。亦一往對明爾。",
    "X24n0462_001:0568b11": "竟顯善攝付囑遞相轉教。愈彰佛種不斷矣。",
    "X24n0462_001:0568b12": "【經】世尊善男子善女人發阿耨多羅三藐三菩提心",
    "X24n0462_001:0568b13": "(止)願樂欲聞。",
    "X24n0462_001:0568b14": "【論】無著曰。此下第二發起行相。須菩提問者有六因",
    "X24n0462_001:0568b15": "緣。一為斷疑故。(如天親斷疑之釋。蓋亦出此)二為樂福德者。聞多",
    "X24n0462_001:0568b16": "功德。於般若起信解故。三為已成熟者。入甚深義故。",
    "X24n0462_001:0568b17": "四為不輕賤者。由貪受持。不退轉故。五為已得順攝",
    "X24n0462_001:0568b18": "及淨心者。於法得入而生喜故。六為今來世正法久",
    "X24n0462_001:0568b19": "住故。亦即般若令佛種不斷故。經言應云何住者。住",
    "X24n0462_001:0568b20": "謂欲願。言欲者正求。願者有所求故作心思念也應",
    "X24n0462_001:0568b21": "修行者。謂相應三摩鉢帝故。(亦云鉢提三摩提等)無分別定也。",
    "X24n0462_001:0568b22": "應降伏其心者。謂攝伏散亂故。若彼定。心散時。制令",
    "X24n0462_001:0568b23": "還住也。又次第顯三種道謂攝道。成就道不失道。於",
    "X24n0462_001:0568b24": "三種菩提唯問發行菩薩乘。以善問故。故稱善哉也。",
    "X24n0462_001:0568c01": "○二論無文。○功德施曰。謂所護念。付囑菩薩。趣向",
    "X24n0462_001:0568c02": "佛乘。應云何住等。住謂於何相果心住。願求。修行者",
    "X24n0462_001:0568c03": "當修何行而得其果。降伏者降何等心使因清淨。諸",
    "X24n0462_001:0568c04": "法先因而後果。今何先贊果德。令彼欣求而修因故。",
    "X24n0462_001:0568c05": "諦聽者心專一境故。善者如理生信。思念者敬持不",
    "X24n0462_001:0568c06": "忘。應如是住等者。如其次第。住如是果。修如是行。淨",
    "X24n0462_001:0568c07": "如是心。即因清淨。",
    "X24n0462_001:0568c08": "〔會解〕曰。空生將申發問。先言菩薩發是心者。蓋",
    "X24n0462_001:0568c09": "凡求佛道。莫不始於是心。終於此道。始於是心者。",
    "X24n0462_001:0568c10": "發行之本也。終於此道者。所期之果也。所以言之",
    "X24n0462_001:0568c11": "先正其本也。即問應云何住等。謂若發是心。必有",
    "X24n0462_001:0568c12": "所住之地。欲住其住者。無住之理也。豈住相心所",
    "X24n0462_001:0568c13": "能契哉。故必降伏其心。故下文言發心度生。不住",
    "X24n0462_001:0568c14": "於相。正答是問也。魏譯於中加云何修行句。秦本",
    "X24n0462_001:0568c15": "略之。今謂彼各有意。不須和會。但如魏譯。雖謂二",
    "X24n0462_001:0568c16": "外有修。始得相應。故以相應釋行。其於後答。略不",
    "X24n0462_001:0568c17": "相當。似未盡善。(如後論)若什譯則謂既住且伏。是即",
    "X24n0462_001:0568c18": "修行。故以答顯問。文義宛齊。則知秦本為善。佛既",
    "X24n0462_001:0568c19": "印述所問。則曰應如是住等。或謂此二句正示玄",
    "X24n0462_001:0568c20": "要。然以上根達觀。非無此理。蓋如是者直下指體",
    "X24n0462_001:0568c21": "之辭。於此見得。便是般若之體。不動一絲毫。如是",
    "X24n0462_001:0568c22": "而住。如是降伏其心。無不可者。但釋經之法不爾。",
    "X24n0462_001:0568c23": "既曰唯然世尊願樂欲聞。豈空生不能此解。論家",
    "X24n0462_001:0568c24": "不知其理。要當依文解釋。不可別自談玄。使文理",
    "X24n0462_001:0569a01": "不合。故知是二字。只是標示所說爾。",
    "X24n0462_001:0569a02": "【論】無著曰。此下第三行所住處。訖經有一十八門。",
    "X24n0462_001:0569a03": "第一明發。心如經。",
    "X24n0462_001:0569a04": "【經】佛告須菩提諸菩薩摩訶薩(止)即非菩薩。",
    "X24n0462_001:0569a05": "【論】無著曰。經言所有眾生者。總相說也。若卵生下差",
    "X24n0462_001:0569a06": "別說也。差別有三。謂卵生等受生別。若有色等依止",
    "X24n0462_001:0569a07": "別。若有想等境界所攝別。我皆令入涅槃者。何故願",
    "X24n0462_001:0569a08": "此不可得義。以皆是生所應攝故無過。(謂涅槃空是不可得義。凡",
    "X24n0462_001:0569a09": "彼眾生皆應以涅槃攝取。令出生死。故無有過者。亦無過上義)彼卵生等並入願數",
    "X24n0462_001:0569a10": "故皆令入於涅槃。如卵濕等微類。及非有想等難處。",
    "X24n0462_001:0569a11": "云何亦皆令入涅槃耶。有三因緣故。一難處生者得",
    "X24n0462_001:0569a12": "時故。(雖難處生。亦有得度時者。或云待時者)二非難處生未熟令熟故。",
    "X24n0462_001:0569a13": "三已熟者解脫之故。何不直說涅槃。而言無餘者。謂",
    "X24n0462_001:0569a14": "與初禪等方便涅槃不別故。彼以自力而得非究竟",
    "X24n0462_001:0569a15": "果故。何不說有餘是共果故。自以宿業。(謂與惑業俱)非一",
    "X24n0462_001:0569a16": "向果身。苦有餘故。(謂未盡苦果)無有眾生得涅槃者。如菩",
    "X24n0462_001:0569a17": "薩自得涅槃。無別眾生故。若菩薩有眾生相等者。謂",
    "X24n0462_001:0569a18": "於眾生所。為他想轉。非自體想者。則不名菩薩。是以",
    "X24n0462_001:0569a19": "煩惱取眾生等想轉則有我想。菩薩已斷我見故。於",
    "X24n0462_001:0569a20": "彼不轉。得自行平等相故。信解自他平等。(論自注云行謂五陰",
    "X24n0462_001:0569a21": "行)復次經言菩薩生如是心者。顯示應如是住中欲",
    "X24n0462_001:0569a22": "願也。若菩薩有眾生想即非菩薩。又曰若起眾生想",
    "X24n0462_001:0569a23": "等則不名菩薩者。顯示應如是修行相應中。及降伏",
    "X24n0462_001:0569a24": "攝散時。無眾生相也。以菩薩於彼時。眾生想不轉。如",
    "X24n0462_001:0569b01": "彼相應爾炎(所知)相住故。是故無有眾生得涅槃者",
    "X24n0462_001:0569b02": "頌曰。",
    "X24n0462_001:0569b03": "　廣大第一心　　其心不顛倒　　利益深心住",
    "X24n0462_001:0569b04": "　此乘功德滿",
    "X24n0462_001:0569b05": "○天親釋曰。此頌云何菩薩大乘中住。謂菩薩以四",
    "X24n0462_001:0569b06": "種深心故。住大乘中功德滿足。何等為四。一廣心。二",
    "X24n0462_001:0569b07": "第一。三常心。四不顛倒。如經生如是心等。廣心也。皆",
    "X24n0462_001:0569b08": "令入無餘涅槃等。第一心也。如是滅度無量眾生等。",
    "X24n0462_001:0569b09": "常心也。謂菩薩取一切眾生如己身故。如是於眾生",
    "X24n0462_001:0569b10": "常不捨離。是名常心。若菩薩起眾生想等。此示遠離",
    "X24n0462_001:0569b11": "依止身見眾生等相故。不顛倒心也。○唐譯以深心",
    "X24n0462_001:0569b12": "為意樂。以第一為最勝。以常心為至極。餘文大同。○",
    "X24n0462_001:0569b13": "功德施曰。此中顯示菩薩發四種相應心。謂一無邊。",
    "X24n0462_001:0569b14": "二最上。三愛攝。四正智。對經如前。(云云)無餘涅槃者。",
    "X24n0462_001:0569b15": "謂了諸法無生性空。永息一切有患諸蘊等。云何愛",
    "X24n0462_001:0569b16": "攝。謂慈愛一切眾生同於自己。若入地菩薩無眾生",
    "X24n0462_001:0569b17": "想。又如預流人不起身見。不見有一眾生是我所度。",
    "X24n0462_001:0569b18": "云何云智。謂證真實第一義者。眾生等想決定不生。",
    "X24n0462_001:0569b19": "以般若力。雖皆不可得。以俗諦故而住其心。以大悲",
    "X24n0462_001:0569b20": "故誘度眾生。",
    "X24n0462_001:0569b21": "〔會解〕曰。據所申問。復別標示。理應判答。而無著",
    "X24n0462_001:0569b22": "初文直釋而已。於復次下始作三義顯示。似於一",
    "X24n0462_001:0569b23": "文具答三義。謂由成就彼欲願故。即住心義。由相",
    "X24n0462_001:0569b24": "應攝散故。不為眾生想轉。即修行降伏義。文已合",
    "X24n0462_001:0569c01": "釋發心竟。而以次文為相應行相。天親則以次答",
    "X24n0462_001:0569c02": "三問。(文見前後)而先後與今譯異。是皆進退難曉。今謂",
    "X24n0462_001:0569c03": "彼二論一譯。既皆聖師。未易臧否。謂經意多含各",
    "X24n0462_001:0569c04": "得其理可也。但今依秦本宜從什釋。即初答降伏。",
    "X24n0462_001:0569c05": "次答住心。以標結可知。雖於論頌稍似不同。然住",
    "X24n0462_001:0569c06": "心降伏其理本通。故亦無甚害。夫住謂住理。伏謂",
    "X24n0462_001:0569c07": "伏妄。兩者相須。而特以先後相成。問顯由住而後",
    "X24n0462_001:0569c08": "降伏。故先於住心。答彰自降伏而後入住。故始於",
    "X24n0462_001:0569c09": "降心。不先降心無由入理。故答則從是。雖反而順",
    "X24n0462_001:0569c10": "也。所以以度生答降伏。以行施答住心者應知發",
    "X24n0462_001:0569c11": "菩提心本於四諦有通有別。通則四諦皆所住理。",
    "X24n0462_001:0569c12": "諦諦之下皆容起惑。故並須降伏。別則依諦起願。",
    "X24n0462_001:0569c13": "故二願下化以度生為首。二願上求以修道為先。",
    "X24n0462_001:0569c14": "特寄示其端。不無所以。故寄度生以示降心。則若",
    "X24n0462_001:0569c15": "自若他皆無我人。寄行施以示住心。則若因若果",
    "X24n0462_001:0569c16": "皆無住相。然則降伏主於遣相。非謂止於度生。住",
    "X24n0462_001:0569c17": "心主於無住。非謂專於行施。直一往爾。能如是而",
    "X24n0462_001:0569c18": "住者。必能如是降伏。理一而已。但與般若相應。則",
    "X24n0462_001:0569c19": "無不住無不降伏。要知相應與不相應。亦觀其所",
    "X24n0462_001:0569c20": "住降伏而已。一經始終皆此理也。今更直釋之。經",
    "X24n0462_001:0569c21": "言我皆令入無餘涅槃而滅度者。謂向十類眾生。",
    "X24n0462_001:0569c22": "皆當以無餘涅槃寂滅之理而度脫之。無餘之言。",
    "X24n0462_001:0569c23": "近則子果俱盡。且令出於分段三界。謂之無餘。以",
    "X24n0462_001:0569c24": "大教言其實有餘。遠則皆以如來滅度而滅度之。",
    "X24n0462_001:0570a01": "始可謂究竟無餘。雖如是滅度。而彼眾生本皆寂",
    "X24n0462_001:0570a02": "滅亦無有得滅度者。論直以同體釋之。蓋得其一",
    "X24n0462_001:0570a03": "意爾。無量等三。亦可配釋上三種差別眾生。何以",
    "X24n0462_001:0570a04": "故下重徵釋上實無之理。謂一如法界本無我人。",
    "X24n0462_001:0570a05": "故不見有眾生可得度者。若見有之則有彼此。有",
    "X24n0462_001:0570a06": "彼此則有我人。非今般若所謂菩薩也。",
    "X24n0462_001:0570a07": "【論】天親曰。自此下說菩薩於大乘中。云何修行及",
    "X24n0462_001:0570a08": "降伏其心。○依秦。本即次答住心如經。",
    "X24n0462_001:0570a09": "【經】復次須菩提菩薩於法應無所住(止)但應如是教",
    "X24n0462_001:0570a10": "住。",
    "X24n0462_001:0570a11": "【論】無著曰。此下第二波羅蜜相應行。及餘住中隨所",
    "X24n0462_001:0570a12": "相應。作五種解釋。一依義。二說相。三攝持。四安立。五",
    "X24n0462_001:0570a13": "顯現。凡諸住處對治為依義。即彼住處為說相。有所",
    "X24n0462_001:0570a14": "欲願為攝持。明第一義為安立。相應攝散為顯現。(通示)",
    "X24n0462_001:0570a15": "經言菩薩不住於事等。此為依義。顯示對治住著故。",
    "X24n0462_001:0570a16": "言應行施者。此為說相。謂六波羅蜜亦攝一切。皆檀",
    "X24n0462_001:0570a17": "那體性故。(謂皆以不著為性)檀那有三。一資生施。二無畏施。",
    "X24n0462_001:0570a18": "三法施。如次對六度。(云云)法施三者。若無精進。說法",
    "X24n0462_001:0570a19": "多倦故。若無禪定。染心說法。貪於利養。不忍逼惱故。",
    "X24n0462_001:0570a20": "若無智慧。說即顛倒。有多過故。若具三者。得成法施。",
    "X24n0462_001:0570a21": "又諸波羅蜜有二種果。未來果者。謂檀得大福報。乃",
    "X24n0462_001:0570a22": "至般若得根利悅樂。於大人眾中自在故。現在果者。",
    "X24n0462_001:0570a23": "檀得一切信敬。乃至般若得現法樂等。於中若求未",
    "X24n0462_001:0570a24": "來果者。為住事行施。如施物得物。果報局少。若經言",
    "X24n0462_001:0570b01": "不住事行於布施等者。果則眾多。不可分別。若求現",
    "X24n0462_001:0570b02": "果者。為住色聲香味觸法。若言不住色等行施者。即",
    "X24n0462_001:0570b03": "說攝持施之欲願。不住行施者。以不住故顯示第一",
    "X24n0462_001:0570b04": "義。不住物等所有事。此為安立第一義。應如是行施",
    "X24n0462_001:0570b05": "不住相想者。謂相應三昧及攝散時。不住相想。即顯",
    "X24n0462_001:0570b06": "現也。又為貪福德者不堪令堪故。(即住相以示不住)顯示不",
    "X24n0462_001:0570b07": "住相施。福德甚多猶如虗空。凡三義故。謂徧一切處。",
    "X24n0462_001:0570b08": "二寬廣。三無盡(云云)。頌曰。",
    "X24n0462_001:0570b09": "　檀義攝於六　　資生無畏法　　此中一二三",
    "X24n0462_001:0570b10": "　名為修行住　　自身及報恩　　果報斯不著",
    "X24n0462_001:0570b11": "　護存已不施　　防求於異事　　調伏彼事中",
    "X24n0462_001:0570b12": "　遠離取相心　　及斷種種疑　　亦防生成心",
    "X24n0462_001:0570b13": "○天親釋曰。檀義攝於六者。謂一切波羅蜜。皆以檀",
    "X24n0462_001:0570b14": "相義示現故。言資生即檀度當體名也。無畏有二者。",
    "X24n0462_001:0570b15": "謂尸及忍皆亦名檀。於已作未作惡不生怖故。法施",
    "X24n0462_001:0570b16": "有三者。謂精進等不疲倦善知心如實說故。此即菩",
    "X24n0462_001:0570b17": "薩修行住也。次頌不著自身者。即經言。不住於事也。",
    "X24n0462_001:0570b18": "不著報恩者。經言應無所住。即供養恭敬等也。不著",
    "X24n0462_001:0570b19": "果報者。經言不住色等即果報也。何故言護存已等。",
    "X24n0462_001:0570b20": "謂若著自己則不能施。若求報恩等。則捨佛菩提。此",
    "X24n0462_001:0570b21": "為異義。為防護此二故皆不著。又次頌言調伏彼事",
    "X24n0462_001:0570b22": "者。謂不見施等三事。如經不住相想故。次說布施利",
    "X24n0462_001:0570b23": "益。謂若離施等相想。云何能成施福。為防如是生疑",
    "X24n0462_001:0570b24": "心故。不住相想。則利益義成就也。○唐譯曰。為明此",
    "X24n0462_001:0570c01": "亦咸有施相故。以一攝六。謂財施由一。無畏由二。法",
    "X24n0462_001:0570c02": "施由三。是大菩薩修行之處。如經云云。餘文大同。○",
    "X24n0462_001:0570c03": "功德施曰。法施三者。謂精勤不倦。引諸神通。如無所",
    "X24n0462_001:0570c04": "得。為人說法。又復為他開演諸波羅蜜。皆成法施。復",
    "X24n0462_001:0570c05": "次不住事者。依資生施說。於所施財不應受著。愛而",
    "X24n0462_001:0570c06": "行施心必生苦。或復因施還追悔故。無所住者。依無",
    "X24n0462_001:0570c07": "畏施說。謂菩薩修戒忍時。不應生心求彼果報。不住",
    "X24n0462_001:0570c08": "色者。依法施說。法施有二果。依六塵境故。而亦不住。",
    "X24n0462_001:0570c09": "以菩薩證真實時。法身亦無得故。何況六塵。云何行",
    "X24n0462_001:0570c10": "施因得清淨。謂諸菩薩了第一義施。及施物諸想不",
    "X24n0462_001:0570c11": "生。是即伏心。因以清淨。或曰。有施等三。可生福聚。三",
    "X24n0462_001:0570c12": "事並忘。福於何有。誤哉斯言。不知第一義故。不住於",
    "X24n0462_001:0570c13": "想。以俗諦故行於布施。如是福聚難可度量。如十方",
    "X24n0462_001:0570c14": "空等。",
    "X24n0462_001:0570c15": "〔會解〕曰。經明無住相施。而論云波羅蜜相應行。",
    "X24n0462_001:0570c16": "惟其無住所以相應也。蓋般若以無住為性。無住",
    "X24n0462_001:0570c17": "而無所不住。故以無住言之是相皆破。以無所不",
    "X24n0462_001:0570c18": "住言之是法皆立。是則不住而住。住而不住。不住",
    "X24n0462_001:0570c19": "亦不住。故經初標云。應無所住。而末則曰但應如",
    "X24n0462_001:0570c20": "所教住。標釋相顯。則知言住不住。未始不符也。故",
    "X24n0462_001:0570c21": "大論云。般若如火聚等。亦以不取而取也。魏譯言",
    "X24n0462_001:0570c22": "不住有三。謂不住事行施。無所住行施。不住色等",
    "X24n0462_001:0570c23": "施。而諸論帖釋云云。今依秦本。其義一爾。即初文",
    "X24n0462_001:0570c24": "標也。謂一切法本皆空相。眾生迷執。認以為有。隨",
    "X24n0462_001:0571a01": "處生著。故告之以性本無住。令隨順而行。故曰於",
    "X24n0462_001:0571a02": "法應無所住行於布施。言於一切法無住。則一切",
    "X24n0462_001:0571a03": "處皆檀波羅蜜。蓋不特以內外財施而已。故以檀",
    "X24n0462_001:0571a04": "度該三種施。攝餘五度。亦於五度亡相而修。還資",
    "X24n0462_001:0571a05": "無住相施。故曰不住色布施等釋也。謂上於法之",
    "X24n0462_001:0571a06": "言。雖有二財三事二種果報等別。總言不出六塵",
    "X24n0462_001:0571a07": "皆所不住。既不住六塵。則六根五陰界入等法亦",
    "X24n0462_001:0571a08": "不住。不住則與般若種智相應。推是而言。皆如來",
    "X24n0462_001:0571a09": "藏。皆寂靜門。苟契此理。求不住者了不可得。況六",
    "X24n0462_001:0571a10": "塵乎。故結歸上無住相施。理不應異也。何以故下",
    "X24n0462_001:0571a11": "再徵釋所以。施必尚乎無住相者。以其福不可思",
    "X24n0462_001:0571a12": "量故也。故曰云云。然則既曰無住相矣。何容更言",
    "X24n0462_001:0571a13": "施福之多。曰。各當其理。無得而一也。蓋不明無住",
    "X24n0462_001:0571a14": "則無以遣著。不明施福無以引物希嚮。而所謂施",
    "X24n0462_001:0571a15": "福者。豈相之云乎。故特以十方虗空譬之。復宗結",
    "X24n0462_001:0571a16": "答。則曰但應如所教住。即酬向所問。當如所教而",
    "X24n0462_001:0571a17": "住也。又無著以五義通釋。蓋彼釋經。大體文相節",
    "X24n0462_001:0571a18": "目。有如宗因譬等五分論議。亦猶台宗文疏四釋。",
    "X24n0462_001:0571a19": "皆其例也。夫依義者。如言對治住著。是一經文義",
    "X24n0462_001:0571a20": "所依之本。而次說相。則凡所說必有法相。如言六",
    "X24n0462_001:0571a21": "度等。既不可著於事。當求所謂欲願者以攝持之。",
    "X24n0462_001:0571a22": "即與理俱無住之施也。理不可以正示。故以所非",
    "X24n0462_001:0571a23": "顯其所。是則安立第一義也。若不體其所以不住",
    "X24n0462_001:0571a24": "亦何由相應。故卒明顯現所以觀照也。凡諸文相",
    "X24n0462_001:0571b01": "皆得約而申之。則其義備也。",
    "X24n0462_001:0571b02": "【疑】天親曰。自此下一切修多羅示現。斷疑云何生",
    "X24n0462_001:0571b03": "疑。若不住法行。於布施云何為佛菩提行布施邪。",
    "X24n0462_001:0571b04": "斷彼疑故如經。",
    "X24n0462_001:0571b05": "【經】須菩提於意云何可以身相見如來不(止)即見如",
    "X24n0462_001:0571b06": "來。",
    "X24n0462_001:0571b07": "【論】無著曰。此下第三欲得色身住以依義則顯示對",
    "X24n0462_001:0571b08": "治色身慢故言相成就者此為說相顯示如來色身",
    "X24n0462_001:0571b09": "故須菩提言不也。乃至凡所有相皆是妄語。為成此",
    "X24n0462_001:0571b10": "義即顯欲願應攝持故。以相成就為虗妄。顯非相則",
    "X24n0462_001:0571b11": "不虗妄。是為安立第一義。言如是諸相非相則見如",
    "X24n0462_001:0571b12": "來者。此為顯現。謂相應三昧時。於彼非相見故。頌",
    "X24n0462_001:0571b13": "曰。",
    "X24n0462_001:0571b14": "　分別有為體　　防彼成就得　　三相異體故",
    "X24n0462_001:0571b15": "　離彼是如來",
    "X24n0462_001:0571b16": "○天親釋曰。謂若分別有為體是如來者。則是以有",
    "X24n0462_001:0571b17": "為相為第一義。以相成就為見如來身。為防彼見故",
    "X24n0462_001:0571b18": "經云不可以相成就等。以如來者名無為法身故。說",
    "X24n0462_001:0571b19": "相即非相。偈言三相異體故離彼是如來者。謂彼相",
    "X24n0462_001:0571b20": "成就即非相成就。以三相者異如來體故。若見諸相",
    "X24n0462_001:0571b21": "非相則見如來者。此顯有為虗妄故。離彼是如來又",
    "X24n0462_001:0571b22": "以相非相相對故。彼生住滅異體不可以得如來法",
    "X24n0462_001:0571b23": "身。此明如來體非有為菩薩如是知如來已為佛菩",
    "X24n0462_001:0571b24": "提行於布施。則是不住法布施也。○唐譯曰。此中意",
    "X24n0462_001:0571c01": "說三相之體是遷流故。是故勝相即非勝相。應以勝",
    "X24n0462_001:0571c02": "相非相觀於如來。餘文大同。○功德施曰。此下皆以",
    "X24n0462_001:0571c03": "問答遣疑持諸正法。須菩提因疑云云。相成就者。是",
    "X24n0462_001:0571c04": "無常故。皆是虗妄。非虗妄者所謂真實名曰如來。諸",
    "X24n0462_001:0571c05": "相若存是虗誑矣。應以諸相非相而見如來。即相徵",
    "X24n0462_001:0571c06": "求無所得故。若能遠離眾生希望。乃至法身亦無所",
    "X24n0462_001:0571c07": "得。然能如是行不住施。即於佛身速致圓滿(斷疑一)。",
    "X24n0462_001:0571c08": "〔會解〕曰。以無住相行施。雖無所求可也。以施而",
    "X24n0462_001:0571c09": "求佛果。謂有住相可也。是果與因。似不相當。空生",
    "X24n0462_001:0571c10": "所以疑也。佛言可以身相見如來不者。意發空生",
    "X24n0462_001:0571c11": "非相之答。苟惟非相。則不乖於無住。是以不住因",
    "X24n0462_001:0571c12": "求無相果。孰曰非乎。論言欲得色身住者。以次第",
    "X24n0462_001:0571c13": "義。因必獲果。果有色法二身。色相非所求。當求法",
    "X24n0462_001:0571c14": "身。而言欲得者非實願樂。擬問文云。爾若但求色",
    "X24n0462_001:0571c15": "身。彼尚理者必應起慢。無對治故。故云不也。既曰",
    "X24n0462_001:0571c16": "如來所說身相即非身相。又曰若見諸相非相即",
    "X24n0462_001:0571c17": "見如來。此兩非義。政自不同。初謂非是之非。所以",
    "X24n0462_001:0571c18": "揀之也。所謂凡所有相皆是虗妄是也。次言直彰",
    "X24n0462_001:0571c19": "無相。所以亡之也是即非相之相是如來相。理而",
    "X24n0462_001:0571c20": "言之。相即非相。非相即相。論意正以相非相相對。",
    "X24n0462_001:0571c21": "約有為無為。彰乎離義。離而後即。斯善見矣。凡所",
    "X24n0462_001:0571c22": "有相四句。本謂如來通該諸法其理一貫。亦是一",
    "X24n0462_001:0571c23": "經結要之文。但是有相。何適非妄。皆為所遣可也。",
    "X24n0462_001:0571c24": "至於復宗結旨非相即相。何處不是如來。皆為所",
    "X24n0462_001:0572a01": "立可也。夫惟皆遣則一切法異皆立則一切法同",
    "X24n0462_001:0572a02": "既全同全異。亦無遣無立。無遣無立即是真如。真",
    "X24n0462_001:0572a03": "如只是般若異名。一切諸法一而已矣。一亦非一。",
    "X24n0462_001:0572a04": "妙旨斯在。故知此文言簡理盡。非相之相。親見乃",
    "X24n0462_001:0572a05": "知。",
    "X24n0462_001:0572a06": "【疑】天親曰。此下須菩提復生疑致問。向說不住事",
    "X24n0462_001:0572a07": "行施。則因深義。又說如來非有為體。則果深義。未",
    "X24n0462_001:0572a08": "來惡世聞必不信。云何不空說法。文先致問。次斷",
    "X24n0462_001:0572a09": "彼疑如經。",
    "X24n0462_001:0572a10": "【經】須菩提白佛言世尊頗有眾生(止)何況非法。",
    "X24n0462_001:0572a11": "【論】無著曰。此下第四為欲得法身住處。於中二種。一",
    "X24n0462_001:0572a12": "言說法身。二證得法身。今明言說法身故。經言頗有",
    "X24n0462_001:0572a13": "眾生等。修多羅章句者。如上說七種義句頗有於此",
    "X24n0462_001:0572a14": "能不顛倒生實相否。若如言執義則非實相。世尊為",
    "X24n0462_001:0572a15": "遮此故。於正法欲滅修行漸滅時。以五義顯示故當",
    "X24n0462_001:0572a16": "生實相。謂一者修行顯示。如經有持戒修福等。即增",
    "X24n0462_001:0572a17": "上等三學。自少欲乃至三摩提等。二者集因。經言已",
    "X24n0462_001:0572a18": "得供養諸佛等。謂一心淨信尚得如是。何況生實想",
    "X24n0462_001:0572a19": "也。三者善友攝持。經言如來悉知悉見等。謂如來於",
    "X24n0462_001:0572a20": "一切眾生所作中知其心。見其身。所依止故。四者攝",
    "X24n0462_001:0572a21": "福德。經言取無量福聚等。謂福正起時為生滅時攝",
    "X24n0462_001:0572a22": "持種子為取故。五者顯示實想。經言是諸眾生無復",
    "X24n0462_001:0572a23": "我相等。以實想故對治五種邪取。一外道為我等想",
    "X24n0462_001:0572a24": "轉。二內法凡夫。及聲聞為法想轉。三增上慢菩薩為",
    "X24n0462_001:0572b01": "無法相轉。雖無法相而猶有取。謂取無法故。四世間",
    "X24n0462_001:0572b02": "有想定。五無想定。為有想無想轉。是菩薩於彼皆不",
    "X24n0462_001:0572b03": "轉。以其顯了有戒。乃至當生無量福聚故。經言何以",
    "X24n0462_001:0572b04": "故者是中邪取。但言法。及非法相轉。不言餘者。以我",
    "X24n0462_001:0572b05": "想及依止不轉故。(我想。即初外道等。依止。即想無想定。彼根定故。且云不轉。故不言之)",
    "X24n0462_001:0572b06": "然於我想中隨眠煩惱不斷故。則為有我取故。經言",
    "X24n0462_001:0572b07": "是諸菩薩若取法相。則為著我取等。此我等想轉中",
    "X24n0462_001:0572b08": "餘義。經猶未說故復言之。於中取自體相續為我想。",
    "X24n0462_001:0572b09": "取我所為眾生想。謂我乃至壽住取為命想。展轉取",
    "X24n0462_001:0572b10": "餘趣為人想。又言當生實想者。顯示對治不實想故。",
    "X24n0462_001:0572b11": "此依義也。於此顯示言說法身者說相也。言當生者。",
    "X24n0462_001:0572b12": "欲願攝持也。無復我相等。安立第一義也。不應取法",
    "X24n0462_001:0572b13": "等。於法及非法皆不分別。是為顯了相應。及攝散時",
    "X24n0462_001:0572b14": "也。筏喻法門言法尚應捨者。實想生故。何況非法者",
    "X24n0462_001:0572b15": "理不應故。此略顯示言說法身不應作不實想也。",
    "X24n0462_001:0572b16": "頌曰。",
    "X24n0462_001:0572b17": "　說因果深義　　於彼惡世時　　不空以有實",
    "X24n0462_001:0572b18": "　菩薩三德備　　修戒於過去　　及種諸善根",
    "X24n0462_001:0572b19": "　戒具於諸佛　　亦說功德滿　　彼壽者及法",
    "X24n0462_001:0572b20": "　遠離於取相　　亦說知彼相　　依八八義別",
    "X24n0462_001:0572b21": "　差別相續體　　不斷至命住　　復趣於異道",
    "X24n0462_001:0572b22": "　是我相四種　　一切空無物　　實有不可說",
    "X24n0462_001:0572b23": "　依言辭而說　　是法相四種　　彼人依信心",
    "X24n0462_001:0572b24": "　恭敬生實相　　聞聲不正取　　正說如是取",
    "X24n0462_001:0572c01": "　佛不見果知　　願智力現見　　求供養恭敬",
    "X24n0462_001:0572c02": "　彼人不能說　　彼不住隨順　　於法中證智",
    "X24n0462_001:0572c03": "　如人捨船筏　　法中義亦然",
    "X24n0462_001:0572c04": "○天親釋曰。此下凡八偈。初偈為斷彼疑故。佛答言",
    "X24n0462_001:0572c05": "莫作是說等。故偈謂於惡世時菩薩具足三德故能",
    "X24n0462_001:0572c06": "生信心名不空說。次偈明於過去佛所具持戒等德。",
    "X24n0462_001:0572c07": "故功德亦滿。又經言是諸眾生無復我相等。故有彼",
    "X24n0462_001:0572c08": "壽者及法等三偈。此明佛說般若不斷由具慧故。謂",
    "X24n0462_001:0572c09": "菩薩離壽者及法各四種相。對彼說此。依二四相說",
    "X24n0462_001:0572c10": "八義別。壽等四相偈者。謂見五陰差別一一是我。即",
    "X24n0462_001:0572c11": "我相。見身相續不斷。名眾生相。一期報命乃至命住。",
    "X24n0462_001:0572c12": "名命相。命滅復生六道。名壽者相。及法四相偈者。謂",
    "X24n0462_001:0572c13": "一法相。二非法相。三者相。四者非相。言有可取能取。",
    "X24n0462_001:0572c14": "一切法無故。言無法相。以無物故彼法無我。空實有",
    "X24n0462_001:0572c15": "故。故言亦非無法相。彼空無物而此不可說有無。故",
    "X24n0462_001:0572c16": "言無相。依言辭而說。故言亦非無相。何以故。以於無",
    "X24n0462_001:0572c17": "言處依言相說。是為法相四種。離是八種相故。說有",
    "X24n0462_001:0572c18": "智慧。如經云云。然言智慧即足。何故復說持戒功德。",
    "X24n0462_001:0572c19": "為示生信差別相義故。故偈言彼人依信心等。謂彼",
    "X24n0462_001:0572c20": "有持戒等德。乃至如經一念生淨信者。則但聞說而",
    "X24n0462_001:0572c21": "已。不正取義。復有智者。不如聲取義。唯隨順第一義",
    "X24n0462_001:0572c22": "智。故言正說如是取能生實相。故經言不應取法者。",
    "X24n0462_001:0572c23": "不如聲取法也。非不取法者。隨順第一義智也。又經",
    "X24n0462_001:0572c24": "言如來悉知悉見者。故偈言佛不見果知等。謂彼持",
    "X24n0462_001:0573a01": "戒等人。如來非見果比知。以願智力現見。故言悉知。",
    "X24n0462_001:0573a02": "然言知便足。何更言見。或謂如來以比智知。故復說",
    "X24n0462_001:0573a03": "見。然言見便足。何更言知。或謂如來以肉眼等見。為",
    "X24n0462_001:0573a04": "防是故。故如是說。言求供養恭敬者。謂若有人欲得",
    "X24n0462_001:0573a05": "供養。自歎有持戒等德。佛於彼人則不能說。佛自知",
    "X24n0462_001:0573a06": "見以無實故。又言生者能生因故。取者熏修自體果",
    "X24n0462_001:0573a07": "故。若取法相則為著我等者。謂但有無明使。無現行",
    "X24n0462_001:0573a08": "麤煩惱。示無我見。而有我取故。栰喻法門。言是法應",
    "X24n0462_001:0573a09": "捨非捨法者故。偈言彼不住隨等。示修多羅法中證",
    "X24n0462_001:0573a10": "智不住。以得證智捨法故。如到彼岸捨筏也。若隨順",
    "X24n0462_001:0573a11": "彼證智法。是法應取。如未到岸而取筏也。○唐譯以",
    "X24n0462_001:0573a12": "壽存作壽者想。命根既謝轉求後有作更求趣想。又",
    "X24n0462_001:0573a13": "曰。有隨眠性。非有現行執。於一筏喻上而有取捨。故",
    "X24n0462_001:0573a14": "云如來密意宣說筏喻法門。餘文大同。○功德施曰。",
    "X24n0462_001:0573a15": "後五十歲者。人壽百齡分為二分。初分五十教力增",
    "X24n0462_001:0573a16": "強。後漸衰減。名未來世。是為後五十歲。言持戒者。此",
    "X24n0462_001:0573a17": "復有三。一能離戒。謂離十不善業故。二能作戒。作菩",
    "X24n0462_001:0573a18": "提分業故。三能趣戒。趣第一義諦故。言功德者。謂無",
    "X24n0462_001:0573a19": "貪等及悲智故。智慧者。了知生法二無我故。離八種",
    "X24n0462_001:0573a20": "想者。諦觀諸蘊無有主宰故無我。觀諸蘊無常相續",
    "X24n0462_001:0573a21": "流轉故無眾生想。觀今剎那亦生亦老亦死故無命",
    "X24n0462_001:0573a22": "想。雖諸蘊循環受諸異趣。於中無人。故無取者想。譬",
    "X24n0462_001:0573a23": "如因質現象質不至象而有象現。由前蘊故。從蘊續",
    "X24n0462_001:0573a24": "生。前不至後。無取者想亦復如是。離法想者。謂第一",
    "X24n0462_001:0573b01": "義法本不生故無法想。以不生故亦無有滅。故無非",
    "X24n0462_001:0573b02": "法想。法非法分別離故。故無想。此言無想。但顯想無。",
    "X24n0462_001:0573b03": "非謂無法而名非想。雖第一義離一切想。而隨世言",
    "X24n0462_001:0573b04": "說故亦非無想。此謂了知二無我性。由戒善故。能起",
    "X24n0462_001:0573b05": "深信。又言智慧生於實想。一切功德。此俱攝故。復以",
    "X24n0462_001:0573b06": "何義言悉知見。令諸菩薩心勇猛故。為欲開顯一切",
    "X24n0462_001:0573b07": "智故。於諸境界朗然現覺。非如比智見煙知火。非如",
    "X24n0462_001:0573b08": "肉眼見麤近物。若諸菩薩起我等想。因生我執。因於",
    "X24n0462_001:0573b09": "我執有我我所。復生法非法想。非如土木故。經言不",
    "X24n0462_001:0573b10": "應取法者。捨二邊故。法有性相尚不應取。何況非法。",
    "X24n0462_001:0573b11": "本無性相。復次無分別者。善法如法尚不可取。況不",
    "X24n0462_001:0573b12": "善非法。若善法亦不取者。佛何故說集福資粮。故說",
    "X24n0462_001:0573b13": "如筏喻者。如欲濟川先須取筏。至彼岸已捨而去之。",
    "X24n0462_001:0573b14": "如象脅經說。若出生死證涅槃界。愛非愛果。法非法",
    "X24n0462_001:0573b15": "因。一切悉捨(斷疑二)。",
    "X24n0462_001:0573b16": "〔會解〕曰。論言二種法身。一往雖異。言法則同。蓋",
    "X24n0462_001:0573b17": "所證得莫非實相為法身故。究而言之。離身無法。",
    "X24n0462_001:0573b18": "離法無身。一法二義。是謂如來究竟身法。今此正",
    "X24n0462_001:0573b19": "明言說法身。亦為下證得作本。故兼言之。經言實",
    "X24n0462_001:0573b20": "信。或云實相實想。能所之異也。信實相者。本當於",
    "X24n0462_001:0573b21": "智。兼言戒福者。論固言之。一為顯示能信實相差",
    "X24n0462_001:0573b22": "別義故。如天親。二為此中攝一切功德故。如功德",
    "X24n0462_001:0573b23": "施。抑徒有戒福。雖信而不解。但有智慧。雖解未必",
    "X24n0462_001:0573b24": "信。惟三德備。而後信解。所謂緣能資了。了能發正",
    "X24n0462_001:0573c01": "是也。今秦本略智者。意以能信章句兼之。經言後",
    "X24n0462_001:0573c02": "五百歲。或言後五十歲。雖通二解。依秦本為正。以",
    "X24n0462_001:0573c03": "此為實者。信為真實之實。非謂實也。知見之言。論",
    "X24n0462_001:0573c04": "釋詳矣。無復我相等。正言能信之本。本於無我。有",
    "X24n0462_001:0573c05": "我則乖於般若。故不能信。所以為深。為淨。為得福",
    "X24n0462_001:0573c06": "無量者。由無我故也。然則如來所以知見者。非謂",
    "X24n0462_001:0573c07": "知我。知其無我也。惟見亦然。不唯諸佛於是見眾",
    "X24n0462_001:0573c08": "生。亦將眾生於是見諸佛。是知我相之極極於無",
    "X24n0462_001:0573c09": "我。無我之極極於般若。於般若中知見信解。皆由",
    "X24n0462_001:0573c10": "無我。可不究其所自乎。論於是明二種四相。我相",
    "X24n0462_001:0573c11": "四者(或曰我想。有情想。壽者想。更求趣想。又曰我想。眾生想。命想。壽者想。所出不同。名想或異。今依",
    "X24n0462_001:0573c12": "秦本且以我人眾生壽者為次為正。偈言壽者等從後舉爾)亦曰四見四執四",
    "X24n0462_001:0573c13": "取等。具應有十六我人知見。(委如法界次第依大論注釋云云)然",
    "X24n0462_001:0573c14": "皆自陰入界實法起。要以我見為本。隨所執計得",
    "X24n0462_001:0573c15": "名不同。四與十六。名相開合。(云云)諸論各為義釋。",
    "X24n0462_001:0573c16": "非不詳盡。今更約常情釋之。然法本無我。認為主",
    "X24n0462_001:0573c17": "宰者我也。謂我為人靈於土木而性不可變。是猶",
    "X24n0462_001:0573c18": "有人者在人也。本四大五陰眾法生。而取為己有",
    "X24n0462_001:0573c19": "者眾生也。於無常法保以為常者壽者也。準例餘",
    "X24n0462_001:0573c20": "釋亦應可知。次法相四者。魏譯有列有釋。列從先",
    "X24n0462_001:0573c21": "立後蕩。則曰一法相等。釋則從經。如曰無法相亦",
    "X24n0462_001:0573c22": "非無法相等。凡兩重蕩立以成四相。雖有前後。理",
    "X24n0462_001:0573c23": "實無違。言有法無者。即相言性也。空實有者。謂空",
    "X24n0462_001:0573c24": "本無物。即性言相。故空相則有也。又言彼空無物。",
    "X24n0462_001:0574a01": "而此不可說有無者。謂彼即相言空。故空自非空。",
    "X24n0462_001:0574a02": "以無物故相即是空。則相亦非相。對彼說此。不得",
    "X24n0462_001:0574a03": "以有無言之。是相與無相皆空。故言無相。由是言",
    "X24n0462_001:0574a04": "之。初約空有二邊相對。次約空有皆無相對。言說",
    "X24n0462_001:0574a05": "相則義當中道。既四者俱離。是中亦不立。所謂中",
    "X24n0462_001:0574a06": "道不須安是也。今秦本從略合而言之。但曰無法",
    "X24n0462_001:0574a07": "相亦無非法相。正約空有雙蕩。的顯中道。則般若",
    "X24n0462_001:0574a08": "破相之旨顯矣。雖各有理。什簡而優。再言何以故",
    "X24n0462_001:0574a09": "下。據無著以破邪取則順釋其文。天親既彰俱離",
    "X24n0462_001:0574a10": "則反顯其說。今依秦本直釋。正由上言無復我相。",
    "X24n0462_001:0574a11": "而又曰無法相等。故復追釋反顯之意。謂若心取",
    "X24n0462_001:0574a12": "相者。我相也。有我相則有我取。凡以是取法相及",
    "X24n0462_001:0574a13": "非法相。均不免為著於我人。故凡三重遣著。併不",
    "X24n0462_001:0574a14": "出二空而已。謂初則以實從假。即人法空。次以法",
    "X24n0462_001:0574a15": "非法俱相。即性相空。故雙結顯曰。是故不應取法",
    "X24n0462_001:0574a16": "等。既皆不取。則遣無不盡。即中道畢竟空明矣。然",
    "X24n0462_001:0574a17": "則猶存中道何邪。曰中體本離。故不當遣立。然亦",
    "X24n0462_001:0574a18": "遣者遣其著情爾。無著明邪取有五者。約實想通",
    "X24n0462_001:0574a19": "破故也。經則唯言法及非法想轉。即內法凡夫二",
    "X24n0462_001:0574a20": "乘上慢等菩薩有著法非法相見故。於是言之。若",
    "X24n0462_001:0574a21": "餘我想等。則外道所著。及想無想轉。非所破之要",
    "X24n0462_001:0574a22": "文。置而不言。又曰。然於我想中。隨眠不斷者。此復",
    "X24n0462_001:0574a23": "於我想而論麤細。謂已斷現煩惱者。雖無麤想。而",
    "X24n0462_001:0574a24": "隨眠不斷。故轉為我取。取彼法非法想。是亦我想",
    "X24n0462_001:0574b01": "而已。(文言隨眠。天親對現行麤惑說。即無明也)所謂此我想轉中餘義。",
    "X24n0462_001:0574b02": "經猶未說是也。此通別進否。文頗難明。因得以申",
    "X24n0462_001:0574b03": "之筏喻法門下引喻證也。法非法義。如諸論釋。無",
    "X24n0462_001:0574b04": "非是者。亦可謂非法者般若也。凡諸法相。尚應須",
    "X24n0462_001:0574b05": "離。何況般若而不自離乎。此當克體釋非法也(別譯",
    "X24n0462_001:0574b06": "楞伽有此一說併見於此)。",
    "X24n0462_001:0574b07": "【疑】此下為遮異疑。向說不可以相成就得見如來。",
    "X24n0462_001:0574b08": "何故釋迦得阿耨菩提說名為佛。復云何說法。為",
    "X24n0462_001:0574b09": "斷此疑如經。",
    "X24n0462_001:0574b10": "【經】須菩提於意云何如來得阿耨多羅三藐三菩提",
    "X24n0462_001:0574b11": "邪(止)即非佛法。",
    "X24n0462_001:0574b12": "【論】無著曰。此下次明證得法身。復有二種。一智相。二",
    "X24n0462_001:0574b13": "福相。智相至得法身者。經言如來得阿耨菩提等。依",
    "X24n0462_001:0574b14": "義顯示。為翻正覺菩提取故。及攝所說法皆不可得",
    "X24n0462_001:0574b15": "故。言無有定法。即須菩提道佛意也。若言有法可說",
    "X24n0462_001:0574b16": "名菩提者。是為說相。以世諦故。說有菩提及得者。為",
    "X24n0462_001:0574b17": "欲願攝持。以方便故。有如佛意。則二俱無。故曰如我",
    "X24n0462_001:0574b18": "解佛所說等。又曰如來所說法皆不可說等者。取謂",
    "X24n0462_001:0574b19": "正聞時。說謂演說時。由說故知說及所說皆不可取。",
    "X24n0462_001:0574b20": "即安立第一義也。非法者。分別性故。非非法者。法無",
    "X24n0462_001:0574b21": "我故。以無為故得名聖人者。若無分別義。名無為者。",
    "X24n0462_001:0574b22": "是菩薩以有學得名。即相應攝散時顯了故。若無起",
    "X24n0462_001:0574b23": "無作如來轉依名無為者。即如來以無學得名。唯第",
    "X24n0462_001:0574b24": "一義無上覺故。次言福相至得法身者。經言若人滿",
    "X24n0462_001:0574c01": "三千世界等。即彼言說法身出生如來福相法身。乃",
    "X24n0462_001:0574c02": "至一四句偈。生福甚多。況復如來所有福相。為成此",
    "X24n0462_001:0574c03": "義故言如來阿耨菩提從此出生。以普習十法行阿",
    "X24n0462_001:0574c04": "含故。(十法行未撿)亦由世諦故。言佛出生及得菩提。此二",
    "X24n0462_001:0574c05": "並說名為佛法。又言佛法即非佛法。復次其所生福",
    "X24n0462_001:0574c06": "勝彼福者。以依義則顯示對治福不生故言其福即",
    "X24n0462_001:0574c07": "說相言勝彼。即欲願攝持。是福聚即非福聚及非佛",
    "X24n0462_001:0574c08": "法等。並顯安立第一義諦。以隨順無為得名故。相應",
    "X24n0462_001:0574c09": "攝散不復顯了(上卷止此)。頌曰。",
    "X24n0462_001:0574c10": "　應化非真佛　　亦非說法者　　說法不二取",
    "X24n0462_001:0574c11": "　無說離言相　　受持及說者　　不空於福德",
    "X24n0462_001:0574c12": "　福不趣菩提　　二能趣菩提　　於實名了因",
    "X24n0462_001:0574c13": "　亦為餘生因　　唯獨諸佛法　　福成第一體",
    "X24n0462_001:0574c14": "○天親釋曰。謂佛有三種。一法佛。二報佛。三化佛。今",
    "X24n0462_001:0574c15": "釋迦則化佛。不證菩提。亦不說法。如經無有定法等",
    "X24n0462_001:0574c16": "故。然一向不說邪。為遮此故。故言說法不二取。謂非",
    "X24n0462_001:0574c17": "不說。但說者聽者不取法非法故。以彼法非法非非",
    "X24n0462_001:0574c18": "法依真如義說故。非法者。一切法無體相故。非非法",
    "X24n0462_001:0574c19": "者。彼真如無我相實有故。何故言說不言證。謂有說",
    "X24n0462_001:0574c20": "即成證義。若不證者。則不能說。如經一切聖人皆以",
    "X24n0462_001:0574c21": "無為法得名。謂彼法是說因故。一切聖人依真如法",
    "X24n0462_001:0574c22": "故能說彼無為法。復以何義言彼法不可說。況如是",
    "X24n0462_001:0574c23": "取。以遠離言說相。非可說事故。而言一切聖人者。以",
    "X24n0462_001:0574c24": "依真如有分有具故。又經說七寶施福譬喻校量者。",
    "X24n0462_001:0575a01": "顯法雖不可說取而福德不空。故偈云云。言福不趣",
    "X24n0462_001:0575a02": "菩提等者。謂受持演說二者能趣菩提。如經乃至受",
    "X24n0462_001:0575a03": "持四句偈等。是福德聚文有二義。一積聚義。二進趣",
    "X24n0462_001:0575a04": "義。(論作聚義有二種文。似未安。亦是文略。應云福聚文有二義。謂聚非聚。偈亦二義。謂趣。不趣。以偈配",
    "X24n0462_001:0575a05": "經。聚即不趣。趣即非聚二義而已。故云)如人擔重不能進趣。如是彼福",
    "X24n0462_001:0575a06": "德聚以積重故。於菩提不能進趣。說名為聚。非福聚",
    "X24n0462_001:0575a07": "者。即二能趣故。於彼福德中勝。所以能趣者。如經一",
    "X24n0462_001:0575a08": "切諸佛菩提皆從此經出生等。故偈言於實名了因。",
    "X24n0462_001:0575a09": "謂菩提者名為法身。體實無為。此二於彼能為了因。",
    "X24n0462_001:0575a10": "雖不作生死因。亦為餘報化二佛作菩提因故。是為",
    "X24n0462_001:0575a11": "唯獨諸佛法。此福能成彼第一不共體故。如是名福",
    "X24n0462_001:0575a12": "德多。○唐譯。又以進趣為肩義。謂在肩能持故。以此",
    "X24n0462_001:0575a13": "名聚為肩。却以不能持者為非聚義云云。顛倒其說。",
    "X24n0462_001:0575a14": "失理一也。餘文大同。○功德施曰。此明佛證真實無",
    "X24n0462_001:0575a15": "法可取。言說法者。順俗名言。非第一義。以法非法無",
    "X24n0462_001:0575a16": "所取故。說名菩提。而言諸佛證菩提者。謂無得而得。",
    "X24n0462_001:0575a17": "以菩提無生故。須菩提以密意答言無有少法可得。",
    "X24n0462_001:0575a18": "非於無生而不現證。言不可取不可說者。無能取能",
    "X24n0462_001:0575a19": "說故。無為者。無所得義。聖人者。見真實義。為它說者。",
    "X24n0462_001:0575a20": "謂於二諦善能開演不顛倒故。其福勝彼者。以二門",
    "X24n0462_001:0575a21": "故。謂理及教。教者經言施中最者所謂法施。餘財施",
    "X24n0462_001:0575a22": "攝故。理者財施。住於生死。法施能成究竟功德故。佛",
    "X24n0462_001:0575a23": "法即非佛法者。謂諸法體性空無所有。此若開顯是",
    "X24n0462_001:0575a24": "佛法身見有性者。於法未悟。依此密意。說非佛法。若",
    "X24n0462_001:0575b01": "知法無性覺此名佛。若持此法了無性者。斯名法施",
    "X24n0462_001:0575b02": "(斷疑三)。",
    "X24n0462_001:0575b03": "〔會解〕曰。觀今此文。據論不出福智二嚴。以二嚴",
    "X24n0462_001:0575b04": "故理性得顯。則至得法身一也。(至猶極也。修德之極。必得法身)從",
    "X24n0462_001:0575b05": "能顯說故曰二種。經言無定法者。空生深領佛意。",
    "X24n0462_001:0575b06": "謂所得所說無決定義。亦不可思議之謂。因自釋",
    "X24n0462_001:0575b07": "曰。皆不可取不可說非法非非法等。謂是法妙不",
    "X24n0462_001:0575b08": "可以相得。故曰不可取。理不可以言示。故曰不可",
    "X24n0462_001:0575b09": "說。方謂之法。體不可得。方謂非法。相實有故。依真",
    "X24n0462_001:0575b10": "如第一義說。故曰非法非非法。又曰一切賢聖皆",
    "X24n0462_001:0575b11": "以無為法而有差別。則又覆釋。上所說法皆由依",
    "X24n0462_001:0575b12": "無為法故。其說如是。是即真如異名。而有差別者。",
    "X24n0462_001:0575b13": "非無為有差別。正言能依者差別爾。魏譯曰。得名",
    "X24n0462_001:0575b14": "賢聖者。謂一切賢聖。皆以無為法為本。而得有淺",
    "X24n0462_001:0575b15": "深。故聖賢之名立。學無學所以異也。偈言應化非",
    "X24n0462_001:0575b16": "真佛亦非說法者。謂釋迦者應化也。不可以身相",
    "X24n0462_001:0575b17": "見者真佛也。二者不可同日而語。此斷疑意也。而",
    "X24n0462_001:0575b18": "曰。化佛不證菩提。亦不說法者。一往以法報奪言",
    "X24n0462_001:0575b19": "之。然非不說法得菩提也。但無有定法。故得而非",
    "X24n0462_001:0575b20": "得。說而非說。肇師云。諸相煥目而非形。八音盈耳",
    "X24n0462_001:0575b21": "而非聲是也。抑以三身分別。則得菩提者報佛也。",
    "X24n0462_001:0575b22": "說法者應身也。無說無得者法身也。若相即而說。",
    "X24n0462_001:0575b23": "應即法報。故得而非得。法報即應。故無說而說。各",
    "X24n0462_001:0575b24": "有其致。理不可偏。次言福相法身。於中先舉譬校",
    "X24n0462_001:0575c01": "量。言甚多者。於事雖多。校法則劣。故曰是福德即",
    "X24n0462_001:0575c02": "非福德性。是故如來說福德多者。約事順答且云",
    "X24n0462_001:0575c03": "多爾。非福德性以言多。若望次文所校之福。此但",
    "X24n0462_001:0575c04": "福德。不趣菩提。所以秦本特加性字。意為生下次",
    "X24n0462_001:0575c05": "文。顯持經福勝。所謂二能趣菩提也。何以故下。復",
    "X24n0462_001:0575c06": "徵釋所以勝彼之義。以其能生菩提及法身故。今",
    "X24n0462_001:0575c07": "譯從略。但言出。不言生。義兼之也。然所出生者佛",
    "X24n0462_001:0575c08": "法也。佛法非法。亡之恐其著也。於佛法起見尚應",
    "X24n0462_001:0575c09": "須離。況餘法乎。此非之之言。諸論或以安立第一",
    "X24n0462_001:0575c10": "義釋。或約證悟釋。或以無性等釋。並各有理。詳之",
    "X24n0462_001:0575c11": "可知。",
    "X24n0462_001:0575c12": "【疑】天親曰。向說聖人以無為法不可取說者。須陀",
    "X24n0462_001:0575c13": "洹等亦取自果如證而說。云何言不可取說也。為",
    "X24n0462_001:0575c14": "斷此疑如經。",
    "X24n0462_001:0575c15": "【經】須菩提於意云何須陀洹能作是念(止)是樂阿蘭",
    "X24n0462_001:0575c16": "那行。",
    "X24n0462_001:0575c17": "【論】無著曰。此下第五為修道得勝中無慢。又八種住",
    "X24n0462_001:0575c18": "中第四離障礙住。凡十二障。謂一慢。二無慢而少聞。",
    "X24n0462_001:0575c19": "三雖多聞而小攀緣作念修道。乃至十一雖具資粮",
    "X24n0462_001:0575c20": "而不自攝。十二雖自攝而無教授。第一為離慢故者。",
    "X24n0462_001:0575c21": "經言須陀洹等。此以依義顯示對治我得慢故。謂若",
    "X24n0462_001:0575c22": "須陀洹等作念得果。即有我想。我想即慢。非謂無慢。",
    "X24n0462_001:0575c23": "而有四果名相之異。此為說相。若顯示無慢。即欲顯",
    "X24n0462_001:0575c24": "攝持。言實無有法等。是為安立第一義。以實無所行",
    "X24n0462_001:0576a01": "故。顯無諍行。及離欲者。此以己證令彼信故。為顯現",
    "X24n0462_001:0576a02": "相應行也(文仍作安立第一義者誤)。頌曰。",
    "X24n0462_001:0576a03": "　不可取及說　　自果不取故　　依彼善吉者",
    "X24n0462_001:0576a04": "　說離二種障",
    "X24n0462_001:0576a05": "○天親釋曰。謂以斷疑成彼不可說取故。聖人以無",
    "X24n0462_001:0576a06": "為法得名故。不取六塵。名須陀洹。又名逆流。於六塵",
    "X24n0462_001:0576a07": "不入故。乃至阿羅漢不取一法。是為不取自果。非不",
    "X24n0462_001:0576a08": "取無為法。以為自證。若起如是心謂我能得果等。即",
    "X24n0462_001:0576a09": "有使煩惱在。非現行煩惱。於彼證時已離我取故。何",
    "X24n0462_001:0576a10": "故須菩提自歎身得受記證果說無諍行。為於彼中",
    "X24n0462_001:0576a11": "明勝功德生深信故。而實無所行者。謂依善吉說離",
    "X24n0462_001:0576a12": "二種障故。一者煩惱障。二者三昧障。離彼二障故無",
    "X24n0462_001:0576a13": "所行。○唐譯曰。無為之法體不可取。為此聖人於自",
    "X24n0462_001:0576a14": "果不取不說。若作是念者。意說有隨眠惑。非是現行",
    "X24n0462_001:0576a15": "故。非彼證現觀之時有我等執。餘文大同。○功德施",
    "X24n0462_001:0576a16": "曰。若所證無性者。四聖果云何得成。不見世間無物",
    "X24n0462_001:0576a17": "有果。為遣此疑。經曰須陀洹等四果名相(云云)。如是",
    "X24n0462_001:0576a18": "四人皆不作念我能得果。以於證時無所得故。故曰",
    "X24n0462_001:0576a19": "實無有法等。若作是念。有我等取。離身見者無彼取",
    "X24n0462_001:0576a20": "故。故以無為說名聖人。無為相者。空性相義。須菩提",
    "X24n0462_001:0576a21": "述己所證無如是念。若行於無諍不悟即空。如來不",
    "X24n0462_001:0576a22": "應贊言。第一諍者所謂煩惱。離彼煩惱。名無諍定(斷疑",
    "X24n0462_001:0576a23": "四)。",
    "X24n0462_001:0576a24": "〔會解〕曰。此章名為修道得勝中無慢者。夫修道",
    "X24n0462_001:0576b01": "必志於得果。得果則或勝心隨之。以己之得輕彼",
    "X24n0462_001:0576b02": "不得之謂慢。於是起慢。我見不忘。則見與果皆非",
    "X24n0462_001:0576b03": "故必無慢然後為得。所以明離慢也。若約斷疑云",
    "X24n0462_001:0576b04": "者。既曰不也。則是不作是念以取自果。況當起慢。",
    "X24n0462_001:0576b05": "故無違於不可取說也。經本示菩薩離慢。而以小",
    "X24n0462_001:0576b06": "果言者。蓋寄小明大。若彼當分未必能忘。今此言",
    "X24n0462_001:0576b07": "者。亦般若意在淘汰融通小執。故假須菩提以發",
    "X24n0462_001:0576b08": "之。使彼聞而無著。則一言而兩得矣。須陀洹名為",
    "X24n0462_001:0576b09": "入流。又曰而無所入者。釋所以不取之義。謂證初",
    "X24n0462_001:0576b10": "果預於聖流故。入者入無所入。又入。此者必不入",
    "X24n0462_001:0576b11": "於彼。了知六塵皆不可得。故無可入。不同凡夫實",
    "X24n0462_001:0576b12": "有涉入故。亦得謂之逆流也。斯陀含名一往來。以",
    "X24n0462_001:0576b13": "其欲思九品。前六品盡。而餘三猶在。故須一來方",
    "X24n0462_001:0576b14": "得三果。三果所以名不來也。此來不來等約事雖",
    "X24n0462_001:0576b15": "爾。以彼所證空理了無來去。故皆以無言三果合",
    "X24n0462_001:0576b16": "云而實無不來。今本略者不無其旨。蓋無字已當",
    "X24n0462_001:0576b17": "於理。若更云不來則似煩重。然但云來。映帶前文。",
    "X24n0462_001:0576b18": "則不來可知。略意在此。至阿羅漢此當無學。獨言",
    "X24n0462_001:0576b19": "道者。道則因義。為讓究竟極果無學故也。是亦譯",
    "X24n0462_001:0576b20": "者之意。實無所有名阿羅漢。則無學之至者。若作",
    "X24n0462_001:0576b21": "是念即著我人者。文應例言之。反以言著顯其不",
    "X24n0462_001:0576b22": "著。不著則無得矣。又曰我得無諍三昧者。須菩提",
    "X24n0462_001:0576b23": "自述佛印也。意則以己證彼。亦顯無得而得。雖然。",
    "X24n0462_001:0576b24": "使空生以為己能。則是起諍非無諍也。阿蘭那行",
    "X24n0462_001:0576c01": "與前無諍。華梵[牙-(必-心)+?]見爾。要皆以無得無行為本。使",
    "X24n0462_001:0576c02": "後之人於一切法亦皆無行無得。則我即空生。空",
    "X24n0462_001:0576c03": "生即我。夫豈有古今聖凡之間哉。",
    "X24n0462_001:0576c04": "【疑】天親曰。復有疑釋迦昔於然燈佛所受法得記。",
    "X24n0462_001:0576c05": "云何而言彼法不可說不可取等。又功德施曰。若",
    "X24n0462_001:0576c06": "預流等不得自果。云何世尊遇然燈佛獲無生忍。",
    "X24n0462_001:0576c07": "為遣此疑如經。",
    "X24n0462_001:0576c08": "【經】佛告須菩提於意云何如來昔在然燈佛所(止)實",
    "X24n0462_001:0576c09": "無所得。",
    "X24n0462_001:0576c10": "【論】無著曰。此下第六為不離佛出時亦為離少聞障",
    "X24n0462_001:0576c11": "故。謂彼佛出世承事供養。則有法可取。離此分別故。",
    "X24n0462_001:0576c12": "依義等釋例前可知。頌曰。",
    "X24n0462_001:0576c13": "　佛於然燈語　　不取理實智　　以是真實義",
    "X24n0462_001:0576c14": "　成彼無取說",
    "X24n0462_001:0576c15": "○天親釋曰。為斷疑故。如經云云。謂如來於然燈佛",
    "X24n0462_001:0576c16": "所。言語所說不取證法。顯彼證智不可取說。○唐譯",
    "X24n0462_001:0576c17": "大同。○功德施曰。此文顯示昔遇然燈佛時以悟無",
    "X24n0462_001:0576c18": "生生法可取。言獲忍者。以俗諦故。如說得菩提者謂",
    "X24n0462_001:0576c19": "無所得。復有經說。我坐道場無得而起。又曰。我所有",
    "X24n0462_001:0576c20": "法皆不可得。或曰。言語不能取證法非智不取。此說",
    "X24n0462_001:0576c21": "違經。經說第一義非智之所行。何況文字故。復次智",
    "X24n0462_001:0576c22": "所知境名所詮境。是二差別智之所證。名初不行。何",
    "X24n0462_001:0576c23": "義須說語不能取。復次餘經中說。於然燈佛所得無",
    "X24n0462_001:0576c24": "生智不取於法。如彼經言。菩薩有四。謂初發心見色",
    "X24n0462_001:0577a01": "相如來。修行菩薩見功德成就如來。不退菩薩見法",
    "X24n0462_001:0577a02": "身如來。一生補處非前三見。彼菩薩以淨慧眼而觀",
    "X24n0462_001:0577a03": "察故。不復是見。見非見是二邊。遠離二邊。是即見佛",
    "X24n0462_001:0577a04": "亦見自身。見清淨故。一切法皆清淨。我如是見。然燈",
    "X24n0462_001:0577a05": "如來得無生忍。證無得無所得理。乃至不住一切識",
    "X24n0462_001:0577a06": "之境界。得六萬三昧。然燈如來即授我記。是授記聲",
    "X24n0462_001:0577a07": "不至於耳等。顯是智證。而無所取是心法。而非語法。",
    "X24n0462_001:0577a08": "當知此中說智之境界。云何餘師固謂遮語(斷疑五)。",
    "X24n0462_001:0577a09": "〔會解〕曰。前既以果疑因。此復以因疑果。如功德",
    "X24n0462_001:0577a10": "施言疑意是也。天親所述則成以果疑法。經言於",
    "X24n0462_001:0577a11": "法實無所得者示授記時所證境界。極言其理。未",
    "X24n0462_001:0577a12": "必空生能到。由佛力故得以言之。既曰無得。則凡",
    "X24n0462_001:0577a13": "可以言示者皆有得者也。若無所得則不容言。尚",
    "X24n0462_001:0577a14": "何措心擬議於其間哉。所以維摩唯一默然示不",
    "X24n0462_001:0577a15": "二法門者以此。論舉或者之言曰。言語不能取。證",
    "X24n0462_001:0577a16": "法非智不取。謂此說違經。又曰智所證言所詮此",
    "X24n0462_001:0577a17": "二差別者。是則言智證可也。言取則不可。抑不知",
    "X24n0462_001:0577a18": "智有分別之智。有無相之智。而言亦有可有否。如",
    "X24n0462_001:0577a19": "以離性得義之言。雖以語言示證可也。故知法無",
    "X24n0462_001:0577a20": "定論。唯義所適。又如彼經明。見佛有四。後一則見",
    "X24n0462_001:0577a21": "佛之極。過此無見可論。可謂妙盡其理也。云何餘",
    "X24n0462_001:0577a22": "師固謂遮語者。斥彼以凡所非。皆為遣著之語。曾",
    "X24n0462_001:0577a23": "不知是言智之境界。無著以此為不離佛出時及",
    "X24n0462_001:0577a24": "離少聞障者。由值佛故獲無所得智。是即多聞。離",
    "X24n0462_001:0577b01": "少聞障。所謂若知如來常不說法是名多聞。反顯",
    "X24n0462_001:0577b02": "有所得者為少聞矣。",
    "X24n0462_001:0577b03": "【疑】天親曰。若聖人以無為法得名是法不可取者。",
    "X24n0462_001:0577b04": "云何菩薩取莊嚴佛土及受樂報。佛取自法王身。",
    "X24n0462_001:0577b05": "復云何餘世間取彼是法王之身。為斷此疑如經。",
    "X24n0462_001:0577b06": "【經】須菩提於意云何菩薩莊嚴佛土不(止)應無所住",
    "X24n0462_001:0577b07": "而生其心。",
    "X24n0462_001:0577b08": "【論】無著曰。此下第七為願淨佛土亦離雖得多聞而",
    "X24n0462_001:0577b09": "小攀緣作念修道障。故經云云。謂若念嚴淨佛土者。",
    "X24n0462_001:0577b10": "則於色等事分別味著。為離此故。言應生如是清淨",
    "X24n0462_001:0577b11": "心等。頌曰。",
    "X24n0462_001:0577b12": "　智習唯識通　　如是取淨土　　非形第一體",
    "X24n0462_001:0577b13": "　非莊嚴莊嚴",
    "X24n0462_001:0577b14": "○天親釋曰。諸佛本無莊嚴國土事。唯真實智慧習",
    "X24n0462_001:0577b15": "識通達。非彼土有可取相。若人取彼國土言我成就",
    "X24n0462_001:0577b16": "者。是菩薩不實說。如經云云。故偈言非形第一體等。",
    "X24n0462_001:0577b17": "言莊嚴有二種。一者形相。二者第一義相。今從次義",
    "X24n0462_001:0577b18": "故說非莊嚴莊嚴。又非莊嚴者。無有形相。以諸功德",
    "X24n0462_001:0577b19": "非嚴而嚴。即第一義莊嚴。若分別佛土是有為形相",
    "X24n0462_001:0577b20": "者。則是住於色等境界。為遮此故。應如是生清淨心",
    "X24n0462_001:0577b21": "等。○唐譯曰。從諸佛淨智所流唯識所現。此則不能",
    "X24n0462_001:0577b22": "有所執取。○功德施曰。眾妙珍奇悅可於心。名為莊",
    "X24n0462_001:0577b23": "嚴。則有色等體相。第一義中斯不可得。說非莊嚴。而",
    "X24n0462_001:0577b24": "依俗諦以智成就。是名莊嚴。言不應生有住心者。凡",
    "X24n0462_001:0577c01": "作我成就有住之心不應生故。不應住色生心者。於",
    "X24n0462_001:0577c02": "色等果不應求故。應無所住而生其心者。應生以智",
    "X24n0462_001:0577c03": "成就不住之心也(斷疑六)。",
    "X24n0462_001:0577c04": "〔會解〕曰。菩薩取果人之土。諸佛感因行之修。與",
    "X24n0462_001:0577c05": "物結緣。嚴淨佛國。斯佛菩薩常理也。維摩明佛國",
    "X24n0462_001:0577c06": "因果非不詳著。而此特亡之何也。曰亡之立之。各",
    "X24n0462_001:0577c07": "有其理。彼為明佛國因果。顯不思議之宗。故須立",
    "X24n0462_001:0577c08": "法以成其行。此因言不可說取。示無定法之義。故",
    "X24n0462_001:0577c09": "須遣著以彰其智。然亡之不無其照。立之不無其",
    "X24n0462_001:0577c10": "遣。故一亡一照為言不同。一遣一立其致一也。使",
    "X24n0462_001:0577c11": "不相成濟。亦不足為今取土極致也。夫台宗一家。",
    "X24n0462_001:0577c12": "明土有四。曰同居。曰方便。曰實報。曰寂光(云云)。今",
    "X24n0462_001:0577c13": "此言者。文因承上果證而來。又疑菩薩所取之土。",
    "X24n0462_001:0577c14": "極唯從理。正當寂光。故曰無形第一體非莊嚴莊",
    "X24n0462_001:0577c15": "嚴。教門則曰寂光理土。端醜斯亡。無能莊嚴。無所",
    "X24n0462_001:0577c16": "莊嚴。即其義也。然以非嚴而嚴。亦得謂之究竟報",
    "X24n0462_001:0577c17": "土。以土例身。則受樂報佛。義適相當。而言智習唯",
    "X24n0462_001:0577c18": "識通者。智謂真智無著。習則熏本修習。識則唯心",
    "X24n0462_001:0577c19": "無外。具足三者乃能通達究竟理土。故曰如是取",
    "X24n0462_001:0577c20": "淨土等。淨名記釋謂。四智和合為集。識轉為智名",
    "X24n0462_001:0577c21": "通。是應以習為集。亦一說也。於是結顯無住。則曰",
    "X24n0462_001:0577c22": "應如是生清淨心。謂雖生心嚴土而不住於相。亦",
    "X24n0462_001:0577c23": "不取而取。不住六塵而生其心。文與前同。而意則",
    "X24n0462_001:0577c24": "異。(云云)夫唯如是。復何攀緣作意之有。而特以小",
    "X24n0462_001:0578a01": "言者。謂小有是念則乖理體。亦異乎六塵攀緣故",
    "X24n0462_001:0578a02": "也。正恐初心淺行有是障故。防離云爾。抑兩論意",
    "X24n0462_001:0578a03": "別。固不可同日語也。",
    "X24n0462_001:0578a04": "【疑】如前云何受樂報佛云云。如經。",
    "X24n0462_001:0578a05": "【經】須菩提譬如有人身如須彌山王(止)是名大身。",
    "X24n0462_001:0578a06": "【論】無著曰。此下第八為成熟眾生。亦離捨眾生障故。",
    "X24n0462_001:0578a07": "如彼阿脩羅王等大身。量如須彌。尚不應見其自體。",
    "X24n0462_001:0578a08": "何況餘者。如來說為非身者。顯示法無我故。無生無",
    "X24n0462_001:0578a09": "作以為自性。與相差別故。頌曰。",
    "X24n0462_001:0578a10": "　如山王無取　　受報亦復然　　遠離於諸漏",
    "X24n0462_001:0578a11": "　及有為法故",
    "X24n0462_001:0578a12": "○天親釋曰。為斷疑故。說彼受樂報佛。體同須彌山",
    "X24n0462_001:0578a13": "王。鏡象之義。故言如山王。無取等謂勢力高遠。故名",
    "X24n0462_001:0578a14": "為山王。以無分別故而不自取。受樂報佛得無上法",
    "X24n0462_001:0578a15": "王體。以分別亡故。不取自相。亦復如是。故說非身名",
    "X24n0462_001:0578a16": "為大身。以遠離諸漏則無有物。唯有清淨妙身。而不",
    "X24n0462_001:0578a17": "依它緣住。故曰遠離於有漏等(上卷止此)。○唐譯云云。○",
    "X24n0462_001:0578a18": "功德施曰。此喻顯示自在之身如須彌山。由共業力。",
    "X24n0462_001:0578a19": "雖無分別。而生大體。如來亦爾。於無量劫修諸福行。",
    "X24n0462_001:0578a20": "雖獲大身不由分別。以第一義中山及色身無體性",
    "X24n0462_001:0578a21": "故。是形相者皆有為故。如佛說非身是名大身。非謂",
    "X24n0462_001:0578a22": "有身名大身也(斷疑七)。",
    "X24n0462_001:0578a23": "〔會解〕曰。此章以諸論對釋。文相絕異。今謂各有",
    "X24n0462_001:0578a24": "其理。無著約當文釋義。故以成熟眾生言之。亦是",
    "X24n0462_001:0578b01": "捨離眾生障。蓋左右之異。經言大身。即欲界眾生",
    "X24n0462_001:0578b02": "中舉其大者。有如阿修羅等。意則菩薩雖為成熟",
    "X24n0462_001:0578b03": "眾生。而不見眾生相。亦如現彼大身。尚不見其身。",
    "X24n0462_001:0578b04": "況其餘者。又曰佛說非身是名大身。此應知有事",
    "X24n0462_001:0578b05": "理。以事還是言彼大身。出於變化。不有自體。故能",
    "X24n0462_001:0578b06": "如是之大。若實有是體。使復有大者形之。則體亦",
    "X24n0462_001:0578b07": "小矣。以理則顯示成熟眾生。令其證法無我。以彼",
    "X24n0462_001:0578b08": "體非體。了無生無作。說非身之身。故曰顯示自性",
    "X24n0462_001:0578b09": "與相差別。言自性則非身之身。與上大身相異也。",
    "X24n0462_001:0578b10": "天親取承上斷疑。故不取自法王體。有如山王無",
    "X24n0462_001:0578b11": "分別義。謂雖有大身而非大身。釋上無為不可取",
    "X24n0462_001:0578b12": "之疑。而言非身者。謂以所非言之。則非有為有漏",
    "X24n0462_001:0578b13": "身。所謂遠離有漏等是也。以克體亡相言之。則相",
    "X24n0462_001:0578b14": "而非相。即非相名大身。所謂以第一義故山及色",
    "X24n0462_001:0578b15": "身俱無體相是也。然以三身分別。既曰受樂報佛",
    "X24n0462_001:0578b16": "即報身也。故教門以證非身為勝。的據是文。誠得",
    "X24n0462_001:0578b17": "其當也。或者又以涅槃百非之身證非身為劣者。",
    "X24n0462_001:0578b18": "曾不知彼約所非之身。還是以身為劣。以能非者",
    "X24n0462_001:0578b19": "為勝。其義宛順也。此殆自昔莫決之論。苟得今能",
    "X24n0462_001:0578b20": "所義。其旨判然矣。○從第三至此。往復折徵。凡五",
    "X24n0462_001:0578b21": "釋疑。並顯不可取說無有定法之義。其理既窮。無",
    "X24n0462_001:0578b22": "可疑者。則復舉沙數恒河世界七寶施福以為校",
    "X24n0462_001:0578b23": "量。顯其福勝。此下文凡四段。如經云云。",
    "X24n0462_001:0578b24": "【經】須菩提如恒河中所有沙數(止)如來無所說。",
    "X24n0462_001:0578c01": "【論】無著曰。此下第九為遠離隨順外論散亂。依離障",
    "X24n0462_001:0578c02": "中其名大同。故經說四種因緣顯此法勝。謂一攝福",
    "X24n0462_001:0578c03": "德。二天等供養。三難作。四起如來等念。對經(云云)。於",
    "X24n0462_001:0578c04": "中言說者。為它直說。或教授它。顯示此法勝異對治",
    "X24n0462_001:0578c05": "樂彼外論散亂等過。或於中起如言執。對治彼未來",
    "X24n0462_001:0578c06": "罪。故說般若即非般若。亦顯無有餘法如來說者。故",
    "X24n0462_001:0578c07": "言如來有所說法不。此則顯示自相及平等相第一",
    "X24n0462_001:0578c08": "義法門也。頌曰。",
    "X24n0462_001:0578c09": "　說多義差別　　亦成勝校量　　後福過於前",
    "X24n0462_001:0578c10": "　故重說勝喻",
    "X24n0462_001:0578c11": "○天親釋曰。前已說多福德譬。此復說無量世界譬",
    "X24n0462_001:0578c12": "者。為漸化眾生令生信心上妙義故。又前未顯以何",
    "X24n0462_001:0578c13": "功德能得菩提。故以此譬成彼功德(餘文入後段釋)。○唐譯",
    "X24n0462_001:0578c14": "大同(上卷止此)。○功德施論文。目此下作十三種因示之",
    "X24n0462_001:0578c15": "門合不同。併出四段後(云云)。",
    "X24n0462_001:0578c16": "〔會解〕曰。文本重舉廣譬。校量持經之福。而論言",
    "X24n0462_001:0578c17": "遠離外論散亂者。亦由上明。成熟眾生。則必菩薩",
    "X24n0462_001:0578c18": "出以為物。而尚居信行。或不免隨外論散亂。如前",
    "X24n0462_001:0578c19": "邪取之論。及定心時馳散外境。故須內不失照。無",
    "X24n0462_001:0578c20": "散亂之非。外順物機。無邪取之僻。使內外不失其",
    "X24n0462_001:0578c21": "宜。如是受持四句偈等。無它人說。則其福勝前施",
    "X24n0462_001:0578c22": "福。果不虗矣。故經先明所校之本。次說持經福勝。",
    "X24n0462_001:0578c23": "隨說經處為人天等供養。如佛塔無異。況盡能受",
    "X24n0462_001:0578c24": "持成就最上希有之法。則作所難作。是應作念。隨",
    "X24n0462_001:0579a01": "經典所在處。若如來無二。以法即是佛。佛即是眾。",
    "X24n0462_001:0579a02": "亦是尊重弟子。如須菩提等所在。一體三寶。文見",
    "X24n0462_001:0579a03": "於此。法華云。若人信汝所說。則為見我。亦見於汝",
    "X24n0462_001:0579a04": "及比丘僧。即其義焉。又曰。如言執義。為對治彼未",
    "X24n0462_001:0579a05": "來罪者。然般若雖勝。執之則乖。因執成妄。起未來",
    "X24n0462_001:0579a06": "罪。故須菩提於是問名。如來於是勸持。而復遣之。",
    "X24n0462_001:0579a07": "故曰佛說般若等。夫非之云者。所以對治如言之",
    "X24n0462_001:0579a08": "執。然則般若信非般若。而亦有餘法可說乎。則曰",
    "X24n0462_001:0579a09": "如來無所說。苟無所說。則餘法亦般若。是為顯示",
    "X24n0462_001:0579a10": "般若自相。及一切法皆般若。則平等相也。如是法",
    "X24n0462_001:0579a11": "門即第一義。",
    "X24n0462_001:0579a12": "【經】須菩提於意云何三千大千世界(止)是名世界。",
    "X24n0462_001:0579a13": "【論】無著曰。此下第十明色及眾生身摶取中觀破相",
    "X24n0462_001:0579a14": "應行。亦為離影象相自在中無巧便故。經言三千世",
    "X24n0462_001:0579a15": "界。彼不限量攀緣作意。言菩薩恒於世界攀緣作意",
    "X24n0462_001:0579a16": "修習。於中為破色身影象相故。顯示二種方便。一者",
    "X24n0462_001:0579a17": "細作方便。如世界所有微塵等。二不念方便。如經諸",
    "X24n0462_001:0579a18": "微塵如來說非微塵等。又經言世界非世界者。顯眾",
    "X24n0462_001:0579a19": "生世界也。但以名身名為眾生。不念名身方便。是即",
    "X24n0462_001:0579a20": "顯示。故不復說彼細作方便也。",
    "X24n0462_001:0579a21": "【經】佛言須菩提於意云何可以三十二相見如來不",
    "X24n0462_001:0579a22": "(止)是名三十二相。",
    "X24n0462_001:0579a23": "【論】無著曰。此下第十一明供養給侍如來。亦為離不",
    "X24n0462_001:0579a24": "具福德資粮障故。如經云云。為成福資粮故。親近供",
    "X24n0462_001:0579b01": "養。不應以相見如來。應見第一義法身也。頌曰。",
    "X24n0462_001:0579b02": "　尊重於二處　　因習證大體　　彼因習煩惱",
    "X24n0462_001:0579b03": "　此降伏染福",
    "X24n0462_001:0579b04": "○天親釋曰。云何成彼福勝。謂二處者。一所說處。二",
    "X24n0462_001:0579b05": "能說人。於此二處生尊重故。非前七寶等施福。以此",
    "X24n0462_001:0579b06": "法門能與諸佛證法作勝因故。如經言如來無所說",
    "X24n0462_001:0579b07": "法等。謂是證法。非獨如來無所說。餘佛亦如是說故。",
    "X24n0462_001:0579b08": "彼珍寶布施是煩惱因。成就彼染事故。此因示現遠",
    "X24n0462_001:0579b09": "離煩惱。故說地塵喻。以體是無記。非貪等煩惱。則此",
    "X24n0462_001:0579b10": "福為近能降伏。(勝也)彼施福染因。何況此持經福。能",
    "X24n0462_001:0579b11": "成菩提。及於成就相福中勝。以彼相福。於佛菩提為",
    "X24n0462_001:0579b12": "非相故。亦非法身。故知此福復勝於彼。則最近最勝。",
    "X24n0462_001:0579b13": "○唐譯曰。由劣亦勝故者。謂外塵雖是無記。彼福縱",
    "X24n0462_001:0579b14": "善方之亦劣。又彼相業比今福因。是亦為劣。望彼施",
    "X24n0462_001:0579b15": "福猶勝過故。是劣亦勝也。況法身因而不超越。餘文",
    "X24n0462_001:0579b16": "大同(云云)。",
    "X24n0462_001:0579b17": "〔會解〕曰。經明世界微塵多而非多。二論各為說",
    "X24n0462_001:0579b18": "不同。無著謂觀破色及眾生身。摶取顯相應行義。",
    "X24n0462_001:0579b19": "則是以外塵非塵例。破色身和合離身影象障。言",
    "X24n0462_001:0579b20": "影象則無實之義。自在中無巧便者。謂有色則有",
    "X24n0462_001:0579b21": "礙。了影象無實。則自在矣。使無巧便。亦不能離與",
    "X24n0462_001:0579b22": "般若相應故。初明外塵雖多而無實。以例內身和",
    "X24n0462_001:0579b23": "合而虗假。彼不限量攀緣作意者。謂彼地塵初不",
    "X24n0462_001:0579b24": "限量塵之多少。及攀緣作意。而菩薩自於世界言",
    "X24n0462_001:0579c01": "塵數多。緣於外塵作意修習。是還承上文為次也。",
    "X24n0462_001:0579c02": "破色身中顯示二種方便者。謂一以微細末塵作",
    "X24n0462_001:0579c03": "方便。二以不取念著作方便。並如經。以是滅彼影",
    "X24n0462_001:0579c04": "象則色身忘矣。二以世界非世界破眾生假名。由",
    "X24n0462_001:0579c05": "名身易破故。但用其一。不用其二也。天親則謂由",
    "X24n0462_001:0579c06": "上施福是煩惱因。故說地塵為遠離因。意以外塵",
    "X24n0462_001:0579c07": "性是無記。非煩惱體。異彼施福。是染因故。以顯持",
    "X24n0462_001:0579c08": "經福德。不唯非煩惱因。而又能成菩提。是則施福",
    "X24n0462_001:0579c09": "為下塵性。次之持經福則至矣。次章言可以三十",
    "X24n0462_001:0579c10": "二相見如來不者。依無著以不具福德資粮故。應",
    "X24n0462_001:0579c11": "見如來。當以法見。而不應以相見也。天親還依校",
    "X24n0462_001:0579c12": "量福勝故。以彼相於佛菩提。則為非相理。各有當",
    "X24n0462_001:0579c13": "無得而一也。",
    "X24n0462_001:0579c14": "【經】須菩提若有善男子善女人(止)是名第一波羅蜜。",
    "X24n0462_001:0579c15": "【論】無著曰。此下第十二遠離利養疲乏熱惱不起精",
    "X24n0462_001:0579c16": "進故。亦為離懈怠利養等樂味障故。如經明。捨爾許",
    "X24n0462_001:0579c17": "身所有之福故發起精進。經言若復有人等。即是以",
    "X24n0462_001:0579c18": "清淨心生於實相。若實生如是想。則為於實相有分",
    "X24n0462_001:0579c19": "別。為離此過故。復言是實相者即是非相等。又經言",
    "X24n0462_001:0579c20": "我今得聞等者。為令於味著利養懈怠者生慚愧故。",
    "X24n0462_001:0579c21": "說於來世正法滅時。尚有菩薩於此法門而能信受。",
    "X24n0462_001:0579c22": "無人取法取等見。云何汝等遠離修行。故經言此人",
    "X24n0462_001:0579c23": "無我相等。示無人取也。又曰我相即是非相等。示無",
    "X24n0462_001:0579c24": "法取也。離一切相即名諸佛者。示順學相也。佛離一",
    "X24n0462_001:0580a01": "切相故。我等亦應離之。此並為離退失精進故。言不",
    "X24n0462_001:0580a02": "驚不怖者。於聲聞乘說有法及空而已。今於此經聞",
    "X24n0462_001:0580a03": "法無有故驚。聞空無有故怖。於二不有理中。不能相",
    "X24n0462_001:0580a04": "應故畏。以驚畏故不能發起精進。若不驚等則反是",
    "X24n0462_001:0580a05": "也。又聞若相若生及第一義三種皆無自性。故不驚",
    "X24n0462_001:0580a06": "等。如來說第一波羅蜜者。一為顯此法勝上令生慚",
    "X24n0462_001:0580a07": "愧處故。二以於餘波羅蜜中勝故。三示一切諸佛同",
    "X24n0462_001:0580a08": "說故。故名第一。頌曰。",
    "X24n0462_001:0580a09": "　苦身勝於彼　　希有反上義　　彼智岸難量",
    "X24n0462_001:0580a10": "　亦不同餘法　　堅實解深義　　勝餘修多羅",
    "X24n0462_001:0580a11": "　大因及清淨　　福中勝福德",
    "X24n0462_001:0580a12": "○天親釋曰。此不重明福勝。謂捐捨身命重於資生",
    "X24n0462_001:0580a13": "珍寶等施。而此福復勝於彼。何以故。彼捨苦身。不如",
    "X24n0462_001:0580a14": "為法念彼身苦故捨。須菩提以重法故悲泣而言。凡",
    "X24n0462_001:0580a15": "七義明勝。謂一希有等。雖有慧眼。昔未曾聞。故言希",
    "X24n0462_001:0580a16": "有。(一)般若智岸無人能量。故名第一。即上義也。(二)以",
    "X24n0462_001:0580a17": "有實相異餘非實。故名不同。(三)以思量修習不起我",
    "X24n0462_001:0580a18": "等相故。堅實深妙。(四)不起我等相者。示所取境界不",
    "X24n0462_001:0580a19": "倒故。我相即是非相者。示能取境界不倒故。亦二無",
    "X24n0462_001:0580a20": "我智不驚等者謂於非處生懼曰驚。如非正道行故。",
    "X24n0462_001:0580a21": "以不能無疑心故曰怖。一向驚怖恐其墮故曰畏。若",
    "X24n0462_001:0580a22": "能遠離則曰不驚等。又此法門勝餘修多羅。(五)是第",
    "X24n0462_001:0580a23": "一故名為大因。(六)諸佛所共說故。名為清淨。(七)並如",
    "X24n0462_001:0580a24": "經云云。○唐譯釋義大同(云云)。○功德施曰。復次如",
    "X24n0462_001:0580b01": "恒河中下。顯示受持正法其福甚多。凡十三義。謂處",
    "X24n0462_001:0580b02": "可恭敬故。人可尊崇故。一切勝因故。彼義無上故。越",
    "X24n0462_001:0580b03": "內外多故。勝佛色因故。超內施福故。同佛出現故。希",
    "X24n0462_001:0580b04": "能信解故。難有修行故。信修果大故。信解成就故。威",
    "X24n0462_001:0580b05": "力無上故。何故殷勤說此諸因相耶。以諸眾生行資",
    "X24n0462_001:0580b06": "生施。求財位果。不持正法。斷諸苦因故。故顯示此處",
    "X24n0462_001:0580b07": "可恭敬等。一一對經(云云)。言不驚等者。謂於諸法無",
    "X24n0462_001:0580b08": "生無和合相無有決定信解成就故。亦於聞思修時",
    "X24n0462_001:0580b09": "心安不動故也。",
    "X24n0462_001:0580b10": "〔會解〕曰。自初文至此。以無著則文為四住。以天",
    "X24n0462_001:0580b11": "親則一喻二處及七勝義。以功德施則十三種因。",
    "X24n0462_001:0580b12": "雖開合不同。其為校量福勝顯持經德用一也。言",
    "X24n0462_001:0580b13": "其福不出有三。謂七寶施福。內財施福。持說經福。",
    "X24n0462_001:0580b14": "是三者一為所校。二為能校。以其所顯則持經為",
    "X24n0462_001:0580b15": "[宋-木+取]。此其大略也。然以七寶施福而有廣狹。如前但",
    "X24n0462_001:0580b16": "舉大千世界狹也。此舉恒沙世界廣也。內財施福",
    "X24n0462_001:0580b17": "而有兼但。如直捨身命但也。為法而捨兼也。持說",
    "X24n0462_001:0580b18": "經福亦有分具及淺深等。如持說一四句偈等分",
    "X24n0462_001:0580b19": "也。盡能受持等具也。前以大千七寶所校者淺也。",
    "X24n0462_001:0580b20": "以恒沙世界七寶所校者深也。如其次第一一迭",
    "X24n0462_001:0580b21": "論。則初譬為劣。以其聞者未能深契故。所校則淺。",
    "X24n0462_001:0580b22": "次譬當斷疑之後聞解既勝故。所校則深。以持經",
    "X24n0462_001:0580b23": "福超內財施者。據但者言。亦次第然也。二往言之。",
    "X24n0462_001:0580b24": "為法而捨內財者。復勝於後。以事理兼行故也。初",
    "X24n0462_001:0580c01": "譬雖劣。而能成立施因。苟不以住相則持經之福",
    "X24n0462_001:0580c02": "何以加此。經又以地塵喻非煩惱因。得同於勝福。",
    "X24n0462_001:0580c03": "三十二相本是相業。反劣於持經。故知苟有分別",
    "X24n0462_001:0580c04": "雖相而非。苟無分別雖塵亦是。但在其心。不在事",
    "X24n0462_001:0580c05": "福也。復次須菩提隨說是經下。言持說有分具也。",
    "X24n0462_001:0580c06": "既曰隨說。則一四句據極少言。不局一文一偈而",
    "X24n0462_001:0580c07": "已。文本正宗。而便問名請持者。一經大旨槩盡於",
    "X24n0462_001:0580c08": "此。後諸文義敷唱厥旨。亦不乖隔一經大體。況所",
    "X24n0462_001:0580c09": "言者般若之實。故繼之問名宜也。名必有義。則後",
    "X24n0462_001:0580c10": "諸所說般若之義也故說般若波羅蜜者所說之",
    "X24n0462_001:0580c11": "本也。即非般若等約二諦以結顯也。二諦既彰。中",
    "X24n0462_001:0580c12": "道可知。則三智之道備矣。三智者理也。因理以及",
    "X24n0462_001:0580c13": "教。則曰如來有所說法不。須菩提復承佛力而言",
    "X24n0462_001:0580c14": "之曰。如來無所說。夫無所說者是真般若也。然於",
    "X24n0462_001:0580c15": "說處無說是說。即般若無說而無所不說。則因理",
    "X24n0462_001:0580c16": "以及事。故曰三千大千世界所有微塵等。是世界",
    "X24n0462_001:0580c17": "微塵者般若之事也。惟其皆般若故。則曰諸微塵",
    "X24n0462_001:0580c18": "如來說非微塵等。然則教理及事皆因也。因因以",
    "X24n0462_001:0580c19": "及果。則又曰可以三十二相見如來不。亦曰不也。",
    "X24n0462_001:0580c20": "不則彰其非相是如來之相。亦般若而已矣。夫惟",
    "X24n0462_001:0580c21": "般若徧攝一切法。而一切法即般若。持是經者。何",
    "X24n0462_001:0580c22": "福以非之。於是舉捨恒沙身命以校其福。則又進",
    "X24n0462_001:0580c23": "一等。無著以此下文為遠離利養疲乏者。不出違",
    "X24n0462_001:0580c24": "順二障。由前福德資粮有具不具。具則有利養等",
    "X24n0462_001:0581a01": "障。不具則有疲乏等障。非極言校量之福。則不足",
    "X24n0462_001:0581a02": "以發起大精進故。時須菩提聞法深解。喜不自勝。",
    "X24n0462_001:0581a03": "而至於泣。則其感悟可知。且曰所得慧眼未曾得",
    "X24n0462_001:0581a04": "聞者。夫昔所得慧眼。直空智而已。非所以兼亡自",
    "X24n0462_001:0581a05": "性之至空也。所以聞之者因心生信。因信入理。理",
    "X24n0462_001:0581a06": "固本然。要由信得。故曰信心清淨則生實相。生則",
    "X24n0462_001:0581a07": "得也。實相則理也。信之曰實信。觀之曰實想。性之",
    "X24n0462_001:0581a08": "曰實相。理一而已。所以成就聞解功德第一希有",
    "X24n0462_001:0581a09": "者。以其至空也。有則有法得以擬之。非無相也。故",
    "X24n0462_001:0581a10": "曰是實相者則是非相。不見有一相者名為實相。",
    "X24n0462_001:0581a11": "我今得聞等者。復以正法末世校其難易。佛世為",
    "X24n0462_001:0581a12": "易者。以其根利障輕故無我人等相。則信解為易。",
    "X24n0462_001:0581a13": "末世反是。信之為難。然有信解則為希有。所以進",
    "X24n0462_001:0581a14": "之也。雖然而我人等相亦本非相。未始離於般若。",
    "X24n0462_001:0581a15": "苟能體之。復何難之有。故曰我相即是非相等。又",
    "X24n0462_001:0581a16": "曰離一切諸相則名諸佛。是復以佛能離相勉彼",
    "X24n0462_001:0581a17": "聞者。所以實上希有之義。如來印之。則曰如是如",
    "X24n0462_001:0581a18": "是不驚等言。亦領上信解受持一句。即信故不驚。",
    "X24n0462_001:0581a19": "解故不怖。勇於受持故不畏。上以無我相等釋希",
    "X24n0462_001:0581a20": "在。此以說第一波羅蜜釋之。蓋相成顯爾。而曰非",
    "X24n0462_001:0581a21": "第一波羅蜜者。亦上兼亡自性之謂也。"
}