{
    "X61n1166_001:0819a07": "參禪主乎見性閱教貴乎照心念佛一門禪教並行",
    "X61n1166_001:0819a08": "理有固然非特陳言如今大師總攝萬行於念佛三",
    "X61n1166_001:0819a09": "昧首倡眾善於殺生一戒其初所謂執理而廢事反",
    "X61n1166_001:0819a10": "有落空之禍執事而迷理猶有往生之益此乃禪者",
    "X61n1166_001:0819a11": "俯而就之教者跂而及之淘汰禪教有弊之徒直指",
    "X61n1166_001:0819a12": "淨土歸元之路其次所謂世風薄惡競尚浮靡窮極",
    "X61n1166_001:0819a13": "口腹之欲羅盡水陸之珍乃至慚耻為人無惻隱之",
    "X61n1166_001:0819a14": "心稱儒負仁育之化戒以殺生勸以放生所以上體",
    "X61n1166_001:0819a15": "諸佛之大慈下滿眾生之深愛也於戲淨慈為言夫",
    "X61n1166_001:0819a16": "偉矣哉自非禪教圓明仁慈宏大安暨于茲仰贊大",
    "X61n1166_001:0819a17": "師世稱古佛宜哉可謂昏衢寶炬苦海慈航洛陽書",
    "X61n1166_001:0819a18": "肆中野是誰就余請參考於其事實成剞劂之功予",
    "X61n1166_001:0819a19": "忝學禪雖未諳淨土粗筆厥所考乃繫之書上庶幾",
    "X61n1166_001:0819a20": "若見若聞咸資勸修或緇或素同沾利樂云爾。",
    "X61n1166_001:0819a21": "旹",
    "X61n1166_001:0819a22": "寬文癸丑孟夏佛降誕日　讚州指山釋養存敬跋",
    "X61n1166_001:0819b03": " 永覺師傳",
    "X61n1166_001:0819b05": "為霖錄曰禪師落髮後壽昌逢遷化依法兄愽山",
    "X61n1166_001:0819b06": "三年而受具塔誌中言及昌遷化依止同門愽山",
    "X61n1166_001:0819b07": "無異禪師三載受具已而辭歸閩住山舟過劍津",
    "X61n1166_001:0819b08": "聞僧唱法華經曰一時謦欬俱共彈指是二音聲",
    "X61n1166_001:0819b09": "徧至十方諸佛世界廓然大悟乃徹見壽昌用處",
    "X61n1166_001:0819b10": "(云云)師至五十六歲因謁聞谷大師于寶善一見",
    "X61n1166_001:0819b11": "投契力勸出世乃所傳雲棲戒本授之明年應鼓",
    "X61n1166_001:0819b12": "山請猶以菴主自居又二年開法泉之開元而懷",
    "X61n1166_001:0819b13": "中瓣香始為無明老人拈之師曰禪本壽昌(初住寶方",
    "X61n1166_001:0819b14": "後住壽昌)戒本真寂未可誣也繼又開法杭之真寂延",
    "X61n1166_001:0819b15": "之寶善後復歸鼓山重建寺宇大闡宗風海內皆",
    "X61n1166_001:0819b16": "尊之曰古佛古佛三會語及諸撰述凡二十種計",
    "X61n1166_001:0819b17": "八十餘卷(其詳備乎林涵齋居士行業記)。",
    "X61n1166_001:0819b20": " 淨慈要語序",
    "X61n1166_001:0819b22": "淨慈者何聞谷大師所命菴名也菴名之以淨慈者",
    "X61n1166_001:0819b23": "何謂念佛放生也念佛放生其所求者何謂還其心",
    "X61n1166_001:0819b24": "之本淨本慈也葢本然之心廓然常淨自眾生迷其",
    "X61n1166_001:0819c01": "本然則心外見法故目為色染耳為聲染鼻為香染",
    "X61n1166_001:0819c02": "舌為味染身為觸染意為法染流逸外奔不能自返",
    "X61n1166_001:0819c03": "繇是起業造罪永沉五濁之區無有出期我佛愍之",
    "X61n1166_001:0819c04": "乃為說治染還淨之法機固靡一教亦各殊然念佛",
    "X61n1166_001:0819c05": "一門其最要者也一心念佛用志不分六根都攝淨",
    "X61n1166_001:0819c06": "念相繼則目不為色染耳不為聲染鼻不為香染舌",
    "X61n1166_001:0819c07": "不為味染身不為觸染意不為法染即現處娑婆界",
    "X61n1166_001:0819c08": "內渾身已坐在蓮花國裡又何後報之不清淨乎然",
    "X61n1166_001:0819c09": "雖修念佛三昧而福德不具善果難成故必廣修眾",
    "X61n1166_001:0819c10": "善以為助因眾善夥矣而慈行其首也慈行亦夥矣",
    "X61n1166_001:0819c11": "而戒殺放生其首也盖以眾生所最愛者莫如生所",
    "X61n1166_001:0819c12": "最苦者莫如死凡有血氣斯情萬均秪為相習於忍",
    "X61n1166_001:0819c13": "同體之仁痿痺不行乃恬然殺戮不以為怪豈心之",
    "X61n1166_001:0819c14": "本然哉以故我佛苦口丁寧首戒殺生廣勸放生與",
    "X61n1166_001:0819c15": "其所最愛而救其所最苦功德之及物為何如也建",
    "X61n1166_001:0819c16": "州城若緇若素奉大師之教篤于念佛放生之業有",
    "X61n1166_001:0819c17": "年矣猶慮其不能廣且遠也乃謀于余余為取淨土",
    "X61n1166_001:0819c18": "及戒殺諸書集成要語付之梓庶幾淨慈之化葢洋",
    "X61n1166_001:0819c19": "溢于不窮也哉嗚呼淨慈之義大矣豈止於念佛放",
    "X61n1166_001:0819c20": "生而已哉念佛放生可以言淨慈而不可以盡淨慈",
    "X61n1166_001:0819c21": "極而言之淨極覺圓成無上道不出一淨義也廣度",
    "X61n1166_001:0819c22": "有情悲臻永劫不出一慈義也夫諸菩薩上求佛果",
    "X61n1166_001:0819c23": "下化眾生自前前以及後後諸大乘經明此至汗牛",
    "X61n1166_001:0819c24": "充棟今以二字括之了無剩義敢謂大師命名之意",
    "X61n1166_001:0820a01": "止於念佛放生而已哉諸君當善躰此意擴而充之",
    "X61n1166_001:0820a02": "可也雖然更有一句子淨慈二字括不得余欲總為",
    "X61n1166_001:0820a03": "諸君說破怎柰舌頭短也諸君其質之大師。",
    "X61n1166_001:0820a04": "旹",
    "X61n1166_001:0820a05": "崇禎甲戌端午後三日　鼓山釋　元賢　題",
    "X61n1166_001:0820a09": "淨慈要語目次",
    "X61n1166_001:0820a11": "卷上",
    "X61n1166_001:0820a12": "淨門",
    "X61n1166_001:0820a13": "淨土教源念佛正信念佛正行",
    "X61n1166_001:0820a14": "作福助緣念佛正願臨終正念",
    "X61n1166_001:0820a15": "兩土難易淨土辨疑",
    "X61n1166_001:0820a16": "卷下",
    "X61n1166_001:0820a17": "慈門",
    "X61n1166_001:0820a18": "戒殺生戒溺女勸放生",
    "X61n1166_001:0820a19": "戒殺辯疑殺生烱戒",
    "X61n1166_001:0820a21": "目次(終)",
    "X61n1166_001:0820b03": "淨慈要語卷之上",
    "X61n1166_001:0820b05": "鼓山涌泉寺沙門　元賢　述",
    "X61n1166_001:0820b06": "淨土教源",
    "X61n1166_001:0820b07": "昔佛為一大事因緣出現于世說種種法普逗群機",
    "X61n1166_001:0820b08": "不過去其習染之穢以還我本來之淨而已但機既",
    "X61n1166_001:0820b09": "不一教亦千殊求其修持最易入道最穩収功最速",
    "X61n1166_001:0820b10": "者則莫如淨土一門也淨土者何謂太虗空中國土",
    "X61n1166_001:0820b11": "森列有淨有穢眾生心淨則生淨土心濁則生濁土",
    "X61n1166_001:0820b12": "生濁土則障累日深善法難成生淨土則障累日蠲",
    "X61n1166_001:0820b13": "善法易就故學道之士必須揀其淨穢即淨土之中",
    "X61n1166_001:0820b14": "亦有種種差別其最為殊勝者則西方極樂世界也",
    "X61n1166_001:0820b15": "此世界乃阿彌陀佛無量願力無量功德之所成就",
    "X61n1166_001:0820b16": "故其功德莊嚴大非諸方之所能擬今略出其大槩",
    "X61n1166_001:0820b17": "凡有二十種殊勝一黃金為地七寶為池羅網行樹",
    "X61n1166_001:0820b18": "欄楯樓閣悉皆七寶所成二國中無地獄餓鬼畜生",
    "X61n1166_001:0820b19": "之苦三眾生生者皆于七寶池內蓮花化生四身皆",
    "X61n1166_001:0820b20": "金色具足三十二相五身有光明映蔽日月六壽命",
    "X61n1166_001:0820b21": "無量永無老病死苦七衣食隨意自然化現八親得",
    "X61n1166_001:0820b22": "見佛聞說妙法九與諸上善人俱會一處十無淫聲",
    "X61n1166_001:0820b23": "女色十一無冤憎執對十二無魔軍外道十三無二",
    "X61n1166_001:0820b24": "乘皆回小向大十四風聲水響及諸鳥韵皆說妙法",
    "X61n1166_001:0820c01": "十五百千天樂晝夜常鳴十六神通具足十七能至",
    "X61n1166_001:0820c02": "十方世界供養一切諸佛十八諸佛護念十九纔生",
    "X61n1166_001:0820c03": "彼國即住不退轉地二十盡此一生究竟成佛此界",
    "X61n1166_001:0820c04": "既有如是殊勝利益眾生所以眾生應當求生彼國",
    "X61n1166_001:0820c05": "其求生彼者非餘小善之所能致但當專持彼佛名",
    "X61n1166_001:0820c06": "號即得往生何以故以是彼佛大願力故昔佛修菩",
    "X61n1166_001:0820c07": "薩道時發四十八願度諸眾生中有一願云若有眾",
    "X61n1166_001:0820c08": "生欲生我國稱我名號乃至十念若不生者不取正",
    "X61n1166_001:0820c09": "覺以此願故但專稱名一心不亂必得往生其人臨",
    "X61n1166_001:0820c10": "命終時阿彌陀佛放大光明與諸聖眾至其人前垂",
    "X61n1166_001:0820c11": "手接引其人于彈指間往生彼國勝蓮花中花開見",
    "X61n1166_001:0820c12": "佛佛即為說種種妙法聞已即證無生法忍繇是增",
    "X61n1166_001:0820c13": "進直至成佛如上所列並是諸經備陳諸祖弘揚決",
    "X61n1166_001:0820c14": "非虗誑必當諦信但其中有事有理修者不應偏廢",
    "X61n1166_001:0820c15": "何謂事上所列淨土一切事相是也何謂理了知一",
    "X61n1166_001:0820c16": "切事相不出一心是也雖曰唯心淨土而不妨有極",
    "X61n1166_001:0820c17": "樂世界以世界即一心之所現也雖曰本性彌陀而",
    "X61n1166_001:0820c18": "不妨有極樂教主以教主即本性之所成也雖寂然",
    "X61n1166_001:0820c19": "無生而不妨熾然有生以往生而本自無生也高明",
    "X61n1166_001:0820c20": "之士多樂于談理而詆咲事行中下之流多執于事",
    "X61n1166_001:0820c21": "行而迷昧實理全不知理無事外之理事乃理中之",
    "X61n1166_001:0820c22": "事執理而廢事反有落空之禍執事而迷理猶有往",
    "X61n1166_001:0820c23": "生之益豈可慕空談而受實禍哉。",
    "X61n1166_001:0820c24": "念佛正信",
    "X61n1166_001:0821a01": "修此法門首要正信三世諸佛諸大菩薩以及歷代",
    "X61n1166_001:0821a02": "祖師並繇此信而後能入若無此信則遲疑而不決",
    "X61n1166_001:0821a03": "定虗浮而不真實毋論其不肯修習即肯修習而若",
    "X61n1166_001:0821a04": "有若無或作或輟無斬釘截鐵之能無射石沒羽之",
    "X61n1166_001:0821a05": "意豈能成就此希有功德哉故華嚴經云信為道源",
    "X61n1166_001:0821a06": "功德母信能長養諸善根信能超出眾魔路信能得",
    "X61n1166_001:0821a07": "入三摩地何謂信謂覺悟真源深信實相也如其未",
    "X61n1166_001:0821a08": "能且須諦信佛言阿彌陀經六方諸佛悉皆出廣長",
    "X61n1166_001:0821a09": "舌相勸信此經盖緣我等凡夫心暗識劣束于近習",
    "X61n1166_001:0821a10": "不能知遠大之域幽微之境纔見非常之事便疑而",
    "X61n1166_001:0821a11": "不敢信所以凡夫秪當確遵佛言佛以大慈悲心大",
    "X61n1166_001:0821a12": "智慧心說誠實語絕無虗誑佛言不信何言可信乎",
    "X61n1166_001:0821a13": "所信佛言凡有二門一信其理二信其事信其理者",
    "X61n1166_001:0821a14": "信我心便是淨土我性便是彌陀也信其事者信西",
    "X61n1166_001:0821a15": "方果有淨土西方果有彌陀也雖有其理而全理成",
    "X61n1166_001:0821a16": "事如海印之能現萬象雖有其事而全事是理如萬",
    "X61n1166_001:0821a17": "象之不離海印亦一亦二非一非二如是信解名為",
    "X61n1166_001:0821a18": "正信如信理而不信事信事而不信理是謂偏信非",
    "X61n1166_001:0821a19": "正信也行人若未得如是正信必須愽問先知廣考",
    "X61n1166_001:0821a20": "經論則群疑自然氷釋正信自然現前方能發起大",
    "X61n1166_001:0821a21": "願策起大行直取菩提不在身後矣有等天資高妙",
    "X61n1166_001:0821a22": "纔看經論便謂渠得正信却被習累牽倒不能轉動",
    "X61n1166_001:0821a23": "一步不知此但浮解非為正信也如信虎能噬人豈",
    "X61n1166_001:0821a24": "敢輕攖如信鴆能毒人豈敢輕甞今甘遭噬毒之禍",
    "X61n1166_001:0821b01": "而不之悔則不信孰甚焉倘是特達丈夫便請從茲",
    "X61n1166_001:0821b02": "放下。",
    "X61n1166_001:0821b03": "念佛正行",
    "X61n1166_001:0821b04": "淨業行人既具正信當修正行正行者何念佛是也",
    "X61n1166_001:0821b05": "念佛之法經列多門古師多尚觀想持名二者觀想",
    "X61n1166_001:0821b06": "一門若心粗解劣不堪受持唯持名一門簡易直捷",
    "X61n1166_001:0821b07": "三根普利故今所宗專尚持名佛說阿彌陀經曰執",
    "X61n1166_001:0821b08": "持名號若一日若二日若三日若四日若五日若六",
    "X61n1166_001:0821b09": "日若七日一心不亂等是也此之持名有理有事理",
    "X61n1166_001:0821b10": "持者直將阿彌陀佛四字當個話頭二六時中直下",
    "X61n1166_001:0821b11": "提撕不以有心念不以無心念不以亦有亦無心念",
    "X61n1166_001:0821b12": "不以有非非無心念前後際斷一念不生不涉階梯",
    "X61n1166_001:0821b13": "超登佛地事持者專其志一其慮秪將一句彌陀佛",
    "X61n1166_001:0821b14": "靠著如一座須彌山相似搖撼不動朝也如是念暮",
    "X61n1166_001:0821b15": "也如是念行也如是念坐也如是念應緣接物也如",
    "X61n1166_001:0821b16": "是念縱遇順逆境界也如是念淨念相繼自得心開",
    "X61n1166_001:0821b17": "與前理持者未甞少異若未得心開臨命終時定生",
    "X61n1166_001:0821b18": "彼國亦非中下之品如或力量不及工夫未純必須",
    "X61n1166_001:0821b19": "隨力修習或晨昏禮念或清晨十念積功累德漸培",
    "X61n1166_001:0821b20": "善果要在信願堅固臨終必獲往生但品位稍卑見",
    "X61n1166_001:0821b21": "佛稍遲矣然似榜末登第要亦不惡也。",
    "X61n1166_001:0821b22": "兼修眾福",
    "X61n1166_001:0821b23": "淨業行人專念阿彌陀佛名號必須廣修諸福以為",
    "X61n1166_001:0821b24": "之助觀無量壽經云欲生彼國者當修三福一者孝",
    "X61n1166_001:0821c01": "養父母奉事師長慈心不殺修十善業二者受持三",
    "X61n1166_001:0821c02": "歸具足眾戒不犯威儀三者發菩提心深信因果讀",
    "X61n1166_001:0821c03": "誦大乘勸進行者此三種業三世諸佛淨業正因有",
    "X61n1166_001:0821c04": "淨業弟子問于慈照導師曰弟子專修念佛三昧可",
    "X61n1166_001:0821c05": "得用布施持戒供養作福否導師答曰汝能專念彌",
    "X61n1166_001:0821c06": "陀若不持戒則有毀犯罪若不布施則長慳貪業若",
    "X61n1166_001:0821c07": "不供養三寶則有我慢業若不恭敬一切則有輕人",
    "X61n1166_001:0821c08": "罪是故毀犯即墮地獄慳貪即墮餓鬼我慢則常在",
    "X61n1166_001:0821c09": "惡道輕人則世世貧賤似此惡業障蔽欲生淨土其",
    "X61n1166_001:0821c10": "可得乎故肇法師云有為雖偽棄之則佛道難成無",
    "X61n1166_001:0821c11": "為雖真執之則慧性不朗汝今欲修念佛三昧求生",
    "X61n1166_001:0821c12": "淨土速成佛果菩提者須是專以念佛為正行更以",
    "X61n1166_001:0821c13": "福德為兼修晨夕常勤供養三寶禮拜懺悔布施持",
    "X61n1166_001:0821c14": "戒潔白三業增修淨緣所修一切善根悉皆回向淨",
    "X61n1166_001:0821c15": "土成就念佛功德可謂順水行船更加艫棹矣。",
    "X61n1166_001:0821c16": "念佛正願",
    "X61n1166_001:0821c17": "慈照導師云有行無願其行必孤有願無行其願必",
    "X61n1166_001:0821c18": "虗行願雙資方登寶地每見今時念佛之人或為病",
    "X61n1166_001:0821c19": "苦而發心或為報親而舉念或為保扶家宅或為增",
    "X61n1166_001:0821c20": "延壽筭願既非真果必招妄縱使一生修習總是錯",
    "X61n1166_001:0821c21": "用工夫命終之際豈能往生以非其所願故也故凡",
    "X61n1166_001:0821c22": "念佛者必發正願正願者非願人天福報也非願權",
    "X61n1166_001:0821c23": "乘小果也非願我一人得生淨土得證菩提也乃是",
    "X61n1166_001:0821c24": "願一切眾生仝生淨土仝證菩提也此願一發即能",
    "X61n1166_001:0822a01": "具無量功德能消無量業垢能破無量魔網永為成",
    "X61n1166_001:0822a02": "佛真種即所謂菩提心也故行人宜日日如是發時",
    "X61n1166_001:0822a03": "時如是發願力堅固無有變異則一切萬善悉成淨",
    "X61n1166_001:0822a04": "土正因菩提妙行矣又何慮其不往生乎。",
    "X61n1166_001:0822a05": "臨終正念",
    "X61n1166_001:0822a06": "淨業之功雖積於平日而臨終最後一念最為緊要",
    "X61n1166_001:0822a07": "盖以生淨生穢入聖入凡唯此一念為之轉移也每",
    "X61n1166_001:0822a08": "見念佛之人尋常俱說求生淨土及到臨命終時多",
    "X61n1166_001:0822a09": "無正念或貪生怕死戀此皮囊或目顧妻兒難忍分",
    "X61n1166_001:0822a10": "別或繫綴家財放捨不下或因境界不順抱恨而終",
    "X61n1166_001:0822a11": "或因病苦逼迫飲痛而去既失正念甘從淪墮又或",
    "X61n1166_001:0822a12": "有自疑一生業重西方無分者或有自疑念佛日少",
    "X61n1166_001:0822a13": "不敢望生者或有自疑債負未完心願未了貪嗔未",
    "X61n1166_001:0822a14": "息難生彼土者或有自疑我雖念佛而佛恐不來接",
    "X61n1166_001:0822a15": "者此四皆自生疑障而失正念者也又或有平昔念",
    "X61n1166_001:0822a16": "佛精勤忽得病苦沉困床榻痛楚不堪此是宿業深",
    "X61n1166_001:0822a17": "重應墮惡道以念佛故轉重為輕應當忍受益勤念",
    "X61n1166_001:0822a18": "佛必得往生若怨佛法無靈驗返生退心必墮地獄",
    "X61n1166_001:0822a19": "或有平常雖曰念佛貪生之情實重一朝疾苦臨身",
    "X61n1166_001:0822a20": "便信邪師野術戮殺眾生燒錢化馬祭禱妖鬼希望",
    "X61n1166_001:0822a21": "福祐緣此心邪諸佛不受或有因病聽醫者言飲酒",
    "X61n1166_001:0822a22": "食肉或害生命以為藥餌既喪善根必隨業轉此三",
    "X61n1166_001:0822a23": "皆因病起障而失正念者也我今勸行人到此秪要",
    "X61n1166_001:0822a24": "諦信經文堅凝正念百般放下念佛待盡于三界作",
    "X61n1166_001:0822b01": "牢獄想於妻子作冤家想於家財作枷鎻想於自身",
    "X61n1166_001:0822b02": "作臭皮囊想作朽髑髏想其家中眷屬及外客來看",
    "X61n1166_001:0822b03": "病者都先分付定教他念佛相助不可說著閑話不",
    "X61n1166_001:0822b04": "可舉起家事不可嗟嘆作聲哀泣垂泪等直待煖氣",
    "X61n1166_001:0822b05": "離身方可舉哀若依此法必得往生縱是平昔不曾",
    "X61n1166_001:0822b06": "念佛之人能依此法亦無不得生者嗚呼死門事大",
    "X61n1166_001:0822b07": "頃刻來生一念差錯歷劫受苦可不慎哉可不慎哉。",
    "X61n1166_001:0822b08": "兩土難易",
    "X61n1166_001:0822b09": "龍樹菩薩謂五濁修行名難行道如跛足行險道一",
    "X61n1166_001:0822b10": "日不過數里淨土修行名易行道如劣夫依轉輪王",
    "X61n1166_001:0822b11": "一日周四天下今以娑婆十難淨土十易而揀示之",
    "X61n1166_001:0822b12": "一者娑婆不常值佛釋迦已滅邪法增熾極樂則佛",
    "X61n1166_001:0822b13": "常不滅現為教主二者娑婆像季澆漓多諸外道縱",
    "X61n1166_001:0822b14": "談佛法多有偏蔽極樂則佛及菩薩水鳥樹林常宣",
    "X61n1166_001:0822b15": "妙法三者娑婆邪惡伴侶希求利養煽惑行人墮三",
    "X61n1166_001:0822b16": "惡道極樂則觀音勢至為其勝友諸上善人俱會一",
    "X61n1166_001:0822b17": "處四者娑婆群魔惱亂壞我正法極樂則雖有天魔",
    "X61n1166_001:0822b18": "皆獲正法令修行人速得成就五者娑婆輪迴六道",
    "X61n1166_001:0822b19": "如汲井輪無有休息極樂則蓮華化生無復輪轉生",
    "X61n1166_001:0822b20": "死苦趣六者娑婆往來三界隨業受報雖生天上難",
    "X61n1166_001:0822b21": "逃惡道極樂則三惡道名尚不得聞何況有實七者",
    "X61n1166_001:0822b22": "娑婆塵緣惡濁每為出世之障極樂則瓊樓玉殿珍",
    "X61n1166_001:0822b23": "衣美饌皆為資具八者娑婆人生百歲橫夭為多光",
    "X61n1166_001:0822b24": "陰迅速大道難成極樂則眾生壽命與佛齊等九者",
    "X61n1166_001:0822c01": "此土修行斷見思惑方能不退初心行人未免退墮",
    "X61n1166_001:0822c02": "極樂則眾生生者皆入正定聚永無退轉十者娑婆",
    "X61n1166_001:0822c03": "行人塵劫難成如大通佛世聞法之徒退大執小經",
    "X61n1166_001:0822c04": "塵點劫尚住聲聞極樂則秪此一生常隨佛學直至",
    "X61n1166_001:0822c05": "道場成無上覺此上十種難易奚啻天淵若恃己力",
    "X61n1166_001:0822c06": "枉自辛勤倘藉勝緣遠獲殊利行者擇之。",
    "X61n1166_001:0822c07": "淨土辨疑",
    "X61n1166_001:0822c08": "問諸佛菩薩以大悲為業正宜居惡世界救苦眾生",
    "X61n1166_001:0822c09": "何乃願生淨土專為自利乎。答曰願生淨土者非",
    "X61n1166_001:0822c10": "特為自利亦以不生淨土難以救苦眾生也經言",
    "X61n1166_001:0822c11": "菩薩已得無生法忍方許混俗度生如其未得要",
    "X61n1166_001:0822c12": "須常不離佛良以惑習未盡忍力未充歷遇惡緣",
    "X61n1166_001:0822c13": "必阻修進自救尚難況救他人乎若居此惡世欲",
    "X61n1166_001:0822c14": "救他人正如不完不固之舟欲濟多人于海有自",
    "X61n1166_001:0822c15": "他俱溺而已故智度論云具縛凡夫有大悲心願",
    "X61n1166_001:0822c16": "生惡世救眾生者無有是處往生論云欲遊戱地",
    "X61n1166_001:0822c17": "獄門者往生彼國得無生忍已還入生死教化地",
    "X61n1166_001:0822c18": "獄受苦眾生。",
    "X61n1166_001:0822c19": "問宗門悟達之士不歷階級超登佛地何須願生淨",
    "X61n1166_001:0822c20": "土乎。答曰汝謂悟達之士惑習永盡頓同諸佛乎",
    "X61n1166_001:0822c21": "抑惑習尚在必假漸修乎若惑習尚在正宜求生",
    "X61n1166_001:0822c22": "淨土借彼勝緣漸次淘汰若流轉五濁之區薄解",
    "X61n1166_001:0822c23": "淺悟隔世茫然安保其不退敗乎古如承天簡真",
    "X61n1166_001:0822c24": "如哲海印信等皆宗門哲匠而後生之事毫難自",
    "X61n1166_001:0823a01": "主其他可知矣況如善財圓頓之士也而願生極",
    "X61n1166_001:0823a02": "樂龍樹傳衣之祖也而記生極藥汝之悟達能齊",
    "X61n1166_001:0823a03": "善財龍樹否假曰能之正不妨與同生如其未能",
    "X61n1166_001:0823a04": "則往生之謀何可緩也。",
    "X61n1166_001:0823a05": "問心本離念法本無生今教人念佛求生淨土何也。",
    "X61n1166_001:0823a06": "答曰以念為念以生為生者常見之所失也以無",
    "X61n1166_001:0823a07": "念為無念以無生為無生者邪見之所惑也念而",
    "X61n1166_001:0823a08": "無念生而無生者第一義諦也是以實際理地不",
    "X61n1166_001:0823a09": "受一塵則無諸佛可念無淨土可生佛事門中不",
    "X61n1166_001:0823a10": "捨一法則總攝諸根盖有念佛三昧還源要術示",
    "X61n1166_001:0823a11": "開往生一門所以終日念佛而不乖於無念熾然",
    "X61n1166_001:0823a12": "往生而不乖於無生雖曰凡聖各住自位而感應",
    "X61n1166_001:0823a13": "道交東西不相往來而神超淨剎此不可得而致",
    "X61n1166_001:0823a14": "詰者也。",
    "X61n1166_001:0823a15": "問諸佛皆可念淨土皆可生何必偏念彌陀求生極",
    "X61n1166_001:0823a16": "樂乎。答曰此有六意一為眾生心多濁亂遍念諸",
    "X61n1166_001:0823a17": "佛三昧難成須專指一佛一土令繫心一境易得",
    "X61n1166_001:0823a18": "往生故二為彌陀悲願無盡接引念佛眾生乃至",
    "X61n1166_001:0823a19": "十念亦得往生他佛所無故三為極樂功德莊嚴",
    "X61n1166_001:0823a20": "種種殊勝異諸淨土眾生生者易得進道故四為",
    "X61n1166_001:0823a21": "凡夫無智當依佛語此極樂淨土釋迦文佛處處",
    "X61n1166_001:0823a22": "叮嚀恒沙諸佛所其讚嘆故五為眾生與佛無緣",
    "X61n1166_001:0823a23": "者佛不能度此土眾生無論老幼貴賤皆知有阿",
    "X61n1166_001:0823a24": "彌陀佛不覺失聲皆念出一句阿彌陀佛是知此",
    "X61n1166_001:0823b01": "土眾生與彌陀有大因緣故六為諸佛體同一即",
    "X61n1166_001:0823b02": "一切一切即一念一佛即是通念諸佛故以茲六",
    "X61n1166_001:0823b03": "意偏指極樂利莫大焉。",
    "X61n1166_001:0823b04": "問分淨分穢捨穢取淨盡屬妄想何當真修。曰此非",
    "X61n1166_001:0823b05": "世間妄想之取捨也乃十方如來轉凡成聖之通",
    "X61n1166_001:0823b06": "法也若非厭捨何以轉凡若非欣取何以成聖自",
    "X61n1166_001:0823b07": "凡夫以上位位必有取捨直至妙覺取捨始亡故",
    "X61n1166_001:0823b08": "先德云取舍之極與不取舍無有異也可謂其非",
    "X61n1166_001:0823b09": "真修乎又須知真俗不二寂用無礙則終日取舍",
    "X61n1166_001:0823b10": "而不見取舍之相故淨名云雖知諸佛法及與眾",
    "X61n1166_001:0823b11": "生空而甞修淨土教化諸群生此之謂也。",
    "X61n1166_001:0823b12": "問心即是佛則直觀自心可也何必念他佛乎。答曰",
    "X61n1166_001:0823b13": "自心與諸佛實同一體則觀自觀他隨機之便豈",
    "X61n1166_001:0823b14": "可執自心是佛而謂他佛乃在心外乎且念他佛",
    "X61n1166_001:0823b15": "者又是諸佛一勝方便令得牽生彼土托他之力",
    "X61n1166_001:0823b16": "速至菩提其益為尤大也。",
    "X61n1166_001:0823b17": "問唯心淨土何用求生極樂乎。答曰汝謂唯心淨土",
    "X61n1166_001:0823b18": "者乃執此方寸之心為淨土而極樂遠在十萬億",
    "X61n1166_001:0823b19": "之外此全不知唯心之旨者也所謂唯心者謂心",
    "X61n1166_001:0823b20": "包大虗量周沙界隨其心淨則現淨心濁則現濁",
    "X61n1166_001:0823b21": "是知生極樂者正心淨現淨耳豈在心之外哉若",
    "X61n1166_001:0823b22": "心局方寸之內便為淨土則非獨極樂不在心內",
    "X61n1166_001:0823b23": "娑婆亦不在心內非獨極樂不宜生娑婆亦不宜",
    "X61n1166_001:0823b24": "生且今問汝此生之後果有生乎果無生乎如曰",
    "X61n1166_001:0823c01": "有生將何生而後為唯心乎如曰無生則非所謂",
    "X61n1166_001:0823c02": "墮斷滅之坑乎此乃外道之見波旬之論也或曰",
    "X61n1166_001:0823c03": "我但自淨其心自合生淨土何必念佛求生曰既",
    "X61n1166_001:0823c04": "不念佛則無淨土之緣但欲居此濁土自淨其心",
    "X61n1166_001:0823c05": "此龍樹所謂難行道也良以此土境緣濁亂多為",
    "X61n1166_001:0823c06": "修行之障七進八退輪迴六道碎塵點劫尚滯生",
    "X61n1166_001:0823c07": "死必須見思惑盡方出三界直證七住方名不退",
    "X61n1166_001:0823c08": "然尚未有生淨土分則所謂心淨土淨不太難乎。",
    "X61n1166_001:0823c09": "問具縛凡夫雖曰念佛而貪嗔未息心實不淨何云",
    "X61n1166_001:0823c10": "往生。曰此仗阿彌陀佛願力攝受也那先經云譬",
    "X61n1166_001:0823c11": "如有人以大石塊其數十百欲渡大海以船力故",
    "X61n1166_001:0823c12": "即達彼岸眾生之罪猶如巨石彌陀願力如彼大",
    "X61n1166_001:0823c13": "船石本易沉因船可渡罪本當墮憑佛得生且帶",
    "X61n1166_001:0823c14": "業往生之人必其臨命終時正念堅礙者也此一",
    "X61n1166_001:0823c15": "念淨心即宜頓現淨邦況有平日念佛之功乎。",
    "X61n1166_001:0823c16": "問五逆十惡十念得生此實難信。答曰大都臨終一",
    "X61n1166_001:0823c17": "念最為緊要經言敝女渡河溺死以一念愛子之",
    "X61n1166_001:0823c18": "善遂得生天無聞比丘以臨終一念謗佛之惡遂",
    "X61n1166_001:0823c19": "入地獄天堂地獄只在一念可轉則淨土得於十",
    "X61n1166_001:0823c20": "念又何疑乎況彌陀發願有曰眾生稱我名號乃",
    "X61n1166_001:0823c21": "至十念若不生者不取正覺願力既堅念心復猛",
    "X61n1166_001:0823c22": "此感彼應捷如影響何足疑哉。",
    "X61n1166_001:0823c23": "問經言念念滅八十億劫生死重罪此實難信之法",
    "X61n1166_001:0823c24": "請為詳示。曰此文出在下品下生臨終十念中汝",
    "X61n1166_001:0824a01": "疑八十億劫生死重罪為重臨終一念為輕今依",
    "X61n1166_001:0824a02": "天台三種較量則未可以久近多少論輕重也一",
    "X61n1166_001:0824a03": "者在心謂造罪之心從自虗妄顛倒生念佛之心",
    "X61n1166_001:0824a04": "從善知識聞說阿彌陀佛真實功德名號生一虗",
    "X61n1166_001:0824a05": "一實豈得相比譬如萬年闇室日光暫至其闇頓",
    "X61n1166_001:0824a06": "滅豈以久來之闇不肯滅耶二者在緣謂造罪之",
    "X61n1166_001:0824a07": "時從虗妄癡暗心緣虗妄境界顛倒生念佛之心",
    "X61n1166_001:0824a08": "從聞佛清淨真實功德名號緣無上菩提心生一",
    "X61n1166_001:0824a09": "真一偽豈得相比譬如有人被毒箭中箭深毒磣",
    "X61n1166_001:0824a10": "傷肌破骨一聞滅除藥鼓即箭出毒除豈以箭深",
    "X61n1166_001:0824a11": "毒磣而不肯出也三者在決定謂造罪之時以有",
    "X61n1166_001:0824a12": "間心有後心也念佛之時以無間心無後心遂即",
    "X61n1166_001:0824a13": "捨命善心猛利是以即生譬如十圍之索千夫無",
    "X61n1166_001:0824a14": "掣童子揮劒須臾兩分以上三種校量竝是約能",
    "X61n1166_001:0824a15": "念之心上論具有不思議之力滅罪之義固已昭",
    "X61n1166_001:0824a16": "然可曉況所念名號乃阿彌陀佛萬德之所成就",
    "X61n1166_001:0824a17": "大願之所攝持其功能詎可思議哉譬如有人取",
    "X61n1166_001:0824a18": "獅子筋以為琴弦其弦一奏一切餘弦一時俱斷",
    "X61n1166_001:0824a19": "又如有人取牛羊驢馬諸乳置一器中以獅子乳",
    "X61n1166_001:0824a20": "一滴投之一切諸乳悉化為水今一稱佛號八十",
    "X61n1166_001:0824a21": "億劫生死重罪豈有不消滅者乎。",
    "X61n1166_001:0824a22": "問帶業往生可也何以能不退乎。答曰此有五因緣",
    "X61n1166_001:0824a23": "能令生者不退一者彌陀願力常攝持故二者佛",
    "X61n1166_001:0824a24": "光常照菩提心常增長故三者水鳥樹林風聲樂",
    "X61n1166_001:0824b01": "響皆說苦空聞者常起念佛念法念僧之心故四",
    "X61n1166_001:0824b02": "者彼國純諸菩薩以為良友無惡境緣無邪魔鬼",
    "X61n1166_001:0824b03": "神三毒等煩惱畢竟不起故五者壽命永劫同佛",
    "X61n1166_001:0824b04": "菩薩故。",
    "X61n1166_001:0824b05": "問世人皆疑極樂遠在十萬億國之外臨命終時頃",
    "X61n1166_001:0824b06": "刻之間恐難得到何以曉之。答曰經不云乎心包",
    "X61n1166_001:0824b07": "太虗量周沙界則十萬億國秪在我心何遠之有",
    "X61n1166_001:0824b08": "命終之頃生我心中何難之有且所謂十萬億國",
    "X61n1166_001:0824b09": "者為對凡夫肉眼生死心量說耳若眾生淨土業",
    "X61n1166_001:0824b10": "成者臨終在定之心即是淨土受生之心動念即",
    "X61n1166_001:0824b11": "是生淨土時故自信錄云十萬億剎頃刻即至者",
    "X61n1166_001:0824b12": "自心本妙耳。",
    "X61n1166_001:0824b13": "問臨終十念既可往生我等且營別業但待臨終十",
    "X61n1166_001:0824b14": "念如何。答曰十念往生萬中之一汝乃欲僥倖於",
    "X61n1166_001:0824b15": "萬一乎夫臨終十念成就者多是宿善業強故感",
    "X61n1166_001:0824b16": "得臨終遇善知識十念成就若無善業所感善知",
    "X61n1166_001:0824b17": "識尚難遇況十念成就哉且群疑論列十種人臨",
    "X61n1166_001:0824b18": "終不得念佛一者善友未必相逢無人勸念二者",
    "X61n1166_001:0824b19": "業苦纏身不遑念佛三者或偏風失語不能稱佛",
    "X61n1166_001:0824b20": "四者狂亂失心注想難成五者或遭水火不暇至",
    "X61n1166_001:0824b21": "誠六者遭遇豺狼無復善友七者臨終惡友壞彼",
    "X61n1166_001:0824b22": "信心八者飲食過度昏迷致死九者軍陣鬪戰奄",
    "X61n1166_001:0824b23": "勿而亡十者忽墜高岩傷壞性命如上十種惡緣",
    "X61n1166_001:0824b24": "忽遭其一便休了也可念佛乎假饒儞無上十種",
    "X61n1166_001:0824c01": "惡緣只是好病而死亦未免風刀解體四大分離",
    "X61n1166_001:0824c02": "如生龜脫殻痛苦逼迫可念佛乎又或世緣未了",
    "X61n1166_001:0824c03": "世念未休貪生怖死恐懼亂心可念佛乎又或父",
    "X61n1166_001:0824c04": "母揮涕妻子哀泣眷戀難忍憂惱傷懷可念佛乎",
    "X61n1166_001:0824c05": "柰何不思及此而必待臨終十念幾自悞耳。",
    "X61n1166_001:0824c06": "問念佛乃身後之事不知現世亦有益否。答曰經中",
    "X61n1166_001:0824c07": "具說受持佛名者當獲十種勝利一者晝夜常得",
    "X61n1166_001:0824c08": "一切諸天大力神將河沙眷屬隱形守護二者常",
    "X61n1166_001:0824c09": "得二十五大菩薩如觀世音等及一切菩薩常隨",
    "X61n1166_001:0824c10": "守護三者常得諸佛晝夜護念阿彌陀佛常放光",
    "X61n1166_001:0824c11": "明攝受此人四者一切惡鬼皆不能害一切毒蛇",
    "X61n1166_001:0824c12": "毒龍毒藥悉不能中五者火難水難冤賊刀箭牢",
    "X61n1166_001:0824c13": "獄枷鑽橫死狂亡悉皆不受六者先所作業悉皆",
    "X61n1166_001:0824c14": "消滅所殺冤命彼蒙解脫更無執對七者夜夢正",
    "X61n1166_001:0824c15": "直或復夢見阿彌陀佛勝妙色像八者心常歡喜",
    "X61n1166_001:0824c16": "顏色光[愣方+(共/力)]氣力充盛所作吉利九者常為一切世",
    "X61n1166_001:0824c17": "間之人恭敬供養歡喜禮拜猶如敬佛十者命終",
    "X61n1166_001:0824c18": "之時心無怖畏正念現前得見阿彌陀佛及諸聖",
    "X61n1166_001:0824c19": "眾持金蓮花接引往生西方淨土盡未來際受勝",
    "X61n1166_001:0824c20": "妙樂如上十種現世來生皆有勝和然則世出世",
    "X61n1166_001:0824c21": "間要緊法門無如念佛信矣。",
    "X61n1166_001:0824c22": "問華藏世界即本師化境不求生華藏而求生極樂",
    "X61n1166_001:0824c23": "何也答曰華嚴疏中自有此問。彼答凡有四意一",
    "X61n1166_001:0824c24": "者有緣故謂彌陀願重偏接娑婆人也二者使眾",
    "X61n1166_001:0825a01": "生歸憑情一故華藏中世界無量若聞十方皆妙",
    "X61n1166_001:0825a02": "初心茫然無所依託故方便引之專指極樂三者",
    "X61n1166_001:0825a03": "不離華藏故極樂去此十萬億剎而華藏佛剎皆",
    "X61n1166_001:0825a04": "微塵數故知不離也四者即本師故華藏剎海皆",
    "X61n1166_001:0825a05": "遮那境十萬億剎未出剎種之中豈非本師隨名",
    "X61n1166_001:0825a06": "異化也。",
    "X61n1166_001:0825a07": "問經云生兜率者隨彌勒菩薩下生三會之中自然",
    "X61n1166_001:0825a08": "當得道果何必近舍兜率遠求極樂乎。答曰汝以",
    "X61n1166_001:0825a09": "兜率為近極樂為遠者特以凡夫肉眼心量說耳",
    "X61n1166_001:0825a10": "三者俱在一心之中心無彼此之分詎可謂兜率",
    "X61n1166_001:0825a11": "近而極樂遠乎且兜率極樂兩相較量則有十種",
    "X61n1166_001:0825a12": "優劣不同一者極樂十念可生兜率必須修眾三",
    "X61n1166_001:0825a13": "昧深入正定其上生為難二者極樂則阿彌陀佛",
    "X61n1166_001:0825a14": "大悲願力誓垂接引兜率則彌勒無接引之誓三",
    "X61n1166_001:0825a15": "者極樂則阿彌陀佛大光明力照觸行人身心慈",
    "X61n1166_001:0825a16": "和來生其剎兜率所無四者阿彌陀佛說法十倍",
    "X61n1166_001:0825a17": "於諸佛又眾生隨其志樂所欲聞法自然得聞兜",
    "X61n1166_001:0825a18": "率所無五者極樂國無女人擾亂眾生兜率則天",
    "X61n1166_001:0825a19": "女微妙諸天耽玩不能自勉六者極樂生者皆得",
    "X61n1166_001:0825a20": "三十二相八十種好神通具足兜率所無七者極",
    "X61n1166_001:0825a21": "樂生者自然伏滅煩惱即登不退兜率雖日說不",
    "X61n1166_001:0825a22": "退之法教化眾生而未必便登不退八者極樂生",
    "X61n1166_001:0825a23": "者即此一生直至道場成無上覺兜率則隨佛下",
    "X61n1166_001:0825a24": "生未必盡證聖果況無上覺乎九者極樂生者得",
    "X61n1166_001:0825b01": "無量壽與佛齊等兜率所無十者極樂生者欲供",
    "X61n1166_001:0825b02": "養十方諸佛隨其所欲供具自然現前須臾之間",
    "X61n1166_001:0825b03": "遍至十方供養諸佛即於食時還至本國兜率所",
    "X61n1166_001:0825b04": "無此上十種較量勝劣顯然細而求之應有無量",
    "X61n1166_001:0825b05": "行人當自擇之。",
    "X61n1166_001:0825b06": "問或謂淨土乃聖人之權方所以接鈍根化凡器也",
    "X61n1166_001:0825b07": "苟能一超直入如來地何籍于他力乎。答曰昔文",
    "X61n1166_001:0825b08": "殊因念佛故得一切種智善財以十大願王求生",
    "X61n1166_001:0825b09": "極樂勢至以憶佛念佛入三摩地父王淨飯併六",
    "X61n1166_001:0825b10": "萬釋種皆生淨土可謂其為鈍根凡器乎又佛告",
    "X61n1166_001:0825b11": "彌勒曰此世界有六十七億不退菩薩往生彼國",
    "X61n1166_001:0825b12": "一一菩薩已曾供養無數諸佛次如彌勒者也諸",
    "X61n1166_001:0825b13": "小行菩薩及修少功德者不可稱計皆當往生不",
    "X61n1166_001:0825b14": "但我國如是他方佛土如遠照佛剎有百八十億",
    "X61n1166_001:0825b15": "菩薩皆當往生十方世界無量佛剎往生者無數",
    "X61n1166_001:0825b16": "我若具說一劫猶未能盡可謂其盡為鈍根凡器",
    "X61n1166_001:0825b17": "乎至于謂淨土乃聖人之權方者此乃實教之權",
    "X61n1166_001:0825b18": "巧方便非權教也教家權實之判非止一途天台",
    "X61n1166_001:0825b19": "賢首二家所判莫不推法華華嚴以為最實今觀",
    "X61n1166_001:0825b20": "法華藥王本事品稱女人聞是經典如說修行命",
    "X61n1166_001:0825b21": "終即生安樂世界得菩薩神通無生法忍華嚴經",
    "X61n1166_001:0825b22": "未會普賢菩薩教善財童子發十大願王命終導",
    "X61n1166_001:0825b23": "生極樂世界不久當得菩提是知念佛功德與聞",
    "X61n1166_001:0825b24": "法華經如說修行其功正等與發十大願王其功",
    "X61n1166_001:0825c01": "亦等二經既判為實則淨土之非權可知也即謂",
    "X61n1166_001:0825c02": "之權乃實教之權巧方便又可知也且余嘗考之",
    "X61n1166_001:0825c03": "起信矣論云初學大乘正信以在此土不常值佛",
    "X61n1166_001:0825c04": "懼謂信心缺緣退失當知如來有勝方便令其不",
    "X61n1166_001:0825c05": "退但當專念極樂世界阿彌陀佛真如法身必生",
    "X61n1166_001:0825c06": "彼國又嘗考之觀經矣經云凡夫心想羸劣未得",
    "X61n1166_001:0825c07": "天眼不能遠觀諸佛如來有異方便令其得見夫",
    "X61n1166_001:0825c08": "謂之勝方便異方便非權乎此二既約圓論則此",
    "X61n1166_001:0825c09": "權即與法華微妙方便無二無別矣故曰實教之",
    "X61n1166_001:0825c10": "權巧方便也。",
    "X61n1166_001:0825c11": "問參禪之士多云參禪是實念佛是權參禪是頓念",
    "X61n1166_001:0825c12": "佛是漸是否。答曰汝見念一句佛號便喚作權見",
    "X61n1166_001:0825c13": "持一句話頭便喚作實不知佛號可以言權則話",
    "X61n1166_001:0825c14": "頭亦未可言實也不見道三藏秘典五燈遺言盡",
    "X61n1166_001:0825c15": "是臭爛葛藤纏絆殺人空拳黃葉誑止兒啼故知",
    "X61n1166_001:0825c16": "三世諸佛歷代祖師開兩片皮為人無不是權即",
    "X61n1166_001:0825c17": "己所從入亦無不是權雖曰正直舍方便直說無",
    "X61n1166_001:0825c18": "上道早是方便了也如蓮經最初說法一周即名",
    "X61n1166_001:0825c19": "方便品豈非權乎是知念佛參禪並是權巧建立",
    "X61n1166_001:0825c20": "接引方來了之則無非實未了則無非權也汝謂",
    "X61n1166_001:0825c21": "參禪為頓者謂其一念不生即名為佛也試觀憶",
    "X61n1166_001:0825c22": "佛念佛至於心開見佛與一念不生果有淺深否",
    "X61n1166_001:0825c23": "且大乘漸教多言歷三秪劫修六度行尚須百劫",
    "X61n1166_001:0825c24": "種相好因然後得成正覺此淨土生者便登不退",
    "X61n1166_001:0826a01": "三十二相八十種好無量神通無不具足壽命無",
    "X61n1166_001:0826a02": "量一生成佛此豈漸教之所及乎又水鳥樹林俱",
    "X61n1166_001:0826a03": "出妙音寶網天樂咸宣妙法則非獨不屬漸亦不",
    "X61n1166_001:0826a04": "局頓也今判為漸果依何而有此說乎不過狂瞽",
    "X61n1166_001:0826a05": "無根之談轉相惑亂而已。",
    "X61n1166_001:0826a07": "淨慈要語卷上"
}