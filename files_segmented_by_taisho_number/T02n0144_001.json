{
    "T02n0144_001:0867a20": "No. 144 [No. 125(52.1), No. 145]",
    "T02n0144_001:0867a21": "佛說大愛道般泥洹經",
    "T02n0144_001:0867a23": "西晉河內沙門白法祖譯",
    "T02n0144_001:0867a24": "聞如是：一時，佛在墮舍利國，行在獼猴水",
    "T02n0144_001:0867a25": "拘羅曷講堂。是時，摩訶卑耶和題俱曇彌，行",
    "T02n0144_001:0867a26": "在墮舍利國，與五百比丘尼俱，皆是阿羅漢，",
    "T02n0144_001:0867a27": "皆為大神足，為諄那須、摩訶離、惟讖彌、優波",
    "T02n0144_001:0867a28": "羅洹、卑耶俱曇彌，是輩長年比丘尼大弟子，",
    "T02n0144_001:0867a29": "行在墮舍利王國比丘尼精舍。是時摩訶卑",
    "T02n0144_001:0867b01": "耶和題俱曇彌，自意覺念言：「我不忍見佛般",
    "T02n0144_001:0867b02": "泥洹，并阿難、舍利弗、目揵連是賢者輩，我先",
    "T02n0144_001:0867b03": "捨壽命行取泥洹去。」是時佛即已覺知，便語",
    "T02n0144_001:0867b04": "阿難：「是間摩訶卑耶和題俱曇彌自念言：",
    "T02n0144_001:0867b05": "『我不忍見佛般泥洹，并阿難、舍利弗、目乾連",
    "T02n0144_001:0867b06": "是賢者輩，我先捨壽行取泥洹去。』是五百比",
    "T02n0144_001:0867b07": "丘尼，自意覺捨一切苦，我不忍見佛般泥洹，",
    "T02n0144_001:0867b08": "并賢者阿難、舍利弗、目乾連是賢者輩，我輩",
    "T02n0144_001:0867b09": "亦當捨壽行取泥洹去。」佛說如是。阿難白佛",
    "T02n0144_001:0867b10": "言：「是故我身不能自勝，諸方不能分別，所聞",
    "T02n0144_001:0867b11": "法不能自識。所以者何？聞摩訶卑耶和題俱",
    "T02n0144_001:0867b12": "曇彌當般泥洹。」佛便告賢者阿難：「如是阿難！",
    "T02n0144_001:0867b13": "汝自意念：摩訶卑耶和題俱曇彌，持精進種",
    "T02n0144_001:0867b14": "般泥洹耶，并定種、慈種、解種、度知見種所法，",
    "T02n0144_001:0867b15": "我自知證覺者，若四意止、若四意斷、若四神",
    "T02n0144_001:0867b16": "足、若五根、若五力、七覺意、若八慧道行，汝恐",
    "T02n0144_001:0867b17": "摩訶卑耶和題俱曇彌，持是法去耶？」佛說是",
    "T02n0144_001:0867b18": "竟已，阿難白言：「摩訶卑耶和題俱曇彌，終",
    "T02n0144_001:0867b19": "不能持清淨種般泥洹去，亦不能持定種，亦不",
    "T02n0144_001:0867b20": "能持慧種，亦不能持解種，亦不能持慧見知種，",
    "T02n0144_001:0867b21": "終不能持覺種。佛自慧所覺知法，若四意止、",
    "T02n0144_001:0867b22": "若四意斷、若四神足、若五根、若五力、若七覺意，",
    "T02n0144_001:0867b23": "若八慧道行，終不能持是法般泥洹。」阿難",
    "T02n0144_001:0867b24": "言：「我自念摩訶卑耶和題俱曇彌於佛有阜",
    "T02n0144_001:0867b25": "恩，佛母壽終時，摩訶卑耶和題俱曇彌乳養",
    "T02n0144_001:0867b26": "長大佛。」佛言：「阿難！有是。摩訶卑耶和題俱",
    "T02n0144_001:0867b27": "曇彌，於我有阜恩，我母壽終時乳養長大我。」",
    "T02n0144_001:0867b28": "佛言：「阿難！我亦於摩訶卑耶和題俱曇彌有",
    "T02n0144_001:0867b29": "恩無量。所以者何？摩訶卑耶和題俱曇彌從",
    "T02n0144_001:0867c01": "我因緣，自歸佛，自歸法，自歸比丘僧，自歸習",
    "T02n0144_001:0867c02": "道盡，亦不復疑佛，亦不復疑法，亦不復疑比",
    "T02n0144_001:0867c03": "丘僧，亦不復疑習道盡，皆已了知。若人，阿",
    "T02n0144_001:0867c04": "難！能教人自歸佛者、自歸法者、自歸比丘僧",
    "T02n0144_001:0867c05": "者，自歸習道盡者，受者盡壽命者，遷事所",
    "T02n0144_001:0867c06": "受歸教，施與衣食臥具醫藥，所索不逆，盡",
    "T02n0144_001:0867c07": "壽命如是，尚未能為報師恩。」佛言：「是故阿",
    "T02n0144_001:0867c08": "難！我於摩訶卑耶和題俱曇彌，有阜恩無量。」",
    "T02n0144_001:0867c09": "是時摩訶卑耶和題俱曇彌，并五百比丘尼，",
    "T02n0144_001:0867c10": "便俱出墮舍利國到大樹間，至佛所以頭面",
    "T02n0144_001:0867c11": "禮佛足却住一處，是五百比丘尼亦復禮佛",
    "T02n0144_001:0867c12": "住一處。摩訶卑耶和題俱曇彌便叉手白佛",
    "T02n0144_001:0867c13": "言：「我不能忍見佛般泥洹，并阿難、舍利弗羅、",
    "T02n0144_001:0867c14": "目乾連是賢者輩比丘，我欲先捨壽行取泥",
    "T02n0144_001:0867c15": "洹去。」以白如是，佛受摩訶卑耶和題俱曇彌",
    "T02n0144_001:0867c16": "所白默然。摩訶卑耶和題俱曇彌便以手摩",
    "T02n0144_001:0867c17": "佛足言：「我今日最後見世間依者，最後見世",
    "T02n0144_001:0867c18": "間明者，最後見世間無上者，從今以後不復",
    "T02n0144_001:0867c19": "見三界中尊者。」已為佛作禮却坐一處。是五",
    "T02n0144_001:0867c20": "百比丘尼亦復叉手，白佛如是：「我輩不忍見",
    "T02n0144_001:0867c21": "佛般泥洹，并賢者阿難、舍利弗羅、目乾連賢",
    "T02n0144_001:0867c22": "者比丘輩，我輩欲捨壽行取泥洹去。」五百比",
    "T02n0144_001:0867c23": "丘尼白如是，佛默然受五百比丘尼所白。五",
    "T02n0144_001:0867c24": "百比丘尼便頭面禮佛足言：「我輩最後見世",
    "T02n0144_001:0867c25": "間依者，最後見世間明者，最後見世間無上",
    "T02n0144_001:0867c26": "者，從今以後不復見三界中尊者。」已說如是",
    "T02n0144_001:0867c27": "各還就座。佛為摩訶卑耶和題俱曇彌并五",
    "T02n0144_001:0867c28": "百比丘尼，說若干品法已訖，皆歡喜起坐，皆",
    "T02n0144_001:0867c29": "為佛作禮繞佛三匝，頭面著地還到墮舍利",
    "T02n0144_001:0868a01": "國，入王園比丘尼精舍，便從一處布五百座，",
    "T02n0144_001:0868a02": "摩訶卑耶和題俱曇彌，并五百比丘尼各就",
    "T02n0144_001:0868a03": "座。是時摩訶卑耶和題俱曇彌，便自現神足",
    "T02n0144_001:0868a04": "從坐中沒身去，從東方出，在虛空中，上一",
    "T02n0144_001:0868a05": "樹間上至七樹間，自現四神足，於虛空上經",
    "T02n0144_001:0868a06": "行；已經行便住，已住便坐，已坐便臥，已臥",
    "T02n0144_001:0868a07": "便自身出五色火，上身出五色火，下身出水，",
    "T02n0144_001:0868a08": "下身出五色火，上身出水；如是從東方沒出",
    "T02n0144_001:0868a09": "西方，從南方沒出北方，便從七樹間下至地",
    "T02n0144_001:0868a10": "變化現神足如於上，時便滅神足取泥洹去。",
    "T02n0144_001:0868a11": "是時五百比丘尼便皆於坐中沒身，從東方",
    "T02n0144_001:0868a12": "出，在虛空中，上一樹間上至七樹間，自現四",
    "T02n0144_001:0868a13": "品神足，於虛空中經行；已經行便住，已住便",
    "T02n0144_001:0868a14": "坐，已坐便臥，已臥便自身出五色火，上身出",
    "T02n0144_001:0868a15": "五色火，下身出水，下身出五色火，上身出水；",
    "T02n0144_001:0868a16": "如是從東方沒出西方，從南方沒出北方，便",
    "T02n0144_001:0868a17": "從七樹間下至地，變化現神足如於上，時便",
    "T02n0144_001:0868a18": "滅神足取泥洹去。",
    "T02n0144_001:0868a19": "是時，佛告賢者阿難：「汝行明日平旦入惟舍",
    "T02n0144_001:0868a20": "利國到耶陀迦羅越舍，已到便告耶陀迦羅",
    "T02n0144_001:0868a21": "越，佛母般泥洹，并五百比丘尼，佛勸令迦羅",
    "T02n0144_001:0868a22": "越作五百輿床、五百瓶麻油、五百分香、五百分",
    "T02n0144_001:0868a23": "薪，若干種花香、若干種伎樂，持到王園比丘",
    "T02n0144_001:0868a24": "尼精舍。所以者何？佛母般泥洹并五百比丘",
    "T02n0144_001:0868a25": "尼，皆是阿羅漢皆大神足，功德已滿，當好葬",
    "T02n0144_001:0868a26": "之。」佛語阿難：「告迦羅越，佛勸如是。」阿難聞佛",
    "T02n0144_001:0868a27": "言，唯然即起持頭面禮佛足，即以平旦入惟",
    "T02n0144_001:0868a28": "舍利國，至耶陀迦羅越所，至已告守門者：「令",
    "T02n0144_001:0868a29": "入白迦羅越，阿難在外。」守門者聞阿難言，即",
    "T02n0144_001:0868b01": "入白如是。時耶陀迦羅越在高樓上，與妓女",
    "T02n0144_001:0868b02": "共相娛樂，聞門者言如是，即恐怖衣毛皆竪，",
    "T02n0144_001:0868b03": "即下樓出與阿難相見，即持頭面著賢者阿",
    "T02n0144_001:0868b04": "難足下為禮，白賢者阿難：「是非恒亦非小事。",
    "T02n0144_001:0868b05": "所以者何？賢者來入國一何早耶？」耶陀迦羅",
    "T02n0144_001:0868b06": "越言：「已意何？」阿難即報言：「佛使我來，欲勸令",
    "T02n0144_001:0868b07": "迦羅越，作五百輿床、五百麻油瓶、五百分香、",
    "T02n0144_001:0868b08": "五百分薪，若干種好香花、若干種伎樂，持到",
    "T02n0144_001:0868b09": "王園比丘尼精舍。所以者何？佛母般泥洹并",
    "T02n0144_001:0868b10": "五百比丘尼，皆是阿羅漢皆大神足，功德已",
    "T02n0144_001:0868b11": "滿，當好葬之。佛勸迦羅越如是。」迦羅越聞阿",
    "T02n0144_001:0868b12": "難言如是，即惛擗地言：「賢者阿難！我人有",
    "T02n0144_001:0868b13": "何等過於比丘尼？比丘尼有何恨我人？所般",
    "T02n0144_001:0868b14": "泥洹不告我人？賢者阿難！從今以後，行室",
    "T02n0144_001:0868b15": "當空，諸座亦當空，經行處亦當空，四徼道頭",
    "T02n0144_001:0868b16": "里巷皆當空，惟舍利國已為空。賢者阿難！從",
    "T02n0144_001:0868b17": "今以後，不復見比丘尼行分越入惟舍利國，",
    "T02n0144_001:0868b18": "是痛何甚！」耶陀迦羅越言已竟，阿難即告迦",
    "T02n0144_001:0868b19": "羅越言：「佛本自說言，一切恩愛皆當別離消",
    "T02n0144_001:0868b20": "散，各自異處各自異行，所生所至所想，各自",
    "T02n0144_001:0868b21": "有行，各自有因緣，會當滅盡會當別離，欲令",
    "T02n0144_001:0868b22": "不別離者終不可得，慧人但當護法行。」是時",
    "T02n0144_001:0868b23": "賢者阿難，為迦羅越引若干經，要持解迦羅",
    "T02n0144_001:0868b24": "越意，欲勸迦羅越意，已解已喜已勸，便到惟",
    "T02n0144_001:0868b25": "舍利國。披羅門迦羅越異因緣，在講堂聚會，",
    "T02n0144_001:0868b26": "便賢者阿難，以到就座已坐，便告惟舍利國",
    "T02n0144_001:0868b27": "披羅門迦羅越：「卿輩作五百輿床、五百麻油",
    "T02n0144_001:0868b28": "瓶、五百分香、五百分薪，若干種好香華、若干",
    "T02n0144_001:0868b29": "種妓樂，持到王園比丘尼精舍。所以者何？",
    "T02n0144_001:0868c01": "佛母般泥洹并五百比丘尼，皆是阿羅漢皆",
    "T02n0144_001:0868c02": "大神足，功德已滿，當好葬之。佛勸眾披羅門",
    "T02n0144_001:0868c03": "迦羅越如是。」惟舍利國披羅門迦羅越，即便",
    "T02n0144_001:0868c04": "擗地告賢者阿難：「我人有何等過於比丘",
    "T02n0144_001:0868c05": "尼？比丘尼有何恨我人輩？持何等失比丘尼",
    "T02n0144_001:0868c06": "意，般泥洹不告我人？賢者阿難！從今以後，行",
    "T02n0144_001:0868c07": "室皆當空，諸座皆當空，四徼道頭里巷皆當",
    "T02n0144_001:0868c08": "空，惟舍利國以為空。從今以後，終不復見比",
    "T02n0144_001:0868c09": "丘尼入惟舍利國行分越。」是時，賢者阿難告",
    "T02n0144_001:0868c10": "惟舍利國披羅門迦羅越：「佛先自說，一切恩愛",
    "T02n0144_001:0868c11": "皆當別離消散，各自異處各自異行，所生所",
    "T02n0144_001:0868c12": "至所想，各自有行，各自有因緣，會當別離，欲",
    "T02n0144_001:0868c13": "令不別離終不可得，慧人但當護法行。」是時，",
    "T02n0144_001:0868c14": "賢者阿難，為惟舍利國披羅門迦羅越，引若",
    "T02n0144_001:0868c15": "干經要持解披羅門迦羅越意，喜披羅門迦",
    "T02n0144_001:0868c16": "羅越意，勸披羅門迦羅越意，已解已喜已",
    "T02n0144_001:0868c17": "勸，賢者阿難，便起坐到佛所。是時耶陀迦",
    "T02n0144_001:0868c18": "羅越，并五百披羅門迦羅越，持五百輿床、五百",
    "T02n0144_001:0868c19": "麻油瓶、五百分薪、五百分香，若干種好香華妓",
    "T02n0144_001:0868c20": "樂，到王園比丘尼精舍，已到是時王園比丘",
    "T02n0144_001:0868c21": "尼精舍門閉，耶陀迦羅越便告一人言：「來，汝",
    "T02n0144_001:0868c22": "上一人肩上，度垣牆入園開門。」是人受迦羅",
    "T02n0144_001:0868c23": "越言，上一人肩上度垣牆即開門。耶游陀迦",
    "T02n0144_001:0868c24": "羅越及五百披羅門，俱入王園比丘尼精舍。",
    "T02n0144_001:0868c25": "是時五百比丘尼共有六沙彌利，是六沙彌",
    "T02n0144_001:0868c26": "利告耶游陀迦羅越言：「賢者迦羅越！莫得嬈",
    "T02n0144_001:0868c27": "是五百比丘尼也。所以者何？皆是已得定意",
    "T02n0144_001:0868c28": "坐者。」是時，迦羅越告六沙彌利言：「是五百比",
    "T02n0144_001:0868c29": "丘尼，不為定意生，已捨壽命行取泥洹。」是",
    "T02n0144_001:0869a01": "時，六沙彌利聞是語即惛擗地言：「誰當復教",
    "T02n0144_001:0869a02": "誡我人者耶？誰當復諫數我人，當持衣鉢隨",
    "T02n0144_001:0869a03": "誰後耶？」是時，迦羅越告賢者六沙彌利言：「佛",
    "T02n0144_001:0869a04": "先自說，一切恩愛皆當別離。賢者沙彌利莫愁",
    "T02n0144_001:0869a05": "憂，但當勤行增精進。」是時，迦羅越取摩訶",
    "T02n0144_001:0869a06": "卑耶和題俱曇彌舍利，持若干種香花妓樂，",
    "T02n0144_001:0869a07": "恭敬撿取舍利著金床上，并五百比丘尼舍",
    "T02n0144_001:0869a08": "利亦如是，便耶游陀迦羅越，并五百披羅門",
    "T02n0144_001:0869a09": "迦羅越，俱取摩訶卑耶和題俱曇彌，并五百",
    "T02n0144_001:0869a10": "比丘尼舍利到佛所。是時，佛告賢者舍利弗",
    "T02n0144_001:0869a11": "羅：「汝來！正東向叉手，下右膝著地，說如是：『有",
    "T02n0144_001:0869a12": "在東方直信者直業者，三神六智大神足功",
    "T02n0144_001:0869a13": "德已滿者，皆來到是間。所以者何？佛母般",
    "T02n0144_001:0869a14": "泥洹并五百比丘尼已般泥洹，皆是阿羅漢",
    "T02n0144_001:0869a15": "皆大神足，功德已滿，當共好葬之。』南方亦爾",
    "T02n0144_001:0869a16": "西方亦爾，北方亦爾，東方亦爾。」賢者舍利弗",
    "T02n0144_001:0869a17": "羅受語，即東向、南向、西向、北向請諸阿羅漢。",
    "T02n0144_001:0869a18": "即時東方有三百五十阿羅漢來，南方亦爾，",
    "T02n0144_001:0869a19": "西方亦爾，北方亦爾，合千阿羅漢在佛前。佛",
    "T02n0144_001:0869a20": "便與千比丘僧俱，到摩訶卑耶和題俱曇彌",
    "T02n0144_001:0869a21": "舍利所，佛便坐，千比丘皆就座。是時，佛便",
    "T02n0144_001:0869a22": "告賢者阿難：「汝起，取摩訶卑耶和題俱曇彌",
    "T02n0144_001:0869a23": "舍利，以鉢盛之，持來著我手中。」阿難言：「唯",
    "T02n0144_001:0869a24": "然。」便起坐取摩訶卑耶和題俱曇彌舍利，",
    "T02n0144_001:0869a25": "著鉢中持授佛，佛即以兩手受之。摩訶卑耶",
    "T02n0144_001:0869a26": "和題俱曇彌舍利已受，佛便告眾比丘僧：「是",
    "T02n0144_001:0869a27": "母人聚舍利也，本是惡身急弊卒暴輕心",
    "T02n0144_001:0869a28": "數轉嫉妬，摩訶卑耶和題俱曇彌，已捨母",
    "T02n0144_001:0869a29": "人聚身，男子所應得者摩訶卑耶和題為已",
    "T02n0144_001:0869b01": "得也。」",
    "T02n0144_001:0869b02": "是時佛令耶游陀迦羅越眾比丘僧，共為摩",
    "T02n0144_001:0869b03": "訶卑耶和題俱曇彌并五百比丘尼起塔，已",
    "T02n0144_001:0869b04": "起塔及惟舍利國人民及諸天人，皆共事摩",
    "T02n0144_001:0869b05": "訶卑耶和題俱曇彌并五百比丘尼塔。佛說",
    "T02n0144_001:0869b06": "如是，諸比丘皆歡喜，起前為佛作禮而去。",
    "T02n0144_001:0869b07": "佛說大愛道般泥洹經"
}