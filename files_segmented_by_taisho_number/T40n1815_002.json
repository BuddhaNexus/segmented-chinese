{
    "T40n1815_002:0700a20": "梵網經古迹記卷下(本)",
    "T40n1815_002:0700a22": "青丘太賢集",
    "T40n1815_002:0700a23": "梵網經盧舍那佛說菩薩心地法門品第十",
    "T40n1815_002:0700a24": "　　　　　　後秦三藏法師鳩摩羅什譯",
    "T40n1815_002:0700a25": "經。爾時盧舍那佛至自性清淨　已下十一",
    "T40n1815_002:0700a26": "頌半第二勸信。信為入法之本。戒為住法之",
    "T40n1815_002:0700a27": "原。所以說偈更令信戒。然菩薩戒略有三門。",
    "T40n1815_002:0700a28": "一受得門。二護持門。三犯失門。初受得者。六",
    "T40n1815_002:0700a29": "道眾生但解師語。要須先發大菩提心。謂誓",
    "T40n1815_002:0700b01": "定取無上菩提窮未來際利樂有情。如瑜伽",
    "T40n1815_002:0700b02": "云。菩提心者決定希求以為行相故。無上菩",
    "T40n1815_002:0700b03": "提一切有情義利為境。發此心已有二種受。",
    "T40n1815_002:0700b04": "一者一分受隨其受者意樂所堪。或受一戒",
    "T40n1815_002:0700b05": "或多皆得成戒名為菩薩。不同聲聞必總受",
    "T40n1815_002:0700b06": "持若其一分不名比丘。謂令現身得阿羅漢。",
    "T40n1815_002:0700b07": "圓滿軌則建立學處。十戒具戒各必總受。若",
    "T40n1815_002:0700b08": "凡若聖受學一軌。即由此義簡擇人器。除有",
    "T40n1815_002:0700b09": "遮難及餘趣也。菩薩不爾。隨分戒故。謂凡",
    "T40n1815_002:0700b10": "必無現身成佛。要經無數大劫修故。從但解",
    "T40n1815_002:0700b11": "語乃至金剛。隨其位力漸漸修滿。如成山海",
    "T40n1815_002:0700b12": "塵渧為初。既大菩提無德不攝。欲成彼聚何",
    "T40n1815_002:0700b13": "善非因。即由此義不擇趣生。但解師語發心",
    "T40n1815_002:0700b14": "皆得。雖但解語唯受一戒。猶勝二乘一切功",
    "T40n1815_002:0700b15": "德。羅漢功德但為自身。於有情界無有恩分。",
    "T40n1815_002:0700b16": "菩薩一戒為度一切。無一眾生不荷恩故。二",
    "T40n1815_002:0700b17": "者全分受。謂三聚戒。攝律儀者斷一切惡。惡",
    "T40n1815_002:0700b18": "謂一切應斷捨法。從初發心斷殺生等。三賢",
    "T40n1815_002:0700b19": "十聖伏斷二障。乃至佛捨生死法故。攝善戒",
    "T40n1815_002:0700b20": "者修一切善。善謂一切應修證法。從初發心",
    "T40n1815_002:0700b21": "隨分所學。三賢十聖各十勝行。乃至佛證二",
    "T40n1815_002:0700b22": "轉依故。饒益有情者度一切眾生。從初發心",
    "T40n1815_002:0700b23": "隨分教化。窮未來際度一切故。非諸凡夫即",
    "T40n1815_002:0700b24": "能一切三聚頓誓。漸修滿故。如是無礙所發",
    "T40n1815_002:0700b25": "願行於諸願行最無上。故隨所生處心其中",
    "T40n1815_002:0700b26": "王。然無畢竟堪為其果。唯除無上正等菩提。",
    "T40n1815_002:0700b27": "第二護持者略有十門。一隨心門。隨其宿習",
    "T40n1815_002:0700b28": "心樂住故。猶如世間隨其本色雖一薀水緣",
    "T40n1815_002:0700b29": "碧等異。故先固一漸具餘行。如本業云。若受",
    "T40n1815_002:0700c01": "一戒名一分菩薩。乃至具受名具分菩薩故。",
    "T40n1815_002:0700c02": "然佛所制應漸遍學。由此第二有遍學門。如",
    "T40n1815_002:0700c03": "瑜伽說。聲聞自利尚護他心。況諸菩薩利他",
    "T40n1815_002:0700c04": "為先。故應遍護諸譏嫌戒。然智論云。新行菩",
    "T40n1815_002:0700c05": "薩不能一世一時遍行五度。如護三衣不能",
    "T40n1815_002:0700c06": "施等。由此第三有隨性門。相違學處現在前",
    "T40n1815_002:0700c07": "時。唯護性戒縱遮戒故。如攝大乘菩薩性罪",
    "T40n1815_002:0700c08": "不現行故。與聲聞共相似。遮罪有現行故。與",
    "T40n1815_002:0700c09": "彼不共。然瑜伽云。若有勝利性罪現行。由此",
    "T40n1815_002:0700c10": "第四有隱密門。如攝大乘行十惡故。就中瑜",
    "T40n1815_002:0700c11": "伽但開七非。然其第三但非性罪。於無屬女",
    "T40n1815_002:0700c12": "許欲行故。攝大乘論通開邪行。以言十惡見",
    "T40n1815_002:0700c13": "利行故。如殺生等隨一攝故。然莊嚴云。由利",
    "T40n1815_002:0700c14": "群生意起貪不得罪。瞋則與彼違。恒欲損他",
    "T40n1815_002:0700c15": "故。由此第五有順勝門。愛順大悲故罪為劣。",
    "T40n1815_002:0700c16": "瞋彼相違。罪為重故。如瑜伽云。是諸菩薩多",
    "T40n1815_002:0700c17": "分應與瞋所起犯。非貪所起。乃至廣說。又智",
    "T40n1815_002:0700c18": "論云。菩薩不惱眾生為戒。不同聲聞求現涅",
    "T40n1815_002:0700c19": "槃。婬欲雖不惱眾生繫縛心故立為大罪。菩",
    "T40n1815_002:0700c20": "薩不求現世涅槃。往返生死具資糧故。然瑜",
    "T40n1815_002:0700c21": "伽云。若欲斷彼生起意樂發勤精進。煩惱熾",
    "T40n1815_002:0700c22": "盛蔽抑其心起瞋蓋等。無所違犯。由此第六",
    "T40n1815_002:0700c23": "有意樂門。由意樂力惡無犯故。如十住論。慳",
    "T40n1815_002:0700c24": "心不解不能施時。謝今未熟後當施故。然經",
    "T40n1815_002:0700c25": "亦說。護戒之心如惜浮囊及草繫者。由此第",
    "T40n1815_002:0700c26": "七有怖畏門。見微遮罪如性罪故。然涅槃云。",
    "T40n1815_002:0700c27": "於乘緩者乃名為緩。於戒緩者不名為緩。由",
    "T40n1815_002:0700c28": "此第八有成勝門。作善有勝且放止故。然莊",
    "T40n1815_002:0700c29": "嚴云。雖恒處地獄。不障大菩提。若起自利心。",
    "T40n1815_002:0701a01": "是大菩提障。由此第九有護障門。雖有作善",
    "T40n1815_002:0701a02": "護小乘故。如大般若云。若菩薩設殑伽沙劫",
    "T40n1815_002:0701a03": "受妙五欲。於菩薩戒猶不名犯。若起一念二",
    "T40n1815_002:0701a04": "乘之心。即名為犯。解云。雖貪所污。大心不",
    "T40n1815_002:0701a05": "盡。無無餘犯。故名無犯。然文殊問經云。若以",
    "T40n1815_002:0701a06": "心分別男女非男女相。是菩薩波羅夷罪。由",
    "T40n1815_002:0701a07": "此第十有究竟門。若取法相非究竟故。如大",
    "T40n1815_002:0701a08": "般若。應以不護圓滿淨戒波羅蜜多。犯無犯",
    "T40n1815_002:0701a09": "相不可得故。第三犯失者。謂菩薩戒無無餘",
    "T40n1815_002:0701a10": "犯。如有一分受。有一分持故。不同聲聞犯一",
    "T40n1815_002:0701a11": "重時。便破一切失比丘性。如本業經。一切菩",
    "T40n1815_002:0701a12": "薩凡聖戒盡心為體。是故心盡戒亦盡。心無",
    "T40n1815_002:0701a13": "盡故戒亦無盡。心謂期心。若不放捨無盡戒",
    "T40n1815_002:0701a14": "願。無有盡犯。無邊戒故。由此轉生。戒亦恒隨",
    "T40n1815_002:0701a15": "運運增長乃至成佛。猶如河水日夜不停運",
    "T40n1815_002:0701a16": "運遷流自到大海。唯除故捨大菩提心。彼既",
    "T40n1815_002:0701a17": "心盡戒亦盡故。然犯重戒略有二種。一破二",
    "T40n1815_002:0701a18": "污。若以上品煩惱纏犯。隨所犯支失戒律儀。",
    "T40n1815_002:0701a19": "若中下纏唯污不失。如瑜伽云。若諸菩薩毀",
    "T40n1815_002:0701a20": "犯四種他勝處法。數數現行都無慚愧。深生",
    "T40n1815_002:0701a21": "愛樂見是功德。當知說名上品纏犯。非諸菩",
    "T40n1815_002:0701a22": "薩暫一現行他勝處法。便捨菩薩淨戒律儀。",
    "T40n1815_002:0701a23": "不同聲聞一犯即捨。又上纏犯雖失淨戒。經",
    "T40n1815_002:0701a24": "說即懺亦得重受。不同聲聞如斬頭者現身",
    "T40n1815_002:0701a25": "不能復入僧數。廣引教理如宗要釋。且止傍",
    "T40n1815_002:0701a26": "論釋頌二門。謂初六頌傳誦本師門。釋迦傳",
    "T40n1815_002:0701a27": "誦本師序故。後五頌半末主顯揚門。釋迦自",
    "T40n1815_002:0701a28": "演戒宗要故。初亦有二種。初五頌顯主尊勝",
    "T40n1815_002:0701a29": "門。後之一頌讚戒功能門。初亦有二。初二頌",
    "T40n1815_002:0701b01": "半現身本末門。後二頌半說法本末門。",
    "T40n1815_002:0701b02": "經。我今盧舍那方坐蓮華臺。述曰。現身本",
    "T40n1815_002:0701b03": "末門略有四重。此初他受用身。傳說。此身應",
    "T40n1815_002:0701b04": "第二地。戒波羅蜜此經宗故。非自受用。華",
    "T40n1815_002:0701b05": "嚴等說彼無邊故。方者正也。千葉臺總成二",
    "T40n1815_002:0701b06": "地菩薩淨土。此中臺上是身所居。千葉即是",
    "T40n1815_002:0701b07": "所化部落。如仁王云。信忍菩薩百佛千佛萬",
    "T40n1815_002:0701b08": "佛國中化現百身千身萬身。十地經云。二地",
    "T40n1815_002:0701b09": "菩薩入千世界見千佛故。於此臺上別有佛",
    "T40n1815_002:0701b10": "座。此千葉臺有說是座。非也。上卷別說盧舍",
    "T40n1815_002:0701b11": "那佛坐百萬蓮華赫赫光明座上故。既說我",
    "T40n1815_002:0701b12": "住蓮華藏世界海。其臺周匝有千葉。一葉一",
    "T40n1815_002:0701b13": "世界。我化為千釋迦。復有百億須彌。明知是",
    "T40n1815_002:0701b14": "土。有難。彼土豈狹彌陀圓光。經說彼佛圓光",
    "T40n1815_002:0701b15": "如百億三千大千世界故。此難不然。佛光不",
    "T40n1815_002:0701b16": "定。釋迦亦照無量剎故。或既言如。但比廣",
    "T40n1815_002:0701b17": "大。未必量同。如眼喻海。故知百萬蓮華為座。",
    "T40n1815_002:0701b18": "何故諸佛蓮華為座。表佛雖在世如不著水",
    "T40n1815_002:0701b19": "故。",
    "T40n1815_002:0701b20": "經。周匝千華上復現千釋迦。述曰。第二淨",
    "T40n1815_002:0701b21": "土化身。傳說。此身應地前機。有說。唯四善根",
    "T40n1815_002:0701b22": "方生淨土。理未必然。淨土經說餘亦生故。淨",
    "T40n1815_002:0701b23": "穢同處隨業異見。猶如四識等事心異。如說",
    "T40n1815_002:0701b24": "鶖子所見山河螺髻梵王反寶土故。",
    "T40n1815_002:0701b25": "經。一華百億國一國一釋迦。述曰。第三穢",
    "T40n1815_002:0701b26": "土化身。言一國者一須彌界。以世界別南洲",
    "T40n1815_002:0701b27": "現故。瑜伽論云一大千有百俱胝界。雜集云",
    "T40n1815_002:0701b28": "一俱胝量當於百億。何故此中唯言百億。億",
    "T40n1815_002:0701b29": "有多種。瑜伽且依十萬為億。此經千萬故不",
    "T40n1815_002:0701c01": "相違。此依麁相且說一類須彌世界。據實樹",
    "T40n1815_002:0701c02": "形人形倒及側等。各隨其類遍滿諸方。異類",
    "T40n1815_002:0701c03": "無礙。如因陀羅網。重重無盡出過思議之表。",
    "T40n1815_002:0701c04": "然皆攝在蓮華臺藏世界海中。並盧舍那轉",
    "T40n1815_002:0701c05": "法輪處。",
    "T40n1815_002:0701c06": "經。各坐菩提樹至盧舍那本身。述曰。第四",
    "T40n1815_002:0701c07": "舉淨穢土。機根頓熟一時重化。攝末歸本。如",
    "T40n1815_002:0701c08": "上卷云千華上佛是吾化身。千百億釋迦是",
    "T40n1815_002:0701c09": "千釋迦化身故。",
    "T40n1815_002:0701c10": "經。千百億釋迦至十重四十八。述曰。第二",
    "T40n1815_002:0701c11": "說法本末。盧舍那身雖非凡境。加力見聞接",
    "T40n1815_002:0701c12": "眾而至。既貫三際之則。非隨時宜所制。故說",
    "T40n1815_002:0701c13": "我誦不言說也。味中之上名為甘露。故喻樂",
    "T40n1815_002:0701c14": "中最極涅槃。戒則出苦證樂之門。故言聽誦",
    "T40n1815_002:0701c15": "甘露門開也。或說戒經名之為門。所詮之戒",
    "T40n1815_002:0701c16": "名為甘露。教能開理出三界門。對機而顯是",
    "T40n1815_002:0701c17": "為開也。凡心易竭。勝影難留。故歸本處誦本",
    "T40n1815_002:0701c18": "師戒。此中本師謂即本身。或可戒法名為本",
    "T40n1815_002:0701c19": "師。佛所師故。",
    "T40n1815_002:0701c20": "經。戒如明日月至由是成正覺。述曰。此即",
    "T40n1815_002:0701c21": "第二讚戒威力門也。戒破罪闇猶如日月。莊",
    "T40n1815_002:0701c22": "嚴行者如瓔珞珠。如遺教云。慚愧之衣於諸",
    "T40n1815_002:0701c23": "莊嚴最為第一。或說。性戒明如日月。遮戒莊",
    "T40n1815_002:0701c24": "嚴如瓔珞珠。破性罪闇嚴性戒故。萬行之始",
    "T40n1815_002:0701c25": "以戒為本。萬行之終菩提為果。是故三際皆",
    "T40n1815_002:0701c26": "由戒成佛。三聚如應成三德故。如瑜伽云。如",
    "T40n1815_002:0701c27": "是所集福智資糧更無餘果可共相攝。唯除",
    "T40n1815_002:0701c28": "無上正等菩提。",
    "T40n1815_002:0701c29": "經。是盧舍那誦至轉授諸眾生。述曰。自下",
    "T40n1815_002:0702a01": "末主顯揚門。此有四門。一展轉開化門。二所",
    "T40n1815_002:0702a02": "成戒相門。三能受有情門。四開許廣說門。此",
    "T40n1815_002:0702a03": "即初也。謂上六頌本師誦出。如我傳誦汝亦",
    "T40n1815_002:0702a04": "應爾。戒手相接佛種即不斷也。",
    "T40n1815_002:0702a05": "經。諦聽我正誦至戒品已具足。述曰。第二",
    "T40n1815_002:0702a06": "門也。世尊所制一切禁戒上乘下乘皆從此",
    "T40n1815_002:0702a07": "出。故言佛法中戒藏也。簡定道戒故言波羅",
    "T40n1815_002:0702a08": "提木叉。梵云波羅提。此云別也。若具應言",
    "T40n1815_002:0702a09": "毘木叉。此云別解脫。別出非故名別解脫。又",
    "T40n1815_002:0702a10": "遺教云。戒是順解脫之本。故名波羅提木叉。",
    "T40n1815_002:0702a11": "若受菩薩戒。謂由此戒我當成佛。猶如釋迦",
    "T40n1815_002:0702a12": "由戒已成。便不起餘不同分心。爾時名為戒",
    "T40n1815_002:0702a13": "品具足。善思分限名為戒故。如本業云。一切",
    "T40n1815_002:0702a14": "菩薩凡聖戒盡心為體。其心若盡戒亦盡。心",
    "T40n1815_002:0702a15": "無盡故戒亦無盡。此中心者大乘心也。非諸",
    "T40n1815_002:0702a16": "退乘及未發心之所能得。",
    "T40n1815_002:0702a17": "經。一切有心者至真是諸佛子。述曰。第三",
    "T40n1815_002:0702a18": "門也。應者容也。有障無性不成戒故。此戒最",
    "T40n1815_002:0702a19": "勝。何易聲聞。誰言易得。難發心故。無上菩提",
    "T40n1815_002:0702a20": "無德不攝。發心所修無善不因。故有心者得",
    "T40n1815_002:0702a21": "發大心。所有願行皆成因性。即入諸佛位者。",
    "T40n1815_002:0702a22": "佛位有二。一發心滿位。二行果滿位。今入初",
    "T40n1815_002:0702a23": "故。初發之願無不周圓。與佛無異。言同大",
    "T40n1815_002:0702a24": "覺。如契經云發心畢竟二無別故。已得此位",
    "T40n1815_002:0702a25": "真是佛子。從佛法生紹佛位故。頌曰。方便父",
    "T40n1815_002:0702a26": "信種。般若母禪胎。慈悲為養母。佛子紹位生。",
    "T40n1815_002:0702a27": "廣說此義如攝大乘。",
    "T40n1815_002:0702a28": "經。大眾皆恭敬至心聽我誦　其第四門如文",
    "T40n1815_002:0702a29": "可解。",
    "T40n1815_002:0702b01": "經。爾時釋迦牟尼佛至一切佛大乘戒。述",
    "T40n1815_002:0702b02": "曰。自下第三結戒序中有二。初經家序。後世",
    "T40n1815_002:0702b03": "尊序。此即初也。言爾時者。從天宮來應現時",
    "T40n1815_002:0702b04": "也。釋迦此云能。牟尼即寂也。菩提樹者在",
    "T40n1815_002:0702b05": "摩伽陀國。於此樹下有金剛臺。此下證覺名",
    "T40n1815_002:0702b06": "菩提樹。何故初頓結者。三乘萬行從此生故。",
    "T40n1815_002:0702b07": "三際決定不待犯故。不同聲聞隨時漸制。如",
    "T40n1815_002:0702b08": "文殊問經及涅槃經云。先預制戒。世間生疑",
    "T40n1815_002:0702b09": "故。如補衣隨破隨補。今菩薩戒則不如是。故",
    "T40n1815_002:0702b10": "初成佛初結此戒。依十地論。成道初七日自",
    "T40n1815_002:0702b11": "受法樂。第二七日方起言說。今云初結應第",
    "T40n1815_002:0702b12": "二七。孝謂養育。順即恭敬。知恩報恩即是孝",
    "T40n1815_002:0702b13": "道。恩有二種。一滋長生身恩。謂即父母。二長",
    "T40n1815_002:0702b14": "養法身恩。即師僧等。以財法二如應敬養。此",
    "T40n1815_002:0702b15": "中師僧三寶至道如次助伴所依所緣。所以",
    "T40n1815_002:0702b16": "別舉。孝名戒亦名制止者。孝為百行之本。先",
    "T40n1815_002:0702b17": "王要道。戒為萬善之基。諸佛本原。善從此",
    "T40n1815_002:0702b18": "生。孝名為戒。惡從此滅亦名制止。所以孝戒",
    "T40n1815_002:0702b19": "名異義同。言即口放等者。放光招眾。放無量",
    "T40n1815_002:0702b20": "光而招有緣。表無礙門照導長夜。言大戒者",
    "T40n1815_002:0702b21": "大乘戒也。是以此中無聲聞眾。",
    "T40n1815_002:0702b22": "經。佛告諸菩薩至非無因故。述曰。自下佛",
    "T40n1815_002:0702b23": "序如次序成師法弟子三輪相也。師有二種。",
    "T40n1815_002:0702b24": "一本謂佛。二末菩薩。故言我誦汝等亦誦。半",
    "T40n1815_002:0702b25": "月誦者。雖師隱沒依法住故。增即易退減即",
    "T40n1815_002:0702b26": "難進。為不退戒進修定慧。是故半月不增不",
    "T40n1815_002:0702b27": "減。如遺教云。波羅提木叉是汝等師。若我住",
    "T40n1815_002:0702b28": "世無異此也。言發心者十信位也。行實有退。",
    "T40n1815_002:0702b29": "非三賢之正位。十發趣者十住也。三賢初故。",
    "T40n1815_002:0702c01": "十長養者十行也。長養聖胎故。十金剛者十",
    "T40n1815_002:0702c02": "迴向也。攝五力故。本業下卷皆地前故。戒能",
    "T40n1815_002:0702c03": "破暗。以光為瑞。常所誦持從口而出。故說有",
    "T40n1815_002:0702c04": "緣非無因也。",
    "T40n1815_002:0702c05": "經。光光非青黃至應讀誦善學。述曰。此第",
    "T40n1815_002:0702c06": "二法也。此中光光謂諸戒也。從喻瑞相而得",
    "T40n1815_002:0702c07": "名故。戒雖名色而非顯形。以依善思分限立",
    "T40n1815_002:0702c08": "故。無質礙故非色。無緣慮故非心。不離緣故",
    "T40n1815_002:0702c09": "非有。不即緣故非無。以非有故非因果法。以",
    "T40n1815_002:0702c10": "非無故諸佛本原。佛本原故菩薩根本。以與",
    "T40n1815_002:0702c11": "因果作根本故。由此時眾亦為根本。是以佛",
    "T40n1815_002:0702c12": "子初受後持誦文學義。",
    "T40n1815_002:0702c13": "經。佛子諦聽至第一清淨者。述曰。此即第",
    "T40n1815_002:0702c14": "三所被弟子。言比丘者。先受聲聞。有說。迴心",
    "T40n1815_002:0702c15": "受戒時轉成菩薩戒。非也。彼依餘乘種子立",
    "T40n1815_002:0702c16": "故。但前小戒有助大力。菩薩乘心別種子生。",
    "T40n1815_002:0702c17": "於彼所熏別起無表。十八梵者色界眾也。謂",
    "T40n1815_002:0702c18": "三靜慮各有三天。第四有九故。無想初後許",
    "T40n1815_002:0702c19": "有心故。善戒經云。要先發菩提心方得受菩",
    "T40n1815_002:0702c20": "薩戒。如何淨居亦得受戒。有說。十八言總意",
    "T40n1815_002:0702c21": "別。如一比丘名六群。有說。除無想淨居別有",
    "T40n1815_002:0702c22": "十八梵。如本業經。下三靜慮各有四天。第四",
    "T40n1815_002:0702c23": "六故。有說。據實亦有成佛。然唯識論總成",
    "T40n1815_002:0702c24": "色界有迴心。已傍述未建立迴向菩提聲聞",
    "T40n1815_002:0702c25": "教。云若依般若不發大心即五淨居無迴心",
    "T40n1815_002:0702c26": "者。不謂了義亦無迴心。於中且依受不共戒。",
    "T40n1815_002:0702c27": "許黃門等亦受得戒。若遍學行別受七眾當",
    "T40n1815_002:0702c28": "知遮難同聲聞受。有問。若黃門等亦受得戒。",
    "T40n1815_002:0702c29": "何故經云。若言不受優婆塞戒沙彌戒比丘",
    "T40n1815_002:0703a01": "戒得菩薩戒。無有是處。譬如重樓不由初級",
    "T40n1815_002:0703a02": "得第二級。無有是處。彼自解云。必由律儀得",
    "T40n1815_002:0703a03": "後不共二菩薩戒故作是說。未必菩薩先發",
    "T40n1815_002:0703a04": "小心。皆名第一清淨者。如論超勝諸羅漢故。",
    "T40n1815_002:0703a05": "何故爾者。如般若言。二乘善根猶如螢火。唯",
    "T40n1815_002:0703a06": "照自身。大乘善根猶如日光。導一切故。",
    "T40n1815_002:0703a07": "經。佛告諸佛子至我亦如是誦。述曰。第二",
    "T40n1815_002:0703a08": "正說分。此有二。初重後輕。初中有三。總標故",
    "T40n1815_002:0703a09": "別誦故結成故。總中有二。舉數制持故示相",
    "T40n1815_002:0703a10": "勸學故。此初也。瑜伽立四。如宗要釋。若善生",
    "T40n1815_002:0703a11": "經依在家眾唯說前六。以麁顯故。依善戒經。",
    "T40n1815_002:0703a12": "出家菩薩立有八重。即此十中初四後四。以",
    "T40n1815_002:0703a13": "共不共根本重故。此經本業總立十重。以通",
    "T40n1815_002:0703a14": "攝故。頌曰。四身三語意亦三。由貪瞋癡四二",
    "T40n1815_002:0703a15": "一。三語由三得究竟。婬瞋邪見亦非情。十中",
    "T40n1815_002:0703a16": "四以身業為體。智論十三云酒及前三俱身",
    "T40n1815_002:0703a17": "戒故。第四六七語業為罪。餘三語隨相為第",
    "T40n1815_002:0703a18": "六七故。然有業道非他勝處。謂染歌等綺語",
    "T40n1815_002:0703a19": "所攝。此一一重各容貪瞋癡為方便。盜婬酤",
    "T40n1815_002:0703a20": "慳由貪究竟。殺瞋由瞋。邪見由癡。餘三由三。",
    "T40n1815_002:0703a21": "於他名利由嫉讚毀。瞋究竟故。婬瞋邪見或",
    "T40n1815_002:0703a22": "從非情。婬屍未壞是非情類故。餘唯情邊方",
    "T40n1815_002:0703a23": "結重罪。雖盜非情主邊結故。復次頌曰。皆",
    "T40n1815_002:0703a24": "自於他造。他於他亦然。自於自有五。他於自",
    "T40n1815_002:0703a25": "唯婬。自於他邊一切應造。他向於他亦容具",
    "T40n1815_002:0703a26": "十。謂教他人向他造故。自於自造。傳說有五。",
    "T40n1815_002:0703a27": "殺婬慳瞋及以邪見。謂捨利他自死為罪。律",
    "T40n1815_002:0703a28": "云。弱背自婬面門。善生經云自施不成施。自",
    "T40n1815_002:0703a29": "慳即成慳。於自發憤謗理性等皆自犯故。他",
    "T40n1815_002:0703b01": "於自造婬有餘無。被賊所污順生愛染亦為",
    "T40n1815_002:0703b02": "犯故。頗有犯罪自亦不作不教他作。有。謂隨",
    "T40n1815_002:0703b03": "喜。頗有不發身語意業得犯戒罪。有。謂不作",
    "T40n1815_002:0703b04": "所應作等。此等問答廣如宗要持犯門說。已",
    "T40n1815_002:0703b05": "辨傍義。應釋本文。如是十重受而不誦。即迷",
    "T40n1815_002:0703b06": "持犯失菩薩行。既非菩薩。寧佛種子。我已果",
    "T40n1815_002:0703b07": "滿猶如是誦。況新學者。此中意也。",
    "T40n1815_002:0703b08": "經。一切菩薩至敬心奉持。述曰。第二示相",
    "T40n1815_002:0703b09": "勸持門也。涅槃經云。聲聞戒中佛知時宜。說",
    "T40n1815_002:0703b10": "輕為重說重為輕。大智論云。毘尼皆為世俗",
    "T40n1815_002:0703b11": "攝意。不論實相。為護佛法故。不觀後世罪多",
    "T40n1815_002:0703b12": "少。又後世罪重戒中便輕。如道人殺牛羊等。",
    "T40n1815_002:0703b13": "讚歎女人戒中重後世罪輕。乃至廣說。菩薩",
    "T40n1815_002:0703b14": "不爾。實重說重理輕說輕。法性常然貫三際",
    "T40n1815_002:0703b15": "故。是謂菩薩別解脫相。欲取大果宜敬心持。",
    "T40n1815_002:0703b16": "如遺教云。若勤精進事無難者。譬如小水常",
    "T40n1815_002:0703b17": "流穿石。無為空死後必有悔。譬如良醫知病",
    "T40n1815_002:0703b18": "說藥。服與不服非醫咎也。",
    "T40n1815_002:0703b19": "快意殺生戒第一",
    "T40n1815_002:0703b20": "經。若佛子若自殺至是菩薩波羅夷罪。述",
    "T40n1815_002:0703b21": "曰。第二別誦。此初十戒。各二門說。一顯制",
    "T40n1815_002:0703b22": "意。二釋經文。初制意者。世間所畏死苦為窮。",
    "T40n1815_002:0703b23": "損他之中無過奪命。如智論云。設滿世界寶",
    "T40n1815_002:0703b24": "無有直身命。是則菩薩濟物為心。而施極怖",
    "T40n1815_002:0703b25": "便失其性。如瑜伽云。若問菩薩以何為體。應",
    "T40n1815_002:0703b26": "正答云大悲為體。由此最初制斯戒也。猶如",
    "T40n1815_002:0703b27": "聲聞出苦為先。初制欲貪最為重戒。第二釋",
    "T40n1815_002:0703b28": "文者。經有四門。一違犯相門。二違犯性門。三",
    "T40n1815_002:0703b29": "境界事門。四結成罪門。初者如經若自殺至",
    "T40n1815_002:0703c01": "呪殺。此即違犯差別相故。違犯性者。如經殺",
    "T40n1815_002:0703c02": "業至殺緣故。謂具五支必成犯故。此中殺業",
    "T40n1815_002:0703c03": "即究竟也。殺法方便。殺因意樂及煩惱也。殺",
    "T40n1815_002:0703c04": "緣事也。依此有說。不成業道不入犯重。如",
    "T40n1815_002:0703c05": "瑜伽說。菩薩若見欲作重罪發心思惟。我若",
    "T40n1815_002:0703c06": "斷彼惡眾生命當墮地獄。如其不斷彼罪。業",
    "T40n1815_002:0703c07": "成當受大苦。我寧殺彼墮那落迦。終不令其",
    "T40n1815_002:0703c08": "受無間苦。如是於彼或以善心或無記心知",
    "T40n1815_002:0703c09": "此事已。為當來故深生慚愧。以憐愍心而斷",
    "T40n1815_002:0703c10": "彼命。由此因緣。於菩薩戒無所違犯。生多功",
    "T40n1815_002:0703c11": "德。此闕煩惱故無違犯。意樂善故生多功德。",
    "T40n1815_002:0703c12": "今解。不然。不成業道亦成犯故。如諸有命皆",
    "T40n1815_002:0703c13": "犯重處。雖想顛倒而犯重故。況隨分戒隨位",
    "T40n1815_002:0703c14": "制別。如文殊問經說此戒云。若受出世間菩",
    "T40n1815_002:0703c15": "薩戒而不起慈悲心。是菩薩波羅夷罪。於諸",
    "T40n1815_002:0703c16": "犯處論除三人。謂心狂亂重苦無戒。傳說。亦",
    "T40n1815_002:0703c17": "應除無憶念及有勝利。轉生不能憶。雖作無",
    "T40n1815_002:0703c18": "犯故。諸有勝利處一切無犯故。言境界事門",
    "T40n1815_002:0703c19": "者。如經乃至一切有命者不得故殺故。聲聞",
    "T40n1815_002:0703c20": "戒中唯取殺人。今不簡趣故言乃至。彼隨事",
    "T40n1815_002:0703c21": "重。今約理制。如涅槃經。佛告阿闍世王言。大",
    "T40n1815_002:0703c22": "王汝王宮中常勅屠羊。心初無懼。云何於父",
    "T40n1815_002:0703c23": "獨生懼心。雖復人獸尊卑差別。寶命重死二",
    "T40n1815_002:0703c24": "俱無異。若中彼壽盡剎那殺如何得罪。文殊",
    "T40n1815_002:0703c25": "問經說得同罪。以加彼苦緣具足故。廣如彼",
    "T40n1815_002:0703c26": "說。違教之罪輕重雖同。隨心境等業有輕重。",
    "T40n1815_002:0703c27": "如論廣說。問自品煩惱勢力應等。何故善生",
    "T40n1815_002:0703c28": "云貪殺生輕瞋次癡重。答麁細雖等。所違有",
    "T40n1815_002:0703c29": "異。違於出離大乘正理。如其次第貪等為重。",
    "T40n1815_002:0704a01": "經約相通且癡為重。結成罪門者如經是菩",
    "T40n1815_002:0704a02": "薩至波羅夷罪。以對正行翻結罪故。常住慈",
    "T40n1815_002:0704a03": "悲心者。下緣群生傷愍心也。有情法爾種性",
    "T40n1815_002:0704a04": "繫屬。屬我之類由我沒故。孝順心者。上緣勝",
    "T40n1815_002:0704a05": "品慚愧心也。以諸菩薩為度於我無量劫受",
    "T40n1815_002:0704a06": "大苦行故。菩薩應起如是二心。而快恣心殺",
    "T40n1815_002:0704a07": "生犯重。律云。聲聞人作人想得波羅夷。非",
    "T40n1815_002:0704a08": "人人想但偷蘭遮。菩薩不爾。但於有命故意",
    "T40n1815_002:0704a09": "殺生皆波羅夷。波羅夷者此云他勝處。善自",
    "T40n1815_002:0704a10": "惡他。惡法所勝。戒是持犯所依名處。此文略",
    "T40n1815_002:0704a11": "意。謂彼彼相差別。犯中以五緣犯。翻正得罪。",
    "T40n1815_002:0704a12": "餘諸戒文準此應釋。此中諸戒依主為名。",
    "T40n1815_002:0704a13": "劫盜人物戒第二",
    "T40n1815_002:0704a14": "經。若佛子自盜至是菩薩波羅夷罪。述曰。",
    "T40n1815_002:0704a15": "此中第一制意者。施攝六度廣濟群生。盜正",
    "T40n1815_002:0704a16": "壞檀二利俱喪。世間醜謂盜也。如應障道廣",
    "T40n1815_002:0704a17": "招苦故。寧應捨身以避斯咎。何以少財自辱",
    "T40n1815_002:0704a18": "二世。故損依報次正報制。第二釋文。於中亦",
    "T40n1815_002:0704a19": "四。初門者如經自盜至方便盜。故讚歎隨喜",
    "T40n1815_002:0704a20": "略而不論。理應有故。其第二門如前應知。此",
    "T40n1815_002:0704a21": "世間門。若出世戒文殊問經云。若於他物心",
    "T40n1815_002:0704a22": "起盜想犯波羅夷。境界事門者。如經乃至鬼",
    "T40n1815_002:0704a23": "神至不得盜。此中攝重故言乃至。然有主物",
    "T40n1815_002:0704a24": "略有五種。一三寶物。二屬人物。三畜生物。四",
    "T40n1815_002:0704a25": "鬼神物。五劫賊物。其有主言攝前後也。僧",
    "T40n1815_002:0704a26": "祇律云。知事人互用三寶物佛言波羅夷。寶",
    "T40n1815_002:0704a27": "梁經云。佛法二物不得互用。於佛法物無有",
    "T40n1815_002:0704a28": "主故。復無可白不同僧物。常住招提互有所",
    "T40n1815_002:0704a29": "用。營事比丘和僧得用。若用僧物修治佛塔。",
    "T40n1815_002:0704b01": "僧若不和勸俗修理。若依此文。前僧祇律約",
    "T40n1815_002:0704b02": "僧不和皆言犯重。互用尚爾。況盜心取。若爾",
    "T40n1815_002:0704b03": "何故涅槃經云。盜佛物者若知不知犯偷蘭",
    "T40n1815_002:0704b04": "遮。以佛於物無我所故無惱害故。漢地傳說。",
    "T40n1815_002:0704b05": "約無守護經說偷蘭。若有守護互用尚重。況",
    "T40n1815_002:0704b06": "盜何輕。故善生經望護人結重。然涅槃經說",
    "T40n1815_002:0704b07": "小乘戒。菩薩不爾。但有主物皆犯重故。凡",
    "T40n1815_002:0704b08": "三寶物難可掌之。制聽持犯難可委故。如大",
    "T40n1815_002:0704b09": "集言。佛聽二人。一阿羅漢二須陀洹。又有二",
    "T40n1815_002:0704b10": "人。一持戒識知。二畏罪慚愧。然菩薩戒亦用",
    "T40n1815_002:0704b11": "佛物。如瑜伽說。菩薩先於所畜資具。為作淨",
    "T40n1815_002:0704b12": "故以淨意樂捨與十方諸佛菩薩。見來求者",
    "T40n1815_002:0704b13": "不稱道理言此他物耎言發遣。若當正理應",
    "T40n1815_002:0704b14": "作是念。諸佛菩薩無有小物於諸眾生而不",
    "T40n1815_002:0704b15": "施者。如是知已取淨施物。施來求者令所願",
    "T40n1815_002:0704b16": "滿。由此等教和上云。軌則雖如小乘律說。然",
    "T40n1815_002:0704b17": "如殺生有利應行。諸佛出現皆為興法。興法",
    "T40n1815_002:0704b18": "之意皆為眾生。興法利生何所不用。除有染",
    "T40n1815_002:0704b19": "心及無勝利。但小乘戒不得互用。雖佛即法",
    "T40n1815_002:0704b20": "違施意故。然四分云。供養佛塔食治塔人得",
    "T40n1815_002:0704b21": "食。五分云。若白衣入寺僧不與食便起嫌心。",
    "T40n1815_002:0704b22": "佛言應與。又僧祇云。若損者益者應與。十誦",
    "T40n1815_002:0704b23": "供給王大臣賊。小乘狹小猶見損益。何況大",
    "T40n1815_002:0704b24": "乘不可一定。問十誦云。偷佛舍利淨心供養。",
    "T40n1815_002:0704b25": "自作念言。於彼亦師於我亦師。如是意者不",
    "T40n1815_002:0704b26": "犯。若盜賣者犯罪。何故盜法律中結重。法亦",
    "T40n1815_002:0704b27": "師故。答佛得遙申敬。法對方生解。然菩薩",
    "T40n1815_002:0704b28": "戒知彼不用。淨心盜學理應無犯。知障彼善。",
    "T40n1815_002:0704b29": "盜佛亦重。問瑜伽俱舍云劫奪僧物破僧同",
    "T40n1815_002:0704c01": "類。何故大集盜僧物者罪過五逆。方等經云",
    "T40n1815_002:0704c02": "四重五逆我亦能救。盜僧物者我所不救。答",
    "T40n1815_002:0704c03": "所望各別。破僧暫時。且現前僧。盜和合財普",
    "T40n1815_002:0704c04": "障三世常住僧道。非親障聖故名同類。言劫",
    "T40n1815_002:0704c05": "賊物者。物已屬彼。律不許奪。如律云。賊奪賊",
    "T40n1815_002:0704c06": "物。五分云。有比丘為賊所剝。爭得衣物。然疑",
    "T40n1815_002:0704c07": "問佛。佛言不犯。菩薩不然。如瑜伽云。菩薩見",
    "T40n1815_002:0704c08": "有增上宰官上品暴惡於諸有情無慈逼惱。",
    "T40n1815_002:0704c09": "起憐愍心廢增上位。見劫盜賊奪他財物若",
    "T40n1815_002:0704c10": "僧伽物率堵波物執為己有。利樂意樂隨力",
    "T40n1815_002:0704c11": "逼奪。勿令受用受長夜苦。所奪財寶各還其",
    "T40n1815_002:0704c12": "本。乃至廣說。菩薩如是雖不與取而無違犯",
    "T40n1815_002:0704c13": "生多功德。如五分云爭衣比丘。若菩薩戒由",
    "T40n1815_002:0704c14": "慳財罪。若護彼罪生多功德。如是所說但有",
    "T40n1815_002:0704c15": "主物於無義利盜心取。乃至一草犯波羅夷。",
    "T40n1815_002:0704c16": "若於己物或無主物或於有主。迷謂無主。或",
    "T40n1815_002:0704c17": "雖有主不作盜心。不成盜故若於己物謂他",
    "T40n1815_002:0704c18": "而盜。或無主物謂有主物。傳說。約心結重方",
    "T40n1815_002:0704c19": "便。彼物實非犯重境故。若於有主迷謂無主",
    "T40n1815_002:0704c20": "後知不還。或於人物謂非人物。或求餘物餘",
    "T40n1815_002:0704c21": "人物替。傳說皆重。是犯境故。云何名為無主。",
    "T40n1815_002:0704c22": "物耶。如他棄等。善見論云。子作惡事。父母",
    "T40n1815_002:0704c23": "趁出。後父母死。其物無主。婆娑等云。二國中",
    "T40n1815_002:0704c24": "間伏藏等也。若爾百姓取山林等應盜王物。",
    "T40n1815_002:0704c25": "不爾。國王擬養彼故。聲聞法中五錢方重。今",
    "T40n1815_002:0704c26": "欲簡異言一針草。言菩薩下第四門也。孝順",
    "T40n1815_002:0704c27": "慈悲名為佛性。菩薩由此異二乘故。生福者",
    "T40n1815_002:0704c28": "利益故。生樂者安樂故。而盜人物生彼煩惱",
    "T40n1815_002:0704c29": "故違利益。奪命緣故亦違安樂。如智論十三",
    "T40n1815_002:0705a01": "頌曰。一切諸眾生。衣食以自活。若劫若奪取。",
    "T40n1815_002:0705a02": "則為劫奪命。",
    "T40n1815_002:0705a03": "無慈行欲戒第三",
    "T40n1815_002:0705a04": "經。若佛子自婬至是菩薩波羅夷罪。述曰。",
    "T40n1815_002:0705a05": "初制意者。生死牢獄婬為枷鎖。深縛有情難",
    "T40n1815_002:0705a06": "出離故。如智論云。婬欲者雖不惱眾生。繫縛",
    "T40n1815_002:0705a07": "心故立為大罪。瑜伽論云。諸愛之中欲愛為",
    "T40n1815_002:0705a08": "最。若能治彼。餘自然伏。如制強力劣者自伏。",
    "T40n1815_002:0705a09": "然此欲法有三種過。苦而似樂故。少味多災",
    "T40n1815_002:0705a10": "故。不淨似淨故。初者頌曰。不忍煩惱病。行婬",
    "T40n1815_002:0705a11": "似樂生。猶如抓疥病。於苦樂想生。如抓疥",
    "T40n1815_002:0705a12": "者以苦為樂。欲所生樂應知亦然。已離欲者",
    "T40n1815_002:0705a13": "見欲為苦。如無疥者疥樂為苦。然諸欲塵其",
    "T40n1815_002:0705a14": "性虛偽能誑眾生恒生燒害。如世尊言。欲如",
    "T40n1815_002:0705a15": "枯骨。乃至亦如樹端爛菓。如齒骨故令無飽",
    "T40n1815_002:0705a16": "期。如段肉故無定屬主。如草炬故憂火恒燒。",
    "T40n1815_002:0705a17": "如火坑故增長渴愛。如蟒毒故賢聖遠避。如",
    "T40n1815_002:0705a18": "夢見故速趣壞滅。如借嚴具故但託眾緣。如",
    "T40n1815_002:0705a19": "熟菓故危所依地。如是應觀苦而似樂。云何",
    "T40n1815_002:0705a20": "諸欲少味多災。頌曰。猶如羅剎女。如怨詐示",
    "T40n1815_002:0705a21": "親。誑心生惡業。招苦障涅槃。如羅剎女交已",
    "T40n1815_002:0705a22": "致食。亦如怨士詐親加害。五欲怨賊亦復如",
    "T40n1815_002:0705a23": "此。燒亂迷心害於慧命。招無量苦障涅槃樂。",
    "T40n1815_002:0705a24": "如菩薩藏經第十云。習近欲時無惡不造。受",
    "T40n1815_002:0705a25": "彼果時無苦不受。愛河欲海漂溺無岸。死生",
    "T40n1815_002:0705a26": "之波長流莫絕。一切怨害皆從欲生。愚人所",
    "T40n1815_002:0705a27": "貪如蛾投火。五百登空失通而落。一角仙人",
    "T40n1815_002:0705a28": "被女人捉。是以律云。可畏之甚無過女人。寧",
    "T40n1815_002:0705a29": "以男根內毒蛇口。蛇害一肉身。女害法身故。",
    "T40n1815_002:0705b01": "又龍樹說。巧察人意女人為智。不觀餘得失。",
    "T40n1815_002:0705b02": "但以欲為親。清風猶可捉。女心難得定。終無",
    "T40n1815_002:0705b03": "厭期感生無窮。生死長夜會離之悲六趣無",
    "T40n1815_002:0705b04": "己。是謂諸欲少味多災。云何欲塵不淨似淨。",
    "T40n1815_002:0705b05": "頌曰。肉身雖不淨。似淨誑愚夫。樂穢而無厭。",
    "T40n1815_002:0705b06": "似猪樂淤泥。此身不淨累骨所成。血肉便穢",
    "T40n1815_002:0705b07": "薄皮所持。八萬戶蟲一戶九億。種種臭穢九",
    "T40n1815_002:0705b08": "孔流漏。不淨似淨。謂皮上分白膏熱血交所",
    "T40n1815_002:0705b09": "重映。誑心媚眼種種燒害。然諸愚夫曾無厭",
    "T40n1815_002:0705b10": "背。似猪竟日不離淤泥。所以今制。隨應莫犯。",
    "T40n1815_002:0705b11": "第二釋文中。違犯相門者。如經自婬至不得",
    "T40n1815_002:0705b12": "故婬。聲聞法中自婬方重。今菩薩戒教他亦",
    "T40n1815_002:0705b13": "重。如小乘教自行方業道。大乘教中媒他亦",
    "T40n1815_002:0705b14": "業道。通制二眾言一切女人。據實在家唯制",
    "T40n1815_002:0705b15": "邪行。非但障道。招惡趣故。云何邪行。如瑜伽",
    "T40n1815_002:0705b16": "云。女不應行。設所應行。非支非時非處非量。",
    "T40n1815_002:0705b17": "若不應理一切男及不男。母等名為所不應",
    "T40n1815_002:0705b18": "行。除產門外皆名非支。若穢下時。胎圓滿時。",
    "T40n1815_002:0705b19": "飲兒乳時。受齊戒時。或有病時。謂有病不宜",
    "T40n1815_002:0705b20": "婬。是名非時。若諸尊重所集會處。或靈廟中。",
    "T40n1815_002:0705b21": "或大眾前。或堅鞭地高下不安。此等非處。若",
    "T40n1815_002:0705b22": "過五返名為非量。不依世禮名為非理。在家",
    "T40n1815_002:0705b23": "除此於自分行。雖非自婦若無所屬。在家見",
    "T40n1815_002:0705b24": "利亦得行婬。如菩薩地云。在家菩薩見有母",
    "T40n1815_002:0705b25": "邑現無繫屬習婬欲法繼心菩薩求非梵行。",
    "T40n1815_002:0705b26": "菩薩見已作意思惟。勿令彼恚多生非福。若",
    "T40n1815_002:0705b27": "隨其欲便得自在。方便安處種善捨惡住慈",
    "T40n1815_002:0705b28": "愍心行非梵行。雖習如是穢染之法。而無所",
    "T40n1815_002:0705b29": "犯多生功德。出家不爾。護聲聞故。言違犯性",
    "T40n1815_002:0705c01": "門者。如經婬因婬業婬法婬緣。且依麁相制",
    "T40n1815_002:0705c02": "初業故。若就出世。涅槃經云。雖不交女。壁外",
    "T40n1815_002:0705c03": "遙聞女瓔珞聲。心生愛著成欲破戒。優婆塞",
    "T40n1815_002:0705c04": "戒經云。菩薩想女人身上瓔珞等皆波羅夷。",
    "T40n1815_002:0705c05": "當知此皆依地上制。如文殊問經云。菩薩出",
    "T40n1815_002:0705c06": "世戒若以心分別男女非男女相。是菩薩波",
    "T40n1815_002:0705c07": "羅夷故。境界事門者。如經乃至畜生女至及",
    "T40n1815_002:0705c08": "非道行婬。女三男二正是境也。以行餘處不",
    "T40n1815_002:0705c09": "犯重故。言諸天者。魔女等反身為人婬比丘",
    "T40n1815_002:0705c10": "等。言非道者。法藏師云。除其產門餘二處也。",
    "T40n1815_002:0705c11": "義寂師云。除三重處餘支分等。若准律文。於",
    "T40n1815_002:0705c12": "道道想。於道非道想。及疑皆成重。若與境合",
    "T40n1815_002:0705c13": "入如毛頭。即成究竟。若為怨逼開與境合。禁",
    "T40n1815_002:0705c14": "其受樂。今菩薩戒雖不樂欲。煩惱所制生樂",
    "T40n1815_002:0705c15": "無犯。言結成罪門者。如經而菩薩至波羅夷",
    "T40n1815_002:0705c16": "罪。對正結罪故。淨法與人者。菩薩應以離欲",
    "T40n1815_002:0705c17": "法門施與眾生度生死苦。",
    "T40n1815_002:0705c18": "故心妄語戒第四",
    "T40n1815_002:0705c19": "經。若佛子自妄語至是菩薩波羅夷罪。述",
    "T40n1815_002:0705c20": "曰。初制意者。智論十五云。妄語之人先自誑",
    "T40n1815_002:0705c21": "身。然後誑他。以實為虛。以虛為實。虛實顛",
    "T40n1815_002:0705c22": "倒不受善法。譬如覆瓶水不得入。如世尊言。",
    "T40n1815_002:0705c23": "妄語覆心道水不入。又實語人其心端直易",
    "T40n1815_002:0705c24": "得出離。譬如稠林曳木直者易出。瑜伽云。所",
    "T40n1815_002:0705c25": "犯學處重修行支。謂離妄語。妄語翻此。既障",
    "T40n1815_002:0705c26": "善法顛墜惡趣。後生人間常被誹謗。過失重",
    "T40n1815_002:0705c27": "故。次身業制。第二釋文中。初犯相門者。如經",
    "T40n1815_002:0705c28": "自妄語至方便妄語。言方便者。假託餘事令",
    "T40n1815_002:0705c29": "他異解。次犯性門者。如經妄語因至妄語緣。",
    "T40n1815_002:0706a01": "此中問答如大論記。境界事門者。如經乃至",
    "T40n1815_002:0706a02": "不見言見至身心妄語。為簡聲聞唯大妄語",
    "T40n1815_002:0706a03": "故言乃至。或見聞等四言說中攝餘三故。身",
    "T40n1815_002:0706a04": "妄語者。無語動身。心妄語者。謂想倒等。如於",
    "T40n1815_002:0706a05": "不見而起見想誑言不見。雖稱於事。以覆所",
    "T40n1815_002:0706a06": "知此即名為以心妄語。又如文殊問經出世",
    "T40n1815_002:0706a07": "間戒品言。若起妄語心犯波羅夷。結成罪門",
    "T40n1815_002:0706a08": "者。如經而菩薩至波羅夷罪。菩薩應常自行",
    "T40n1815_002:0706a09": "正語亦勸他人令生正語。為簡妄語故言正",
    "T40n1815_002:0706a10": "語。為簡覆想故言正見。而反自起妄語之時。",
    "T40n1815_002:0706a11": "眾生隨說故生邪語。他謂為實故言邪見。隨",
    "T40n1815_002:0706a12": "此心語有所作故言生邪業。若為救脫多有",
    "T40n1815_002:0706a13": "情故覆想正知而說妄語。瑜伽論云。無所違",
    "T40n1815_002:0706a14": "犯生多功德。不爾妄語犯他勝處。",
    "T40n1815_002:0706a15": "酤酒生罪戒第五",
    "T40n1815_002:0706a16": "經。若佛子自酤酒至是菩薩波羅夷罪。述",
    "T40n1815_002:0706a17": "曰。初制意者。耽酒放逸後必有悔。失自正念",
    "T40n1815_002:0706a18": "違本心故。作不應作言不應言。無惡不造。制",
    "T40n1815_002:0706a19": "勿施人。此不共戒。或對五戒故。今第五制酤",
    "T40n1815_002:0706a20": "酒戒。餘如前說。具緣成犯中。欲樂者。以酒與",
    "T40n1815_002:0706a21": "人求利心也。酒已屬彼即為究竟。事中言是",
    "T40n1815_002:0706a22": "酒起罪因緣者。唯除破僧餘惡並起。",
    "T40n1815_002:0706a23": "談他過失戒第六",
    "T40n1815_002:0706a24": "經。若佛子口自說至是菩薩波羅夷。述曰。",
    "T40n1815_002:0706a25": "初制意者。說佛法過必壞他信失壞菩薩興",
    "T40n1815_002:0706a26": "法利生。況復能招廣大苦果。是故制為他勝",
    "T40n1815_002:0706a27": "處法。如正法念處經云。入拔舌地獄耕其舌",
    "T40n1815_002:0706a28": "等。大智論云。勝意比丘持戒清淨。聞喜根",
    "T40n1815_002:0706a29": "比丘無戒說偈婬欲即是道恚癡亦復然。便",
    "T40n1815_002:0706b01": "生誹謗陷入地獄。又不思議光菩薩經云。饒",
    "T40n1815_002:0706b02": "財菩薩說賢天菩薩過故。九十一劫常墮婬",
    "T40n1815_002:0706b03": "女腹中生。生已棄之。為狐狠所食。乃至廣說。",
    "T40n1815_002:0706b04": "第二釋文。違犯相者。如經口自說至教人說",
    "T40n1815_002:0706b05": "罪過。今此戒中初門兼攝境界事門。此中初",
    "T40n1815_002:0706b06": "二受菩薩戒。後二聲聞。俱是內眾。人天師故。",
    "T40n1815_002:0706b07": "若實有犯。說過何失。猶有堪作福田義故。如",
    "T40n1815_002:0706b08": "本業經云。有而犯者勝無不犯。有犯名菩薩。",
    "T40n1815_002:0706b09": "無犯名外道。又十輪云。占匐花雖萎猶勝諸",
    "T40n1815_002:0706b10": "餘花。破戒諸比丘猶勝諸外道。說出家人過。",
    "T40n1815_002:0706b11": "若破戒若持戒若有戒若無戒若有過若無過",
    "T40n1815_002:0706b12": "說者。過出萬億佛身血。解云。出血不能障道。",
    "T40n1815_002:0706b13": "說僧過時壞多人信生彼煩惱。障聖道故。是",
    "T40n1815_002:0706b14": "故菩薩樂求彼德不樂求失。求失之者麟角聖",
    "T40n1815_002:0706b15": "上有失可取。求德之者斷善者身有德可錄。",
    "T40n1815_002:0706b16": "如涅槃云。若彼眾生無善可讚。當念佛性而",
    "T40n1815_002:0706b17": "讚歎之。世間無有凡而無失。談人之短。短在",
    "T40n1815_002:0706b18": "己身。如大集經新發菩薩十六行中云。不說",
    "T40n1815_002:0706b19": "己德而起高心。不說他失而起嫌心。諸法無",
    "T40n1815_002:0706b20": "行經頌云。若見破戒人。不說其過惡。應當念",
    "T40n1815_002:0706b21": "彼人。久久亦得道。結成罪者。如經而菩薩至",
    "T40n1815_002:0706b22": "波羅夷罪。言常生悲心者。如菩薩地云。憐愍",
    "T40n1815_002:0706b23": "惡人勝於正行。又云。若憎犯戒行不饒益。是",
    "T40n1815_002:0706b24": "名菩薩相似功德。故說悲心教化惡輩。問下",
    "T40n1815_002:0706b25": "輕戒云說七逆十重。如何此重彼為輕耶。答",
    "T40n1815_002:0706b26": "彼向同法說故罪輕。此向異道說故過重。或",
    "T40n1815_002:0706b27": "說彼無事不能被罪過。此說有實犯故制為",
    "T40n1815_002:0706b28": "重罪。",
    "T40n1815_002:0706b29": "自讚毀他戒第七",
    "T40n1815_002:0706c01": "經。若佛子口自讚毀他至是菩薩波羅夷罪。",
    "T40n1815_002:0706c02": "述曰。初制意者。且孔丘云。吾有一言。可以終",
    "T40n1815_002:0706c03": "身行之。己所不欲勿施於人。此戒亦爾。雖言",
    "T40n1815_002:0706c04": "讚毀義通一切。菩薩普為饒益有情。正發無",
    "T40n1815_002:0706c05": "上菩提大願。誓處生死受無量苦。反施惡他",
    "T40n1815_002:0706c06": "失壞大乘。所以偏制為根本重。第二釋文中。",
    "T40n1815_002:0706c07": "違犯相者。如經口自讚毀他。必有讚毀方重",
    "T40n1815_002:0706c08": "罪故。別讚別毀別得兩輕。猶如別時別取四",
    "T40n1815_002:0706c09": "錢。餘四句等如宗要記。違犯性者。如經毀他",
    "T40n1815_002:0706c10": "因至毀他緣故。次前及此隨相離間麁綺語",
    "T40n1815_002:0706c11": "攝。是即隨應究竟應知。妄語雖通前已制故。",
    "T40n1815_002:0706c12": "略無第三境界事門。然瑜伽云。為欲貪求利",
    "T40n1815_002:0706c13": "養恭敬自讚毀他。是名第一他勝處法。是即",
    "T40n1815_002:0706c14": "多分以貪究竟。若無所得但由嫉妬。以瞋究",
    "T40n1815_002:0706c15": "竟。第四門者。如經而菩薩至波羅夷罪。菩薩",
    "T40n1815_002:0706c16": "本願利他為心。引好推惡失壞大乘。若人無",
    "T40n1815_002:0706c17": "道毀菩薩時。如何引惡好事向他。謂作是念。",
    "T40n1815_002:0706c18": "彼行此事堅固我戒。我若不忍惡在己身。",
    "T40n1815_002:0706c19": "慳生毀辱戒第八",
    "T40n1815_002:0706c20": "經。若佛子自慳至是菩薩波羅夷罪。述曰。",
    "T40n1815_002:0706c21": "初制意者。菩薩本願為有情界留生死身。既",
    "T40n1815_002:0706c22": "菩薩身屬於眾生。況乎財物非自所有。故慳",
    "T40n1815_002:0706c23": "施障。破萬行甚深。居意地廣毀六度。是故",
    "T40n1815_002:0706c24": "偏制為根本重。多求廣施菩薩所宜。貪不深",
    "T40n1815_002:0706c25": "違故為輕罪。釋文中。言菩薩見一切貧窮人",
    "T40n1815_002:0706c26": "來乞者。菩薩地云。見有勝利而來乞者。方應",
    "T40n1815_002:0706c27": "施與。欲以財攝易化導故。若無利益。設有",
    "T40n1815_002:0706c28": "安樂不應施與。何以故。若施彼時。雖暫令彼",
    "T40n1815_002:0706c29": "於菩薩所心生歡喜。而後令彼廣作種種不",
    "T40n1815_002:0707a01": "饒益事。謂因施故。令彼多行憍逸惡行身壞",
    "T40n1815_002:0707a02": "已後墮惡趣故。此中諸句如七十五。略攝頌",
    "T40n1815_002:0707a03": "曰。設他財法利。不應自法衰。若自但衰物。他",
    "T40n1815_002:0707a04": "財法盛為。言隨前人所須一切給與者。七十",
    "T40n1815_002:0707a05": "四云。若貧乏者於自僕從。若中財者即於彼",
    "T40n1815_002:0707a06": "所及貧苦所。若大財者即於彼所。亦於其餘",
    "T40n1815_002:0707a07": "來求者所。各善分布而行布施。今此經文且",
    "T40n1815_002:0707a08": "依第三也。如龍樹云。菩薩身心應如藥樹一",
    "T40n1815_002:0707a09": "切雖取根莖枝葉而不分別由我得益。若爾",
    "T40n1815_002:0707a10": "多財但彼有益一切施耶。不爾。頌曰。父母及",
    "T40n1815_002:0707a11": "師長。未許自無能。此亦於一切。一向不應為。",
    "T40n1815_002:0707a12": "菩薩地云。身命乃至毒刀酒等但有義利一",
    "T40n1815_002:0707a13": "切施與。父母師長定不應施。何以故。以有恩",
    "T40n1815_002:0707a14": "者常生頂戴任屠賣故。言未許者亦有二種。",
    "T40n1815_002:0707a15": "一他所有。謂如論說。不應侵奪父母妻子奴",
    "T40n1815_002:0707a16": "婢等物持用布施。行有罪福。菩薩相似功德",
    "T40n1815_002:0707a17": "攝故。二自所有。謂如論說。若不先以正言",
    "T40n1815_002:0707a18": "曉喻令其歡喜。終不強逼令其憂惱施來求",
    "T40n1815_002:0707a19": "者。雖復曉喻令生樂欲。而不施與怨家惡者。",
    "T40n1815_002:0707a20": "不以妻子形容耎弱族姓男女施來求者令作",
    "T40n1815_002:0707a21": "奴婢。此意為顯此亦眾生平等所愍。不應為",
    "T40n1815_002:0707a22": "彼樂令此生苦故。若爾云何須達拏太子強",
    "T40n1815_002:0707a23": "逼男女施婆羅門。彼亦曉喻。謂如彼云。兩兒",
    "T40n1815_002:0707a24": "白言。我宿何罪是國王種而作奴婢今乞懺",
    "T40n1815_002:0707a25": "悔。太子語言。天下恩愛皆當別離。一切無常。",
    "T40n1815_002:0707a26": "何可保守。我得無上平等道時。自當度汝。問",
    "T40n1815_002:0707a27": "若已曉喻何不肯去。如彼經云。婆羅門打血",
    "T40n1815_002:0707a28": "出流地。太子淚下其地即沸。答彼非不肯作",
    "T40n1815_002:0707a29": "奴婢。唯待阿孃欲面別。如說母來不見我。當",
    "T40n1815_002:0707b01": "如牛母失犢子啼哭竟日向東西。言自無能",
    "T40n1815_002:0707b02": "者。若見由施退菩提行。則不應施。為顯此",
    "T40n1815_002:0707b03": "義。鶖子十解示退之迹。非分慧施反生退故。",
    "T40n1815_002:0707b04": "如十住論云。出家之人若行財施則妨餘善。",
    "T40n1815_002:0707b05": "必多事故。故於出家稱讚法施。於在家者稱",
    "T40n1815_002:0707b06": "讚財施。由此決定毘尼經云。在家菩薩應行",
    "T40n1815_002:0707b07": "二施。一財二法。出家菩薩應行四施。一紙二",
    "T40n1815_002:0707b08": "墨三筆四法。得忍菩薩應行三施。一王位二",
    "T40n1815_002:0707b09": "妻子三頭目皮骨。然大集云。新發意菩薩於",
    "T40n1815_002:0707b10": "身命財常作捨想者。欲令漸薰至堪捨故。如",
    "T40n1815_002:0707b11": "十住論。乞極惜物時當自勸喻。心猶貪惜者。",
    "T40n1815_002:0707b12": "應辭謝乞者言。我今是新學。善根未成就。心",
    "T40n1815_002:0707b13": "未得自在。願後當相與。言有求法者。一句",
    "T40n1815_002:0707b14": "威力能出苦輪。是故法施勝於財施。如瑜伽",
    "T40n1815_002:0707b15": "七十一金光明經第二廣說。然菩薩地云。不",
    "T40n1815_002:0707b16": "求勝智不應施與。廣說法施如彼應知。言而",
    "T40n1815_002:0707b17": "反罵辱者。此句通上慳財法也。慳財反罵便",
    "T40n1815_002:0707b18": "墮餓鬼。慳法招狂長夜障道。瑜伽論云。現有",
    "T40n1815_002:0707b19": "資財有來求者。懷嫌恨心壞恚惱心不施染",
    "T40n1815_002:0707b20": "犯。若怠放逸非染違犯。無違犯者。若無可施",
    "T40n1815_002:0707b21": "物。若求不宜物。若調伏彼。若彼王所匪宜。若",
    "T40n1815_002:0707b22": "護僧制。問以何義故大集經云於身命財常",
    "T40n1815_002:0707b23": "作捨想。頌曰。為身求財集惡行。當歸死滅不",
    "T40n1815_002:0707b24": "知恩。財隨命捨惡業隨。受彼果時無共受。",
    "T40n1815_002:0707b25": "瞋不受謝戒第九",
    "T40n1815_002:0707b26": "經。若佛子自瞋至是菩薩波羅夷罪。述曰。",
    "T40n1815_002:0707b27": "初制意者。眾生不喜見無過瞋恚也。故唯不",
    "T40n1815_002:0707b28": "善必招苦果。菩薩誓捨二乘涅槃。但以憐愍",
    "T40n1815_002:0707b29": "有情界故。瞋障大悲為根本重。如世尊說。是",
    "T40n1815_002:0707c01": "諸菩薩多分應與瞋所起犯。非貪所起。論釋",
    "T40n1815_002:0707c02": "此中所說密意。謂諸菩薩愛諸有情增上力",
    "T40n1815_002:0707c03": "故。凡有所作一切皆是菩薩所作。非作所作",
    "T40n1815_002:0707c04": "可得成犯。若諸菩薩憎諸有情嫉諸有情不",
    "T40n1815_002:0707c05": "能修行自他利行。作諸菩薩所不應作。作不",
    "T40n1815_002:0707c06": "應作可得成犯。解云。貪實亦犯故云密意。非",
    "T40n1815_002:0707c07": "謂犯瞋實破一切。勿菩薩有無餘犯故。但舉",
    "T40n1815_002:0707c08": "麁顯相示深無餘義。上品邪見遍謗一切。爾",
    "T40n1815_002:0707c09": "時如何殘有餘戒。爾時唯犯一波羅夷。然必",
    "T40n1815_002:0707c10": "引生不同分心。第二釋文。犯相犯性如前應",
    "T40n1815_002:0707c11": "知。言而菩薩至常生悲心者。勸他令生無",
    "T40n1815_002:0707c12": "瞋善根。自亦應常生大悲心。謂對惡人便作",
    "T40n1815_002:0707c13": "三念。一念彼人。心性本淨。醉無明酒著煩惱",
    "T40n1815_002:0707c14": "鬼。不獲己有此所作耳。二念本願。我為眾",
    "T40n1815_002:0707c15": "生誓證菩提。生死大苦尚不生畏。況此小苦",
    "T40n1815_002:0707c16": "應不忍受。三念彼恩。必由惱害乃成忍行。彼",
    "T40n1815_002:0707c17": "即成滿我菩提因。何乃背恩反生瞋害。言以",
    "T40n1815_002:0707c18": "惡口罵辱至猶瞋不解者。如其次第語身意",
    "T40n1815_002:0707c19": "業。雖具三業。今取意罪。以所等起顯瞋重故。",
    "T40n1815_002:0707c20": "此意地罪決定時結。由此決定不受悔故。雖",
    "T40n1815_002:0707c21": "非眾生不來懺謝。瞋不應諫猶成重罪。有說。",
    "T40n1815_002:0707c22": "據實唯有情邊。以輕況重言非眾生。百法何",
    "T40n1815_002:0707c23": "攝。即忿為體。如瑜伽云。長養如是種類忿纏。",
    "T40n1815_002:0707c24": "不唯發起麁言便息。由瞋蔽故加以手打懷",
    "T40n1815_002:0707c25": "忿意樂。他來諫謝不受不忍不捨怨結名他",
    "T40n1815_002:0707c26": "勝處。",
    "T40n1815_002:0707c27": "毀謗三寶戒第十",
    "T40n1815_002:0707c28": "經。若佛子自謗三寶至是菩薩波羅夷罪。述",
    "T40n1815_002:0707c29": "曰。初制意者。佛法僧寶出邪之大津入正之",
    "T40n1815_002:0708a01": "要門。順之者必證常樂。背之者常沈苦海。邪",
    "T40n1815_002:0708a02": "見違逆罪莫大焉。行相幽猛斷諸善故。是故",
    "T40n1815_002:0708a03": "亦立為根本重。釋文者准前應知。言如三百",
    "T40n1815_002:0708a04": "鉾刺心者。如瑜伽七十九云。菩薩當言。以何",
    "T40n1815_002:0708a05": "為苦。眾生損惱即為自苦。若爾當言以何為",
    "T40n1815_002:0708a06": "樂。眾生饒益即為自樂。乃至廣說。眾生損惱",
    "T40n1815_002:0708a07": "無過謗法。是以菩薩如鉾刺心。習不慈心他",
    "T40n1815_002:0708a08": "苦為樂。習慈心者他益為樂。樂既如此。苦亦",
    "T40n1815_002:0708a09": "然故。言況口自謗者。瑜伽論云。謗菩薩藏",
    "T40n1815_002:0708a10": "愛樂建立像似正法。或自信解或隨他轉。是",
    "T40n1815_002:0708a11": "名第四他勝處法。此通增益損減邪見。此邪",
    "T40n1815_002:0708a12": "見纏若決定時。雖未斷善必起不同分心。故",
    "T40n1815_002:0708a13": "菩薩戒無斷善捨。邪見有二。若全分謗一切",
    "T40n1815_002:0708a14": "因果。設不謗餘而謗大乘。一向犯重。若至上",
    "T40n1815_002:0708a15": "纏亦失淨戒。已上所說皆世俗門。若勝義門",
    "T40n1815_002:0708a16": "即三輪淨。如宗要說。",
    "T40n1815_002:0708a17": "經。善學諸人者至當廣明。述曰。此即第三",
    "T40n1815_002:0708a18": "結成門也。此有三文。勸不毀犯故。示犯失壞",
    "T40n1815_002:0708a19": "故。誡學指廣故。初者如經善學諸人者至犯",
    "T40n1815_002:0708a20": "十戒。言善學者。簡外道諸不善學及以二乘",
    "T40n1815_002:0708a21": "不究竟學。如八十云。又彼聲聞雖到究竟。而",
    "T40n1815_002:0708a22": "不為彼諸天人等供養讚歎如住新業修菩薩",
    "T40n1815_002:0708a23": "行。此云不應一一犯微塵許者。雖過輕微積",
    "T40n1815_002:0708a24": "成大故。如經頌曰。莫輕小惡。以為無殃。水渧",
    "T40n1815_002:0708a25": "雖微。漸盈大器。或復愚人犯小罪。重故微塵",
    "T40n1815_002:0708a26": "許亦不應犯。如有頌曰。愚者罪小亦墮惡。智",
    "T40n1815_002:0708a27": "為罪大亦脫苦。如團鐵小亦沈水。為鉢鐵大",
    "T40n1815_002:0708a28": "亦能浮。即智論云。智慧心虛如鉢能浮也。問",
    "T40n1815_002:0708a29": "知而故作世間所責。非如狂夫所作無怪。智",
    "T40n1815_002:0708b01": "愚作罪亦復應然。如何智輕愚者為重。答此",
    "T40n1815_002:0708b02": "難不爾。自作自受非他制故。謂如狂夫觸刀",
    "T40n1815_002:0708b03": "被害。智者雖觸避刃無損。又如闇室知柱觸",
    "T40n1815_002:0708b04": "輕。不知有柱打著即重。愚智作罪道理亦然。",
    "T40n1815_002:0708b05": "十住論中。智所作罪如投鹽池。如彼頌曰。斗",
    "T40n1815_002:0708b06": "鹽投大池。其味無有異。若投小器水。醎苦不",
    "T40n1815_002:0708b07": "可飲。第二犯失壞者。如經若有犯者至一一",
    "T40n1815_002:0708b08": "犯。此中若犯不得現身發菩提心者。若犯十",
    "T40n1815_002:0708b09": "重入七遮者。更不能受菩薩戒故。所餘不爾。",
    "T40n1815_002:0708b10": "瑜伽本業許重受故。問犯重失戒何故本業",
    "T40n1815_002:0708b11": "經云。菩薩戒有受法而無捨法。乃至廣說。答",
    "T40n1815_002:0708b12": "此有多釋。元曉師云。若於三乘教發心即有",
    "T40n1815_002:0708b13": "失。若聞一乘教永無退失故。然新教宗難可",
    "T40n1815_002:0708b14": "依定。義寂師云。功能雖失。種體常留。瑜伽本",
    "T40n1815_002:0708b15": "業如次說異。此亦難解。聲聞戒種亦常留故。",
    "T40n1815_002:0708b16": "今解如宗要。言亦失國王位等。顯因亡故失",
    "T40n1815_002:0708b17": "果利也。當墮惡趣失壞世間及二乘果。何況",
    "T40n1815_002:0708b18": "大乘三賢十聖三身妙果。言佛性者謂法身",
    "T40n1815_002:0708b19": "也。以體性故。言常住者通餘二身。如次自",
    "T40n1815_002:0708b20": "性無間相續常故。不聞父母三寶名者。謂顯",
    "T40n1815_002:0708b21": "世間及出世間無能救也。餘文可解。",
    "T40n1815_002:0708b22": "梵網經古迹記下本(終)"
}