{
    "X53n0854_002:0854a09": "因明入正理論疏後記卷中",
    "X53n0854_002:0854a10": "樸揚　智周　撰",
    "X53n0854_002:0854a11": "和合正說者宗喻二處能立所立共相隨順名為和",
    "X53n0854_002:0854a12": "合因喻無過名為正說。",
    "X53n0854_002:0854a13": "此上差別所立名法者意云此有法聲上所作因名",
    "X53n0854_002:0854a14": "所立法問宗中之法可名所立所作性因既非是宗",
    "X53n0854_002:0854a15": "何名所立答汎言所立而有兩義一被因喻成名為",
    "X53n0854_002:0854a16": "所立二所建立法亦名所立今喚此因名所立者即",
    "X53n0854_002:0854a17": "是聲上差別所建立法也問何名差別答且如聲上",
    "X53n0854_002:0854a18": "有無常苦空無我所作性等種種差別今所作性即",
    "X53n0854_002:0854a19": "是聲上差別法中之法也所以言此上所立名法也",
    "X53n0854_002:0854a20": "若不同異總宗至名之為法者此中意說多法聚類",
    "X53n0854_002:0854a21": "名之為品一法多聚不名品也問宗何多法而得品",
    "X53n0854_002:0854a22": "名因何不多但得法稱答聲上苦空無常及不相離",
    "X53n0854_002:0854a23": "體非是一遂得品名所作性因義唯是一故但名法",
    "X53n0854_002:0854a24": "若准此解多法名品少但名法也。",
    "X53n0854_002:0854b01": "又因宗二同異名法等者此第三解敘因宗雙同異",
    "X53n0854_002:0854b02": "名為法也問因宗同異俱總名法而有何意答軌生",
    "X53n0854_002:0854b03": "物解名之為法所以宗因俱有生他物解之義總名",
    "X53n0854_002:0854b04": "為法也問宗因別同異總名品復有何意答品者品",
    "X53n0854_002:0854b05": "類差別之義所以俱得名為品也。",
    "X53n0854_002:0854b06": "此二名譬喻餘皆此相似者意云唯說因宗所隨同",
    "X53n0854_002:0854b07": "喻成宗無因不有異喻成除此已外喻中十過皆雖",
    "X53n0854_002:0854b08": "舉喻而有過失名為相似相似者過之異名。",
    "X53n0854_002:0854b09": "以法同故能所同故二合同故者問此三何別答大",
    "X53n0854_002:0854b10": "意雖同小分有別且第一云以法同故者因亦名法",
    "X53n0854_002:0854b11": "宗中能別亦名為法同喻具有此之二種名為法同",
    "X53n0854_002:0854b12": "第二云能所同故者喻上二有能所二立名能所同",
    "X53n0854_002:0854b13": "第三云二合同故者不性離性名為二合喻上亦名",
    "X53n0854_002:0854b14": "為同也。",
    "X53n0854_002:0854b15": "問顯因同品宗法必隨等者此中問答與三相中第",
    "X53n0854_002:0854b16": "二相中問答何別答有少差別唯舉因相今兼於喻",
    "X53n0854_002:0854b17": "故有差別又前問中先舉宗同品後言定有性即是",
    "X53n0854_002:0854b18": "先舉其宗辨因有無今此先舉其因後言相也故有",
    "X53n0854_002:0854b19": "差別問俱明第二何意問答先後不同答先明於因",
    "X53n0854_002:0854b20": "相舉宗辨性有無今說同喻證宗先有因便逐由此",
    "X53n0854_002:0854b21": "先後問答或先或後不同不可齊責也。",
    "X53n0854_002:0854b22": "此中指法以相明故者意云由舉同喻合結遂令宗",
    "X53n0854_002:0854b23": "義明著以相明故者屬於宗中無常宗相問無常之",
    "X53n0854_002:0854b24": "法何名為相答義相體相俱名為相也或可相者屬",
    "X53n0854_002:0854c01": "著同喻將此同喻義相證宗無常令宗義立所以言",
    "X53n0854_002:0854c02": "以相明故二解任情。",
    "X53n0854_002:0854c03": "若爾喻言至顯因義故者此中意且敘古師難難云",
    "X53n0854_002:0854c04": "此二喻因外別立故喻非因若如新師二喻即是因",
    "X53n0854_002:0854c05": "後二相者喻言應離因外非有何所以者喻言即是",
    "X53n0854_002:0854c06": "顯因義故顯因義故者釋所以也二喻即是因後二",
    "X53n0854_002:0854c07": "相舉喻但是顯於因義何差別因外別有喻言此是",
    "X53n0854_002:0854c08": "他難意也。",
    "X53n0854_002:0854c09": "陳那釋云事雖實爾等者問汎言難者而有得失何",
    "X53n0854_002:0854c10": "者是得兼得失耶答此牒他難云若喻即因更無別",
    "X53n0854_002:0854c11": "者應合唯立宗因二支何繁二喻故牒他難云其理",
    "X53n0854_002:0854c12": "實爾唯立二支名之為德闕後二喻名之為失問此",
    "X53n0854_002:0854c13": "雖德失在古今耶答古今通有一德失義但雖古難",
    "X53n0854_002:0854c14": "唯立有二名之為得陳那解已合立有喻若隨古難",
    "X53n0854_002:0854c15": "不立二喻即是失也。",
    "X53n0854_002:0854c16": "若唯因言至斯有何失者古師難意能詮因言但表",
    "X53n0854_002:0854c17": "因義能詮二喻但表二喻隨言詮義喚喻非因而有",
    "X53n0854_002:0854c18": "何失此是難意也。",
    "X53n0854_002:0854c19": "如世間外道者即勝論師等名為世間世間即是外",
    "X53n0854_002:0854c20": "道也。",
    "X53n0854_002:0854c21": "不極成義有過失故者非是兩家不共許法名之為",
    "X53n0854_002:0854c22": "極但是別立二喻不能成得至極宗道理名為不極",
    "X53n0854_002:0854c23": "也。",
    "X53n0854_002:0854c24": "既喻不言至能立之義者既不言諸所作者皆是無",
    "X53n0854_002:0855a01": "常但言所作性各在聲瓶而不關通雖舉同喻以類",
    "X53n0854_002:0855a02": "於聲但無功能非能立也問何以不成為能立無答",
    "X53n0854_002:0855a03": "以聲瓶二處所作不相關帶由此無能若許同喻因",
    "X53n0854_002:0855a04": "第二相即是有能以貫三處但言諸所作者無常如",
    "X53n0854_002:0855a05": "瓶於因既相貫無常宗成是有能也。",
    "X53n0854_002:0855a06": "以同喻中不必宗法義相類者意云以古師不言諸",
    "X53n0854_002:0855a07": "所作皆無常名為不必宗法宗義相類也。",
    "X53n0854_002:0855a08": "既汝不言諸所作者至及無常宗義相類者即更有",
    "X53n0854_002:0855a09": "餘譬過失問作過失法其事如何答且如立聲無常",
    "X53n0854_002:0855a10": "所作性因同喻如瓶不言諸所作皆無常總合爾者",
    "X53n0854_002:0855a11": "他若有問瓶如何無常答言如燈乃至展轉應成無",
    "X53n0854_002:0855a12": "窮設不為著諸皆之言即有此過。",
    "X53n0854_002:0855a13": "又不必定有諸品類者此是陳那自敘其意若如我",
    "X53n0854_002:0855a14": "言同喻但取所作無常不取瓶體名不必定有諸品",
    "X53n0854_002:0855a15": "類若取瓶體即是有諸品類問何者是品類答燒見",
    "X53n0854_002:0855a16": "種種品類若取諸品類即無同品也若但瓶體為同",
    "X53n0854_002:0855a17": "喻者正難於他也。",
    "X53n0854_002:0855a18": "所立異品非一種類者異品中亦非有名非一種類",
    "X53n0854_002:0855a19": "彼復結云故定三相至且說為因者皆總是理門論",
    "X53n0854_002:0855a20": "文也。",
    "X53n0854_002:0855a21": "此中故定唯為之聲至故名為且者已上總是疏主",
    "X53n0854_002:0855a22": "釋彼理門論意也。",
    "X53n0854_002:0855a23": "前文依此至亦不相違者言前文者即指理門論中",
    "X53n0854_002:0855a24": "結語言故定三相唯為顯因此是前文後文者即是",
    "X53n0854_002:0855b01": "彼云由是道理然唯一分且說為因者此是後文前",
    "X53n0854_002:0855b02": "文總說明三相後文據勝且取一分為因餘二名喻",
    "X53n0854_002:0855b03": "亦不相違。",
    "X53n0854_002:0855b04": "豈非鄭重者再三重陳名為鄭重也。",
    "X53n0854_002:0855b05": "何勞長議者長者去聲讀也議者語也總意而言不",
    "X53n0854_002:0855b06": "煩多語義成即得故改前師也以法異故二俱異故",
    "X53n0854_002:0855b07": "者若准前合有三義今此略之故但二義名之為異",
    "X53n0854_002:0855b08": "有解正取至應是異喻者此總敘軌法師解彼意唯",
    "X53n0854_002:0855b09": "取因異名之為品不取宗異兼取無失復自難云若",
    "X53n0854_002:0855b10": "唯取因異不兼取宗者同品非有應是異喻由是應",
    "X53n0854_002:0855b11": "知因無宗不有兼宗名異合名異法此總是疏主牒",
    "X53n0854_002:0855b12": "他解責也。",
    "X53n0854_002:0855b13": "若爾聲無常宗至偏故非異以來總是疏主正解兼",
    "X53n0854_002:0855b14": "難尋文應悉。",
    "X53n0854_002:0855b15": "如空等言便徒施設者意云諸所立無因遍非有但",
    "X53n0854_002:0855b16": "得因中著於遍字所立宗中不得言遍若宗亦言遍",
    "X53n0854_002:0855b17": "無名異品者只如聲宗之上有無我等義若異喻中",
    "X53n0854_002:0855b18": "言所立遍無者即前宗中無我之義於異喻上而即",
    "X53n0854_002:0855b19": "不無設舉虗空不成異品所以言如空等言便徒施",
    "X53n0854_002:0855b20": "設也。",
    "X53n0854_002:0855b21": "標其所依有法顯能依之法非有者意云無常所作",
    "X53n0854_002:0855b22": "名為能依但舉虗空名為所依即此能依之法定是",
    "X53n0854_002:0855b23": "非有今言能依者不是虗空之上常非作義名為能",
    "X53n0854_002:0855b24": "依但取汎言言能依也。",
    "X53n0854_002:0855c01": "顯異無體亦成三相者意云成第三相略故無第字",
    "X53n0854_002:0855c02": "表詮遮詮二種皆得者意云同喻有體具遮表二若",
    "X53n0854_002:0855c03": "無體同喻但有遮而無表也問何意不同答如大乘",
    "X53n0854_002:0855c04": "宗對薩婆多立第六意識非真異熟以間斷故如電",
    "X53n0854_002:0855c05": "光等此即是有體同喻具遮表也遮非真異熟表有",
    "X53n0854_002:0855c06": "第八真異熟也若如陳那破勝論師有非是有此即",
    "X53n0854_002:0855c07": "但遮而非是表何以然者意但言欲遮大有應非是",
    "X53n0854_002:0855c08": "有不別表有體也總意而言若將自義以破於他有",
    "X53n0854_002:0855c09": "體之者即具遮表若就他宗以破於他但遮非表由",
    "X53n0854_002:0855c10": "此不同設有餘疏無體同喻具二義者與此疏中望",
    "X53n0854_002:0855c11": "義不同也。",
    "X53n0854_002:0855c12": "長讀文勢義道亦遠者長讀此所引理門論云非異",
    "X53n0854_002:0855c13": "品中不顯無性有所簡別等謂於異品應言謂若是",
    "X53n0854_002:0855c14": "常見非所作如虗空等此方為異喻兼非所作空為",
    "X53n0854_002:0855c15": "異喻依要如此簡別能顯得異喻之中宗無因不有",
    "X53n0854_002:0855c16": "返顯有所作因無常相必隨也汝既不作如是簡別",
    "X53n0854_002:0855c17": "故有過也為有過故故返難云非於異品之中不顯",
    "X53n0854_002:0855c18": "無宗及因不有即有簡別能為異喻上一非字亘通",
    "X53n0854_002:0855c19": "於下故須長讀此等之文其義方得顯著。",
    "X53n0854_002:0855c20": "有成於有可許詮也者問前解同喻有體具有遮表",
    "X53n0854_002:0855c21": "如何今言可許詮也而無遮言答且據一邊實但言",
    "X53n0854_002:0855c22": "詮遮表俱有問今言詮者為是言詮為不是耶答此",
    "X53n0854_002:0855c23": "因明中所言詮者即是言詮不是顯以得解詮也緣",
    "X53n0854_002:0855c24": "為能立要在於言所以不取詮顯為詮也。",
    "X53n0854_002:0856a01": "問聲瓶俱無常至所作兩俱成者總有六句初三句",
    "X53n0854_002:0856a02": "者一義讀初三總意云聲上瓶上俱有無常俱有所",
    "X53n0854_002:0856a03": "作即將所作以成無常此是前三句難意也後三句",
    "X53n0854_002:0856a04": "者聲上瓶上俱有所作俱有無常亦應將無常以成",
    "X53n0854_002:0856a05": "所作此是後三句難意也。",
    "X53n0854_002:0856a06": "不欲成瓶所作無常者本成其許不欲將所作性等",
    "X53n0854_002:0856a07": "以成瓶上無常由此不齊不可難言俱有無常應成",
    "X53n0854_002:0856a08": "所作也。",
    "X53n0854_002:0856a09": "此勤勇因至略故無又字者意云勤勇狹因既俱同",
    "X53n0854_002:0856a10": "前所作性因有成非所說之過亦有不遍之過所以",
    "X53n0854_002:0856a11": "應言又不遍略故無又字也問第三句中非所說與",
    "X53n0854_002:0856a12": "第四句中不樂而有何別答同也無別。",
    "X53n0854_002:0856a13": "若有於此一分已成者兩喻中隨解於一名一分已",
    "X53n0854_002:0856a14": "成也如下言有已解同應但說異者此是釋一分已",
    "X53n0854_002:0856a15": "成所以也。",
    "X53n0854_002:0856a16": "若如其聲兩義同許者此中意說立敵相對只舉總",
    "X53n0854_002:0856a17": "聲聲上有無常義所作義名為兩義立敵俱許聲有",
    "X53n0854_002:0856a18": "無常及以所作更不煩舉同異二喻問立敵共許何",
    "X53n0854_002:0856a19": "法對立答唯若便立合犯相符今此指法有如是事",
    "X53n0854_002:0856a20": "但舉因宗不須二喻故此示法也。",
    "X53n0854_002:0856a21": "或由義唯一能顯二者意云聲上俱舉有所作性因",
    "X53n0854_002:0856a22": "即義准解同異二喻也。",
    "X53n0854_002:0856a23": "或立論者已說一喻義准顯二者意云如有人舉因",
    "X53n0854_002:0856a24": "舉同喻而即義准解於異喻也總意而云緣對時機",
    "X53n0854_002:0856b01": "有利鈍故故有如是種種不同亦如有言愚根樂三",
    "X53n0854_002:0856b02": "故說蘊處界三等即其事也。",
    "X53n0854_002:0856b03": "宗是能立之所立具故者具者辨義由先有宗因喻",
    "X53n0854_002:0856b04": "方能有成辦義若先無宗者能立於何由此喚宗名",
    "X53n0854_002:0856b05": "為立具八囀聲中即當第三具聲中說具者作具與",
    "X53n0854_002:0856b06": "成辦義相似也。",
    "X53n0854_002:0856b07": "牒前宗後指法云者此中所言論文者是牒前宗後",
    "X53n0854_002:0856b08": "顯指法論文也所以言牒前宗後指法云也下皆准",
    "X53n0854_002:0856b09": "悉不開言昔雖舉因者因在喻前稱之為昔也。",
    "X53n0854_002:0856b10": "自瓶同品者雖是共喻指喻為自也緣聲無常他家",
    "X53n0854_002:0856b11": "不許同喻瓶等雖兩共成為對前宗他家不許故對",
    "X53n0854_002:0856b12": "不許而言自瓶。",
    "X53n0854_002:0856b13": "又同品者是宗同品者問此中二解隨同品言而有",
    "X53n0854_002:0856b14": "何別答前解聲無常隨因同品決定有性即喚同法",
    "X53n0854_002:0856b15": "名為同品第二解者喚宗同品名隨同品問何者是",
    "X53n0854_002:0856b16": "能隨及所隨耶答聲上無常而是能隨因所作性而",
    "X53n0854_002:0856b17": "是所隨也。",
    "X53n0854_002:0856b18": "然同成宗至不須異性者問中但問不離於喻何故",
    "X53n0854_002:0856b19": "答中辨答無異喻所依之體亦成異耶答義勢相當",
    "X53n0854_002:0856b20": "因辨無妨也。",
    "X53n0854_002:0856b21": "於餘同類念此定有者問何故同異皆致念言因何",
    "X53n0854_002:0856b22": "初相面即不言答初相雖遍於宗有法他於無未許",
    "X53n0854_002:0856b23": "聲是無常及舉同異本極成法令敵憶念所以初相",
    "X53n0854_002:0856b24": "即是合言後□支也。",
    "X53n0854_002:0856c01": "彼引本頌言者彼理門論所引頌者乃是足目仙人",
    "X53n0854_002:0856c02": "所說之頌問足目仙人為內道也為外道耶答無定",
    "X53n0854_002:0856c03": "判文設縱外道引證無妨何以然者因明法通大小",
    "X53n0854_002:0856c04": "乘及以外道設外道無妨如勝論師對聲生立聲無",
    "X53n0854_002:0856c05": "常宗即是外道有因明義也。",
    "X53n0854_002:0856c06": "自比處在弟子之位者此中有二一相二言相者但",
    "X53n0854_002:0856c07": "見其相即知其事言者要從師聞自比知起若自解",
    "X53n0854_002:0856c08": "已轉教餘人亦得名師是師種類非正師攝若相比",
    "X53n0854_002:0856c09": "量不獨處在自弟子處亦通於師今望生他解邊即",
    "X53n0854_002:0856c10": "在師主緣而自解但在自比弟子位中實通自比他",
    "X53n0854_002:0856c11": "比二也。",
    "X53n0854_002:0856c12": "集量破云者集量論陳那菩薩造也。",
    "X53n0854_002:0856c13": "又由證者語具床座者即喚口舌名語具也非獨唯",
    "X53n0854_002:0856c14": "取能立論者所須語具兼論者所有語具及床座等",
    "X53n0854_002:0856c15": "方得立論總應名能立也。",
    "X53n0854_002:0856c16": "皆非親勝所以不說者問瑜伽顯揚皆說有八或有",
    "X53n0854_002:0856c17": "三四名為能立今何建古但取因三相耶答不是古",
    "X53n0854_002:0856c18": "但言非勝所以不言非是不許八四三等故不相違",
    "X53n0854_002:0856c19": "初牒已說有過非真者問何處等文而是已說及非",
    "X53n0854_002:0856c20": "真耶答即指前言隨自樂為所成立性是名為宗此",
    "X53n0854_002:0856c21": "文是總名為已說若無過者而是真宗若當時有過",
    "X53n0854_002:0856c22": "者即是今時所牒現量相違等過名為非真故言初",
    "X53n0854_002:0856c23": "牒有過非真也。",
    "X53n0854_002:0856c24": "且如四支無闕者此是西國法有象馬車步名為四",
    "X53n0854_002:0857a01": "支即今此方亦有此事。",
    "X53n0854_002:0857a02": "以相成宗者因三相也本符智境者通現比二也令",
    "X53n0854_002:0857a03": "智那得會真者比量者也。",
    "X53n0854_002:0857a04": "三麤可得者地水等三三微已去方眼根得名為三",
    "X53n0854_002:0857a05": "麤或可地麤水麤等名為三麤也。",
    "X53n0854_002:0857a06": "自性我體皆轉變無常者自他皆不違現量也故言",
    "X53n0854_002:0857a07": "但不違一分問是全不違何者一分答雖全不違亦",
    "X53n0854_002:0857a08": "得言俱不違一分以全分故也。",
    "X53n0854_002:0857a09": "大乘捨佛者捨者除也。",
    "X53n0854_002:0857a10": "如大乘者對一切有說十色處定非實有者問此是",
    "X53n0854_002:0857a11": "大乘不自違耶答凡因明論中且示作法也實論言",
    "X53n0854_002:0857a12": "發也。",
    "X53n0854_002:0857a13": "如明論師至故成一分者問明論聲常自立一切聲",
    "X53n0854_002:0857a14": "皆是常可違自宗一分比量對佛法立佛法全是無",
    "X53n0854_002:0857a15": "常何言一分答若論生滅以解無常佛果法中聲亦",
    "X53n0854_002:0857a16": "無常以有為法皆生滅故今據捨無常色獲得常色",
    "X53n0854_002:0857a17": "是色收可有常色為對果位故言違其一分比量問",
    "X53n0854_002:0857a18": "詮明論聲為逕廷常為有生滅答是逕廷常而無生",
    "X53n0854_002:0857a19": "滅問現有不詮即無其聲何言常耶答體實是常緣",
    "X53n0854_002:0857a20": "具即顯無緣即隱隱顯有殊體實常也。",
    "X53n0854_002:0857a21": "或是他全自宗一分據佛法宗即有為法皆無常故",
    "X53n0854_002:0857a22": "名他全也他立比量佛法是他明論者敵故名他也",
    "X53n0854_002:0857a23": "若俱不違或非此過者或言而有二義不同第一或",
    "X53n0854_002:0857a24": "者若俱不違非是此中比量之過是下相符極成之",
    "X53n0854_002:0857b01": "過故置或言第二或者俱不違言不妨是現量等過",
    "X53n0854_002:0857b02": "故言或非比過也。",
    "X53n0854_002:0857b03": "若不[(厂@((既-旡)-日+口))*頁]立隨所成教者意云隨入他宗立他宗義亦",
    "X53n0854_002:0857b04": "不得違他之教問既是他教何得言自答望自比量",
    "X53n0854_002:0857b05": "教隨其量而得自名實是他教也。",
    "X53n0854_002:0857b06": "如經部師對一切有至違共一分者經部色中麤假",
    "X53n0854_002:0857b07": "細實薩婆多師麤細俱實今言一分且取細者立為",
    "X53n0854_002:0857b08": "非實名違一分也。",
    "X53n0854_002:0857b09": "或違他全自成一分者薩婆多師麤細俱實今立非",
    "X53n0854_002:0857b10": "有名違他全也。",
    "X53n0854_002:0857b11": "雖共違教亦是過収者意云亦有違其教者成過今",
    "X53n0854_002:0857b12": "此論中但取一分違自為失故此論中但說自教相",
    "X53n0854_002:0857b13": "違也。",
    "X53n0854_002:0857b14": "引自為證至無宗稟故者此中意云凡立比量宗中",
    "X53n0854_002:0857b15": "之法他未信從能立因喻必極成故為欲他信此宗",
    "X53n0854_002:0857b16": "法教若不違他可成信引自教證即自相違何能令",
    "X53n0854_002:0857b17": "他生決解也故言引自為證他未信從等也。",
    "X53n0854_002:0857b18": "學者世間者三乘教法總名學者世間耕犁等工巧",
    "X53n0854_002:0857b19": "等事名非學世間以對三乘出世之法總名非學世",
    "X53n0854_002:0857b20": "間所攝就學者中大小乘分還有學非學二世間也",
    "X53n0854_002:0857b21": "若深法便世間者真如理法名為深也便非世間之",
    "X53n0854_002:0857b22": "所攝也。",
    "X53n0854_002:0857b23": "然論但有宗因無喻者如說懷兔是有法非月是法",
    "X53n0854_002:0857b24": "有故者是因若據論文即無其喻但有宗因。",
    "X53n0854_002:0857c01": "理門論云又若於中至正與此同者此中意云世間",
    "X53n0854_002:0857c02": "人共知月中而有其兔即獨立無更無別道理可成",
    "X53n0854_002:0857c03": "比量令他信也由此無有極成道理可成比量遣相",
    "X53n0854_002:0857c04": "違義既他不許月無其兔即不能遣世間相違也若",
    "X53n0854_002:0857c05": "准理門鈔解者若於是中者謂於懷兔是自義中由",
    "X53n0854_002:0857c06": "不共故無有比量者謂除懷兔已外更無是月可為",
    "X53n0854_002:0857c07": "同喻是不共義故比量不成謂有餘人以日等為喻",
    "X53n0854_002:0857c08": "雖立量成然違世間故不能遣宗中世間相違過也",
    "X53n0854_002:0857c09": "問今此方人未必皆知月中兔今何乃犯世間相違",
    "X53n0854_002:0857c10": "答據西國說土人皆悉月有兔也若准此方多人皆",
    "X53n0854_002:0857c11": "悉亦得名世間相違。",
    "X53n0854_002:0857c12": "此論又言如迦婆離外道者即因明論也問此論之",
    "X53n0854_002:0857c13": "中何有迦婆離外道之名答能無有外道之名既言",
    "X53n0854_002:0857c14": "人頂骨淨等論中但舉所許之事而不言能許之人",
    "X53n0854_002:0857c15": "今此舉人故言此論也。",
    "X53n0854_002:0857c16": "猶如螺貝者問螺貝既是眾生身分何得言淨答准",
    "X53n0854_002:0857c17": "西國法共將為淨故引為喻此方亦有螺抔也縱言",
    "X53n0854_002:0857c18": "其淨不違世間若立髑髏世間不許與為淨也問上",
    "X53n0854_002:0857c19": "明現比二量皆不舉其因如何世間相違獨申具足",
    "X53n0854_002:0857c20": "答前但指法有如是事今此所引謂有外道穿人頂",
    "X53n0854_002:0857c21": "骨世皆誚也所以立之要須宗因及以喻申方成比",
    "X53n0854_002:0857c22": "量本意為遮但人所咲故今引此外道全量取世間",
    "X53n0854_002:0857c23": "之過失也。",
    "X53n0854_002:0857c24": "簡諸小乘後身菩薩染汙諸色者彼宗所說釋迦之",
    "X53n0854_002:0858a01": "身也從王宮生即至坐菩提樹總名後身菩薩於其",
    "X53n0854_002:0858a02": "中間起種種事也三十心前有愛悉覺起染汙身語",
    "X53n0854_002:0858a03": "也又復諸色是緣轉斷後身菩薩煩惱未盡所縛此",
    "X53n0854_002:0858a04": "色同染汙名也(〔此解不好〕)。",
    "X53n0854_002:0858a05": "其此二因者意云若不宗中簡自他所別不成但總",
    "X53n0854_002:0858a06": "立者因成於彼自他不成名為二因非因有二也。",
    "X53n0854_002:0858a07": "為簡此二過者不定及法自相決定相違二過也。",
    "X53n0854_002:0858a08": "為遮有法差別相違至唯自所許者意明此量中言",
    "X53n0854_002:0858a09": "自許者非顯為極成色初三攝等他不許唯自所許",
    "X53n0854_002:0858a10": "須著自許之言為遠除防他作有法差別相違之過",
    "X53n0854_002:0858a11": "遂於因中寄自許言也。",
    "X53n0854_002:0858a12": "汝立比量既有此過非真不定者謂立論之者前量",
    "X53n0854_002:0858a13": "中既有自許言外人不可遂除他有法差別過立者",
    "X53n0854_002:0858a14": "遂與彼量作不定過汝量若無此不定過可成真能",
    "X53n0854_002:0858a15": "破也既我與汝所立量作不定汝量便非真能破也",
    "X53n0854_002:0858a16": "成真不定也意云汝量既帶其過不能令我前所立",
    "X53n0854_002:0858a17": "量而成過也設外人加言以出過者即一切量皆非",
    "X53n0854_002:0858a18": "正量但隨立者言下而出於過更不得加言以出過",
    "X53n0854_002:0858a19": "也問准勝軍論師立佛說比量是共比量大唐三藏",
    "X53n0854_002:0858a20": "正彼教因中置自許之言即簡得他小乘不定過今",
    "X53n0854_002:0858a21": "他順憬法師因中置自許言何不簡得大乘不定過",
    "X53n0854_002:0858a22": "耶答汎因明法有自比他共量准此唯識及佛說比",
    "X53n0854_002:0858a23": "量皆是共中自比量也凡自比者許得置自許之言",
    "X53n0854_002:0858a24": "若敵者出過即不得置自許言也所以順憬即是出",
    "X53n0854_002:0858b01": "過之人大唐三藏雖正於彼亦是自立大乘人也非",
    "X53n0854_002:0858b02": "是破他置自許也故有差別。",
    "X53n0854_002:0858b03": "每稟行於杜多等者稟者承也務者事也閉隱與事",
    "X53n0854_002:0858b04": "務相似也馳誠者誠者衷誠也實也總意而言恒馳",
    "X53n0854_002:0858b05": "實心於少欲也。",
    "X53n0854_002:0858b06": "又同喻亦有至非定即離者意云大乘眼根與識非",
    "X53n0854_002:0858b07": "即非離因果法爾若宗言定離舉眼根為同喻闕無",
    "X53n0854_002:0858b08": "所立也以不定離故無前宗定離義轉所以言同喻",
    "X53n0854_002:0858b09": "之上闕無所立也遵起者筭也。",
    "X53n0854_002:0858b10": "況成事智至有定相離義者意云非獨根因識果證",
    "X53n0854_002:0858b11": "不即不離之義即是佛果成事之智亦緣眼根豈能",
    "X53n0854_002:0858b12": "緣眼識與本根有定相離義耶即據能緣一邊以證",
    "X53n0854_002:0858b13": "非是一切證也問親相分可不離識本質疎遠何不",
    "X53n0854_002:0858b14": "離耶答由質有相能緣所緣相從而言名為不離其",
    "X53n0854_002:0858b15": "實離也問本質相分既總不離如何得有離中知耶",
    "X53n0854_002:0858b16": "答約勢用近者是合中知勢用遠是離中知等義也",
    "X53n0854_002:0858b17": "若違深淺二義至所共知故者問此中何是淺何是",
    "X53n0854_002:0858b18": "深義耶答淺謂內外教中共所習學所知麤法深者",
    "X53n0854_002:0858b19": "唯內教中智者所了非世間攝若立論者敘違淺深",
    "X53n0854_002:0858b20": "二種亦合名違世間但違世義淺從深為名但違教",
    "X53n0854_002:0858b21": "也若唯違淺義亦得名為教但違教義微從勝為名",
    "X53n0854_002:0858b22": "但名違世間也各隨勝為名偏彰一號故有亦字也",
    "X53n0854_002:0858b23": "一切言皆是妄者問准佛法中所有言詮亦不得法",
    "X53n0854_002:0858b24": "體亦是虗妄與外道計而何別耶答准外道計即喚",
    "X53n0854_002:0858c01": "言語總是妄語無詮表也今佛法言即不同彼雖不",
    "X53n0854_002:0858c02": "得實體能詮召法還有作用喚皆非博各成等作用",
    "X53n0854_002:0858c03": "也不同外道總言防舌而無表詮諸法等也。",
    "X53n0854_002:0858c04": "其學數論及造論者名數論師者劫比羅者是造論",
    "X53n0854_002:0858c05": "者雨際生者是學論文。",
    "X53n0854_002:0858c06": "一一皆有三種德故者意云所成法上一一有能成",
    "X53n0854_002:0858c07": "三德。",
    "X53n0854_002:0858c08": "闇鈍之闇者簡明闇也但取愚癡之闇。",
    "X53n0854_002:0858c09": "言三德者如次至今名樂苦捨者意云正名勇塵闇",
    "X53n0854_002:0858c10": "今古易名如文自辨三德如次第配之者薩埵配黃",
    "X53n0854_002:0858c11": "剌闍配赤答摩配黑下貪瞋癡及樂苦捨皆如名次",
    "X53n0854_002:0858c12": "第以配三德也。",
    "X53n0854_002:0858c13": "總無別依者不相離性名之為總後陳能別名為別",
    "X53n0854_002:0858c14": "依別依不成總無依也故言總無別依須更成立也",
    "X53n0854_002:0858c15": "唯有法我至餘皆無故者意云二十部中准宗輪論",
    "X53n0854_002:0858c16": "有犢師正量等五部皆計有我故言佛之弟子多分",
    "X53n0854_002:0858c17": "不立少分五部立也問唯二十部主皆是無學何言",
    "X53n0854_002:0858c18": "有我答彼宗中有凡夫執從主為名故言有我或可",
    "X53n0854_002:0858c19": "部主未成無學已前有我從因為名故無過也問內",
    "X53n0854_002:0858c20": "道外道皆計有我既不無外道何別答我名雖同執",
    "X53n0854_002:0858c21": "行相異外道妄執或如芥子或如虗空或指等種種",
    "X53n0854_002:0858c22": "不同今此准論中破唯有非即非離計也故而不同",
    "X53n0854_002:0858c23": "也。",
    "X53n0854_002:0858c24": "有簡便無者意云或言汝執或言自許名言有簡便",
    "X53n0854_002:0859a01": "非所別不成等過失也。",
    "X53n0854_002:0859a02": "宗無簡別為過如前者即指前言不標汝執故是宗",
    "X53n0854_002:0859a03": "過故曰有過如前若彼言簡即無過也。",
    "X53n0854_002:0859a04": "說我去來皆是實者此中意謂[余*(刀/心)]立皆有一分所別",
    "X53n0854_002:0859a05": "不成兩宗皆許有去來我俱無故名一分所別不成",
    "X53n0854_002:0859a06": "也。",
    "X53n0854_002:0859a07": "問若說我是思至我等為有者問意云何答前指此",
    "X53n0854_002:0859a08": "語名所別不成一切他不計法皆犯過失如何可立",
    "X53n0854_002:0859a09": "我等為有耶此是問意也。",
    "X53n0854_002:0859a10": "答若有所簡至不爾便違者此答意云隨自他比量",
    "X53n0854_002:0859a11": "著自許汝執有所簡別即無過謂我能詮之下必有",
    "X53n0854_002:0859a12": "所目假我真我既有所目如色等有能詮言必有所",
    "X53n0854_002:0859a13": "詮色等體性故置言簡即無其過若無言簡爾者即",
    "X53n0854_002:0859a14": "便成於所別過所以言不爾便違。",
    "X53n0854_002:0859a15": "上二過中至所別有故者上二過者即所別能別二",
    "X53n0854_002:0859a16": "也問若准論文辨於二過即能別所別者居後何故",
    "X53n0854_002:0859a17": "今言初過亦名所依不成答不據論文以明先後但",
    "X53n0854_002:0859a18": "取作法先陳後陳以說先後也此中意云所別不成",
    "X53n0854_002:0859a19": "亦得名為所依不成問何故論文而不言耶答緣有",
    "X53n0854_002:0859a20": "能別不是其過其能別名必有所別所以不名所依",
    "X53n0854_002:0859a21": "不成過也能依不成亦准此解緣有所別成故但名",
    "X53n0854_002:0859a22": "能別不不名為能依不成也以能別所別相對為名",
    "X53n0854_002:0859a23": "故也。",
    "X53n0854_002:0859a24": "由是所立不與能依所依之名者此中意云即喚能",
    "X53n0854_002:0859b01": "別所別亦名所立竝以是不相離宗所須之具相從",
    "X53n0854_002:0859b02": "總名為所立也約為相對以得其名不與能依所依",
    "X53n0854_002:0859b03": "之名也但名能別不成所別不成也。",
    "X53n0854_002:0859b04": "義准亦有等者如下因中當廣分別也。",
    "X53n0854_002:0859b05": "成劫之末有鵂鶹出者問前劫比羅何故成劫初時",
    "X53n0854_002:0859b06": "出世今此鵂鶹即言成劫末時方出何意不同答雖",
    "X53n0854_002:0859b07": "俱總出成劫之中先後有別故言初末問二十劫初",
    "X53n0854_002:0859b08": "而出答准理而言合當五十劫後方成言欲界有情",
    "X53n0854_002:0859b09": "於中方出若爾即合是成劫之末何故言初答對後",
    "X53n0854_002:0859b10": "出者所以言初也更問。",
    "X53n0854_002:0859b11": "四有十句者准十句論中喚作同句者意云大有能",
    "X53n0854_002:0859b12": "與實德業三而為體性同一有故所以喚有名之為",
    "X53n0854_002:0859b13": "同也問同句與同異句二何別耶答有名同者體一",
    "X53n0854_002:0859b14": "名同同異不爾總同總異及別同別異體類即別故",
    "X53n0854_002:0859b15": "二不同也。",
    "X53n0854_002:0859b16": "五同異十句論名俱分者問何者是俱分行相答一",
    "X53n0854_002:0859b17": "法體上亦異故名俱分如實九法總同名實即有異",
    "X53n0854_002:0859b18": "於德業等義故名俱分與同異句名別體同也。",
    "X53n0854_002:0859b19": "此六加四謂異有能等者問加中異句與本同異二",
    "X53n0854_002:0859b20": "何別耶答六中同異實德業三若單句唯異於實故",
    "X53n0854_002:0859b21": "二不同也。",
    "X53n0854_002:0859b22": "我有十四德者與常徒別傳撿文也問列二十四德",
    "X53n0854_002:0859b23": "名有言性者有不言者如彼性此性液性等皆置性",
    "X53n0854_002:0859b24": "子餘皆不言何意耶答作論者意故此不同也。",
    "X53n0854_002:0859c01": "我云何至起智為相名我者此中意說和合覺樂等",
    "X53n0854_002:0859c02": "九德與我合時由何而得和合答由我為因緣和合",
    "X53n0854_002:0859c03": "始能令覺樂等與我和合若我不為因緣覺樂等終",
    "X53n0854_002:0859c04": "不能與我和合為因和合九德能起相是我功能也",
    "X53n0854_002:0859c05": "問和合不由於我和合自有功能若要有我為因我",
    "X53n0854_002:0859c06": "合功能焉在答據親因和合即是若為疎緣即由於",
    "X53n0854_002:0859c07": "我親疎不同故二有別今據踈只言由我也亦如麥",
    "X53n0854_002:0859c08": "子生芽親為因體不得水土無以得生親踈不同今",
    "X53n0854_002:0859c09": "此亦爾思之。",
    "X53n0854_002:0859c10": "由此亦有兩但隨一至但生疑故者此中既有兩俱",
    "X53n0854_002:0859c11": "不成等名准於宗中亦有兩俱隨一猶豫不極成等",
    "X53n0854_002:0859c12": "名也何以不言亦有所依不成之名答所依不成有",
    "X53n0854_002:0859c13": "法無故前明所別不極成即是所依不成所以更不",
    "X53n0854_002:0859c14": "重言也(更思)。",
    "X53n0854_002:0859c15": "說意為實兩不相符者意云取勝論師宗中所有意",
    "X53n0854_002:0859c16": "也數論有我一分相符二俱不許有勝論意如二極",
    "X53n0854_002:0859c17": "微名兩俱不符也。",
    "X53n0854_002:0859c18": "符自全分或是真宗者謂立量本意欲違他順己縱",
    "X53n0854_002:0859c19": "符於自非過所攝不以符自為一向即真若有餘過",
    "X53n0854_002:0859c20": "量非真宗故置或字也問如何者是請為指法答如",
    "X53n0854_002:0859c21": "勝論師對數論立業滅壞此即符自今對他立得即",
    "X53n0854_002:0859c22": "名真宗數論不許有滅壞等即犯宗過故言或是或",
    "X53n0854_002:0859c23": "者不定義也更有別法只指梗槩。",
    "X53n0854_002:0859c24": "并俱不符至違教等過者問指法如何答如數論師",
    "X53n0854_002:0860a01": "對佛法者立業滅壞此是二宗俱不相符以俱不許",
    "X53n0854_002:0860a02": "故雖然俱不相符或可能別不成數論不許有滅壞",
    "X53n0854_002:0860a03": "亦違數論師教也或是俱不成及所別等全不許名",
    "X53n0854_002:0860a04": "俱不成也二宗皆有此等之過思之。",
    "X53n0854_002:0860a05": "此九過中有自他共不共者意云宗九過中有自有",
    "X53n0854_002:0860a06": "他有俱非今言共者即當第三俱過句所以言共不",
    "X53n0854_002:0860a07": "共者第四俱非句也全及一分皆通自他共不共也。",
    "X53n0854_002:0860a08": "如小乘師對大乘立(乃至)非定心得者意云定心所",
    "X53n0854_002:0860a09": "緣皆是現量今言不得是違現量違比量者觸處諸",
    "X53n0854_002:0860a10": "色定心所得五境之中隨一攝故如色聲等總意而",
    "X53n0854_002:0860a11": "言如小乘自許通果是心許起眼耳二識緣色聲等",
    "X53n0854_002:0860a12": "今難大乘觸處諸色非定心得不獨有違現量之過",
    "X53n0854_002:0860a13": "亦有違於比量之失比量云觸處色定心必得五境",
    "X53n0854_002:0860a14": "之中隨一攝故猶如色聲以小乘許通果眼耳而是",
    "X53n0854_002:0860a15": "定心親得二境明知我觸處色定心必有得問何以",
    "X53n0854_002:0860a16": "得有此量相違答以小乘人定通果中不許起心身",
    "X53n0854_002:0860a17": "識故若大乘者不起滅定現威儀等故大乘定心許",
    "X53n0854_002:0860a18": "得觸色。",
    "X53n0854_002:0860a19": "有違現非自教者如對勝論實德業三定非現得此",
    "X53n0854_002:0860a20": "是違他現非違自宗教也。",
    "X53n0854_002:0860a21": "有違自必違自教者如大乘言第八識非是現量緣",
    "X53n0854_002:0860a22": "三種境此即是違現亦違自教也。",
    "X53n0854_002:0860a23": "現非世間者如色等非眼等境此是違現非是違此",
    "X53n0854_002:0860a24": "世間但是違學者世間也。",
    "X53n0854_002:0860b01": "有違現亦至及他能別不成者如勝論立覺樂等德",
    "X53n0854_002:0860b02": "非我現德即唯違自現大乘不計我現得境犯他能",
    "X53n0854_002:0860b03": "別不成勝論者敵故名他也問覺樂等名大乘不計",
    "X53n0854_002:0860b04": "何故不是他俱不成答覺樂等名是心所法佛法亦",
    "X53n0854_002:0860b05": "有故非俱過。",
    "X53n0854_002:0860b06": "若違共現能別必成者如聲非所聞彼此俱違聲現",
    "X53n0854_002:0860b07": "量得名違共現能別必成者非所聞言兩宗俱有所",
    "X53n0854_002:0860b08": "以言能別定成也。",
    "X53n0854_002:0860b09": "如違自現亦所別不成者如勝論言我非現得覺樂",
    "X53n0854_002:0860b10": "等也彼宗覺等是我現得今言不得違自現量他不",
    "X53n0854_002:0860b11": "許我即他所別不成文少他字。",
    "X53n0854_002:0860b12": "如違自現他俱不成者如勝論言實德業三非我現",
    "X53n0854_002:0860b13": "境即違自現他不許有實句等及我名他俱不成也。",
    "X53n0854_002:0860b14": "如以現量合三(乃至)合八作法者皆以現量為首不",
    "X53n0854_002:0860b15": "得除之如言以比量為首隨作二合三合等皆以比",
    "X53n0854_002:0860b16": "量為首亦不得除自教等為首作句數一一如前皆",
    "X53n0854_002:0860b17": "不得除也如是九合有一四句者有違現量亦餘八",
    "X53n0854_002:0860b18": "過者如勝論言我非現得覺樂等德此法之中望自",
    "X53n0854_002:0860b19": "望他具有餘過如言我不親得覺樂等德即自違現",
    "X53n0854_002:0860b20": "量也違比量者覺樂等德定我現得實德業三隨一",
    "X53n0854_002:0860b21": "攝故猶如實句自教許得今言不得違自教自語依",
    "X53n0854_002:0860b22": "教教既有違自語亦失他宗不許我及實等覺等過",
    "X53n0854_002:0860b23": "佛法不許前陳之我即他所別數論不許覺樂等德",
    "X53n0854_002:0860b24": "即他能別薩婆多師二皆不許即是犯他俱不成過",
    "X53n0854_002:0860c01": "覺樂等德皆不許是我現德對立犯相符此即違自",
    "X53n0854_002:0860c02": "現量得有餘之八過餘違八違七乃至一二等皆應",
    "X53n0854_002:0860c03": "思准也。",
    "X53n0854_002:0860c04": "前云且答現量一箇八種四句者且約現量與比二",
    "X53n0854_002:0860c05": "合為四句即除比量取自教還與現量合為一四句",
    "X53n0854_002:0860c06": "乃至相符皆以現量為首二合一(現量)通但有八句所",
    "X53n0854_002:0860c07": "以言現量一筒八種四句理實而言大有諸句如上",
    "X53n0854_002:0860c08": "應知。",
    "X53n0854_002:0860c09": "此論所說現量相違有四過合者如有現量相違亦",
    "X53n0854_002:0860c10": "自教世間自語四過如論說言聲非所聞即具四過",
    "X53n0854_002:0860c11": "聲今現聞立聲非聞只違現量教中亦許聲是所聞",
    "X53n0854_002:0860c12": "今聲非聞亦違自教世間皆委聲是所聞聲非聞者",
    "X53n0854_002:0860c13": "違世間過自語依教所依既違能依亦辟也故違現",
    "X53n0854_002:0860c14": "量有四過失問何故違現非比量違答若別指法可",
    "X53n0854_002:0860c15": "容許有今依論文不違比也故但有四過而無五過",
    "X53n0854_002:0860c16": "比量等具四義准此知故更不述。",
    "X53n0854_002:0860c17": "世間二違世間比量者世間相違者如說懷兔非月",
    "X53n0854_002:0860c18": "有故非但違於世間亦有違比量比量過者如懷兔",
    "X53n0854_002:0860c19": "定月以有故猶如母兔此即是違比量也或加自教",
    "X53n0854_002:0860c20": "或加自語也。",
    "X53n0854_002:0860c21": "雖違他教至皆非失故者論文之中如對數論立聲",
    "X53n0854_002:0860c22": "是滅壞滅壞宗法雖違他教非違他比非違他語但",
    "X53n0854_002:0860c23": "是能別不成之過縱犯他教亦不為失所以能別唯",
    "X53n0854_002:0860c24": "一亦無違教比量等過由此名為皆非失故。",
    "X53n0854_002:0861a01": "或加比量至如勝論我者是但示法有違比量之道",
    "X53n0854_002:0861a02": "理非即以此比量為是問何以此量不名為正答勝",
    "X53n0854_002:0861a03": "論師我非即思我舉為同喻立量不成故但指法非",
    "X53n0854_002:0861a04": "為定量下量同喻如數論我亦是指法尋之應知。",
    "X53n0854_002:0861a05": "如前總為四類者有二違一違二亦有四違四有一",
    "X53n0854_002:0861a06": "不定或二三四也故名四類。",
    "X53n0854_002:0861a07": "如上所說至且為大例者意云總指前宗非過之中",
    "X53n0854_002:0861a08": "一一論也或此上縱簡有違一二等不同各或皆雖",
    "X53n0854_002:0861a09": "有不同如題自處只為大例作法一一過中皆有自",
    "X53n0854_002:0861a10": "他全分一分二種四句也。",
    "X53n0854_002:0861a11": "此言意說至應名立宗者此是諸家之語也意云如",
    "X53n0854_002:0861a12": "自佛法宗中大小兩宗許聲無常今相對立應名立",
    "X53n0854_002:0861a13": "宗或可佛法對勝論立聲無常言應名立宗此若更",
    "X53n0854_002:0861a14": "立犯相符由此說言所應成義方名立宗也。",
    "X53n0854_002:0861a15": "若不言自所許義至應名立宗者意云非是自許義",
    "X53n0854_002:0861a16": "但說示他宗之所應成義應得名為立宗以不如佛",
    "X53n0854_002:0861a17": "法者對勝論立實等六句皆是實有乃雖示他宗以",
    "X53n0854_002:0861a18": "符他故不名立宗。",
    "X53n0854_002:0861a19": "此二以簡相符極成者准對法論初之二義與此論",
    "X53n0854_002:0861a20": "中簡相符過相似故言此二以簡相符極成或有疏",
    "X53n0854_002:0861a21": "本而言似亦得從多為正也。",
    "X53n0854_002:0861a22": "若如提婆至亦名他破者意云若要須言宣示他者",
    "X53n0854_002:0861a23": "方名宗者即提婆論點三十言亦令他解應不得名",
    "X53n0854_002:0861a24": "為能立破也由此宣示要立言者從多分說也問何",
    "X53n0854_002:0861b01": "知提婆論義言令他解等答如提婆傳說也。",
    "X53n0854_002:0861b02": "或此闕無能立至准因當知者此中意說准對法五",
    "X53n0854_002:0861b03": "因簡過即簡得此論宗九過中前之八過他皆未解",
    "X53n0854_002:0861b04": "或猶豫宗不能揩定亦名未解隨其所應宗猶豫者",
    "X53n0854_002:0861b05": "宗過之中攝闕能立等宗過不攝故言隨應問准因",
    "X53n0854_002:0861b06": "過中宗亦得有兩俱隨一等名今何獨指猶豫名耶",
    "X53n0854_002:0861b07": "答示法而已隨舉其一理實有餘也。",
    "X53n0854_002:0861b08": "若如所安立至是名立宗者是彼總結辨也我法自",
    "X53n0854_002:0861b09": "性若有若無者外道立者即為有內道即無要所執",
    "X53n0854_002:0861b10": "者我法俱有佛法對者我法共無就法之中龜毛是",
    "X53n0854_002:0861b11": "無也五薀名有遍不遍者如無我統遍四諦故名為",
    "X53n0854_002:0861b12": "遍無常遍三諦除滅也苦遍二諦等此是遍義別此",
    "X53n0854_002:0861b13": "是法義別也若我亦有遍不遍義別如外道即蘊計",
    "X53n0854_002:0861b14": "我不遍離蘊計我即名為遍。",
    "X53n0854_002:0861b15": "若准彼文過多於此者意云准彼論過簡乃多於此",
    "X53n0854_002:0861b16": "因明論也問因明簡少應過未除如何立宗得為真",
    "X53n0854_002:0861b17": "耶答准此只據立敵對明即不同彼立無敵過此要",
    "X53n0854_002:0861b18": "無容方名能立亦不同被不言宣示等過彼處第五",
    "X53n0854_002:0861b19": "他未解中亦兼能立闕等亦成其過今此闕能立等",
    "X53n0854_002:0861b20": "乃至是因喻等過非入宗中所以此雖少於彼亦無",
    "X53n0854_002:0861b21": "其過。",
    "X53n0854_002:0861b22": "若後二相至與名不決定者問准此中解下不定中",
    "X53n0854_002:0861b23": "除相違決定而有何意答相違決定三支具足與此",
    "X53n0854_002:0861b24": "稍別所以不言或可此中而亦攝得疏令義無所決",
    "X53n0854_002:0861c01": "斷者即是第六相違決定也與名不定總結前也。",
    "X53n0854_002:0861c02": "若後二相至與名相違者四相違過者總有其中或",
    "X53n0854_002:0861c03": "可九句之中四六二也前解為得。",
    "X53n0854_002:0861c04": "若因自不成至名不成者此難古執也古師唯自不",
    "X53n0854_002:0861c05": "成名不成不望不能成宗名不成也故為此難又若",
    "X53n0854_002:0861c06": "因自不成等過今既望自名為不成能立不成等名",
    "X53n0854_002:0861c07": "便徒施設何以自不成不望他故。",
    "X53n0854_002:0861c08": "文說不成之義至非自不成者此引文辨及申理也",
    "X53n0854_002:0861c09": "如文中明四不成皆前舉宗後辨因過明知不成非",
    "X53n0854_002:0861c10": "望於自也。",
    "X53n0854_002:0861c11": "是故應知此中所說者意斷他非彰此為是。",
    "X53n0854_002:0861c12": "或理釋言至並自不成者據理可有望自非無問何",
    "X53n0854_002:0861c13": "者是理答兩俱非因至理亦無爽者此即四不成名",
    "X53n0854_002:0861c14": "及喻等皆得望自名不成也此第三解乃順古人也",
    "X53n0854_002:0861c15": "問新舊二說不成名各取何為正答新乃望他舊唯",
    "X53n0854_002:0861c16": "望自或後新師亦取望自然非正取但有其理而無",
    "X53n0854_002:0861c17": "文也今助一釋合二為一義方滿足也。",
    "X53n0854_002:0861c18": "無因依有法至有法唯須有者意云如無體因所依",
    "X53n0854_002:0861c19": "有法得通有體無體若有體因所依必有體故也今",
    "X53n0854_002:0861c20": "舉有體之因依無體有法有所依無無所依故故成",
    "X53n0854_002:0861c21": "因過問如何者是無體之因依有體有法答且如立",
    "X53n0854_002:0861c22": "聲定是無我非一常故如色香等即此非一常故因",
    "X53n0854_002:0861c23": "而是無體也意云無一常之體故名無體將此無體",
    "X53n0854_002:0861c24": "之因依聲有體有法也有體因依有體有法者如立",
    "X53n0854_002:0862a01": "聲無常舉所作因此即是有體因依等也今論所舉",
    "X53n0854_002:0862a02": "即是有體因依無體有法故是過也。",
    "X53n0854_002:0862a03": "有傳釋所作通顯者如軌法師疏解也。",
    "X53n0854_002:0862a04": "此中諸他隨一至說自許言者凡立比量許置言簡",
    "X53n0854_002:0862a05": "即無其過若不簡即過隨生故如勝論師對聲顯論",
    "X53n0854_002:0862a06": "立聲無常所作性故此因乃犯他隨一過故應簡言",
    "X53n0854_002:0862a07": "自許所作即無此失問置自許言設不犯他隨一過",
    "X53n0854_002:0862a08": "其比量成不答量未必成然令生信故亦無過。",
    "X53n0854_002:0862a09": "諸自隨一全句至說他許言者意云如聲顯論對佛",
    "X53n0854_002:0862a10": "弟子立聲無常所作性故此因乃犯自隨一過置他",
    "X53n0854_002:0862a11": "許言即自無過也未即成量示法而已簡過應知。",
    "X53n0854_002:0862a12": "若諸全句至及一分句者即指前八句若不置言簡",
    "X53n0854_002:0862a13": "一切為過。",
    "X53n0854_002:0862a14": "如攝大乘論至無我理故者此因乃犯他隨一失若",
    "X53n0854_002:0862a15": "著言簡樂大乘者即無過也此引為例簡乃無違。",
    "X53n0854_002:0862a16": "學藝超群理當食邑者以其學藝合當食對邑也三",
    "X53n0854_002:0862a17": "百餘家為邑出周易文四十餘年方得立一比量也",
    "X53n0854_002:0862a18": "註在唯識決擇中者西方有之此土采釋也。",
    "X53n0854_002:0862a19": "亦餘小乘及大乘者等者前言兩俱極成非佛語所",
    "X53n0854_002:0862a20": "不攝證大乘經是佛所說今發智論許佛說者兩俱",
    "X53n0854_002:0862a21": "極成因亦於彼轉前論證大乘已一迴舉今又重舉",
    "X53n0854_002:0862a22": "故有亦言許是佛說是不說餘舉此不許佛說之餘",
    "X53n0854_002:0862a23": "以對大乘出不定過也。",
    "X53n0854_002:0862a24": "又誰許大乘至因犯隨一者意云汎兩俱極成名寬",
    "X53n0854_002:0862b01": "亦有小乘對外道作兩俱也若准彼為兩俱大乘經",
    "X53n0854_002:0862b02": "即合兩俱極成非佛語所不攝今言不攝犯隨一過",
    "X53n0854_002:0862b03": "雖有此義正意所立唯對小乘故因不犯隨一過也",
    "X53n0854_002:0862b04": "以見名寬故為敵也。",
    "X53n0854_002:0862b05": "因犯一分兩俱不成者取小乘中許發智論非佛說",
    "X53n0854_002:0862b06": "者對大乘者各於有法發智不轉名為一分兩俱不",
    "X53n0854_002:0862b07": "成。",
    "X53n0854_002:0862b08": "若立宗為如發智至自許是佛語故者意云由言由",
    "X53n0854_002:0862b09": "一名為立宗非是和合不相離性名立宗也小乘不",
    "X53n0854_002:0862b10": "置汝自許言直向大乘出不定過為如增一兩俱極",
    "X53n0854_002:0862b11": "成非佛語所不攝故證大乘經是佛說耶為如發智",
    "X53n0854_002:0862b12": "兩俱極成非佛語所不攝故諸大乘經非佛語耶即",
    "X53n0854_002:0862b13": "違自宗自許是佛語故由此應置汝自許言即無茲",
    "X53n0854_002:0862b14": "失。",
    "X53n0854_002:0862b15": "炎熱騰焰煙照飛煙者此語乃並是標彰事火之形",
    "X53n0854_002:0862b16": "狀也言烟者明焰之義烟字去聲呼也。",
    "X53n0854_002:0862b17": "觸處可有者觸物皆有名為觸處非五塵中觸塵也",
    "X53n0854_002:0862b18": "和合火有有彼火故者由有地大及水風等四大種",
    "X53n0854_002:0862b19": "故和合假說事火方成故言有彼火故能有即四大",
    "X53n0854_002:0862b20": "所有即假事火也。",
    "X53n0854_002:0862b21": "而有所說者此中意說如立多人遠共望彼烟塵霧",
    "X53n0854_002:0862b22": "等其中有一人言彼遠烟下似有事火以現烟故如",
    "X53n0854_002:0862b23": "厨舍等中論文云中云而有所說者此明立因所以",
    "X53n0854_002:0862b24": "也欲立有火便舉其因故言而有所說問舉烟為有",
    "X53n0854_002:0862c01": "法便取為因豈不犯過耶答但示法而已非乃是過",
    "X53n0854_002:0862c02": "或可改言遠山處似有事火以現烟故喻如厨等中",
    "X53n0854_002:0862c03": "作立量亦得但取宗因猶豫即得故別指法亦無其",
    "X53n0854_002:0862c04": "過也若爾何須論言於霧等性答指此霧等而不決",
    "X53n0854_002:0862c05": "定非即舉彼而為有法也。",
    "X53n0854_002:0862c06": "如於角決定於牛有疑者此即所別決定能別有疑",
    "X53n0854_002:0862c07": "有人隔垣見角決知是角不知人放為牛自戴所以",
    "X53n0854_002:0862c08": "前陳見角即生決定後陳不定為牛自戴為是人放",
    "X53n0854_002:0862c09": "或於火決定於烟有疑者如夜遠見火決定於烟猶",
    "X53n0854_002:0862c10": "豫皆是後陳決定烟為前陳不定也。",
    "X53n0854_002:0862c11": "或二俱疑者即如前立言如似烟下決定有火前後",
    "X53n0854_002:0862c12": "其猶豫也。",
    "X53n0854_002:0862c13": "前似宗中至決定智故者即指前明所別不成之中",
    "X53n0854_002:0862c14": "疏主指法如薩婆多對大眾部立我實有立敵不許",
    "X53n0854_002:0862c15": "前陳之我此即是無體俱不極成義准亦有有體猶",
    "X53n0854_002:0862c16": "豫俱不極成故今此中方辨此過前似宗中偏明無",
    "X53n0854_002:0862c17": "體俱不極成不得作於猶豫過也以猶豫者必有體",
    "X53n0854_002:0862c18": "故疑決既異故今明有體故有猶豫俱不極成。",
    "X53n0854_002:0862c19": "獨法合法者以能所二各別有過名為獨法合過生",
    "X53n0854_002:0862c20": "名為合法也。",
    "X53n0854_002:0862c21": "況諸因者皆是有法等者此中意說法及有法必須",
    "X53n0854_002:0862c22": "極成便是一重過也(所別不成)况復諸因皆有法宗之法",
    "X53n0854_002:0862c23": "性有法更須極成今標有法對無空論空已不成更",
    "X53n0854_002:0862c24": "舉其因因依何立故是因中所依不成過也總意而",
    "X53n0854_002:0863a01": "言有法不成卑一重過又因是有法之因有法不成",
    "X53n0854_002:0863a02": "因更無所依之處是大過也所以言況復諸因皆是",
    "X53n0854_002:0863a03": "有法宗之法性也因非一故因稱諸。",
    "X53n0854_002:0863a04": "問勝論師說至他隨一因者問雖說空有六德行相",
    "X53n0854_002:0863a05": "如何答如餘處辨總問意言勝論師對經部立空實",
    "X53n0854_002:0863a06": "有宗德所依因非獨因有所依不成即是此因經部",
    "X53n0854_002:0863a07": "不許亦合有他隨一不成如何舉所依不成此是問",
    "X53n0854_002:0863a08": "意疏答示法舉略至體即隨一所依不成者此答意",
    "X53n0854_002:0863a09": "云指法而已非獨一過准理合有他隨一過二過合",
    "X53n0854_002:0863a10": "言體即隨一所依不成之過也。",
    "X53n0854_002:0863a11": "問如前所說至無所依過者此問意者前言以無體",
    "X53n0854_002:0863a12": "法為宗還得以無體法為因今因既隨一無體還依",
    "X53n0854_002:0863a13": "隨一無體虗空因即合有所依如何言因無所依過",
    "X53n0854_002:0863a14": "耶。",
    "X53n0854_002:0863a15": "雖說無為無因不說兩皆無過者此對無空論即是",
    "X53n0854_002:0863a16": "此過雖宗因隨一無體亦是其過。",
    "X53n0854_002:0863a17": "豈以有為有因等者此返質也。",
    "X53n0854_002:0863a18": "如宗能別不成至亦有所立不遣者如佛弟子對數",
    "X53n0854_002:0863a19": "論師立聲滅壞二十三諦隨一攝故因喻如色等此",
    "X53n0854_002:0863a20": "滅壞法他不許故能別不成同喻如色色上無滅壞",
    "X53n0854_002:0863a21": "宗即闕所立凡滅壞為宗非滅壞者總是異喻二十",
    "X53n0854_002:0863a22": "三諦攝因於彼異喻色等上轉名能立不遣色香等",
    "X53n0854_002:0863a23": "望宗即為成品望因即為同品舉此一法或為同喻",
    "X53n0854_002:0863a24": "或為成喻為同喻時闕無所立為成喻時能立不遣",
    "X53n0854_002:0863b01": "也他作法自相相違云聲定非滅壞無常二十三諦",
    "X53n0854_002:0863b02": "隨一攝故如色香等。",
    "X53n0854_002:0863b03": "空大生果大乘不許故者大乘空大極逈色是假立",
    "X53n0854_002:0863b04": "其名而無體也又與虗空無為有別。",
    "X53n0854_002:0863b05": "上來所說兩俱隨一二種不成等者此等諸文辨四",
    "X53n0854_002:0863b06": "不成及數多少餘文可知也。",
    "X53n0854_002:0863b07": "然皆決定者前二不成所依定有能依之因通有無",
    "X53n0854_002:0863b08": "後二所依唯有亦定能依通無亦定所以言然皆決",
    "X53n0854_002:0863b09": "定也。",
    "X53n0854_002:0863b10": "兩俱隨一無者意云兩俱隨一因通於無也問准此",
    "X53n0854_002:0863b11": "亦通於有何獨言無答有已極成故更不舉且得言",
    "X53n0854_002:0863b12": "無理實通二也。",
    "X53n0854_002:0863b13": "猶豫不成至故總為句不分有無者凡立猶豫依有",
    "X53n0854_002:0863b14": "法立不依無法雖依有法以說猶豫仍不得約有無",
    "X53n0854_002:0863b15": "以分而句數是此諸常何以不得依無立耶答既言",
    "X53n0854_002:0863b16": "猶豫必附有法如遠見杌妄為人無法本無不可猶",
    "X53n0854_002:0863b17": "豫由此疏意猶豫必有所依必無若准餘疏即許此",
    "X53n0854_002:0863b18": "事如彼疏解。",
    "X53n0854_002:0863b19": "所依不成至一分所依不成者意云所依不成總為",
    "X53n0854_002:0863b20": "九旬之中不有無體自他隨一一分為句者問何以",
    "X53n0854_002:0863b21": "不得作此句耶答若以無成無所依通有無非有依",
    "X53n0854_002:0863b22": "過若以無成有有體有法有非彼依有無因宗中半",
    "X53n0854_002:0863b23": "有故無無體一分所依不成也。",
    "X53n0854_002:0863b24": "所依之法有法皆有何名此過者此疏主結也依論",
    "X53n0854_002:0863c01": "但說四全不成者縱有隨一等過望自他等亦是全",
    "X53n0854_002:0863c02": "過非望兩俱其違名全過也。",
    "X53n0854_002:0863c03": "若依古師至合有二十七句者此中意云設准於古",
    "X53n0854_002:0863c04": "師四不成中但立兩俱及隨一過兩俱不成攝九句",
    "X53n0854_002:0863c05": "隨一不成攝十八句合二過總有二十七也問准四",
    "X53n0854_002:0863c06": "不成中各攝幾句耶答兩俱中四句全也取猶豫中",
    "X53n0854_002:0863c07": "取二句所依中取三句總當古師兩俱中攝此九句",
    "X53n0854_002:0863c08": "也餘十八句所不攝者是也。",
    "X53n0854_002:0863c09": "問因於宗無喻於二無等者此問意云因於宗無喻",
    "X53n0854_002:0863c10": "於二無而名不成宗於因有及以喻有名作何過耶",
    "X53n0854_002:0863c11": "答能立本擬成他他成非過飜名不成宗本非是能",
    "X53n0854_002:0863c12": "立不得望他成名為不成謂宗於因上無即是比量",
    "X53n0854_002:0863c13": "相違宗於喻上等無亦名比量相違過也瓶常之宗",
    "X53n0854_002:0863c14": "不於餘行作無常上有縱於喻無品是比量相違也",
    "X53n0854_002:0863c15": "異此不然非名不滅者意云即結因宗不成非名不",
    "X53n0854_002:0863c16": "成之所以也問何以然者答將因成宗有過飜名不",
    "X53n0854_002:0863c17": "成於二喻設過但得名為不定相違非宗成一設過",
    "X53n0854_002:0863c18": "名比量相違望本成別所以言異此也。",
    "X53n0854_002:0863c19": "問若爾因過等者意云若因喻皆欲成宗有過總名",
    "X53n0854_002:0863c20": "不成爾者現量等九皆欲成宗義有過應總名不成",
    "X53n0854_002:0863c21": "何故但三(能別所別俱不成也)名不成耶此是問意也",
    "X53n0854_002:0863c22": "答因雖三相至翻名不成者此即舉例答也。",
    "X53n0854_002:0863c23": "餘皆宗具者除三不成外餘之六過名餘皆宗具也",
    "X53n0854_002:0863c24": "合二建宗者即能所別二有過云翻名不成也。",
    "X53n0854_002:0864a01": "成宗義疎等者即因後二相也總意而言因雖有三",
    "X53n0854_002:0864a02": "相初相親成名宗有過飜名不成宗中雖有於九過",
    "X53n0854_002:0864a03": "親違於宗者立不成也。",
    "X53n0854_002:0864a04": "若立其狹常無常宗者唯無我宗寬常等皆名狹也",
    "X53n0854_002:0864a05": "合有九共今此舉三者如文俱敘他共自三以示其",
    "X53n0854_002:0864a06": "法未曾有人能全作將此九過者(〔付後〕)宗既順前不",
    "X53n0854_002:0864a07": "立此因應非不定者意云初立其宗未舉其因其宗",
    "X53n0854_002:0864a08": "未立後舉因時擬成於宗由因闕同喻成宗不得宗",
    "X53n0854_002:0864a09": "仍順先未舉因時一種不成名順先不立未生他解",
    "X53n0854_002:0864a10": "名為不立也。",
    "X53n0854_002:0864a11": "謂如山野多有草木者問此誰舉喻其意云何答如",
    "X53n0854_002:0864a12": "山中草木未有人取即無所屬若有人取即可屬彼",
    "X53n0854_002:0864a13": "望此草木有取不取亦有不定所聞因亦復如是同",
    "X53n0854_002:0864a14": "異品無如山中草木望所成立聲常無常名宗法同",
    "X53n0854_002:0864a15": "異可有通極成一義不闕初相故問既通成一義如",
    "X53n0854_002:0864a16": "何言不定答闕因同法無可證成故名不定若法處",
    "X53n0854_002:0864a17": "攝若聲處攝者定果五塵中聲名法處攝除聲是聲",
    "X53n0854_002:0864a18": "處攝意耳二識所緣別故攝處別也。",
    "X53n0854_002:0864a19": "數論立聲若是實有若是自性者許聲但是轉變非",
    "X53n0854_002:0864a20": "生滅無常故稱有體不異冥性故名自性。",
    "X53n0854_002:0864a21": "勝論若德句非德句者問准彼宗許聲德句收如何",
    "X53n0854_002:0864a22": "今者言非德攝耶答非德者是同異性他宗喚此同",
    "X53n0854_002:0864a23": "異名聲性准此故言德非德攝。",
    "X53n0854_002:0864a24": "離繫親子者即喚門人名為親子或言苗裔亦名親",
    "X53n0854_002:0864b01": "子後義為勝。",
    "X53n0854_002:0864b02": "有動增長等者准彼宗計但有動作增長者名為有",
    "X53n0854_002:0864b03": "命外非情等有動增長皆名有命聲無此事故名無",
    "X53n0854_002:0864b04": "命我有動作亦名有命。",
    "X53n0854_002:0864b05": "上為釋難未破前量者意云所聞性因是不定攝如",
    "X53n0854_002:0864b06": "立一切聲常無常等皆是疑因故是不定也如不可",
    "X53n0854_002:0864b07": "言不是不定也從上文言彼論釋云不共故至上為",
    "X53n0854_002:0864b08": "釋難已來總是釋難之語也以下方破外人比量尋",
    "X53n0854_002:0864b09": "之應悉。",
    "X53n0854_002:0864b10": "由此宗法決定相違者此是談前外人量應合是宗",
    "X53n0854_002:0864b11": "法決定相違決定相違下文自作也。",
    "X53n0854_002:0864b12": "然俱可得一義相違者若聲生論對勝論立聲常為",
    "X53n0854_002:0864b13": "宗舉所聞因此因有喻應合成宗如何今斷名不定",
    "X53n0854_002:0864b14": "答若勝論師爾時愚鈍無智可許汝因得成正因若",
    "X53n0854_002:0864b15": "勝論師對立無常舉所作因然俱一義相違宗容有",
    "X53n0854_002:0864b16": "故常與無常各自宗立五舉一因成相違宗名一義",
    "X53n0854_002:0864b17": "相違也常無常宗名一義也。",
    "X53n0854_002:0864b18": "雖是兩俱全分兩俱者意云聲生聲顯俱不許無常",
    "X53n0854_002:0864b19": "性因於聲上轉即是因中兩俱不成過然雖不成指",
    "X53n0854_002:0864b20": "法而已且取不定問聲顯聲生許聲何別答二宗聲",
    "X53n0854_002:0864b21": "性俱許常能詮之聲雖俱計常聲生本無生通無常",
    "X53n0854_002:0864b22": "聲顯本有顯己亦常准此能詮之先有不有二宗別",
    "X53n0854_002:0864b23": "也以音聲無常二宗俱許也。",
    "X53n0854_002:0864b24": "空大為耳根亦無質礙者亦者亦前聲也問或明於",
    "X53n0854_002:0864c01": "聲名無質礙何須耳根答辨差別成非正取耳也。",
    "X53n0854_002:0864c02": "所生皆合一能生皆離多者意云能生皆有父母所",
    "X53n0854_002:0864c03": "生子唯一乃至大地父母容多也其實能生但父母",
    "X53n0854_002:0864c04": "二不得言兩屬對而言一多相准理而無能生皆離",
    "X53n0854_002:0864c05": "多也問子微不超因量者為總敵父母為但共一父",
    "X53n0854_002:0864c06": "一母許大耶答可得成大也。",
    "X53n0854_002:0864c07": "理門論云若於其中至是名差別者此中意說同品",
    "X53n0854_002:0864c08": "異品俱有一分為俱分問既若分有相是不定何故",
    "X53n0854_002:0864c09": "彼論言俱分是有亦是定因答雖俱分有互隱不定",
    "X53n0854_002:0864c10": "亦成正因及相違也簡別餘故是名差別者第五不",
    "X53n0854_002:0864c11": "定與前同別前過但同異及唯是不定第五不定差",
    "X53n0854_002:0864c12": "別於前若有簡別即成正因及相違也故差別於餘",
    "X53n0854_002:0864c13": "名不定也不唯是正不唯相違故名不定與前四過",
    "X53n0854_002:0864c14": "全同不同故彼論云俱分有者簡別於餘是名差別",
    "X53n0854_002:0864c15": "或於其中俱分有等者此第二解也非唯此一者非",
    "X53n0854_002:0864c16": "唯此第五俱品一分轉名為俱分也但同異俱有即",
    "X53n0854_002:0864c17": "名俱分非俱一分名俱分也。",
    "X53n0854_002:0864c18": "若作後解攝不定盡者意云但是同異俱有者是此",
    "X53n0854_002:0864c19": "俱分名中攝盡非攝第二及第六也。",
    "X53n0854_002:0864c20": "前不共因無有定義至與餘差別者准此中解而有",
    "X53n0854_002:0864c21": "二意第一意者簡別自餘不定因故者即此第五不",
    "X53n0854_002:0864c22": "定差別餘四即第五為能差別餘四為所差別第二",
    "X53n0854_002:0864c23": "意者即將此第二不共不定與餘不定不同也即將",
    "X53n0854_002:0864c24": "第二為能差別餘為所差別也前解為勝。",
    "X53n0854_002:0865a01": "相違之決定令相違者意云相違即宗決定是因不",
    "X53n0854_002:0865a02": "得名為決定相違相違之因屬主為名第六囀攝決",
    "X53n0854_002:0865a03": "定令相違者由因能令宗法相違也還是相違家決",
    "X53n0854_002:0865a04": "定也第三囀攝雖由於因宗方相違此論文中正明",
    "X53n0854_002:0865a05": "因過因不得名相違從相違主以得其名名相違決",
    "X53n0854_002:0865a06": "定也。",
    "X53n0854_002:0865a07": "有比量云者但是古德不知誰也。",
    "X53n0854_002:0865a08": "或此二因非正因攝等者此量意云第六相違非是",
    "X53n0854_002:0865a09": "正因敵智不決如餘過因此量稍寬於前量也前量",
    "X53n0854_002:0865a10": "但難第六是不定因如五不定今第二量但是因過",
    "X53n0854_002:0865a11": "總為同喻皆非正因也。",
    "X53n0854_002:0865a12": "如餘正因者問九句之中但二八因名為正因今為",
    "X53n0854_002:0865a13": "所立何有正因為同喻耶而言如餘正因答一切正",
    "X53n0854_002:0865a14": "因不過九句之中二八因也今意且取論中指法舉",
    "X53n0854_002:0865a15": "所作因及勤勇因名為二八以在宗中其實二八之",
    "X53n0854_002:0865a16": "中但是正因皆在中攝故指如餘正因得為同喻也",
    "X53n0854_002:0865a17": "二聲性一一能詮各有性類者准此聲性隨能詮聲",
    "X53n0854_002:0865a18": "許有多也。",
    "X53n0854_002:0865a19": "別有本常不緣不覺等者意云聲性緣未具時耳根",
    "X53n0854_002:0865a20": "不取名不緣不覺覺者起耳緣時名之為覺也不緣",
    "X53n0854_002:0865a21": "者無緣也總意而言要須緣具聲性之上方有可聞",
    "X53n0854_002:0865a22": "若不然者但住本常不緣不覺不同勝論但取同異",
    "X53n0854_002:0865a23": "性名為聲性聲生即作如前分別緣不緣具有聞不",
    "X53n0854_002:0865a24": "聞勝論不爾故稱不同也問勝論聲性與能詮聲俱",
    "X53n0854_002:0865b01": "不俱耶答有俱不俱正起即俱不起之時但本常",
    "X53n0854_002:0865b02": "住未必俱也雖響及此者此者即此第三能詮聲",
    "X53n0854_002:0865b03": "也。",
    "X53n0854_002:0865b04": "便成過類分別相似者意云因喻無其過妄立道理",
    "X53n0854_002:0865b05": "而分別但是似破非真破也如軌法師疏當廣分別",
    "X53n0854_002:0865b06": "也。",
    "X53n0854_002:0865b07": "觀宗法者不定因也審察者智也所樂違害者相違",
    "X53n0854_002:0865b08": "因也成躊躇者不定因凡此二因不定攝者疏主斷",
    "X53n0854_002:0865b09": "也如殺遲碁後下為勝亦不據道理勝劣以判之也",
    "X53n0854_002:0865b10": "但有如此二因不論先後勝劣皆名不定也。",
    "X53n0854_002:0865b11": "故不應爾者意談古人不可斷以勝後聲前如殺遲",
    "X53n0854_002:0865b12": "碁後下為勝若准此論即是勝前聲生居後故不得",
    "X53n0854_002:0865b13": "如殺遲碁以斷二論先後勝劣也故言故不應爾也",
    "X53n0854_002:0865b14": "應依世間現有至實可信之說者即取足目仙人所",
    "X53n0854_002:0865b15": "說之教名為世間共信教也彼教之中明聲逢緣有",
    "X53n0854_002:0865b16": "暫有還無世閒皆信故取為定也。",
    "X53n0854_002:0865b17": "初是他比後必自比者意云如大乘先就他宗以破",
    "X53n0854_002:0865b18": "於他他將自義以作相違決定故言初是他比後必",
    "X53n0854_002:0865b19": "自比雖有自他名望於大乘總名他比相違決定也",
    "X53n0854_002:0865b20": "若立自比對必他比者意云如先自立義後他方破",
    "X53n0854_002:0865b21": "即是自比相違決定也。",
    "X53n0854_002:0865b22": "無二自他若二自他俱真立破者意云是相違決定",
    "X53n0854_002:0865b23": "者要須一自一他方成其過若二自一他俱是真立",
    "X53n0854_002:0865b24": "及以真破問作法如何答大小二乘各立自宗無表",
    "X53n0854_002:0865c01": "色等為實為假三支無過即名真立各就他宗以破",
    "X53n0854_002:0865c02": "假實即是二他俱真破破他義故如疏自指故不重",
    "X53n0854_002:0865c03": "云。",
    "X53n0854_002:0865c04": "如許定果色等者問大乘定果色中有假有實假者",
    "X53n0854_002:0865c05": "不論如何非極微成而言許非極微等是無對色耶",
    "X53n0854_002:0865c06": "答論文之中言色有二者一者有對極微所成二者",
    "X53n0854_002:0865c07": "無對非極微成非極微成即法處定果色也由此定",
    "X53n0854_002:0865c08": "果五塵色等但由定力故變現也不同業果故言非",
    "X53n0854_002:0865c09": "極微成也色名雖同根境相對攝處復別故有不同",
    "X53n0854_002:0865c10": "(更問)。",
    "X53n0854_002:0865c11": "如論所說即是共相違等者問准前指法置汝許等",
    "X53n0854_002:0865c12": "言即不名為共但自他置言簡之二自二他俱非過",
    "X53n0854_002:0865c13": "攝今者論文言其相違即成其過若置言簡各望自",
    "X53n0854_002:0865c14": "宗應得名二他真能立真能破乎答准理合然有此",
    "X53n0854_002:0865c15": "相例但為聲者悉皆共許立餘法者即有不許對共",
    "X53n0854_002:0865c16": "不共言自他其三種之過准示法處合別作法即無",
    "X53n0854_002:0865c17": "其過也。",
    "X53n0854_002:0865c18": "但宗違因無二因故者意云比量相違但違一因相",
    "X53n0854_002:0865c19": "違決定二因違也故二差別也問比量相違攝得決",
    "X53n0854_002:0865c20": "定相違如何相違決定中有宗違因之義答有若望",
    "X53n0854_002:0865c21": "言陳各自舉因即無宗違於因之義若望不了因之",
    "X53n0854_002:0865c22": "道理即有舉宗違因之義且如聲生立聲為常自許",
    "X53n0854_002:0865c23": "聲有所作性故舉聲為常豈可不違所作因也聲生",
    "X53n0854_002:0865c24": "不了所作之者皆是無常故有舉宗違因之義勝論",
    "X53n0854_002:0866a01": "亦爾立聲無常自許聲有所聞性因舉聲無常豈可",
    "X53n0854_002:0866a02": "不違所聞性因也由此相違決定中即含比量相違",
    "X53n0854_002:0866a03": "之過自有比量相違不是相違決定也即如說瓶常",
    "X53n0854_002:0866a04": "等即是比類。",
    "X53n0854_002:0866a05": "若言聲應非聲等者此改於因假說出於有法自相",
    "X53n0854_002:0866a06": "相違決定有違教過亦為不可。",
    "X53n0854_002:0866a07": "若云無常之聲應非無常等者意云前出有法自相",
    "X53n0854_002:0866a08": "過既不成訖更出言無常之聲應非無常之聲如瓶",
    "X53n0854_002:0866a09": "為有法自相相違過者亦為不可不可道理如疏自",
    "X53n0854_002:0866a10": "非也。",
    "X53n0854_002:0866a11": "其無常言根本所諍至有法差別者意云亦不得出",
    "X53n0854_002:0866a12": "有法差別相違決以無常法但是所諍非有法上意",
    "X53n0854_002:0866a13": "許差別也。",
    "X53n0854_002:0866a14": "如勝論立自比量云至無自不定者意云若不改其",
    "X53n0854_002:0866a15": "因違宗四種即是後四相違過若改其因違宗四種",
    "X53n0854_002:0866a16": "即是此相違決定過也故指勝論所立一宗以改於",
    "X53n0854_002:0866a17": "因得成四種也如立有性非四大種不言除四大真",
    "X53n0854_002:0866a18": "舉其因體非無故如色聲等他便作不定云為如色",
    "X53n0854_002:0866a19": "聲體非無故證大有性非四大種別有體耶為如四",
    "X53n0854_002:0866a20": "大種體非無故證大有性不離四大別有體耶為簡",
    "X53n0854_002:0866a21": "不定故因中言許除四大四大體性非無故是四大",
    "X53n0854_002:0866a22": "種體非無者即是異喻總四大種即在異喻中。",
    "X53n0854_002:0866a23": "有法差別言作有有緣性者他本意立大有能與緣",
    "X53n0854_002:0866a24": "大有心而為其性所以言作有有緣性非無之有也",
    "X53n0854_002:0866b01": "名非有有緣性非是與緣大有心而為其性也所以",
    "X53n0854_002:0866b02": "言中含二差別。",
    "X53n0854_002:0866b03": "不能有四大非四大種者即同異和合等是能有四",
    "X53n0854_002:0866b04": "大非四大種即大有是也。",
    "X53n0854_002:0866b05": "以此准前比量相違亦有四種者准此決定相違既",
    "X53n0854_002:0866b06": "有四種過前宗之中比量相違亦准此中合有四種",
    "X53n0854_002:0866b07": "也問相違決定改因喻過作四種相違改喻過不答",
    "X53n0854_002:0866b08": "改喻今此指法但改其因喻略不改或等取也。",
    "X53n0854_002:0866b09": "五十四種不定中者即如前明六不定之中各有九",
    "X53n0854_002:0866b10": "過合而言之有五十四也。",
    "X53n0854_002:0866b11": "自共比中至是是不定過者問共中因有於他異品",
    "X53n0854_002:0866b12": "轉者何非不定不答不共許故故犯於他非不定也",
    "X53n0854_002:0866b13": "餘目他比中犯自他不定過如理應思。",
    "X53n0854_002:0866b14": "此論且依兩俱不定等者即指六不定過因皆立敵",
    "X53n0854_002:0866b15": "共過也。",
    "X53n0854_002:0866b16": "二喻雖共至同喻無體者其如次第即是不定也。",
    "X53n0854_002:0866b17": "此六不定至名不定也者意云亦不定因立一切宗",
    "X53n0854_002:0866b18": "皆有不定非獨如上論中所指之法也(更問)。",
    "X53n0854_002:0866b20": "因明入正理論疏後記卷中"
}