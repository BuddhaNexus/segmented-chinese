{
    "X57n0958_001:0092b06": "圓頓宗眼(并序)",
    "X57n0958_001:0092b08": "四明沙門　法登　述",
    "X57n0958_001:0092b09": "學大乘者雖有肉眼乃名佛眼。何以故。曉了己身有",
    "X57n0958_001:0092b10": "佛性。故雖一切法本來靈妙。非圓詮教旨不能知之。",
    "X57n0958_001:0092b11": "此圓詮教旨在於何。即佛眼佛智是也。佛眼觀之。全",
    "X57n0958_001:0092b12": "生是佛。佛智照之。無非法界。凡夫博地信教仰理。即",
    "X57n0958_001:0092b13": "能用此佛眼佛智照於諸法。以肉眼即佛眼。故今依",
    "X57n0958_001:0092b14": "圓頓大乘述其宗要。原於心法。究其體性。明乎道理。",
    "X57n0958_001:0092b15": "窮其心徧。談乎性具。述所傳法。明乎三觀。顯於正宗。",
    "X57n0958_001:0092b16": "修性相資。涼池可到。即以十篇名為圓頓宗眼。雖文",
    "X57n0958_001:0092b17": "有兼援。意即歸圓。宗即要也。葢言圓頓大乘。要在佛",
    "X57n0958_001:0092b18": "眼佛智也。今總略題之耳。若得此意。則知吾佛一代",
    "X57n0958_001:0092b19": "教有所歸。祖祖相傳。法非虗設。修行入道。得其要也。",
    "X57n0958_001:0092b20": "法登不敏。述此管見。少助宗乘。禽鳥向山。涓露入海。",
    "X57n0958_001:0092b21": "是此之謂。",
    "X57n0958_001:0092b22": "旹",
    "X57n0958_001:0092b23": "紹熙太歲甲寅閏月五日於福嚴蘭若湧泉閣下序",
    "X57n0958_001:0092c01": "圓頓宗眼目次",
    "X57n0958_001:0092c02": "宗眼原心究性明道",
    "X57n0958_001:0092c03": "窮徧談具所傳三觀",
    "X57n0958_001:0092c04": "正宗修性",
    "X57n0958_001:0092c08": "宗眼",
    "X57n0958_001:0092c09": "論云。始鹿苑。中鷲頭。後鶴林。法付摩訶大迦葉。此",
    "X57n0958_001:0092c10": "乃明於如來正法眼藏分付迦葉。次第傳授。永永不",
    "X57n0958_001:0092c11": "絕者也。所以付迦葉者。以耆年碩德苦行頭陀堪紹",
    "X57n0958_001:0092c12": "隆故。亦由緣在彼故。然所付之法。為在何處。如何付",
    "X57n0958_001:0092c13": "之。大小若何。請試陳之。或曰靈山會上。世尊捻華迦",
    "X57n0958_001:0092c14": "葉微笑即其相也。此說於竺典殊無稽據。葢後人所",
    "X57n0958_001:0092c15": "喻耳。或曰般若轉教即是付法。此說亦未見的傳之",
    "X57n0958_001:0092c16": "相。且般若被加。即空生身子非迦葉也。或曰如來處",
    "X57n0958_001:0092c17": "處付屬。豈局一時一處耶。此說通漫之甚。或說世尊",
    "X57n0958_001:0092c18": "付衣即付法也。或曰世尊入滅。迦葉後來。佛現雙足",
    "X57n0958_001:0092c19": "即是付法。觀此二說。但可表示而已。豈付法相耶。然",
    "X57n0958_001:0092c20": "付法之說。苟其相不明。則不知所傳是何法耶。而祖",
    "X57n0958_001:0092c21": "祖相傳如何授受。既不知其要。傳授亦難矣。如是則",
    "X57n0958_001:0092c22": "但有傳持名而無其實也。嗚呼。道聽途說古人尚且",
    "X57n0958_001:0092c23": "譏之。況都不知其所以哉。且佛祖之道至今光燄特",
    "X57n0958_001:0092c24": "盛。豈無其所以而然耶。曰後人生乎異見。乃有教外",
    "X57n0958_001:0093a01": "別傳之說。亦謂拈華而已。且夫學佛者雖教禪教之",
    "X57n0958_001:0093a02": "不同。既皆依佛。必以佛法而為憑準。佛法者即迦葉",
    "X57n0958_001:0093a03": "所傳是也。迦葉所傳者莫不始鹿苑中鷲頭後鶴林",
    "X57n0958_001:0093a04": "之法也。又何時更有別傳耶。究其端倪。葢不達其源",
    "X57n0958_001:0093a05": "者恐教混於禪。故有別傳之說。殊不知別之不可。且",
    "X57n0958_001:0093a06": "如來出現八音四辨。迦葉所傳即教法也。此教明其",
    "X57n0958_001:0093a07": "心達其理。豈有修行證入過於此也。或謂以心傳心。",
    "X57n0958_001:0093a08": "不知因何得知此心可傳。莫非教之詮乎哉。況又文",
    "X57n0958_001:0093a09": "字性離即解脫耶。是知禪教皆指靈山分付迦葉所",
    "X57n0958_001:0093a10": "傳。何得背佛祖乎。既不用迦葉所傳。何須言其繼祖",
    "X57n0958_001:0093a11": "也。如此者。並由不知所傳之要。故爾夫傳法者乃傳",
    "X57n0958_001:0093a12": "佛心要也。當知其要有總有別。別則一代所說之法。",
    "X57n0958_001:0093a13": "般若加說備明其相。般若之中二乘雖領而未受也。",
    "X57n0958_001:0093a14": "總則法華開權顯。實說佛知佛見。點示諸法本源。自",
    "X57n0958_001:0093a15": "性前之所說無非方便。今顯真實皆佛知見。初周雖",
    "X57n0958_001:0093a16": "說迦葉未解。中周譬之以高廣大車。迦葉聞之踊躍",
    "X57n0958_001:0093a17": "歡喜領而受之。良以此佛知見總一切知見。故云無",
    "X57n0958_001:0093a18": "上正法付與迦葉。信解品中委領其要。是知付法之",
    "X57n0958_001:0093a19": "相正在靈山。別無他說。但點佛之知見而已。法雖通",
    "X57n0958_001:0093a20": "於大小。至此皆歸一道。經云。吾今所有。皆是子有。付",
    "X57n0958_001:0093a21": "與家業。窮子歡喜。荊溪云。知之與見並是所有。所以法",
    "X57n0958_001:0093a22": "華但總說云佛之知見。古人謂之。世尊拈華。迦葉微",
    "X57n0958_001:0093a23": "笑。莫喻此耶。此佛知見。何人不具。何法不然。靈山分",
    "X57n0958_001:0093a24": "付在此而已。祖祖相傳。傳此法也。智者大蘇悟。悟此",
    "X57n0958_001:0093b01": "法也。縱懸河辨。說此法也。龍樹用文字而廣第一義",
    "X57n0958_001:0093b02": "諦。廣此法也。摩訶止觀不思議。一心三觀。照此法也。",
    "X57n0958_001:0093b03": "乘是寶乘直至道場。證此法也。達磨單傳心印。傳此",
    "X57n0958_001:0093b04": "法也。大哉此法。禪教之宗源乎。其流雖異其源必同。",
    "X57n0958_001:0093b05": "要其所歸亦秪一也。若逐其流而失其源者。則不知",
    "X57n0958_001:0093b06": "所傳之要也。如是則辜負如來出世。其相傳授受之",
    "X57n0958_001:0093b07": "道於茲泯矣。若據此道法。法法全彰本來成現。佛祖",
    "X57n0958_001:0093b08": "未出不欠一毫。佛祖雖出不增絲髮。燃燈無法與釋",
    "X57n0958_001:0093b09": "迦。釋迦亦無法可說。故云。若言如來有所說法則為",
    "X57n0958_001:0093b10": "謗佛。然不同佛祖雖此道何因得知。若知此已。佛祖",
    "X57n0958_001:0093b11": "更無可傳。雖然佛法無人說。雖慧不能了。若不傳法",
    "X57n0958_001:0093b12": "度眾生。畢竟無能報恩者。則所傳之道不可不明也。",
    "X57n0958_001:0093b13": "原心",
    "X57n0958_001:0093b14": "毗陵曰。隨緣不變名性。不變隨緣名心。是知心之與",
    "X57n0958_001:0093b15": "性。其體雖同。其義則別。所以同者。不變即隨緣。隨緣",
    "X57n0958_001:0093b16": "即不變故。所以異者。以由諸法性雖平等。隨染淨緣。",
    "X57n0958_001:0093b17": "故有生佛。由淨緣故。則順本性。顯於真心。乃成諸佛。",
    "X57n0958_001:0093b18": "由染緣故。迷其本性。成於妄念。乃有眾生。故知眾生",
    "X57n0958_001:0093b19": "之心有真有妄。妄則隨染緣故。真則不變之性全不",
    "X57n0958_001:0093b20": "變。隨緣故。則全真心而為妄念。故曰。全真作妄。妄具",
    "X57n0958_001:0093b21": "三千。達此妄心。無一異相。三千宛然。葢由妄念其體",
    "X57n0958_001:0093b22": "本真。故四明曰葢指介爾之心。為事理解行之要。深",
    "X57n0958_001:0093b23": "有旨哉。是故。要識真心。當體妄念。不得此旨。不知起",
    "X57n0958_001:0093b24": "觀之處。不達顯妙之門。一家宗源成顛亂也。",
    "X57n0958_001:0093c01": "究性",
    "X57n0958_001:0093c02": "論曰。平等真法界。佛不度眾生。又曰。真如界內絕生",
    "X57n0958_001:0093c03": "佛之假名。平等性中無自他之形相。此皆言其性也。",
    "X57n0958_001:0093c04": "此性人皆言之。而小不同耳。仲尼但曰天命而已。葢",
    "X57n0958_001:0093c05": "言性之自然。而不云是善惡。至乎荀子乃曰性唯惡",
    "X57n0958_001:0093c06": "也。孟子曰性唯善也。楊子則曰其性善惡混也。今謂",
    "X57n0958_001:0093c07": "以善惡窮其性者。且是性之情未達性之體也。夫喜",
    "X57n0958_001:0093c08": "怒哀懼愛惡欲。此謂七情。莫非善惡之謂也。性具非",
    "X57n0958_001:0093c09": "此。吾教言其性者。則非善非惡非迷非悟非因非果",
    "X57n0958_001:0093c10": "非內非外。等虗空徧法界無高下之殊。絕自他之相。",
    "X57n0958_001:0093c11": "既非迷悟因果。故曰平等也。當知此性乃即事之理",
    "X57n0958_001:0093c12": "也。因果凡聖自他皆即理之事也。此理既即理。絕於",
    "X57n0958_001:0093c13": "高下之殊。故曰是法平等。此理雖善惡因果而具善",
    "X57n0958_001:0093c14": "惡因果。當知眾生之心即此性故。故能徧攝諸法。以",
    "X57n0958_001:0093c15": "由此性即真如實相之理。此性具乎二義。一者不變",
    "X57n0958_001:0093c16": "義。二者不守自性義。不守自性義即隨緣也。雖曰隨",
    "X57n0958_001:0093c17": "緣其實不變。故曰以不改為義也。",
    "X57n0958_001:0093c18": "明道",
    "X57n0958_001:0093c19": "自有以體為道者。有以用為道者。體乃即用之體。用",
    "X57n0958_001:0093c20": "乃即體之用。故知體用不可離也。古人所謂天命之",
    "X57n0958_001:0093c21": "謂性。率性之謂道。修道之謂教。道也者。不可須臾離。",
    "X57n0958_001:0093c22": "可離非道也。是知由性故有道。由道故達性。道既以",
    "X57n0958_001:0093c23": "通達為義。是故能率於性。性既徧通。履之為道。道既",
    "X57n0958_001:0093c24": "即性。指性即道。故性之與道不一不異也。以不一故。",
    "X57n0958_001:0094a01": "由性故有道。以不異故。即性以為人道。故曰夫子之",
    "X57n0958_001:0094a02": "道忠恕而已矣。忠謂盡心。恕謂忖己度物。盡心即性",
    "X57n0958_001:0094a03": "也。忖己度物即率於性也。既皆謂之夫子之道。是知",
    "X57n0958_001:0094a04": "道有體有用也。若夫佛教明道者。如云十方薄伽梵",
    "X57n0958_001:0094a05": "一路涅槃門。一切無礙人一道出生死。道唯一者。由",
    "X57n0958_001:0094a06": "一性故。即性為道。故名一道。既云有出。此即以用為",
    "X57n0958_001:0094a07": "道。乃即體之用也。若云天下無二道者。即佛教名之",
    "X57n0958_001:0094a08": "為無上道也。言無上者。由即性故。此乃非迷悟之性",
    "X57n0958_001:0094a09": "也。然儒釋明道各有小大之不同。儒宗則以堯舜為",
    "X57n0958_001:0094a10": "大道。三王為小道。佛教則以四時三教為小道。法華",
    "X57n0958_001:0094a11": "開權為大道。得為大道者。以順性故。故曰堯舜性出",
    "X57n0958_001:0094a12": "於仁義。但由順性與力行。非仁義此道。葢不聞佛教",
    "X57n0958_001:0094a13": "明道。不出乎大慈。此慈稱性則曰無緣。故云慈若有",
    "X57n0958_001:0094a14": "盡。非無緣慈。慈既無盡。皆由稱性。此無緣慈無非實",
    "X57n0958_001:0094a15": "相。名為大道。故云慈善根力任運。若是既非作意亦",
    "X57n0958_001:0094a16": "非別修。故稱無作。初心發此。名無上道。心果滿證。此",
    "X57n0958_001:0094a17": "亦名無上。向云。道有體有用。亦不出乎修性之謂也。",
    "X57n0958_001:0094a18": "以此貫通。凡是聖人說教明道。莫過此也。",
    "X57n0958_001:0094a19": "窮徧",
    "X57n0958_001:0094a20": "毗陵曰。既信己心有此性。故次示此性非內外徧虗",
    "X57n0958_001:0094a21": "空同諸佛等虗空。是知眾生之心體性周徧。故論曰。",
    "X57n0958_001:0094a22": "心體離念離念相者。等虗空界無所不徧。是故眾生",
    "X57n0958_001:0094a23": "之心即大覺圓常之體。此體即毗盧遮那徧一切處。",
    "X57n0958_001:0094a24": "無有一法非我心也。故曰遊心法界如虗空。則知諸",
    "X57n0958_001:0094b01": "佛之境界。當知此心廣大無邊無所不至。以無始已",
    "X57n0958_001:0094b02": "來不知心徧。故曰局我遮那唯除陰質。內須知十方",
    "X57n0958_001:0094b03": "虗空不離我心。故經曰。空生大覺中。如海一漚發。苟",
    "X57n0958_001:0094b04": "不識心徧。則具義難彰。非但此心周徧。當知一切諸",
    "X57n0958_001:0094b05": "法亦然。故曰學者縱知內心具三千法。不知我心徧",
    "X57n0958_001:0094b06": "彼三千。彼彼三千互徧亦爾。應照理體本無四性。心",
    "X57n0958_001:0094b07": "佛眾生三無差別。故能舉一全收。彼彼互入無所障",
    "X57n0958_001:0094b08": "礙。",
    "X57n0958_001:0094b09": "談具",
    "X57n0958_001:0094b10": "眾生之心既徧一切。則知一切諸法皆心本具。故曰。",
    "X57n0958_001:0094b11": "阿鼻依正全處極聖之自心。毗盧身土不逾凡下之",
    "X57n0958_001:0094b12": "一念。又經曰。不知色身外洎山河虗空。皆是妙明真",
    "X57n0958_001:0094b13": "身中物。是知百界千如三千世間一念具足。無非唯",
    "X57n0958_001:0094b14": "心而已。是則一切諸法彼彼具足。故四明曰。萬象之",
    "X57n0958_001:0094b15": "色既許心具。千差之心何妨色具。何故爾耶。以由諸",
    "X57n0958_001:0094b16": "法皆法界故。故能具足一切諸法。彼彼莊嚴所以具",
    "X57n0958_001:0094b17": "者。皆由徧故。當知諸法與乎一心本無兩異。即法是",
    "X57n0958_001:0094b18": "心。即心是法。為點示故。故曰心具實無能具所具之",
    "X57n0958_001:0094b19": "別也。應知十方三世不離毫端。剎土微塵豈越一念。",
    "X57n0958_001:0094b20": "故經曰。身心圓明不動道場。於一毛端徧能含受十",
    "X57n0958_001:0094b21": "方國土。是知三千之法一念具足。三千即一念。一念",
    "X57n0958_001:0094b22": "即三千。非相生然。非相含然。如物之八相。水之八德。",
    "X57n0958_001:0094b23": "方之可知。心具既爾。心變亦然。舉一念心。則生佛依",
    "X57n0958_001:0094b24": "正宛然。故知一念一心事理具足。並由理具。方有事",
    "X57n0958_001:0094c01": "用。其義可知。",
    "X57n0958_001:0094c02": "所傳",
    "X57n0958_001:0094c03": "佛之一化從上而下。所傳之法舉要言之。不出三觀。",
    "X57n0958_001:0094c04": "此三觀法不思議境即法華甚深境界。點示眾生。佛",
    "X57n0958_001:0094c05": "之知見。此佛知見不出三諦全境。發智返照此境。即",
    "X57n0958_001:0094c06": "名三觀。乃一家所傳。妙解妙行。靈山分付。迦葉稟承。",
    "X57n0958_001:0094c07": "祖祖相傳。無出於此。故摩訶止觀挹流尋源。始自大",
    "X57n0958_001:0094c08": "覺世尊敷揚此道。至乎今師承於龍樹。莫不是此三",
    "X57n0958_001:0094c09": "觀之道。此道體是實相妙理。此理即眾生本心。諸法",
    "X57n0958_001:0094c10": "體性。能照此理即名為觀。觀成理顯復此性也。禪",
    "X57n0958_001:0094c11": "宗雖不明乎三觀。要且不出其中。彼曰。直指人心。",
    "X57n0958_001:0094c12": "見性成佛。直指非妙解。見性非妙行。成佛非歸源乎。",
    "X57n0958_001:0094c13": "然凡夫博地昏散流動。故須修止觀。且上達根性即",
    "X57n0958_001:0094c14": "心是佛不假思惟。豈須滯於境觀耶。曰。既知即心是",
    "X57n0958_001:0094c15": "佛。豈離解行之流。若非妙解。焉知心是。若非妙行。焉",
    "X57n0958_001:0094c16": "證心是。應知降佛已還。修行之者不離三觀之道。故",
    "X57n0958_001:0094c17": "荊溪曰。設使印度一聖來儀。未若兜率二生垂降。故",
    "X57n0958_001:0094c18": "東陽大士位居等覺。尚以三觀四運而為心要。乃至",
    "X57n0958_001:0094c19": "云復三觀。本宗瓔珞補處大士金口親承。故知一家",
    "X57n0958_001:0094c20": "教門遠稟佛經。復與大士宛如符契。故知三觀之道",
    "X57n0958_001:0094c21": "非獨始行之。所行也章安謂智者說。己心中所行法",
    "X57n0958_001:0094c22": "門即此法也。然若據迦葉所傳。始道樹終鶴林一代",
    "X57n0958_001:0094c23": "之法。豈獨三觀而已哉。曰。作此疑者不知三觀之所",
    "X57n0958_001:0094c24": "以也何者。如來出世所說法門雖無量。至乎靈山開",
    "X57n0958_001:0095a01": "顯皆歸佛乘。此之佛乘即是三諦。既指無量法門皆",
    "X57n0958_001:0095a02": "即三諦。故知此三諦理具攝諸法。三觀既即三諦而",
    "X57n0958_001:0095a03": "立。此觀法體具無量法。故荊溪云。故撮十妙為觀法",
    "X57n0958_001:0095a04": "大體。且十妙既該括無量法門。此等法門不出三千。",
    "X57n0958_001:0095a05": "即此三千為三觀之體。則顯三觀具無量法。故云。止",
    "X57n0958_001:0095a06": "觀攝一切教一切行等。以顯三觀之體廣大悉備。橫",
    "X57n0958_001:0095a07": "竪具足。所以然者。秪諸法。法法互具。乃至眾生心。亦",
    "X57n0958_001:0095a08": "復如是。三千既居一念。即是三觀佛性。由此佛性而",
    "X57n0958_001:0095a09": "有三觀。故此觀攝一切法。罄無不盡。是知三觀與諸",
    "X57n0958_001:0095a10": "法無異途也。苟不明此。徒說傳持。雖禪宗不尚分別。",
    "X57n0958_001:0095a11": "但云單傳直指。要且不離此道。若謂不然。釋迦應有",
    "X57n0958_001:0095a12": "二心。迦葉便分兩派耶。欲識此意尋宗源。逐派隨流",
    "X57n0958_001:0095a13": "深不可也。",
    "X57n0958_001:0095a14": "三觀",
    "X57n0958_001:0095a15": "荊溪曰。一念無相謂之空。無法不備謂之假。不一不",
    "X57n0958_001:0095a16": "異謂之中。自利利他在此而已。此乃宗師臨終以此",
    "X57n0958_001:0095a17": "三觀之道示於後昆。以為心要也。夫三觀者。智者稟",
    "X57n0958_001:0095a18": "之於南嶽。南嶽傳之於北齊。北齊承之於龍樹。故曰。",
    "X57n0958_001:0095a19": "文師用心一依釋論。若究其根源。非唯始自龍樹而",
    "X57n0958_001:0095a20": "已。故義例云。況復三觀本宗瓔珞。補處大士金口親",
    "X57n0958_001:0095a21": "承。信知本自於大覺世尊也。然三觀所出。或云瓔珞。",
    "X57n0958_001:0095a22": "或云大品。或云智論。或云中論。的指若何。曰。三觀之",
    "X57n0958_001:0095a23": "法。其文出瓔珞大品。義旨歸於法華圓頓。傳之於諸",
    "X57n0958_001:0095a24": "祖。讚之於龍樹。廣之於天台。故四念處云。若論數整",
    "X57n0958_001:0095b01": "足須依瓔珞。若扶三觀次第須依大品瓔珞。經云。從",
    "X57n0958_001:0095b02": "假入空二諦觀。從空入假平等觀。二觀為方便得入",
    "X57n0958_001:0095b03": "中道。第一義諦觀出於大品者。經云。欲以道慧。具足",
    "X57n0958_001:0095b04": "道種慧。當學般若。欲以道種慧。具足一切智。當學般",
    "X57n0958_001:0095b05": "若。欲以一切智具足一切種智。當學般若。欲以一切",
    "X57n0958_001:0095b06": "種智斷煩惱及習。當學般若。欲以道慧(空)。欲以道種",
    "X57n0958_001:0095b07": "慧(假)。欲以一切智具足一切種(中)。欲以一切種智斷",
    "X57n0958_001:0095b08": "煩惱及習(惑盡智顯)。準此二經皆明三觀。故云本宗瓔珞。",
    "X57n0958_001:0095b09": "又云。以大品為觀法。也言義旨歸於法華。圓頓者以",
    "X57n0958_001:0095b10": "由開權顯實。諸教咸會。無非一心三觀。故也。義例云。",
    "X57n0958_001:0095b11": "以法華為宗骨。是此之謂乎。傳之於諸祖者。迦葉已",
    "X57n0958_001:0095b12": "下所傳即此道也。言讚之於龍樹者。大品既有三智",
    "X57n0958_001:0095b13": "之文。經文似如次第智論。釋此取意。言之三智。實在",
    "X57n0958_001:0095b14": "一心中得三智。既在一心。智由觀成。非一心三觀何",
    "X57n0958_001:0095b15": "能成於一心三智。故智既在。以智顯觀。亦見三觀一",
    "X57n0958_001:0095b16": "心也。以智論為指南。其在茲乎。但中論直明三觀不",
    "X57n0958_001:0095b17": "說一心。故曰。因緣所生法。我說即是空。亦名為假名。",
    "X57n0958_001:0095b18": "亦名中道義。此文雖傍通諸教。義正歸圓何者。既云",
    "X57n0958_001:0095b19": "即空。又云亦名假名等。顯秪於一法。便是有三。豈非",
    "X57n0958_001:0095b20": "圓義耶。但不顯說一心。故更用三智實在一心之文。",
    "X57n0958_001:0095b21": "顯乎三觀亦一心也。是知讚之於龍樹其義明矣。既",
    "X57n0958_001:0095b22": "部通諸教祖師。釋義不妨隨文用與。故云。若四句對",
    "X57n0958_001:0095b23": "教自是別途。或者疑曰未審北齊正依何文耶。為智",
    "X57n0958_001:0095b24": "論耶。為中論耶。若云中觀。止觀那云文師用心一依",
    "X57n0958_001:0095c01": "釋論。若云釋論。且今家正是宗於中論觀法。豈是釋",
    "X57n0958_001:0095c02": "論耶。今謂北齊宗於中論四句觀法。復以智論三智",
    "X57n0958_001:0095c03": "實在一心之文。顯之成乎一心三觀也。止觀及荊溪",
    "X57n0958_001:0095c04": "但云。釋論智論者以由中論之中略出。故總言智論",
    "X57n0958_001:0095c05": "等也。輔行云付法。傳云龍樹造大無畏論有十萬偈。",
    "X57n0958_001:0095c06": "中論從彼略出大綱有五百偈。今藏中青目注者是",
    "X57n0958_001:0095c07": "也。疑曰。靈山會上法付迦葉。中論觀法自屬於般若。盡",
    "X57n0958_001:0095c08": "傳之於龍樹。若爾。則迦葉已下龍樹之前所傳非三",
    "X57n0958_001:0095c09": "觀耶。曰。般若雖付未之受也。至乎法華方能信解。般",
    "X57n0958_001:0095c10": "若雖說。猶未發揮。至乎龍樹方讚述之。龍樹乃滅。後",
    "X57n0958_001:0095c11": "判教者非以法華之意顯乎般若之文。乃明一心三",
    "X57n0958_001:0095c12": "觀。當知靈山根利不必委明。例如性相二空。經中但",
    "X57n0958_001:0095c13": "說一句而已。開四句者為鈍根故。故云中論觀法但",
    "X57n0958_001:0095c14": "被末代鈍根是也。靈山雖不委明機緣。不妨領會。以",
    "X57n0958_001:0095c15": "由昔曾說。故滅後。諸祖既有典型更相授。故云傳之",
    "X57n0958_001:0095c16": "於諸祖也。若據靈山會上。但佛之知見迦葉傳之。何",
    "X57n0958_001:0095c17": "以具三觀之義耶。曰佛之知見莫非三諦佛性。既以",
    "X57n0958_001:0095c18": "此法點示眾生。欲入此道莫非以觀照之。以照此故。",
    "X57n0958_001:0095c19": "即名三觀。是知靈山雖不委明。義亦具矣。故迦葉所",
    "X57n0958_001:0095c20": "傳。傳之諸祖。但龍樹釋經委明之也。非已前諸祖不",
    "X57n0958_001:0095c21": "傳此道矣。言廣之於天台者。摩訶止觀莫不廣明三",
    "X57n0958_001:0095c22": "觀之法也。疑曰。瓔珞三觀似如次第。何以今家以此",
    "X57n0958_001:0095c23": "次第之法而為所傳。曰。圓頓之法。別無其體。即指次",
    "X57n0958_001:0095c24": "第為不次第。況復瓔珞次第文後亦有三觀法界之",
    "X57n0958_001:0096a01": "說。豈非圓意乎。當以意會。不以文拘。既部在方等。尊",
    "X57n0958_001:0096a02": "極唯圓。據勝為論。即圓三觀也。故知一家所傳三觀",
    "X57n0958_001:0096a03": "之道。出自於佛經。傳於諸祖。讚之於龍樹。廣之於天",
    "X57n0958_001:0096a04": "台也。疑者曰。若謂天台所傳亦三觀者。且摩訶止觀",
    "X57n0958_001:0096a05": "正明觀法不思議境。於修德境中明於修相。祖述龍",
    "X57n0958_001:0096a06": "樹但說性相空觀而已。何以見得具於三觀耶。曰天",
    "X57n0958_001:0096a07": "台所說三觀秪恐得空。諸法既空。當處宛然。不一不",
    "X57n0958_001:0096a08": "異。即具三觀。所以修德境中雖但明空。即具三也。故",
    "X57n0958_001:0096a09": "止觀於三境之後。結成三觀。意顯此矣。例如法華三",
    "X57n0958_001:0096a10": "昧儀中明於觀法。但四句亦秪明空便具三觀。何以",
    "X57n0958_001:0096a11": "故見得具三耶。如四明云。法華三昧儀中略明三觀。",
    "X57n0958_001:0096a12": "即有九種證相。斯為明據。是知一家所明觀法亦不",
    "X57n0958_001:0096a13": "出於三觀也。大哉。此道真復性還源之要術者也。雖",
    "X57n0958_001:0096a14": "眾生皆有佛之知見。若不以此道照之。何由開悟。但",
    "X57n0958_001:0096a15": "不得意者指為文字之學。謂非窮理盡性之道。哀哉。",
    "X57n0958_001:0096a16": "正宗",
    "X57n0958_001:0096a17": "四明曰。葢指介爾之心為事理解行之要。大哉。此說",
    "X57n0958_001:0096a18": "括盡摩訶止觀之大旨也。中興教觀不在茲乎。深得",
    "X57n0958_001:0096a19": "天台之道非此說乎。然若論諸法比比具足。法法互",
    "X57n0958_001:0096a20": "趣。所以獨指心者。葢有意焉。亦對治而已。所以有意",
    "X57n0958_001:0096a21": "者。心為造法之源。入道之要易絕念。故就迷點示人",
    "X57n0958_001:0096a22": "之返本還源。故所以對治者。四念處云。上界眾生多",
    "X57n0958_001:0096a23": "著心。故令觀外色。下界眾生多著外色。令觀內心。所",
    "X57n0958_001:0096a24": "以經論多明觀心。疑曰。以何義故得知一家宗途。唯",
    "X57n0958_001:0096b01": "指一念為事理解行之要耶。曰。此皆天台之宗旨也。",
    "X57n0958_001:0096b02": "如摩訶止觀初乘觀法明乎一念三千。此之三千有",
    "X57n0958_001:0096b03": "事有理。故引華嚴心造證之。荊溪云。言心造者。有乎",
    "X57n0958_001:0096b04": "二意。一者約理。二者約事。既指一念具此事理。是故",
    "X57n0958_001:0096b05": "四明得此意故。故指一念為事理解行之要也。若得",
    "X57n0958_001:0096b06": "此意。則一家境觀之道可舉而行。入道之門。還源之",
    "X57n0958_001:0096b07": "徑。莫不由此也。若撥棄妄念別求義路。何異棄氷而",
    "X57n0958_001:0096b08": "求水哉。眾生何時得成佛耶。是知不遵四明之說不",
    "X57n0958_001:0096b09": "會天台之旨。不會天台之旨不達經論之意。為令眾",
    "X57n0958_001:0096b10": "生之言翻成無用。古人所謂差之毫釐失於千里。可",
    "X57n0958_001:0096b11": "誡哉。",
    "X57n0958_001:0096b12": "修性",
    "X57n0958_001:0096b13": "毗陵曰。說理則泯彼階差。談行則積功方達。此乃明",
    "X57n0958_001:0096b14": "修性之說。無修不顯。無性不立。是故修性之道不可",
    "X57n0958_001:0096b15": "不明也。凡經論所談法門不出此二。非無二法。佛出",
    "X57n0958_001:0096b16": "世。意不備矣。故曰。性雖本爾。藉智起修。由修照性。由",
    "X57n0958_001:0096b17": "性發修。若據性而論。則眾生諸佛本無高下。依正色",
    "X57n0958_001:0096b18": "心豈有差別。可謂法界平等迷悟同途。眾生本來是",
    "X57n0958_001:0096b19": "佛。諸佛無可說約性。雖爾對修。不然。豈有自然釋迦",
    "X57n0958_001:0096b20": "天然彌勒。不假修行。三德秘藏何由得證。故有凡聖",
    "X57n0958_001:0096b21": "因果之不同。自他高下之異爾。雖然不同。要且二而",
    "X57n0958_001:0096b22": "不二。雖然不二。不妨不二而二。據性則全修在性。起",
    "X57n0958_001:0096b23": "修則全性成修。修性一如。無復別體。凡聖雖分高下。",
    "X57n0958_001:0096b24": "而泯高下之殊。迷悟雖則同途。不妨迷悟之別。以真",
    "X57n0958_001:0096c01": "如不守自性。則知全性成修。真如不失自體則全修",
    "X57n0958_001:0096c02": "成性。是故修性之道不可得而議焉。其不知者。纔言",
    "X57n0958_001:0096c03": "即心是佛便廢修行。或聞佛道長遠者已絕分。皆由",
    "X57n0958_001:0096c04": "不了修性之說故爾。是知經論所明不出此二。能知",
    "X57n0958_001:0096c05": "此者可與論道。",
    "X57n0958_001:0096c07": "圓頓宗眼(終)"
}