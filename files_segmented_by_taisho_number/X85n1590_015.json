{
    "X85n1590_015:0196a07": "錦江禪燈卷第十五",
    "X85n1590_015:0196a09": "昭覺丈雪　通醉　輯",
    "X85n1590_015:0196a10": "紹興幻菴　胡昇猷　訂",
    "X85n1590_015:0196a11": "　　大鑒下第三十八世",
    "X85n1590_015:0196a12": "竹浪生法嗣",
    "X85n1590_015:0196a13": "翼雲鵬禪師蜀西漢安馮氏子。母預夢一僧入舍。覺",
    "X85n1590_015:0196a14": "而有娠。及誕之後齠齡間。父携上般若。見佛像儼然。",
    "X85n1590_015:0196a15": "即願出家。父母不聽。又二載不樂俗務。父送禮不虗",
    "X85n1590_015:0196a16": "禪師薙髮。讀楞嚴呪。恍如舊識。將日課經典讀畢。送",
    "X85n1590_015:0196a17": "入學舘三年。頗通儒。十九歲。上昭覺丈師翁處圓具。",
    "X85n1590_015:0196a18": "辛酉夏。師翁手劄。命竹浪和尚。回昭覺繼席。入院上",
    "X85n1590_015:0196a19": "堂。師出問。如何是第一義。覺云。鐘鼓分明。進云。恁麼",
    "X85n1590_015:0196a20": "則金聲振出千松碧。祖庭春動起潛龍。覺云。頂門上",
    "X85n1590_015:0196a21": "再亞一隻。覺當晚小參云。諸佛說不著。祖師提不起。",
    "X85n1590_015:0196a22": "于中有一物。無頭一無尾。且道是甚麼物。[口*尒]。師答云。",
    "X85n1590_015:0196a23": "一聲天際外。非將物可比。覺作聽勢云。依稀似曲纔",
    "X85n1590_015:0196a24": "堪聽。又被風吹別調中。後覺命頌趙州石礄公案驗",
    "X85n1590_015:0196b01": "之。師立頌。衲僧不見石礄。且喜親聞略彴。原來覿面",
    "X85n1590_015:0196b02": "相承。等閑眨眼蹉過。覺又以百丈野鴨公案徵之。師",
    "X85n1590_015:0196b03": "轍頌云。野鴨冲霄過。無端生殃禍。百丈不識機。鼻頭",
    "X85n1590_015:0196b04": "都扭破。一日覺示眾。舉崦溪水聲公案考工。師仍頌",
    "X85n1590_015:0196b05": "千里迢迢忙未歇。溪聲聞舉心中瞥。猛然觸碎從前",
    "X85n1590_015:0196b06": "底。無奈家貧遇劫賊。覺首肯之。遂書偈而莂焉。壬申",
    "X85n1590_015:0196b07": "春出峽徧參。",
    "X85n1590_015:0196b08": "義哲純禪師蜀南洪州李氏子。誕而奇偉。六歲時。父",
    "X85n1590_015:0196b09": "擕上天香院。見佛便禮。眾異嘆曰。此子疑是再來人",
    "X85n1590_015:0196b10": "也。父母遂送智光印大師座下薙髮。甞所出言。實而",
    "X85n1590_015:0196b11": "不華。詣霧中綠雲關心一律師處圓具。聞竹浪和尚",
    "X85n1590_015:0196b12": "開法青城。結伴造席。值上堂。出問。未進步時如何。浪",
    "X85n1590_015:0196b13": "云。且居門外。進云。已進步時如何。浪云。堂高數仞。地",
    "X85n1590_015:0196b14": "濶八埏。進云。未進已進蒙師指。向上宗乘事如何。浪",
    "X85n1590_015:0196b15": "云。一棒一條痕。師便禮拜。通身汗下。若夢初覺。寸絲",
    "X85n1590_015:0196b16": "不挂。心境一如。自此投機。麈拂之下。多受其益。印以",
    "X85n1590_015:0196b17": "偈云。目前無法可相傳。萬象森羅理事圓。且喜闍黎",
    "X85n1590_015:0196b18": "親薦得。從教收放在毫端。後束裝南遊。乃遍參耳。",
    "X85n1590_015:0196b19": "義奇一禪師唐安陳氏子。幼時羣而不黨。終日粥粥",
    "X85n1590_015:0196b20": "自娛。設問你在此作甚麼。于地拈瓦礫示之。或曰。此",
    "X85n1590_015:0196b21": "兒夙植有因。熟習不忘。齠齡。父母送禮菩田佛尊宿",
    "X85n1590_015:0196b22": "出家。凡所誦習。如識舊章。詣崇寧萬壽曉元和尚處",
    "X85n1590_015:0196b23": "圓具。後覺而嘆曰。身世無常。此心安寄。聞竹浪和尚",
    "X85n1590_015:0196b24": "開法鳳林。瓢笠往參。遂充記室。值浪和尚上堂。垂語",
    "X85n1590_015:0196c01": "云。三十餘年坐釣磯。而今方得展雙眉。汀花水滸非",
    "X85n1590_015:0196c02": "他物。觸處元來佛祖機之句。不覺觸碎鼻孔。披雲見",
    "X85n1590_015:0196c03": "日。乃曰。應物現形如水中月者。此也。從今不受天下",
    "X85n1590_015:0196c04": "老和尚舌頭瞞。遂放身自肯。面受記莂云。急水灘頭",
    "X85n1590_015:0196c05": "好放舟。波濤雖險妙隨流。絲綸直透蒼龍窟。信有鯤",
    "X85n1590_015:0196c06": "鯨上釣鈎。癸酉秋。買舟出峽東下。",
    "X85n1590_015:0196c07": "懶石聆法嗣",
    "X85n1590_015:0196c08": "非指明禪師江津熊氏子。嗣懶石聆和尚。依止華嵓",
    "X85n1590_015:0196c09": "數載。隱逸江津之靜慈有年。甞有頌古行世。道眼精",
    "X85n1590_015:0196c10": "明。學探深賾。今略拈數則。以著師心。丹霞燒木佛(頌)",
    "X85n1590_015:0196c11": "離宮勅令降將來。簇錦攢花當下灰。驚起牛兒渾不",
    "X85n1590_015:0196c12": "見。行人得去邑人災。石霜橫刀水盆上傍置艸鞋。(頌)",
    "X85n1590_015:0196c13": "空把瑤琴月下彈。無生曲調自超然。子期不諳何處",
    "X85n1590_015:0196c14": "去。孤負渠儂意一翻。十八女子不繫裙。(頌)衲僧鼻孔。",
    "X85n1590_015:0196c15": "活活鱍鱍。不繫裙兒。灑灑落落。婆子燒菴。(頌)正恁麼",
    "X85n1590_015:0196c16": "時。如貧得寶。焚却葊子。一了百了。日面佛月面佛。(頌)",
    "X85n1590_015:0196c17": "日面佛兮月面佛。一條拄杖兩頭禿。敲風打雨人不",
    "X85n1590_015:0196c18": "知。拄地撐天光煜煜。",
    "X85n1590_015:0196c19": "耨雲實法嗣",
    "X85n1590_015:0196c20": "古湟印心寺佛敏訥禪師秦州天水姜氏子。丱歲出",
    "X85n1590_015:0196c21": "塵。參徧天下。末入閬中草堂。參耨雲禪師。俄於掌下",
    "X85n1590_015:0196c22": "領旨。始紹其裔。西寧緇素。迎住古湟院。依本據令。闡",
    "X85n1590_015:0196c23": "揚雙桂宗旨。上堂。山野一向以來。白[噗口+白]生於嘴邊。青",
    "X85n1590_015:0196c24": "艸長于舌上。遂按膝咦一聲。錯下註脚。佛成道日上",
    "X85n1590_015:0197a01": "堂。活驚殺活笑殺。山頭老漢沒傝[仁二+(天/韭)]。無端夜半覩明",
    "X85n1590_015:0197a02": "星。兩眼明明都填瞎。卓拄杖云。瞎瞎。上堂。拈拄杖云。",
    "X85n1590_015:0197a03": "木上座。于黑漆桶裏住著。未敢輕示其人。以杖置右",
    "X85n1590_015:0197a04": "手云。今日出來指東話西。似與鉢盂安柄也。雖然如",
    "X85n1590_015:0197a05": "是。且不得辜負拄杖子。何也。為伊頂門上有眼。",
    "X85n1590_015:0197a06": "竹鏡嵩法嗣",
    "X85n1590_015:0197a07": "眉州燈壁寺文衡權禪師資陽呂氏子。生而質異。因",
    "X85n1590_015:0197a08": "父早喪。七歲依胞叔玄樞薙染。次造先知和尚受具。",
    "X85n1590_015:0197a09": "服勞三載。辭謁諸方。後入中嵓室。因緣相契。遂印可",
    "X85n1590_015:0197a10": "焉。佛成道日秉拂上堂。佳景時逢臘月天。嚴寒凝凍",
    "X85n1590_015:0197a11": "雪為簾。頓分一線回春令。却放梅花一著先。即今苾",
    "X85n1590_015:0197a12": "蒭納戒之日。乃叢林煅鍊之時。本師三月遺規。九旬",
    "X85n1590_015:0197a13": "期會。人人于汲水拾薪邊薦取。個個于穿衣喫飯處",
    "X85n1590_015:0197a14": "承當。命不肖登此座轉無上乘。卓拄杖云。者個是無",
    "X85n1590_015:0197a15": "上乘。那個是拄杖子。參。舉世尊覩明星悟道。一切眾",
    "X85n1590_015:0197a16": "生俱有如來智慧德相。皆因妄想執著而不證得。師",
    "X85n1590_015:0197a17": "云。老瞿曇。須是頂天立地。到頭知尾。不妨漏逗。只如",
    "X85n1590_015:0197a18": "遠孫。又作麼生行履。視左右云。切須仔細。",
    "X85n1590_015:0197a19": "其白富法嗣",
    "X85n1590_015:0197a20": "融徹頂禪師蜀南人。幼歲禮其白禪師鬀髮。廿齡圓",
    "X85n1590_015:0197a21": "具。究心不輟。甞看六祖風旛因緣有省。遂受本師鉢",
    "X85n1590_015:0197a22": "袋。繼席玉泉寺。康熈壬申冬結制。正修毛居士請上",
    "X85n1590_015:0197a23": "堂。今朝十月十五。行者考鐘伐鼓。玉泉結制上堂。驚",
    "X85n1590_015:0197a24": "起魚龍躍舞。只將白棒提持。大地山河莽鹵。坐斷諸",
    "X85n1590_015:0197b01": "佛關鍵。綱維從尚列祖。衲僧擬議思量。一棒打折驢",
    "X85n1590_015:0197b02": "腰。莫言不道。上堂。諸佛本無說。祖師未曾聞。留下一",
    "X85n1590_015:0197b03": "轉語。千古鎮乾坤。且道是甚麼語。[口*尒]。喝一喝云。今日",
    "X85n1590_015:0197b04": "冬月一。萬卉俱凋悉。玉泉爐增燄。山門輝佛日。驀召",
    "X85n1590_015:0197b05": "眾云。是何朕兆。良久云。庭前生瑞草。好事不如無。復",
    "X85n1590_015:0197b06": "喝一喝下座。",
    "X85n1590_015:0197b07": "指雲孝法嗣",
    "X85n1590_015:0197b08": "勤正進禪師陝西華州吳氏子。廿有七齡。觀身世無",
    "X85n1590_015:0197b09": "常。詣四川重慶府華嵓禪院。禮指雲禪師薙染。痛念",
    "X85n1590_015:0197b10": "生死。脇不至蓆者數年。就本堂圓具。侍師翁聖老人。",
    "X85n1590_015:0197b11": "至瀘陽雲峰寺。值上堂。問如何是父母未生前本來",
    "X85n1590_015:0197b12": "面目。翁驀頭一棒惛死。少頃漸甦。乃說偈云。者迴喫",
    "X85n1590_015:0197b13": "棒不尋常。始覺毗盧解脫場。萬象森羅皆拱手。拈來",
    "X85n1590_015:0197b14": "盡是返魂香。雲因而印證。後有頌慈明榜文云。輪捶",
    "X85n1590_015:0197b15": "是誰搬弄。打破千年鐵甕。頻頻呼喚無他。不離自己",
    "X85n1590_015:0197b16": "作用。阿呵呵。總是一場大夢。",
    "X85n1590_015:0197b17": "浮石演法嗣",
    "X85n1590_015:0197b18": "嵩雲秀禪師長安明州譚氏子。齠年禮于一禪師落",
    "X85n1590_015:0197b19": "[髟/采]。廿三歲。遂起身世無常之感。初參不會和尚。命看",
    "X85n1590_015:0197b20": "指月錄。至大道祇在目前。要且目前難覩。有個入處。",
    "X85n1590_015:0197b21": "于昭覺丈雪和尚座下圓具。後至方山雲峰。依聖可",
    "X85n1590_015:0197b22": "和尚。椎拂久之。一日舉世尊覩明星公案示眾。師信",
    "X85n1590_015:0197b23": "口頌。獨坐寒山意氣賒。明星點眼絕周遮。掀翻海嶽",
    "X85n1590_015:0197b24": "平如掌。情與無情共一家。時浮石禪師為首座。聖老",
    "X85n1590_015:0197c01": "人命師送歸院。機緣相契。而記莂云。獅子羣中出隊",
    "X85n1590_015:0197c02": "來。等閑哮吼震山隈。烏藤兩手親相付。頓使人天夢",
    "X85n1590_015:0197c03": "眼開。復至雲峰職監寺。聖師翁命小參。僧問。如何是",
    "X85n1590_015:0197c04": "世尊不說說。師云。有說即錯。進云。如何是迦葉不聞",
    "X85n1590_015:0197c05": "聞。師云。有聞即差。乃卓拄杖。云者是德山大機。喝一",
    "X85n1590_015:0197c06": "喝云。者是臨濟大用。今日落在嵩上座手裡。又作麼",
    "X85n1590_015:0197c07": "生施設。復卓一卓喝一喝云。若將耳聽終難會。眼底",
    "X85n1590_015:0197c08": "聞聲方始知。",
    "X85n1590_015:0197c09": "大器成法嗣",
    "X85n1590_015:0197c10": "濟得正禪師蜀南隆昌張氏子。幼歲于本邑正覺寺",
    "X85n1590_015:0197c11": "大器和尚座下脫白。圓具于雲峰聖師翁處。結伴南",
    "X85n1590_015:0197c12": "遊徧參。歸來受本師印可。甞有頌世尊初生。初出母",
    "X85n1590_015:0197c13": "胎逈不同。指天指地讓渠儂。雲門須具超方眼。賊過",
    "X85n1590_015:0197c14": "張弓未是雄。頌庭前栢樹子。信手拈來了弗疑。龜毛",
    "X85n1590_015:0197c15": "兔角豁當機。眼中若是停金屑。辜負蒼蒼兩道眉。",
    "X85n1590_015:0197c16": "法空證法嗣",
    "X85n1590_015:0197c17": "素如珮禪師陝西寧夏劉氏子。齠年禮順和禪師薙",
    "X85n1590_015:0197c18": "染。廿二歲圓具于劍刃和尚。初參不二禪師請益。命",
    "X85n1590_015:0197c19": "看萬法歸一。後結伴入川。至方山雲峰。參聖可和尚。",
    "X85n1590_015:0197c20": "值上堂。師出問。趙州道萬法歸一。畢竟一歸何處。聖",
    "X85n1590_015:0197c21": "云。面南看北斗。于機下有省。法空禪師。辭聖和尚。往",
    "X85n1590_015:0197c22": "住漢州開元年。師隨從。空曰。古人道。舉一不得舉二。",
    "X85n1590_015:0197c23": "放過一著。落在第二。且道。一如何舉。師云。急水灘頭",
    "X85n1590_015:0197c24": "牢把柁。空云。將拕來看。師便喝。空云。却是個棹子。師",
    "X85n1590_015:0198a01": "云。切莫壓茛為賤。于是印可。偈云。金毛獅子出林間。",
    "X85n1590_015:0198a02": "大地風生百獸潛。獨步上方超異類。佳聲丕振太無",
    "X85n1590_015:0198a03": "端。甞頌產難因緣。積雪凝氷結未消。一枝寒玉寄梅",
    "X85n1590_015:0198a04": "梢。靈苗不借東皇令。一段清香向外飄。達磨會武帝。",
    "X85n1590_015:0198a05": "(頌)朔風凜凜入樓臺。春意潛舒雪上梅。縷縷暗香浮",
    "X85n1590_015:0198a06": "嶺外。相思無計勢難回。",
    "X85n1590_015:0198a07": "赤松嶺法嗣",
    "X85n1590_015:0198a08": "乾御源禪師蜀人。受印偈于赤松和尚。久住黔西。有",
    "X85n1590_015:0198a09": "錄行世。後江浙歸覲本師。命秉拂小參。神機密運。觸",
    "X85n1590_015:0198a10": "類傍通。廓爾圓明。不落諸數。所以南詢五十。鋒鋩初",
    "X85n1590_015:0198a11": "露于妙峰。樓閣門開。大機終涵于海藏。百千妙義。無",
    "X85n1590_015:0198a12": "量法門。總在一毛頭上。彰顯現前。一一無非受用。大",
    "X85n1590_015:0198a13": "眾。既爾受用十分現前。因甚彌勒大士。却從遠方歸",
    "X85n1590_015:0198a14": "來。若向者裡見得徹。黔天風月一團和氣。脚跟不動",
    "X85n1590_015:0198a15": "華藏週遊。其或未然。不免曲引傍資。拂一拂云。七載",
    "X85n1590_015:0198a16": "離師海上遊。歸來時節正逢秋。籬邊菊露三玄句。桂",
    "X85n1590_015:0198a17": "蕚香浮意外幽。獅峰如畫。勝景凝眸。碧水潭中龍奮",
    "X85n1590_015:0198a18": "迅。奪得雲霞滿袖頭。喝一喝。",
    "X85n1590_015:0198a19": "嗣燈胤法嗣",
    "X85n1590_015:0198a20": "隱南廣禪師金川沈氏子。廿歲禮嗣燈和尚薙染。侍",
    "X85n1590_015:0198a21": "關三載。日益深奧。燈出關。乃與圓具。久獲印證。燈入",
    "X85n1590_015:0198a22": "寂滅定後。遍參諸方。復歸興國守師墖。遂有終焉之",
    "X85n1590_015:0198a23": "志。一日中嵓麗眉大士。同德善居士。供法衣請上堂。",
    "X85n1590_015:0198a24": "大庾嶺頭曾拈提不起。德善居士和盤托出。牧野禪",
    "X85n1590_015:0198b01": "人覿體承當。正所謂于食等者于法亦等。且因齋讚",
    "X85n1590_015:0198b02": "一句作麼生道。靠拄杖云。到江吳地盡。隔岸越山多。",
    "X85n1590_015:0198b03": "復召眾云。幸我中嵓麗眉法兄和尚。開方便門。示真",
    "X85n1590_015:0198b04": "實相。普攝人天。各具本有。此段因緣。出善財一頭地",
    "X85n1590_015:0198b05": "也。不涉烟水。登彌勒樓閣。不假修證。次補千佛位中。",
    "X85n1590_015:0198b06": "還委悉麼。鴛鴦綉出從君看。不把金針度與人。",
    "X85n1590_015:0198b07": "大鑒下第三十九世",
    "X85n1590_015:0198b08": "舌響訥法嗣",
    "X85n1590_015:0198b09": "圓通大朗璽禪師渝城楊氏子。印可住三聖寺虎溪。",
    "X85n1590_015:0198b10": "寢食之餘。織[尸@憍]施四來。住圓通。法衣至上堂。拈衣云。",
    "X85n1590_015:0198b11": "二十餘年學個獃。無端禍事上身來。冤沉海底重重",
    "X85n1590_015:0198b12": "結。此日人天推不開。住新繁龍藏寺。上堂。今朝七月",
    "X85n1590_015:0198b13": "一。衲僧討巴鼻。夏暑猶未退。秋景又追逼。到家人自",
    "X85n1590_015:0198b14": "由。途中多涉力。拂一拂顧左右云。途中且置。到家一",
    "X85n1590_015:0198b15": "句作麼生道。能為萬象主。不逐四時凋。解制上堂。開",
    "X85n1590_015:0198b16": "欄釋鑰。放出羣牛。既無拘束。任爾優游。是則便是。切",
    "X85n1590_015:0198b17": "忌東觸西觸。犯人苗稼。咦。明年更有新條在。一聲銕",
    "X85n1590_015:0198b18": "笛喚回頭。晚參。鏡清有六刮。衲僧怯路滑。若要兩相",
    "X85n1590_015:0198b19": "應。深錐須痛劄。書記問。如何是就毛刮塵。師云。風行",
    "X85n1590_015:0198b20": "草偃。如何是就皮刮毛。師云。赤刀烙錫。如何是就肉",
    "X85n1590_015:0198b21": "刮皮。師云。滾湯沃雪。如何是就骨刮肉。師云。庖丁解",
    "X85n1590_015:0198b22": "牛。云只如髓又如何刮。師曰。撒手到家人不識。翻嫌",
    "X85n1590_015:0198b23": "脚瘦草鞋寬。己巳年十月一日晚。見法堂前草芊。以",
    "X85n1590_015:0198b24": "方便鏟除之。倐釋鏟云。來生又做些。罷入方丈。明晨",
    "X85n1590_015:0198c01": "行者趨進。已坐脫矣。涕洟雙垂。顏色如生。臘三十三。",
    "X85n1590_015:0198c02": "壽七十四。墖于本山。",
    "X85n1590_015:0198c03": "祖鼻法嗣",
    "X85n1590_015:0198c04": "滄溪月禪師保寧滄溪李氏子。幼失恃怙。見壁間偈",
    "X85n1590_015:0198c05": "云。此身不向今生度。更向何生度此身之語。遂有出",
    "X85n1590_015:0198c06": "塵之志。不得自由。遇一尊宿請益。令參栢樹子話。無",
    "X85n1590_015:0198c07": "入處。矢志脫塵。聞月幢和尚開法。往參三載。一日聞",
    "X85n1590_015:0198c08": "鼓聲有省。值祖鼻和尚作座元。而印可。住滇南曲靖",
    "X85n1590_015:0198c09": "府天王寺。佛誕上堂。第一義諦。世尊未離兜率。露布",
    "X85n1590_015:0198c10": "了也。天下老和尚。未出方丈。露布了也。月上座未拈",
    "X85n1590_015:0198c11": "拄杖。露布了也。若待登曲彔木床。已是落二落三。更",
    "X85n1590_015:0198c12": "要山僧口吧吧地。轉沒交涉。雖然如是。沒量大人情",
    "X85n1590_015:0198c13": "性辣。滿裝一杓潑悉達。指天指地漫稱尊。却被雲門",
    "X85n1590_015:0198c14": "欲打殺。未審眾中還有不甘者麼。良久以拄杖橫按",
    "X85n1590_015:0198c15": "云。青山只愛磨今古。淥水何曾洗是非。",
    "X85n1590_015:0198c16": "純備德法嗣",
    "X85n1590_015:0198c17": "法幢遠禪師蜀東萬縣宋氏子。得法于純備德和尚。",
    "X85n1590_015:0198c18": "住彝陵州黃陵禪院。示安石慧禪人法語云。從上古",
    "X85n1590_015:0198c19": "人。親近真善知識。勤勞刻苦。廢寢忘餐。必將衣線下",
    "X85n1590_015:0198c20": "事究明。透頂透底。出羅籠離窠臼。洒洒落落。無束無",
    "X85n1590_015:0198c21": "拘。等閑拈一語示一機。動地驚天。為千百世之標凖。",
    "X85n1590_015:0198c22": "方不姑負參學之志。珍重。",
    "X85n1590_015:0198c24": "錦江禪燈卷第十五(終)"
}