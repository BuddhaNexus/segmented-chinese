{
    "T32n1669_011:0684c13": "大宗地玄文本論卷第十一",
    "T32n1669_011:0684c15": "馬鳴菩薩造",
    "T32n1669_011:0684c16": "真諦三藏譯",
    "T32n1669_011:0684c17": "21 𭺕尸梵諾本王道路大決擇分𭺕尸梵諾本王道路大決擇分第二十一",
    "T32n1669_011:0684c18": "如是已說𭺔𣅍陀尸梵迦諾本王本地大決擇",
    "T32n1669_011:0684c19": "分，次當說𭺕尸梵諾本王道路大決擇分。其",
    "T32n1669_011:0684c20": "相云何？偈曰：",
    "T32n1669_011:0684c21": "本王道路中，　　有三種千變，",
    "T32n1669_011:0684c22": "名如前說量，　　各初變如次，",
    "T32n1669_011:0684c23": "增百千萬億，　　各後一切變，",
    "T32n1669_011:0684c24": "如次倍數轉，　　住心應觀察。",
    "T32n1669_011:0684c25": "論曰：就𭺕尸梵諾本王道路分中，則有三種",
    "T32n1669_011:0684c26": "千變修行，其名次第同前所說，如偈「本王道",
    "T32n1669_011:0684c27": "路中，有三種千變，名如前說量」故。如是三種，",
    "T32n1669_011:0684c28": "第一變中如其次第，增百億、千億、萬億數，上",
    "T32n1669_011:0684c29": "下一量漸漸轉故，如偈「各初變如次，增百千",
    "T32n1669_011:0685a01": "萬億」故。各後諸變，如其次第增倍數轉應審",
    "T32n1669_011:0685a02": "思擇，如偈「各後一切變，如次倍數轉，住心應",
    "T32n1669_011:0685a03": "觀察」故。《則修多羅》中作如是說：「如來藏佛",
    "T32n1669_011:0685a04": "上下門中，有三種修行數，以千為量。如是",
    "T32n1669_011:0685a05": "三品，以多億轉出生增長廣大周遍法門海",
    "T32n1669_011:0685a06": "藏。」乃至廣說故。",
    "T32n1669_011:0685a07": "22 摩訶𭺕尸梵諾母原主天王大決擇分摩訶𭺕尸梵諾母原主天王大決擇分",
    "T32n1669_011:0685a08": "第二十二",
    "T32n1669_011:0685a09": "如是已說𭺕尸梵諾本王道路大決擇分，次",
    "T32n1669_011:0685a10": "當說摩訶𭺕尸梵諾母原主天王大決擇分。",
    "T32n1669_011:0685a11": "其相云何？偈曰：",
    "T32n1669_011:0685a12": "摩訶天王中，　　有三種億變，",
    "T32n1669_011:0685a13": "名次第如前，　　各初變如次，",
    "T32n1669_011:0685a14": "一二三十方，　　世界數量轉，",
    "T32n1669_011:0685a15": "所餘一切變，　　如次倍數轉。",
    "T32n1669_011:0685a16": "論曰：就摩訶主天王體中，則有三種億變修",
    "T32n1669_011:0685a17": "行，名字次第同前所說，如偈「摩訶天王中，有",
    "T32n1669_011:0685a18": "三種億變，名次第如前」故。如是三種，第一變",
    "T32n1669_011:0685a19": "中如其次第，增一十方、二十方、三十方數轉，",
    "T32n1669_011:0685a20": "如偈「各初變如次，一二三十方世界數量轉」故。",
    "T32n1669_011:0685a21": "餘一切變，如其次第倍數轉故，如偈「所餘一切",
    "T32n1669_011:0685a22": "變，如次倍數轉」故。《總字法轉大輪修多羅》中",
    "T32n1669_011:0685a23": "作如是說：「佛陀摩訶本藏王地地中則有三",
    "T32n1669_011:0685a24": "行。云何為三？一者下億轉行、二者中億轉行、",
    "T32n1669_011:0685a25": "三者上億轉行。初行出生一大方界量下眷",
    "T32n1669_011:0685a26": "屬海，中行出生二大方界量等俱轉海，後行",
    "T32n1669_011:0685a27": "出生三大方界量上眷屬海。」乃至廣說故。",
    "T32n1669_011:0685a28": "大宗地玄文本論卷第十一"
}