{
    "T30n1569_001:0167c11": "百論序",
    "T30n1569_001:0167c13": "釋僧肇作",
    "T30n1569_001:0167c14": "百論者。蓋是通聖心之津塗。開真諦之要",
    "T30n1569_001:0167c15": "論也。佛泥曰後八百餘年。有出家大士。厥",
    "T30n1569_001:0167c16": "名提婆。玄心獨悟俊氣高朗。道映當時。神",
    "T30n1569_001:0167c17": "超世表。故能闢三藏之重關。坦十二之幽",
    "T30n1569_001:0167c18": "路。擅步迦夷。為法城塹。于時外道紛然。",
    "T30n1569_001:0167c19": "異端競起。邪辯逼真。殆亂正道。乃仰慨聖",
    "T30n1569_001:0167c20": "教之陵遲。俯悼群迷之縱惑。將遠拯沈淪。",
    "T30n1569_001:0167c21": "故作斯論。所以防正閑邪。大明於宗極者",
    "T30n1569_001:0167c22": "矣。是以正化以之而隆。邪道以之而替。非",
    "T30n1569_001:0167c23": "夫領括眾妙。孰能若斯。論有百偈。故以百",
    "T30n1569_001:0167c24": "為名。理致淵玄。統群籍之要。文旨婉約。窮",
    "T30n1569_001:0167c25": "制作之美。然至趣幽簡。尠得其門。有婆藪",
    "T30n1569_001:0167c26": "開士者。明慧內融。妙思奇拔。遠契玄蹤。為",
    "T30n1569_001:0167c27": "之訓釋。使沈隱之義。彰於徽翰。風味宣流。",
    "T30n1569_001:0167c28": "被於來葉。文藻煥然。宗塗易曉。其為論也。",
    "T30n1569_001:0167c29": "言而無當。破而無執。儻然靡據。而事",
    "T30n1569_001:0168a01": "不失真。蕭焉無寄。而理自玄會。返本之",
    "T30n1569_001:0168a02": "道。著乎茲矣。有天竺沙門鳩摩羅什。器量",
    "T30n1569_001:0168a03": "淵弘。俊神超邈。鑽仰累年。轉不可測。常味",
    "T30n1569_001:0168a04": "詠斯論。以為心要。先雖親譯。而方言未融。",
    "T30n1569_001:0168a05": "至令思尋者。躊躇於謬文。摽位者。乖迕於",
    "T30n1569_001:0168a06": "歸致。大秦司隷校尉安成侯姚嵩。風韻清舒。",
    "T30n1569_001:0168a07": "沖心簡勝。博涉內外。理思兼通。少好大道。",
    "T30n1569_001:0168a08": "長而彌篤。雖復形羈時務。而法言不輟。每",
    "T30n1569_001:0168a09": "撫茲文。所慨良多。以弘始六年歲次壽星。",
    "T30n1569_001:0168a10": "集理味沙門。與什考挍正本。陶練覆疏。務",
    "T30n1569_001:0168a11": "存論旨。使質而不野。簡而必詣。宗致盡爾。",
    "T30n1569_001:0168a12": "無間然矣。論凡二十品。品各五偈。後十品。",
    "T30n1569_001:0168a13": "其人以為無益此土。故闕而不傳。冀明識",
    "T30n1569_001:0168a14": "君子。詳而攬焉。",
    "T30n1569_001:0168a18": "百論卷上",
    "T30n1569_001:0168a20": "提婆菩薩造　婆藪開士釋",
    "T30n1569_001:0168a21": "姚秦三藏鳩摩羅什譯",
    "T30n1569_001:0168a22": "捨罪福品第一",
    "T30n1569_001:0168a23": "　頂禮佛足哀世尊　　於無量劫荷眾苦",
    "T30n1569_001:0168a24": "　煩惱已盡習亦除　　梵釋龍神咸恭敬",
    "T30n1569_001:0168a25": "　亦禮無上照世法　　能淨瑕穢止戲論",
    "T30n1569_001:0168a26": "　諸佛世尊之所說　　并及八輩應真僧",
    "T30n1569_001:0168a27": "外曰。偈言世尊之所說。何等是世尊。內曰。汝",
    "T30n1569_001:0168a28": "何故生如是疑。外曰種種說世尊相故生",
    "T30n1569_001:0168a29": "疑。有人言。葦紐天(秦言遍勝天)名世尊。又言。",
    "T30n1569_001:0168b01": "摩醯首羅天(秦言大自在天)名世尊。又言。迦毘羅。",
    "T30n1569_001:0168b02": "優樓迦。勒沙婆等仙人皆名世尊。汝何以獨",
    "T30n1569_001:0168b03": "言佛為世尊。是故生疑。內曰。佛知諸法實",
    "T30n1569_001:0168b04": "相。明了無礙。又能說深淨法。是故獨稱佛",
    "T30n1569_001:0168b05": "為世尊。外曰。諸餘導師亦能明了諸法相。",
    "T30n1569_001:0168b06": "亦能說深淨法。如迦毘羅弟子。誦僧佉經。",
    "T30n1569_001:0168b07": "說諸善法總相別相。於二十五諦中。淨覺",
    "T30n1569_001:0168b08": "分。是名善法。優樓迦弟子。誦衛世師經。言",
    "T30n1569_001:0168b09": "於六諦。求那諦中。日三洗。再供養火等和",
    "T30n1569_001:0168b10": "合。生神分善法。勒沙婆弟子。誦尼乾子經",
    "T30n1569_001:0168b11": "言。五熱炙身。拔髮等受苦法。是名善法。又",
    "T30n1569_001:0168b12": "有諸師。行自餓法。投淵赴火。自墜高巖。",
    "T30n1569_001:0168b13": "寂默常立。持牛戒等。是名善法。如是等皆",
    "T30n1569_001:0168b14": "是深淨法。何以言獨佛能說耶。內曰。是皆",
    "T30n1569_001:0168b15": "邪見。覆正見故。不能說深淨法。是事後",
    "T30n1569_001:0168b16": "當廣說。外曰。佛說何等善法相。內曰。惡止",
    "T30n1569_001:0168b17": "善行法(修妬路)。佛略說善法二種。止相行相。息",
    "T30n1569_001:0168b18": "一切惡。是名止相。修一切善。是名行相。",
    "T30n1569_001:0168b19": "何等為惡。身邪行。口邪行。意邪行。身殺",
    "T30n1569_001:0168b20": "盜婬。口妄言兩舌惡口綺語。意貪瞋惱邪見。",
    "T30n1569_001:0168b21": "復有十不善道。所不攝鞭杖繫閉等。及",
    "T30n1569_001:0168b22": "十不善道前後種種罪。是名為惡。何等為",
    "T30n1569_001:0168b23": "止。息惡不作。若心生。若口語。若受戒。",
    "T30n1569_001:0168b24": "從今日終不復作。是名為止。何等為善。",
    "T30n1569_001:0168b25": "身正行。口正行。意正行。身迎送合掌。禮敬",
    "T30n1569_001:0168b26": "等。口實語。和合語。柔軟語。利益語。意慈",
    "T30n1569_001:0168b27": "悲正見等。如是種種清淨法。是名善法。何",
    "T30n1569_001:0168b28": "等為行。於是善法中。信受修習。是名為行。",
    "T30n1569_001:0168b29": "外曰。汝經有過。初不吉故(修妬路)。諸師作",
    "T30n1569_001:0168c01": "經法。初說吉故。義味易解。法音流布。若智",
    "T30n1569_001:0168c02": "人讀誦念知。便得增壽威德尊重。如有經",
    "T30n1569_001:0168c03": "名婆羅呵波帝(秦言廣主經)。如是經等。初皆言",
    "T30n1569_001:0168c04": "吉。以初吉故。中後亦吉。汝經初說惡故是",
    "T30n1569_001:0168c05": "不吉。是以言汝經有過。內曰。不然。斷邪",
    "T30n1569_001:0168c06": "見故說是經(修妬路)。是吉。是不吉。此是邪見",
    "T30n1569_001:0168c07": "氣。是故無過。復次無吉故(修妬路)。若少有吉。",
    "T30n1569_001:0168c08": "經初應言吉。此實無吉。何以故。是一事。此",
    "T30n1569_001:0168c09": "以為吉。彼以為不吉。或以為非吉非不吉。",
    "T30n1569_001:0168c10": "不定故無吉。汝愚人無方便。強欲求樂。妄",
    "T30n1569_001:0168c11": "生憶想。言是事吉。是事不吉。復次自他共",
    "T30n1569_001:0168c12": "不可得故(修妬路)。是吉法不自生。何以故。無",
    "T30n1569_001:0168c13": "有一法從自己生故。亦二相過故。一者生。",
    "T30n1569_001:0168c14": "二者能生。亦不從他生。自相無故。他相亦",
    "T30n1569_001:0168c15": "無。復次無窮故。以生更有生故。亦不共生。",
    "T30n1569_001:0168c16": "二俱過故。凡生法有三種。自他共。是三種",
    "T30n1569_001:0168c17": "中。求不可得。是故無吉事。外曰。是吉自生",
    "T30n1569_001:0168c18": "故如鹽(修妬路)。譬如鹽自性醎。能使餘物醎。吉",
    "T30n1569_001:0168c19": "亦如是。自性吉。能使餘物吉。內曰。前已破",
    "T30n1569_001:0168c20": "故。亦鹽相鹽中住故(修妬路)。我先破無有法自",
    "T30n1569_001:0168c21": "性生。復次汝意謂鹽從因緣出。是故鹽不",
    "T30n1569_001:0168c22": "自性醎。我不受汝語。今當還以汝語破汝",
    "T30n1569_001:0168c23": "所說。鹽雖他物合。物不為鹽。鹽相鹽中住",
    "T30n1569_001:0168c24": "故。譬如牛相不為馬相。外曰。如燈(修妬路)。譬",
    "T30n1569_001:0168c25": "如燈既自照。亦能照他。吉亦如是。自吉亦",
    "T30n1569_001:0168c26": "能令不吉者吉。內曰。燈自他無闇故(修妬路)。燈",
    "T30n1569_001:0168c27": "自無闇。何以故。明闇不並故。燈亦無能照。",
    "T30n1569_001:0168c28": "不能照故。亦二相過故。一能照。二受照。是",
    "T30n1569_001:0168c29": "故燈不自照。所照之處亦無闇。是故不能",
    "T30n1569_001:0169a01": "照他。以破闇故名照。無闇可破故非照。",
    "T30n1569_001:0169a02": "外曰。初生時二俱照故(修妬路)。我不言燈先生",
    "T30n1569_001:0169a03": "而後照。初生時自照。亦能照他。內曰。不然。",
    "T30n1569_001:0169a04": "一法有無相不可得故(修妬路)。初生時名半生。",
    "T30n1569_001:0169a05": "半未生。生不能照。如前說。何況未生能有",
    "T30n1569_001:0169a06": "所照。復次一法云何亦有相亦無相。復次不",
    "T30n1569_001:0169a07": "到闇故(修妬路)。燈若已生。若未生。俱不到闇。",
    "T30n1569_001:0169a08": "性相違故。燈若不到闇。云何能破闇。外曰。",
    "T30n1569_001:0169a09": "如呪星故(修妬路)。若遙呪遠人能令惱。亦如",
    "T30n1569_001:0169a10": "星變在天。令人不吉。燈亦如是。雖不到",
    "T30n1569_001:0169a11": "闇。而能破闇。內曰。太過實故(修妬路)。若燈有",
    "T30n1569_001:0169a12": "力不到闇。而能破闇者。何不天竺然燈。",
    "T30n1569_001:0169a13": "破振旦闇。如呪星力能及遠。而燈事不",
    "T30n1569_001:0169a14": "爾。是故汝喻非也。復次若初吉餘不吉(修妬路)。",
    "T30n1569_001:0169a15": "若經初言吉。餘應不吉。若餘亦吉。汝言初",
    "T30n1569_001:0169a16": "吉者。是為妄語。外曰。初吉故餘亦吉(修妬路)。",
    "T30n1569_001:0169a17": "初吉力故餘亦吉。內曰。不吉多故。吉為不",
    "T30n1569_001:0169a18": "吉(修妬路)。汝經初言吉。則多不吉。以不吉多",
    "T30n1569_001:0169a19": "故。應吉為不吉。外曰。如象手(修妬路)。譬如象",
    "T30n1569_001:0169a20": "有手故名有手。不以有眼耳頭等。名為有",
    "T30n1569_001:0169a21": "眼耳頭。如是以少吉力故。令多不吉為吉。",
    "T30n1569_001:0169a22": "內曰。不然無象過故(修妬路)。若象與手異。頭",
    "T30n1569_001:0169a23": "足等亦異。如是則無別象。若分中有分具",
    "T30n1569_001:0169a24": "者。何不頭中有足。如破異中說。若象與",
    "T30n1569_001:0169a25": "手不異者。亦無別象。若有分與分不異者。",
    "T30n1569_001:0169a26": "頭應是足。二事與象不異故。如破一中",
    "T30n1569_001:0169a27": "說。如是吉事。種種因緣求不可得。云何言",
    "T30n1569_001:0169a28": "初吉故中後亦吉。外曰。惡止止妙。何不在",
    "T30n1569_001:0169a29": "初。內曰。行者要先知惡。然後能止。是故先",
    "T30n1569_001:0169b01": "惡後止。外曰。善行應在初。有妙果故(修妬路)。",
    "T30n1569_001:0169b02": "諸善法有妙果。行者欲得妙果故止惡。如",
    "T30n1569_001:0169b03": "是應先說善行。後說惡止。內曰。次第法故。",
    "T30n1569_001:0169b04": "先除麁垢。次除細垢。若行者不止惡。不能",
    "T30n1569_001:0169b05": "修善。是故先除麁垢。後染善法。譬如浣",
    "T30n1569_001:0169b06": "衣。先去垢然後可染。外曰。已說惡止。不",
    "T30n1569_001:0169b07": "應復言善行。內曰。布施等善行故(修妬路)。布",
    "T30n1569_001:0169b08": "施是善行。非是惡止。復次如大菩薩。惡已",
    "T30n1569_001:0169b09": "先止。行四無量心。憐愍眾生。守護他命。是",
    "T30n1569_001:0169b10": "則善行非止惡。外曰。布施是止慳法。是故布",
    "T30n1569_001:0169b11": "施應是止惡。內曰。不然。若不布施便是惡",
    "T30n1569_001:0169b12": "者。諸不布施悉應有罪。復次諸漏盡人慳貪",
    "T30n1569_001:0169b13": "已盡。布施時止何惡。或有人雖行布施。慳",
    "T30n1569_001:0169b14": "心不止。縱復能止。然以善行為本。是故布",
    "T30n1569_001:0169b15": "施是善行。外曰。已說善行。不應說惡止。",
    "T30n1569_001:0169b16": "何以故。惡止即是善行故。內曰。止相息。行相",
    "T30n1569_001:0169b17": "作。性相違故。是故說善行。不攝惡止。外曰。",
    "T30n1569_001:0169b18": "是事實爾。我不言惡止善行是一相。但惡止",
    "T30n1569_001:0169b19": "則是善法。是故若言善行。不應復言惡止。",
    "T30n1569_001:0169b20": "內曰。應說惡止善行。何以故。惡止名受戒",
    "T30n1569_001:0169b21": "時息諸惡。善行名修習善法。若但說善行",
    "T30n1569_001:0169b22": "福。不說惡止者。有人受戒惡止。若心不善。",
    "T30n1569_001:0169b23": "若心無記。是時不行善故。不應有福。是時",
    "T30n1569_001:0169b24": "惡止故亦有福。是故應說惡止。亦應說善",
    "T30n1569_001:0169b25": "行。是惡止善行法。隨眾生意故。佛三種分",
    "T30n1569_001:0169b26": "別。下中上人施戒智(修妬路)。行者有三種。下智",
    "T30n1569_001:0169b27": "人教布施。中智人教持戒。上智人教智慧。",
    "T30n1569_001:0169b28": "布施名利益他捨財相應思。及起身口業持",
    "T30n1569_001:0169b29": "戒名若口語。若心生。若受戒。從今日不復",
    "T30n1569_001:0169c01": "作三種身邪行。四種口邪行。智慧名諸法相",
    "T30n1569_001:0169c02": "中。心定不動。何以說下中上。利益差降故。",
    "T30n1569_001:0169c03": "布施者少利益。是名下智。持戒者中利益。是",
    "T30n1569_001:0169c04": "名中智。智慧者上利益。是名上智。復次施",
    "T30n1569_001:0169c05": "報下。戒報中。智報上。是故說下中上智。外",
    "T30n1569_001:0169c06": "曰。布施者皆是下智不。內曰。不然。何以故。",
    "T30n1569_001:0169c07": "施有二種。一者不淨。二者淨行。不淨施是",
    "T30n1569_001:0169c08": "名下智人。外曰。何等名不淨施。內曰。為報",
    "T30n1569_001:0169c09": "施是不淨。如市易故(修妬路)。報有二種。現報",
    "T30n1569_001:0169c10": "後報。現報者。名稱敬愛等。後報者。後世富貴",
    "T30n1569_001:0169c11": "等。是名不淨施。所以者何。還欲得故。譬如",
    "T30n1569_001:0169c12": "賈客遠到他方。雖持雜物。多所饒益。然非",
    "T30n1569_001:0169c13": "憐愍眾生。以自求利故。是業不淨。布施求",
    "T30n1569_001:0169c14": "報亦復如是。外曰。何等名淨施。內曰。若人",
    "T30n1569_001:0169c15": "愛敬利益他故。不求今世後世報。如眾菩",
    "T30n1569_001:0169c16": "薩。及諸上人行清淨施。是名淨施。外曰。持",
    "T30n1569_001:0169c17": "戒皆是中智人不。內曰。不然。何以故。持戒",
    "T30n1569_001:0169c18": "有二種。一者不淨。二者淨。不淨持戒者。名",
    "T30n1569_001:0169c19": "中智人。外曰。何等不淨持戒。內曰。持戒求",
    "T30n1569_001:0169c20": "樂報。為婬欲故。如覆相(修妬路)。樂報有二",
    "T30n1569_001:0169c21": "種。一者生天。二者人中富貴。若持戒求天",
    "T30n1569_001:0169c22": "上。與天女娛樂。若人中受五欲樂。所以者",
    "T30n1569_001:0169c23": "何。為婬欲故。如覆相者。內欲他色。外詐",
    "T30n1569_001:0169c24": "親善。是名不淨持戒。如阿難語難陀。",
    "T30n1569_001:0169c25": "　如羝羊相觸　　將前而更却",
    "T30n1569_001:0169c26": "　汝為欲持戒　　其事亦如是",
    "T30n1569_001:0169c27": "　身雖能持戒　　心為欲所牽",
    "T30n1569_001:0169c28": "　斯業不清淨　　何用是戒為",
    "T30n1569_001:0169c29": "外曰。何等名淨持戒。內曰。行者作是念。一",
    "T30n1569_001:0170a01": "切善法。戒為根本。持戒之人。則心不悔。不",
    "T30n1569_001:0170a02": "悔則歡喜。歡喜則心樂。心樂得一心一心",
    "T30n1569_001:0170a03": "則生實智。實智生則得厭。得厭則離欲。離",
    "T30n1569_001:0170a04": "欲得解脫。解脫得涅槃。是名淨持戒。外曰。",
    "T30n1569_001:0170a05": "若上智者。欝陀羅伽等為上(修妬路)。若行智人。",
    "T30n1569_001:0170a06": "是名上智。今欝陀羅伽。阿羅邏外道等。應",
    "T30n1569_001:0170a07": "為上智人。內曰。不然。何以故。智亦有二",
    "T30n1569_001:0170a08": "種。一者不淨。二者淨。外曰。何等名不淨智。",
    "T30n1569_001:0170a09": "內曰。為世界繫縛故不淨。如怨來親(修妬路)。",
    "T30n1569_001:0170a10": "世界智能增長生死。所以者何。此智還繫縛",
    "T30n1569_001:0170a11": "故。譬如怨家。初詐親附。久則生害。世界智",
    "T30n1569_001:0170a12": "亦如是。外曰。但是智能增長生死。施戒亦",
    "T30n1569_001:0170a13": "爾耶。內曰。取福捨惡是行法(修妬路)。福名福報。",
    "T30n1569_001:0170a14": "外曰。若福名福報者。何以修妬路中但言",
    "T30n1569_001:0170a15": "福。內曰。福名因。福報名果。或說因為果。",
    "T30n1569_001:0170a16": "或說果為因。此中說因為果。譬如食千兩",
    "T30n1569_001:0170a17": "金。金不可食。因金得食。故名食金。又如",
    "T30n1569_001:0170a18": "見畫言是好手。因手得畫故名好手。取名",
    "T30n1569_001:0170a19": "著。著福報惡先已說。行名將人常行生",
    "T30n1569_001:0170a20": "死中。外曰。何等是不行法。內曰。俱捨(修妬路)俱",
    "T30n1569_001:0170a21": "名福報罪報。捨名心不著。心不著福不",
    "T30n1569_001:0170a22": "復往來五道。是名不行法。外曰。福不應捨。",
    "T30n1569_001:0170a23": "以果報妙故。亦不說因緣故(修妬路)。諸福果報",
    "T30n1569_001:0170a24": "妙。一切眾生常求妙果。云何可捨。又如佛",
    "T30n1569_001:0170a25": "言。諸比丘。於福莫畏。汝今又不說因緣。是",
    "T30n1569_001:0170a26": "故不應捨福。內曰。福滅時苦(修妬路)。福名福",
    "T30n1569_001:0170a27": "報。滅名失壞。福報滅時。離所樂事。生大憂",
    "T30n1569_001:0170a28": "苦。如佛說。樂受生時樂。住時樂。滅時苦。是",
    "T30n1569_001:0170a29": "故應捨福。又如佛言於福莫畏者。助道",
    "T30n1569_001:0170b01": "應行故。如佛說。福尚應捨。何況罪。外曰。罪",
    "T30n1569_001:0170b02": "福相違故。汝言福滅時苦者。罪生住時應",
    "T30n1569_001:0170b03": "樂。內曰。罪住時苦(修妬路)。罪名罪報。罪報生",
    "T30n1569_001:0170b04": "時苦。何況住時。如佛說。苦受生時苦。住時",
    "T30n1569_001:0170b05": "苦。滅時樂。汝言罪福相違故。罪生時應樂",
    "T30n1569_001:0170b06": "者。今當答汝何不言福罪相違故。罪滅時",
    "T30n1569_001:0170b07": "樂。生住時苦。外曰。常福無捨因緣故不應",
    "T30n1569_001:0170b08": "捨(修妬路)。汝說捨福因緣滅時苦。今常福報",
    "T30n1569_001:0170b09": "中。無滅苦故不應捨。如經說。能作馬祀。",
    "T30n1569_001:0170b10": "是人度衰老死。福報常生處常。是福不應",
    "T30n1569_001:0170b11": "捨。內曰。福應捨。二相故(修妬路)。是福有二相。",
    "T30n1569_001:0170b12": "能與樂。能與苦。如雜毒飯食時。美欲消時",
    "T30n1569_001:0170b13": "苦。福亦如是。復次有福報是樂因。多受則",
    "T30n1569_001:0170b14": "苦因。譬如近火。止寒則樂。轉近燒身則苦。",
    "T30n1569_001:0170b15": "是故福二相。二相故無常。是以應捨。又汝",
    "T30n1569_001:0170b16": "言馬祀福報常者。但有言說。無因緣故",
    "T30n1569_001:0170b17": "(修妬路)。馬祀福報實無常。何以故。馬祀業因緣",
    "T30n1569_001:0170b18": "有量故世間因若有量。果亦有量。如泥團",
    "T30n1569_001:0170b19": "小。瓶亦小。是故馬祀業有量故無常。復次聞",
    "T30n1569_001:0170b20": "汝天有瞋恚。共鬪相惱故不應常。又汝馬",
    "T30n1569_001:0170b21": "祀等業。從因緣生故皆無常。復次有漏淨福",
    "T30n1569_001:0170b22": "無常故尚應捨。何況雜罪福(修妬路)。如馬祀業",
    "T30n1569_001:0170b23": "中。有殺等罪故。復次如僧佉經言。祀法不",
    "T30n1569_001:0170b24": "淨．無常．勝負相故。是以應捨。外曰。若捨福",
    "T30n1569_001:0170b25": "不應作(修妬路)。若福必捨。本不應作。何有智",
    "T30n1569_001:0170b26": "人空為苦事。譬如陶家作器還破。內曰。生",
    "T30n1569_001:0170b27": "道次第法。如垢衣浣染(修妬路)。如垢衣先浣",
    "T30n1569_001:0170b28": "後淨乃染浣淨不虛也。所以者何。染法次第",
    "T30n1569_001:0170b29": "故。以垢衣不受染故。如是先除罪垢。次",
    "T30n1569_001:0170c01": "以福德熏心。然後受涅槃道染。外曰。捨",
    "T30n1569_001:0170c02": "福依何等(修妬路)。依福捨惡。依何捨福。內",
    "T30n1569_001:0170c03": "曰。無相最上(修妬路)。取福人天中生。取罪三惡",
    "T30n1569_001:0170c04": "道生。是故無相智慧最第一。無相名一切相",
    "T30n1569_001:0170c05": "不憶念。離一切受。過去未來現在法心無所",
    "T30n1569_001:0170c06": "著。一切法自性無故。則無所依。是名無相。",
    "T30n1569_001:0170c07": "以是方便故能捨福。何以故。除三種解脫",
    "T30n1569_001:0170c08": "門。第一利不可得。如佛語諸比丘。若有人",
    "T30n1569_001:0170c09": "言我不用空無相無作。欲得若知若見。無",
    "T30n1569_001:0170c10": "增上慢者。是人空言無實。",
    "T30n1569_001:0170c11": "破神品第二",
    "T30n1569_001:0170c12": "外曰。不應言一切法空無相。神等諸法有",
    "T30n1569_001:0170c13": "故(修妬路)。迦毘羅。優樓迦等言。神及諸法有。迦",
    "T30n1569_001:0170c14": "毘羅言。從冥初生覺。從覺生我心。從我",
    "T30n1569_001:0170c15": "心。生五微塵。從五微塵生五大。從五大",
    "T30n1569_001:0170c16": "生十一根。神為主常。覺相。處中。常住不壞",
    "T30n1569_001:0170c17": "不敗。攝受諸法。能知此二十五諦。即得解",
    "T30n1569_001:0170c18": "脫。不知此者。不離生死。優樓迦言。實有",
    "T30n1569_001:0170c19": "神常。以出入息視眴壽命等相故。則知有",
    "T30n1569_001:0170c20": "神。復次以欲恚苦樂智慧等所依處故。則",
    "T30n1569_001:0170c21": "知有神。是故神是實有。云何言無。若有而",
    "T30n1569_001:0170c22": "言無。則為惡邪人。惡邪人無解脫。是故不",
    "T30n1569_001:0170c23": "應言一切法空無相。內曰。若有神而言無。",
    "T30n1569_001:0170c24": "是為惡邪。若無而言無。此有何過。諦觀察",
    "T30n1569_001:0170c25": "之。實無有神。外曰。實有神。如僧佉經中",
    "T30n1569_001:0170c26": "說。覺相是神。內曰。神覺為一耶。為異耶。",
    "T30n1569_001:0170c27": "外曰。神覺一也。內曰。覺若神相。神無常",
    "T30n1569_001:0170c28": "(修妬路)。若覺是神相者。覺無常故。神應無常。譬",
    "T30n1569_001:0170c29": "如熱是火相。熱無常故。火亦無常。今覺實無",
    "T30n1569_001:0171a01": "常。所以者何。相各異故。屬因緣故。本無今",
    "T30n1569_001:0171a02": "有故。已有還無故。外曰。不生故常(修妬路)。生相",
    "T30n1569_001:0171a03": "法無常。神非生相故常。內曰。若爾覺非神",
    "T30n1569_001:0171a04": "相(修妬路)。覺是無常。汝說神常。神應與覺異。",
    "T30n1569_001:0171a05": "若神覺不異者。覺無常故。神亦應無常。復",
    "T30n1569_001:0171a06": "次若覺是神相。無有是處。所以者何。覺行",
    "T30n1569_001:0171a07": "一處故(修妬路)。若覺是神相者。汝法中神遍一",
    "T30n1569_001:0171a08": "切處。覺亦應一時遍行五道。而覺行一處",
    "T30n1569_001:0171a09": "不能周遍。是故覺非神相。復次若爾神與",
    "T30n1569_001:0171a10": "覺等(修妬路)。汝以覺為神相者。神應與覺等。",
    "T30n1569_001:0171a11": "神則不遍。譬如火無熱不熱相。神亦如是。",
    "T30n1569_001:0171a12": "不應有遍不遍相。復次若以為遍。則有覺",
    "T30n1569_001:0171a13": "不覺相(修妬路)。汝欲令神遍。神則二相。覺不覺",
    "T30n1569_001:0171a14": "相。何以故。覺不遍故。神若墮覺處是則覺。",
    "T30n1569_001:0171a15": "若墮不覺處是則不覺。外曰。力遍故無過",
    "T30n1569_001:0171a16": "(修妬路)。有處覺雖無用。此中亦有覺力。是故無",
    "T30n1569_001:0171a17": "無覺過。內曰。不然。力有力不異故(修妬路)。若有",
    "T30n1569_001:0171a18": "覺力處是中覺應有用而無用。是故汝語",
    "T30n1569_001:0171a19": "非也。若如是說。覺無用處。亦有覺力者。但",
    "T30n1569_001:0171a20": "有是語。外曰。因緣合故。覺力有用(修妬路)。神雖",
    "T30n1569_001:0171a21": "有覺力。要待因緣合故。乃能有用。內曰。",
    "T30n1569_001:0171a22": "墮生相故(修妬路)。若因緣合時覺有用者。是覺",
    "T30n1569_001:0171a23": "屬因緣故。則墮生相。若覺神不異。神亦",
    "T30n1569_001:0171a24": "是生相。外曰。如燈(修妬路)。譬如燈能照物不",
    "T30n1569_001:0171a25": "能作物。因緣亦如是。能令覺有用。不能",
    "T30n1569_001:0171a26": "生覺。內曰。不然。燈雖不照瓶等。而瓶等",
    "T30n1569_001:0171a27": "可得。亦可持用。若因緣不合時。覺不可",
    "T30n1569_001:0171a28": "得。神亦不能覺苦樂。是故汝喻非也。外曰。",
    "T30n1569_001:0171a29": "如色(修妬路)。譬如色。雖先有燈。不照則不了。",
    "T30n1569_001:0171b01": "如是覺雖先有。因緣未合故亦不了。內曰。",
    "T30n1569_001:0171b02": "不然。自相不了故(修妬路)。若未有照。人雖不",
    "T30n1569_001:0171b03": "了色相自了。汝覺相自不了。是故汝喻非",
    "T30n1569_001:0171b04": "也。復次以無相故。色相不以人知故為色",
    "T30n1569_001:0171b05": "相。是故若不見時常有色。汝知是神相。不",
    "T30n1569_001:0171b06": "應以無知處為知。無知處為知。是事不",
    "T30n1569_001:0171b07": "然。汝法中知覺一義。外曰。優樓迦弟子。誦",
    "T30n1569_001:0171b08": "衛世師經。言知與神異。是故神不墮無常",
    "T30n1569_001:0171b09": "中。亦不無知。何以故。神知合故。如有牛",
    "T30n1569_001:0171b10": "(修妬路)。譬如人與牛合故人名有牛。如是神情",
    "T30n1569_001:0171b11": "意塵合故。神有知生。以神合知故。神名有",
    "T30n1569_001:0171b12": "知。內曰。牛相牛中住。非有牛中(修妬路)。牛相牛",
    "T30n1569_001:0171b13": "中住。不在有牛中。是故雖人牛合有牛不",
    "T30n1569_001:0171b14": "作牛。但牛為牛。如是雖神知合。知相知中",
    "T30n1569_001:0171b15": "住。神不為知。汝言神情意塵合故知生。是",
    "T30n1569_001:0171b16": "知知色塵等。是故但知能知非神知。譬如",
    "T30n1569_001:0171b17": "火能燒。非有火人燒。外曰。能用法故(修妬路)。人",
    "T30n1569_001:0171b18": "雖有見相用燈則見離燈則不見。神雖有",
    "T30n1569_001:0171b19": "能知用知則知離知則不知。內曰。不然。知",
    "T30n1569_001:0171b20": "即能知故(修妬路)。以情意塵合故知生。是知能",
    "T30n1569_001:0171b21": "知色等諸塵。是故知即能知非是所用。若知",
    "T30n1569_001:0171b22": "即能知。神復何用。燈喻非也。何以故。燈不",
    "T30n1569_001:0171b23": "知色等故(修妬路)。燈雖先有。不能知色等。非",
    "T30n1569_001:0171b24": "知法故。是故但知能知色。若不能知。不名",
    "T30n1569_001:0171b25": "為知。是故縱有能知。彼能何用。外曰。馬身",
    "T30n1569_001:0171b26": "合故神為馬(修妬路)。譬如神與馬身合故。神名",
    "T30n1569_001:0171b27": "為馬。神雖異身。亦名神為馬。如是神知",
    "T30n1569_001:0171b28": "合故神名為知。內曰。不然。身中神非馬",
    "T30n1569_001:0171b29": "(修妬路)。馬身即馬也。汝謂身與神異。則神與馬",
    "T30n1569_001:0171c01": "異。云何以神為馬。是故此喻非也。以神喻",
    "T30n1569_001:0171c02": "神。則墮負處。外曰。如黑疊(修妬路)。譬如黑",
    "T30n1569_001:0171c03": "疊。黑雖異疊。疊與黑合故名為黑疊。如是",
    "T30n1569_001:0171c04": "知雖異神神與知合故神名為知。內曰。若",
    "T30n1569_001:0171c05": "爾無神(修妬路)。若神與知合故神名為知。神應",
    "T30n1569_001:0171c06": "非神。何以故。我先說知即是能知。若知不名",
    "T30n1569_001:0171c07": "神。神亦不名能知。若他合故以他為名者。",
    "T30n1569_001:0171c08": "知與神合何不名知為神。又如先說黑疊",
    "T30n1569_001:0171c09": "喻者。自違汝經。汝經黑是求那。疊是陀羅",
    "T30n1569_001:0171c10": "驃。陀羅驃不作求那。求那不作陀羅驃。外",
    "T30n1569_001:0171c11": "曰。如有杖(修妬路)。譬如人與杖合故人名有",
    "T30n1569_001:0171c12": "杖。不但名杖。杖雖與人合。杖不名有人。",
    "T30n1569_001:0171c13": "亦不名人。如是神與知合故神名能知。不",
    "T30n1569_001:0171c14": "但名知。亦非是知。與神合故。知名為神。",
    "T30n1569_001:0171c15": "內曰。不然。有杖非杖(修妬路)。雖杖與有杖合",
    "T30n1569_001:0171c16": "有杖不為杖。如是知相知中非神中。是故",
    "T30n1569_001:0171c17": "神非能知。外曰。僧佉人復言。若知與神異。",
    "T30n1569_001:0171c18": "有如上過。我經中無如是過。所以者何。覺",
    "T30n1569_001:0171c19": "即神相故。我以覺相為神。是故常覺無不",
    "T30n1569_001:0171c20": "覺。內曰。雖已先破。今當更說。若覺相神",
    "T30n1569_001:0171c21": "不一(修妬路)。覺有種種苦樂覺等。若覺是神相。",
    "T30n1569_001:0171c22": "神應種種。外曰。不然。一為種種相。如頗",
    "T30n1569_001:0171c23": "梨(修妬路)。如一頗梨珠隨色而變。或青黃赤白",
    "T30n1569_001:0171c24": "等。如是一覺。隨塵別異。或覺苦或覺樂等",
    "T30n1569_001:0171c25": "覺雖種種相。實是一覺。內曰。若爾罪福一相",
    "T30n1569_001:0171c26": "(修妬路)。若益他覺是名福。若損他覺是名罪。一",
    "T30n1569_001:0171c27": "切慧人心信是法。若益他覺損他覺是一",
    "T30n1569_001:0171c28": "者。應罪福一相。如施盜等亦應一。復次如",
    "T30n1569_001:0171c29": "珠。先有隨色而變。然覺共緣生。是故汝",
    "T30n1569_001:0172a01": "喻非也。復次珠新新生滅故。相則不一。汝",
    "T30n1569_001:0172a02": "言珠一者。是亦非也。外曰。不然。果雖多作",
    "T30n1569_001:0172a03": "者一。如陶師(修妬路)。如一陶師作瓶瓫等。非",
    "T30n1569_001:0172a04": "作者一故果便一也。如是一覺能作損益",
    "T30n1569_001:0172a05": "等業。內曰。陶師無別異(修妬路)。譬如陶師身一",
    "T30n1569_001:0172a06": "無異相。而與瓶瓫等異。然益他覺損他覺。",
    "T30n1569_001:0172a07": "實有異相。又損益等與覺不異。是故汝喻",
    "T30n1569_001:0172a08": "非也。外曰。實有神。比知相故(修妬路)。有物雖",
    "T30n1569_001:0172a09": "不可現知。以比相故知。如見人先去然",
    "T30n1569_001:0172a10": "後到彼。日月東出西沒。雖不見去。以到",
    "T30n1569_001:0172a11": "彼故知去。如是見諸求那依陀羅驃。以",
    "T30n1569_001:0172a12": "比知相故知有神。神知合故。神名能知。內",
    "T30n1569_001:0172a13": "曰。是事先已破。今當更說。不知非神(修妬路)。汝",
    "T30n1569_001:0172a14": "法神遍廣大而知少。若神知者。有處有時不",
    "T30n1569_001:0172a15": "知。是則非神。有處名身外。有時名身內。睡",
    "T30n1569_001:0172a16": "眠悶等是時不知。若神知相有處有時不知。",
    "T30n1569_001:0172a17": "是則非神。何以故。無知相故。汝以知相有",
    "T30n1569_001:0172a18": "神者。空無實也。外曰。行無故知無如煙",
    "T30n1569_001:0172a19": "(修妬路)。如煙是火相。炭時無煙。是時雖無煙而",
    "T30n1569_001:0172a20": "有火。如是知雖神相。若有知。若無知。神",
    "T30n1569_001:0172a21": "應常有。內曰。不然。神能知故(修妬路)。若不知時。",
    "T30n1569_001:0172a22": "欲令有神者。神則不能知。亦無知相。所以",
    "T30n1569_001:0172a23": "者何。汝神無知時亦有神故。復次若無煙",
    "T30n1569_001:0172a24": "時。現見有火知有火。神若有知。若無知",
    "T30n1569_001:0172a25": "無能見者。是故汝喻非也。復次汝說見共",
    "T30n1569_001:0172a26": "相比知故有神。此亦非也。所以者何。見去",
    "T30n1569_001:0172a27": "者去法到彼故(修妬路)。若離去者無去法。離",
    "T30n1569_001:0172a28": "去法無去者。到彼如是見去者曰到彼必",
    "T30n1569_001:0172a29": "知有去法。若離神無知。是事不然。是故不",
    "T30n1569_001:0172b01": "應以知故知有神。不可見龜而有毛想。",
    "T30n1569_001:0172b02": "不可見石女而有兒想。如是不應見知",
    "T30n1569_001:0172b03": "便有神想。外曰。如手取(修妬路)。如手有時取。",
    "T30n1569_001:0172b04": "有時不取。不可以不取時不名為手。手",
    "T30n1569_001:0172b05": "常名手。神亦如是。有時知。有時不知。不可",
    "T30n1569_001:0172b06": "以不知時不名為神。神常名神。內曰。取",
    "T30n1569_001:0172b07": "非手相(修妬路)。取是手業非手相。何以故。不以",
    "T30n1569_001:0172b08": "取故知為手。汝以知即神相。此喻非也。外",
    "T30n1569_001:0172b09": "曰。定有神。覺苦樂故(修妬路)。若無覺者。則無",
    "T30n1569_001:0172b10": "覺身獨。不能覺苦樂。何以故。死人有身。",
    "T30n1569_001:0172b11": "不能覺苦樂。如是知有身者。能覺苦樂。",
    "T30n1569_001:0172b12": "此則為神。是故定有神。內曰。若惱亦斷(修妬路)。",
    "T30n1569_001:0172b13": "如刀害身。是時生惱。若刀害神。神亦有惱",
    "T30n1569_001:0172b14": "者。神亦應斷。外曰。不然。無觸故如空(修妬路)。",
    "T30n1569_001:0172b15": "神無觸故不可斷。如燒舍時。內空無觸故",
    "T30n1569_001:0172b16": "不可燒但有熱。如是斷身時。內神無觸故",
    "T30n1569_001:0172b17": "不可斷。但有惱。內曰。若爾無去(修妬路)。若神",
    "T30n1569_001:0172b18": "無觸。身不應到餘處。何以故。去法從思",
    "T30n1569_001:0172b19": "惟生。從身動生。身無思惟。非覺法故。神",
    "T30n1569_001:0172b20": "無動力。非身法故。如是身不應到餘處。",
    "T30n1569_001:0172b21": "外曰。如盲跛(修妬路)。譬如盲跛相假能去。如",
    "T30n1569_001:0172b22": "是神有思惟。身有動力。和合而去。內曰。異",
    "T30n1569_001:0172b23": "相故(修妬路)。如盲跛。二觸二思惟故法應能去。",
    "T30n1569_001:0172b24": "身神無二事故不應去。是故無去法。若不",
    "T30n1569_001:0172b25": "爾有如上斷過。復次汝謂空熱。此事不然。",
    "T30n1569_001:0172b26": "何以故。空無觸故。微熱遍空。身觸覺熱非",
    "T30n1569_001:0172b27": "空熱也。但假言空熱。外曰。如舍主惱",
    "T30n1569_001:0172b28": "(修妬路)。如燒舍時。舍主惱而不燒。如是身斷",
    "T30n1569_001:0172b29": "時。神但惱而不斷。內曰。不然。無常故燒",
    "T30n1569_001:0172c01": "(修妬路)。舍燒時。草木等無常故。亦燒亦熱。空",
    "T30n1569_001:0172c02": "常故不燒不熱。如是身無常故。亦惱亦斷。",
    "T30n1569_001:0172c03": "神常故不惱不斷。復次舍主遠火故不應",
    "T30n1569_001:0172c04": "燒。汝經言。神遍滿故。亦應斷壞。外曰。必有",
    "T30n1569_001:0172c05": "神取色等故(修妬路)。五情不能知五塵。非知",
    "T30n1569_001:0172c06": "法故。是故知神能知。神用眼等。知色等諸",
    "T30n1569_001:0172c07": "塵。如人以鎌收刈五穀。內曰。何不用耳",
    "T30n1569_001:0172c08": "見(修妬路)。若神見有力。何不用耳見色。如火",
    "T30n1569_001:0172c09": "能燒。處處皆燒。又如人或時無鎌手亦能",
    "T30n1569_001:0172c10": "斷。又如舍有六向。人居其內所在能見。神",
    "T30n1569_001:0172c11": "亦如是。處處應見。外曰。不然。所用定故。",
    "T30n1569_001:0172c12": "如陶師(修妬路)。神雖有見力。然眼等所伺不",
    "T30n1569_001:0172c13": "同。於塵各定故。不能用耳見色。如陶師",
    "T30n1569_001:0172c14": "雖能作瓶。離泥不能作。如是神雖有見",
    "T30n1569_001:0172c15": "力。非眼不能見。內曰。若爾盲(修妬路)。若神用",
    "T30n1569_001:0172c16": "眼見。則神與眼異。神與眼異。則神無眼。神",
    "T30n1569_001:0172c17": "無眼云何見。汝陶師喻者。是亦不然。所以",
    "T30n1569_001:0172c18": "者何。離泥更無有瓶。泥即為瓶。而眼色異",
    "T30n1569_001:0172c19": "故。外曰。有神異情動故(修妬路)。若無神者。何",
    "T30n1569_001:0172c20": "故見他食果。口中生涎。如是不應以眼",
    "T30n1569_001:0172c21": "知味。有眼者能知。復次一物眼身知故(修妬路)。",
    "T30n1569_001:0172c22": "如人眼先識瓶等。闇中雖不用眼。身觸亦",
    "T30n1569_001:0172c23": "知。是故知有神。內曰。如盲。修妬路中已破。",
    "T30n1569_001:0172c24": "復次若眼見他食果。而口生涎者。餘情何",
    "T30n1569_001:0172c25": "以不動。身亦如是。外曰。如人燒(修妬路)。譬如",
    "T30n1569_001:0172c26": "人雖能燒。離火不能燒。神亦如是。用眼",
    "T30n1569_001:0172c27": "能見。離眼不能見。內曰。火燒(修妬路)。言人燒",
    "T30n1569_001:0172c28": "者。是則妄語。何以故。人無燒相。火自能燒。",
    "T30n1569_001:0172c29": "如風動木。相揩生火。焚燒山澤。無有作",
    "T30n1569_001:0173a01": "者。是故火自能燒。非人燒也。外曰。如意",
    "T30n1569_001:0173a02": "(修妬路)。如死人雖有眼無意故。神則不見。若有",
    "T30n1569_001:0173a03": "意神則見。如是神用眼見。離眼不見。內曰。",
    "T30n1569_001:0173a04": "若有意能知。無意不能知者。但意行眼等",
    "T30n1569_001:0173a05": "門中便知。神復何用。外曰。意不自知。若意",
    "T30n1569_001:0173a06": "意相知。此則無窮。我神一故。以神知意非",
    "T30n1569_001:0173a07": "無窮也。內曰。神亦神(修妬路)。若神知意。誰復",
    "T30n1569_001:0173a08": "知神。若神知神。是亦無窮。我法以現在意",
    "T30n1569_001:0173a09": "知過去意。意法無常故無咎。外曰。云何除",
    "T30n1569_001:0173a10": "神(修妬路)。若除神云何但意知諸塵。內曰。如",
    "T30n1569_001:0173a11": "火熱相(修妬路)。譬如火熱。無有作者。火性自",
    "T30n1569_001:0173a12": "熱。無有不熱之火。如是意是知相。雖復離",
    "T30n1569_001:0173a13": "神性知故能知。神知異故神不應知。外曰。",
    "T30n1569_001:0173a14": "應有神宿習念相續故。生時憂喜行(修妬路)。如",
    "T30n1569_001:0173a15": "小兒生。便知行憂喜等事。無有教者。以先",
    "T30n1569_001:0173a16": "世宿習憶念相續故。今世還為種種業。是故",
    "T30n1569_001:0173a17": "知有神亦常相。內曰。遍云何念(修妬路)。神常遍",
    "T30n1569_001:0173a18": "諸塵。無不念時。念從何生。復次若念一切",
    "T30n1569_001:0173a19": "處生。念亦應遍一切處。如是一切處應一",
    "T30n1569_001:0173a20": "時念。若念分分處生。神則有分。有分故無",
    "T30n1569_001:0173a21": "常。復次若神無知。若知非神。此事先已破。",
    "T30n1569_001:0173a22": "外曰。合故念生(修妬路)。若神意合。以勢發故念",
    "T30n1569_001:0173a23": "生。何以故。神意雖合。勢不發者。則念不生。",
    "T30n1569_001:0173a24": "內曰。雖先已破。今當重說。神若知相。不應",
    "T30n1569_001:0173a25": "生念。若非知相。亦不應生念。復次若念",
    "T30n1569_001:0173a26": "知(修妬路)。若念生是時知。若念不生。是時不知。",
    "T30n1569_001:0173a27": "應念即是知。神復何用。外曰。應有神。左見",
    "T30n1569_001:0173a28": "右識故(修妬路)。如人先左眼見。後右眼識。不",
    "T30n1569_001:0173a29": "應彼見此識。以內有神故。左見右識。內曰。",
    "T30n1569_001:0173b01": "共答二眼(修妬路)。分知不名知。復次若爾無",
    "T30n1569_001:0173b02": "知。復次遍云何念。復次若念知。復次何不",
    "T30n1569_001:0173b03": "用耳見。復次若爾盲。復次如左眼見。不應",
    "T30n1569_001:0173b04": "右眼識。神亦不應此分見彼分識。是故不",
    "T30n1569_001:0173b05": "應以左眼見。右眼識故。便有神。外曰。念",
    "T30n1569_001:0173b06": "屬神故神知(修妬路)。念名神法。是念神中生。是",
    "T30n1569_001:0173b07": "故神用念知。內曰。不然。分知不名知(修妬路)。",
    "T30n1569_001:0173b08": "若神一分處知生。神則分知。若神分知。神不",
    "T30n1569_001:0173b09": "名知。外曰。神知非分知。何以故。神雖分知。",
    "T30n1569_001:0173b10": "神名知。如身業(修妬路)。譬如身分手有所作",
    "T30n1569_001:0173b11": "名為身作。如是神雖分知。神名知。內曰。",
    "T30n1569_001:0173b12": "若爾無知(修妬路)。汝法神遍意少。神意合故神知",
    "T30n1569_001:0173b13": "生。是知與意等少。若以少知神名知者。汝",
    "T30n1569_001:0173b14": "何不言以多不知故神名不知。又汝身業",
    "T30n1569_001:0173b15": "喻者。此事不然。何以故。分有分一異不可得",
    "T30n1569_001:0173b16": "故。外曰。如衣分燒(修妬路)。譬如衣一分燒名為",
    "T30n1569_001:0173b17": "燒衣。如是神雖一分知。名為神知。內",
    "T30n1569_001:0173b18": "曰。燒亦如是(修妬路)。若衣一分燒。不名為燒。",
    "T30n1569_001:0173b19": "應名分燒。汝以一分燒故衣名燒者。今多",
    "T30n1569_001:0173b20": "不燒應名不燒。何以故。是衣多不燒。實有",
    "T30n1569_001:0173b21": "用故。是以莫著語言。",
    "T30n1569_001:0173b22": "破一品第三",
    "T30n1569_001:0173b23": "外曰。應有神。有一瓶等。神所有故(修妬路)。若",
    "T30n1569_001:0173b24": "有神則有神所有。若無神則無神所有。有",
    "T30n1569_001:0173b25": "一瓶等是神所有故有神。內曰。不然。何以",
    "T30n1569_001:0173b26": "故。神已不可得故。今思惟有一瓶等。若以",
    "T30n1569_001:0173b27": "一有。若以異有。二俱有過。外曰。有一瓶等。",
    "T30n1569_001:0173b28": "若以一有。有何過。內曰。若有一瓶一。如一",
    "T30n1569_001:0173b29": "一切成。若不成。若顛倒(修妬路)。若有一瓶一者。",
    "T30n1569_001:0173c01": "如因陀羅釋迦憍尸迦。其有因陀羅處。則",
    "T30n1569_001:0173c02": "有釋迦憍尸迦。如是隨有處則有一瓶。",
    "T30n1569_001:0173c03": "隨一處則有有瓶。隨瓶處則有有一。若",
    "T30n1569_001:0173c04": "爾衣等諸物亦應是瓶。有一瓶一故。如是",
    "T30n1569_001:0173c05": "其有一物皆應是瓶。今瓶衣等物悉應是",
    "T30n1569_001:0173c06": "一。復次有常故一瓶亦應常。復次若說有",
    "T30n1569_001:0173c07": "則說一瓶。復次一是數。有瓶。亦應是數。",
    "T30n1569_001:0173c08": "復次若瓶五身。有一亦應五身。若瓶有形有",
    "T30n1569_001:0173c09": "對。有一亦應有形有對。若瓶無常。有一亦",
    "T30n1569_001:0173c10": "應無常。是名如一一切成。若處處有。是中",
    "T30n1569_001:0173c11": "無瓶。今處處瓶是亦無瓶。有不異故。復次",
    "T30n1569_001:0173c12": "事事有。不是瓶。今瓶則非瓶。有不異故。復",
    "T30n1569_001:0173c13": "次若說有。不攝一瓶。今說一瓶。亦不應",
    "T30n1569_001:0173c14": "攝一瓶。有不異故。復次若有非瓶。瓶亦非",
    "T30n1569_001:0173c15": "瓶。有不異故。是名如一一切不成。若欲",
    "T30n1569_001:0173c16": "說瓶應說有。欲說有應說瓶。復次汝瓶",
    "T30n1569_001:0173c17": "成故。有一亦成。若有一成故瓶亦應成。以",
    "T30n1569_001:0173c18": "一故是名如一一切顛倒(此中四紙辯名字無可傳譯)。外曰。",
    "T30n1569_001:0173c19": "物有一故無過(修妬路)。物是有。亦是一。是故若",
    "T30n1569_001:0173c20": "有瓶處必有有一。非有一處皆是瓶。復次",
    "T30n1569_001:0173c21": "若說瓶。當知已攝有一。非說有一必攝",
    "T30n1569_001:0173c22": "瓶。內曰。瓶有二。何故二無瓶(修妬路)。若有一",
    "T30n1569_001:0173c23": "瓶一。何故有一處無瓶。復次云何說有一",
    "T30n1569_001:0173c24": "不攝瓶。外曰。瓶中瓶有定故(修妬路)。瓶中瓶有",
    "T30n1569_001:0173c25": "與瓶不異。而異於衣物等。是故在在處瓶。",
    "T30n1569_001:0173c26": "是中有瓶有。亦在在處瓶有。是中有瓶非",
    "T30n1569_001:0173c27": "在在有處有瓶。內曰。不然。瓶有不異故",
    "T30n1569_001:0173c28": "(修妬路)。有是總相。何以故。若說有則信瓶等諸",
    "T30n1569_001:0173c29": "物。若說瓶不信衣等諸物。是故瓶是別相。",
    "T30n1569_001:0174a01": "有是總相。云何為一。外曰。如父子(修妬路)。譬",
    "T30n1569_001:0174a02": "如一人亦子亦父。如是總相亦是別相。別",
    "T30n1569_001:0174a03": "相亦是總相。內曰。不然。子故父(修妬路)。若未生",
    "T30n1569_001:0174a04": "子不名為父。子生然後為父。復次是喻同",
    "T30n1569_001:0174a05": "我。汝則非也。外曰。應有瓶。皆信故(修妬路)。",
    "T30n1569_001:0174a06": "世人眼見信有瓶用。是故應有瓶。內曰。有",
    "T30n1569_001:0174a07": "不異故一切無(修妬路)。若瓶與有不異者。瓶",
    "T30n1569_001:0174a08": "應是總相非別相。別相無故。總相亦無。因",
    "T30n1569_001:0174a09": "有別相故有總相。若無別相則無總相。",
    "T30n1569_001:0174a10": "是二無故。一切皆無。外曰。如足分等名身",
    "T30n1569_001:0174a11": "(修妬路)。如頭足分等。雖不異身。非但足為身。",
    "T30n1569_001:0174a12": "如是瓶與有雖不異。而瓶非總相。內曰。若",
    "T30n1569_001:0174a13": "足與身不異。何故足不為頭(修妬路)。若頭足分",
    "T30n1569_001:0174a14": "等。與身不異者。足應是頭。是二與身",
    "T30n1569_001:0174a15": "不異故。如因陀羅釋迦不異故。因陀羅即",
    "T30n1569_001:0174a16": "釋迦。外曰。諸分異故無過(修妬路)。分有分不異。",
    "T30n1569_001:0174a17": "非分分不異。是故頭足不一。內曰。若爾無",
    "T30n1569_001:0174a18": "身(修妬路)。若足與頭異。頭與足分等異。如是。",
    "T30n1569_001:0174a19": "但有諸分。更無有分。名之為身。外曰。不",
    "T30n1569_001:0174a20": "然。多因一果現故。如色等是瓶(修妬路)。如色",
    "T30n1569_001:0174a21": "分等多因現一瓶果。此中非但色為瓶。亦",
    "T30n1569_001:0174a22": "不離色為瓶。是故色分等不為一。足分",
    "T30n1569_001:0174a23": "等與身亦如是。內曰。如色等瓶亦不一(修妬",
    "T30n1569_001:0174a24": "路)。若瓶與色聲香味觸五分不異者。不應",
    "T30n1569_001:0174a25": "言一瓶。若言一瓶。色分等亦應一。色等與",
    "T30n1569_001:0174a26": "瓶不異故。外曰。如軍林(修妬路)。若象馬車步。",
    "T30n1569_001:0174a27": "多眾合故名為軍。又松柏等。多樹合故名為",
    "T30n1569_001:0174a28": "林。非獨松為林。亦不離松為林。軍亦爾。",
    "T30n1569_001:0174a29": "如是非一色名為瓶。亦不離色為瓶。內",
    "T30n1569_001:0174b01": "曰。眾亦如瓶(修妬路)。若松柏等。與林不異者。",
    "T30n1569_001:0174b02": "不應言一林。若言一林者。松柏等亦應",
    "T30n1569_001:0174b03": "一。與林不異故。如松樹根莖。枝節華葉。亦",
    "T30n1569_001:0174b04": "應如是破。如軍等一切物。盡應如是破。外",
    "T30n1569_001:0174b05": "曰。受多瓶故(修妬路)。汝說色分等多(修妬路)。瓶亦",
    "T30n1569_001:0174b06": "應多。是故欲破一瓶而受多瓶。內曰。非色",
    "T30n1569_001:0174b07": "等多故瓶多(修妬路)。我說汝過非受多瓶。汝自",
    "T30n1569_001:0174b08": "言色分等多。無別瓶法為色等果。外曰。有",
    "T30n1569_001:0174b09": "果。以不破因。有因故果成(修妬路)。汝破瓶",
    "T30n1569_001:0174b10": "果。不破色等瓶因。若有因必有果。無無果",
    "T30n1569_001:0174b11": "因。復次色等瓶因。是微塵果。汝受色等故。",
    "T30n1569_001:0174b12": "因果俱成。內曰。如果無因亦無(修妬路)。如瓶與",
    "T30n1569_001:0174b13": "色等多分不異故。瓶不應一。今色等多分",
    "T30n1569_001:0174b14": "與瓶不異故。色等不應多。又如汝言。無",
    "T30n1569_001:0174b15": "無果因。今果破故。因亦自破。汝法因果一",
    "T30n1569_001:0174b16": "故。復次三世為一(修妬路)。泥團時現在。瓶時未",
    "T30n1569_001:0174b17": "來。土時過去。若因果一。泥團中應有瓶土。",
    "T30n1569_001:0174b18": "是故三世時為一。已作今作當作者。如是語",
    "T30n1569_001:0174b19": "壞。外曰。不然。因果相待成故。如長短(修妬路)。",
    "T30n1569_001:0174b20": "如因長見短。因短見長。如是泥團觀瓶",
    "T30n1569_001:0174b21": "則是因。觀土則是果。內曰。因他相違共過",
    "T30n1569_001:0174b22": "故。非長中長相。亦非短中及共中(修妬路)。若",
    "T30n1569_001:0174b23": "實有長相。若長中有。若短中有。若共中有。",
    "T30n1569_001:0174b24": "是不可得。何以故。長中無長相。以因他",
    "T30n1569_001:0174b25": "故。因短故為長短中亦無長性。相違故。若",
    "T30n1569_001:0174b26": "短中有長。不名為短。長短共中亦無長。二",
    "T30n1569_001:0174b27": "俱過故。若長中有。若短中有。先說有過。短",
    "T30n1569_001:0174b28": "相亦如是。若無長短。云何相待。◎",
    "T30n1569_001:0174b29": "百論卷上"
}