{
    "T51n2098_002:1096b19": "古清涼傳卷下",
    "T51n2098_002:1096b21": "唐朝藍谷沙門慧祥撰",
    "T51n2098_002:1096b22": "遊禮感通四支流雜述五",
    "T51n2098_002:1096b23": "遊禮感通四",
    "T51n2098_002:1096b24": "余。幼尚異概。長而彌篤。每聞殊方之唱。輒慷",
    "T51n2098_002:1096b25": "慨興懷。孰謂一朝翻然自致滅矣。遂得攬樛",
    "T51n2098_002:1096b26": "木啟荒蓁。勵蹇忘疲。直登中臺之首。於是。",
    "T51n2098_002:1096b27": "俯瞰萬物。傍眺千里。足蹈風雷之上。志凝霄",
    "T51n2098_002:1096b28": "漢之中。忽然若捨其浮生。迢迢焉似淩乎天",
    "T51n2098_002:1096b29": "庭。始悟壯觀之淘思小大之傾者。雖未覩王",
    "T51n2098_002:1096c01": "山九層之妙。鷲峯雞足之美。內撫微躬。亦何",
    "T51n2098_002:1096c02": "幸之多也。豈徒千載之一遇。故乃萬劫之稀",
    "T51n2098_002:1096c03": "逢耳。但玄樞難兆。幽關罕闢。苟在未晤。雖邇",
    "T51n2098_002:1096c04": "而遐瞻望神京。不能無戀。然承近古已來遊",
    "T51n2098_002:1096c05": "此山者多矣。至於群錄鮮見倫通。良以時無",
    "T51n2098_002:1096c06": "好事。故使芳塵委絕。不生遠大。後生何仰",
    "T51n2098_002:1096c07": "焉。且如曇靜曇遷惠安惠瓚。並釋門鵷鷺。寶",
    "T51n2098_002:1096c08": "地芝蘭。俱登臺首。蔑聞誌記。自餘湮沒者。胡",
    "T51n2098_002:1096c09": "可言哉。所以捃拾遺文。詳求耳目。庶思齊之",
    "T51n2098_002:1096c10": "士。彙征同往。又按別傳云。文殊師利。周宇文",
    "T51n2098_002:1096c11": "時。化作梵僧。而來此土云。訪聖迹。欲詣清",
    "T51n2098_002:1096c12": "涼山。文殊師利住處。於時。智猛法師。乃問",
    "T51n2098_002:1096c13": "其事纔伸啟請。俄失梵僧。此似曉勵群蒙。令",
    "T51n2098_002:1096c14": "生渴仰。若篤信神通者。豈遠乎哉。齊定州僧",
    "T51n2098_002:1096c15": "明勗。未詳何處人也。少懷倜儻。志概凝峻。承",
    "T51n2098_002:1096c16": "聞此山神秀文殊所居。裹糧負笈。杖錫而至。",
    "T51n2098_002:1096c17": "凡事幽深。靡不畢造。唯覓文殊師利。未經數",
    "T51n2098_002:1096c18": "日。遇一異僧。狀同其志。亦裹糧杖錫云。覓",
    "T51n2098_002:1096c19": "文殊。偶然一處。忽爾相見。於是。明勗即禮異",
    "T51n2098_002:1096c20": "僧。異僧亦禮明勗。各云。大聖大聖。願見救",
    "T51n2098_002:1096c21": "度。如此之俱困而乃止。殆問訊方俗。各述所",
    "T51n2098_002:1096c22": "居。勗遂無疑而忻得同志。相隨登陟。經於三",
    "T51n2098_002:1096c23": "日至東臺。東南見一故屋。中有數僧。並威儀",
    "T51n2098_002:1096c24": "疎野。容貌蕞陋。異僧初不致敬。次亦明勗慢",
    "T51n2098_002:1096c25": "之。既接喧涼。投中寄宿。爾夜異僧暴疾。困",
    "T51n2098_002:1096c26": "篤難堪。便利床蓆。臭穢無已。但云。我病困。",
    "T51n2098_002:1096c27": "如此之聲。未甞斷絕。乃相勸出山。因離其處",
    "T51n2098_002:1096c28": "行百餘步。住屋異僧。倏焉俱失。勗方悟聖",
    "T51n2098_002:1096c29": "人。慨其愚暗。崩號慟絕。幾至滅身。懇欵旬",
    "T51n2098_002:1097a01": "餘。更無所見。還歸本住。向名德敘之。識者告",
    "T51n2098_002:1097a02": "曰。我病困者。道汝我人之病困也。汝當覺之。",
    "T51n2098_002:1097a03": "必蒙度脫。勗乃將遵聖誨。謙卑自守。縱遇童",
    "T51n2098_002:1097a04": "隸。敬接無虧。每輒思之。流淚終日。年七十",
    "T51n2098_002:1097a05": "餘。終於所居。",
    "T51n2098_002:1097a06": "周沙門。未詳其氏諱。即前娑婆寺主。明禪師",
    "T51n2098_002:1097a07": "之師也。少年出家。遊歷名山。禪習為業。晚",
    "T51n2098_002:1097a08": "到五臺山。與明俱止娑婆寺。後將明尋求聖",
    "T51n2098_002:1097a09": "跡。往東台東花林山。至一名谷。且入深山。忽",
    "T51n2098_002:1097a10": "見石臼。如新搗藥。傍有木杵。有藥香。師告明",
    "T51n2098_002:1097a11": "曰。我今求此聖得隣。須臾間。有二人至。形",
    "T51n2098_002:1097a12": "容偉大。長眉披髮。因頂禮捧足。請救危厄。",
    "T51n2098_002:1097a13": "仙人曰。我共眾議。詳審汝行。乃北行二十餘",
    "T51n2098_002:1097a14": "步。二人遂去。良久。更有一人來。只云。汝來",
    "T51n2098_002:1097a15": "已允可。遂我行至一石邊。回顧語沙彌曰。汝",
    "T51n2098_002:1097a16": "可徐行。勿驚清眾。言訖。忽見茂林清泉。名花",
    "T51n2098_002:1097a17": "異果。廊廡交映。樓臺閒出。鮮花照爛。狀若天",
    "T51n2098_002:1097a18": "宮。有十四五人。或道或俗。儀容溫穆。對坐談",
    "T51n2098_002:1097a19": "笑明師步步修敬。徐面直進。彼問曰。汝從何",
    "T51n2098_002:1097a20": "來。能至我所。然此閒清淨果地。不宜小兒。汝",
    "T51n2098_002:1097a21": "送沙彌。令出眾外。方來相見。明師敬諾。承命",
    "T51n2098_002:1097a22": "送出沙彌。自忻多幸。方思啟問。未行數步。恍",
    "T51n2098_002:1097a23": "若有忘。徘徊四望。都無所見。唯高山巨谷。蟠",
    "T51n2098_002:1097a24": "木秀林而已。師謂明曰。與汝無福。其若是",
    "T51n2098_002:1097a25": "乎。乃尋路而歸。倍加懇勵。年八十有四。卒於",
    "T51n2098_002:1097a26": "娑婆寺焉。",
    "T51n2098_002:1097a27": "隋并州人高守節。家代信奉。而守節尤深。最",
    "T51n2098_002:1097a28": "為精懇。到年十六七時。曾遊代郡。道遇沙門。",
    "T51n2098_002:1097a29": "年可五六十。自稱海雲。與之談敘。因謂曰。兒",
    "T51n2098_002:1097b01": "能誦經否。答曰。誠其本心。雲即將向臺山。",
    "T51n2098_002:1097b02": "至一住處。見三草屋。纔可容身。乃於中止。教",
    "T51n2098_002:1097b03": "誦法華經。在外乞求。給其衣食。節。屢見胡",
    "T51n2098_002:1097b04": "僧來至。與師言笑。終日歸去。後雲輒問。識",
    "T51n2098_002:1097b05": "向胡僧否。曰不識。雲貌似戲言曰。是文殊師",
    "T51n2098_002:1097b06": "利菩薩。節。雖頻承此告。未晤其旨。後忽使節",
    "T51n2098_002:1097b07": "下山。就村取物。仍誡之曰。夫女人者。眾惡之",
    "T51n2098_002:1097b08": "本。壞菩提道。破涅槃城。汝向人間。宜其深",
    "T51n2098_002:1097b09": "慎。節敬諾。受教下山。中路見一女人。年十四",
    "T51n2098_002:1097b10": "五。衣服鮮華。姿容雅麗。乘一白馬。直趣其前",
    "T51n2098_002:1097b11": "叩首。向節曰。身有急患。要須下乘。馬好跳",
    "T51n2098_002:1097b12": "躍。制不自由。希君扶接。濟此微命。節。遂念",
    "T51n2098_002:1097b13": "師言。竟不回顧。女亦追尋數里。苦切其辭。",
    "T51n2098_002:1097b14": "節執志如初。俄而致失。既還本處。具陳其",
    "T51n2098_002:1097b15": "事。師曰。汝真丈夫矣。雖然。此是文殊菩薩。",
    "T51n2098_002:1097b16": "汝尚不悟。猶謂戲言。然於此誦經。凡歷三",
    "T51n2098_002:1097b17": "載。法華一部。甚得精孰。後聞長安度人。心希",
    "T51n2098_002:1097b18": "剃落。晨昏方便。諮師欲去。師曰。汝誦得法華",
    "T51n2098_002:1097b19": "經。大乘種子。今已成就。汝必欲去。當詢好",
    "T51n2098_002:1097b20": "師。此之一別。難重相見。汝京內可於禪定道",
    "T51n2098_002:1097b21": "場。依止臥倫禪師。節。入京求度。不遂其心。",
    "T51n2098_002:1097b22": "乃往倫所。倫曰。汝從何來。答曰。從五臺山",
    "T51n2098_002:1097b23": "來。和尚遣與師為弟子。倫曰。和尚名誰。答",
    "T51n2098_002:1097b24": "曰。海雲。倫大驚歎曰。五臺山者。文殊所居。",
    "T51n2098_002:1097b25": "海雲比丘。即是華嚴經中善財童子祈禮。第",
    "T51n2098_002:1097b26": "三大善知識。汝何以棄此聖人。千劫萬劫。無",
    "T51n2098_002:1097b27": "由一遇。何其誤也。節。乃悟由來。恨不碎其身",
    "T51n2098_002:1097b28": "骨。而愚情眷眷。由希再覩。遂辭倫返迹。日夜",
    "T51n2098_002:1097b29": "奔馳。及至故處。都無所見。",
    "T51n2098_002:1097c01": "釋普明。俗性趙。濟州人也。年三十出家。止泰",
    "T51n2098_002:1097c02": "山靈巖寺。每聞清涼瑞像。乃不遠而來遊。於",
    "T51n2098_002:1097c03": "南臺之北。鑿龕修業。忽遇一僧。姿形偉盛。",
    "T51n2098_002:1097c04": "來共談展。因問其所住。答。在此北邊耳。遂",
    "T51n2098_002:1097c05": "共論生死難度。煩惱難調。言甚切至。祇云。",
    "T51n2098_002:1097c06": "努力努力。既別而去。時每數來。方便周旋。",
    "T51n2098_002:1097c07": "唯存誡勗。後有群賊四五人。倏然劫奪。緣身",
    "T51n2098_002:1097c08": "略盡。明旦怡然。初無懼惜。賊去。其僧遂至。",
    "T51n2098_002:1097c09": "明向敘之。彈指稱善曰。努力努力。未經少時。",
    "T51n2098_002:1097c10": "有二虎哮吼。直入庵內。明亦鎮懷不動。次兩",
    "T51n2098_002:1097c11": "日。彼僧又來。明以情告。僧甚喜躍。然意望慇",
    "T51n2098_002:1097c12": "懃。復言。弩力努力。更得月許。忽風雪飄駛。",
    "T51n2098_002:1097c13": "俄深數尺。凝寒猛烈。特異於常。日暮有一婦",
    "T51n2098_002:1097c14": "人。儀容婉嚴。告明曰。寒苦之甚。請寄龕中。",
    "T51n2098_002:1097c15": "明遂憫而許之。彼衣疎薄。又無茵蓐。更深雪",
    "T51n2098_002:1097c16": "厚。申吟轉多。告明求寄床上。明初不許。比至",
    "T51n2098_002:1097c17": "三更。其聲遂絕。明以手撫之。上下通冷。纔有",
    "T51n2098_002:1097c18": "氣息。恐其致殞。引使登床。明解衣蓋。及手足",
    "T51n2098_002:1097c19": "襯以煖之。庶其全濟。夜既深久。明忽為睡",
    "T51n2098_002:1097c20": "纏。少爾而覺。女乃通身溫適。細滑非常。明遂",
    "T51n2098_002:1097c21": "慾火內起。便生惡念。方欲摩牧。彼已下床。以",
    "T51n2098_002:1097c22": "手搭之。倏焉而失。明。於是遍身洪爛。百穴膿",
    "T51n2098_002:1097c23": "流。眉毛鬚髮。一時俱墮。而疼痛辛苦。徹骨貫",
    "T51n2098_002:1097c24": "心。臭穢狼籍。蛆蟲滿室。明既獲斯苦。慨責",
    "T51n2098_002:1097c25": "無限。舉身投地。一叫而絕。少復醒悟。投地如",
    "T51n2098_002:1097c26": "前。悲泣哀號。聲終不絕。唯云。大聖願捨愚",
    "T51n2098_002:1097c27": "蒙。聲聲相續。如此重悔。經二月餘。忽聞空中",
    "T51n2098_002:1097c28": "有聲曰。汝無禪行。不可度脫。賜汝長松。服之",
    "T51n2098_002:1097c29": "當為俗仙矣。明承斯告。雖慶所聞。但未識長",
    "T51n2098_002:1098a01": "松。彌加懇惻。後經七日。空又告曰。長松在汝",
    "T51n2098_002:1098a02": "菴前。並陳色貌。採餌之法。明依言取服。經三",
    "T51n2098_002:1098a03": "日。身瘡即愈。毛髮並生。姿顏日異。乃就娑婆",
    "T51n2098_002:1098a04": "寺僧明禪師所居。具陳其事焉。不久之間。遂",
    "T51n2098_002:1098a05": "化仙而去。",
    "T51n2098_002:1098a06": "唐沙門釋曇韻。未詳其姓族。高陽人也。宿悟",
    "T51n2098_002:1098a07": "泡幻。辭親出家。退靜幽間。彰乎齠齓。年十",
    "T51n2098_002:1098a08": "九。投恒岳之側蒲吾山。精修念慧。後聞五臺",
    "T51n2098_002:1098a09": "山文殊所居。古來諸僧多人祈請。遂超然杖",
    "T51n2098_002:1098a10": "錫。來詣清涼。適至於山下。聞殊香之氣。及",
    "T51n2098_002:1098a11": "到大孚寺。見花園盛發。又聞鐘磬之音。忻",
    "T51n2098_002:1098a12": "暢本懷。彌增戀仰。於是。住木瓜寺。二十餘",
    "T51n2098_002:1098a13": "年。單居務道。然處以瓦窯。服唯敗衲。地鋪草",
    "T51n2098_002:1098a14": "蓐。更無薦蓆。一器一食。一受一味。清真簡",
    "T51n2098_002:1098a15": "勵。蓋難擬也。後隨師南邁。終西河之平遙山。",
    "T51n2098_002:1098a16": "春秋八十餘。即正觀十六年也。",
    "T51n2098_002:1098a17": "釋昭隱。俗姓張。本忻州人也。童丱出塵。師習",
    "T51n2098_002:1098a18": "名德。住五臺縣昭果寺。苦節真心。駕超儔伍。",
    "T51n2098_002:1098a19": "學次第定。證入殊深。栖遲林薄。耽好聖默。止",
    "T51n2098_002:1098a20": "木瓜寺二十年。佛光寺七年。大孚寺九年。感",
    "T51n2098_002:1098a21": "見之迹。殆無詳者。至龍朔年中。會賾登臺之",
    "T51n2098_002:1098a22": "日。隱。時氣力已謝。猶杖策。引至大孚。感滅",
    "T51n2098_002:1098a23": "火之祥。同所親見。年七十餘。端然跏坐。卒於",
    "T51n2098_002:1098a24": "本寺焉。同僧明隱。業履淳修。每習五停心觀。",
    "T51n2098_002:1098a25": "亦四十年。多住清涼諸寺。",
    "T51n2098_002:1098a26": "釋明曜。未詳姓氏。志學之年。早祛俗網。問",
    "T51n2098_002:1098a27": "津訪道。略無常師。曜。住昭果寺。常誦法華。",
    "T51n2098_002:1098a28": "讀華嚴經。每作佛光等觀。曾同與解脫。俱至",
    "T51n2098_002:1098a29": "大孚寺。祈請文殊師利。至花園北。見一沙門。",
    "T51n2098_002:1098b01": "容服非常。徐行前進。又至東邊佛堂。將欲東",
    "T51n2098_002:1098b02": "趣。曜時驚喜交集。肘步而前。來至數尺。遂",
    "T51n2098_002:1098b03": "無所覩。悲歎久之。與脫俱返。曜形長七尺。威",
    "T51n2098_002:1098b04": "容和雅。談敘抑揚。動止有則。會賾。先往五",
    "T51n2098_002:1098b05": "臺。親承禮拜。語賾云。我大業十二年。見安禪",
    "T51n2098_002:1098b06": "師。歷名山諸寺。禮覲聖迹。今日復見法師。是",
    "T51n2098_002:1098b07": "不可思議。願法師長命無病。弘讚佛法。時年",
    "T51n2098_002:1098b08": "一百六歲。未曾策杖。而神彩無墜焉。後不知",
    "T51n2098_002:1098b09": "年幾而終。",
    "T51n2098_002:1098b10": "代州有信士。失其姓名。年二十餘。時登臺禮",
    "T51n2098_002:1098b11": "拜。忽遇一僧。引之向東臺之東。至一住處。屋",
    "T51n2098_002:1098b12": "宇如凡人家。中百十餘僧。先引者問曰。能住",
    "T51n2098_002:1098b13": "修道否。答曰。能。乃即經停半歲。僧等多服藥",
    "T51n2098_002:1098b14": "餌。時兼果菜。湛若神居。寡於言說。又於汲井",
    "T51n2098_002:1098b15": "之南。見一莖葉圓。如荷葉大。可至尋。日取半",
    "T51n2098_002:1098b16": "邊。明生如故。初雖怪之。後不介意。乃與僧",
    "T51n2098_002:1098b17": "徒。共採而食。日月稍久。暫請還歸。僧亦放",
    "T51n2098_002:1098b18": "之。少不留礙。到家數宿。即來馳赴。但見山谷",
    "T51n2098_002:1098b19": "如舊。都無蹤跡。頻尋求訪。寂寞如初。其人",
    "T51n2098_002:1098b20": "不知聖人。悼責無已。余見之時。已七十餘",
    "T51n2098_002:1098b21": "矣。",
    "T51n2098_002:1098b22": "唐龍朔年中。頻勅西京會昌寺沙門會賾共",
    "T51n2098_002:1098b23": "內侍掌扇張行弘等。往清涼山。檢行聖迹。賾",
    "T51n2098_002:1098b24": "等。祇奉明詔。星馳頂謁。并將五臺縣呂玄覽",
    "T51n2098_002:1098b25": "畫師張公榮等十餘人。共往中臺之上。未至",
    "T51n2098_002:1098b26": "臺百步。遙見佛像。宛若真容。揮動手足。循",
    "T51n2098_002:1098b27": "還顧盻。漸漸至近。展轉分明。去餘五步。忽然",
    "T51n2098_002:1098b28": "冥滅。近登至頂。未及周旋。兩處聞香。芬列逾",
    "T51n2098_002:1098b29": "盛。又於塔前。遣榮粧修故佛。點眼纔畢。並聞",
    "T51n2098_002:1098c01": "洪鐘之響。後欲向西臺。遙見西北。一僧著黑",
    "T51n2098_002:1098c02": "衣。乘白馬奔就皆共立待相去五十步間。忽",
    "T51n2098_002:1098c03": "然不見。賾慶所稀逢彌增欵詣。又往大孚寺",
    "T51n2098_002:1098c04": "東堂。修文殊故像。焚燎傍草。飛飈及遠。燒",
    "T51n2098_002:1098c05": "爇花園。煙焰將盛。其園。去水四十五步。遣人",
    "T51n2098_002:1098c06": "往汲。未及至間。堂後立起黑雲舉高五丈。尋",
    "T51n2098_002:1098c07": "便雨下。驟滅無餘。雲亦當處消散。莫知其由。",
    "T51n2098_002:1098c08": "便行至於飯仙山。內侍張行弘。復聞異香之",
    "T51n2098_002:1098c09": "氣。從南向北。凡是古跡。悉追尋存亡名德。皆",
    "T51n2098_002:1098c10": "親頂禮。賾等。既承國命。目覩佳祥。具已奏",
    "T51n2098_002:1098c11": "聞。深稱聖旨。於是。清涼聖跡。益聽京畿。文",
    "T51n2098_002:1098c12": "殊寶化。昭揚道路。使悠悠溺喪。識妙物之冥",
    "T51n2098_002:1098c13": "泓。蠢蠢迷津。悟大方之幽致者。國君之力也。",
    "T51n2098_002:1098c14": "非夫道契玄極。影響神交。何能降未常之巨",
    "T51n2098_002:1098c15": "唱。顯難思之勝軌。千載之後。知聖后之所志",
    "T51n2098_002:1098c16": "焉。賾。又以此山圖為小帳。述略傳一卷。廣行",
    "T51n2098_002:1098c17": "三輔云。",
    "T51n2098_002:1098c18": "西域梵僧。釋迦蜜多羅者。本師子國人。少出",
    "T51n2098_002:1098c19": "家。本住摩伽陀國大菩提寺。遊方利物。蓋自",
    "T51n2098_002:1098c20": "天真。麟德年中。來儀此土。云向清涼。禮拜文",
    "T51n2098_002:1098c21": "殊師利。自云九十五夏。每跣足而行。常唯一",
    "T51n2098_002:1098c22": "食。或復虛中七日。兼修露坐。不栖房宇。而輒",
    "T51n2098_002:1098c23": "至食。向東北遙禮。至止未久。奉表以聞。特蒙",
    "T51n2098_002:1098c24": "恩許。仍資行調。勅遣鴻臚寺掌客。為譯語人。",
    "T51n2098_002:1098c25": "涼州沙門智才。乘驛往送所在。供給多羅。以",
    "T51n2098_002:1098c26": "乾封二年六月。登於臺者。并將五臺縣官一",
    "T51n2098_002:1098c27": "員。手力四十人。及餘道俗總五十餘人。初欲",
    "T51n2098_002:1098c28": "上之日。從思陽村。行三十里。日中時將到。",
    "T51n2098_002:1098c29": "多羅即召集僧徒。自行香水。特以親手奉施",
    "T51n2098_002:1099a01": "眾僧。多羅因不飲食。卒經三日。食訖將行。",
    "T51n2098_002:1099a02": "譯語誡眾曰大聖住處。億劫稀聞。況得親經。",
    "T51n2098_002:1099a03": "誠宜剋念。幸各專志。勿復誼譁。設有所逢。但",
    "T51n2098_002:1099a04": "自緘默。於是而進。路既細澁。前後聯翩。多羅",
    "T51n2098_002:1099a05": "與二僧。最為先導。欲至山下。遙望清涼寺。下",
    "T51n2098_002:1099a06": "至半峯。忽遇神僧立於巖上。即五體投地。頂",
    "T51n2098_002:1099a07": "禮數拜。及登未遠。乃有數人聞鐘聲香氣。至",
    "T51n2098_002:1099a08": "臺南五里。遂即停泊。乃令人作土壇二層。高",
    "T51n2098_002:1099a09": "尺餘。周方丈許。採拾名花。四周嚴飾。多羅。",
    "T51n2098_002:1099a10": "日夜六時。遶壇行道。又日別。數度入水澡身。",
    "T51n2098_002:1099a11": "每旦以淨瓶四枚。滿盛淨水。上著粳米數合。",
    "T51n2098_002:1099a12": "牛乳半升。使人跪捧。多羅呪願百餘日。向人",
    "T51n2098_002:1099a13": "云。面各瀉之。西方供養之法也。經兩宿便進",
    "T51n2098_002:1099a14": "食。食訖登臺。臺南面亂石鱗次。向餘三里。多",
    "T51n2098_002:1099a15": "羅肘膝而行。血流骨現。僅登臺上。見白兔狐。",
    "T51n2098_002:1099a16": "遶塔而滅。即於塔前。五體布地。從辰至西方",
    "T51n2098_002:1099a17": "還所止。明旦。更欲登臺。其勅使王。與余及",
    "T51n2098_002:1099a18": "二三道俗。去其十餘步。徙倚環立。王徐而議",
    "T51n2098_002:1099a19": "曰。在京聞此極多靈瑞。及到已來。都無所見。",
    "T51n2098_002:1099a20": "雖有鐘聲香氣。蓋亦未有奇特。人閒傳者。何",
    "T51n2098_002:1099a21": "多謬也。言適竟。多羅。遂呼之譯語。而責曰。",
    "T51n2098_002:1099a22": "君是俗人。未閑佛法。何乃於此紛紜興謗。余。",
    "T51n2098_002:1099a23": "自少已來。更無餘德。唯尋禮聖迹。用以為常。",
    "T51n2098_002:1099a24": "依西方傳記。南閻浮提。有聖人恒止住處。凡",
    "T51n2098_002:1099a25": "二十九所。余所經者。兼茲九矣。然自外祈請。",
    "T51n2098_002:1099a26": "契濶良難。或一年半年。一月半月。心祈所措。",
    "T51n2098_002:1099a27": "猶或未允。今此大聖慈悲。赴眾生願。以余寡",
    "T51n2098_002:1099a28": "薄。將為滿足。君旦生慇重。獲福無邊。何以輕",
    "T51n2098_002:1099a29": "發樞機。□貽深禍。王乃鞠躬頂禮。懺謝無已。",
    "T51n2098_002:1099b01": "但多羅不解漢語。相去十餘步音辭。故是天",
    "T51n2098_002:1099b02": "隔遠。近亦未得聞。忽焉此及。莫不驚歎。當",
    "T51n2098_002:1099b03": "時從者。彌加驚異焉。既重登臺。乃將香花及",
    "T51n2098_002:1099b04": "錢。投之太花池內。復東南。向大孚寺。其東堂",
    "T51n2098_002:1099b05": "外壁。半餘褫落。多羅。手自泥塗令淨。方止於",
    "T51n2098_002:1099b06": "中一宿。遂遵歸路。到京之後。具向道宣律師。",
    "T51n2098_002:1099b07": "述其所感。余與梵僧登臺之日。默而念曰。此",
    "T51n2098_002:1099b08": "處清涼。宜安舍利。使往來觀禮。豈不善耶。梵",
    "T51n2098_002:1099b09": "僧還後。余便往定州恒陽縣黃山。造玉石舍",
    "T51n2098_002:1099b10": "利函三枚。大者。高一尺七寸。擬安中臺塔內。",
    "T51n2098_002:1099b11": "小者二。高九寸。擬安北臺鐵浮圖內。並作蓮",
    "T51n2098_002:1099b12": "花色道。異獸之像。亦盡一方之妙焉。時定州",
    "T51n2098_002:1099b13": "隆聖寺僧智正。及清信孝行者郄仁。聞余此",
    "T51n2098_002:1099b14": "志。咸期同往。以總章二年四月。正等俱至。",
    "T51n2098_002:1099b15": "正。時年過七十餘。而步涉山水。八百餘里。並",
    "T51n2098_002:1099b16": "將妙饌。上山供養。即以其月二十三日。與臺",
    "T51n2098_002:1099b17": "山僧尼道俗。向六十人俱登之。至臺南面。僅",
    "T51n2098_002:1099b18": "將下乘。而玄雲四合。雨下數滴。並皆惶懼。恐",
    "T51n2098_002:1099b19": "不得安。乃捧舍利并函。即上到訖。禮拜備盡",
    "T51n2098_002:1099b20": "誠敬。焚香採花供養。舍利每將安置石函。忽",
    "T51n2098_002:1099b21": "遶四邊。可百餘尺。雲霧廓清。團圓如鏡。安函",
    "T51n2098_002:1099b22": "既畢。還合如初。時有一尼。獨往太華池供養。",
    "T51n2098_002:1099b23": "乃見池裏有大蘽。大龍遶之。侶彼方龍花蘽",
    "T51n2098_002:1099b24": "之像也。俄而雲雨晴霽。於臺宿。明旦。往北",
    "T51n2098_002:1099b25": "臺。正以所持香花供養。敬設中食。食訖安舍",
    "T51n2098_002:1099b26": "利。安訖禮拜。眾哀號而去。有一僧。身漏所",
    "T51n2098_002:1099b27": "逼。於台下之東北。稍下泄之。遂聞谷下隱如",
    "T51n2098_002:1099b28": "雷震之響。心[怡-台+采]而起。適投袈裟。有黑風勃然",
    "T51n2098_002:1099b29": "拂衣而過。其僧憂惕。比下不安。余在彼二",
    "T51n2098_002:1099c01": "年。方還京邑。余歸之後。有清信士。不詳其氏",
    "T51n2098_002:1099c02": "諱。次往登之。其人年可二十。衣服藍縷自云。",
    "T51n2098_002:1099c03": "從抱腹山來。識者相傳云。每在并州。巡市乞",
    "T51n2098_002:1099c04": "焉以所乞得。造濾水囊。可七八寸。造訖。隨",
    "T51n2098_002:1099c05": "處勸人令用。凡造數千餘。當來之日。亦携十",
    "T51n2098_002:1099c06": "數。信士登臺。還到清涼寺下。忽聞鐘聲。聞已",
    "T51n2098_002:1099c07": "即禮遂與同侶一人尋之。既得至寺。誓住一",
    "T51n2098_002:1099c08": "夏禮懺供養。於北崖之下。結草為菴。初數日",
    "T51n2098_002:1099c09": "之間。時聞鐘聲。或早或晚。十日後。每齋時為",
    "T51n2098_002:1099c10": "准。又於佛堂讀經。至夜輕有神光朗照。不勞",
    "T51n2098_002:1099c11": "燈燭。信士。神容簡暢。動止肅恭。直爾對之。",
    "T51n2098_002:1099c12": "祛人鄙悋。然凡所談吐綿綿入微。時總疑之。",
    "T51n2098_002:1099c13": "為不測之人也。余略與周旋。不復能備。",
    "T51n2098_002:1099c14": "荊州覆舟山玉泉寺沙門弘景。高尚僧也。以",
    "T51n2098_002:1099c15": "咸亨二年二月。從西京往彼禮拜。承遂厥心。",
    "T51n2098_002:1099c16": "未詳其所感耳。慈恩寺僧靈察。以上元二年",
    "T51n2098_002:1099c17": "七月十日。往彼禮拜。遍至代州。見一人。先非",
    "T51n2098_002:1099c18": "舊識。無何而至。引察從臺北木瓜谷。上北臺。",
    "T51n2098_002:1099c19": "經兩宿。每六時。嘗聞鐘聲。又夜聞青雀數百",
    "T51n2098_002:1099c20": "飛鳴。左右不見其形。又向中臺。經兩宿。又往",
    "T51n2098_002:1099c21": "西臺。將去之時。有百鳥飛引其前。還至中臺。",
    "T51n2098_002:1099c22": "方乃遠去。其年。又有并州尼四人。往登臺首",
    "T51n2098_002:1099c23": "回還。一尼折花五莖。欲將向下。遂失道路。",
    "T51n2098_002:1099c24": "飢寒並至。夢一僧賜之飲食。因爾不飢。仍告",
    "T51n2098_002:1099c25": "曰。以汝盜花五莖。罰汝不歸五日餘。更無苦",
    "T51n2098_002:1099c26": "勿復多憂。五日既滿。得遵歸路。西京清信",
    "T51n2098_002:1099c27": "士。房德元。王玄爽。少結地外之交。並因讀華",
    "T51n2098_002:1099c28": "嚴經見菩薩住處品。遂心專勝地。以上元三",
    "T51n2098_002:1099c29": "年五月十三日。共往登之。初半路食時將到。",
    "T51n2098_002:1100a01": "忽聞谷下大聲告曰。食時至。及登中臺。並聞",
    "T51n2098_002:1100a02": "鐘聲香氣。後日重往。食未畢間。又聞谷下大",
    "T51n2098_002:1100a03": "聲。連告之曰。登臺遲去也。既承此告。即發人",
    "T51n2098_002:1100a04": "而往。後還京邑。忻暢本懷。請名行僧設齋。陳",
    "T51n2098_002:1100a05": "敘焉。",
    "T51n2098_002:1100a06": "洛陽白馬寺沙門惠藏。本汾邑人。幽栖高潔",
    "T51n2098_002:1100a07": "僧也。孝敬皇帝。重修白馬寺。栖集名德。竚",
    "T51n2098_002:1100a08": "植福田。藏深契定。門最為稱首。以調露元",
    "T51n2098_002:1100a09": "年四月。與汾州弘演禪師。同州愛敬寺沙門",
    "T51n2098_002:1100a10": "惠恂。汴州沙門靈智。并州沙門名遠。及異",
    "T51n2098_002:1100a11": "方同志沙門靈裕等。於娑婆寺。坐夏九十日",
    "T51n2098_002:1100a12": "中。精加懺洗。解夏安居。與道俗五十餘人。相",
    "T51n2098_002:1100a13": "次登臺。藏禪師。與三十人。將至中臺。同見白",
    "T51n2098_002:1100a14": "鶴一群。隨行數里。適至臺首。奄忽而滅。僧名",
    "T51n2098_002:1100a15": "遠靈裕等。一十八人。先向東臺。見五色慶雲。",
    "T51n2098_002:1100a16": "僧惠恂後往。亦同前見。名遠於中臺佛塔東",
    "T51n2098_002:1100a17": "南六十餘步。又見雜色瑞光。形如佛像。光高",
    "T51n2098_002:1100a18": "可三丈。人或去就。光亦隨之。禮二十餘拜。良",
    "T51n2098_002:1100a19": "久方滅。僧靈智。於太華池南三十餘步。見光",
    "T51n2098_002:1100a20": "如日。大可三丈。百千種色。重沓相間。霏微表",
    "T51n2098_002:1100a21": "著。難可具名。而舉眾形服威儀。屈伸俯仰。光",
    "T51n2098_002:1100a22": "中悉見。如臨明鏡。智等。奪目喪神。心魂失",
    "T51n2098_002:1100a23": "措。頂禮懇誠。少選而滅。又智等。正見光時。",
    "T51n2098_002:1100a24": "佛塔之前。有三沙彌。頂臂焚香。以身供養。復",
    "T51n2098_002:1100a25": "見此光在其東面。藏等周旋往來。向經七日。",
    "T51n2098_002:1100a26": "方遵歸路焉。",
    "T51n2098_002:1100a27": "支流雜述五",
    "T51n2098_002:1100a28": "後魏永安二年。恒州刺史呼延慶。獵於此山。",
    "T51n2098_002:1100a29": "有獵師四人。見一山猪甚大。異於常猪。射之",
    "T51n2098_002:1100b01": "飲羽逐之。垂及午時。初雪血跡皎然。東南至",
    "T51n2098_002:1100b02": "一平原之內。有水南流。東有人居。屋宇連接。",
    "T51n2098_002:1100b03": "猪入其門裏。門外有二長者。鬚鬢皓白拄杖。",
    "T51n2098_002:1100b04": "問。卿等何人。乃以實對。長者曰。此是吾猪。",
    "T51n2098_002:1100b05": "而卿妄射當合罪。卿今相捨。也不得入門裏",
    "T51n2098_002:1100b06": "來。獵人對曰。以肉為糧。逐來三日。猪既不",
    "T51n2098_002:1100b07": "得。請乞食而去。曰。可至村東。取棗為糧。而",
    "T51n2098_002:1100b08": "棗方孰。林果甚茂。獵師食訖。皆以皮袋盛之。",
    "T51n2098_002:1100b09": "復跡而還。為延慶說之。猶有餘棗一袋。并枝",
    "T51n2098_002:1100b10": "葉焉。",
    "T51n2098_002:1100b11": "齊隱士王。劇居此山。而好養生之術。武定",
    "T51n2098_002:1100b12": "年。文襄在并州。為母匹僂大妃。起四部眾大",
    "T51n2098_002:1100b13": "齋。王躬率百僚。詣齋所。前驅靜道。觀者遠",
    "T51n2098_002:1100b14": "避。時見一人。赤白色美眉。須穎異。衣服鮮",
    "T51n2098_002:1100b15": "麗。容狀至偉。去馬前百步。掉臂而行。前驅驟",
    "T51n2098_002:1100b16": "馬呵逐。竟不能及。迫至城曲。隱入人叢。文襄",
    "T51n2098_002:1100b17": "遙見之。至齋。王自行香。其人亦在齋坐。文",
    "T51n2098_002:1100b18": "襄。親問居貫名氏。有何道術。答曰。滄州人。",
    "T51n2098_002:1100b19": "姓王。名劇。少愛恬靜。不堪家事。寄五臺山。",
    "T51n2098_002:1100b20": "更無道術。聞王設四部大齋。福德無量。竊預",
    "T51n2098_002:1100b21": "禮敬三寶耳。",
    "T51n2098_002:1100b22": "代州郭下。有聶世師者。士俗以為難測之人",
    "T51n2098_002:1100b23": "也。年可五六十。顏容赤黑。視瞬澄諦。其耳",
    "T51n2098_002:1100b24": "長大。可餘四寸。居室鄙陋。衣服破弊。凡見",
    "T51n2098_002:1100b25": "道俗。必勸之行善。或隱竊語人曰。令向五臺",
    "T51n2098_002:1100b26": "禮拜。近有選官者。恐不稱意。專心念佛。乃夢",
    "T51n2098_002:1100b27": "其人謂曰。汝莫憂愁。得代州某官。我姓聶。名",
    "T51n2098_002:1100b28": "世師。汝當識我。其人驚覺。比至銓衡。果如所",
    "T51n2098_002:1100b29": "記。志心訪問。恰得世師。形儀相狀。一如先",
    "T51n2098_002:1100c01": "夢。乃脫新衣一襲施之。自爾代郡官僚。常多",
    "T51n2098_002:1100c02": "供養。然所獲物。輒與乞人。若無取者。隨在棄",
    "T51n2098_002:1100c03": "之。余幸曾遇。一中同飯。觀其動止。實異常",
    "T51n2098_002:1100c04": "流。而凡得飯食。必分讓上下。此似潛行六和",
    "T51n2098_002:1100c05": "敬事法。食訖將別。謂余曰。閻浮提人。多不定",
    "T51n2098_002:1100c06": "聚。師當努力也。後臨終之日。家磬自鳴。道俗",
    "T51n2098_002:1100c07": "有懷。送者雲赴。",
    "T51n2098_002:1100c08": "繁峙縣城內景雲寺邊有老人。姓王。名相兒。",
    "T51n2098_002:1100c09": "採藥為業。余曾至其家食。老人與余言敘。因",
    "T51n2098_002:1100c10": "云。弟子。曾向臺北大柏谷採藥。忽於方石之",
    "T51n2098_002:1100c11": "上。有一雙人手。紅赤鮮白。文理分明。齊腕已",
    "T51n2098_002:1100c12": "上合掌。生於石裏。弟子念曰。此多是藥。思欲",
    "T51n2098_002:1100c13": "至家檢方料理。乃以刀割取數重。裹複置採",
    "T51n2098_002:1100c14": "藥籠內。總以袋盛。擔之而歸。將出谷。忽思念",
    "T51n2098_002:1100c15": "曰。此若是仙藥。或能變化。試更驗之。及至",
    "T51n2098_002:1100c16": "迴看。唯袋存焉。藥與籠複。莫知其處。弟子",
    "T51n2098_002:1100c17": "敬歎。恨不先噉之。山有藥名長松。其藥。取",
    "T51n2098_002:1100c18": "根食之。皮色如薺苨。長三五尺。味微苦。無",
    "T51n2098_002:1100c19": "毒。久服保益。至於解諸蟲毒。最為良驗。土",
    "T51n2098_002:1100c20": "俗貴之。常採以備急。然神農本草經。及隱居",
    "T51n2098_002:1100c21": "所紀。並無此藥。近有沙門普明。節操昭著。感",
    "T51n2098_002:1100c22": "空中聲告。因爾而傳之。慶哉。末世蒼生。遇此",
    "T51n2098_002:1100c23": "大仙之賜也。其諸藥。可百餘種。大黃。仁參。",
    "T51n2098_002:1100c24": "寔繁其類也。",
    "T51n2098_002:1100c25": "古清涼傳卷下(終)"
}