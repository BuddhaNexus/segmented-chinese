{
    "X12n0272_003:0022a20": "大佛頂如來密因修證了義諸菩薩萬行首楞嚴經",
    "X12n0272_003:0022a21": "合論卷第三",
    "X12n0272_003:0022a23": "論曰經起前文如是乃至五陰六入十二處十八",
    "X12n0272_003:0022a24": "界因緣和合虗妄有生至了然自知獲本妙心常",
    "X12n0272_003:0022b01": "住不滅禮佛合掌說偈處義分三段皆世尊以甚",
    "X12n0272_003:0022b02": "微細智入世間解極談無生問何謂無生曰雖生",
    "X12n0272_003:0022b03": "而不生是也世尊說五陰六入十二處十八界行",
    "X12n0272_003:0022b04": "相竟必曰本非因緣非自然性夫一切諸法既非",
    "X12n0272_003:0022b05": "因緣而生又非自然而生非無生之意乎。",
    "X12n0272_003:0022b06": "復次阿難云何六入本如來藏妙真如性阿難即彼",
    "X12n0272_003:0022b07": "目睛瞪發勞者兼目與勞同是菩提瞪發勞相因于",
    "X12n0272_003:0022b08": "明暗二種妄塵發見居中吸此塵象名為見性此見",
    "X12n0272_003:0022b09": "離彼明暗二塵畢竟無體如是阿難當知是見非明",
    "X12n0272_003:0022b10": "暗來非於根出不於空生何以故若從明來暗即隨",
    "X12n0272_003:0022b11": "滅應非見暗若從暗來明即隨滅應無見明若從根",
    "X12n0272_003:0022b12": "生必無明暗如是見精本無自性若於空出前矚塵",
    "X12n0272_003:0022b13": "象歸當見根入空自觀何關汝入是故當知眼入虗",
    "X12n0272_003:0022b14": "妄本非因緣非自然性。",
    "X12n0272_003:0022b15": "補曰直視之久曰瞪由久視故則勞相發生若目",
    "X12n0272_003:0022b16": "睛不瞬勞相自無元一精明以何為妄同是菩提",
    "X12n0272_003:0022b17": "者謂勞與塵本如來藏由塵發見是名眼入離塵",
    "X12n0272_003:0022b18": "無體乃為虗妄此顯真見洞然非因明暗有也以",
    "X12n0272_003:0022b19": "至耳之動靜鼻之通塞舌之甜淡身之離合意之",
    "X12n0272_003:0022b20": "生滅者等是勞相故皆言瞪。",
    "X12n0272_003:0022b21": "阿難譬如有人以兩手指急塞其耳耳根勞故頭中",
    "X12n0272_003:0022b22": "作聲兼耳與勞同是菩提瞪發勞相因于動靜二種",
    "X12n0272_003:0022b23": "妄塵發聞居中吸此塵象名聽聞性此聞離彼動靜",
    "X12n0272_003:0022b24": "二塵畢竟無體如是阿難當知是聞非動靜來非於",
    "X12n0272_003:0022c01": "根出不於空生何以故若從靜來動即隨滅應非聞",
    "X12n0272_003:0022c02": "動若從動來靜即隨滅應無覺靜若從根生必無動",
    "X12n0272_003:0022c03": "靜如是聞體本無自性若於空出有聞成性即非虗",
    "X12n0272_003:0022c04": "空又空自聞何關汝入是故當知耳入虗妄本非因",
    "X12n0272_003:0022c05": "緣非自然性。",
    "X12n0272_003:0022c06": "阿難譬如有人急畜其鼻畜久成勞則於鼻中聞有",
    "X12n0272_003:0022c07": "冷觸因觸分別通塞虗實如是乃至諸香臭氣兼鼻",
    "X12n0272_003:0022c08": "與勞同是菩提瞪發勞相因于通塞二種妄塵發聞",
    "X12n0272_003:0022c09": "居中吸此塵象名齅聞性此聞離彼通塞二塵畢竟",
    "X12n0272_003:0022c10": "無體當知是聞非通塞來非於根出不於空生何以",
    "X12n0272_003:0022c11": "故若從通來塞則聞滅云何知塞如因塞有通則無",
    "X12n0272_003:0022c12": "聞云何發明香臭等觸若從根生必無通塞如是聞",
    "X12n0272_003:0022c13": "機本無自性若從空出是聞自當迴齅汝鼻空自有",
    "X12n0272_003:0022c14": "聞何關汝入是故當知鼻入虗妄本非因緣非自然",
    "X12n0272_003:0022c15": "性。",
    "X12n0272_003:0022c16": "阿難譬如有人以舌舐吻熟舐令勞其人若病則有",
    "X12n0272_003:0022c17": "苦味無病之人微有甜觸由甜與苦顯此舌根不動",
    "X12n0272_003:0022c18": "之時淡性常在兼舌與勞同是菩提瞪發勞相因甜",
    "X12n0272_003:0022c19": "苦淡二種妄塵發知居中吸此塵象名知味性此知",
    "X12n0272_003:0022c20": "味性離彼甜苦及淡二塵畢竟無體如是阿難當知",
    "X12n0272_003:0022c21": "如是嘗苦淡知非甜苦來非因淡有又非根出不於",
    "X12n0272_003:0022c22": "空生何以故若甜苦來淡則知滅云何知淡若從淡",
    "X12n0272_003:0022c23": "出甜則知亡復云何知甜苦二相若從舌生必無甜",
    "X12n0272_003:0022c24": "淡及與苦塵斯知味根本無自性若於空出虗空自",
    "X12n0272_003:0023a01": "味非汝口知又空自知何關汝入是故當知舌入虗",
    "X12n0272_003:0023a02": "妄本非因緣非自然性。",
    "X12n0272_003:0023a03": "阿難譬如有人以一冷手觸於熱手若冷勢多熱者",
    "X12n0272_003:0023a04": "從冷若熱功勝冷者成熱如是以此合覺之觸顯於",
    "X12n0272_003:0023a05": "離知涉勢若成因于勞觸兼身與勞同是菩提瞪發",
    "X12n0272_003:0023a06": "勞相因于離合二種妄塵發覺居中吸此塵象名知",
    "X12n0272_003:0023a07": "覺性此知覺體離彼離合違順二塵畢竟無體如是",
    "X12n0272_003:0023a08": "阿難當知是覺非離合來非違順有不於根出又非",
    "X12n0272_003:0023a09": "空生何以故若合時來離當已滅云何覺離違順二",
    "X12n0272_003:0023a10": "相亦復如是若從根出必無離合違順四相則汝身",
    "X12n0272_003:0023a11": "知元無自性必於空出空自覺知何關汝入是故當",
    "X12n0272_003:0023a12": "知身入虗妄本非因緣非自然性。",
    "X12n0272_003:0023a13": "阿難譬如有人勞倦則眠睡熟便寤覽塵斯憶失憶",
    "X12n0272_003:0023a14": "為忘是其顛倒生住異滅吸習中歸不相踰越稱意",
    "X12n0272_003:0023a15": "知根兼意與勞同是菩提瞪發勞相因于生滅二種",
    "X12n0272_003:0023a16": "妄塵集知居中吸撮內塵見聞逆流流不及地名覺",
    "X12n0272_003:0023a17": "知性此覺知性離彼寤寐生滅二塵畢竟無體如是",
    "X12n0272_003:0023a18": "阿難當知如是覺知之根非寤寐來非生滅有不於",
    "X12n0272_003:0023a19": "根出亦非空生何以故若從寤來寐即隨滅將何為",
    "X12n0272_003:0023a20": "寐必生時有滅即同無令誰受滅若從滅有生即滅",
    "X12n0272_003:0023a21": "無誰知生者若從根出寤寐二相隨身開合離斯二",
    "X12n0272_003:0023a22": "體此覺知者同於空華畢竟無性若從空生自是空",
    "X12n0272_003:0023a23": "知何關汝入是故當知意入虗妄本非因緣非自然性",
    "X12n0272_003:0023a24": "復次阿難云何十二處本如來藏妙真如性阿難汝",
    "X12n0272_003:0023b01": "且觀此祇陀樹林及諸泉池於意云何此等為是色",
    "X12n0272_003:0023b02": "生眼見眼生色相阿難若復眼根生色相者見空非",
    "X12n0272_003:0023b03": "色色性應銷銷則顯發一切都無色相既無誰明空",
    "X12n0272_003:0023b04": "質空亦如是若復色塵生眼見者觀空非色見即銷",
    "X12n0272_003:0023b05": "亡亡則都無誰明空色是故當知見與色空俱無處",
    "X12n0272_003:0023b06": "所即色與見二處虗妄本非因緣非自然性。",
    "X12n0272_003:0023b07": "阿難汝更聽此祇陀園中食辦擊鼓眾集撞鍾鍾鼓",
    "X12n0272_003:0023b08": "音聲前後相續於意云何此等為是聲來耳邊耳往",
    "X12n0272_003:0023b09": "聲處阿難若復此聲來於耳邊如我乞食室羅筏城",
    "X12n0272_003:0023b10": "在祇陀林則無有我此聲必來阿難耳處目連迦葉",
    "X12n0272_003:0023b11": "應不俱聞何況其中一千二百五十沙門一聞鍾聲",
    "X12n0272_003:0023b12": "同來食處若復汝耳往彼聲邊如我歸住祇陀林中",
    "X12n0272_003:0023b13": "在室羅城則無有我汝聞鼓聲其耳已往擊鼓之處",
    "X12n0272_003:0023b14": "鍾聲齊出應不俱聞何況其中象馬牛羊種種音響",
    "X12n0272_003:0023b15": "若無來往亦復無聞是故當知聽與音聲俱無處所",
    "X12n0272_003:0023b16": "即聽與聲二處虗妄本非因緣非自然性。",
    "X12n0272_003:0023b17": "阿難汝又齅此爐中栴檀此香若復然於一銖室羅",
    "X12n0272_003:0023b18": "筏城四十里內同時聞氣於意云何此香為復生栴",
    "X12n0272_003:0023b19": "檀木生於汝鼻為生於空阿難若復此香生於汝鼻",
    "X12n0272_003:0023b20": "稱鼻所生當從鼻出鼻非栴檀云何鼻中有栴檀氣",
    "X12n0272_003:0023b21": "稱汝聞香當於鼻出鼻中出香說聞非義若生於空",
    "X12n0272_003:0023b22": "空性常恒香應常在何藉爐中爇此枯木若生於木",
    "X12n0272_003:0023b23": "則此香質因爇成烟若鼻得聞合蒙烟氣其煙騰空",
    "X12n0272_003:0023b24": "未及遙遠四十里內云何已聞是故當知香鼻與聞",
    "X12n0272_003:0023c01": "俱無處所即齅與香二處虗妄本非因緣非自然性",
    "X12n0272_003:0023c02": "阿難汝常二時眾中持鉢其間或遇酥酪醍醐名為",
    "X12n0272_003:0023c03": "上味於意云何此味為復生於空中生於舌中為生",
    "X12n0272_003:0023c04": "食中阿難若復此味生於汝舌在汝口中只有一舌",
    "X12n0272_003:0023c05": "其舌爾時已成酥味遇黑石蜜應不推移。",
    "X12n0272_003:0023c06": "補曰無盡曰見聞順取外境而集知于內意根故",
    "X12n0272_003:0023c07": "故曰逆流外境若亡內心無體故曰流不及地名",
    "X12n0272_003:0023c08": "覺知性吸習中歸者即吸習生滅二種妄塵歸于",
    "X12n0272_003:0023c09": "意地之中為內法塵吸覽也習染也不能圓證無",
    "X12n0272_003:0023c10": "生過由此耳栴檀然之一銖煙騰未遠四十里內",
    "X12n0272_003:0023c11": "已皆聞之其勝絕若此法華謂六銖之香價直娑",
    "X12n0272_003:0023c12": "婆世界信有之矣黑石蜜者善見律云甘蔗糖也",
    "X12n0272_003:0023c13": "其堅如石即今之糖霜是已。",
    "X12n0272_003:0023c14": "若不變移不名知味若變移者舌非多體云何多味",
    "X12n0272_003:0023c15": "一舌之知若生於食食非有識云何自知又食自知",
    "X12n0272_003:0023c16": "即同他食何預於汝名味之知若生於空汝瞰虗空",
    "X12n0272_003:0023c17": "當作何味必其虗空若作鹹味既鹹汝舌亦鹹汝面",
    "X12n0272_003:0023c18": "則此界人同於海魚既常受鹹了不知淡若不識淡",
    "X12n0272_003:0023c19": "亦不覺鹹必無所知云何名味是故當知味舌與嘗",
    "X12n0272_003:0023c20": "俱無處所即嘗與味二俱虗妄本非因緣非自然性",
    "X12n0272_003:0023c21": "阿難汝常晨朝以手摩頭於意云何此摩所知誰為",
    "X12n0272_003:0023c22": "能觸能為在手為復在頭若在於手頭則無知云何",
    "X12n0272_003:0023c23": "成觸若在於頭手則無用云何名觸若各各有則汝",
    "X12n0272_003:0023c24": "阿難應有二身若頭與手一觸所生則手與頭當為",
    "X12n0272_003:0024a01": "一體若一體者觸則無成若二體者觸誰為在在能",
    "X12n0272_003:0024a02": "非所在所非能不應虗空與汝成觸是故當知覺觸",
    "X12n0272_003:0024a03": "與身俱無處所即身與觸二俱虗妄本非因緣非自",
    "X12n0272_003:0024a04": "然性。",
    "X12n0272_003:0024a05": "阿難汝常意中所緣善惡無記三性生成法則此法",
    "X12n0272_003:0024a06": "為復即心所生為當離心別有方所阿難若即心者",
    "X12n0272_003:0024a07": "法則非塵非心所緣云何成處若離於心別有方所",
    "X12n0272_003:0024a08": "則法自性為知非知知則名心異汝非塵同他心量",
    "X12n0272_003:0024a09": "即汝即心云何汝心更二於汝若非知者此塵既非",
    "X12n0272_003:0024a10": "色聲香味離合冷暖及虗空相當於何在今於色空",
    "X12n0272_003:0024a11": "都無表示不應人間更有空外心非所緣處從誰立",
    "X12n0272_003:0024a12": "是故當知法則與心俱無處所則意與法二俱虗妄",
    "X12n0272_003:0024a13": "本非因緣非自然性。",
    "X12n0272_003:0024a14": "論曰雜華曰佛子菩薩摩訶薩如是十種逆順觀",
    "X12n0272_003:0024a15": "諸緣起所謂有支相續故一心所攝故自業差別",
    "X12n0272_003:0024a16": "故不相捨離故三道不斷故觀過去現在未來故",
    "X12n0272_003:0024a17": "三苦聚集故因緣生滅故生死繫縛故無所有盡",
    "X12n0272_003:0024a18": "觀故棗栢曰此十種逆順觀十二有支緣起相續",
    "X12n0272_003:0024a19": "皆一心所攝但以自業苦樂不同而有差別不離",
    "X12n0272_003:0024a20": "十二有支但如前道斷者所謂心境無明此三無",
    "X12n0272_003:0024a21": "者餘皆無若不斷者三苦聚集言三苦者即行苦",
    "X12n0272_003:0024a22": "苦苦壞苦聚也而能斷者以無無明即成不苦之",
    "X12n0272_003:0024a23": "妙用理智故問三種行相何若曰無明至六根是",
    "X12n0272_003:0024a24": "謂行苦以迷攀緣不自知故觸受是謂苦苦以受",
    "X12n0272_003:0024b01": "諸觸時即有苦又加愛戀及以憎妬故餘皆壞苦",
    "X12n0272_003:0024b02": "也依止三苦成五陰依五陰成六入由六入成十",
    "X12n0272_003:0024b03": "二處因十二處立十八界然則五陰者蓋是無始",
    "X12n0272_003:0024b04": "生死之處一切苦業之原當細披剝之使知虗誑",
    "X12n0272_003:0024b05": "涅槃曰五陰者念念生滅如其生滅誰有縛誰有",
    "X12n0272_003:0024b06": "解世尊因此五陰生後五陰此五陰自滅不至彼",
    "X12n0272_003:0024b07": "陰雖不至彼陰能生彼陰如因子生芽子不至芽",
    "X12n0272_003:0024b08": "雖不至芽而能生芽眾生亦爾以是究觀了不可",
    "X12n0272_003:0024b09": "得如皮既無毛則安附問曰世尊不正言無生乃",
    "X12n0272_003:0024b10": "曰本非因緣非自然性其意安在曰佛所說法有",
    "X12n0272_003:0024b11": "密說有顯說如本非因緣非自然性者密說也問",
    "X12n0272_003:0024b12": "何謂顯說曰如雜華曰譬如河中水湍流競奔逝",
    "X12n0272_003:0024b13": "各各不相知諸法亦如是又如大火聚猛燄同時",
    "X12n0272_003:0024b14": "發各各不相知諸法亦如是又如長風起遇物咸",
    "X12n0272_003:0024b15": "鼓扇各各不相知諸法亦如是又如眾地界展轉",
    "X12n0272_003:0024b16": "因依住各各不相知諸法亦如是眼耳鼻舌身心",
    "X12n0272_003:0024b17": "意諸情根以此常流轉而無能轉者法性本無生",
    "X12n0272_003:0024b18": "示現而有生是中無能現亦無所現物眼耳鼻舌",
    "X12n0272_003:0024b19": "身心意諸情根一切空無性忘心分別有如是而",
    "X12n0272_003:0024b20": "觀察一切皆無性涅槃又曰如磁石者是義不然",
    "X12n0272_003:0024b21": "何以故石不吸鐵所以者何無心業故善男子異",
    "X12n0272_003:0024b22": "法有故異法出生異法無故異法壞滅無有作者",
    "X12n0272_003:0024b23": "無有受者善男子猶如猛火不能焚薪火出薪壞",
    "X12n0272_003:0024b24": "名為焚薪善男子譬如葵藿隨日而轉如是葵藿",
    "X12n0272_003:0024c01": "亦無敬心無識無業異法性故而自回轉善男子",
    "X12n0272_003:0024c02": "如芭蕉樹因雷增長是樹無耳亦無意識異法有",
    "X12n0272_003:0024c03": "故異法增長異法無故異法壞滅善男子如阿迦",
    "X12n0272_003:0024c04": "叔樹女人摩觸華為之出是樹無心亦無覺觸異",
    "X12n0272_003:0024c05": "法有故異法出生異法無故異法壞滅如橘得尸",
    "X12n0272_003:0024c06": "果則滋多如是橘樹無心無觸異法有故異法滋",
    "X12n0272_003:0024c07": "多異法無故異法壞滅善男子如安石榴塼骨糞",
    "X12n0272_003:0024c08": "故果實繁茂安石榴樹亦無心觸異法有故異法",
    "X12n0272_003:0024c09": "出生異法無故異法壞滅善男子磁石吸鐵亦復",
    "X12n0272_003:0024c10": "如是異法有故異法出生異法無故異法壞滅眾",
    "X12n0272_003:0024c11": "生佛性亦復如是不能吸得阿耨多羅三藐三菩",
    "X12n0272_003:0024c12": "提善男子無明不能吸取諸行行亦不能吸取識",
    "X12n0272_003:0024c13": "也亦得名為無明緣行行緣於識有佛無佛法界",
    "X12n0272_003:0024c14": "常住雜華經意以水火風地皆動轉而無作無造",
    "X12n0272_003:0024c15": "誰使之然初不聞水火風地等受生死受業報如",
    "X12n0272_003:0024c16": "眼耳鼻舌身意諸情之根亦皆動轉無作無造誰",
    "X12n0272_003:0024c17": "使之然而云獨受生死受業報乎涅槃經意以芭",
    "X12n0272_003:0024c18": "蕉葵藿橘安石榴皆無敬心耳識覺觸等而能成",
    "X12n0272_003:0024c19": "就發生如無明行識乃至老死豈獨有分別乎大",
    "X12n0272_003:0024c20": "矣哉世尊顯演無生法者此也。",
    "X12n0272_003:0024c21": "復次阿難云何十八界本如來藏妙真如性阿難如",
    "X12n0272_003:0024c22": "汝所明眼色為緣生於眼識此識為復因眼所生以",
    "X12n0272_003:0024c23": "眼為界因色所生以色為界阿難若因眼生既無色",
    "X12n0272_003:0024c24": "空無可分別縱有汝識欲將何用汝見又非青黃赤",
    "X12n0272_003:0025a01": "白無所表示從何立界若因色生空無色時汝識應",
    "X12n0272_003:0025a02": "滅云何識知是虗空性若色變時汝亦識其色相遷",
    "X12n0272_003:0025a03": "變汝識不遷界從何立從變則變界相自無不變則",
    "X12n0272_003:0025a04": "恒既從色生應不識知虗空所在若兼二種眼色共",
    "X12n0272_003:0025a05": "生合則中離離則兩合體性雜亂云何成界是故當",
    "X12n0272_003:0025a06": "知眼色為緣生眼識界三處都無則眼與色及色界",
    "X12n0272_003:0025a07": "三本非因緣非自然性。",
    "X12n0272_003:0025a08": "阿難又汝所明耳聲為緣生於耳識此識為復因耳",
    "X12n0272_003:0025a09": "所生以耳為界因聲所生以聲為界阿難若因耳生",
    "X12n0272_003:0025a10": "動靜二相既不現前根不成知必無所知知尚無成",
    "X12n0272_003:0025a11": "識何形貌若取耳聞無動靜故聞無所成云何耳形",
    "X12n0272_003:0025a12": "雜色觸塵名為識界則耳識界復從誰立若生於聲",
    "X12n0272_003:0025a13": "識因聲有則不關聞無聞則亡聲相所在識從聲生",
    "X12n0272_003:0025a14": "許聲因聞而有聲相聞應聞識不聞非界聞則同聲",
    "X12n0272_003:0025a15": "識已被聞誰知聞識若無知者終如草木不應聲聞",
    "X12n0272_003:0025a16": "雜成中界界無中位則內外相復從何成是故當知",
    "X12n0272_003:0025a17": "耳聲為緣生耳識界三處都無則耳與聲及聲界三",
    "X12n0272_003:0025a18": "本非因緣非自然性。",
    "X12n0272_003:0025a19": "阿難又汝所明鼻香為緣生於鼻識此識為復因鼻",
    "X12n0272_003:0025a20": "所生以鼻為界因香所生以香為界阿難若因鼻生",
    "X12n0272_003:0025a21": "則汝心中以何為鼻為取肉形雙爪之相為取齅知",
    "X12n0272_003:0025a22": "動搖之性若取肉形肉質乃身身知即觸名身非鼻",
    "X12n0272_003:0025a23": "名觸即塵鼻尚無名云何立界若取齅知又汝心中",
    "X12n0272_003:0025a24": "以何為知以肉為知則肉之知元觸非鼻以空為知",
    "X12n0272_003:0025b01": "空則自知肉應非覺如是則應虗空是汝汝身非知",
    "X12n0272_003:0025b02": "今日阿難應無所在以香為知知自屬香何預於汝",
    "X12n0272_003:0025b03": "若香臭氣必生汝鼻則彼香臭二種流氣不生伊蘭",
    "X12n0272_003:0025b04": "及栴檀木二物不來汝自齅鼻為香為臭臭則非香",
    "X12n0272_003:0025b05": "香應非臭若香臭二俱能聞者則汝一人應有兩鼻",
    "X12n0272_003:0025b06": "對我問道有二阿難誰為汝體若鼻是一香臭無二",
    "X12n0272_003:0025b07": "臭既為香香復成臭二性不有界從誰立若因香生",
    "X12n0272_003:0025b08": "識因香有如眼有見不能觀眼因香有故應不知香",
    "X12n0272_003:0025b09": "知即非生不知非識香非知有香界不成識不知香",
    "X12n0272_003:0025b10": "因界則非從香建立既無中間不成內外彼諸聞性",
    "X12n0272_003:0025b11": "畢竟虗妄是故當知鼻香為緣生鼻識界三處都無",
    "X12n0272_003:0025b12": "則鼻與香及香界三本非因緣非自然性。",
    "X12n0272_003:0025b13": "阿難又汝所明舌味為緣生於舌識此識為復因舌",
    "X12n0272_003:0025b14": "所生以舌為界因味所生以味為界阿難若因舌生",
    "X12n0272_003:0025b15": "則諸世間甘蔗烏梅黃連石鹽細辛薑桂都無有味",
    "X12n0272_003:0025b16": "汝自嘗舌為甜為苦若舌性苦誰來嘗舌舌不自嘗",
    "X12n0272_003:0025b17": "孰為知覺舌性非苦味自不生云何立界若因味生",
    "X12n0272_003:0025b18": "識自為味同於舌根應不自嘗云何識知是味非味",
    "X12n0272_003:0025b19": "又一切味非一物生味既多生識應多體識體若一",
    "X12n0272_003:0025b20": "體必味生鹹淡甘辛和合俱生諸變異相同為一味",
    "X12n0272_003:0025b21": "應無分別分別既無則不名識云何復名舌味識界",
    "X12n0272_003:0025b22": "不應虗空生汝心識舌味和合即於是中元無自性",
    "X12n0272_003:0025b23": "云何界生。",
    "X12n0272_003:0025b24": "補曰孤山曰若雜成則一半屬聲一半屬聞故曰",
    "X12n0272_003:0025c01": "界無中位既無中識則內外境義皆不成又曰不",
    "X12n0272_003:0025c02": "應虗空等者初因舌是破自生二因味是破他生",
    "X12n0272_003:0025c03": "三虗空是破無因生四舌味和合是破共生前後",
    "X12n0272_003:0025c04": "諸文皆爾此中最顯。",
    "X12n0272_003:0025c05": "是故當知舌味為緣生舌識界三處都無則舌與味",
    "X12n0272_003:0025c06": "及舌界三本非因緣非自然性。",
    "X12n0272_003:0025c07": "阿難又汝所明身觸為緣生於身識此識為復因身",
    "X12n0272_003:0025c08": "所生以身為界因觸所生以觸為界阿難若因身生",
    "X12n0272_003:0025c09": "必無合離二覺觀緣身何所識若因觸生必無汝身",
    "X12n0272_003:0025c10": "誰有非身知合離者阿難物不觸知身知有觸知身",
    "X12n0272_003:0025c11": "即觸知觸即身即觸非身即身非觸身觸二相元無",
    "X12n0272_003:0025c12": "處所合身即為身自體性離身即是虗空等相內外",
    "X12n0272_003:0025c13": "不成中云何立中不復立內外性空即汝識生從誰",
    "X12n0272_003:0025c14": "立界是故當知身觸為緣生身識界三處都無則身",
    "X12n0272_003:0025c15": "與觸及身界三本非因緣非自然性。",
    "X12n0272_003:0025c16": "阿難又汝所明意法為緣生於意識此識為復因意",
    "X12n0272_003:0025c17": "所生以意為界因法所生以法為界阿難若因意生",
    "X12n0272_003:0025c18": "於汝意中必有所思發明汝意若無前法意無所生",
    "X12n0272_003:0025c19": "離緣無形識將何用又汝識心與諸思量兼了別性",
    "X12n0272_003:0025c20": "為同為異同意即意云何所生異意不同應無所識",
    "X12n0272_003:0025c21": "若無所識云何意生若有所識云何識意唯同與異",
    "X12n0272_003:0025c22": "二性無成界云何立若因法生世間諸法不離五塵",
    "X12n0272_003:0025c23": "汝觀色法及諸聲法香法味法及與觸法相狀分明",
    "X12n0272_003:0025c24": "以對五根非意所攝汝識決定依於法生汝今諦觀",
    "X12n0272_003:0026a01": "法法何狀若離色空動靜通塞合離生滅越此諸相",
    "X12n0272_003:0026a02": "終無所得生則色空諸法等生滅則色空諸法等滅",
    "X12n0272_003:0026a03": "所因既無因生有識作何形相相狀不有界云何生",
    "X12n0272_003:0026a04": "是故當知意法為緣生意識界三處都無則意與法",
    "X12n0272_003:0026a05": "及意界三本非因緣非自然性。",
    "X12n0272_003:0026a06": "阿難白佛言世尊如來常說和合因緣一切世間種",
    "X12n0272_003:0026a07": "種變化皆因四大和合發明云何如來因緣自然二",
    "X12n0272_003:0026a08": "俱排擯我今不知斯義所屬唯垂哀愍開示眾生中",
    "X12n0272_003:0026a09": "道了義無戲論法。",
    "X12n0272_003:0026a10": "爾時世尊告阿難言汝先厭離聲聞緣覺諸小乘法",
    "X12n0272_003:0026a11": "發心勤求無上菩提故我今時為汝開示第一義諦。",
    "X12n0272_003:0026a12": "補曰無盡移第十卷自妄元無因至五妄想成一",
    "X12n0272_003:0026a13": "節兼前二十八字及於妄元上加阿難二字共三",
    "X12n0272_003:0026a14": "十五行入在此第一義諦句下謂為順文勢也愚",
    "X12n0272_003:0026a15": "竊原此上阿難請問云何如來因緣自然二俱排",
    "X12n0272_003:0026a16": "擯及請開示中道了義無戲論法故如來以七大",
    "X12n0272_003:0026a17": "性等語答之如第十卷妄元無因上一節阿難自",
    "X12n0272_003:0026a18": "問五陰相中五種虗妄為本想心如來則以妄元",
    "X12n0272_003:0026a19": "無因等為詳辯此兩處問答初無相關亦不稠疊",
    "X12n0272_003:0026a20": "其文勢有何不順而欲易之又況彌伽按梵本對",
    "X12n0272_003:0026a21": "譯但恐於此方語音有未盡善至其首尾必不如",
    "X12n0272_003:0026a22": "此之違戾也。",
    "X12n0272_003:0026a23": "如何復將世間戲論妄想因緣而自纏繞汝雖多聞",
    "X12n0272_003:0026a24": "如說藥人真藥現前不能分別如來說為真可憐愍",
    "X12n0272_003:0026b01": "汝今諦聽吾當為汝分別開示亦令當來修大乘者",
    "X12n0272_003:0026b02": "通達實相阿難默然承佛聖旨阿難如汝所言四大",
    "X12n0272_003:0026b03": "和合發明世間種種變化阿難若彼大性體非和合",
    "X12n0272_003:0026b04": "則不能與諸大雜和猶如虗空不和諸色若和合者",
    "X12n0272_003:0026b05": "同於變化始終相成生滅相續生死死生生生死死",
    "X12n0272_003:0026b06": "如旋火輪未有休息阿難如水成氷氷還成水汝觀",
    "X12n0272_003:0026b07": "地性麤為大地細為微塵至鄰虗塵析彼極微色邊",
    "X12n0272_003:0026b08": "際相七分所成更析鄰虗即實空性阿難若此鄰虗",
    "X12n0272_003:0026b09": "析成虗空當知虗空出生色相汝今問言由和合故",
    "X12n0272_003:0026b10": "出生世間諸變化相汝且觀此一鄰虗塵用幾虗空",
    "X12n0272_003:0026b11": "和合而有不應鄰虗合成鄰虗又鄰虗塵析入空者",
    "X12n0272_003:0026b12": "用幾色相合成虗空若色合時合色非空若空合時",
    "X12n0272_003:0026b13": "合空非色色猶可析空云何合汝元不知如來藏中",
    "X12n0272_003:0026b14": "性色真空性空真色清淨本然周徧法界隨眾生心",
    "X12n0272_003:0026b15": "應所知量循業發現。",
    "X12n0272_003:0026b16": "補曰如來藏乃寂照妙明之體也能含吐十虗故",
    "X12n0272_003:0026b17": "曰周徧以變現十界故曰循業孤山約三諦圓融",
    "X12n0272_003:0026b18": "不一不異釋此藏性淨覺嘗謂其義包富博濟無",
    "X12n0272_003:0026b19": "所不在後來說者徒欲好異翻失體要愚謂不然",
    "X12n0272_003:0026b20": "如來於下交親甞演釋此義曰我以妙明不滅不",
    "X12n0272_003:0026b21": "生合如來藏而如來藏唯妙覺明圓照法界是故",
    "X12n0272_003:0026b22": "於中一為無量無量為一小中現大大中現小不",
    "X12n0272_003:0026b23": "動道場徧十方界身含十方無盡虗空於一毛端",
    "X12n0272_003:0026b24": "現寶王剎坐微塵裏轉大法輪滅塵合覺故發真",
    "X12n0272_003:0026c01": "如妙覺明性而如來藏本妙圓心非心非空非地",
    "X12n0272_003:0026c02": "非水非風非火至離即離非是即非即處明示其",
    "X12n0272_003:0026c03": "旨又楞伽經佛謂大慧菩薩曰有時空無相無願",
    "X12n0272_003:0026c04": "如實際法性法身涅槃離自性不生不滅本來寂",
    "X12n0272_003:0026c05": "靜自性涅槃如是等句說如來藏亦豈翻失體要",
    "X12n0272_003:0026c06": "乎定林曰風無實體依土發現故曰國土水火為",
    "X12n0272_003:0026c07": "世間用故曰世間識及六根所起用處有而不實",
    "X12n0272_003:0026c08": "故曰十虗色不言世間國土者離色無世間國土",
    "X12n0272_003:0026c09": "離世間國土無色空所圓滿非特世間國土又非",
    "X12n0272_003:0026c10": "有而不實故曰十方方無遷流空亦如是言色邊",
    "X12n0272_003:0026c11": "際微塵有方分微也鄰虗塵無方分極微也析塵",
    "X12n0272_003:0026c12": "至極無折可析即實空性。",
    "X12n0272_003:0026c13": "世間無知惑為因緣及自然性皆是識心分別計度",
    "X12n0272_003:0026c14": "但有言說都無實義。",
    "X12n0272_003:0026c15": "阿難火性無我寄於諸緣汝觀城中未食之家欲炊",
    "X12n0272_003:0026c16": "爨時手執陽燧日前求火阿難名和合者如我與汝",
    "X12n0272_003:0026c17": "一千二百五十比丘今為一眾眾雖為一詰其根本",
    "X12n0272_003:0026c18": "各各有身皆有所生氏族名字如舍利弗婆羅門種",
    "X12n0272_003:0026c19": "優盧頻螺迦葉波種乃至阿難瞿曇種姓阿難若此",
    "X12n0272_003:0026c20": "火性因和合有彼手執鏡於日求火此火為從鏡中",
    "X12n0272_003:0026c21": "而出為從艾出為於日來阿難若日來者自能燒汝",
    "X12n0272_003:0026c22": "手中之艾來處林木皆應受焚若鏡中出自能於鏡",
    "X12n0272_003:0026c23": "出然于艾鏡何不鎔紆汝手執尚無熱相云何融泮",
    "X12n0272_003:0026c24": "若生於艾何藉日鏡光明相接然後火生汝又諦觀",
    "X12n0272_003:0027a01": "鏡因手執日從天來艾本地生火從何方遊歷於此",
    "X12n0272_003:0027a02": "日鏡相遠非和非合不應火光無從自有汝猶不知",
    "X12n0272_003:0027a03": "如來藏中性火真空性空真火清淨本然周徧法界",
    "X12n0272_003:0027a04": "隨眾生心應所知量阿難當知世人一處執鏡一處",
    "X12n0272_003:0027a05": "火生徧法界執滿世間起起徧世間寧有方所循業",
    "X12n0272_003:0027a06": "發現世間無知惑為因緣及自然性皆是識心分別",
    "X12n0272_003:0027a07": "計度但有言說都無實義。",
    "X12n0272_003:0027a08": "阿難水性不定流息無恒如室羅城迦毗羅仙斫迦",
    "X12n0272_003:0027a09": "羅仙及鉢頭摩訶薩多等諸大幻師求太陰精用和",
    "X12n0272_003:0027a10": "幻藥是諸師等於白月晝手執方諸承月中水此水",
    "X12n0272_003:0027a11": "為復從珠中出空中自有為從月來阿難若從月來",
    "X12n0272_003:0027a12": "尚能遠方令珠出水所經林木皆應吐流流則何待",
    "X12n0272_003:0027a13": "方諸所出不流明水非從月降若從珠出則此珠中",
    "X12n0272_003:0027a14": "常應流水何待中宵承白月晝若從空生空性無邊",
    "X12n0272_003:0027a15": "水當無際從人暨天皆同滔溺云何復有水陸空行",
    "X12n0272_003:0027a16": "汝更諦觀月從天陟珠因手持承珠水盤本人敷設",
    "X12n0272_003:0027a17": "水從何方流注於此月珠相遠非和非合不應水精",
    "X12n0272_003:0027a18": "無從自有汝尚不知如來藏中性水真空性空真水",
    "X12n0272_003:0027a19": "清淨本然周徧法界隨眾生心應所知量一處執珠",
    "X12n0272_003:0027a20": "一處水出徧法界執滿法界生生滿世間寧有方所",
    "X12n0272_003:0027a21": "循業發現世間無知惑為因緣及自然性皆是識心",
    "X12n0272_003:0027a22": "分別計度但有言說都無實義。",
    "X12n0272_003:0027a23": "阿難風性無體動靜不常汝常整衣入於大眾僧伽",
    "X12n0272_003:0027a24": "黎角動及傍人則有微風拂彼人面此風為復出袈",
    "X12n0272_003:0027b01": "裟角發於虗空生彼人面阿難此風若復出袈裟角",
    "X12n0272_003:0027b02": "汝乃披風其衣飛搖應離汝體我今說法會中垂衣",
    "X12n0272_003:0027b03": "汝看我衣風何所在不應衣中有藏風地若生虗空",
    "X12n0272_003:0027b04": "汝衣不動何因無拂空性常住風應常生若無風時",
    "X12n0272_003:0027b05": "虗空當滅滅風可見滅空何狀若有生滅不名虗空",
    "X12n0272_003:0027b06": "名為虗空云何風出若風自生被拂之面從彼面生",
    "X12n0272_003:0027b07": "當應拂汝自汝整衣云何倒拂汝審諦觀整衣在汝",
    "X12n0272_003:0027b08": "面屬彼人虗空寂然不參流動風自誰方鼓動來此",
    "X12n0272_003:0027b09": "風空性隔非和非合不應風性無從自有汝宛不知",
    "X12n0272_003:0027b10": "如來藏中性風真空性空真風清淨本然周遍法界",
    "X12n0272_003:0027b11": "隨眾生心應所知量阿難如汝一人微動服衣有微",
    "X12n0272_003:0027b12": "風出偏法界拂滿國土生周徧世間寧有方所循業",
    "X12n0272_003:0027b13": "發現世間無知惑為因緣及自然性皆是識心分別",
    "X12n0272_003:0027b14": "計度但有言說都無實義。",
    "X12n0272_003:0027b15": "阿難空性無形因色顯發如室羅城去河遙處諸剎",
    "X12n0272_003:0027b16": "利種及婆羅門毗舍首陀兼頗羅墮旃陀羅等。",
    "X12n0272_003:0027b17": "補曰優盧頻螺此云木瓜癊迦葉波此云大龜瞿",
    "X12n0272_003:0027b18": "曇星名從星立姓後改為釋迦西土之姓有四曰",
    "X12n0272_003:0027b19": "剎帝利王種也曰婆羅門淨行也曰毗舍啇賈也",
    "X12n0272_003:0027b20": "曰首陀農人也如此方士農工商此四姓貴賤各",
    "X12n0272_003:0027b21": "安其業至於婚嫁亦不交通釋迦在四姓之外故",
    "X12n0272_003:0027b22": "曰四姓出家同名釋氏頗羅墮具云賓頭盧頗羅",
    "X12n0272_003:0027b23": "墮此云捷疾又云利根又云暴惡人慈恩曰婆羅",
    "X12n0272_003:0027b24": "門有十八姓此居其一旃陀羅此云嚴幟孤山曰",
    "X12n0272_003:0027c01": "惡業自嚴行持標幟迦毗羅等皆幻術之師也伊",
    "X12n0272_003:0027c02": "蘭觀佛三昧海經備載乃臭樹佛語以旃檀對喻",
    "X12n0272_003:0027c03": "之推明其理猶儒家薰蕕之喻殆非今猗蘭比也",
    "X12n0272_003:0027c04": "陽燧形如鏡範銅為之向日取艾炷之則得火方",
    "X12n0272_003:0027c05": "諸如蛤鍊石成之對月則津然出水。",
    "X12n0272_003:0027c06": "新立安居鑿井求水出土一尺於中則有一尺虗空",
    "X12n0272_003:0027c07": "如是乃至出土一丈中間還得一丈虗空虗空淺深",
    "X12n0272_003:0027c08": "隨出多少此空為當因土所出因鑿所有無因自生",
    "X12n0272_003:0027c09": "阿難若復此空無因自生未鑿土前何不無礙唯見",
    "X12n0272_003:0027c10": "大地逈無通達若因土出則土出時應見空入若土",
    "X12n0272_003:0027c11": "先出無空入者云何虗空因土而出若無出入則應",
    "X12n0272_003:0027c12": "空土元無異因無異則同則土出時空何不出若因",
    "X12n0272_003:0027c13": "鑿出則鑿出空應非出土不因鑿出鑿自出土云何",
    "X12n0272_003:0027c14": "見空汝更審諦諦審諦觀鑿從人手隨方運轉土因",
    "X12n0272_003:0027c15": "地移如是虛空因何所出鑿空虗實不相為用非和",
    "X12n0272_003:0027c16": "非合不應虗空無從自出若此虗空性圓周徧本不",
    "X12n0272_003:0027c17": "動搖當知現前地水火風均名五大性真圓融皆如",
    "X12n0272_003:0027c18": "來藏本無生滅阿難汝心昏迷不悟四大元如來藏",
    "X12n0272_003:0027c19": "當觀虗空為出為入為非出入汝全不知如來藏中",
    "X12n0272_003:0027c20": "性覺真空性空真覺清淨本然周徧法界隨眾生心",
    "X12n0272_003:0027c21": "應所知量阿難如一井空空生一井十方虗空亦復",
    "X12n0272_003:0027c22": "如是圓滿十方寧有方所循業發現世間無知惑為",
    "X12n0272_003:0027c23": "因緣及自然性皆是識心分別計度但有言說都無",
    "X12n0272_003:0027c24": "實義。",
    "X12n0272_003:0028a01": "阿難見覺無知因色空有如汝今者在祇陀林朝明",
    "X12n0272_003:0028a02": "夕昏設居中宵白月則光黑月便暗則明暗等因見",
    "X12n0272_003:0028a03": "分析此見為復與明暗相并太虗空為同一體為非",
    "X12n0272_003:0028a04": "一體或同非同或異非異阿難此見若復與明與暗",
    "X12n0272_003:0028a05": "及與虗空元一體者則明與暗二體相亡暗時無明",
    "X12n0272_003:0028a06": "明時無暗若與暗一明則見亡必一於明暗時當滅",
    "X12n0272_003:0028a07": "滅則云何見明見暗若明暗殊見無生滅一云何成",
    "X12n0272_003:0028a08": "若此見精與暗與明非一體者汝離明暗及與虗空",
    "X12n0272_003:0028a09": "分析見元作何形相離明離暗及離虗空是見元同",
    "X12n0272_003:0028a10": "龜毛兔角明暗虗空三事俱異從何立見明暗相背",
    "X12n0272_003:0028a11": "云何或同離三元無云何或異分空分見本無邊畔",
    "X12n0272_003:0028a12": "云何非同見暗見明性非遷改云何非異汝更細審",
    "X12n0272_003:0028a13": "微細審詳審諦審觀明從大陽暗隨黑月通屬虗空",
    "X12n0272_003:0028a14": "甕歸大地如是見精因何所出見覺空頑非和非合",
    "X12n0272_003:0028a15": "不應見精無從自出若見聞知性圓周徧本不動搖",
    "X12n0272_003:0028a16": "當知無邊不動虗空并其動搖地水火風均名六大",
    "X12n0272_003:0028a17": "性真圓融皆如來藏本無生滅阿難汝性沈淪不悟",
    "X12n0272_003:0028a18": "汝之見聞覺知本如來藏汝當觀此見聞覺知為生",
    "X12n0272_003:0028a19": "為滅為同為異為非生滅為非同異汝曾不知如來",
    "X12n0272_003:0028a20": "藏中性見覺明覺精明見清淨本然周徧法界隨眾",
    "X12n0272_003:0028a21": "生心應所知量如一見根見周法界聽齅甞觸覺觸",
    "X12n0272_003:0028a22": "覺知妙德瑩然徧周法界圓滿十虗寧有方所循業",
    "X12n0272_003:0028a23": "發現世間無知惑為因緣及自然性皆是識心分別",
    "X12n0272_003:0028a24": "計度但有言說都無實義。",
    "X12n0272_003:0028b01": "阿難識性無源因於六種根塵妄出汝今徧觀此會",
    "X12n0272_003:0028b02": "聖眾用目循歷其目周視但如鏡中無別分析汝識",
    "X12n0272_003:0028b03": "於中次第標指此是文殊此富樓那此目犍連此須",
    "X12n0272_003:0028b04": "菩提此舍利弗此識了知為生於見為生於相為生",
    "X12n0272_003:0028b05": "虗空為無所因突然而出阿難若汝識性生於見中",
    "X12n0272_003:0028b06": "如無明暗及與色空四種必無元無汝見見性尚無",
    "X12n0272_003:0028b07": "從何發識若汝識性生於相中不從見生既不見明",
    "X12n0272_003:0028b08": "亦不見暗明暗不矚即無色空彼相尚無識從何發",
    "X12n0272_003:0028b09": "若生於空非相非見非見無辯自不能知明暗色空",
    "X12n0272_003:0028b10": "非相滅緣見聞覺知無處安立處此二非空則同無",
    "X12n0272_003:0028b11": "有非同物縱發汝識欲何分別若無所因突然而出",
    "X12n0272_003:0028b12": "何不日中別識明月汝更細詳微細詳審見託汝睛",
    "X12n0272_003:0028b13": "相推前境可狀成有不相成無如是識緣因何所出",
    "X12n0272_003:0028b14": "識動見澄非和非合聞聽覺知亦復如是不應識緣",
    "X12n0272_003:0028b15": "無從自出若此識心本無所從當知了別見聞覺知",
    "X12n0272_003:0028b16": "圓滿湛然性非從所兼彼虗空地水火風均名七大",
    "X12n0272_003:0028b17": "性真圓融皆如來藏本無生滅阿難汝心麤浮不悟",
    "X12n0272_003:0028b18": "見聞發明了知本如來藏汝應觀此六處識心為同",
    "X12n0272_003:0028b19": "為異為空為有為非同異為非空有汝元不知如來",
    "X12n0272_003:0028b20": "藏中性識明知覺明真識妙覺湛然徧周法界含吐",
    "X12n0272_003:0028b21": "十虗寧有方所循業發現世間無知惑為因緣及自",
    "X12n0272_003:0028b22": "然性皆是識心分別計度但有言說都無實義。",
    "X12n0272_003:0028b23": "論曰所言地水火風而依於空為五法器界也見",
    "X12n0272_003:0028b24": "聞覺知而依於識為五法根身也根身器界共十",
    "X12n0272_003:0028c01": "法今以性言之蓋十大性也而經但曰均名七大",
    "X12n0272_003:0028c02": "何也曰地水火風空器界之形貌者故件件而詳",
    "X12n0272_003:0028c03": "敘之至於見聞覺知識根塵之名言者故但以見",
    "X12n0272_003:0028c04": "覺及識略之為七也故云見覺無知清淨本然徧",
    "X12n0272_003:0028c05": "周法界而便敘曰如一見根見周法界聽齅嘗觸",
    "X12n0272_003:0028c06": "覺觸覺知妙德瑩然徧周法界也及觀下文諸聖",
    "X12n0272_003:0028c07": "人證成六入十二處十八界七大性之法名二十",
    "X12n0272_003:0028c08": "五種圓通至大勢至法王子與其同倫五十二菩",
    "X12n0272_003:0028c09": "薩則曰佛問圓通我無選擇都攝六根淨念相繼",
    "X12n0272_003:0028c10": "入三摩地用以印成見聞覺知依識為六根無所",
    "X12n0272_003:0028c11": "選擇則十大性無疑礙矣龍勝曰諸法實有不應",
    "X12n0272_003:0028c12": "以心識故知有相若以心識故知有是則非有如",
    "X12n0272_003:0028c13": "地堅相以身根身識故知有若無身根身識則無",
    "X12n0272_003:0028c14": "堅相問曰身根身識若知若不知而地常有堅相",
    "X12n0272_003:0028c15": "答曰若先自知有堅相若從他聞則知有堅相若",
    "X12n0272_003:0028c16": "先不知不聞則無堅相復次地若常是堅相不應",
    "X12n0272_003:0028c17": "捨其相如凝酥蠟蜜樹膠融則捨其堅相墮濕相",
    "X12n0272_003:0028c18": "中金銀銅鐵等亦是如水為濕相寒則轉為堅相",
    "X12n0272_003:0028c19": "如是等種種悉皆捨相又曰若火實有熱性云何",
    "X12n0272_003:0028c20": "有人入火不燒及人身中火而不燒身雲中火水",
    "X12n0272_003:0028c21": "不能滅以火無有定熱性故神通力故火不能燒",
    "X12n0272_003:0028c22": "身業因緣故五臟不熱神龍力故水不能滅若熱",
    "X12n0272_003:0028c23": "性與火異火則非熱若熱性與火一云何言熱是",
    "X12n0272_003:0028c24": "火性餘性亦如是如是總性別性無故名為性空",
    "X12n0272_003:0029a01": "以如是之理推地水火之性喻如尋流而得源一",
    "X12n0272_003:0029a02": "切皆空況風與空乎世尊所示自其性而發相謂",
    "X12n0272_003:0029a03": "之循業發現應所知量龍勝所論自其相而窮性",
    "X12n0272_003:0029a04": "特顯發色心不二耳於空云汝心昏迷空性覺故",
    "X12n0272_003:0029a05": "於見云汝性沈淪見性外現故於識云汝心麤浮",
    "X12n0272_003:0029a06": "識精內潛故浮則但認浮根麤則不達識精故也",
    "X12n0272_003:0029a07": "補曰真際曰性色真空離一切相性空真色即一",
    "X12n0272_003:0029a08": "切相愚曰色相可以離可以即火水如之然於空",
    "X12n0272_003:0029a09": "於覺於識當何以辯之哉須知地水火風等咸是",
    "X12n0272_003:0029a10": "精真妙心中所現物故曰汝心昏迷不悟四大元",
    "X12n0272_003:0029a11": "如來藏又曰當知無邊不動虗空并其動搖地水",
    "X12n0272_003:0029a12": "火風均名六大性真圓融皆如來藏本無生滅又",
    "X12n0272_003:0029a13": "曰兼彼虗空地水火風均名七大性真圓融皆如",
    "X12n0272_003:0029a14": "來藏本無生滅由是而觀非外物也明時無暗集",
    "X12n0272_003:0029a15": "解作明時非暗。",
    "X12n0272_003:0029a16": "爾時阿難及諸大眾蒙佛如來微妙開示身心蕩然",
    "X12n0272_003:0029a17": "得無罣礙是諸大眾各各自知心徧十方見十方空",
    "X12n0272_003:0029a18": "如觀手中所持葉物一切世間諸所有物皆即菩提",
    "X12n0272_003:0029a19": "妙明元心心精徧圓含裹十方反觀父母所生之身",
    "X12n0272_003:0029a20": "猶彼十方虗空之中吹一微塵若存若亡如湛巨海",
    "X12n0272_003:0029a21": "流一浮漚起滅無從了然自知獲本妙心常住不滅",
    "X12n0272_003:0029a22": "禮佛合掌得未曾有於如來前說偈讚佛。",
    "X12n0272_003:0029a23": "妙湛總持不動尊首楞嚴王世希有銷我億劫顛倒",
    "X12n0272_003:0029a24": "想不歷僧祇獲法身。",
    "X12n0272_003:0029b01": "補曰不歷二字從上諸師釋之皆不原如來直示",
    "X12n0272_003:0029b02": "頓證法門而局於名言昧於大旨有謂方便之談",
    "X12n0272_003:0029b03": "者有謂神力示現者有謂姑敘悟解者有謂非述",
    "X12n0272_003:0029b04": "一人者審如諸師之言立論不一俾修三摩提者",
    "X12n0272_003:0029b05": "安能至不疑之地耶愚以漸修頓證二義破其封",
    "X12n0272_003:0029b06": "執如婆沙論敘三阿僧祇劫修六度行百劫種相",
    "X12n0272_003:0029b07": "好因然後獲五分法身唯識謂地前歷一僧祇初",
    "X12n0272_003:0029b08": "地滿二僧祇八地至等覺是三僧祇然後獲究竟",
    "X12n0272_003:0029b09": "法身者此漸修義也此經敘識陰盡處則曰諸根",
    "X12n0272_003:0029b10": "互用從互用中能入菩薩金剛乾慧圓明精心於",
    "X12n0272_003:0029b11": "中發化如淨琉璃內含寶月如是乃超十信十住",
    "X12n0272_003:0029b12": "十行十迴向四加行心菩薩所行金剛十地等覺",
    "X12n0272_003:0029b13": "圓明入於如來妙莊嚴海圓滿菩提歸無所得又",
    "X12n0272_003:0029b14": "曰想相為塵識情為垢二俱遠離則汝法眼應時",
    "X12n0272_003:0029b15": "清明云何不成無上知覺者此頓證義也以漸言",
    "X12n0272_003:0029b16": "之則從微至著自信住行向至等覺方證極果以",
    "X12n0272_003:0029b17": "頓言之則一念不生前後際斷即名為佛尚不從",
    "X12n0272_003:0029b18": "地位階升豈歷僧祇耶下文謂與不圓根日劫相",
    "X12n0272_003:0029b19": "倍者此也而慶喜親證此頓門乃曰了然自知獲",
    "X12n0272_003:0029b20": "本妙心是與等覺圓明之心初無有異謂其不獲",
    "X12n0272_003:0029b21": "可乎況此法身人人具有以無明所蔽妄想所汩",
    "X12n0272_003:0029b22": "隱然如失一旦無明遽破妄想隨銷雖蚍蜉蟻子",
    "X12n0272_003:0029b23": "亦能獲證此身何獨慶喜歟昔廣額屠兒至佛座",
    "X12n0272_003:0029b24": "下無明頓息乃置刀謂佛曰世尊我是千佛一數",
    "X12n0272_003:0029c01": "佛即印可謂其不預可乎夫以廣額放下屠刀無",
    "X12n0272_003:0029c02": "明頓息預千佛數今慶喜情想銷盡法眼清明則",
    "X12n0272_003:0029c03": "其言獲也宜矣但其覺雖齊於佛覺而功未逮於",
    "X12n0272_003:0029c04": "極果故不言五分及究竟耳富樓那曰我與如來",
    "X12n0272_003:0029c05": "寶覺圓明真妙淨心無二圓滿而我昔遭無始妄",
    "X12n0272_003:0029c06": "想久在輪迴今得聖乘猶未究竟則與此意同何",
    "X12n0272_003:0029c07": "惑於名言之深也。",
    "X12n0272_003:0029c08": "願今得果成寶王還度如是恒沙眾將此深心奉塵",
    "X12n0272_003:0029c09": "剎是則名為報佛恩伏請世尊為證明五濁惡世誓",
    "X12n0272_003:0029c10": "先入如一眾生未成佛終不於此取泥洹大雄大力",
    "X12n0272_003:0029c11": "大慈悲希更審除微細惑令我早登無上覺於十方",
    "X12n0272_003:0029c12": "界坐道場舜若多性可銷亡爍迦羅心無動轉。",
    "X12n0272_003:0029c13": "論曰定林曰識精為水水不搖則名之為湛所謂",
    "X12n0272_003:0029c14": "圓湛者清淨本然周徧法界不分為六則湛圓矣",
    "X12n0272_003:0029c15": "所謂妙湛者以妙力總持不動則湛妙矣所謂覺",
    "X12n0272_003:0029c16": "湛明性者覺合識精如日合水而有明性也所謂",
    "X12n0272_003:0029c17": "湛精圓常者即圓湛識精也已滅生滅故名為常",
    "X12n0272_003:0029c18": "所謂此湛非是不流如急流水望如恬靜者經云",
    "X12n0272_003:0029c19": "識動見澄則識有動性名為想元自非妙湛總持",
    "X12n0272_003:0029c20": "則念念愛業習氣暴流成諸行矣經於諸行喻如",
    "X12n0272_003:0029c21": "流者以此然識比諸行猶名為湛所謂湛入合湛",
    "X12n0272_003:0029c22": "者如波瀾滅化為澄水名行陰盡內內湛明入無",
    "X12n0272_003:0029c23": "所入名識陰區宇則所謂湛入者識陰也湛入為",
    "X12n0272_003:0029c24": "識陰則湛為性識明知明知即智智之與識是識",
    "X12n0272_003:0030a01": "邊際故說五陰而曰湛入合湛歸識邊際性識不",
    "X12n0272_003:0030a02": "名湛入者周徧法界無出入故所謂內內湛明入",
    "X12n0272_003:0030a03": "無所入者湛出為行行如水流湛入為識識滅行",
    "X12n0272_003:0030a04": "陰則內內湛明入至想元更無所入矣所謂識精",
    "X12n0272_003:0030a05": "者即阿陀那識也所謂黏湛者黏此識精也此識",
    "X12n0272_003:0030a06": "精者如水清潔本無黏性妄起分別與色合故水",
    "X12n0272_003:0030a07": "土雜矣乃能成黏若識此識者如水清潔本無黏",
    "X12n0272_003:0030a08": "性能不合色脫黏內伏湛有圓湛有玅湛有覺湛",
    "X12n0272_003:0030a09": "有精湛有湛入有黏湛如前義錙銖之分較盡法",
    "X12n0272_003:0030a10": "之喻也馬鳴曰以依不覺心動為業覺則不動夫",
    "X12n0272_003:0030a11": "覺則不動妙湛總持之謂動則為業遷流而為諸",
    "X12n0272_003:0030a12": "行矣所言首楞嚴王者以首楞嚴定十地菩薩能",
    "X12n0272_003:0030a13": "得之故佛則為王僧祇當云阿僧祇劫波譯者略",
    "X12n0272_003:0030a14": "也阿僧祇此云無數劫波此云時分時分有久近",
    "X12n0272_003:0030a15": "凡言劫波極長分也舜若多風神動之性也爍迦",
    "X12n0272_003:0030a16": "羅此云堅固亦金剛堅固心也舊疏曰舜若多此",
    "X12n0272_003:0030a17": "云虗空阿難意若曰虗空之性不可銷亡者尚可",
    "X12n0272_003:0030a18": "銷亡我堅固之心不可動轉也又曰舜若多性未",
    "X12n0272_003:0030a19": "見正譯或曰舜若者斷滅空也舜若多者真性空",
    "X12n0272_003:0030a20": "也資中云舜若多者虗空斷滅心也。"
}