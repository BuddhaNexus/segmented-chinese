{
    "T53n2122_066:0789a02": "法苑珠林卷第六十六",
    "T53n2122_066:0789a04": "西明寺沙門釋道世撰",
    "T53n2122_066:0789a05": "77 怨苦篇(六六-六七)怨苦篇第七十七此有七部",
    "T53n2122_066:0789a06": "述意部傷悼部五陰部八苦部雜",
    "T53n2122_066:0789a07": "難部蟲寓部地獄部",
    "T53n2122_066:0789a08": "1 述意部述意部第一",
    "T53n2122_066:0789a09": "夫三界輪轉。六道萍移。神明不朽。識慮冥",
    "T53n2122_066:0789a10": "持。乍死乍生。時來時往。棄捨身命。草籌難",
    "T53n2122_066:0789a11": "辯惟大地丘坑莫非我故身。滄海川流皆同",
    "T53n2122_066:0789a12": "吾淚血。以此而觀。誰非親友。人鬼雖別。生滅",
    "T53n2122_066:0789a13": "固同。恩愛之情。時復影響。群邪愚闇。不識親",
    "T53n2122_066:0789a14": "疏。遂使喪彼身形養己軀命。更互屠割共為",
    "T53n2122_066:0789a15": "怨府。歷劫相讎苦報難盡。靜思此事豈不痛",
    "T53n2122_066:0789a16": "心也。",
    "T53n2122_066:0789a17": "2 傷悼部傷悼部第二",
    "T53n2122_066:0789a18": "如中阿含經云。爾時世尊告諸比丘。眾生無",
    "T53n2122_066:0789a19": "始生死長夜轉輪不知苦之本際。諸比丘於",
    "T53n2122_066:0789a20": "意云何。若此大地一切草木。以四指量斬以",
    "T53n2122_066:0789a21": "為籌。以數汝等長夜輪轉生死所依父母。",
    "T53n2122_066:0789a22": "籌數已盡。其諸父母數猶不盡。諸比丘。如是",
    "T53n2122_066:0789a23": "無始生死長夜。輪轉故。不知苦之本際。",
    "T53n2122_066:0789a24": "佛告諸比丘。汝等輪轉生死飲其母乳。多於",
    "T53n2122_066:0789a25": "殑伽河及四大海水。所以者何。汝等長夜。",
    "T53n2122_066:0789a26": "或生象中飲母乳無量數。或生駝馬牛驢諸",
    "T53n2122_066:0789a27": "禽獸類。飲其母乳數無量。汝等長夜棄於塚",
    "T53n2122_066:0789a28": "間。膿血流出亦復如是。或墮地獄畜生餓鬼。",
    "T53n2122_066:0789a29": "髓血流出亦復如是。",
    "T53n2122_066:0789b01": "佛告諸比丘。汝等長夜輪轉生死。所出身血",
    "T53n2122_066:0789b02": "甚多無數。過殑伽河水及四大海。汝於長夜",
    "T53n2122_066:0789b03": "曾生象中。或截耳鼻頭尾四足。其血無量。或",
    "T53n2122_066:0789b04": "受馬駝驢牛禽獸類等。斷截耳鼻頭足四體。",
    "T53n2122_066:0789b05": "其血無量。或身命終棄於塚間。膿血流出其",
    "T53n2122_066:0789b06": "數亦復如是。或長夜輪轉生死。喪失父母兄",
    "T53n2122_066:0789b07": "弟姊妹宗親知識。或喪失錢財為之流淚。甚",
    "T53n2122_066:0789b08": "多無量。過四大海水。",
    "T53n2122_066:0789b09": "佛告諸比丘。汝等見諸眾生安隱快樂。當作",
    "T53n2122_066:0789b10": "是念。我等長夜輪轉生死。亦曾受斯樂。其",
    "T53n2122_066:0789b11": "數無量。或見諸眾生受苦惱。當作是念。我",
    "T53n2122_066:0789b12": "昔長夜輪轉生死以來。曾受如是之苦。其數",
    "T53n2122_066:0789b13": "無量。或見諸眾生而生恐悑衣毛為竪。當作",
    "T53n2122_066:0789b14": "是念。我等過去必曾殺生為傷害者。為惡知",
    "T53n2122_066:0789b15": "識於無始生死長夜輪轉。不知其苦之本際。",
    "T53n2122_066:0789b16": "或見諸眾生愛念歡喜者。當作是念。如過去",
    "T53n2122_066:0789b17": "世時。必為我等父母兄弟妻子親屬師友知",
    "T53n2122_066:0789b18": "識。如是長夜生死輪轉。無明所蓋。愛繫其頸。",
    "T53n2122_066:0789b19": "故長夜輪轉。不知苦之本際。是故諸比丘當",
    "T53n2122_066:0789b20": "如是學。精勤方便斷除諸大莫令增長。爾時",
    "T53n2122_066:0789b21": "世尊即說偈言。",
    "T53n2122_066:0789b22": "一人一劫中　　積聚其身骨",
    "T53n2122_066:0789b23": "常積不腐壞　　如毘富羅山",
    "T53n2122_066:0789b24": "若諸聖弟子　　正智見真諦",
    "T53n2122_066:0789b25": "此苦及苦因　　離苦得寂滅",
    "T53n2122_066:0789b26": "修習八道跡　　正向般涅槃",
    "T53n2122_066:0789b27": "極至於七有　　天人來往生",
    "T53n2122_066:0789b28": "盡一切諸結　　究竟於苦邊",
    "T53n2122_066:0789b29": "佛告諸比丘。眾生無始生死長夜輪轉。不",
    "T53n2122_066:0789c01": "知苦之本際。無有一處不生不死者。如是",
    "T53n2122_066:0789c02": "長夜無始生死。不知苦之本際。亦無有一處",
    "T53n2122_066:0789c03": "無父母兄弟妻子眷屬宗親師長者。譬如大",
    "T53n2122_066:0789c04": "雨滴漚一生一滅。是眾生無明所蓋。愛繫其",
    "T53n2122_066:0789c05": "頸。長夜輪轉不知苦之本際。譬如普天大雨",
    "T53n2122_066:0789c06": "洪注東西南北無斷絕處。如是四方無量國",
    "T53n2122_066:0789c07": "土劫壞。如天普雨天下無斷絕處。長夜輪",
    "T53n2122_066:0789c08": "轉不知苦之本際。譬如擲杖空中。或頭落地。",
    "T53n2122_066:0789c09": "或尾落地。或中落地。如是無始生死長夜輪",
    "T53n2122_066:0789c10": "轉。或墮地獄。或墮畜生。或墮餓鬼。又增一阿",
    "T53n2122_066:0789c11": "含經云。爾時三十三天有一天子。身形有五死",
    "T53n2122_066:0789c12": "瑞。一華冠自萎。二衣裳垢坌。三腋下流汗。",
    "T53n2122_066:0789c13": "四不樂本位。五玉女違伴。時彼天子愁憂苦",
    "T53n2122_066:0789c14": "惱搥胸歎息。時釋提桓因聞此天子愁憂聲。",
    "T53n2122_066:0789c15": "便勅一天子。此何等聲。乃徹此間。彼天子具",
    "T53n2122_066:0789c16": "報所由。爾時釋提桓因自往其所。語彼天子",
    "T53n2122_066:0789c17": "言。汝今何故愁憂苦惱。乃至於斯天子報言。",
    "T53n2122_066:0789c18": "尊者那得不愁。命將欲終有五怪衰。令此七",
    "T53n2122_066:0789c19": "寶宮殿悉當忘失。及五百玉女亦當星散。所",
    "T53n2122_066:0789c20": "食甘露今無氣味。是時釋提桓因語彼天子",
    "T53n2122_066:0789c21": "言。汝豈不聞如來說偈乎。",
    "T53n2122_066:0789c22": "一切行無常　　生者必有死",
    "T53n2122_066:0789c23": "不生則不死　　此滅最為樂",
    "T53n2122_066:0789c24": "汝今何故愁憂乃至於斯。一切諸行無常之",
    "T53n2122_066:0789c25": "物。欲使有常者。此事不然。天子報言。云何",
    "T53n2122_066:0789c26": "天帝那得不愁。我今天身清淨無染。光逾日",
    "T53n2122_066:0789c27": "月靡所不照。捨此身已當生羅閱城中猪腹",
    "T53n2122_066:0789c28": "中。生常食屎溺。死時為刀所割。是時帝釋",
    "T53n2122_066:0789c29": "語言。汝今可自歸佛法眾。便不墮三惡趣。故",
    "T53n2122_066:0790a01": "如來亦說此偈。",
    "T53n2122_066:0790a02": "諸有自歸佛　　不墮三惡趣",
    "T53n2122_066:0790a03": "盡漏處天人　　便當至涅槃",
    "T53n2122_066:0790a04": "爾時彼天問帝釋言。今如來竟為所在。帝釋",
    "T53n2122_066:0790a05": "報曰。今如來在摩竭提國羅閱城中迦蘭陀",
    "T53n2122_066:0790a06": "竹園所。天子報言。我今無力至彼。帝釋報言。",
    "T53n2122_066:0790a07": "汝當右膝著地長跪。叉手向下方界而作是",
    "T53n2122_066:0790a08": "言。唯願世尊。善觀察之。今在垂窮之地。願矜",
    "T53n2122_066:0790a09": "愍之。今自歸三尊如來無所著。時彼天子隨",
    "T53n2122_066:0790a10": "帝釋語。即便長跪向下方界。自稱姓名自歸",
    "T53n2122_066:0790a11": "佛法眾。盡其形壽為真佛子。非用天子。如是",
    "T53n2122_066:0790a12": "至三。說此語已不復處猪胎。乃生長者家。是",
    "T53n2122_066:0790a13": "時天子隨壽長短生羅閱城中大長者家。是",
    "T53n2122_066:0790a14": "時長者婦自知有娠。十月欲滿生一男兒。端",
    "T53n2122_066:0790a15": "正無雙世之希有。年至十歲。父母將至佛",
    "T53n2122_066:0790a16": "所。佛為說法。即於座上諸塵垢盡得法眼",
    "T53n2122_066:0790a17": "淨。無復瑕穢。後離俗出家得阿羅漢果。",
    "T53n2122_066:0790a18": "又正法念經云。爾時夜摩天王。為諸天眾以",
    "T53n2122_066:0790a19": "要言之。於天人中有十六苦。何等十六。天人",
    "T53n2122_066:0790a20": "之中善道所攝。一者中陰苦。二者住胎苦。",
    "T53n2122_066:0790a21": "三者出胎苦。四者悑食苦。五者怨憎會苦。",
    "T53n2122_066:0790a22": "六者愛別離苦。七者寒熱等苦。八者病苦。",
    "T53n2122_066:0790a23": "九者他給使苦。十者遣求營作苦。十一者近",
    "T53n2122_066:0790a24": "惡知識苦。十二者妻子親里衰惱苦。十三者",
    "T53n2122_066:0790a25": "飢渴苦。十四者為他輕毀苦。十五者老苦。十",
    "T53n2122_066:0790a26": "六者死苦。如是十六人中大苦。於人世間乃",
    "T53n2122_066:0790a27": "至命終及餘眾苦。於生死中不可堪忍。於有",
    "T53n2122_066:0790a28": "為中無有少樂。一切無常。一切敗壞。爾時夜",
    "T53n2122_066:0790a29": "摩天王以偈頌曰。",
    "T53n2122_066:0790b01": "於人世界中　　有陰皆是苦",
    "T53n2122_066:0790b02": "有生必歸死　　有死必有生",
    "T53n2122_066:0790b03": "若住於中陰　　自業受苦惱",
    "T53n2122_066:0790b04": "長夜遠行苦　　此苦不可說",
    "T53n2122_066:0790b05": "沒於屎溺中　　熱氣之所燒",
    "T53n2122_066:0790b06": "如是住胎苦　　不可得具說",
    "T53n2122_066:0790b07": "常貪於食味　　其心常希望",
    "T53n2122_066:0790b08": "於味變大苦　　此苦不可說",
    "T53n2122_066:0790b09": "小心常希望　　於欲不知足",
    "T53n2122_066:0790b10": "所受諸苦惱　　此苦不可說",
    "T53n2122_066:0790b11": "怨憎不愛會　　猶如大火毒",
    "T53n2122_066:0790b12": "所生諸苦惱　　此苦不可說",
    "T53n2122_066:0790b13": "於恩愛別離　　眾生趣大苦",
    "T53n2122_066:0790b14": "大惡難堪忍　　此苦不可說",
    "T53n2122_066:0790b15": "寒熱大苦畏　　生無量種苦",
    "T53n2122_066:0790b16": "眾生受斯苦　　此苦不可說",
    "T53n2122_066:0790b17": "病苦害人命　　病為死王使",
    "T53n2122_066:0790b18": "眾生受斯苦　　此苦不可說",
    "T53n2122_066:0790b19": "為他所策使　　常無有自在",
    "T53n2122_066:0790b20": "眾生受斯苦　　此苦不可說",
    "T53n2122_066:0790b21": "愛毒燒眾生　　遣求大受苦",
    "T53n2122_066:0790b22": "次第乃至死　　此苦不可說",
    "T53n2122_066:0790b23": "若近惡知識　　眾苦常不斷",
    "T53n2122_066:0790b24": "當受惡道苦　　此苦不可說",
    "T53n2122_066:0790b25": "妻子得衰惱　　見則生大苦",
    "T53n2122_066:0790b26": "出過於地獄　　此苦不可說",
    "T53n2122_066:0790b27": "飢渴自燒身　　猶如猛焰火",
    "T53n2122_066:0790b28": "能壞於身心　　此苦不可說",
    "T53n2122_066:0790b29": "常為輕賤他　　親里及知識",
    "T53n2122_066:0790c01": "生於憂悲苦　　此苦不可說",
    "T53n2122_066:0790c02": "人為老所壓　　身羸心意劣",
    "T53n2122_066:0790c03": "傴僂任杖行　　此苦不可說",
    "T53n2122_066:0790c04": "人為死所執　　從此至他世",
    "T53n2122_066:0790c05": "是死為大苦　　不可得宣說",
    "T53n2122_066:0790c06": "又九橫經云。佛告比丘。有九輩。九因緣命",
    "T53n2122_066:0790c07": "未盡時便橫死。一為不應飯為飯。二為不量",
    "T53n2122_066:0790c08": "飯。三為不習飯。四為不出生。五為止熟。",
    "T53n2122_066:0790c09": "六為不持戒。七為近惡知識。八為入里不時",
    "T53n2122_066:0790c10": "不知法行。九為可避不避。如是為九因緣人",
    "T53n2122_066:0790c11": "命為橫盡。一不應飯者。名不可意飯。亦為",
    "T53n2122_066:0790c12": "飽腹不調。二不量飯者。名不知節度多飯過",
    "T53n2122_066:0790c13": "足。三不習飯者。名為不知時。冬夏為至他",
    "T53n2122_066:0790c14": "國。不知俗宜飯食未習。四不出生飯者。為飯",
    "T53n2122_066:0790c15": "物未消復上飯。不服藥吐下。由未時消。五為",
    "T53n2122_066:0790c16": "止熟者。大小便來時不即時行。噫噦嚏下",
    "T53n2122_066:0790c17": "風來時制。六不持戒者。名為犯五戒殺盜婬",
    "T53n2122_066:0790c18": "兩舌飲酒。使入縣官捶杖斫刺。或從怨手",
    "T53n2122_066:0790c19": "死。或驚悑念罪憂死。七為近惡知識者。坐不",
    "T53n2122_066:0790c20": "離惡知識故不覺善惡。八為入里不時者。名",
    "T53n2122_066:0790c21": "為冥行。亦里有諍。縣官長吏追捕不避。不如",
    "T53n2122_066:0790c22": "法行妄入他家舍。九為可避不避者。為弊惡",
    "T53n2122_066:0790c23": "象馬牛車蛇蚖井水火刀杖醉惡人等忤",
    "T53n2122_066:0790c24": "擾。是為九橫人命未盡當坐是盡。又五陰譬",
    "T53n2122_066:0790c25": "喻經佛說偈云。",
    "T53n2122_066:0790c26": "沫聚喻於色　　受如水中泡",
    "T53n2122_066:0790c27": "想譬熱時焰　　行為若芭蕉",
    "T53n2122_066:0790c28": "器幻喻如識　　諸佛說若此",
    "T53n2122_066:0790c29": "當為觀是要　　熟省而思惟",
    "T53n2122_066:0791a01": "空虛之為審　　不覩其有常",
    "T53n2122_066:0791a02": "欲見陰當爾　　真智說皆然",
    "T53n2122_066:0791a03": "三事斷絕時　　知身無所直",
    "T53n2122_066:0791a04": "命盡溫暖氣　　捨身而轉逝",
    "T53n2122_066:0791a05": "當其死臥地　　猶草無所知",
    "T53n2122_066:0791a06": "觀其狀如是　　但幻而愚貪",
    "T53n2122_066:0791a07": "止止為無安　　亦無有牢強",
    "T53n2122_066:0791a08": "知五陰如此　　比丘宜精進",
    "T53n2122_066:0791a09": "是以當晝夜　　自覺念正智",
    "T53n2122_066:0791a10": "受行寂滅道　　行除最安樂",
    "T53n2122_066:0791a11": "3 五陰部五陰部第三",
    "T53n2122_066:0791a12": "如涅槃經云。譬如有王畜四毒蛇置之",
    "T53n2122_066:0791a13": "一篋。以付一人。仰令瞻養。若令一蛇生瞋",
    "T53n2122_066:0791a14": "恚者。我當準法戮之都市。爾時聞王切念。",
    "T53n2122_066:0791a15": "心生惶悑捨篋逃走。王時復遣五旃陀羅拔",
    "T53n2122_066:0791a16": "刀隨後。其人迴顧見後五人。遂自捨去。是",
    "T53n2122_066:0791a17": "時五人以惡方便。藏所持刀密遣一人。詐為",
    "T53n2122_066:0791a18": "親善。而語之言。汝可還來。其人不信。投一聚",
    "T53n2122_066:0791a19": "落欲自隱匿。既入聚落中闚看諸舍。都不見",
    "T53n2122_066:0791a20": "人。執持瓨器悉空無物。既不見人求物不",
    "T53n2122_066:0791a21": "得。即便坐地聞空中聲。咄哉男子。此聚空",
    "T53n2122_066:0791a22": "曠無有居民。今夜當有六大賊來。汝設遇者",
    "T53n2122_066:0791a23": "命終。今汝當云何而得免之。爾時其人恐",
    "T53n2122_066:0791a24": "悑遂增。復捨而去。路值一河。其水漂急無有",
    "T53n2122_066:0791a25": "船筏以恐畏故。即取種種草木為筏。復更思",
    "T53n2122_066:0791a26": "惟。我設住此當為毒蛇五旃陀羅一詐親者",
    "T53n2122_066:0791a27": "及六大賊之所危害。若度此河筏不可依。當",
    "T53n2122_066:0791a28": "沒水死。寧沒水死終不為彼蛇賊所害。即推",
    "T53n2122_066:0791a29": "草筏置之水中。身倚其上。手抱脚踏。截流",
    "T53n2122_066:0791b01": "而去。即達彼岸安隱無患。心意泰然悑懼消",
    "T53n2122_066:0791b02": "除。四毒蛇者。即是四大。五旃陀羅者。即是五",
    "T53n2122_066:0791b03": "陰。一詐親者。即是貪愛。投一聚落者。即是內",
    "T53n2122_066:0791b04": "六入。六大賊來者。即是外塵。是六大賊。唯",
    "T53n2122_066:0791b05": "有諸王乃能遮止者。唯佛菩薩乃能遮止。是",
    "T53n2122_066:0791b06": "六大賊。雖有諸王截其手足。猶故不能令其",
    "T53n2122_066:0791b07": "心息。六塵惡賊亦復如是。雖得四沙門果截",
    "T53n2122_066:0791b08": "其手足。亦不能令不劫善法。如勇健人乃",
    "T53n2122_066:0791b09": "能摧伏是六大賊。諸佛菩薩亦復如是。乃能",
    "T53n2122_066:0791b10": "摧滅六塵惡賊。",
    "T53n2122_066:0791b11": "4 八苦部八苦部第四",
    "T53n2122_066:0791b12": "如五王經云。佛為五王說法。人生在世常有",
    "T53n2122_066:0791b13": "無量眾苦切身。今粗為汝等略說八苦。何謂",
    "T53n2122_066:0791b14": "八苦。一生苦。二老苦。三病苦。四死苦。五恩",
    "T53n2122_066:0791b15": "愛別苦。六所求不得苦。七怨憎會苦。八憂",
    "T53n2122_066:0791b16": "悲苦。是為八苦也。何為生苦。人死之時不",
    "T53n2122_066:0791b17": "知精神趣向何道。未得生處。普受中陰之形。",
    "T53n2122_066:0791b18": "至其三七日中。父母和合便來受胎。一七日",
    "T53n2122_066:0791b19": "如薄酪。二七日如稠酪。三七日如凝蘇。",
    "T53n2122_066:0791b20": "四七日如肉摶。五七日五皰成就。巧風入",
    "T53n2122_066:0791b21": "腹。吹其身體。六情開張。在母腹中生藏之下",
    "T53n2122_066:0791b22": "熟藏之上。母噉一杯熱食灌其身體。如入",
    "T53n2122_066:0791b23": "鑊湯。母飲一杯冷水。亦如寒冷切身。母飽之",
    "T53n2122_066:0791b24": "時迫仄身體痛不可言。母飢之時腹中了",
    "T53n2122_066:0791b25": "𠄏亦如倒懸。受苦無量。至其滿月欲生之時。",
    "T53n2122_066:0791b26": "頭向產門劇如兩石峽山。欲生之時母危父",
    "T53n2122_066:0791b27": "悑。生墮草上身體細軟。草觸其身如履刀劍。",
    "T53n2122_066:0791b28": "忽然失聲大呼。此是苦不。諸人咸言。此是",
    "T53n2122_066:0791b29": "大苦。何謂老苦。謂父母養育至年長大。自用",
    "T53n2122_066:0791c01": "強健擔輕負重。不自裁量。寒熱失度。年老頭",
    "T53n2122_066:0791c02": "白齒落。目視昏󱫇耳聽不聰。盛去衰至皮",
    "T53n2122_066:0791c03": "緩面皺。百節疼痛行步苦極。坐起呻吟憂",
    "T53n2122_066:0791c04": "悲心惱。神識轉減便旋即忘。命日促盡。言之",
    "T53n2122_066:0791c05": "流洟。坐起須人。此是苦不。答曰大苦。",
    "T53n2122_066:0791c06": "何謂病苦。人有四大和合而成。一大不調百",
    "T53n2122_066:0791c07": "一病生。四大不調四百四病同時俱作。地大",
    "T53n2122_066:0791c08": "不調舉身沈重。水大不調舉身膖腫。火大",
    "T53n2122_066:0791c09": "不調舉身蒸熱。風大不調舉身掘強。百節苦",
    "T53n2122_066:0791c10": "痛猶被杖楚。四大進退手足不任。氣力虛竭",
    "T53n2122_066:0791c11": "坐起須人。口燥脣焦筋斷鼻揥。目不見色",
    "T53n2122_066:0791c12": "耳不聞音。不淨流出身臥其上。心懷苦惱",
    "T53n2122_066:0791c13": "言輒悲哀。六親在側晝夜看視。初不休息。",
    "T53n2122_066:0791c14": "餚膳美食入口皆苦。此是苦不。答言。實是",
    "T53n2122_066:0791c15": "大苦。",
    "T53n2122_066:0791c16": "何謂死苦。人死之時四百四病同時俱作。四",
    "T53n2122_066:0791c17": "大欲散魂神不安。欲死之時刀風解形。無處",
    "T53n2122_066:0791c18": "不痛。白汗流出兩手摸空。室家內外在其左",
    "T53n2122_066:0791c19": "右。憂悲洟泣痛徹骨髓。不能自勝。死者去",
    "T53n2122_066:0791c20": "之。風游氣絕。火滅身冷。風先火次。魂靈去",
    "T53n2122_066:0791c21": "矣。身體侹直無所復知。旬月之間肉壞血",
    "T53n2122_066:0791c22": "流。膖脹爛臭甚不可近。棄之曠野眾鳥噉食。",
    "T53n2122_066:0791c23": "肉盡骨乾髑髏異處。比是苦不。答言。實是大",
    "T53n2122_066:0791c24": "苦。",
    "T53n2122_066:0792a01": "何謂恩愛別苦。謂室家內外兄弟妻子共相",
    "T53n2122_066:0792a02": "戀慕。一朝破亡為人抄劫。各自分張。父東子",
    "T53n2122_066:0792a03": "西。母南婦北。非唯一處。為人奴婢各自悲",
    "T53n2122_066:0792a04": "呼。心肉斷絕窈窈冥冥。無有相見之期。此是",
    "T53n2122_066:0792a05": "苦不。答言。實是大苦。",
    "T53n2122_066:0792a06": "何謂所求不得苦。家內錢財散用追求。大官",
    "T53n2122_066:0792a07": "吏民望得富貴。勤苦求之不止會遇得之。而",
    "T53n2122_066:0792a08": "作邊境令長。未經幾時貪取民物。為人告言。",
    "T53n2122_066:0792a09": "一朝有事檻車載去。欲殺之時憂苦無量。不",
    "T53n2122_066:0792a10": "知死活何日。此是苦不。答言。實是大苦。",
    "T53n2122_066:0792a11": "何謂怨憎會苦。世人薄俗共居愛欲之中。爭",
    "T53n2122_066:0792a12": "不急之事。更相殺害。遂成大怨。各自相避",
    "T53n2122_066:0792a13": "隱藏無地。各磨刀錯箭挾弓持杖。恐畏相見。",
    "T53n2122_066:0792a14": "會遇陜道相逢張弓竪箭兩刃相向。不知勝",
    "T53n2122_066:0792a15": "負是誰。當爾之時悑畏無量。此是苦不。答言。",
    "T53n2122_066:0792a16": "實是大苦。",
    "T53n2122_066:0792a17": "何謂憂悲苦惱苦。謂人生在世。長命者乃至",
    "T53n2122_066:0792a18": "百歲。短命者胞胎傷墮。長命之者與其百歲。",
    "T53n2122_066:0792a19": "夜消其半餘年五十在。其酒醉疾病不知作",
    "T53n2122_066:0792a20": "人。減少五歲。小時愚癡。至年十五未知禮義。",
    "T53n2122_066:0792a21": "年過八十老鈍無智。耳聾目冥無有法則。復",
    "T53n2122_066:0792a22": "減二十年。已九十年過。餘有十歲之中。多諸",
    "T53n2122_066:0792a23": "憂愁。天下欲亂時亦愁。天下旱時亦愁。天下",
    "T53n2122_066:0792a24": "大水亦愁。天下霜亦愁。天下不熟亦愁。室家",
    "T53n2122_066:0792a25": "內外多諸病痛亦愁。持家財物治生恐失亦",
    "T53n2122_066:0792a26": "愁。官家百調未輸亦愁。家人遭官閉繫牢獄",
    "T53n2122_066:0792a27": "未知出期亦愁。兄弟遠行未歸亦愁。居家窮",
    "T53n2122_066:0792a28": "寒無有衣食亦愁。比舍村落有事亦愁。社稷",
    "T53n2122_066:0792a29": "不辨亦愁。室家死亡無有財物殯葬亦愁。至",
    "T53n2122_066:0792b01": "春種作無有牛犁亦愁。如是種種憂悲無有",
    "T53n2122_066:0792b02": "樂時。至其節日共相集聚應當歡樂。方共悲",
    "T53n2122_066:0792b03": "啼相向。此是苦不。答言。實是大苦。",
    "T53n2122_066:0792b04": "又金色王經云。有一天女。向金色王。而說偈",
    "T53n2122_066:0792b05": "言。",
    "T53n2122_066:0792b06": "何法名為苦　　所為貧窮是",
    "T53n2122_066:0792b07": "何苦最為重　　所謂貧窮苦",
    "T53n2122_066:0792b08": "死苦與貧苦　　二苦等無異",
    "T53n2122_066:0792b09": "寧當受死苦　　不用貧窮生",
    "T53n2122_066:0792b10": "又佛地論云。五悑畏者。一不活畏。二惡名",
    "T53n2122_066:0792b11": "畏。三死畏。四惡趣畏。五怯畏。如是五畏證",
    "T53n2122_066:0792b12": "得清淨意樂地時皆已遠離。",
    "T53n2122_066:0792b13": "又波斯匿王太后崩經。世尊為王說偈云。",
    "T53n2122_066:0792b14": "一切人歸死　　無有不死者",
    "T53n2122_066:0792b15": "隨行種殃福　　自獲善惡果",
    "T53n2122_066:0792b16": "地獄為惡行　　善者必生天",
    "T53n2122_066:0792b17": "明慧能分別　　唯福能遏惡",
    "T53n2122_066:0792b18": "如是大王。有四恐畏無能避者。老為大恐畏。",
    "T53n2122_066:0792b19": "肥肉消盡。病為大恐畏。無強健志。死為大",
    "T53n2122_066:0792b20": "恐畏。盡無有壽。恩愛別離為大恐畏。無得求",
    "T53n2122_066:0792b21": "住。此之四大恐畏一切刀杖呪術藥草象馬",
    "T53n2122_066:0792b22": "人民珍寶城郭可救贖者。譬如大雲起雷霹",
    "T53n2122_066:0792b23": "靂斯須還散。人命極短壽極百歲。其中出者",
    "T53n2122_066:0792b24": "少。唯修無常想。除去恩愛。可得度苦。",
    "T53n2122_066:0792b25": "5 雜難部雜難部第五",
    "T53n2122_066:0792b26": "如婦人遇辜經云。佛在世時。有一人無婦。往",
    "T53n2122_066:0792b27": "詣舍衛國娶婦。本國自有兩子。大子七歲。次",
    "T53n2122_066:0792b28": "子孩抱。母復懷軀欲向家產。天竺俗禮婦",
    "T53n2122_066:0792b29": "人歸父母國。時夫婦乘車載二子。當詣舍",
    "T53n2122_066:0792c01": "衛。中路食息并牧牛。時有毒蛇纏繞牛脚。牛",
    "T53n2122_066:0792c02": "遂離絭。其夫取牛欲得嚴發。見牛為毒蛇所",
    "T53n2122_066:0792c03": "殺。蛇復捨牛復纏夫殺。婦遙見之悑懼戰慓。",
    "T53n2122_066:0792c04": "啼哭呼天。無救護者。日遂欲冥。去道不遠",
    "T53n2122_066:0792c05": "有河水。河水對有家居。婦怕日冥懼為賊",
    "T53n2122_066:0792c06": "劫。棄車將二子到水畔。留大子著水邊。抱小",
    "T53n2122_066:0792c07": "子度水。適到水半狼食其子。子噭呼母時",
    "T53n2122_066:0792c08": "還顧見子為狼所噉。驚惶悑懼失抱中子。墮",
    "T53n2122_066:0792c09": "水隨流。母益懊惱迷惑失志。頓躓水中墮所",
    "T53n2122_066:0792c10": "懷子。遂便度水問道行人。我家父母為安隱",
    "T53n2122_066:0792c11": "不。行人答曰。昨夜失火皆燒父母悉盡無",
    "T53n2122_066:0792c12": "餘。又問行人。我夫家姑妐為安隱不。行人答",
    "T53n2122_066:0792c13": "曰。昨有劫賊慯害其家。姑妐皆死無完在",
    "T53n2122_066:0792c14": "者。其母聞之愁憂悑懼。心迷意惑不識東",
    "T53n2122_066:0792c15": "西。脫衣裸形迷惑狂走。道中行人見大怪之。",
    "T53n2122_066:0792c16": "謂邪病鬼神所嬈。佛在舍衛給孤獨精舍。",
    "T53n2122_066:0792c17": "時婦馳走而往趣之。爾時世尊為大會說法。",
    "T53n2122_066:0792c18": "諸佛之法。盲者見佛皆眼明聾者得聽。瘂者",
    "T53n2122_066:0792c19": "得言。疾病除愈。尫劣強健。被毒不行。心亂得",
    "T53n2122_066:0792c20": "定。時婦見佛意即得定不復愁憂。自視裸形",
    "T53n2122_066:0792c21": "慚愧伏地。佛呼阿難。取衣與。著竟稽首佛足。",
    "T53n2122_066:0792c22": "却坐一面。佛即為說經為現罪福。人命無常。",
    "T53n2122_066:0792c23": "合會有別。種種法要心開意解。即發無上正",
    "T53n2122_066:0792c24": "真道意得不退轉地。",
    "T53n2122_066:0792c25": "又對法論云。正生何因苦。眾苦所逼故。餘苦",
    "T53n2122_066:0792c26": "所依故。出胎時復受肢體逼切大苦。餘苦所",
    "T53n2122_066:0792c27": "依者。謂有生老病死等眾苦隨逐。老何因苦。",
    "T53n2122_066:0792c28": "時分變壞苦故。病何因苦。大種變異苦故。",
    "T53n2122_066:0792c29": "死何因苦。壽命變壞苦故。怨憎會何因苦。",
    "T53n2122_066:0793a01": "合會生苦故。愛別離何因苦。愛別離時生",
    "T53n2122_066:0793a02": "苦故。求不得何因苦。所求不果生苦故。略攝",
    "T53n2122_066:0793a03": "一切五取蘊何因苦。麁重苦故。又雜譬喻經",
    "T53n2122_066:0793a04": "云。昔有世人入海採寶逢有七難。一者四面",
    "T53n2122_066:0793a05": "大風同時起吹船令顛倒。二者船中欲壞而",
    "T53n2122_066:0793a06": "漏。三者人欲墮水死乃得上岸。四者二龍上",
    "T53n2122_066:0793a07": "岸欲噉之。五者得平地三毒蛇逐欲噉之。六",
    "T53n2122_066:0793a08": "者地有熱沙走行其上燒爛人脚。七者仰視",
    "T53n2122_066:0793a09": "不見日月常冥不知東西甚難也。",
    "T53n2122_066:0793a10": "佛告諸弟子。若曹亦有七事。一者四面大",
    "T53n2122_066:0793a11": "風起者。謂生老病死。二者六情貪愛無限。",
    "T53n2122_066:0793a12": "譬船滿溢。三者墮水欲死。謂為魔所得。四",
    "T53n2122_066:0793a13": "者二龍上岸噉者。謂日月食命。五者平地三",
    "T53n2122_066:0793a14": "毒蛇者。謂人身中三毒。六者熱沙燒爛其",
    "T53n2122_066:0793a15": "脚者。謂地獄中火。七者仰視不見日月者。謂",
    "T53n2122_066:0793a16": "受罪之處窈窈冥冥無有出期。佛語諸弟子。",
    "T53n2122_066:0793a17": "當識是言。莫與此會。勤行六事可得解脫。",
    "T53n2122_066:0793a18": "又涅槃經云。若外道自餓苦行得道者。一",
    "T53n2122_066:0793a19": "切畜生悉應得道。是故外道受自餓法。投",
    "T53n2122_066:0793a20": "淵赴火。自墜高巖。常翹一脚。五熱炙身。常臥",
    "T53n2122_066:0793a21": "灰土棘刺編㭬樹葉惡草牛糞之上。麁服",
    "T53n2122_066:0793a22": "麻衣糞埽氀褐欽婆羅衣。茹菜噉果藕根油",
    "T53n2122_066:0793a23": "滓。若行乞食限至一家。主若言無即便捨",
    "T53n2122_066:0793a24": "去。設復還喚終不迴顧。不食鹽肉五種辛",
    "T53n2122_066:0793a25": "味。常飲噉洮糖沸汁。乃云是等能為無上",
    "T53n2122_066:0793a26": "解脫因者。無有是處。不見菩薩摩訶薩人行",
    "T53n2122_066:0793a27": "如是法得解脫者。是故先須調心。不偏苦身",
    "T53n2122_066:0793a28": "即得道果。又修行道地經云。譬如小兒捕得",
    "T53n2122_066:0793a29": "一雀執持令惱。以長縷繫放之飛去。自以為",
    "T53n2122_066:0793b01": "脫。不復遭厄。詣樹池飲自恣安隱。縷盡牽還",
    "T53n2122_066:0793b02": "持弄惱苦。如本無異。修行如是。自惟念言。",
    "T53n2122_066:0793b03": "雖至梵天當還欲界受苦如故。於是頌曰。",
    "T53n2122_066:0793b04": "譬如有雀繩繫足　　適飛縷盡牽復迴",
    "T53n2122_066:0793b05": "修行如是止梵天　　續行欲界不離苦",
    "T53n2122_066:0793b06": "法苑珠林卷第六十六"
}