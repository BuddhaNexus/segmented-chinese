{
    "X53n0857_001:0917c07": "因明入正理論集解自序",
    "X53n0857_001:0917c08": "萬曆乙酉仲秋。余與董玄宰。侍紫柏大師於金陵之",
    "X53n0857_001:0917c09": "攝山中。日相與縱談無生。且謂枯坐默照為邪禪。非",
    "X53n0857_001:0917c10": "深汎教海不可。一日於素庵法師閣上。得一小梵冊。",
    "X53n0857_001:0917c11": "有喜色。手授余二人曰。若欲深汎教海。則此其舟航",
    "X53n0857_001:0917c12": "維楫乎。觀之則因明入正理論也。余二人茫不知所",
    "X53n0857_001:0917c13": "謂。素庵之嗣幻齋。自言昔嘗講演。師令為余二人解",
    "X53n0857_001:0917c14": "說。迄不能明。玄宰蹙頞棄去。余手錄一紙。略為科判。",
    "X53n0857_001:0917c15": "藏之巾笥。歲暮計偕入都門。偕于中甫。訪密藏禪師",
    "X53n0857_001:0917c16": "于僧舍。見几上有書。漫開視。乃解此論者。問之知為",
    "X53n0857_001:0917c17": "幻居法師筆。因囑中甫。為錄一本。暇時讀之。雖晣於",
    "X53n0857_001:0917c18": "幻齋。而汶汶猶故也。自後每逢講肆。必首叩此論。僉",
    "X53n0857_001:0917c19": "曰。此論自奘師以來。稱最奧難曉。況古疏鈔亡失。講",
    "X53n0857_001:0917c20": "下又無傳派。今欲臆決良難。余遂不復。措意久矣。己",
    "X53n0857_001:0917c21": "酉夏。余在南曹。於同年。何矩所齋中見師子窩澄法",
    "X53n0857_001:0917c22": "師解。似又晣于幻居。而義滋淺狹。意頗少之。壬子夏。",
    "X53n0857_001:0917c23": "蘊璞法師結制余拙隱園中。出此論解。見示。余伏枕",
    "X53n0857_001:0917c24": "無所用心。因得從容讀之。開卷暸然。具有定見。非餘",
    "X53n0857_001:0918a01": "揣摩依傍者比也。至以龍樹論與清涼永明所引因",
    "X53n0857_001:0918a02": "明疏鈔語。參互考訂。則所牴牾亦復有之。於是晝而",
    "X53n0857_001:0918a03": "考夜而思。研究不輟。寢食俱忘。如坐暗室。久而漸明。",
    "X53n0857_001:0918a04": "今則了了盡見室中諸物。乃至鍼縷亦無所眩矣。因",
    "X53n0857_001:0918a05": "採集諸論有關者。及三家註疏之合者。重為解釋一",
    "X53n0857_001:0918a06": "過。始於五月十一日。成於是月二十日。嗚呼此論不",
    "X53n0857_001:0918a07": "過立破之規矩耳。非有微言奧義待悟而明者也。況",
    "X53n0857_001:0918a08": "古疏鈔雖不可考見。而頗散見於諸處。收合餘燼。猶",
    "X53n0857_001:0918a09": "足發明。況其間一字一句具有來歷。亦散見諸論中。",
    "X53n0857_001:0918a10": "何至以臆決哉。學此論者。非失傳之患。患不深思博",
    "X53n0857_001:0918a11": "究耳。余以措大。白首逃禪。況今久病。其於此論。如管",
    "X53n0857_001:0918a12": "窺天而蠡測海。豈敢自謂能深思博究。所為諄諄若",
    "X53n0857_001:0918a13": "此者。正自量無能。而重有望於諸師。不安於其所已",
    "X53n0857_001:0918a14": "至。而益勉其所未至也。中所引用。成說為多。故名集",
    "X53n0857_001:0918a15": "解。表非己見。間有指他非。以明己是者。盖有不得已",
    "X53n0857_001:0918a16": "焉。眾言淆亂。學者倀倀焉。眩於所從。如見迷途者。方",
    "X53n0857_001:0918a17": "從人問津。而初告者。又非是忍不明言。其非是導之",
    "X53n0857_001:0918a18": "正途。乃坐視其迷耶。昔奘師之未至西天也。文殊警",
    "X53n0857_001:0918a19": "止戒賢之自裁。以待其至。其未還也。復警之使速還。",
    "X53n0857_001:0918a20": "可見此方與此一宗。有大因緣。晦而復明。絕而復續。",
    "X53n0857_001:0918a21": "正在今日。吾輩不可不彊自力。凡預此宗者。皆他日",
    "X53n0857_001:0918a22": "龍華一會之人。非則相與共斥之。是則相與共遵之。",
    "X53n0857_001:0918a23": "無分爾我。無較短長。而又不可以大家打哄。護痛惜",
    "X53n0857_001:0918a24": "情。為無爾我短長。不然且有自誤誤人之咎。三塗惡",
    "X53n0857_001:0918b01": "報且不能免。況可作見慈氏之羔雉乎。此語不真。此",
    "X53n0857_001:0918b02": "舌當拔。",
    "X53n0857_001:0918b03": "萬曆四十年歲次壬子夏至前一日念西居士王肯",
    "X53n0857_001:0918b04": "堂力疾書",
    "X53n0857_001:0918b10": "因明入正理論",
    "X53n0857_001:0918b12": "金壇　王肯堂　集釋",
    "X53n0857_001:0918b13": "△科文分四。初釋題。因明者。地持論云。菩薩求",
    "X53n0857_001:0918b14": "法。當於何求。當於一切五明處求。云何五明處。謂",
    "X53n0857_001:0918b15": "內明處。醫方明處。因明處。聲明處。工業明處。詳具",
    "X53n0857_001:0918b16": "瑜伽師地論本地分中聞所成地。其解因明處云。",
    "X53n0857_001:0918b17": "謂於觀察義中諸所有事。所建立法。名觀察義。能",
    "X53n0857_001:0918b18": "隨順法。名諸所有事。諸所有事。即是因明。為因照",
    "X53n0857_001:0918b19": "明觀察義故。又說此中略有七種。一論體性。二論",
    "X53n0857_001:0918b20": "處所。三論所依。四論莊嚴。五論墮負。六論出離。七",
    "X53n0857_001:0918b21": "論多所作法。今此論中八門二益。即七種中論所",
    "X53n0857_001:0918b22": "依一種也。而體性等六種已在其中矣。因明能入。",
    "X53n0857_001:0918b23": "正理所入。入者能所契合解證相應之謂也。因有",
    "X53n0857_001:0918b24": "二種。謂生因。了因。生因如種生芽。了因如燈照物。",
    "X53n0857_001:0918c01": "然此二因。各有三種。生因三者。一言生因。二智生",
    "X53n0857_001:0918c02": "因。三義生因。了因三者。一智了因。二言了因。三義",
    "X53n0857_001:0918c03": "了因。因具三相。名為正因。明即正智。通乎因果。因",
    "X53n0857_001:0918c04": "智即始量度者。果智即終決了者。正理者。謂世出",
    "X53n0857_001:0918c05": "世法真俗二諦各有自然當然之理。離諸邪倒。故",
    "X53n0857_001:0918c06": "名為正。如以初三攝眼所不攝為因。成立色定不",
    "X53n0857_001:0918c07": "離眼識。三相無缺。便顯唯識正理(量云。真故極成色是有法。定不",
    "X53n0857_001:0918c08": "離眼識宗。因云。自許初三攝。眼所不攝故。同喻如眼識。釋見後文)。以緣生為因。成",
    "X53n0857_001:0918c09": "立有為空無性宗。便顯有為正理(量云。有為是有法。定空無性是",
    "X53n0857_001:0918c10": "宗。因云。從緣生故。同喻云如幻法。幻法從緣生。幻法空無性。有為從緣生。有為空無性)。以不",
    "X53n0857_001:0918c11": "起為因。成立無為非實有。便顯無為正理(量云。無為是有",
    "X53n0857_001:0918c12": "法。定無實故。是宗法。因云。不起故。同喻云。如空華。空華無有起。空華無有實。無為無有起。無為亦無實。□出",
    "X53n0857_001:0918c13": "大乘掌珍論一論唯釋此二種比量)。是皆由因發明。得入正理。故曰",
    "X53n0857_001:0918c14": "因明入正理也。量有三支獨曰因明者。因有力故。",
    "X53n0857_001:0918c15": "宗非因不顯。喻非因不立故。因中三相。徧是宗法。",
    "X53n0857_001:0918c16": "則攝宗也。同品定有。異品徧無。則攝喻也。又此三",
    "X53n0857_001:0918c17": "支。若望所生智果。總名為因。故後文云。由彼為因。",
    "X53n0857_001:0918c18": "於所比義。有正智生。故知舉因。三支備矣。古疏問。",
    "X53n0857_001:0918c19": "夫論立量。三支圓滿。果明不舉。獨唱因明。答。有二",
    "X53n0857_001:0918c20": "解。一者。對敵申量。即能立三支具足。敵者起智所",
    "X53n0857_001:0918c21": "由。並得稱因。所生敵者。即號為明。理智合舉。故說",
    "X53n0857_001:0918c22": "因明。二者。就比量中。有許未許。為成未許。必有能",
    "X53n0857_001:0918c23": "成。即能成是因。所成是果。宗由因顯。義得分明。此",
    "X53n0857_001:0918c24": "即因果雙彰。理無違妨。慈恩大師云。因明論者。元",
    "X53n0857_001:0919a01": "唯佛說。文廣義散。備在眾經。劫初足目。創標真似。",
    "X53n0857_001:0919a02": "爰暨世親。再陳軌式。雖紀綱已列。而幽致未分。故",
    "X53n0857_001:0919a03": "使賓主對揚。猶疑立破之則。有陳那菩薩者。賢劫",
    "X53n0857_001:0919a04": "千佛之一佛也。匿跡巖藪。棲巒等持。觀述作之利",
    "X53n0857_001:0919a05": "害。審文義之繁約。於時巖谷振吼。雲霞變彩。山神",
    "X53n0857_001:0919a06": "捧菩薩足高數百尺。唱言。佛說因明。玄妙難究。如",
    "X53n0857_001:0919a07": "來滅後。大義淪絕。今幸福智攸邈。深達聖旨。因明",
    "X53n0857_001:0919a08": "論道。願請重弘。菩薩乃放神光。照燭機感。時彼南",
    "X53n0857_001:0919a09": "印度按達羅國王。見放光明。疑入金剛喻定。請證",
    "X53n0857_001:0919a10": "無學果。菩薩曰。入定觀察。將釋深經。心期大覺。非",
    "X53n0857_001:0919a11": "願小果。王言。無學果者。諸聖攸仰。請尊速證。菩薩",
    "X53n0857_001:0919a12": "撫之。欲遂王請。妙吉祥菩薩因彈指警曰。何捨大",
    "X53n0857_001:0919a13": "心。方興小志。為廣利益者。當轉慈氏所說瑜伽。匡",
    "X53n0857_001:0919a14": "正頹綱。可製因明。重成規矩。陳那敬受指誨。奉以",
    "X53n0857_001:0919a15": "周旋。於是覃思研精。乃作因明正理門論。正理者。",
    "X53n0857_001:0919a16": "諸法本真之體義。門者。權衡照解之所由。據此。則",
    "X53n0857_001:0919a17": "似此論為能入。陳那論為所入也。藏中有因明正",
    "X53n0857_001:0919a18": "理門論兩譯。乃大域龍樹菩薩造。而陳那之論莫",
    "X53n0857_001:0919a19": "可攷見矣。△次論主。",
    "X53n0857_001:0919a20": "商羯羅主菩薩造",
    "X53n0857_001:0919a21": "商羯羅主。未見的翻。後序云。奧有天主菩薩。今釋",
    "X53n0857_001:0919a22": "者遂以商羯羅為天字。然天之梵語。自曰提婆。或",
    "X53n0857_001:0919a23": "應四字皆梵語耳。菩薩。具云菩提薩埵。此云覺有",
    "X53n0857_001:0919a24": "情。悲智雙運自他俱利之稱也。△三譯人。",
    "X53n0857_001:0919b01": "唐三藏法師玄奘奉詔譯",
    "X53n0857_001:0919b02": "唐高祖皇帝李淵。為太原留守。進封唐公。後有天",
    "X53n0857_001:0919b03": "下。遂為國號。三藏者。經。律。論也。法師行迹。具慈恩",
    "X53n0857_001:0919b04": "傳。得此論與翻譯本末。則後序備矣。△四正文四。",
    "X53n0857_001:0919b05": "初頌。",
    "X53n0857_001:0919b06": "　能立與能破　　及似唯悟他　　現量與比量",
    "X53n0857_001:0919b07": "　及似唯自悟",
    "X53n0857_001:0919b08": "此之一偈。總有八義。一真能立(此標名。下釋義)。謂對敵伸",
    "X53n0857_001:0919b09": "量(釋上能立二字)。三分圓明(圓謂不缺。明謂不謬。此釋真字)。開曉於他故",
    "X53n0857_001:0919b10": "(由所立真故。即能生他智果。下反此可知)。二真能破。謂斥他支量。非圓",
    "X53n0857_001:0919b11": "有謬。示悟於主故。三似能立。謂對敵伸量。三分闕",
    "X53n0857_001:0919b12": "謬。非曉於敵故。四似能破。謂妄斥他量。非圓有謬。",
    "X53n0857_001:0919b13": "不悟於主故五真現量。謂於色等義。有正智生。自",
    "X53n0857_001:0919b14": "相處轉故(無分別智。得境自性)。六真比量。謂藉眾相。而觀於",
    "X53n0857_001:0919b15": "義(如見煙知火)。相應智起故。七似現量。謂有分別智。於",
    "X53n0857_001:0919b16": "義異轉(不稱實境而知故)。了瓶衣等故(瓶衣假合。非真現量境)。八似",
    "X53n0857_001:0919b17": "比量。謂以似因智。於所比義。相違。解起故。悟他。自",
    "X53n0857_001:0919b18": "悟。即二益也。悟他者。由能立破。皆能啟他未了義",
    "X53n0857_001:0919b19": "故。自悟者。由現比量能引有無分別二智故。自悟",
    "X53n0857_001:0919b20": "悟他。似亦例爾。△次論釋頌八。",
    "X53n0857_001:0919b21": "如是總攝諸論要義。",
    "X53n0857_001:0919b22": "謂此一偈。攝盡諸論之中要義。以論雖多。不出八",
    "X53n0857_001:0919b23": "門二益立破之規矩也。△八中初真能立門二。先",
    "X53n0857_001:0919b24": "總示三支。",
    "X53n0857_001:0919c01": "此中宗等多言。名為能立。由宗因喻多言。開示諸有",
    "X53n0857_001:0919c02": "問者未了義故。",
    "X53n0857_001:0919c03": "言此中者。起論端義。或簡持義。是宗等中。故名此",
    "X53n0857_001:0919c04": "中。簡謂簡他。持謂持自。揀非他論。持此論中所應",
    "X53n0857_001:0919c05": "說也。初句。舉法標名。宗等。等餘因喻。能立有二。一",
    "X53n0857_001:0919c06": "三支為能立。對問者得名。二因喻為能立。對宗得",
    "X53n0857_001:0919c07": "名。今即前義也。故結云。如是三分。說名能立。由宗",
    "X53n0857_001:0919c08": "下。釋成。以對問者。說名能立。開示未了。即悟他也。",
    "X53n0857_001:0919c09": "△後別開三支四。初宗。",
    "X53n0857_001:0919c10": "此中宗者。謂極成有法。極成能別。差別性故。隨自樂",
    "X53n0857_001:0919c11": "為所成立性。是名為宗。如有成立聲是無常。",
    "X53n0857_001:0919c12": "此中。真能立中也。宗有二訓。所宗名宗。主也。能宗",
    "X53n0857_001:0919c13": "名宗。尚也。隨自愛樂所崇尚義。以為其主。啟悟於",
    "X53n0857_001:0919c14": "他。故名為宗。宗有依有體。極成有法。前陳宗依也。",
    "X53n0857_001:0919c15": "極成能別。後陳宗體也。宗體所依。故名宗依。宗體",
    "X53n0857_001:0919c16": "為能別。則宗依為所別矣。言有法者。如色聲等。有",
    "X53n0857_001:0919c17": "體當情。故名有法。言極成者。此能所別。須要立敵",
    "X53n0857_001:0919c18": "兩家共許。方曰極成。問。立敵共諍。名為宗體。何要",
    "X53n0857_001:0919c19": "共許方極成耶。答。一開口時。便被敵者遮曰。世間",
    "X53n0857_001:0919c20": "本無如是道理。何用諍為。則立義不成矣。故先泯",
    "X53n0857_001:0919c21": "諍之迹以為入諍之路耳。如唐三藏立唯識量云。",
    "X53n0857_001:0919c22": "真故極成色。是有法。此極成言。即簡自他兩般不",
    "X53n0857_001:0919c23": "極成色。諸小乘說最後身菩薩染污諸色。一切佛",
    "X53n0857_001:0919c24": "有漏之色。大乘不許有故。此是他法自不許者。若",
    "X53n0857_001:0920a01": "立為唯識。便犯一分自所別不極成。亦有一分違",
    "X53n0857_001:0920a02": "宗之失。大乘宗說十方佛色。及佛無漏色。小乘不",
    "X53n0857_001:0920a03": "許有故。此是自法他不許者。若立為唯識。便犯他",
    "X53n0857_001:0920a04": "一分所別不成。其此二因。皆有隨一一分所依不",
    "X53n0857_001:0920a05": "成。說極成言。為簡於此。今者立二所餘兩家共許",
    "X53n0857_001:0920a06": "諸色為唯識故。宗後陳言定不離眼識。是極成能",
    "X53n0857_001:0920a07": "別。問。小乘既不許色不離眼識。何不犯能別不極",
    "X53n0857_001:0920a08": "成過耶。答。今此是有法宗依。但他宗中有不離義",
    "X53n0857_001:0920a09": "便得。以小乘許眼識緣色親取其體有不離義。兼",
    "X53n0857_001:0920a10": "許眼識當體亦不離眼識。故無能別不極成過。問。",
    "X53n0857_001:0920a11": "既共許有。豈無相符過耶。答。大乘但許境不離心。",
    "X53n0857_001:0920a12": "外無實境若前陳後陳和合為宗了。立者即許。敵",
    "X53n0857_001:0920a13": "者不許。立敵共諍。名為宗體。故無相符之過。此中",
    "X53n0857_001:0920a14": "但諍言陳耳。未推意許也。差別性故者。謂宗依宗",
    "X53n0857_001:0920a15": "體之上。有此種種差別性故。所以定須置極成言",
    "X53n0857_001:0920a16": "以簡別之。方不犯似立宗中相違五過不極成四",
    "X53n0857_001:0920a17": "過也。隨自樂三句。前已釋訖。對因能成。故名所成。",
    "X53n0857_001:0920a18": "如有成立聲是無常。立宗式也。九種宗法。皆以聲",
    "X53n0857_001:0920a19": "為有法者。聲體微妙。不在四微之數。四大於四微。",
    "X53n0857_001:0920a20": "有具不具。唯聲皆具。故或計常。或計無常。夫常與",
    "X53n0857_001:0920a21": "無常。皆為邊見。而此以無常立為宗式。至後出過",
    "X53n0857_001:0920a22": "屢舉常宗。蓋有意焉。常住事勝。眾生欣樂。多生耽",
    "X53n0857_001:0920a23": "著。無常事劣。能引諸苦。易生厭離。是以經論廣破",
    "X53n0857_001:0920a24": "常見。屢言無常。能了此義。則於此論思過半矣。△",
    "X53n0857_001:0920b01": "二因四。初總標三相。",
    "X53n0857_001:0920b02": "因有三相。何等為三。謂徧是宗法性。同品定有性。異",
    "X53n0857_001:0920b03": "品徧無性。",
    "X53n0857_001:0920b04": "華嚴鈔云。所言因者。所由所以順益待籍之義相",
    "X53n0857_001:0920b05": "也。由有此所由所以順益待籍。宗果方明。故說此",
    "X53n0857_001:0920b06": "等名為因也。此即要是宗之所由。亦是宗之所以",
    "X53n0857_001:0920b07": "等。由此即顯與所立宗一向一味。能建立宗。名為",
    "X53n0857_001:0920b08": "因也。此因通乎生了。生了各有三種。如前已說。據",
    "X53n0857_001:0920b09": "智覺言。三支比量。理貫五明。以破立為宗。言生智",
    "X53n0857_001:0920b10": "了為體。則生了二因。各取三種中第一種為因。明",
    "X53n0857_001:0920b11": "矣。同異二品。釋見下文。宗法即因。以如是因。成如",
    "X53n0857_001:0920b12": "是宗。名宗法也。或云。如舉聲言。未立宗時。但詮聲",
    "X53n0857_001:0920b13": "之自性。名為有法。若云是無常者。即詮聲之差別。",
    "X53n0857_001:0920b14": "謂是無常聲。非是其常。今言宗法。即差別法也。此",
    "X53n0857_001:0920b15": "中三相。即隨舉一因。望於三處。立三相名。如立聲",
    "X53n0857_001:0920b16": "是無常。所作性故。同喻如瓶。異喻如空等。即此所",
    "X53n0857_001:0920b17": "作性。望於無常聲法之上。決定有性。名徧是宗法",
    "X53n0857_001:0920b18": "性。望於瓶等同品法上。定有所作。名同品定有性。",
    "X53n0857_001:0920b19": "望於空等異品法上。徧無所作。名異品徧無性。此",
    "X53n0857_001:0920b20": "所作性。具三相已。方真成無常因也。此三相。翻下",
    "X53n0857_001:0920b21": "似因一十四過。△二別釋二相。",
    "X53n0857_001:0920b22": "云何名為同品異品。謂所立法。均等義品。說名同品。",
    "X53n0857_001:0920b23": "如立無常。瓶等無常。是名同品。異品者。謂於是處。無",
    "X53n0857_001:0920b24": "其所立。若有是常。見非所作。如虗空等。",
    "X53n0857_001:0920c01": "所立法者。所立之宗法也。謂喻要與宗之義類。均",
    "X53n0857_001:0920c02": "平齊等。謂之同品。如立無常。所立法也。瓶等無常。",
    "X53n0857_001:0920c03": "均等義品也。是處。異品處也。宗與因對同品敵體",
    "X53n0857_001:0920c04": "相番。方為異品。無之一字。非止相違別異而已。故",
    "X53n0857_001:0920c05": "龍樹云。此中若品與所立法隣近均等。說名同品。",
    "X53n0857_001:0920c06": "以一切義皆名品故。若所立無。說名異品。非與同",
    "X53n0857_001:0920c07": "品相違或異。若相違者。應惟簡別。若別異者。應無",
    "X53n0857_001:0920c08": "有因。由此道理。所作性故。能成無常及無我等。不",
    "X53n0857_001:0920c09": "相違故。若法能成相違所立。是相違過。即名似因。",
    "X53n0857_001:0920c10": "如無違法相違亦爾。所成法無定無有故。非如瓶",
    "X53n0857_001:0920c11": "等因成猶豫。於彼展轉無中有故。以所作性現見",
    "X53n0857_001:0920c12": "離瓶於衣等有。非離無常於無我等此因有故。云",
    "X53n0857_001:0920c13": "何別法於別處轉。由彼相似。不說異名。言即是此。",
    "X53n0857_001:0920c14": "故無有失。若不說異。云何此因說名宗法。此中但",
    "X53n0857_001:0920c15": "說定是宗法。不欲說言惟是宗法。若爾同品應亦",
    "X53n0857_001:0920c16": "名宗。不然別處說所成故。因必無異。方成比量。故",
    "X53n0857_001:0920c17": "不相似。△三結成因性。",
    "X53n0857_001:0920c18": "此中所作性。或勤勇無間所發性。徧是宗法。於同品",
    "X53n0857_001:0920c19": "定有性。異品徧無性。是無常等因。",
    "X53n0857_001:0920c20": "先釋同異二品。尚未明因性。至此方結示因之三",
    "X53n0857_001:0920c21": "性也。如舉所作性因。此因要具三性。方是無常之",
    "X53n0857_001:0920c22": "因。徧是宗法者。謂凡是一切所作性者。皆是無常",
    "X53n0857_001:0920c23": "宗法。少有不是此宗法者。則所作因為不成過。同",
    "X53n0857_001:0920c24": "品定有者。此所作性。要於無常同品法中。決定有",
    "X53n0857_001:0921a01": "性。方為正因。設於無常同品法中或不定有。為不",
    "X53n0857_001:0921a02": "定過。即似因也。異品徧無者。此所作性。要於虗空",
    "X53n0857_001:0921a03": "異品法中。皆無其性。如於異中少有所作。此因則",
    "X53n0857_001:0921a04": "寬。相違不定。故此三性。翻十四過。○因明正理門",
    "X53n0857_001:0921a05": "論九種宗法。謂立聲常。所量性故。或立無常。所作",
    "X53n0857_001:0921a06": "性故。或立勤勇無間所發。無常性故。或立為常。所",
    "X53n0857_001:0921a07": "作性故。或立為常。所聞性故。或立為常。勤勇無間",
    "X53n0857_001:0921a08": "所發性故。或非勤勇無間所發。無常性故。或立無",
    "X53n0857_001:0921a09": "常。勤勇無間所發故。或立為常。無觸對故。此中立",
    "X53n0857_001:0921a10": "式顯過之宗因。不出此九種中。此似楷定以所作",
    "X53n0857_001:0921a11": "性。與勤勇無間所發性。為無常正因。三相具足。然",
    "X53n0857_001:0921a12": "所作性即可爾。其勤勇無間所發性。於無常宗亦",
    "X53n0857_001:0921a13": "非正因。故龍樹云。如前成立聲是無常。勤勇無間",
    "X53n0857_001:0921a14": "所發性故。現見勤勇無間所發。或顯或生。故成猶",
    "X53n0857_001:0921a15": "豫。今所成立為顯為生。是故不應以如是因證無",
    "X53n0857_001:0921a16": "常義。又異品非勤勇無間所發。如電光等。及樹聲",
    "X53n0857_001:0921a17": "水聲風聲。亦是無常。則非徧無。又缺第三相矣。此",
    "X53n0857_001:0921a18": "但借為例耳。或謂於多因中檢此二因為此論中",
    "X53n0857_001:0921a19": "能立之因性者誤也。○論主舉此。貴圖易曉。今應",
    "X53n0857_001:0921a20": "取奘師比量為正式。即前色不離眼識宗。因云。旨",
    "X53n0857_001:0921a21": "許初三攝。眼所不攝故。同喻如眼識。宗中眼識。意",
    "X53n0857_001:0921a22": "許是自證分因識。喻中眼識意許是見分果識相",
    "X53n0857_001:0921a23": "分見分皆不離自證分故。三藏意許相分色為有",
    "X53n0857_001:0921a24": "法也。如是。則何不立量云。相分是有法。定不離自",
    "X53n0857_001:0921b01": "證分是宗。因云。是彼識分故。同喻如見分。曰。小乘",
    "X53n0857_001:0921b02": "不許有四分故。恐犯隨一等過。故但言眼識。問。此",
    "X53n0857_001:0921b03": "量言陳。立得何色耶。曰。若但望言陳。即相質二色",
    "X53n0857_001:0921b04": "俱成不得。若將意就言。即立得相分色也。既分相",
    "X53n0857_001:0921b05": "分本質色。便是不極成。前陳何言極成色耶。相分",
    "X53n0857_001:0921b06": "非共許故。曰。若望言陳有法自相。立敵共許色。故",
    "X53n0857_001:0921b07": "著極成。若相分色。是大乘意許。何關言陳自相。寧",
    "X53n0857_001:0921b08": "有不極成乎。言初三攝者。十八界中三六界。皆取",
    "X53n0857_001:0921b09": "初之一界也。即眼根界。眼識界。色境界。是十八界",
    "X53n0857_001:0921b10": "中初三界也。設不言初三攝。但言眼所不。攝。復有",
    "X53n0857_001:0921b11": "何過。曰。有二過。一不定過。二違自教過。且不定過",
    "X53n0857_001:0921b12": "者。若立量云。真故極成色。定不離眼識(自證分)。因云。",
    "X53n0857_001:0921b13": "眼所不攝故。喻如眼識(見分)。即眼所不攝因闊。向異",
    "X53n0857_001:0921b14": "喻後五三上轉。皆是眼所不攝故。被外人出不定",
    "X53n0857_001:0921b15": "過云。為如眼識(同喻見分)眼所不攝。眼識(見分)不離眼識",
    "X53n0857_001:0921b16": "(自證分)。證極成色不離眼識(自證分)耶。為如後五三亦",
    "X53n0857_001:0921b17": "是眼所不攝。後五三定離眼識(見分)。却證汝極成色",
    "X53n0857_001:0921b18": "定離眼識(自證分)耶。問。今大乘言後五三亦不離眼",
    "X53n0857_001:0921b19": "識(見分)。得否。答。設大乘許後五三亦不離眼識(見分)免",
    "X53n0857_001:0921b20": "犯不定。便違自宗。大乘宗說後五三定離眼識(見分)",
    "X53n0857_001:0921b21": "故。故置初三攝半因。遮後五三非初三攝故。問。但",
    "X53n0857_001:0921b22": "言初三攝。不言根所不攝。復有何過。答。亦犯二過。",
    "X53n0857_001:0921b23": "一不定過。二法自相決定相違過。且不定者。若立",
    "X53n0857_001:0921b24": "量云。真故極成色。定不離眼識(自證分)。因云。初三攝。",
    "X53n0857_001:0921c01": "喻如眼識(見分)。即初三攝因闊。向異喻眼根上轉。出",
    "X53n0857_001:0921c02": "不定云。為如眼識(見分)初三攝。眼識(見分)不離眼識(自證",
    "X53n0857_001:0921c03": "分)。證極成色不離眼識(自證分)耶。為如眼根亦初三",
    "X53n0857_001:0921c04": "攝。眼根非定不離眼識(見分)證汝極成色非定不離",
    "X53n0857_001:0921c05": "眼識(自證分)耶。問。何不言定離。而言非定不離。答。大",
    "X53n0857_001:0921c06": "乘眼根望於眼識(見分)。非定即離。且非離者。根因識",
    "X53n0857_001:0921c07": "(見分)果。以同時故。非即者。色心(見分)各別故。故但言非",
    "X53n0857_001:0921c08": "定不離。二犯法自相決定相違過者。外人申相違",
    "X53n0857_001:0921c09": "量云。真故極成色是有法。非不離眼識宗。因云。初",
    "X53n0857_001:0921c10": "三攝故。喻如眼根。即外人將前量異喻為同喻。將",
    "X53n0857_001:0921c11": "同喻為異喻。問。得成法自相相違耶。答。非真能破。",
    "X53n0857_001:0921c12": "夫法自相相違之量。須立者同無異有。敵者同有",
    "X53n0857_001:0921c13": "異無。方成法自相相違。今立敵兩家。同喻有。界喻",
    "X53n0857_001:0921c14": "有。故非真法自相相違過。問。因初自許之言何用。",
    "X53n0857_001:0921c15": "答。緣三藏量中犯有法差別相違過。因明之法。量",
    "X53n0857_001:0921c16": "若有過。許著言遮。今三藏量既有此過。故置自許",
    "X53n0857_001:0921c17": "言遮。問。何得有此過耶。答。緣大乘宗有兩般色。有",
    "X53n0857_001:0921c18": "離眼識本質色。有不離眼識相分色。若離眼識色。",
    "X53n0857_001:0921c19": "小乘即許若不離眼識色。小乘不許。今三藏量云。",
    "X53n0857_001:0921c20": "真故極成色是有法。若望言陳自相。是立敵共許",
    "X53n0857_001:0921c21": "色。及舉初三攝眼所不攝因。亦但成立共許色不",
    "X53n0857_001:0921c22": "離於眼識。若望三藏意中所許。但立相分色不離",
    "X53n0857_001:0921c23": "眼識。將初三攝眼所不攝因。故立有法上意許之",
    "X53n0857_001:0921c24": "差別相分色。定不離眼識。故古疏云。謂真故極成",
    "X53n0857_001:0922a01": "色是有法自相(前陳宗依)。定不離眼識色是法自相(後陳",
    "X53n0857_001:0922a02": "宗體)。定離眼識色(本質色)。非定離眼識色(相分色)是有法",
    "X53n0857_001:0922a03": "差別(即前陳差別)。立者意許是不離眼識色(相分)。問。外人",
    "X53n0857_001:0922a04": "出三藏量有法相違過時。自許之言如何遮得。答。",
    "X53n0857_001:0922a05": "待外人申違量時。將自許二字。出外人量不定過。",
    "X53n0857_001:0922a06": "外量既自帶過。更有何理能顯得三藏量中有法",
    "X53n0857_001:0922a07": "差別相違過耶。問。小乘申違量行相如何。答。小乘",
    "X53n0857_001:0922a08": "云。乍觀立者言陳自相三支無過。及推所立。元是",
    "X53n0857_001:0922a09": "暗含。若於有法上意之差別(相分色)。將因喻成立有",
    "X53n0857_001:0922a10": "法上意許相分色不離眼識(自證分宗)者。即眼識(見分)不",
    "X53n0857_001:0922a11": "得為同喻。且如眼識無不離色。以一切色皆離眼",
    "X53n0857_001:0922a12": "識故。既離眼識。不得為同喻。便成異喻。即初三等",
    "X53n0857_001:0922a13": "因。却向異喻眼根上轉。不改立者之因。立相違量",
    "X53n0857_001:0922a14": "(同申一有法云)。真故極成色(後陳定相翻云)。非不離眼識宗(此論前陳",
    "X53n0857_001:0922a15": "意許也不改先因云)。初三攝。眼所不攝故(翻異作同云)。同喻如眼",
    "X53n0857_001:0922a16": "根。合云。諸初三攝眼所不攝故者。皆非不離眼識。",
    "X53n0857_001:0922a17": "同喻如眼根。異喻如眼識。非即是無。無不離眼識",
    "X53n0857_001:0922a18": "色。即遮三藏意許相分色是無也。所以三藏預著",
    "X53n0857_001:0922a19": "自許言句。取他方佛色。却與外量作不定過。出過",
    "X53n0857_001:0922a20": "云。為如眼識是初三攝眼所不攝。眼識非不離眼",
    "X53n0857_001:0922a21": "識色。證汝極成色非不離眼識色耶。為如我自許",
    "X53n0857_001:0922a22": "他方佛色亦是初三攝眼所不攝。他方佛色是不",
    "X53n0857_001:0922a23": "離眼識色。却證汝極成色是不離眼識耶。外人相",
    "X53n0857_001:0922a24": "違量。既犯共中他不定過。明知非真能破也。三藏",
    "X53n0857_001:0922b01": "量却成真能立也。若因中不言自許。空將他方佛",
    "X53n0857_001:0922b02": "色與外人相違量作不定過。即他小乘不許。犯一",
    "X53n0857_001:0922b03": "分他隨一過。他不許此一分他方佛色在初三攝",
    "X53n0857_001:0922b04": "眼所不攝因中故。△三喻二。初標列。",
    "X53n0857_001:0922b05": "喻有二種。一者同法。二者異法。",
    "X53n0857_001:0922b06": "具云譬喻。譬比也。喻。曉也即以近事比類。令於深",
    "X53n0857_001:0922b07": "法得曉了故。無著云。喻者見邊義。謂以所見邊與",
    "X53n0857_001:0922b08": "所未見邊和合正說。名之為喻。師子覺云。所見邊",
    "X53n0857_001:0922b09": "者。謂已顯了分。未所見邊者。謂未顯了分。以顯了",
    "X53n0857_001:0922b10": "分。顯未顯了分。令義平等。所有正說。名為立喻。龍",
    "X53n0857_001:0922b11": "樹云。然此因言。唯。為顯了是宗法性。非。為顯了同",
    "X53n0857_001:0922b12": "品異品有性無性。故須別說同異喻言。若唯因言",
    "X53n0857_001:0922b13": "所詮表義說名為因。斯有何失。復有何得。別說喻",
    "X53n0857_001:0922b14": "分。是名為得。應如世間所說方便。與其因義都不",
    "X53n0857_001:0922b15": "相應。若爾何失。此說但應類所立義。無有功能。非",
    "X53n0857_001:0922b16": "能立義。由彼但說所作性故。所類同法。不說能立",
    "X53n0857_001:0922b17": "所成立義。又因喻別。此有所立同法異法。終不能",
    "X53n0857_001:0922b18": "顯因與所立不相離性。是故但有類所立義然無",
    "X53n0857_001:0922b19": "功能何故無能。以同喻中不必宗法。宗義相類。此",
    "X53n0857_001:0922b20": "復餘譬所成立故。應成無窮。又不必定有諸品類。",
    "X53n0857_001:0922b21": "非異品中不顯無性有所簡別能為譬喻。故說頌",
    "X53n0857_001:0922b22": "言。若因唯所立。或差別相類。譬喻應無窮。及遮遣",
    "X53n0857_001:0922b23": "異品。世間但顯宗因異品同處有性為異法喻。非",
    "X53n0857_001:0922b24": "宗無處因不有性。故定無能。若唯宗法是因性者。",
    "X53n0857_001:0922c01": "其有不定應亦成因。云何具有所立能立及異品",
    "X53n0857_001:0922c02": "法二種譬喻而有此失。若於爾時所立異品非一",
    "X53n0857_001:0922c03": "種類。便有此失。如初後三。各最後喻。故定三相。唯",
    "X53n0857_001:0922c04": "為顯因。由是道理。雖一切分。皆能為因。顯了所立。",
    "X53n0857_001:0922c05": "然唯一分且說為因。△二牒釋二。初同喻。",
    "X53n0857_001:0922c06": "同法者。若於是處。顯因同品決定有性。謂若所作。見",
    "X53n0857_001:0922c07": "彼無常。譬如瓶等。",
    "X53n0857_001:0922c08": "是處。同喻處也。顯因同品者。謂立同法喻者要當",
    "X53n0857_001:0922c09": "顯此喻先與前因同品合其定有之所作性。則無",
    "X53n0857_001:0922c10": "能立不成過。而後合其所立之宗法。則無所立不",
    "X53n0857_001:0922c11": "成過及俱不成過。謂若下。引喻式也。於中初八字。",
    "X53n0857_001:0922c12": "是先因後宗之合詞。如此則無無合倒合二過。譬",
    "X53n0857_001:0922c13": "如瓶等。正舉喻體。喻亦有依有體。瓶等是喻依。各",
    "X53n0857_001:0922c14": "有所作性是喻體。今取喻體。不取喻依。不應分別",
    "X53n0857_001:0922c15": "聲瓶有異。但取無常義相似為因也。故龍樹云。所",
    "X53n0857_001:0922c16": "作相似乃有三種。若難瓶等所作性於聲上無。此",
    "X53n0857_001:0922c17": "似不成。若難聲所作性於瓶等無。此似相違。若難",
    "X53n0857_001:0922c18": "即此常上亦無。是不共故。便似不定。或似喻過。引",
    "X53n0857_001:0922c19": "同法故。何以故。唯取總法建立比量。不取別故。若",
    "X53n0857_001:0922c20": "取別義。決定異故。比量應無。此所謂總法。即是喻",
    "X53n0857_001:0922c21": "體。所謂別義。即是喻依也。若有所缺。則是似同法",
    "X53n0857_001:0922c22": "喻過。△次異喻四。初正立異喻。",
    "X53n0857_001:0922c23": "異法者。若於是處。說所立無。因徧非有。謂若是常。見",
    "X53n0857_001:0922c24": "非所作。如虗空等。",
    "X53n0857_001:0923a01": "是處。異喻處也。說所立無者。謂前所立無常之宗",
    "X53n0857_001:0923a02": "在此異喻中無有。則無所立不違過。因徧非有者。",
    "X53n0857_001:0923a03": "謂前同品定有之因於此異喻中要全非有。則無",
    "X53n0857_001:0923a04": "能立不遣過及俱不遣過。謂若是常。先遣宗也。見",
    "X53n0857_001:0923a05": "非所作。後遣因也。如是則無無離倒離二過。如虗",
    "X53n0857_001:0923a06": "空等。正舉喻體。若有所缺。則是似異法喻過。",
    "X53n0857_001:0923a07": "合離宗因。前後不同。其故難曉。若謂比量之法宗",
    "X53n0857_001:0923a08": "藉因明。是以先合因而宗自順。則離詞何獨不然。",
    "X53n0857_001:0923a09": "只是舉因成宗。引法類喻。揀異立同。語勢如此。如",
    "X53n0857_001:0923a10": "合云。諸所作性。見彼無常。喻如瓶。即離云。若是常",
    "X53n0857_001:0923a11": "者。見非所作。喻如空也。云何知所作性得成無常。",
    "X53n0857_001:0923a12": "曰。我見一切所作性者皆是無常。如彼瓶等。之類",
    "X53n0857_001:0923a13": "是也(此合也)。云何此因不成常宗。曰。若是常者。自非",
    "X53n0857_001:0923a14": "所作。如虗空等。是也(此離也)。由是合詞因先宗後為",
    "X53n0857_001:0923a15": "正。離詞宗先因後為正。其勢然也。△次申釋異喻。",
    "X53n0857_001:0923a16": "此中常言。表非無常。非所作言。表無所作。如有非有。",
    "X53n0857_001:0923a17": "說名非有。",
    "X53n0857_001:0923a18": "釋異品云。謂於是處無其所立。釋異法云。若於是",
    "X53n0857_001:0923a19": "處說所立無。其於徧無之性不啻明晣矣。恐人仍",
    "X53n0857_001:0923a20": "作相違別異會去。故於離詞之後。復申明以常遣",
    "X53n0857_001:0923a21": "無常以非作遣所作之故。以見異法之異。乃以所",
    "X53n0857_001:0923a22": "立無故為異。而非相違別異之異也。問相違別異",
    "X53n0857_001:0923a23": "與無何別。曰。兩法對立。可言相違。可言別異。今直",
    "X53n0857_001:0923a24": "言是法無耳。何得無別。如有非有說名非有者。如",
    "X53n0857_001:0923b01": "有一法。以其無故。名之曰無。豈別有一無。與有相",
    "X53n0857_001:0923b02": "違與有別異。而謂之無哉。相違別異。名似同法。不",
    "X53n0857_001:0923b03": "名異法。在龍樹論中。前已具引矣。△四結成真能",
    "X53n0857_001:0923b04": "立。",
    "X53n0857_001:0923b05": "已說宗因等。如是多言。開悟他時。說名能立。如說聲",
    "X53n0857_001:0923b06": "無常者。是立宗言。所作性故者。是宗法言。若是所作",
    "X53n0857_001:0923b07": "見彼無常如瓶等者。是隨同品言。若是其常見非所",
    "X53n0857_001:0923b08": "作如虗空者。是遠離言。唯此三分。說名能立。",
    "X53n0857_001:0923b09": "簡定三支。結成能立。△二似能立門初四。似宗三。",
    "X53n0857_001:0923b10": "初總標。",
    "X53n0857_001:0923b11": "雖樂成立。由與現量等相違故。名似立宗。謂現量相",
    "X53n0857_001:0923b12": "違。比量相違。自教相違。世間相違。自語相違。能別不",
    "X53n0857_001:0923b13": "極成。所別不極成。俱不極成。相符極成。",
    "X53n0857_001:0923b14": "即九種似宗也。相違五種。以所立宗。於智。於教。於",
    "X53n0857_001:0923b15": "自。於他。有所違故。不成四種。以能所別立敵不許",
    "X53n0857_001:0923b16": "極成就故。俱兼宗依宗體言之。或以相違為宗體",
    "X53n0857_001:0923b17": "過。不成為宗依過。或以相違為宗依過。不成為宗",
    "X53n0857_001:0923b18": "體過。皆非也。△二牒釋二。初釋相違五過。",
    "X53n0857_001:0923b19": "此中現量相違者。如說聲非所聞。",
    "X53n0857_001:0923b20": "聲是耳識現量境故。今於聲有法上。立非所聞宗。",
    "X53n0857_001:0923b21": "故違現量。",
    "X53n0857_001:0923b22": "此量相違者。如說瓶等是常。",
    "X53n0857_001:0923b23": "有分別智。了瓶衣等。謂之比量。故於瓶等立常宗",
    "X53n0857_001:0923b24": "者。為比量相違。",
    "X53n0857_001:0923c01": "自教相違者。如勝論師立聲為常。",
    "X53n0857_001:0923c02": "勝論二十四德中。聲唯所作。餘或所作或非所作。",
    "X53n0857_001:0923c03": "又謂聲有三種。一合生。二離生。三聲生。夫可合可",
    "X53n0857_001:0923c04": "離。有生有滅。與所作性。皆是無常。而立為常。故違",
    "X53n0857_001:0923c05": "自教。",
    "X53n0857_001:0923c06": "世間相違者。如說懷兔非月有故。又如說言人頂骨",
    "X53n0857_001:0923c07": "淨。眾生分故。猶如螺貝。",
    "X53n0857_001:0923c08": "世間有二。一學者世間。二非學者世間。世俗共說",
    "X53n0857_001:0923c09": "兔之懷胎因月而有。今言非月。即與非學者世間",
    "X53n0857_001:0923c10": "相違。二乘學者修不淨觀時。觀眾生身無非不淨。",
    "X53n0857_001:0923c11": "今曰人頂骨淨。即與學者世間相違。○三藏量云。",
    "X53n0857_001:0923c12": "真故極成色。真故二字。簡世間相違過。及違教等",
    "X53n0857_001:0923c13": "過。外人問云。世間皆知色離識有。今者大乘立色",
    "X53n0857_001:0923c14": "不離眼識。以違世間共所知故。何不犯世間相違",
    "X53n0857_001:0923c15": "過。答。夫立比量。有自他共。隨其所應。各有標簡。若",
    "X53n0857_001:0923c16": "自比量(謂自立義令他解了)。自許言簡(顯自許之言無他隨一等過)。若他",
    "X53n0857_001:0923c17": "比量(於他立中出宗因過)。汝執言簡(無違宗等失)。若共比量(於他立中",
    "X53n0857_001:0923c18": "出比量過)。勝義言簡(無自教等失)今此共比量有所簡別。真",
    "X53n0857_001:0923c19": "故之言。表依勝義。即依四種勝義諦中體用顯現",
    "X53n0857_001:0923c20": "諦立。問不違世間非學即可爾。又如世尊於小乘",
    "X53n0857_001:0923c21": "阿含經。亦許色離識有。學者小乘共計心外有其",
    "X53n0857_001:0923c22": "實境。豈不違於阿含等教學者小乘。答。但依大乘",
    "X53n0857_001:0923c23": "殊勝義立。不違小乘之教學者世間之失。是知",
    "X53n0857_001:0923c24": "但依殊勝義立。則違世間亦不為過。故著於此。以",
    "X53n0857_001:0924a01": "為標準。",
    "X53n0857_001:0924a02": "自語相違者。如言我母。是其石女。",
    "X53n0857_001:0924a03": "生育我身。名為我母。石女不生。而言我母是石女",
    "X53n0857_001:0924a04": "者。自語相違也。△二釋不極成四過。",
    "X53n0857_001:0924a05": "能別不極成者。如佛弟子。對數論師。立聲滅壞。",
    "X53n0857_001:0924a06": "能別者。即後陳宗體。立敵共許有此法故。名為極",
    "X53n0857_001:0924a07": "成。數論不許聲滅壞故。是能別宗體不極成。按",
    "X53n0857_001:0924a08": "龍樹論以勤勇無間所發因。成立聲滅壞。廣百論",
    "X53n0857_001:0924a09": "破根境品。亦廣推微聲性散壞。正對數論師說。或",
    "X53n0857_001:0924a10": "謂假立。非也。",
    "X53n0857_001:0924a11": "所別不極成者。如數論師。對佛弟子。說我是思。",
    "X53n0857_001:0924a12": "前陳有法。名為所別。佛弟子不許有我故。是所別",
    "X53n0857_001:0924a13": "宗依不極成。廣百論破我品。廣破思我。此但取",
    "X53n0857_001:0924a14": "佛弟子不許有我。非不許思。思屬徧行心所故(廣百",
    "X53n0857_001:0924a15": "論是諍意許此但言陳故不同耳)。",
    "X53n0857_001:0924a16": "俱不極成者。如勝論師。對佛弟子。立我以為和合同",
    "X53n0857_001:0924a17": "緣。",
    "X53n0857_001:0924a18": "能別所別二俱不成也。勝論計六句義。第六和合",
    "X53n0857_001:0924a19": "句。彼云。和合者。如鳥飛空。忽至樹枝。住而不去。一",
    "X53n0857_001:0924a20": "切異法。忽爾和合。由和合性使之然也。佛弟子不",
    "X53n0857_001:0924a21": "許有我是所別不極成。亦不許有和合性。是能別",
    "X53n0857_001:0924a22": "不極成。故名俱不成。",
    "X53n0857_001:0924a23": "相符極成者。如說聲是所聞。",
    "X53n0857_001:0924a24": "聲是所聞。立敵共許。是相符也。是極成也。何亦為",
    "X53n0857_001:0924b01": "過。蓋極成之法。雖立敵共許。而前陳後陳和合為",
    "X53n0857_001:0924b02": "宗了。立者即許。敵者不許。立敵共諍。是名宗體。若",
    "X53n0857_001:0924b03": "敵者不諍。兩家符同。則正義何由而伸。正智何由",
    "X53n0857_001:0924b04": "而生。非過而何。△三結成似宗。",
    "X53n0857_001:0924b05": "如是多言。是遣諸法自相門故。不容成故。立無果故。",
    "X53n0857_001:0924b06": "名似立宗過。",
    "X53n0857_001:0924b07": "是遣諸法自相門故。結相違五過。如說聲非所聞。",
    "X53n0857_001:0924b08": "即此非所聞言。便與聲之自相相違。如言瓶常。即",
    "X53n0857_001:0924b09": "此常言。便與瓶之自相相違等。不容成故。結不極",
    "X53n0857_001:0924b10": "成四過。末句總結兩段皆不生智果。△二似因二。",
    "X53n0857_001:0924b11": "初總標。",
    "X53n0857_001:0924b12": "已說似宗。當說似因。不成不定。及與相違。是名似因。",
    "X53n0857_001:0924b13": "於因三相。有缺減處。即名似因。△二別釋三。初釋",
    "X53n0857_001:0924b14": "不成二。初列名。",
    "X53n0857_001:0924b15": "不成有四。一兩俱不成。二隨一不成。三猶豫不成。四",
    "X53n0857_001:0924b16": "所依不成。",
    "X53n0857_001:0924b17": "此以因望宗。亦就不許說不成。解者遂以為缺徧",
    "X53n0857_001:0924b18": "是宗法性之過。既不成矣。又豈論其缺何相缺何",
    "X53n0857_001:0924b19": "相哉。△二釋相。",
    "X53n0857_001:0924b20": "如成立聲為無常等。若言是眼所見性故。兩俱不成。",
    "X53n0857_001:0924b21": "如成立聲為無常等。此是總句。下所作性故。亦承",
    "X53n0857_001:0924b22": "此說去。以聲為眼境。非但敵者不許。即立者亦難",
    "X53n0857_001:0924b23": "自許。故兩俱不成。此兩字。解者俱謂常無常二宗。",
    "X53n0857_001:0924b24": "據龍樹云。彼此不同許。定非宗法。如有成立聲是",
    "X53n0857_001:0924c01": "無常。眼所見故。又若敵論不同許者。如對顯論。所",
    "X53n0857_001:0924c02": "作性故。則謂立敵兩家俱不成者為得之。",
    "X53n0857_001:0924c03": "所作性故。對聲顯論。隨一不成。",
    "X53n0857_001:0924c04": "以所作性為無常因。得矣。而對彼聲顯論師。不許",
    "X53n0857_001:0924c05": "聲為所作性故。犯隨他一分不成過。聲顯論者。成",
    "X53n0857_001:0924c06": "唯識云。有餘偏執一切聲常。待緣顯發。方能詮表。",
    "X53n0857_001:0924c07": "瑜伽亦云。外聲論師。起如是見。立如是論。聲相本",
    "X53n0857_001:0924c08": "有。無生無滅。然由數宣吐。方得顯了。而聲體是常。",
    "X53n0857_001:0924c09": "於霧等性起疑惑時。為成大種和合火有。而有所說。",
    "X53n0857_001:0924c10": "猶豫不成。",
    "X53n0857_001:0924c11": "此無磪見而立量者之譬也。遠處見煙。比知有火。",
    "X53n0857_001:0924c12": "何過之有。今於霧等。尚未了知是煙非煙。而遽成",
    "X53n0857_001:0924c13": "立大種和合火有有所言說。應立量云。彼所見相",
    "X53n0857_001:0924c14": "是有法(即霧等性)。大種和合火有為宗。因云。以見煙故。",
    "X53n0857_001:0924c15": "四大能造。故稱為種。即薪炭等和合有火而煙生",
    "X53n0857_001:0924c16": "焉。起疑惑時。即是猶豫。不必以大種和合分為兩",
    "X53n0857_001:0924c17": "因以作猶豫也。況和合大種。是宗非因。以現煙故",
    "X53n0857_001:0924c18": "為因。龍樹論可據。",
    "X53n0857_001:0924c19": "虗空實有。德所依故。對無空論。所依不成。",
    "X53n0857_001:0924c20": "虗空是有法。實有為宗。因云。德所依故。自說則可。",
    "X53n0857_001:0924c21": "若對無空論立。則所依不成。以彼不許有虗空故。",
    "X53n0857_001:0924c22": "空既非有。德何所依。龍樹云。或於是處有法不成。",
    "X53n0857_001:0924c23": "如成立我其體周徧。於一切處生樂等故。對無我",
    "X53n0857_001:0924c24": "論。所依不成。據此則所依即宗依也。然則與所別",
    "X53n0857_001:0925a01": "不極成何異。曰前說宗不成。此說因不成。所以不",
    "X53n0857_001:0925a02": "同。△二釋不定二。初列名。",
    "X53n0857_001:0925a03": "不定有六。一共。二不共。三同品一分轉。異品徧轉。四",
    "X53n0857_001:0925a04": "異品一分轉。同品徧轉。五俱品一分轉。六相違決定。",
    "X53n0857_001:0925a05": "此以喻顯不定。解者俱以為後二因。性不具之過。",
    "X53n0857_001:0925a06": "玩論文意。正謂不定是何宗。乃缺徧是宗法性耳。",
    "X53n0857_001:0925a07": "不定即是猶豫因。△二釋相。",
    "X53n0857_001:0925a08": "此中共者。如言聲常。所量性故。常無常品。皆共此因。",
    "X53n0857_001:0925a09": "是故不定。為如瓶等。所量性故。聲是無常。為如空等。",
    "X53n0857_001:0925a10": "所量性故。聲是其常。",
    "X53n0857_001:0925a11": "常無常二宗共一因故名共。如言下。立量。常無下。",
    "X53n0857_001:0925a12": "辯過。為如下。正出不定之相。後文倣此。聲常所量",
    "X53n0857_001:0925a13": "性故。即九種宗法中第一種。此中常宗。空為同品。",
    "X53n0857_001:0925a14": "瓶為異品。所量性因。同異俱有。則聲果常耶。抑非",
    "X53n0857_001:0925a15": "常耶。故成不定。",
    "X53n0857_001:0925a16": "言不共者如。說聲常。所聞性故。常無常品。皆離此因。",
    "X53n0857_001:0925a17": "常無常外。餘非有故。是猶豫因。此所聞性。其猶何等。",
    "X53n0857_001:0925a18": "常無常二宗。皆離此因。故名不共。聲常。所聞性故。",
    "X53n0857_001:0925a19": "即九種宗法中第五種。此所聞性之因。以空為同",
    "X53n0857_001:0925a20": "品。空何所聞而顯常。則常品離此因矣。以瓶為異",
    "X53n0857_001:0925a21": "品。瓶何所聞而顯無常。則無常品亦離此因矣。二",
    "X53n0857_001:0925a22": "處皆離。二外無法。此所聞性。當以何法為同品耶。",
    "X53n0857_001:0925a23": "此似闕同品定有性。其實三相俱缺。",
    "X53n0857_001:0925a24": "同品一分轉異品徧轉者。如說聲(有法)非勤勇無間所",
    "X53n0857_001:0925b01": "發(宗)。無常性故(因)。此中非勤勇無間所發宗。以電空",
    "X53n0857_001:0925b02": "等為其同品(且按定同品。下舉因出過)。此無常性。於電等有(一分轉)。",
    "X53n0857_001:0925b03": "於空等無(一分不轉。此不應無而無即乖同品定有性)。非勤勇無間所發",
    "X53n0857_001:0925b04": "宗。以瓶等為異品(以瓶由人工無間得成故)。於彼徧有(以瓶全體是無常故。",
    "X53n0857_001:0925b05": "即異品徧轉。此不應轉而轉。即乖異品徧無性)。此因以電以瓶為同法故。亦",
    "X53n0857_001:0925b06": "是不定(此句按定下出不定之相)。為如瓶等無常性故。彼是勤勇",
    "X53n0857_001:0925b07": "無間所發。為如電等無常性故。彼非勤勇無間所發",
    "X53n0857_001:0925b08": "(兩趣不定意因不成)。",
    "X53n0857_001:0925b09": "聲有三種。一因執受大種。謂語等聲。一因不執受",
    "X53n0857_001:0925b10": "大種。謂樹等聲。一因俱大種。謂手鼓等聲(以手舉鼓手是",
    "X53n0857_001:0925b11": "執受鼓是不執受故曰俱)。此非勤勇無間所發聲。即因不執受",
    "X53n0857_001:0925b12": "大種聲也。下勤勇無間所發聲。即因俱大種聲也。",
    "X53n0857_001:0925b13": "非勤勇無。間所發。無常性故。即九種宗法中第七",
    "X53n0857_001:0925b14": "種。此無常性下六句。雖正釋同品一分轉異品徧",
    "X53n0857_001:0925b15": "轉。而實非正出過之詞。不過審定以電以瓶為同",
    "X53n0857_001:0925b16": "法耳。為如瓶等下。乃正出不定之相。下二條亦準",
    "X53n0857_001:0925b17": "此。謂若揀去一分不轉之空。而取徧轉之瓶。與電",
    "X53n0857_001:0925b18": "偕為同法。庶免缺二相過。然亦是不定。何者。電瓶",
    "X53n0857_001:0925b19": "二物。在無常因。則為同法。以此二物皆無常故。在",
    "X53n0857_001:0925b20": "非勤勇無間所發宗。則電同瓶異。今舉因成宗。則",
    "X53n0857_001:0925b21": "兩趣無定。將以無常之瓶。成勤發之宗乎。抑以無",
    "X53n0857_001:0925b22": "常之電。成非勤發之宗乎。既不定是非勤發之宗。",
    "X53n0857_001:0925b23": "則非徧是宗法性矣。何止後二相俱缺而已耶。下",
    "X53n0857_001:0925b24": "條倣此。",
    "X53n0857_001:0925c01": "異品一分轉同品徧轉者。如立宗言聲是勤勇無間",
    "X53n0857_001:0925c02": "所發(宗)。無常性故(因)。勤勇無間所發宗。以瓶等為同",
    "X53n0857_001:0925c03": "品(亦勤發類故)。其無常性(此句貫下二於字)。於此徧有(即同品徧轉也。此不",
    "X53n0857_001:0925c04": "為過)。以電空等為異品(皆非勤發類故)。於彼一分電等是有(即異",
    "X53n0857_001:0925c05": "品一分轉也此正是過)。空等是無(此不為過)。是故如前亦為不定。",
    "X53n0857_001:0925c06": "聲是勤勇無間所發。無常性故。此九種宗法中第",
    "X53n0857_001:0925c07": "三種。如前者。謂此無常因。以電以瓶為同法故。亦",
    "X53n0857_001:0925c08": "為不定。為如電等無常性故。彼非勤勇無間所發。",
    "X53n0857_001:0925c09": "為如瓶等無常性故。彼是勤勇無間所發。此似闕",
    "X53n0857_001:0925c10": "異品徧無性。其實三相俱缺。",
    "X53n0857_001:0925c11": "俱品一分轉者。如說聲常。無質礙故(此立量下辯過)。此中常",
    "X53n0857_001:0925c12": "宗。以虗空極微為同品(外道計微塵常故亦入此同品)。無質礙性(此句",
    "X53n0857_001:0925c13": "貫下四个於字)。於虗空等有(空無質礙故。即一分轉也)。於極微等無(塵有質礙",
    "X53n0857_001:0925c14": "故。即一分不轉。此不應無而無也)。以瓶樂等為異品(瓶樂皆無常故)。於樂等",
    "X53n0857_001:0925c15": "有(同無質礙一分轉。此不應轉而轉也)於瓶等無(瓶有質礙。一分不轉)。是故此因",
    "X53n0857_001:0925c16": "以樂以空為同法故亦名不定。",
    "X53n0857_001:0925c17": "俱者。同品異品。俱一分轉。一分不轉也。聲常。無質",
    "X53n0857_001:0925c18": "礙故。九種宗法所不載。說見後似喻解中。無質礙",
    "X53n0857_001:0925c19": "因。於同品極微一分不轉。於異中樂等一分轉。故",
    "X53n0857_001:0925c20": "應揀去一分不轉之極微。而取一分轉之樂等。與",
    "X53n0857_001:0925c21": "空偕為同法。然於無質礙因可爾。若舉因成宗。則",
    "X53n0857_001:0925c22": "為不定。將以無質礙之空。成聲是常乎。將以無質",
    "X53n0857_001:0925c23": "礙之樂。成聲是無常乎。樂字。若是音樂之樂。則亦",
    "X53n0857_001:0925c24": "聲耳。不可以聲還喻於聲。當以苦樂之樂為定。葢",
    "X53n0857_001:0926a01": "數論師執我是思。受用薩埵剌闍答摩所成大等",
    "X53n0857_001:0926a02": "二十三法。薩埵剌闍答摩。舊譯樂苦癡。亦名喜憂",
    "X53n0857_001:0926a03": "闇。新翻貪嗔癡。詳金七十論廣百論中。二論多言",
    "X53n0857_001:0926a04": "樂等三法。立量專為破外道。而數勝其渠魁也。故",
    "X53n0857_001:0926a05": "舉喻舉宗舉因。皆不出此數種論中。不當更為異",
    "X53n0857_001:0926a06": "釋耳。",
    "X53n0857_001:0926a07": "相違決定者。如立宗言。聲是無常。所作性故。譬如瓶",
    "X53n0857_001:0926a08": "等。有立聲常。所聞性故。譬如聲性。此二皆是猶豫因",
    "X53n0857_001:0926a09": "故。俱名不定。",
    "X53n0857_001:0926a10": "聲是無常。所作性故。即九種宗中第二種。或立為",
    "X53n0857_001:0926a11": "常。所聞性故。即第五種。此立敵共諍一有法。因喻",
    "X53n0857_001:0926a12": "各異。三相無缺。但兩家俱不能出過。如立者雖自",
    "X53n0857_001:0926a13": "立無常。而亦許聲是所聞性。同彼聲性。故不能出",
    "X53n0857_001:0926a14": "常宗過也。敵者雖自立常。而亦許聲是所作性。同",
    "X53n0857_001:0926a15": "彼瓶等。故不能出無常宗過也。既不能互出其過。",
    "X53n0857_001:0926a16": "兩家猶豫。不能定成一宗。互不生其正智。故名決",
    "X53n0857_001:0926a17": "定相違不定過。解者皆謂缺第三相。謬矣。△三釋",
    "X53n0857_001:0926a18": "相違二。初列名。",
    "X53n0857_001:0926a19": "相違有四。謂法自相相違因。法差別相違因。有法自",
    "X53n0857_001:0926a20": "相相違因。有法差別相違因。",
    "X53n0857_001:0926a21": "法。即後陳宗體。有法。即前陳宗依。自相。即言陳之",
    "X53n0857_001:0926a22": "自相。差別。即意許之差別。如真故極成色。是有法",
    "X53n0857_001:0926a23": "自相。定離眼識色。非定離眼識色。是有法差別。定",
    "X53n0857_001:0926a24": "不離眼識宗。是法自相。相分定不離自證分。是法",
    "X53n0857_001:0926b01": "差別。相違者。是因違於宗也。凡相違因出過申量。",
    "X53n0857_001:0926b02": "皆改宗不改因。番異作同。番同作異。舊註家似不",
    "X53n0857_001:0926b03": "了此。△二釋相。",
    "X53n0857_001:0926b04": "此中法自相相違因者。如說聲常。所作性故。或勤勇",
    "X53n0857_001:0926b05": "無間所發性故。此因唯於異品中有。是故相違。",
    "X53n0857_001:0926b06": "此因與後陳宗法之自相相違也。如說聲常。所作",
    "X53n0857_001:0926b07": "性故。即九種宗法中第四種。或勤勇無間所發性",
    "X53n0857_001:0926b08": "故。即九種中第六種。此因唯於異品中有者。以常",
    "X53n0857_001:0926b09": "住宗。必以虗空等為同品。以瓶甌等為異品。今所",
    "X53n0857_001:0926b10": "作因。或勤勇無。間所發因。止向瓶等異品上轉。不",
    "X53n0857_001:0926b11": "向同品空等上轉。故與常宗自相相違。",
    "X53n0857_001:0926b12": "法差別相違因者。如說眼等(宗之自相)。必為他用(宗之差別相)。",
    "X53n0857_001:0926b13": "積聚性故(相違之因)。如臥具等(喻也上立量下辯違)。此因如能成立。",
    "X53n0857_001:0926b14": "眼等必為他用(此他即是我)。如是亦能成立所立法差別",
    "X53n0857_001:0926b15": "相違(先出過名後言所以)。積聚他用諸臥具等。為積聚他所受",
    "X53n0857_001:0926b16": "用故(此他屬他人)。",
    "X53n0857_001:0926b17": "此因與後陳宗法上意許差別之相相違也。數論",
    "X53n0857_001:0926b18": "師金七十論云。我是實有。聚集為他故。我見世間",
    "X53n0857_001:0926b19": "一切聚集。並是為他。譬如牀席等聚集非。為自用。",
    "X53n0857_001:0926b20": "必皆為人設。有他能受用。為此故聚集。屋等亦如",
    "X53n0857_001:0926b21": "是。大等亦如是(大。即地。水。火。風。空。等即等餘二十二法)。五大聚名身。",
    "X53n0857_001:0926b22": "是身非自為。決定知為他。他者即是我。故知我實",
    "X53n0857_001:0926b23": "有。此中即借其說立量以破之。取其五大聚名身",
    "X53n0857_001:0926b24": "中眼一種為有法。非為自用並是為他句為宗。聚",
    "X53n0857_001:0926c01": "集句為因。如牀席等為同喻。夫眼與牀席非同類",
    "X53n0857_001:0926c02": "無論也。眼之積聚不同牀席之積聚亦無論也。今",
    "X53n0857_001:0926c03": "第就所謂他者辯之。先曰非為自用必皆為人設。",
    "X53n0857_001:0926c04": "則自他有辨矣。後曰他者即是我。則自他無辨矣。",
    "X53n0857_001:0926c05": "欲成就身積聚。則混自他而一之。欲成就臥具積",
    "X53n0857_001:0926c06": "聚。則析自他而二之。豈非違乎。自。他。即差別也。故",
    "X53n0857_001:0926c07": "此積聚性之因。如能成就眼等必為他用之宗法。",
    "X53n0857_001:0926c08": "亦能成就此宗法差別相違之過。何以故。工匠之",
    "X53n0857_001:0926c09": "積聚牀席等。專為積聚主人所受用故。眼積聚性。",
    "X53n0857_001:0926c10": "異熟長養。俱不屬他人。豈其類哉。造牀織席。亦有",
    "X53n0857_001:0926c11": "自用者。為揀此一分。故曰積聚他用諸臥具等。申",
    "X53n0857_001:0926c12": "違量云。眼等不為他用。積聚性故。喻如眼根。有法",
    "X53n0857_001:0926c13": "是浮塵根。喻是勝義根。",
    "X53n0857_001:0926c14": "有法自相相違因者。如說有性(有法)。非實非德非業(宗)。",
    "X53n0857_001:0926c15": "有一實故。有德業故(因)。如同異性(喻)。此因如能成遮",
    "X53n0857_001:0926c16": "實等(非實德業宗)。如是亦能成遮有性(亦非大有性)。俱決定故",
    "X53n0857_001:0926c17": "(既能遮此定亦遮彼)。",
    "X53n0857_001:0926c18": "此因與前陳有法自相相違也。勝論師立六句義。",
    "X53n0857_001:0926c19": "一實。二德。三業。四大有性。五同異性。六和合性。各",
    "X53n0857_001:0926c20": "有自體。攝法多少不同。其大有性唯一。實德業三",
    "X53n0857_001:0926c21": "同一有故。離實德業外別有一法為體。由此大有。",
    "X53n0857_001:0926c22": "有實等故。同異亦一。實德業三。總一同異。然離實",
    "X53n0857_001:0926c23": "等有別實體(詳見華嚴玄談八卷及勝宗十句論)。今言有性者。即彼",
    "X53n0857_001:0926c24": "第四大有性也。言陳有性。則有性言。直詮大有性",
    "X53n0857_001:0927a01": "之自相也(未論此性有非有等差別故)。非實非德非業。即用彼",
    "X53n0857_001:0927a02": "離實德業外別有一法實體為宗。即以實德業三",
    "X53n0857_001:0927a03": "有實法為因。以自有一實德業體。故非彼實德業",
    "X53n0857_001:0927a04": "也。以同異性為喻。同異有一實同異。非實等。以明",
    "X53n0857_001:0927a05": "有性有一實有性。非實等也。然此。有一實等因。既",
    "X53n0857_001:0927a06": "成遮實等宗。則亦成遮有性。而與有法自相相違。",
    "X53n0857_001:0927a07": "以彼云實德業三同一有故。既遮實等性。豈不遮",
    "X53n0857_001:0927a08": "大有性耶。遮此遮彼。俱決定故。申違量云。有性即",
    "X53n0857_001:0927a09": "實即德即業。有一實故。有德業故。如石女兒寐言",
    "X53n0857_001:0927a10": "曰。勝宗十句論云。同以合實德業為義。有詮智因。",
    "X53n0857_001:0927a11": "異以常於實等則轉依一實為性。有遮覺義。此論",
    "X53n0857_001:0927a12": "中引同異為喻。有深意焉。如同欲合。而異返遮。此",
    "X53n0857_001:0927a13": "中成遮二字。即彼合遮字也。喻況別有一實德業",
    "X53n0857_001:0927a14": "之因。本欲合成有法以立宗。而反遮其當體以相",
    "X53n0857_001:0927a15": "違。是知此同異性。及上臥具等喻。未陳違義前。可",
    "X53n0857_001:0927a16": "作同品定有。出違義後。翻作異品徧無。是以不改",
    "X53n0857_001:0927a17": "宗喻二支。但簡因之相違也。",
    "X53n0857_001:0927a18": "有法差別相違因者。如即此因(有一實故有德業故)。即於前宗",
    "X53n0857_001:0927a19": "(非實非德非業)。有法差別(有實體之有性。無實體之有性。是有法差別)。作有緣性",
    "X53n0857_001:0927a20": "(以成大有性離一切法有自性故。即於有作緣也)。亦能成立與此相違作非",
    "X53n0857_001:0927a21": "此緣性(以遮有性故。即於非有作緣也)。如遮實等。俱決定故(實等非實等。實",
    "X53n0857_001:0927a22": "等非有性。以例有性非有性。有性亦非有也)。",
    "X53n0857_001:0927a23": "此因與有法上意許之差別相違也。有性一也。勝",
    "X53n0857_001:0927a24": "論計有實體。大乘明非有實體。有與非有。有法差",
    "X53n0857_001:0927b01": "別也。如前別有一實等因。於遮實等宗。固能成立",
    "X53n0857_001:0927b02": "有實體之大有性。於有法上作有緣性。而亦即能",
    "X53n0857_001:0927b03": "成立無實體之大有性。於有法上作非有緣性。而",
    "X53n0857_001:0927b04": "與意許差別相違。何以故。如遮實等。實等非有體。",
    "X53n0857_001:0927b05": "亦遮有性。有性亦無體故。俱決定故。如前已說。言",
    "X53n0857_001:0927b06": "緣性者。因與有法作有非有之緣也。申違量云。汝",
    "X53n0857_001:0927b07": "所執有性是無法。即實即德即業是宗。因云。有一",
    "X53n0857_001:0927b08": "實故。有德業故。喻如畢竟無。寱言謂緣即因。有即",
    "X53n0857_001:0927b09": "同品。非有即異品。於義無乖。但變文而言。恐滋疑",
    "X53n0857_001:0927b10": "惑。故順文而釋。使人易曉耳。問。前云有性。詺曰自",
    "X53n0857_001:0927b11": "相。今有緣性。詺曰差別。俱是有性。何以異乎。曰。前",
    "X53n0857_001:0927b12": "云有性。即六句中大有性。以是前陳有法。非是對",
    "X53n0857_001:0927b13": "無而言有性。今言有緣性者。即於前陳有法之上。",
    "X53n0857_001:0927b14": "論有論無。故名差別。豈得同耶。△三似喻二。初結",
    "X53n0857_001:0927b15": "前標後。",
    "X53n0857_001:0927b16": "已說似因。當說似喻。",
    "X53n0857_001:0927b17": "△二列名委釋二初標列。",
    "X53n0857_001:0927b18": "似同法喻有其五種。一能立法不成。二所立法不成。",
    "X53n0857_001:0927b19": "三俱不成。四無合。五倒合。似異法喻亦有五種。一所",
    "X53n0857_001:0927b20": "立不遣。二能立不遣。三俱不遣。四不離。五倒離。",
    "X53n0857_001:0927b21": "此中不成不遣。俱以聲常無質礙為宗因。查九種",
    "X53n0857_001:0927b22": "宗法中。無此一因。以無質礙因。常無常宗俱用不",
    "X53n0857_001:0927b23": "著。現見電等。皆無質礙。皆無常故。其無常宗。異品",
    "X53n0857_001:0927b24": "徧轉。尤難成立。今乃有此一種宗法者。葢由常宗",
    "X53n0857_001:0927c01": "之因。如所量性故。所聞性故。勤勇無間所發性故。",
    "X53n0857_001:0927c02": "俱經大乘出其過失。立義不成。且常住宗無同品",
    "X53n0857_001:0927c03": "故。故將無常宗異喻虗空。翻異作同。而變其因曰",
    "X53n0857_001:0927c04": "無質礙故。立聲為常。以聲與虗空俱無質礙故。故",
    "X53n0857_001:0927c05": "因明正理門論謂之顛倒成立。名為同法相似。不",
    "X53n0857_001:0927c06": "然。常宗無質礙因。以空為喻。可謂俱成矣。而亦列",
    "X53n0857_001:0927c07": "之俱不成中。其理難會。解者千說萬說。終不能明",
    "X53n0857_001:0927c08": "其所以。由未熟究諸論。源頭不清。故欲疏淪流委。",
    "X53n0857_001:0927c09": "而其道無[糸*系]耳。△次釋相二。初似同法。",
    "X53n0857_001:0927c10": "能立法不成者。如說聲常。無質礙故(此宗因。向下三種不成。俱承此",
    "X53n0857_001:0927c11": "說去)。諸無質礙。見彼是常。猶如極微。然彼極微。所成立",
    "X53n0857_001:0927c12": "法常性是有。能成立法無質礙無。以諸極微質礙性",
    "X53n0857_001:0927c13": "故。",
    "X53n0857_001:0927c14": "此同喻合宗不合因也。諸無質礙。見彼是常。猶如",
    "X53n0857_001:0927c15": "極微。此合詞也。諸無質礙。如電光等。現見無常。犯",
    "X53n0857_001:0927c16": "不定過。極微之喻。雖有常性。且有質礙。三支病痛。",
    "X53n0857_001:0927c17": "一合便見。此無合之所以為過也。此中許極微常",
    "X53n0857_001:0927c18": "者。亦是縱成。立此喻式。依大乘教。亦是無常。以有",
    "X53n0857_001:0927c19": "方分。可分析故。",
    "X53n0857_001:0927c20": "所立法不成者。謂說如覺。然一切覺。能成立法無質",
    "X53n0857_001:0927c21": "礙有。所成立法常性是無。以一切覺皆無常故。",
    "X53n0857_001:0927c22": "此同喻合因不合宗也。勝宗十句論。覺云何。謂悟",
    "X53n0857_001:0927c23": "一切境。此有二種。一現量。二比量。雖無質礙。剎那",
    "X53n0857_001:0927c24": "剎那生滅不停。體是無常。故雖成因。不成宗也。",
    "X53n0857_001:0928a01": "俱不成者。復有二種。有及非有。若言如瓶。有俱不成。",
    "X53n0857_001:0928a02": "若說如空。對非有論。無俱不成。",
    "X53n0857_001:0928a03": "同喻宗因俱不成也。有即同品定有之有字。非有",
    "X53n0857_001:0928a04": "即異品徧無之無字。若言如瓶。瓶無常性。宗不成",
    "X53n0857_001:0928a05": "矣。瓶有質礙。因不成矣。是同品定有性中。宗因俱",
    "X53n0857_001:0928a06": "不成也。若說如空。則為俱成。以空是常。無質礙故。",
    "X53n0857_001:0928a07": "今對非有空論。無俱不成。葢空既無矣。又何論其",
    "X53n0857_001:0928a08": "常與無常。有質礙無質礙哉。是異品徧無性中。宗",
    "X53n0857_001:0928a09": "因俱不成也。問。若說如空。正以空為同品耳。今乃",
    "X53n0857_001:0928a10": "言異品不成。何也。曰。至教止許空為無常宗之異",
    "X53n0857_001:0928a11": "喻。而不許為常宗之同喻故也。何故如此。曰。虗空",
    "X53n0857_001:0928a12": "是依無質礙處假施設故。雖有虗言。都無實境。故",
    "X53n0857_001:0928a13": "廣百論云。又此虗空。四諦不攝。雖執實有。然必應",
    "X53n0857_001:0928a14": "許有分別智之所了知。除五識身所引意識。其餘",
    "X53n0857_001:0928a15": "有漏不定外門分別意識。決定不能緣實有境。故",
    "X53n0857_001:0928a16": "說頌曰。智者依世間。亦不見此義。謂諸有智者。依",
    "X53n0857_001:0928a17": "止世間。隨分別識。於虗空等。雖復專精願求實義。",
    "X53n0857_001:0928a18": "乃至少分亦不可得。唯見依名所起分別似虗空",
    "X53n0857_001:0928a19": "等種種影像。掌珍論亦立量廣破虗空非實有故。",
    "X53n0857_001:0928a20": "何以證至教止許空為無常異喻。曰。即無常異喻。",
    "X53n0857_001:0928a21": "亦止一分許。一分不許。因明正理門論云。喻有二",
    "X53n0857_001:0928a22": "種。同法。異法。同法者。謂立聲無常(宗)。勤勇無間所",
    "X53n0857_001:0928a23": "發性故(因)。以諸勤勇無間所發。皆見無常(合)。猶如",
    "X53n0857_001:0928a24": "瓶等(喻)。異法者。謂諸有常住。見非勤勇無間所發",
    "X53n0857_001:0928b01": "(離)。如虗空等(喻)。前是遮詮。後唯止濫。由合及離比",
    "X53n0857_001:0928b02": "度義故。由是雖對不立實有太虗空等。而得顯示",
    "X53n0857_001:0928b03": "無有宗處無因義成。此一分許也。又曰。若無常宗。",
    "X53n0857_001:0928b04": "全無異品。對不立有虗空等論。云何得說彼處此",
    "X53n0857_001:0928b05": "無。此一分不許也。何以證不許空為常宗同喻。曰。",
    "X53n0857_001:0928b06": "廣百論破常品云。彼雖方便殷勤立常。而竟不能。",
    "X53n0857_001:0928b07": "說有道理。如是句義。所立能立一分所依不極成",
    "X53n0857_001:0928b08": "故。既不許有餘同類義。同喻闕故。比量不成。又云。",
    "X53n0857_001:0928b09": "又立常者所說道理。唯依異法。無同法故。所立不",
    "X53n0857_001:0928b10": "成。夫常之同喻止有空耳。而一則云同喻闕。一則",
    "X53n0857_001:0928b11": "曰無同法。是不許虗空為同喻明矣。又龍樹釋似",
    "X53n0857_001:0928b12": "同法云。由同法喻顛倒成立。是故說名同法相似。",
    "X53n0857_001:0928b13": "如有成立聲是無常。勤勇無間所發性故。此以虗",
    "X53n0857_001:0928b14": "空為異法喻。有顯虗空為同法喻。無質等故。立聲",
    "X53n0857_001:0928b15": "為常。如是即此所說因中。瓶應為同法。而異品虗",
    "X53n0857_001:0928b16": "空說為同法。由是說為同法相似。夫既改宗為常。",
    "X53n0857_001:0928b17": "改因為無質。以空為同品。則同品矣。而必曰異品",
    "X53n0857_001:0928b18": "虗空說為同法。此非止許為異品不許為同品之",
    "X53n0857_001:0928b19": "明證哉。則又何疑於空喻之異品不成乎。既不成",
    "X53n0857_001:0928b20": "無常宗之異品。又豈成常宗之同品耶。問。世間萬",
    "X53n0857_001:0928b21": "法。孰非虗幻。何止虗空。且法性宗往往以虗空喻",
    "X53n0857_001:0928b22": "真性無為。而法相宗顧獨不許。其故何哉。答。就勝",
    "X53n0857_001:0928b23": "義說。虗空許有。就世俗說。虗空實無。葢因凡外種",
    "X53n0857_001:0928b24": "種妄計唯我與常。牢不可破。故廣百論首破常見。",
    "X53n0857_001:0928c01": "次破我執。皆以三支立量破之。至於常宗無同品。",
    "X53n0857_001:0928c02": "無常宗無異品。我宗無因無喻。此義一篇之中時",
    "X53n0857_001:0928c03": "隱時見。葢自三支比量一立。而凡外之邊見我見。",
    "X53n0857_001:0928c04": "無復置喙之地。此因明之所以匡正頹綱。能生正",
    "X53n0857_001:0928c05": "智。而理貫五明。為求法菩薩所必求者也。豈容以",
    "X53n0857_001:0928c06": "麤心少智。闖其藩離。自謂堂奧也哉。",
    "X53n0857_001:0928c07": "無合者。謂於是處。無有配合。但於瓶等雙現能立所",
    "X53n0857_001:0928c08": "立二法。如言於瓶。見所作性。及無常性。",
    "X53n0857_001:0928c09": "聲是有法。無常為宗。因云。所作性故。同喻如瓶。合",
    "X53n0857_001:0928c10": "云。諸所作性故者。皆是無常。同喻如瓶。異喻如空。",
    "X53n0857_001:0928c11": "此量式也。今但於喻上雙現宗因。而無合詞。是故",
    "X53n0857_001:0928c12": "成過。所以必欲合者。其說已見前條。不用前宗因",
    "X53n0857_001:0928c13": "者。以帶過故。既已帶過。又何須論其合不合哉。故",
    "X53n0857_001:0928c14": "仍舉前真能立門所引之例。下條放此。過在合中",
    "X53n0857_001:0928c15": "見者。是缺同品定有性。過在離中見者。是缺異品",
    "X53n0857_001:0928c16": "徧無生。",
    "X53n0857_001:0928c17": "倒合者。謂應說言諸所作者皆是無常。而倒說言諸",
    "X53n0857_001:0928c18": "無常者皆是所作。",
    "X53n0857_001:0928c19": "此無過之量。倒合猶未見其過。若應云諸無質礙",
    "X53n0857_001:0928c20": "見彼是常。而倒說言諸常住者皆無質礙。則猶豫",
    "X53n0857_001:0928c21": "因不甚顯現。此倒合之所以為過也。",
    "X53n0857_001:0928c22": "如是名似同法喻品。",
    "X53n0857_001:0928c23": "略結似同。△二似異法。",
    "X53n0857_001:0928c24": "似異法中所立不遣者。且如有言。諸無常者。見彼質",
    "X53n0857_001:0929a01": "礙。譬如極微。由於極微所成立法常性不遣。彼立極",
    "X53n0857_001:0929a02": "微是常性故。能成立法無質礙無。",
    "X53n0857_001:0929a03": "真異喻者。必無同法宗因。於同宗因有一不遣。則",
    "X53n0857_001:0929a04": "名似也。且如下。立量。由前同法立常宗無質礙因。",
    "X53n0857_001:0929a05": "故今異法立無常宗有質礙因。此亦總句。三不遣",
    "X53n0857_001:0929a06": "俱承此說去。此謂極微之異喻。但遣能成立之無",
    "X53n0857_001:0929a07": "質礙因。不遣所成立之常宗。故曰所立不遣也。",
    "X53n0857_001:0929a08": "能立不遣者。謂說如業。但遣所立。不遣能立。彼說諸",
    "X53n0857_001:0929a09": "業無質礙故。",
    "X53n0857_001:0929a10": "勝宗十句論云。業句義云何。謂五種業。名業句義。",
    "X53n0857_001:0929a11": "何者為五。一取業。二捨業。三屈業。四伸業。五行業。",
    "X53n0857_001:0929a12": "取業云何。謂上下方分虗空等處極微等。合離因",
    "X53n0857_001:0929a13": "依一實。名取業。捨業云何。謂上下方分虗空等處",
    "X53n0857_001:0929a14": "極微等。離合因依一實。名捨業。屈業云何。謂於大",
    "X53n0857_001:0929a15": "長實依附一實。近處有合。遠近處離合因。是名屈",
    "X53n0857_001:0929a16": "業。伸業云何。謂於大長實依附一實。近處有合。遠",
    "X53n0857_001:0929a17": "近處合離因。是名伸業。行業云何。謂一切質礙實",
    "X53n0857_001:0929a18": "和合依一實合離因。名行業。如是五業。幾有實。幾",
    "X53n0857_001:0929a19": "無實。一切有實。如有實。依一實。無質礙。無德。無細",
    "X53n0857_001:0929a20": "分等。廣如彼論。以業無常。無質礙故。但遣所立之",
    "X53n0857_001:0929a21": "常宗。不遣能立之無質礙因也。",
    "X53n0857_001:0929a22": "俱不遣者。對彼有論。說如虗空。由彼虗空。不遣常住。",
    "X53n0857_001:0929a23": "無質礙性。以說虗空是常性故。無質礙故。",
    "X53n0857_001:0929a24": "以虗空喻。一分不許。一分許故。自一分不許者言",
    "X53n0857_001:0929b01": "之。則曰對非有論。自一分許者言之。則曰對彼有",
    "X53n0857_001:0929b02": "論。於似同法中。則曰對非有論。於似異法中。則曰",
    "X53n0857_001:0929b03": "對彼有論。此又許為異品而不許為同品之一大",
    "X53n0857_001:0929b04": "證據也。在異品中既俱不遣。則同品中為俱成矣。",
    "X53n0857_001:0929b05": "而又曰俱不成。是則虗空之喻。無施而可。豈非不",
    "X53n0857_001:0929b06": "許虗空作喻之明證乎。空有常性。不遣同宗。無質",
    "X53n0857_001:0929b07": "礙性。不遣同因。是能立所立俱不遣也。",
    "X53n0857_001:0929b08": "不離者。謂說如瓶。見無常性。有質礙性。",
    "X53n0857_001:0929b09": "離者。對合而言。應云。諸無常者。見彼質礙。猶如瓶",
    "X53n0857_001:0929b10": "等。諸無常者。如電光等。無質礙故。則知無質礙因",
    "X53n0857_001:0929b11": "是猶豫因。缺異品徧無性矣。因中缺第三相之過。",
    "X53n0857_001:0929b12": "一離便見。此離之所以不可少也。今但於異喻雙",
    "X53n0857_001:0929b13": "現宗因。則其過不見。故不離為過。",
    "X53n0857_001:0929b14": "倒離者。謂如說言。諸質礙者。皆是無常。",
    "X53n0857_001:0929b15": "先提無常在前。則無質礙之電光等俱現在前。其",
    "X53n0857_001:0929b16": "過易見。若云諸質礙者皆是無常。則其過隱矣。以",
    "X53n0857_001:0929b17": "諸質礙皆無常故。此倒離之所以為過也。△四總",
    "X53n0857_001:0929b18": "結似能立門。",
    "X53n0857_001:0929b19": "如是等似宗因喻言。非正能立。",
    "X53n0857_001:0929b20": "此結前三十三過。總成似能立門也。△三真現量",
    "X53n0857_001:0929b21": "門二。初總標。",
    "X53n0857_001:0929b22": "復次為自開悟。當知唯有現比二量。",
    "X53n0857_001:0929b23": "龍樹云。為自開悟。唯有現量。及與比量。彼聲喻等。",
    "X53n0857_001:0929b24": "攝在此中。故唯二量。由此能了自共相故。非離此",
    "X53n0857_001:0929c01": "二。別有所量。為了知彼。更立餘量。二量之外。更",
    "X53n0857_001:0929c02": "有聖教量。以不違此二量之教。名聖教量。故云唯",
    "X53n0857_001:0929c03": "有二量。△二正釋。",
    "X53n0857_001:0929c04": "此中現量者。謂無分別。若有正智。於色等義。離名種",
    "X53n0857_001:0929c05": "等所有分別。現現別轉。故名現量。",
    "X53n0857_001:0929c06": "古德釋云。現量者。現。謂顯現。即分明證境。不帶名",
    "X53n0857_001:0929c07": "言。無籌度心。親得法體。離妄分別。名之為現。言量",
    "X53n0857_001:0929c08": "者。量度。是楷定之義。謂心於境上度量楷定法之",
    "X53n0857_001:0929c09": "自相。不錯謬。故名量。真現量體。即五識身俱意。諸",
    "X53n0857_001:0929c10": "自證分。諸定心。兼第八識。此等諸心心所。有六義",
    "X53n0857_001:0929c11": "名現。一現有。簡龜毛等。二現在。簡過未。三顯現。簡",
    "X53n0857_001:0929c12": "種子。無作用故。四現離照現名為現。謂能緣之心",
    "X53n0857_001:0929c13": "行相。遠離諸分別故。即此謂無分別等是也。五現",
    "X53n0857_001:0929c14": "謂明現。謂諸定心澄湛。隨緣何境。皆明證故。即明",
    "X53n0857_001:0929c15": "證眾境。名為現量。六現謂親現。即親冥自體。若一",
    "X53n0857_001:0929c16": "切散心。若親於境。明冥自體。皆名現量。第五明現。",
    "X53n0857_001:0929c17": "第六親現。此二種。簡諸邪智等。如病眼見空華毛",
    "X53n0857_001:0929c18": "輪等。雖離分別。任運而緣。然不能明證眾境。親冥",
    "X53n0857_001:0929c19": "自體。故非現量也。因明古疏。略有二解。一現之量。",
    "X53n0857_001:0929c20": "謂前五識。依所依根。於現在世。緣現有境。根亦與",
    "X53n0857_001:0929c21": "識同照前境。有發識用。根義顯勝。得顯現名。雖照",
    "X53n0857_001:0929c22": "於境。以體是色。無緣慮用。不能量度。但有現義。不",
    "X53n0857_001:0929c23": "得量名。唯心心所。量度於境。緣慮用增。體具現義。",
    "X53n0857_001:0929c24": "亦有量境之能。今從能發之根。顯所發識。名現之",
    "X53n0857_001:0930a01": "量。依士釋也。二現即量。謂明了意識一分。除餘散",
    "X53n0857_001:0930a02": "意識。及獨頭起者。并取定意識及第八識能緣見",
    "X53n0857_001:0930a03": "分。親緣現境。作用顯現。而彼所依意根界體。非顯",
    "X53n0857_001:0930a04": "現故。故不取之。但就能緣見分。現即是量。持業釋",
    "X53n0857_001:0930a05": "也。謂無分別者。即顯能緣行相。不籌不度。任運因",
    "X53n0857_001:0930a06": "循。照符前境故。離名種等所有分別者。離隨念計",
    "X53n0857_001:0930a07": "度名言種類諸門等分別心故(分別心略有三種。一自性分別。唯緣",
    "X53n0857_001:0930a08": "現在所緣諸行自相行分別。所緣行。即五塵也。自相行。如色以青為行相。眼識緣時。亦任運作青行相。名",
    "X53n0857_001:0930a09": "自行。又自相即能緣行。簡共相行。如緣青時。即緣黃不著。二隨念分別。於昔曾所受諸行追念行分別。唯",
    "X53n0857_001:0930a10": "緣過去。三計度分別。於去來今不現前思搆行分別。即非有計有。是非量境。然約三世計度。不定一世。自",
    "X53n0857_001:0930a11": "性分別。即無分別也)。現現別轉者。於現在世。以顯現心。緣現",
    "X53n0857_001:0930a12": "有境。但隨所緣自性分別而轉。如此則何言無分",
    "X53n0857_001:0930a13": "別。曰。雖有自性。而無餘二。說無分別。如一足馬。名",
    "X53n0857_001:0930a14": "為無足。寱言云。此一量。與下比量。依頌而言。當在",
    "X53n0857_001:0930a15": "後文似破之後。而立於論之中者。是論主欲人悟",
    "X53n0857_001:0930a16": "立破之法。乃是成此現量中事。若人了達此體。依",
    "X53n0857_001:0930a17": "前可以能立。依後可為能破。若不爾者。則與現量",
    "X53n0857_001:0930a18": "相違。依前即為似立。依後即成似破。故置之於此。",
    "X53n0857_001:0930a19": "以示立宗造論者。須從現量正智中流出。方堪作",
    "X53n0857_001:0930a20": "立破之主也。△四真比量門二。初正釋。",
    "X53n0857_001:0930a21": "言比量者。謂藉眾相而觀於義。相有三種。如前已說。",
    "X53n0857_001:0930a22": "由彼為因。於所比義。有正智生。了知有火。或無常等。",
    "X53n0857_001:0930a23": "是名比量。",
    "X53n0857_001:0930a24": "比量者。比謂比類。量即量度。以比類量度而知有",
    "X53n0857_001:0930b01": "故。名為比量。眾相。即三種相。三種相。即徧是宗法",
    "X53n0857_001:0930b02": "同品定有異品徧無之三相也。由彼三相為因。於",
    "X53n0857_001:0930b03": "三支比量之義。有正智生。了知等者當知比量有",
    "X53n0857_001:0930b04": "五種。一相。二體。三業。四法。五因果。一相比量者。謂",
    "X53n0857_001:0930b05": "隨其所有相貌相屬。或由現在。及先所推度境界。",
    "X53n0857_001:0930b06": "如以見幢故。比知有車。以見煙故。比知有火等。二",
    "X53n0857_001:0930b07": "體比量者。由現見彼自體性故。比類彼物不現見",
    "X53n0857_001:0930b08": "體。或現見彼一分自體。比類餘分。如以現在比類",
    "X53n0857_001:0930b09": "去來等。三業比量者。謂以作用比業所依。如見遠",
    "X53n0857_001:0930b10": "物。無有動搖。鳥集其上。比知是杌。若有動搖。比知",
    "X53n0857_001:0930b11": "是人等。四法比量者。謂於一切相屬著法。以一比",
    "X53n0857_001:0930b12": "餘。如屬無常。比知有苦。以屬苦故。比空無我。以屬",
    "X53n0857_001:0930b13": "生故。比有老法。以屬老故。比有死法等。五因果比",
    "X53n0857_001:0930b14": "量者。謂因果相比。如見物行。比有所至。見有所至。",
    "X53n0857_001:0930b15": "比先有行。若見有人如法事王。比知當獲廣大祿",
    "X53n0857_001:0930b16": "位。見大祿位。比知先已如法事王等。了知有火。即",
    "X53n0857_001:0930b17": "相比量。了知無常。即法比量。等者。等餘體業因果",
    "X53n0857_001:0930b18": "也。寱言云。上真現量一門。即題中正理二字。此真",
    "X53n0857_001:0930b19": "比量一門。即題中因明二字。故比量之法。全是現",
    "X53n0857_001:0930b20": "量體上之智用。從體起用。所以標因。攝用歸體。故",
    "X53n0857_001:0930b21": "云入理。應知此真比量。即前正能立中因三支三",
    "X53n0857_001:0930b22": "相之法所分出也。△二通結。",
    "X53n0857_001:0930b23": "於二量中。即智名果。是證相故。如有作用而顯現故。",
    "X53n0857_001:0930b24": "亦名為量。",
    "X53n0857_001:0930c01": "於二量中。是總句。即智名果是證相故。言現量也。",
    "X53n0857_001:0930c02": "如有作用而顯現故。亦名為量。言比量也。智即是",
    "X53n0857_001:0930c03": "果。持業得名。以是證真之行相故。自凡夫人以率",
    "X53n0857_001:0930c04": "爾心緣實境時。皆是現量。因聞至教。有正智生。得",
    "X53n0857_001:0930c05": "法自相。亦是現量。乃至佛果。於所緣智。都無所得。",
    "X53n0857_001:0930c06": "智與真如。平等平等。亦只是現量。現量非有二也。",
    "X53n0857_001:0930c07": "智非即果而何哉。如眼等根。唯佛等緣。是現量得。",
    "X53n0857_001:0930c08": "餘散心中。無現量得。以能發識。有作用故。比知是",
    "X53n0857_001:0930c09": "有。雖是比知。亦不違於佛之現量。然根是色。無緣",
    "X53n0857_001:0930c10": "慮用。以顯現故。亦有現義。以無緣慮。不得量名。唯",
    "X53n0857_001:0930c11": "此比知。得名為量。作用顯現。俱指根言。以根例比",
    "X53n0857_001:0930c12": "量。根無量義。故補之曰亦名為量也。護法菩薩說。",
    "X53n0857_001:0930c13": "世間有法。略有三種。一。現所知法。如色聲等。二。現",
    "X53n0857_001:0930c14": "受用法。如瓶衣等。三。有作用法。如眼耳等。色聲等",
    "X53n0857_001:0930c15": "塵。世間共見現量所得。眼等五根。非現量得。由彼",
    "X53n0857_001:0930c16": "彼用。比知是有。此以有作用法例真比量。而以現",
    "X53n0857_001:0930c17": "受用法為似現量。以見真比量之不違於現量。則",
    "X53n0857_001:0930c18": "世之所謂比量者皆非量耳。其顯正閉邪。不既著",
    "X53n0857_001:0930c19": "明深切矣乎。△五似現量門。",
    "X53n0857_001:0930c20": "有分別智。於義異轉。名似現量。謂諸有智。了瓶衣等",
    "X53n0857_001:0930c21": "分別而生。由彼於義。不以自相為境界故。名似現量。",
    "X53n0857_001:0930c22": "謂諸有智了瓶衣等分別而生。釋上有分別智。由",
    "X53n0857_001:0930c23": "彼於義不以自相為境界故。釋上於義異轉。了瓶",
    "X53n0857_001:0930c24": "衣等者。此雖現見受用。而非現量所緣。是假法故。",
    "X53n0857_001:0931a01": "緣瓶等心。不緣自相。緣共相故。若法自體。唯證智",
    "X53n0857_001:0931a02": "知。言說不及。是為自相。若法體性。言說所及。假智",
    "X53n0857_001:0931a03": "所緣。是為共相。如眼識緣青境自相時。得青色之",
    "X53n0857_001:0931a04": "自相。若後念分別意識起時。即非青色解。便是共",
    "X53n0857_001:0931a05": "相比量也。纔作解心時。不實青色之體。為帶名言。",
    "X53n0857_001:0931a06": "是在假相也。問。此緣瓶衣心。是何量攝。答。不親緣",
    "X53n0857_001:0931a07": "得法自體故。非真現量。非比度故。亦非比量。是非",
    "X53n0857_001:0931a08": "量收。或以似現量同真比量者非也。智覺云。似現",
    "X53n0857_001:0931a09": "量者。准理而言。有五種智。皆名似現量。一散心緣",
    "X53n0857_001:0931a10": "過去。二獨意緣現在。三散意緣未來。四緣三世疑",
    "X53n0857_001:0931a11": "智。五緣現在諸惑亂解。此等諸心。能緣行相。有籌",
    "X53n0857_001:0931a12": "度故。皆不以自相為境故。又隨先所受分別轉故。",
    "X53n0857_001:0931a13": "名似現量。然有二種。一無分別心。謂愚癡人類。及",
    "X53n0857_001:0931a14": "任運見於空華等。雖無分別。然不分明冥證境故。",
    "X53n0857_001:0931a15": "名似現量。二有分別心。現帶名言。不得法之自相。",
    "X53n0857_001:0931a16": "妄謂分明。得境自體。名似現量。又云。男女天地等",
    "X53n0857_001:0931a17": "見一合相。名似現量。此以眾緣合故。如攬眾微以",
    "X53n0857_001:0931a18": "成於色。合五陰以成於人。名一合相。如是見者。是",
    "X53n0857_001:0931a19": "有分別智於義異轉。故名似現量。真現量者。如一",
    "X53n0857_001:0931a20": "合相。相不可得。金剛經云。如來說一合相。即非一",
    "X53n0857_001:0931a21": "合相。以從緣合。即無性故。無性之性。是所證理。如",
    "X53n0857_001:0931a22": "是知者。是正智生。是自相處轉。名真現量。△六似",
    "X53n0857_001:0931a23": "比量門。",
    "X53n0857_001:0931a24": "若似因智。為先所起諸似義智。名似比量。似因多種。",
    "X53n0857_001:0931b01": "如前已說。用彼為因。於似所比。諸有智生。不能正解。",
    "X53n0857_001:0931b02": "名似比量。",
    "X53n0857_001:0931b03": "以因多種。釋似因智。有十四過。故云多種。用彼為",
    "X53n0857_001:0931b04": "因。釋上為先。龍樹亦云。隨先所受分別轉故。當是",
    "X53n0857_001:0931b05": "八識中所含藏邪見種子也。發為現行。即是似智。",
    "X53n0857_001:0931b06": "似所比下。釋上似義智。即隨彼似因。所比似義。諸",
    "X53n0857_001:0931b07": "有智生。名似義智也。或總指似立。名為似因。以望",
    "X53n0857_001:0931b08": "智果故。諸有智生。即量果也。△七真能破門。",
    "X53n0857_001:0931b09": "復次若正顯示能立過失。說名能破。謂初能立缺減",
    "X53n0857_001:0931b10": "過性(三十三過總名缺減過性)。立宗過性(宗中九過)。不成因性。不定因",
    "X53n0857_001:0931b11": "性。相違因性(因中十四過)及喻過性(喻中十過)顯示此言。開曉",
    "X53n0857_001:0931b12": "問者。故名能破。",
    "X53n0857_001:0931b13": "所謂能破者。豈勝是務求。期於開悟問者。令生正",
    "X53n0857_001:0931b14": "智而已。破者之心。悲愍心也。廣大心也。不然。即能",
    "X53n0857_001:0931b15": "顯示彼過。破壞他宗。成立己宗。不為能破矣。況安",
    "X53n0857_001:0931b16": "慧云。若不言令他解了者。聽者未解此義。應名立",
    "X53n0857_001:0931b17": "宗。則問者不曉。宗亦不成。豈成能破乎。△八似能",
    "X53n0857_001:0931b18": "破門。",
    "X53n0857_001:0931b19": "若不實顯能立過言。名似能破。謂於圓滿能立顯示",
    "X53n0857_001:0931b20": "缺減性言(亦此總句)。於無過宗有過宗言。於成就因不成",
    "X53n0857_001:0931b21": "因言。於決定因不定因言。於不相違因相違因言。於",
    "X53n0857_001:0931b22": "無過喻有過喻言。如是言說。名似能破。以不能顯他",
    "X53n0857_001:0931b23": "宗過失。彼無過故。且止斯事。",
    "X53n0857_001:0931b24": "本無缺減。妄言缺減。不能了立者之宗。翻成自己",
    "X53n0857_001:0931c01": "之過。故名似能破也。末句結說收辯。龍樹論中。廣",
    "X53n0857_001:0931c02": "陳似能破之相。文繁不引。△三頌結。",
    "X53n0857_001:0931c03": "　已宣少句義　　為始立方隅　　其間理非理",
    "X53n0857_001:0931c04": "　妙辯於餘處",
    "X53n0857_001:0931c05": "以頌起。以頌結。論之體也。龍樹論末亦云。又即此",
    "X53n0857_001:0931c06": "類過失言詞。我自明屬論式等中。多已制伏。又此",
    "X53n0857_001:0931c07": "方隅。我於彼古因明論中。已具分別。故應且止。是",
    "X53n0857_001:0931c08": "知因明一宗。妙論非一。梵本流入震旦者。千百之",
    "X53n0857_001:0931c09": "一二耳。奘師所攜。猶有三十六部。今藏中寥寥止",
    "X53n0857_001:0931c10": "此二三種。而讀者又不精研博究。欲以淺近分別",
    "X53n0857_001:0931c11": "心。窺測聖智現量境界。能免謗法之咎哉。理。即真",
    "X53n0857_001:0931c12": "立真破。非理。即似立似破也。",
    "X53n0857_001:0931c13": "據雜集論。宗因喻合之外。更有所謂結者。謂到究",
    "X53n0857_001:0931c14": "竟趣所有正說。由此道理極善成就。是故此事決",
    "X53n0857_001:0931c15": "定無異。結會究竟。是名結。如無我論者。即於此事。",
    "X53n0857_001:0931c16": "對我論者。先說諸法無我。此言是立宗。次說若於",
    "X53n0857_001:0931c17": "蘊施設。四過可得故。此言是立因。所以者何。若於",
    "X53n0857_001:0931c18": "諸蘊施設實我者。此所計我。為即蘊相。為於蘊中。",
    "X53n0857_001:0931c19": "為於餘處。為不屬蘊而施設耶。若即蘊相而施設",
    "X53n0857_001:0931c20": "者。蘊不自在。從眾緣生。是生滅法。若即彼相。我不",
    "X53n0857_001:0931c21": "成就。是名初過。若於蘊中而施設者。所依諸蘊。既",
    "X53n0857_001:0931c22": "是無常。能依之我。亦應無常。是第二過。若蘊離於",
    "X53n0857_001:0931c23": "餘處施設者。我無所因。我亦無用。是第三過。若不",
    "X53n0857_001:0931c24": "屬蘊而施設者。我應獨存。自性解脫。更求解脫。唐",
    "X53n0857_001:0932a01": "捐其功。是第四過。次說如於現在施設過去。此言",
    "X53n0857_001:0932a02": "是立喻。所以者何。若同現在相施設實有過去者。",
    "X53n0857_001:0932a03": "此所計過去。為即現在相。為於現在中。為於餘處。",
    "X53n0857_001:0932a04": "為不待現在而施設耶。若即現在相而施設者。已",
    "X53n0857_001:0932a05": "生未滅。是現在相。過去法體亦應已生未滅為相。",
    "X53n0857_001:0932a06": "是初過。若於現在中施設者。於未滅中。施設滅體。",
    "X53n0857_001:0932a07": "不相應故。不應道理。是第二過。若離現在於餘處",
    "X53n0857_001:0932a08": "施設者。除現在外。餘實有為事少分亦不可得。云",
    "X53n0857_001:0932a09": "何於彼施設。是第三過。若不待現在而施設者。亦",
    "X53n0857_001:0932a10": "應施設無為為過去世。是第四過。然過去世。相滅",
    "X53n0857_001:0932a11": "壞故。無相義成。若同現在施設。即成四過。是故過",
    "X53n0857_001:0932a12": "去相不成就。諸法無我亦爾。若於蘊施設。即四過",
    "X53n0857_001:0932a13": "可得故。無我義成。次說如是遮破我顛倒已。即由",
    "X53n0857_001:0932a14": "此道理常等亦無。此言是合後說。由此道理。是故",
    "X53n0857_001:0932a15": "五蘊皆是無常。乃至無我。此言是結。是知合而",
    "X53n0857_001:0932a16": "無結。則不為究竟。豈成能立能破。故表而出之。",
    "X53n0857_001:0932a18": "因明入正理論(終)"
}