{
    "T41n1822_001:0453a03": "俱舍論疏卷第一",
    "T41n1822_001:0453a05": "沙門法寶撰",
    "T41n1822_001:0453a06": "將釋此論五門分別。第一會初轉法輪時。",
    "T41n1822_001:0453a07": "二學行次第。三教起因緣。四部執先後。五依",
    "T41n1822_001:0453a08": "文解釋　一會初轉法輪時者。於中有四。",
    "T41n1822_001:0453a09": "一定成道日。二定轉法輪日。三述中間事",
    "T41n1822_001:0453a10": "別。四會說不同　一定成道日者。依長阿",
    "T41n1822_001:0453a11": "含經第四云。八日如來生。八日佛出家。八",
    "T41n1822_001:0453a12": "日成菩提。八日取滅度　次文云。二月如來",
    "T41n1822_001:0453a13": "生。二月佛出家。二月成菩提。二月取涅槃",
    "T41n1822_001:0453a14": "　又灌佛經云。佛告諸天人。十方諸佛。皆用",
    "T41n1822_001:0453a15": "四月八日夜半時生。皆用四月八日夜半時",
    "T41n1822_001:0453a16": "出家。皆用四月八日夜半時成道。皆用四月",
    "T41n1822_001:0453a17": "八日夜半時。而般涅槃。諸經八日皆同。說月",
    "T41n1822_001:0453a18": "有異。唯二．四別。不言餘月　准上二說。說",
    "T41n1822_001:0453a19": "雖有異。成道月日即是同也。所以得知。略",
    "T41n1822_001:0453a20": "有二理。一以立正異故。婆羅門國以建子",
    "T41n1822_001:0453a21": "立正。此方先時以建寅立正。建子四月。即",
    "T41n1822_001:0453a22": "建寅二月。故存梵本者而言四月。依此方",
    "T41n1822_001:0453a23": "者。即云二月。根本一也　二准智論．及婆",
    "T41n1822_001:0453a24": "沙計。梵王請前五十七日。四月調根．兼觀",
    "T41n1822_001:0453a25": "機等總有六月。即是二月八日成道。至八",
    "T41n1822_001:0453a26": "月八日轉法輪定。如下引文。以此故知。二",
    "T41n1822_001:0453a27": "月八日成道為定。去八月八日有六月故。",
    "T41n1822_001:0453a28": "若是四月八日。即無六月。去轉法輪四月。",
    "T41n1822_001:0453a29": "無文證故　又釋律論云。佛與五比丘。四",
    "T41n1822_001:0453b01": "月十六日結前安居。安居去四月八日。唯",
    "T41n1822_001:0453b02": "有九日。即與法華．智論．毘婆沙等眾多經",
    "T41n1822_001:0453b03": "論。日月相違。准此故知。二月八日成道為",
    "T41n1822_001:0453b04": "定　問若爾何故。菩薩處胎經。云二月八日",
    "T41n1822_001:0453b05": "成道。二月八日轉法輪。二月八日降魔。二",
    "T41n1822_001:0453b06": "月八日般涅槃　答此有二釋。一處胎經說。",
    "T41n1822_001:0453b07": "菩薩處胎亦轉法輪。此為蜜眾。非為顯",
    "T41n1822_001:0453b08": "眾也。成道之日即轉法輪。義亦准此。今言",
    "T41n1822_001:0453b09": "為五比丘轉法輪日諸說不同。非是蜜眾",
    "T41n1822_001:0453b10": "　二諸經中錯二月為四月者。由建正不",
    "T41n1822_001:0453b11": "同。已如前釋。錯八月為二月．四月者。以",
    "T41n1822_001:0453b12": "迦栗底迦是八月卯星之名。二月又是建卯",
    "T41n1822_001:0453b13": "地之月。星．地詮別。卯名同也。若知迦粟底",
    "T41n1822_001:0453b14": "迦是酉地之卯翻為八月。若謂迦栗．底迦",
    "T41n1822_001:0453b15": "是震地之卯。翻為二月．四月。由此轉法輪",
    "T41n1822_001:0453b16": "等日。有二．四．八不同。般涅槃日。八．四．二月",
    "T41n1822_001:0453b17": "之異。詳多教．理。度五比丘八月為定。會",
    "T41n1822_001:0453b18": "涅槃日如別章釋　二定轉法輪日者。諸",
    "T41n1822_001:0453b19": "經．論中皆云。波羅奈國鹿野苑中。為五比丘",
    "T41n1822_001:0453b20": "轉四諦法輪。說中間事日數不同。然不指",
    "T41n1822_001:0453b21": "陳說法月日名者。不可憑唯。准有婆沙",
    "T41n1822_001:0453b22": "及釋律論。分明指陳說法月日。應依此文。",
    "T41n1822_001:0453b23": "婆沙一百八十三云。佛於迦栗底迦月白半",
    "T41n1822_001:0453b24": "第八日。度阿若憍陳那。迦栗底迦。當此方",
    "T41n1822_001:0453b25": "八月也。婆沙一百三十六云。羯栗底迦月白",
    "T41n1822_001:0453b26": "半第八日晝夜停至九日夜增一獵縛故。",
    "T41n1822_001:0453b27": "羯．迦雖異語是同也。故知。定是八月八日。",
    "T41n1822_001:0453b28": "又釋律論云。佛與五比丘。四月十六日結前",
    "T41n1822_001:0453b29": "安居。一夏中不得聖果。過夏於八月八日。",
    "T41n1822_001:0453c01": "憍陳那忽然見法。此二論文極理分明餘文",
    "T41n1822_001:0453c02": "既不分明不可依准。故知八月八日轉法",
    "T41n1822_001:0453c03": "輪定。佛成道日雖有二說不同。或二月八",
    "T41n1822_001:0453c04": "日。或四月八日。無經論說二月．四月轉法",
    "T41n1822_001:0453c05": "輪。故知非是三七日後。亦無文說三月．四",
    "T41n1822_001:0453c06": "月．五月．六月。故知非是六七．八七．五十七",
    "T41n1822_001:0453c07": "日後轉法輪也　三述中間事別者。經律論",
    "T41n1822_001:0453c08": "中。述從成道至轉法輪中間時節。廣略不",
    "T41n1822_001:0453c09": "同。前後有異。今且觀機已前。依四分律敘。",
    "T41n1822_001:0453c10": "觀機已後。依婆沙述。餘文同異次便錄附",
    "T41n1822_001:0453c11": "　四分律三十一云。初夜得宿命明。中夜得",
    "T41n1822_001:0453c12": "死生智證明。後夜獲得漏盡明。得此三明。",
    "T41n1822_001:0453c13": "即往菩提樹下。結跏趺坐。七日不動受解",
    "T41n1822_001:0453c14": "脫樂。過七日已從其定起。受二賈客兄弟",
    "T41n1822_001:0453c15": "麨蜜。為授二歸。云從此優婆塞最初也。四",
    "T41n1822_001:0453c16": "王奉鉢用受麨蜜。第一七日也。因果經於",
    "T41n1822_001:0453c17": "觀機後說受賈人麨蜜　四分云。食麨蜜",
    "T41n1822_001:0453c18": "已即於樹下。結跏趺坐七日不動。遊解脫",
    "T41n1822_001:0453c19": "三昧　過七日已從三昧起。去彼不遠。",
    "T41n1822_001:0453c20": "有呵梨勒菓樹。即於彼樹神奉世尊呵梨勒",
    "T41n1822_001:0453c21": "菓。受已為授二歸。第二七日也　食此果已",
    "T41n1822_001:0453c22": "如前入定。出定入欝鞞羅村乞食。受婆",
    "T41n1822_001:0453c23": "羅門食已為授二歸。第三七日也　已上三",
    "T41n1822_001:0453c24": "七在菩提樹下　食已更詣一離婆那樹下。",
    "T41n1822_001:0453c25": "准前入定。從定出已入欝鞞羅村乞食。受",
    "T41n1822_001:0453c26": "婆羅門婦食。為授二歸。云此優婆夷之初",
    "T41n1822_001:0453c27": "也　准此律文。人受三歸得近事戒。神畜",
    "T41n1822_001:0453c28": "非也。第四七日也　食已還詣離婆那樹下。",
    "T41n1822_001:0453c29": "准前入定。從定起已入欝鞞羅村。乞食。",
    "T41n1822_001:0454a01": "受婆羅門男．女食。為授三歸。第五七日也。",
    "T41n1822_001:0454a02": "已上二七日在離婆那樹下　食已詣文麟",
    "T41n1822_001:0454a03": "龍宮。到已同前入定。天雨七日。乃至龍王",
    "T41n1822_001:0454a04": "以身遶佛頭蔭佛上等第六七日也。因",
    "T41n1822_001:0454a05": "果經在觀機後　已上六七受解脫三昧樂",
    "T41n1822_001:0454a06": "又四分云。從定起已詣阿輸婆羅尼[牛*句]律樹",
    "T41n1822_001:0454a07": "下。敷坐具結跏趺坐　五分律云。入三昧",
    "T41n1822_001:0454a08": "七日　又云。受酪如人食。食已入定。",
    "T41n1822_001:0454a09": "已上五分文　四分又云。作是思念言。我今",
    "T41n1822_001:0454a10": "已獲此法甚深。難解難知。欲寂休息。微妙",
    "T41n1822_001:0454a11": "最上智者能知。乃至思惟已說二頌。說二",
    "T41n1822_001:0454a12": "頌已默然　已上思惟深法時。不言日數",
    "T41n1822_001:0454a13": "　法華云。觀樹亦經行。於三七日中。思惟",
    "T41n1822_001:0454a14": "如是事。我所得智慧。微妙最第一。眾生諸",
    "T41n1822_001:0454a15": "根鈍。著樂癡所盲。如斯之等類。云何而可",
    "T41n1822_001:0454a16": "度　與律意同　准上。六七日受解脫樂。三",
    "T41n1822_001:0454a17": "七日思惟法。總九七日。前出定日即是後七",
    "T41n1822_001:0454a18": "日初。除重六日。餘有五十七日。是梵王請",
    "T41n1822_001:0454a19": "前。與智論．及毘婆沙。日數同也。智論第八",
    "T41n1822_001:0454a20": "云。釋迦牟尼佛得道後。五十七日寧不說法。",
    "T41n1822_001:0454a21": "言我法甚深難解難知。一切眾生縛著世法",
    "T41n1822_001:0454a22": "無能解者。不如默然入涅槃樂。是時梵天",
    "T41n1822_001:0454a23": "王等請佛為諸眾生初轉法輪。佛。時默然",
    "T41n1822_001:0454a24": "受請。後到波羅奈林轉正法輪　與律．法",
    "T41n1822_001:0454a25": "華意同也　四分又云。梵王請佛轉法輪。",
    "T41n1822_001:0454a26": "佛許已梵王歸宮　已上觀機。律與婆沙等",
    "T41n1822_001:0454a27": "大意同也。中間少異略而不述　已上依",
    "T41n1822_001:0454a28": "婆沙一百八十二述．論云。菩薩。菩提樹下。",
    "T41n1822_001:0454a29": "三十四心得阿耨菩提。以佛眼遍觀一切世",
    "T41n1822_001:0454b01": "界。誰應最初聞我正法。我當為說。觀已便",
    "T41n1822_001:0454b02": "知。唱連摩子應先聞我法。是時有天即白",
    "T41n1822_001:0454b03": "佛言。唱連摩子昨夜命終。有說七日　四分",
    "T41n1822_001:0454b04": "律云。欝頭藍子命過七日　又曰。爾時世尊。",
    "T41n1822_001:0454b05": "亦起智見知彼命終。便傷歎言。彼失大利。",
    "T41n1822_001:0454b06": "若彼聞我所說法者。當得正解。世尊復觀",
    "T41n1822_001:0454b07": "除彼。誰應初聞我正法。我當為說。觀已便",
    "T41n1822_001:0454b08": "知。頞迦羅摩子　四分云。阿藍迦蘭應先",
    "T41n1822_001:0454b09": "聞法。天復白佛。命終已經七日　有說昨",
    "T41n1822_001:0454b10": "日　四分律中亦云昨日　爾時世尊。亦起",
    "T41n1822_001:0454b11": "智見。知彼過。如前傷歎　問初得阿耨菩",
    "T41n1822_001:0454b12": "提。何故不為二人說法。而待命過不得",
    "T41n1822_001:0454b13": "聞法將非如來教化失時耶　又說。彼時",
    "T41n1822_001:0454b14": "二人善根未熟。未堪聞法。所以者何。佛成",
    "T41n1822_001:0454b15": "道已。彼初一人。若更經五十七日有餘命",
    "T41n1822_001:0454b16": "者。應堪聞法。彼第二人。若更有五十一日",
    "T41n1822_001:0454b17": "有餘命者。應堪聞法。由此非佛教化失",
    "T41n1822_001:0454b18": "時　准此論文。婆沙雖不廣說梵王請前",
    "T41n1822_001:0454b19": "日數。而除佛成道日。至許請前五十七日",
    "T41n1822_001:0454b20": "與律．及智論等同也　又云。世尊或時留",
    "T41n1822_001:0454b21": "自壽行。如待蘇拔達羅等。若然留他壽行。",
    "T41n1822_001:0454b22": "無有是處　准此論文。無留他壽行。世尊",
    "T41n1822_001:0454b23": "復觀除彼二人。誰最初應聞我說法。我當",
    "T41n1822_001:0454b24": "為說。觀已即知。憍陳那等五人應先聞法。",
    "T41n1822_001:0454b25": "即作是念。彼皆是我父母親族。先來恭敬",
    "T41n1822_001:0454b26": "供養於我。今欲酬報為何所在。天即白言。",
    "T41n1822_001:0454b27": "今在波羅底斯國仙人鹿野苑。爾時世尊。亦",
    "T41n1822_001:0454b28": "起知見知在彼處。便捨菩提樹下步涉而",
    "T41n1822_001:0454b29": "往。問佛具最勝神力何故步涉往耶。答敬",
    "T41n1822_001:0454c01": "重法故不以神足。又佛行時足常去地如",
    "T41n1822_001:0454c02": "四指量。一一足跡皆有喜旋吉祥可愛千輻",
    "T41n1822_001:0454c03": "輪相分明如畫。身影所觸乃至七日。能令",
    "T41n1822_001:0454c04": "有情至其處者諸根安快。漸次行至婆羅底",
    "T41n1822_001:0454c05": "斯。爾時。五人忽逢見佛。遂共立制。彼喬答",
    "T41n1822_001:0454c06": "摩。懈慢多求。狂亂失念。空無所獲。而今復",
    "T41n1822_001:0454c07": "來欲相呼誘。我等宜各忽與言談．恭敬．問",
    "T41n1822_001:0454c08": "訊。但敷一常座。其坐不。爾時世尊漸次近",
    "T41n1822_001:0454c09": "彼。威德所逼。令捨本期。不覺一時從座",
    "T41n1822_001:0454c10": "而起。趨走迎逆合掌歸命。於中。或有改敷",
    "T41n1822_001:0454c11": "淨座。或取佛衣。或取佛鉢。或有恭水。或",
    "T41n1822_001:0454c12": "有洗足。俱白佛言。唯願就座。佛便作念。",
    "T41n1822_001:0454c13": "如是癡人。自立制約須臾還破。時佛就座",
    "T41n1822_001:0454c14": "安祥而坐。威光奇特。如妙高山　乃至　世",
    "T41n1822_001:0454c15": "尊於是。漸漸誘化令其調伏。於日初分。",
    "T41n1822_001:0454c16": "為二人。說法。教誡。教授。令餘三人入村乞",
    "T41n1822_001:0454c17": "食。彼所乞食充足六人。於日後分。為三人",
    "T41n1822_001:0454c18": "說法。教誡。教授。令餘二人入村乞食。所乞",
    "T41n1822_001:0454c19": "飲食充足五人。世尊性離非時食故。如是",
    "T41n1822_001:0454c20": "教化經於三月。有說四月。令彼五人善根熟",
    "T41n1822_001:0454c21": "已。於迦栗底迦月白半第八日。如來為彼",
    "T41n1822_001:0454c22": "轉正法輪。時憍陳那最初見法　四會說",
    "T41n1822_001:0454c23": "不同者。問若佛成道後。經於六月轉正法",
    "T41n1822_001:0454c24": "輪者。何故出曜．方等大莊嚴經云七七日",
    "T41n1822_001:0454c25": "因果．法華經云三七日。智度論五十七日佛",
    "T41n1822_001:0454c26": "不說法。方等大莊嚴經二七日觀。二七日",
    "T41n1822_001:0454c27": "經行。因果經觀樹一七日。法華經觀樹行不",
    "T41n1822_001:0454c28": "言日也。四分律六七日。五分律八七日。毘",
    "T41n1822_001:0454c29": "婆沙四月。復有經說半年。十二由延經一年",
    "T41n1822_001:0455a01": "耶　答自古經律論師皆云見聞異也。意",
    "T41n1822_001:0455a02": "說。佛在世時隨眾生機威德不同。或見多",
    "T41n1822_001:0455a03": "日後轉法輪。或見少日後轉法輪　今詳不",
    "T41n1822_001:0455a04": "爾釋如來。八相成道示有父．母．妻．子．生",
    "T41n1822_001:0455a05": "日．出家．成道。為五比丘轉法輪日。大小乘",
    "T41n1822_001:0455a06": "說理合皆同。如說經行．遠近．觀樹等事。容",
    "T41n1822_001:0455a07": "有異也。佛神境力入定之相事難知故　問",
    "T41n1822_001:0455a08": "所以得知。答略有五例。一舉時別故。二",
    "T41n1822_001:0455a09": "異本前後廣略不同。三生等日月同故。四同",
    "T41n1822_001:0455a10": "本前後說有異故。五傳者誤故。由上五緣",
    "T41n1822_001:0455a11": "說有差別。根本事同　一舉時別者。四分律",
    "T41n1822_001:0455a12": "六七日者受解脫樂時。法華經三七日者。",
    "T41n1822_001:0455a13": "思惟法時。出曜經．莊嚴經七七日。五分律",
    "T41n1822_001:0455a14": "八七日等。通思惟法時。智論五十七日者。",
    "T41n1822_001:0455a15": "梵王請前。婆沙四月者。調五比丘根時。有",
    "T41n1822_001:0455a16": "經半年者。以六月故。十二由經一歲者。以",
    "T41n1822_001:0455a17": "經一夏。律．及受歲經。以夏為歲故　二異",
    "T41n1822_001:0455a18": "本前後廣略不同者。律前廣後略。前別說受",
    "T41n1822_001:0455a19": "解脫樂思惟法時。後略不說四月調機。婆",
    "T41n1822_001:0455a20": "沙前略不說梵王請前。後即廣說四月調",
    "T41n1822_001:0455a21": "機。以此二文互證。即知日數經於六月方",
    "T41n1822_001:0455a22": "始說法　三生等日月同者。以八相成道父．",
    "T41n1822_001:0455a23": "母．妻．子．生．及出家．成道等日說皆是同。如",
    "T41n1822_001:0455a24": "何為五比丘轉法輪日有斯懸隔。故知。根",
    "T41n1822_001:0455a25": "本是同。傳有廣略及有誤耳　四同本前後",
    "T41n1822_001:0455a26": "說有異故者。婆沙一百八十二云。佛於菩提",
    "T41n1822_001:0455a27": "樹下三十四心得阿耨菩提。以佛眼遍觀",
    "T41n1822_001:0455a28": "一切世界。誰應最初聞我正法。如前引文。",
    "T41n1822_001:0455a29": "准此。佛成道已即觀根機。中間略其受解",
    "T41n1822_001:0455b01": "脫樂．及思惟法．梵王請等。豈即無耶。故知。",
    "T41n1822_001:0455b02": "諸本闕者亦是略也。若謂婆沙見聞不同。",
    "T41n1822_001:0455b03": "成道之後即觀機根。因何婆沙次下文云。",
    "T41n1822_001:0455b04": "彼初一人。佛成道後。若更五十七日。有餘",
    "T41n1822_001:0455b05": "命者應堪聞法　此即佛成道後。至觀根",
    "T41n1822_001:0455b06": "時五十七日。與智論同。又智論第一云。爾",
    "T41n1822_001:0455b07": "時菩薩捨苦行處。到菩提樹下。坐金剛座",
    "T41n1822_001:0455b08": "降魔眾已。即得阿耨菩提。時梵天王等皆",
    "T41n1822_001:0455b09": "詣佛所。勸請世尊初轉法輪　准此論文。",
    "T41n1822_001:0455b10": "即無食乳糜。即受解脫樂。思惟法時。佛成",
    "T41n1822_001:0455b11": "道後即梵王請。若獨智論見聞異故即說無",
    "T41n1822_001:0455b12": "者。何故第八卷云釋迦牟尼佛得道後。五",
    "T41n1822_001:0455b13": "十七日寧不說法。是時梵王等請。諸文闕略",
    "T41n1822_001:0455b14": "如第一卷略故。非見聞異也　五傳譯誤者",
    "T41n1822_001:0455b15": "如宋本藥師云善信菩薩二十四戒。唐．隋本",
    "T41n1822_001:0455b16": "菩薩四百戒。正法華六根各千二百功德。妙",
    "T41n1822_001:0455b17": "法華三根。千二百。三根八百等。自餘不同不",
    "T41n1822_001:0455b18": "可和會。皆如此類。根本是一。傳不同故。",
    "T41n1822_001:0455b19": "二學行次第者。一切萬行以聞法近善知",
    "T41n1822_001:0455b20": "識為初。涅槃二十五云。一切眾生以聽法",
    "T41n1822_001:0455b21": "因緣。得近大涅槃。一切眾生以聽法故。則",
    "T41n1822_001:0455b22": "具信根。得信根故。樂行布施．戒．忍．精進．",
    "T41n1822_001:0455b23": "禪定．智慧得須隨洹果．乃至佛果。是故當",
    "T41n1822_001:0455b24": "知。得諸善法皆是聽法因緣力故　又云。",
    "T41n1822_001:0455b25": "信心因于聽法。聽法．因于信心。如是二",
    "T41n1822_001:0455b26": "法亦因亦因因亦果亦果果。又正理五十八",
    "T41n1822_001:0455b27": "云。初業地中所習行儀極為繁廣。欲通解",
    "T41n1822_001:0455b28": "者。當於眾生所集觀行諸論中求。以要言",
    "T41n1822_001:0455b29": "之。初修行者。應於解脫具深意樂。觀涅",
    "T41n1822_001:0455c01": "槃德背生死過。先應方便親近善友。善",
    "T41n1822_001:0455c02": "友能為眾行本故。具聞等力。得善友名譬",
    "T41n1822_001:0455c03": "如良醫。乃至廣說。又四預流支。一親近善",
    "T41n1822_001:0455c04": "友。二聽聞正法。三如理作意。四法隨法行。",
    "T41n1822_001:0455c05": "如是等文諸經皆有。聞而不信。猶勝不聞。",
    "T41n1822_001:0455c06": "故法華云。時若法眾聞不輕言汝當作佛。",
    "T41n1822_001:0455c07": "雖謗不信隨於地獄。以是因緣值無量",
    "T41n1822_001:0455c08": "佛。後遇不輕皆發大心　就三乘法中。皆",
    "T41n1822_001:0455c09": "須先學小乘有教後乃可學大乘空教。所",
    "T41n1822_001:0455c10": "以得知。有多文證故。一十輪經第六云。善",
    "T41n1822_001:0455c11": "男子。若諸眾生。於聲聞乘法．獨覺乘法。未",
    "T41n1822_001:0455c12": "作劬勞正勤修學。如是眾生根機下劣精進",
    "T41n1822_001:0455c13": "微少。若有為說微妙甚深大乘正法。說．聽",
    "T41n1822_001:0455c14": "二人俱獲大罪。亦為違逆一切諸佛。所以者",
    "T41n1822_001:0455c15": "何。若諸眾生。於聲聞乘。獨覺乘法。未作劬",
    "T41n1822_001:0455c16": "勞乃至。而聽受大乘正法。如是眾生實是",
    "T41n1822_001:0455c17": "愚癡。自謂聰叡。乃至。如是眾生所有罪報。",
    "T41n1822_001:0455c18": "皆為未求聽習聲聞．獨覺乘法。先求聽習",
    "T41n1822_001:0455c19": "大乘正法。如是愚癡。斷滅論者下劣人身尚",
    "T41n1822_001:0455c20": "難可得。說當能成賢聖法器。乃至。如是",
    "T41n1822_001:0455c21": "眾生所有過失。皆由未學聲聞。獨覺乘法",
    "T41n1822_001:0455c22": "先入大乘　二解深密第二云。我為未種",
    "T41n1822_001:0455c23": "善根。未清淨障。未成就相續。未多修勝",
    "T41n1822_001:0455c24": "解。未積習福德．智慧二種資糧。依生死",
    "T41n1822_001:0455c25": "自性定說諸法。彼聞隨分解了無常無恒",
    "T41n1822_001:0455c26": "等。令種善根等　此指第一時小乘教已",
    "T41n1822_001:0455c27": "　若已種善根　乃至　已積習福德．智慧",
    "T41n1822_001:0455c28": "資糧等。又依三種無自性性。說一切法皆",
    "T41n1822_001:0455c29": "無自性。依相無自性性等說一切法無生滅",
    "T41n1822_001:0456a01": "等　此指第二時大乘教也　又下文云。若",
    "T41n1822_001:0456a02": "有眾生已積習上品善根　乃至　上品福",
    "T41n1822_001:0456a03": "德．智慧二種資糧。聞我善說無生滅等法",
    "T41n1822_001:0456a04": "中。信是佛說。善知取捨。即能速證無上菩",
    "T41n1822_001:0456a05": "提。若修下品五事。聞我此說信是佛說。得",
    "T41n1822_001:0456a06": "無量功德。生自見取。謂一切法皆無生無滅",
    "T41n1822_001:0456a07": "本來寂靜自性涅槃等。生自見取故。退失無",
    "T41n1822_001:0456a08": "量智慧。若不修五事聞我此說。生大業障",
    "T41n1822_001:0456a09": "誹謗不信　准此經文。由聞有教修行五",
    "T41n1822_001:0456a10": "事。由有五事能信大乘。若不修五事即謗",
    "T41n1822_001:0456a11": "不信。故知亦定須先學小乘後學大乘。由",
    "T41n1822_001:0456a12": "斯諸佛出世先說小乘。後說大乘　三大般",
    "T41n1822_001:0456a13": "若四百六十五遍學品云。善現。若不遍學聲",
    "T41n1822_001:0456a14": "聞乘法．獨覺乘法。終不能得菩薩見道　四",
    "T41n1822_001:0456a15": "涅槃經云。譬如長者唯有一子。幼小未堪。",
    "T41n1822_001:0456a16": "恩教半字。後漸長大方教滿字　五菩薩",
    "T41n1822_001:0456a17": "戒本云。菩薩受學菩薩戒者。若學小不學",
    "T41n1822_001:0456a18": "大。是犯非染污。學大不學小。是犯亦染污",
    "T41n1822_001:0456a19": "　六法華經．大智度論．四分律等。皆云。眾生",
    "T41n1822_001:0456a20": "不堪聞大乘故。不及默然入於涅槃。因",
    "T41n1822_001:0456a21": "梵天王請先說小乘。准此等文。故知。欲學",
    "T41n1822_001:0456a22": "大法。須先學小乘法也　今詳。經說先學",
    "T41n1822_001:0456a23": "小乘後學大乘略有四意。一大乘深妙難",
    "T41n1822_001:0456a24": "信即生謗故。法華經云。若但讚佛乘。眾生",
    "T41n1822_001:0456a25": "沒在苦。謗法不信故。墮於三惡道。二生斷",
    "T41n1822_001:0456a26": "滅見故。十輪經云。若諸眾生於聲聞乘．獨",
    "T41n1822_001:0456a27": "覺法乘。未作劬勞正勤修學。根機未熟根",
    "T41n1822_001:0456a28": "機下劣。精進微少而便聽受微妙深甚大乘",
    "T41n1822_001:0456a29": "正法。如是眾生實是愚癡。自謂聰叡陷斷",
    "T41n1822_001:0456b01": "滅邊。墮顛狂想執無因論。三不學小乘",
    "T41n1822_001:0456b02": "唯學大乘。自謂學大乘者。於聲聞乘若人",
    "T41n1822_001:0456b03": "及法。輕毀誹謗招大苦報。故十輪云。或小",
    "T41n1822_001:0456b04": "聽受無上乘法。便於諸佛共所護持聲聞",
    "T41n1822_001:0456b05": "乘法．獨覺乘法。誹謗毀呰。障蔽隱沒。不令",
    "T41n1822_001:0456b06": "流布。為求名利唱如是言。我是大乘是大",
    "T41n1822_001:0456b07": "乘黨。唯樂聽習受持大乘。不樂聲聞．獨覺",
    "T41n1822_001:0456b08": "乘法。亦不親近學二乘人。如是詐稱大",
    "T41n1822_001:0456b09": "乘人等。由自愚癡憍慢勢力。乃至。修學",
    "T41n1822_001:0456b10": "二乘法人誹謗毀辱。令無威勢　又云。若",
    "T41n1822_001:0456b11": "於三乘隨輕毀一品至一頌。不應親近",
    "T41n1822_001:0456b12": "或與交遊。或共住止。或同事業。若有親近。",
    "T41n1822_001:0456b13": "或與交遊。及共住止。或同事業。俱定當墮無",
    "T41n1822_001:0456b14": "間地獄。乃至。受大苦惱難有出期何以故。",
    "T41n1822_001:0456b15": "善男子。我於過去修菩薩行。精勤求證無",
    "T41n1822_001:0456b16": "上智時。或為求請聲聞乘法。下至一頌。乃",
    "T41n1822_001:0456b17": "至。棄捨自身手足。血肉皮骨。頭目髓腦(餘二亦爾)。",
    "T41n1822_001:0456b18": "四若不先學有教精習善根等。即當多諸",
    "T41n1822_001:0456b19": "障難不能信解　問曰。若爾何故諸大乘",
    "T41n1822_001:0456b20": "經。多分毀學小乘。讚學大乘是究竟行。答",
    "T41n1822_001:0456b21": "十輪經自會釋云。是故三乘皆應修學。不應",
    "T41n1822_001:0456b22": "憍傲妄號大乘謗毀聲聞．獨覺乘法。我先",
    "T41n1822_001:0456b23": "唯為大乘法器堅修行者。說如是言。唯修",
    "T41n1822_001:0456b24": "大乘法能得究竟。是故今昔說不相違。梵",
    "T41n1822_001:0456b25": "網經等皆准此會釋　若爾豈無大乘種姓",
    "T41n1822_001:0456b26": "不假積習。唯聞大乘而能信解。答三乘",
    "T41n1822_001:0456b27": "種姓要因先習善根。無有法爾本性三乘差",
    "T41n1822_001:0456b28": "別故。優婆塞戒經第一云。不以性故名為",
    "T41n1822_001:0456b29": "菩薩。眾生有界名為欲心。心如是欲善",
    "T41n1822_001:0456c01": "業因緣。發菩提心名菩薩姓。如是等文非",
    "T41n1822_001:0456c02": "唯一二。又小乘法有二。一小乘法。謂說有",
    "T41n1822_001:0456c03": "教苦．空．無常．及緣起等。二者發小乘心。此",
    "T41n1822_001:0456c04": "說依其有教。積習善根。方能信大。不說先",
    "T41n1822_001:0456c05": "發二乘心。後方學大乘。不發二乘心。發大",
    "T41n1822_001:0456c06": "乘心者。雖學小乘。不名不定。名菩薩",
    "T41n1822_001:0456c07": "性　今應反難。若爾。不因遇緣積習善根",
    "T41n1822_001:0456c08": "方能信大。遇說而能生其信者。先佛應已",
    "T41n1822_001:0456c09": "度盡。何為至今猶有般涅槃性者墮三惡道。",
    "T41n1822_001:0456c10": "而論中說地獄成就三無漏根　問有立云。",
    "T41n1822_001:0456c11": "若有法爾涅槃種姓．及一乘根機等。即有",
    "T41n1822_001:0456c12": "異相。謂性自然於厭生死。愛樂涅槃。薄",
    "T41n1822_001:0456c13": "小煩惱。不行麁惡斷善根等。廣翻無性",
    "T41n1822_001:0456c14": "之相。此說為是為非。答此說非也。問所以",
    "T41n1822_001:0456c15": "得知。答違理．教故。言違理者。無始已來能",
    "T41n1822_001:0456c16": "厭生死愛樂涅槃。薄少煩惱不行麁惡。",
    "T41n1822_001:0456c17": "漸漸熏修。並應先已般涅槃界。時無始故。",
    "T41n1822_001:0456c18": "因行莊嚴論說。一向行惡並斷善根。善因",
    "T41n1822_001:0456c19": "不具名時邊無性。今猶有也。又若有本性",
    "T41n1822_001:0456c20": "即有印相者。普斷善根一向行惡。與無種",
    "T41n1822_001:0456c21": "姓相。有何別而知是菩薩．及一乘人　言",
    "T41n1822_001:0456c22": "違文者。善戒經。瑜伽論。地持等言。菩薩細",
    "T41n1822_001:0456c23": "性無因而得。共許此是菩薩本性。經論之中",
    "T41n1822_001:0456c24": "唯有二印相。一細性印相。二具二性相。細性",
    "T41n1822_001:0456c25": "印相唯佛能知。如何凡夫輒說相別。具二",
    "T41n1822_001:0456c26": "種性有六印相。一切眾生知。凡可知相非",
    "T41n1822_001:0456c27": "本相。如何有相可知是本性相。又瓔珞經",
    "T41n1822_001:0456c28": "云。善財王子等。六住已前退斷善根。墮無",
    "T41n1822_001:0456c29": "間獄。無惡不造。此等何相知是菩薩。又唯",
    "T41n1822_001:0457a01": "識論等。皆云瑜伽五十二真如所緣緣種。是",
    "T41n1822_001:0457a02": "菩薩本性瑜伽論云一切皆有真如所緣",
    "T41n1822_001:0457a03": "緣　以皆有故就障分性。因既平等。相云",
    "T41n1822_001:0457a04": "何異。故知。就人說相有．無不同。定非本性。",
    "T41n1822_001:0457a05": "若言法爾無性有相可知。除聲聞地有何",
    "T41n1822_001:0457a06": "文證。今時能信大乘法者。皆是先世曾種",
    "T41n1822_001:0457a07": "善根。故般若云。若於此經生一念淨信者。",
    "T41n1822_001:0457a08": "當知是人不於一佛．二佛．三．四．五佛所",
    "T41n1822_001:0457a09": "種諸善根。已於無量千萬佛所種諸善",
    "T41n1822_001:0457a10": "根。唯上所明。此論彼機通其五性。一切",
    "T41n1822_001:0457a11": "萬行之根本故。",
    "T41n1822_001:0457a12": "三教起因緣者。就中有五。一一切教起緣。",
    "T41n1822_001:0457a13": "二三乘教起緣。三空有教起緣。四三藏教起",
    "T41n1822_001:0457a14": "緣。五此論教起緣　一一切教起緣者。一切",
    "T41n1822_001:0457a15": "諸佛因中發願。皆為度脫一切眾生令得",
    "T41n1822_001:0457a16": "成佛。三無數劫行菩薩行。證大菩提。不為",
    "T41n1822_001:0457a17": "眾生生人．天中取小果故。求大菩提行",
    "T41n1822_001:0457a18": "多苦行。故法華經云。唯以一大事因緣故",
    "T41n1822_001:0457a19": "出現於世。謂以佛之知見開示悟入一切",
    "T41n1822_001:0457a20": "眾生。又般若論發大菩提有四心。謂廣大．",
    "T41n1822_001:0457a21": "第一．常．其心不顛倒。廣大．第一者。欲令一",
    "T41n1822_001:0457a22": "切眾生得無餘涅槃。無餘涅槃者簡異小乘",
    "T41n1822_001:0457a23": "涅槃也。一切大乘經意皆同。智論云。有三",
    "T41n1822_001:0457a24": "乘道．及人．天道菩薩法應引道眾生於大",
    "T41n1822_001:0457a25": "乘道中。不住大道者著二乘中。不住涅槃",
    "T41n1822_001:0457a26": "者著人天福樂中。作涅槃因。大般若經．法",
    "T41n1822_001:0457a27": "華意亦同也。准上所引經論文意。一切菩",
    "T41n1822_001:0457a28": "薩行菩薩行。演說三學．三乘．三藏皆為",
    "T41n1822_001:0457a29": "佛乘　二三乘教起緣者。就中有二。一正。",
    "T41n1822_001:0457b01": "二兼。正者。謂為求聲聞乘者轉四諦法輪。",
    "T41n1822_001:0457b02": "求緣覺者。說十二因緣。求大乘者說六波",
    "T41n1822_001:0457b03": "羅蜜。兼者說三乘法通為三乘人。諸論中",
    "T41n1822_001:0457b04": "說總別念住．加行位中聲聞乘人。亦修三義",
    "T41n1822_001:0457b05": "觀緣起．及七處善．四十四智．七十七智等。故",
    "T41n1822_001:0457b06": "大般若遍學品云。三乘見道已前皆須遍學。",
    "T41n1822_001:0457b07": "故知四諦．十二緣．六波羅蜜等。通為三乘",
    "T41n1822_001:0457b08": "說也　三空有教起緣者。說有教。為未種",
    "T41n1822_001:0457b09": "善根。未清淨障。未成就相續。未多修勝",
    "T41n1822_001:0457b10": "解。未積集福德．智慧資糧。說諸法有性有",
    "T41n1822_001:0457b11": "生有滅是不安穩等。種善根。乃至。令積",
    "T41n1822_001:0457b12": "集福德．智慧二種資糧。若已種善根。乃至。",
    "T41n1822_001:0457b13": "已積集福德．智慧二種資糧者。佛又依三",
    "T41n1822_001:0457b14": "無性。說一切法皆無自性。謂相無自性性。生",
    "T41n1822_001:0457b15": "無自性性。勝義無自性性。又依相無自性性。",
    "T41n1822_001:0457b16": "勝義無自性性。說一切無生無滅。本來寂靜",
    "T41n1822_001:0457b17": "自性涅槃。又為發趣聲聞乘者。轉四諦法",
    "T41n1822_001:0457b18": "輪。即是有教為聲聞說。唯為發趣修大乘",
    "T41n1822_001:0457b19": "者。說一切法皆無自性無生無滅。本來寂靜",
    "T41n1822_001:0457b20": "自性涅槃。此則唯發趣大乘者說其空教。",
    "T41n1822_001:0457b21": "此就顯相。理實說有通為三乘。說空亦通",
    "T41n1822_001:0457b22": "三乘。三乘定性聞般若者。皆證自乘無漏",
    "T41n1822_001:0457b23": "地故　四三藏教起緣者。說素呾纜藏依",
    "T41n1822_001:0457b24": "力等流。一為眾生得增上心學論道故。二",
    "T41n1822_001:0457b25": "為眾生種種雜說故。三令諸眾生種善根",
    "T41n1822_001:0457b26": "故。四為未入正法令入正法故　說毘",
    "T41n1822_001:0457b27": "奈耶藏依悲等流。一為眾生得增上戒學",
    "T41n1822_001:0457b28": "論道故。二為眾生說諸學處故。三為已種",
    "T41n1822_001:0457b29": "善根者。令相續成就故。四令入正法者。",
    "T41n1822_001:0457c01": "令受持學處故　說阿毘達磨藏依無畏",
    "T41n1822_001:0457c02": "等流。一依增上慧學論道故。二分別諸法",
    "T41n1822_001:0457c03": "自．共相故。三為已成就者。令得正解脫故。",
    "T41n1822_001:0457c04": "四為已受持學處通達諸法真實相故",
    "T41n1822_001:0457c05": "　問素呾纜中有毘奈耶等。毘奈耶中有阿毘",
    "T41n1822_001:0457c06": "達磨等。阿毘達磨中有素呾纜等。此則三藏",
    "T41n1822_001:0457c07": "無有差別。答婆沙一說從勝立名　此經",
    "T41n1822_001:0457c08": "律論中雖一部內兼明三藏。然說就多分",
    "T41n1822_001:0457c09": "立藏名。二即從所明立三藏名。此謂三藏",
    "T41n1822_001:0457c10": "不全分部。隨所明義。即依彼文立三藏別",
    "T41n1822_001:0457c11": "　問何故弟子唯造對法。不造素呾纜藏及",
    "T41n1822_001:0457c12": "毘奈耶藏耶。答素呾纜藏次第所顯。謂素呾",
    "T41n1822_001:0457c13": "纜中應求次第。何故世尊此品無間宣說彼",
    "T41n1822_001:0457c14": "品等　此隨當時機宜次第佛為教主。佛在",
    "T41n1822_001:0457c15": "世時承佛神力。如此說者亦同得名經。佛",
    "T41n1822_001:0457c16": "滅度後弟子不可自造經也　毘奈耶藏緣",
    "T41n1822_001:0457c17": "起所顯。謂毘奈耶中應求緣起。世尊依何",
    "T41n1822_001:0457c18": "緣起制立彼彼學處制立學處唯在於佛",
    "T41n1822_001:0457c19": "不在弟子。雖亦有別教誡學徒。然不名",
    "T41n1822_001:0457c20": "為毘奈耶藏　阿毘達磨應求諸法真實性",
    "T41n1822_001:0457c21": "相。不應求彼次第緣起。或前或後。或無緣",
    "T41n1822_001:0457c22": "起說。俱無過失唯此弟子釋佛所說幽隱",
    "T41n1822_001:0457c23": "法性故。亦得名阿毘達磨。故弟子所制得",
    "T41n1822_001:0457c24": "名對法。非經．律也。然有弟子釋經及律。",
    "T41n1822_001:0457c25": "皆名為論不名經．律唯此弟子造論釋佛",
    "T41n1822_001:0457c26": "三藏　五此論緣起者。世親菩薩。健馱羅國",
    "T41n1822_001:0457c27": "人也。先於一切有部出家。因即受持彼部",
    "T41n1822_001:0457c28": "三藏。後學經部將為當理。於有部義時",
    "T41n1822_001:0457c29": "懷取捨。菩薩。更欲往迦濕彌羅國。研檄",
    "T41n1822_001:0458a01": "有部考定是非。恐彼諸師情懷忌憚。遂改",
    "T41n1822_001:0458a02": "本名潛往尋究。時經四載。有部三藏文義",
    "T41n1822_001:0458a03": "無遺。數以經部異義難破有宗。時有羅",
    "T41n1822_001:0458a04": "漢。名塞建陀。唐言悟入。即是眾賢之本師",
    "T41n1822_001:0458a05": "也。此阿羅漢。頻被詰問怪其神異。遂入定",
    "T41n1822_001:0458a06": "觀知是世親。密告之曰。此部眾中。有未離",
    "T41n1822_001:0458a07": "欲者。恐當致害。長老。可速還本國耳。因",
    "T41n1822_001:0458a08": "即歸還制此論頌。使人齎往迦濕彌羅國。",
    "T41n1822_001:0458a09": "時彼國王。及諸僧眾聞皆歡喜。嚴幢幡等。",
    "T41n1822_001:0458a10": "出境而迎。摽頌於香象前後引從至國。尋",
    "T41n1822_001:0458a11": "讀。咸誦世親弘我宗義。時彼悟入告眾言",
    "T41n1822_001:0458a12": "白。此非專弘有部宗也。頌置傳。說似為",
    "T41n1822_001:0458a13": "不信。如其不爾。請釋即知。於是國王。及",
    "T41n1822_001:0458a14": "諸僧眾。發使往請。菩薩奉珠珍。論主受請",
    "T41n1822_001:0458a15": "為釋本文。凡八千頌。還使寄往。果如悟入",
    "T41n1822_001:0458a16": "之所言也。世親論主。意無朋執。依第一時",
    "T41n1822_001:0458a17": "制造此論。同第一時　依第二時造般若",
    "T41n1822_001:0458a18": "論說諸法皆空。同第二時意　依第三時",
    "T41n1822_001:0458a19": "釋攝論等。旨趣同其解深密意　依第四",
    "T41n1822_001:0458a20": "時述法華論。明二乘無滅。與前三教別。依",
    "T41n1822_001:0458a21": "如來藏無上依經等諸大乘經述佛性論。",
    "T41n1822_001:0458a22": "會經中說一分決定無涅槃法。以為不了",
    "T41n1822_001:0458a23": "　依涅槃經造涅槃論云。法華前經總為一",
    "T41n1822_001:0458a24": "教云。以生死度眾生為船。法華經為",
    "T41n1822_001:0458a25": "一教。以萬行為船涅槃經為一教。以無",
    "T41n1822_001:0458a26": "生滅為船　依前後教述六種論。隨經",
    "T41n1822_001:0458a27": "義別而無朋執。此論既依四諦。旨歸同於",
    "T41n1822_001:0458a28": "初說。三乘實滅。識唯有六。心外有境。就",
    "T41n1822_001:0458a29": "初法輪分二十部。此論多據婆沙以制頌。",
    "T41n1822_001:0458b01": "長行中唯以理勝為宗。非偏一部。然於中",
    "T41n1822_001:0458b02": "間多以經量為正義也。又正理破此名俱",
    "T41n1822_001:0458b03": "舍雹。眾賢論師欲定宗趣。菩薩能仁避而不",
    "T41n1822_001:0458b04": "對。眾賢寄盡謝過。并附俱舍雹屈菩薩",
    "T41n1822_001:0458b05": "評定云。若其無理請便火焚。若有行當願",
    "T41n1822_001:0458b06": "為流傳　論主披檢將為有理。改俱舍雹",
    "T41n1822_001:0458b07": "名順正理。准此。菩薩豈有偏執。故知。此中",
    "T41n1822_001:0458b08": "理長為是。非定一宗。",
    "T41n1822_001:0458b09": "四部執前後者。於中有二。一述部分前後。",
    "T41n1822_001:0458b10": "二述執義不同　一述部分前後者。佛涅",
    "T41n1822_001:0458b11": "槃後一百年中。眾雖有四法唯一　宗　言",
    "T41n1822_001:0458b12": "四眾者。一龍象眾。二邊鄙眾三多聞眾。四大",
    "T41n1822_001:0458b13": "德眾　至百餘年。因其四眾共議大天五事",
    "T41n1822_001:0458b14": "不同。分為兩部(五事者。一餘所誘。二無知。三猶豫。四他令入。五道因道故起。言",
    "T41n1822_001:0458b15": "二部者。一大眾部。二上座部也)　第二百年。大眾部義。更經",
    "T41n1822_001:0458b16": "四破分為九部　先出三部(一一說部。二說出世部。三鷄胤",
    "T41n1822_001:0458b17": "部也)　次出一部(名多聞部)次出一部(名說假部)　二百年",
    "T41n1822_001:0458b18": "滿。大眾部中有一師出。亦名大天。與彼部",
    "T41n1822_001:0458b19": "僧重評五義。因有乖諍分為三部(一制多山部。二西",
    "T41n1822_001:0458b20": "山住部。三北山住部也)　流出八部。兼其本宗總為九",
    "T41n1822_001:0458b21": "部(一大眾部。二一說部。三說出世部。四鷄胤部。五多聞部。六說假部。七制多山部。八西山住部。九北山",
    "T41n1822_001:0458b22": "住部也)　二百餘年。上座部義一味和合。至三百",
    "T41n1822_001:0458b23": "年初分為二部(一說一切有部。亦名說因部。二本上座部。傳名雪山部)　次",
    "T41n1822_001:0458b24": "於一切有部流出一部(名犢子部)　次從犢子",
    "T41n1822_001:0458b25": "部流出四部(一法上部。二賢胄部。三正量部。四密林山部)　次後從",
    "T41n1822_001:0458b26": "說一切有部流出一部(名化地部)　次於化地部",
    "T41n1822_001:0458b27": "流出一部(名法藏部)　至三百年末。從說一切有",
    "T41n1822_001:0458b28": "部流出一部(名飲光部。亦名善歲部)　至四百年初。從",
    "T41n1822_001:0458b29": "說一切有部流出一部(名經量部。自稱我以慶喜為師)　如",
    "T41n1822_001:0458c01": "是上座部。本末重破成十一部(一說一切有部。二雪山部。三犢",
    "T41n1822_001:0458c02": "子部。四法上部。五賢胄部。六正量部。七密林山部。八化地部。九法藏部。十飲光部。十一經量部也)",
    "T41n1822_001:0458c03": "　二述執義不同者。如是諸部。本宗末宗同",
    "T41n1822_001:0458c04": "義異義。今應略說　大眾部。一說部。說出世",
    "T41n1822_001:0458c05": "部。鷄胤部本宗同義者　一切如來無有漏",
    "T41n1822_001:0458c06": "法　諸如來語皆轉法輪　佛以一音說一",
    "T41n1822_001:0458c07": "切法　世尊所說無不如義　如來色身實",
    "T41n1822_001:0458c08": "無邊際　諸佛壽量亦無邊際　色．無色",
    "T41n1822_001:0458c09": "界具六識身　五種色根肉團為體　在等",
    "T41n1822_001:0458c10": "引位有發語言　第八地中亦得久住。",
    "T41n1822_001:0458c11": "預流者有退義　阿羅漢無退義　無世間",
    "T41n1822_001:0458c12": "正見。無世間信根　無無記法　入正離",
    "T41n1822_001:0458c13": "生時可說斷一切結　諸預流者造一切",
    "T41n1822_001:0458c14": "惡。唯除無間　佛所說經皆是了義　無為",
    "T41n1822_001:0458c15": "有九。謂虛空。擇滅。非擇滅。四無色。緣起支",
    "T41n1822_001:0458c16": "性。聖道支性　都無中有　隨眠與心不相",
    "T41n1822_001:0458c17": "應。故纏與心相應　預流者亦得靜慮　四",
    "T41n1822_001:0458c18": "部末宗異義　有於一時二心俱起　道與",
    "T41n1822_001:0458c19": "煩惱容俱現前　業與與異熟有俱時轉",
    "T41n1822_001:0458c20": "　種即為芽　色根。大種有轉變義　心．",
    "T41n1822_001:0458c21": "心所法無轉變義　心遍於身　心隨依",
    "T41n1822_001:0458c22": "境卷．舒可得　說一切有部本宗同義　亦",
    "T41n1822_001:0458c23": "有天中修梵行者　佛慈悲等不緣有情。",
    "T41n1822_001:0458c24": "執有有情不得解脫　定無小法能從前",
    "T41n1822_001:0458c25": "世轉至後世　餘如常說　化地部本宗同",
    "T41n1822_001:0458c26": "義　過去．未來是無。現世．無為是有　於",
    "T41n1822_001:0458c27": "四聖諦一時現觀。見苦諦時然見諸諦",
    "T41n1822_001:0458c28": "　異生不行欲界貪．嗔　亦無天中住梵行",
    "T41n1822_001:0458c29": "者　無為有九。謂虛空。擇滅。非擇滅。不動。",
    "T41n1822_001:0459a01": "善法真如。不善法真如。無記法真如。八道",
    "T41n1822_001:0459a02": "支真如。九緣起真如　佛與二乘。皆同一道",
    "T41n1822_001:0459a03": "同一解脫　飲光部本宗同義　謂若法已斷",
    "T41n1822_001:0459a04": "已遍知則無。未斷未遍知即有　善惡業．",
    "T41n1822_001:0459a05": "果已熟則無。果未熟即有　諸有學有異",
    "T41n1822_001:0459a06": "熟果　經量部本宗同義。謂說諸蘊有從",
    "T41n1822_001:0459a07": "前世轉至後世　異生位中亦有聖法。執",
    "T41n1822_001:0459a08": "有勝義補特迦羅　餘說亦同一切有部",
    "T41n1822_001:0459a09": "　今詳。諸部本宗同義。宗輪論具述差別　末",
    "T41n1822_001:0459a10": "宗異義多分不述但云無量　本宗同義中。",
    "T41n1822_001:0459a11": "一切有部執有有情不得解脫。餘部多分",
    "T41n1822_001:0459a12": "指同有部。諸部中本宗同義。無說一切眾",
    "T41n1822_001:0459a13": "生悉有佛性。佛性論云。佛為小乘人說有",
    "T41n1822_001:0459a14": "眾生不住於性永不般涅槃。於此生疑起",
    "T41n1822_001:0459a15": "不信心　論自釋云。分別部說。凡聖眾生皆",
    "T41n1822_001:0459a16": "從空出。以空為佛性。若依毘曇薩婆多等",
    "T41n1822_001:0459a17": "諸部中說。一切眾生無性得佛性。但有修得",
    "T41n1822_001:0459a18": "佛性。分別眾生凡有三種。一定無佛性。",
    "T41n1822_001:0459a19": "若永不得涅槃。二不定有無。若修即得。",
    "T41n1822_001:0459a20": "不修不得。三定有佛性。即三乘聖人。撿宗",
    "T41n1822_001:0459a21": "輪論。本宗部中無分別部。亦無有執有佛",
    "T41n1822_001:0459a22": "性宗。詳其旨趣。分別部者是末宗異計。立",
    "T41n1822_001:0459a23": "佛性者是末宗異義。分別部中不誦有部所",
    "T41n1822_001:0459a24": "引經故。而不全信。心生疑惑。一切有部以",
    "T41n1822_001:0459a25": "皆共許阿含等經。如來性力知種種界成",
    "T41n1822_001:0459a26": "立無性。分別說部復以四義求有佛性。有",
    "T41n1822_001:0459a27": "部即以五義重破。一種種界可得故。二無",
    "T41n1822_001:0459a28": "相眾生不可得故。三同類譬喻不可得故。",
    "T41n1822_001:0459a29": "以有情為同類。四異類譬喻不同故(以無情為",
    "T41n1822_001:0459b01": "異類也)。五現在無涅槃法不應理故。以分別說",
    "T41n1822_001:0459b02": "部依小乘宗意有佛性。違越契經。於小",
    "T41n1822_001:0459b03": "乘中未說有故。涅槃經云。九部經中無方",
    "T41n1822_001:0459b04": "等經。是故不說有佛性也。又云。我於聲",
    "T41n1822_001:0459b05": "聞．緣覺經中。未說一闡提等悉有佛性",
    "T41n1822_001:0459b06": "　由此慈氏菩薩於聲聞地。述有部等計破",
    "T41n1822_001:0459b07": "分別說部。以違經故。世親菩薩。依方等",
    "T41n1822_001:0459b08": "經述佛性論。破小乘執品破有部等計。",
    "T41n1822_001:0459b09": "順大乘故。後代讀瑜伽者。以聲聞地破有",
    "T41n1822_001:0459b10": "性故。涅槃經說一切眾生悉有佛性。是不",
    "T41n1822_001:0459b11": "了義。佛性論偽惑之甚也。而不知瑜伽於",
    "T41n1822_001:0459b12": "菩薩地後五識相應地。立一切眾生悉有佛",
    "T41n1822_001:0459b13": "因。即是真如所緣緣種一切眾生平等有。又",
    "T41n1822_001:0459b14": "與涅槃第一義空。佛性一切諸佛阿耨菩提",
    "T41n1822_001:0459b15": "中道種子。無差別也。又涅槃第一義空。佛",
    "T41n1822_001:0459b16": "性亦名非空非不空。能與善法為種子",
    "T41n1822_001:0459b17": "故。有何差別也。",
    "T41n1822_001:0459b18": "分別界品第一之一",
    "T41n1822_001:0459b19": "自下第五依文解釋。於中有三。一釋品名。",
    "T41n1822_001:0459b20": "二明次第。二依文解釋　一釋品名者",
    "T41n1822_001:0459b21": "　性義。族義。持義名界。別義。類義。分義名品。",
    "T41n1822_001:0459b22": "此品多門分別界故。由此故名分別界品",
    "T41n1822_001:0459b23": "　所以多門分別界者。蘊唯有為。處唯根",
    "T41n1822_001:0459b24": "境。界中具顯六根．境識。若具依三門明有",
    "T41n1822_001:0459b25": "見等文多繁廣。若分別蘊處類釋於界。義",
    "T41n1822_001:0459b26": "即難知。若以有見就界分別。類釋蘊．處義",
    "T41n1822_001:0459b27": "即易解。故就界門分別有見等　第者居",
    "T41n1822_001:0459b28": "也　一者初也　此品居初故云第一　二",
    "T41n1822_001:0459b29": "明次第者。此論一部總有九品。前之八品。",
    "T41n1822_001:0459b30": "述自宗義釋本頌文。所以先明　後之一",
    "T41n1822_001:0459c01": "品。造釋時加破外執故。所以後說　就八",
    "T41n1822_001:0459c02": "品中。初之二品。通明漏．無漏所以先明。後",
    "T41n1822_001:0459c03": "之六品別明漏．無漏。所以後說　前二品中。",
    "T41n1822_001:0459c04": "界品明諸法體。所以先明。根品明諸法用",
    "T41n1822_001:0459c05": "所以後說。體是本故。故正理論名本事品。又",
    "T41n1822_001:0459c06": "對法論明蘊．處．界名本事分故。根是勝用",
    "T41n1822_001:0459c07": "法差別故。故正理論名差別品　後之六品",
    "T41n1822_001:0459c08": "中。前之三品明有漏因果。後之三品明無漏",
    "T41n1822_001:0459c09": "因果。先厭後欣前明有漏　就有漏中世",
    "T41n1822_001:0459c10": "品是果。所以先明。業．或是因。所以後說。業",
    "T41n1822_001:0459c11": "是近有差別因故在惑先說。隨眠是遠無差",
    "T41n1822_001:0459c12": "別因。所以後說。又或為業因故最後釋。厭",
    "T41n1822_001:0459c13": "果斷因先．因後。或果是苦諦。因是集諦。此",
    "T41n1822_001:0459c14": "舉大體非剋性也。有部苦．集是一物故",
    "T41n1822_001:0459c15": "　無漏三品。賢聖是果。所以先明。如有漏中有",
    "T41n1822_001:0459c16": "情世間。聖無別器故唯說人。不同有漏兼",
    "T41n1822_001:0459c17": "舉器果。智．定是因。所以後說。定因．智果故",
    "T41n1822_001:0459c18": "先明智　亦可。三品俱是道諦。滅諦文便此",
    "T41n1822_001:0459c19": "品已明。或隨眠品末明斷是滅　上明有漏．",
    "T41n1822_001:0459c20": "及無漏等。並據正釋及多分說。文便釋義",
    "T41n1822_001:0459c21": "非無交雜　三依文釋者。此論總有六百",
    "T41n1822_001:0459c22": "七頌。大分為三。前之三頌是釋頌序。次六百",
    "T41n1822_001:0459c23": "頌是根本頌。即是正宗。後之四頌。及破我品",
    "T41n1822_001:0459c24": "釋頌流通　前三後四釋頌時加。非根本頌",
    "T41n1822_001:0459c25": "　然諸論不同。或有流通而無序分。如二",
    "T41n1822_001:0459c26": "十唯識論。或有序分而無流通。如婆沙",
    "T41n1822_001:0459c27": "等。或二俱有。如此論等。或二分俱無。如發",
    "T41n1822_001:0459c28": "智等　前三頌中有二別。初之一頌明歸",
    "T41n1822_001:0459c29": "敬序。次之二頌明發起序　前歸敬序中復",
    "T41n1822_001:0460a01": "分為二。先頌。後釋　頌中有三。前兩句讚",
    "T41n1822_001:0460a02": "所敬德次之一句正申敬禮。後之一句述歸",
    "T41n1822_001:0460a03": "敬序意　就兩句中。初之一字表德所成",
    "T41n1822_001:0460a04": "人。次十三字明人所成德。就十三字中上",
    "T41n1822_001:0460a05": "句六字。顯智斷德。下之一句述其恩德",
    "T41n1822_001:0460a06": "　就六字中。初之三字顯其智德次之一字",
    "T41n1822_001:0460a07": "述其斷德。後之兩字雙明二德。即是二種冥",
    "T41n1822_001:0460a08": "滅義也。下三句易了。知長行中釋。論",
    "T41n1822_001:0460a09": "曰至方申敬禮長行釋也　文中有二。一釋",
    "T41n1822_001:0460a10": "歸敬意。二隨文別解。此所舉文釋歸敬意。",
    "T41n1822_001:0460a11": "故正理云。諸欲造論必有宗承。於所奉師",
    "T41n1822_001:0460a12": "理先歸敬　乃至　令發殷淨信心。欲正",
    "T41n1822_001:0460a13": "流通彼所立教故。先讚禮佛薄伽梵　顯宗",
    "T41n1822_001:0460a14": "云。以讚禮言滅諸惡障。標嘉瑞故　此論",
    "T41n1822_001:0460a15": "云。今欲造論。為顯自師其體尊高。超諸聖",
    "T41n1822_001:0460a16": "眾。故先讚德方申敬禮　已上三論同釋",
    "T41n1822_001:0460a17": "此頌。竝唯歸佛不說法．僧　有人云所拔",
    "T41n1822_001:0460a18": "之中亦有僧。故通法．僧者。謬也。僧雖是佛",
    "T41n1822_001:0460a19": "所拔。何文證論主歸禮　今詳。三論述讚禮",
    "T41n1822_001:0460a20": "意有其三種。一教本佛說。欲傳佛教故先",
    "T41n1822_001:0460a21": "讚禮。令發自他敬重信心。二先讚世尊有",
    "T41n1822_001:0460a22": "勝三德。欲顯教主其體尊高超諸聖眾。證",
    "T41n1822_001:0460a23": "所立教真實不虛。三讚禮大師以標吉祥。",
    "T41n1822_001:0460a24": "福力護念能滅惡障離諸魔事。惡障有三。",
    "T41n1822_001:0460a25": "一師障。二弟子障。三論障。若師有障即不",
    "T41n1822_001:0460a26": "得著述。弟子有障即不能受行。若論有障",
    "T41n1822_001:0460a27": "即水．火等滅。為離此障故先讚禮　諸論",
    "T41n1822_001:0460a28": "之中。或有歸敬而無發起。如阿毘曇論。",
    "T41n1822_001:0460a29": "或有發起而無歸禮。如雜心論。或兼二",
    "T41n1822_001:0460b01": "種。如此論。或二俱無。如發智論　就歸敬",
    "T41n1822_001:0460b02": "中。或唯歸佛。或兼法．僧。皆是作者之意。不",
    "T41n1822_001:0460b03": "可傍求所以也。若傍求言多繁雜。論。",
    "T41n1822_001:0460b04": "諸言所表謂佛世尊。第二隨文別解。於中",
    "T41n1822_001:0460b05": "有五。一述德所依人。二明自利德。三彰利",
    "T41n1822_001:0460b06": "他德。四明敬禮相。五述歸敬意。此文初",
    "T41n1822_001:0460b07": "也　諸言所表謂佛世尊者。如法華云諸求",
    "T41n1822_001:0460b08": "三乘人若有疑悔者。諸言所表三乘人也。",
    "T41n1822_001:0460b09": "今此論云諸一切種．諸冥滅者。諸言所表",
    "T41n1822_001:0460b10": "具德人也。此則諸言唯表於佛。非及餘人",
    "T41n1822_001:0460b11": "無三德故　諸德相傳。西方釋云。初言諸",
    "T41n1822_001:0460b12": "者顯無朋黨。以德召人。諸有三德我即歸",
    "T41n1822_001:0460b13": "敬。以諸外道各謂自師是一切智。若偏歸",
    "T41n1822_001:0460b14": "敬釋迦牟尼。恐生彼謗。故置諸言息其異",
    "T41n1822_001:0460b15": "論者　此乃更招異論。外道亦謂自師具",
    "T41n1822_001:0460b16": "三德及一切智。今置諸言豈非招謗。亦謂",
    "T41n1822_001:0460b17": "世親菩薩歸事外道　又云。或恐佛化根淺",
    "T41n1822_001:0460b18": "有情。權作彼師引入正法。故置諸言。此之",
    "T41n1822_001:0460b19": "諸字起自西方母兒論師。凡欲作論皆置",
    "T41n1822_001:0460b20": "諸言。論主將為當理。故亦言諸者　不然。",
    "T41n1822_001:0460b21": "權形五趣即是化身。直言歸佛豈攝化。",
    "T41n1822_001:0460b22": "又佛權為外道即歸外道。佛既權形五趣。",
    "T41n1822_001:0460b23": "亦應兼歸鬼．畜。即合諸言通於一切　論",
    "T41n1822_001:0460b24": "自釋云。諸言所表謂佛世尊。又云。今欲造",
    "T41n1822_001:0460b25": "論為顯自師其體尊高超諸聖眾。正理．顯",
    "T41n1822_001:0460b26": "宗意同此論。即此諸言已簡外道。何得諸言",
    "T41n1822_001:0460b27": "顯無朋黨。此中言諸顯一切佛。諸言具",
    "T41n1822_001:0460b28": "三德皆歸敬禮故。論。此能破闇故稱冥",
    "T41n1822_001:0460b29": "滅者。此第二明自利德也。文中有二。初以",
    "T41n1822_001:0460c01": "德屬人。次人所成德。此文初也　此者。此",
    "T41n1822_001:0460c02": "諸所表佛也　能破闇故稱冥滅者。由佛世",
    "T41n1822_001:0460c03": "尊能破二種無明闇故。故稱冥滅。論。",
    "T41n1822_001:0460c04": "言一切種諸冥滅者。次人所成德。文中有二。",
    "T41n1822_001:0460c05": "初牒頌標德。次依頌別釋此文初也。",
    "T41n1822_001:0460c06": "論。謂滅諸境一切品冥。次依頌別釋　文中",
    "T41n1822_001:0460c07": "有三。一釋一切種諸四字。二釋冥字。三釋",
    "T41n1822_001:0460c08": "滅字。此文初也　謂滅諸境。釋頌諸字　由",
    "T41n1822_001:0460c09": "染無知於五門境迷自．共相境非一故。故",
    "T41n1822_001:0460c10": "言諸也。染心。不緣二無為故不云一切。",
    "T41n1822_001:0460c11": "非緣諸法味．勢．熟等品類別故不云",
    "T41n1822_001:0460c12": "種也　一切品冥者。不染無知也。此釋一切",
    "T41n1822_001:0460c13": "種三字也　種是種類。是品異名。故以品名",
    "T41n1822_001:0460c14": "釋於種也。不染無知。緣一切法品類皆",
    "T41n1822_001:0460c15": "盡。故言一切。於一一境味．熟．勢用品類眾",
    "T41n1822_001:0460c16": "多。不能了故。不得直言諸境別也。雖",
    "T41n1822_001:0460c17": "言諸．一切品別。皆就所迷非是自體。雖",
    "T41n1822_001:0460c18": "一切品容說自體。然不及說就其所迷",
    "T41n1822_001:0460c19": "所迷品類。相易顯故　有人多解未為得",
    "T41n1822_001:0460c20": "意。恐繁不述。對讀自知　二滅名同其義",
    "T41n1822_001:0460c21": "各別。染污無知雖通二滅。然此中論得擇",
    "T41n1822_001:0460c22": "滅也。不染無知雖通二滅。然此中論得非",
    "T41n1822_001:0460c23": "擇滅。此之二滅。若智。斷德。分各為一德。若",
    "T41n1822_001:0460c24": "自。他利德合為自利若就心以明。即恩居",
    "T41n1822_001:0460c25": "先。為利他故方求佛果滅二冥也。若就",
    "T41n1822_001:0460c26": "成以明。次則先自利。後方能化他。此中論",
    "T41n1822_001:0460c27": "意就成以明。先標自利。智．斷二德。頌與長",
    "T41n1822_001:0460c28": "行先後異者。智德不共是有為。斷德無為",
    "T41n1822_001:0460c29": "共。互有勝劣非定前後。遂其文便故不",
    "T41n1822_001:0461a01": "同也。論。以諸無知至故說為冥。第二",
    "T41n1822_001:0461a02": "別釋冥也　此二無知能覆諸境自．共相等。",
    "T41n1822_001:0461a03": "及一切種味．熟．勢等真實義故。能障諸境",
    "T41n1822_001:0461a04": "自．共相等。及一切種味．熟．勢等真實見故。",
    "T41n1822_001:0461a05": "說為冥也。如闇能覆人．杌實義。及障實",
    "T41n1822_001:0461a06": "見故說為闇　有人云。若染無知能覆理．",
    "T41n1822_001:0461a07": "事二種實義。不染無知能障理．事二種真見",
    "T41n1822_001:0461a08": "　破曰。二種無知。一種是冥。何能證知一",
    "T41n1822_001:0461a09": "覆實義。一障真見。必若爾者。論何不言如",
    "T41n1822_001:0461a10": "其次第。能覆實義能障真見。又二乘無學豈",
    "T41n1822_001:0461a11": "見實義。若見實義即是真見　又云。能覆",
    "T41n1822_001:0461a12": "實義是不染無知。能障真見染無知。破曰。",
    "T41n1822_001:0461a13": "二乘無學豈無真見之障。又論亦應說如",
    "T41n1822_001:0461a14": "其次第言　又云。能覆實義謂覆外境能",
    "T41n1822_001:0461a15": "障真見謂障內心。能覆。能障皆是冥義通",
    "T41n1822_001:0461a16": "二無知　破曰。能覆．能障通二無知。雖不",
    "T41n1822_001:0461a17": "違理。何須於境以外簡內。內門不了豈",
    "T41n1822_001:0461a18": "非冥也。言障內心意趣難解。為障緣內",
    "T41n1822_001:0461a19": "之心。為障內心緣外。為障緣內．外心。三",
    "T41n1822_001:0461a20": "皆有過。若謂障緣內心。緣外因何不障。",
    "T41n1822_001:0461a21": "若謂障緣外心。緣內因何不障。若謂障",
    "T41n1822_001:0461a22": "緣內．外心。因何境唯覆外。心兼障內。諸",
    "T41n1822_001:0461a23": "障實義豈唯六境。縱令有救亦乃言中有",
    "T41n1822_001:0461a24": "迷。論。唯佛世尊至故稱為滅。第三別",
    "T41n1822_001:0461a25": "釋滅字　於中有二。一即正釋。二遮餘",
    "T41n1822_001:0461a26": "聖。此即初也　唯。遮餘聖　世尊表佛",
    "T41n1822_001:0461a27": "　於二無知證不生法者。明所證法也。言",
    "T41n1822_001:0461a28": "不生者。即有其二種。一無知不生。二擇滅．",
    "T41n1822_001:0461a29": "非擇滅。論既言證謂二無為。於染無知證",
    "T41n1822_001:0461b01": "於擇滅。斷德圓滿。不染無知證非擇滅。智德",
    "T41n1822_001:0461b02": "圓滿。無知不生智無障故。正理云。諸境界冥",
    "T41n1822_001:0461b03": "亦永滅故。斷德圓滿。一切種冥皆永斷故。智",
    "T41n1822_001:0461b04": "德圓滿　准上論文。斷染無知證得擇滅",
    "T41n1822_001:0461b05": "名為斷德。不染無智得永不生得其智德。",
    "T41n1822_001:0461b06": "即是佛一切智。若兼眷屬通五蘊性。",
    "T41n1822_001:0461b07": "論。聲聞獨覺至非一切種。第二遮餘聖　聲",
    "T41n1822_001:0461b08": "聞．獨覺雖滅諸冥。以染無知畢竟斷故。麟",
    "T41n1822_001:0461b09": "喻獨覺不動羅漢以不退故。染污無知畢竟",
    "T41n1822_001:0461b10": "永斷。與佛同斷。非一切種。不染無知猶未",
    "T41n1822_001:0461b11": "斷故。與佛不同。論。所以者何。徵　俱",
    "T41n1822_001:0461b12": "解脫人是利根者。戒．定二障悉已永斷。如何",
    "T41n1822_001:0461b13": "說非一切種智耶。論。由於佛法至由",
    "T41n1822_001:0461b14": "未斷故。答也　言佛法者。其二義。一功德",
    "T41n1822_001:0461b15": "法。二佛教法。於功德法根障未盡。不能證",
    "T41n1822_001:0461b16": "得。於佛教法無知覆故。不能證解。",
    "T41n1822_001:0461b17": "極遠時。謂觀前後八萬劫外　極遠處者。三",
    "T41n1822_001:0461b18": "千界外。二乘宿住不能觀知八萬劫前。死",
    "T41n1822_001:0461b19": "生智通不能觀知八萬劫後。天眼．天耳．神",
    "T41n1822_001:0461b20": "境智通。不能見聞．往三千外　諸義類",
    "T41n1822_001:0461b21": "者。謂熟．勢等種種義類　不染無知猶未斷",
    "T41n1822_001:0461b22": "者。謂於佛法極遠時等。不染無知未得不",
    "T41n1822_001:0461b23": "生故　此唯顯佛具二德也　問正理",
    "T41n1822_001:0461b24": "文。斷染無知證斷圓滿。不染無知得智圓",
    "T41n1822_001:0461b25": "滿。何故此論二十七云。斷圓德有四種。一",
    "T41n1822_001:0461b26": "一切煩惱斷。二一切定障斷。三畢竟斷。四并",
    "T41n1822_001:0461b27": "習斷　准此論文。定障。并習非是擇滅。如何",
    "T41n1822_001:0461b28": "斷德准是擇滅。答此亦不違。前說斷圓德",
    "T41n1822_001:0461b29": "擇滅為體。二乘雖有斷德。而不是圓滿。佛",
    "T41n1822_001:0461c01": "兼斷餘方得滅圓。如九遍知。異生位中。雖",
    "T41n1822_001:0461c02": "斷下八地煩惱而滅雙因。無無漏得未缺",
    "T41n1822_001:0461c03": "有頂。見道五心雖有無漏得證其擇滅。由",
    "T41n1822_001:0461c04": "雙因未滅俱繫未離。斷義未圓不名遍知",
    "T41n1822_001:0461c05": "　斷德亦爾。二乘雖斷煩惱證於擇滅。由",
    "T41n1822_001:0461c06": "習氣未斷。定障未盡。不名圓滿。如來由",
    "T41n1822_001:0461c07": "具四義斷德名圓。非無記滅為斷德體",
    "T41n1822_001:0461c08": "　如九遍知。雖賴四緣得遍知名。非此四緣",
    "T41n1822_001:0461c09": "即遍知體　如無師義以成智圓。非彼無師",
    "T41n1822_001:0461c10": "即是智體　有人雖有三解竝非應理　第",
    "T41n1822_001:0461c11": "一解云。斷德從強擇滅為體。若據其兼通",
    "T41n1822_001:0461c12": "非擇滅。故不相違者　不然更無有文許",
    "T41n1822_001:0461c13": "無記滅為斷德體。是故無記而名為德。理",
    "T41n1822_001:0461c14": "不應然　第二解云。斷德唯以擇滅為體。",
    "T41n1822_001:0461c15": "然有定障等擇滅不顯。定障等若無擇滅即",
    "T41n1822_001:0461c16": "顯。能顯斷故。名斷圓德者　有其二過一即",
    "T41n1822_001:0461c17": "非斷亦名斷德。所顯是斷。能顯非斷故。如",
    "T41n1822_001:0461c18": "九遍知能顯非遍知故。二即無記滅顯擇滅",
    "T41n1822_001:0461c19": "名斷德者。與前斷德通無記滅有何差別。",
    "T41n1822_001:0461c20": "此釋雖似是仍非盡理也　第三釋云。彼文",
    "T41n1822_001:0461c21": "四斷皆通擇滅。若煩惱斷是自性斷．緣縛斷。",
    "T41n1822_001:0461c22": "若定障斷。并習斷是緣縛斷。若畢竟斷通自",
    "T41n1822_001:0461c23": "性．緣縛者　不然。此與不退俱解脫人有",
    "T41n1822_001:0461c24": "何差別。亦具如前四種斷德故。皆於定障．",
    "T41n1822_001:0461c25": "習氣．緣縛斷故。亦有畢竟．自性．緣縛斷故。",
    "T41n1822_001:0461c26": "與佛何別　問世尊實斷一切煩惱．并及習",
    "T41n1822_001:0461c27": "氣。如何但說滅二無知。答但顯無知即兼",
    "T41n1822_001:0461c28": "顯餘。無知通與一切煩惱習相應故。無知",
    "T41n1822_001:0461c29": "即是一切煩惱習氣本故。無斷無知留餘",
    "T41n1822_001:0462a01": "煩惱．及習氣故。所以但說斷二無知　問",
    "T41n1822_001:0462a02": "此二無知以何為體　答染污無知無明為",
    "T41n1822_001:0462a03": "體　不染無知劣慧為體　今釋不染無知",
    "T41n1822_001:0462a04": "八門分別。一引文出體。二釋通外難。三對",
    "T41n1822_001:0462a05": "妄通文。四破敘異說。五述體通局。六對染",
    "T41n1822_001:0462a06": "辨異。七明差別。八述斷分位　一引文",
    "T41n1822_001:0462a07": "出體者。婆沙第九云。有有五種。一名有。謂",
    "T41n1822_001:0462a08": "龜毛．兔角．空華．髻等。二實有。謂一切法各",
    "T41n1822_001:0462a09": "住自性。三假有。謂瓶．衣．軍．林。四和合有。謂",
    "T41n1822_001:0462a10": "於諸蘊和合施設補特伽羅。五相對有。謂",
    "T41n1822_001:0462a11": "此彼岸長短事等　問若無有見於五見",
    "T41n1822_001:0462a12": "何見攝。何所斷。答此非是見。邪智　問此邪",
    "T41n1822_001:0462a13": "智是何。答此是欲界修所斷中無覆無記邪",
    "T41n1822_001:0462a14": "行相智。如於杌起人想。及於人起杌想。",
    "T41n1822_001:0462a15": "於非道起道想。於道起非道想如是等",
    "T41n1822_001:0462a16": "　問若爾智蘊所說當云何通。如說云何邪智",
    "T41n1822_001:0462a17": "謂染污慧。答邪智有二。一染污．二不染污",
    "T41n1822_001:0462a18": "　染污者無明相應　不染污者無明不相應。",
    "T41n1822_001:0462a19": "如於杌起人想等　染污者．聲聞．獨覺俱",
    "T41n1822_001:0462a20": "能斷盡。亦不現行　不染污者。聲聞．獨覺雖",
    "T41n1822_001:0462a21": "能斷盡而由現行。唯有如來畢竟不起。煩",
    "T41n1822_001:0462a22": "惱．習氣俱永斷故。由此獨稱正等覺者　染",
    "T41n1822_001:0462a23": "污邪智由勝義故名為邪智。不染污者由",
    "T41n1822_001:0462a24": "世俗故得邪智名。非由勝義。煩惱邪法不",
    "T41n1822_001:0462a25": "相應故。後智蘊中所說邪智是勝義者。今",
    "T41n1822_001:0462a26": "說世俗。故不相違　准上。二種邪智攝一",
    "T41n1822_001:0462a27": "切邪智。世俗邪智即是煩惱習氣。與正理同。",
    "T41n1822_001:0462a28": "既云無覆無記。故知不通善性。又正理論",
    "T41n1822_001:0462a29": "二十八云。是故即應味．勢．熟等。不勤求",
    "T41n1822_001:0462b01": "解。慧與異相法俱為因引生後同類惠",
    "T41n1822_001:0462b02": "此慧於解又不勤求。復為因引生不勤求",
    "T41n1822_001:0462b03": "解慧。如是展轉無始時來。因果相仍習以成",
    "T41n1822_001:0462b04": "性。故即於彼味等境中。數習於解無堪",
    "T41n1822_001:0462b05": "能智。此所引劣智名不染無知。即此俱生心．",
    "T41n1822_001:0462b06": "心所法總名習氣。理定應然　又云　或諸",
    "T41n1822_001:0462b07": "有情有煩惱位。所有無染心。及相續。由諸",
    "T41n1822_001:0462b08": "煩惱間雜所熏。有能順生煩惱氣分。故諸",
    "T41n1822_001:0462b09": "無染心．及眷屬。似彼行相差別而生。由數",
    "T41n1822_001:0462b10": "習力相繼而起故。離過身中仍名有習氣。",
    "T41n1822_001:0462b11": "一切智者永斷不行。然於已斷見所斷位。",
    "T41n1822_001:0462b12": "通染．不染心相續中。有餘順生煩惱習性。",
    "T41n1822_001:0462b13": "是見所斷煩惱氣分。於中染者說名類性。金",
    "T41n1822_001:0462b14": "剛道斷皆不現行。若不染者名見所斷煩惱",
    "T41n1822_001:0462b15": "習氣。亦彼道斷。由根差別有行．不行　准",
    "T41n1822_001:0462b16": "此論文。類性既非是身習氣。故知心所　又",
    "T41n1822_001:0462b17": "云。若於已斷修所斷位。唯於不染心相續",
    "T41n1822_001:0462b18": "中。有餘順生煩惱習性。是修所斷煩惱氣",
    "T41n1822_001:0462b19": "分。名修所斷煩惱習氣。是有漏故無學已斷。",
    "T41n1822_001:0462b20": "隨根勝劣有行．不行。世尊已得法自在故。",
    "T41n1822_001:0462b21": "彼如煩惱畢竟不行。故佛獨稱善淨相續。",
    "T41n1822_001:0462b22": "即由此故行無誤失。得不共法三念住等",
    "T41n1822_001:0462b23": "　准上二解。其意大同。而因有別。前釋以",
    "T41n1822_001:0462b24": "不勤求慧。及異相法俱。展轉為因引生習氣。",
    "T41n1822_001:0462b25": "後釋以無染心。及與相續。由諸煩惱間雜所",
    "T41n1822_001:0462b26": "熏。有能順生煩惱氣分。由此為因引生",
    "T41n1822_001:0462b27": "習氣。是心．心所不取於身　元瑜師。引此",
    "T41n1822_001:0462b28": "文證兼取其身以為習氣者誤也。所以定",
    "T41n1822_001:0462b29": "知不通於身。正理對辨差別中云。又若於",
    "T41n1822_001:0462c01": "事自．共相愚是名第一染無知相。若於諸",
    "T41n1822_001:0462c02": "法味．勢．熟．德．數．量．處．時．同．異等相不如",
    "T41n1822_001:0462c03": "實覺。是第二不染無知相　准此故知。正理",
    "T41n1822_001:0462c04": "二說。唯心。心所以為習氣。即彼相應慧名不",
    "T41n1822_001:0462c05": "染無知。准上正理。二文既同婆沙邪智習氣",
    "T41n1822_001:0462c06": "為體　故知。亦同婆沙唯無記性　又正理",
    "T41n1822_001:0462c07": "云。有劣無知無覆無記性能障解脫。是解",
    "T41n1822_001:0462c08": "脫障體　又云。諸大論師咸言。練根皆為遮",
    "T41n1822_001:0462c09": "遣見．修斷惑力所引發。無覆無記無知現行",
    "T41n1822_001:0462c10": "　准知上二文。定准無記准是心所。若兼",
    "T41n1822_001:0462c11": "通善。及通身者。有何文證。又違其理。凡",
    "T41n1822_001:0462c12": "言邪智不得名為正智。無知不得名知。",
    "T41n1822_001:0462c13": "善相應慧名為正智。如何名邪智。及名無",
    "T41n1822_001:0462c14": "知耶。又如非香嗅物受香嗅熏有香嗅",
    "T41n1822_001:0462c15": "習氣。香嗅之物即不如是。故知無記受熏。",
    "T41n1822_001:0462c16": "善．惡不爾　准上理教義極分明定是無記。",
    "T41n1822_001:0462c17": "既無理．教。何得通身．通善　二釋通外難",
    "T41n1822_001:0462c18": "者。有人難云。若唯無記不通善者。無色羅",
    "T41n1822_001:0462c19": "漢善心現前。應名為佛。爾時不成就不染",
    "T41n1822_001:0462c20": "無知故　通曰。准此難意不得論意。不",
    "T41n1822_001:0462c21": "染無知。佛與二乘有差別者。但論生與不",
    "T41n1822_001:0462c22": "生以釋別相。處處文同。無一文說成不成",
    "T41n1822_001:0462c23": "別。無色羅漢善心現前。雖不成就不染無",
    "T41n1822_001:0462c24": "知。與佛是同。然佛不生。羅漢生故故不名",
    "T41n1822_001:0462c25": "佛。難既非難。文又無文。理全無理。故知",
    "T41n1822_001:0462c26": "不染無知定唯無記　三對妄通文者。妄通",
    "T41n1822_001:0462c27": "論云。婆沙但解邪行相智非實知故名之",
    "T41n1822_001:0462c28": "為邪。故云無記。正理出解脫障體及根障",
    "T41n1822_001:0462c29": "體故言無記。今者總出一切不染無知體",
    "T41n1822_001:0463a01": "故亦通善性　今詳。此釋全無理趣。婆沙但",
    "T41n1822_001:0463a02": "解邪行相智非如實知名之為邪。故云無",
    "T41n1822_001:0463a03": "記者。今說一切不染無知。豈亦通取如實",
    "T41n1822_001:0463a04": "知者。若如實知。即非無知。故正理辨差別",
    "T41n1822_001:0463a05": "云。若於味．熟．勢等不能如實覺。是不染",
    "T41n1822_001:0463a06": "無知相　准此。豈取如實知耶　又妄通云。",
    "T41n1822_001:0463a07": "無知有二。一者是善障法力劣。二者無記障",
    "T41n1822_001:0463a08": "法力勝。婆沙。正理據勝而說。故言無記。今",
    "T41n1822_001:0463a09": "言通善。亦據劣明者　難曰。正理說根障",
    "T41n1822_001:0463a10": "等可言無記。婆沙不明根障。因何不說",
    "T41n1822_001:0463a11": "於劣。又釋義法。兩俱有文可就理長。從一",
    "T41n1822_001:0463a12": "文正釋通一文說通善性。既無文．理。何",
    "T41n1822_001:0463a13": "得執通善性。通無記文　四破異說者。",
    "T41n1822_001:0463a14": "准正理．婆沙。不染無知唯慧為體。文極分",
    "T41n1822_001:0463a15": "明。何得有人執通餘法。若有此釋不堪",
    "T41n1822_001:0463a16": "載文。何得謬敘十一師釋總違論文　第",
    "T41n1822_001:0463a17": "一師云。不染無知以未成佛來。鈍異熟心。",
    "T41n1822_001:0463a18": "心所為體　第二師云。以未成佛來。鈍",
    "T41n1822_001:0463a19": "四無記心．心所法為體　第三西方德光論",
    "T41n1822_001:0463a20": "師云。以未成佛來鈍自性無記心．心所法",
    "T41n1822_001:0463a21": "為體　第四師云。以未成佛來鈍眾同分",
    "T41n1822_001:0463a22": "為體。依此同分所起慧等觀境不明　已",
    "T41n1822_001:0463a23": "上四師若不錯敘即是無記。此釋薄有所",
    "T41n1822_001:0463a24": "知。即合依於經論。正理．婆沙分明唯無記",
    "T41n1822_001:0463a25": "慧為體性。因何前三師說兼心．心所。第四",
    "T41n1822_001:0463a26": "師取眾同分耶。應言前三雖說無記通局",
    "T41n1822_001:0463a27": "不同。皆慧為體。第四應云鈍眾同分所生",
    "T41n1822_001:0463a28": "劣慧為體　第五師。以不自在為體。引正",
    "T41n1822_001:0463a29": "理七十出解脫障體證此師釋　第六師云。",
    "T41n1822_001:0463b01": "以不得為體　第七師云。以不勤求等為",
    "T41n1822_001:0463b02": "體　此二亦引正理出解脫障為證。准正",
    "T41n1822_001:0463b03": "理師出解脫障體有四師說。一師以無記劣",
    "T41n1822_001:0463b04": "慧為體。此是以不染無知為體。正理詳",
    "T41n1822_001:0463b05": "為正義。後三。皆不用不染無知為體。正理",
    "T41n1822_001:0463b06": "廣破此之三師。是出解脫障體不同。非是",
    "T41n1822_001:0463b07": "說不染無知體性有異。正理七十破皆云不",
    "T41n1822_001:0463b08": "許是彰。不言不許是不染無知。將此三",
    "T41n1822_001:0463b09": "師說障不同。說為不染無知者。誤之甚也。",
    "T41n1822_001:0463b10": "如出教體。或說音聲。或云名句。復出聲",
    "T41n1822_001:0463b11": "體豈得云聲．或以名句為體。後四師說。",
    "T41n1822_001:0463b12": "論自立破。非宗所許不繁敘　五述體通",
    "T41n1822_001:0463b13": "局者。不染無知無覆無記劣慧為體。通四",
    "T41n1822_001:0463b14": "無記。異熟生心理不應疑。所以知通威儀．",
    "T41n1822_001:0463b15": "工巧。習氣相應劣慧名不染無知。二乘齊足",
    "T41n1822_001:0463b16": "越坑。迦葉起舞。是威儀習氣。畢凌伽喚河",
    "T41n1822_001:0463b17": "神為小婢等。是工巧習氣。故知定通三種",
    "T41n1822_001:0463b18": "無記。通變化者。有似貪．嗔等起變化者。",
    "T41n1822_001:0463b19": "然未見文。皆是習氣。故知亦通變化　六",
    "T41n1822_001:0463b20": "對辨差別。正理二十八有三釋　第一釋云。",
    "T41n1822_001:0463b21": "今詳。二種無知相別。謂由此故立愚．智殊。",
    "T41n1822_001:0463b22": "如是名為染無知相。若由此故或有境中智",
    "T41n1822_001:0463b23": "不及愚是第二相　述曰。愚謂異生。智謂",
    "T41n1822_001:0463b24": "聖者。斷名聖者。不斷名凡。此由染污無知",
    "T41n1822_001:0463b25": "立愚．智別。或有境中羅漢不識赤鹽。異生",
    "T41n1822_001:0463b26": "善通三藏。是名於境智不及愚。准此異相。",
    "T41n1822_001:0463b27": "而不可說不染無知通所依身　第二釋",
    "T41n1822_001:0463b28": "云。又若斷已。佛與二乘皆無差別。是第一",
    "T41n1822_001:0463b29": "相。若有斷已。佛與二乘有行．不行。是第二",
    "T41n1822_001:0463c01": "相　述曰。染污無知三乘同斷。斷已不行自",
    "T41n1822_001:0463c02": "性斷故。皆無差別。不染無知三乘同斷。緣縛",
    "T41n1822_001:0463c03": "斷故。二乘容行。唯佛不行。故有差別　第",
    "T41n1822_001:0463c04": "三釋云。若於事中自．共相愚。是名第一染",
    "T41n1822_001:0463c05": "無知相。若於諸法味．勢．熟．德．數．量．處．時．",
    "T41n1822_001:0463c06": "同．異等相。不能如實覺。是不染無知　述",
    "T41n1822_001:0463c07": "曰。染污無知迷自．共相。不染無知謂於諸",
    "T41n1822_001:0463c08": "法味(諸法滋味或苦等味)勢(諸法損益等勢力)熟(諸法至成熟位)德(德用也)數(一二等數",
    "T41n1822_001:0463c09": "也)量(大少等量)處(近遠等處)時(近遠等時)同(相似)異(差別也)准第三釋。",
    "T41n1822_001:0463c10": "不染無知亦非所依身也　七明斷差別者。",
    "T41n1822_001:0463c11": "染污無知有其三義。一自性斷。謂對治道力。",
    "T41n1822_001:0463c12": "捨彼得時名之為斷故。二緣縛斷。謂望他",
    "T41n1822_001:0463c13": "身名緣縛斷。斷緣他身煩惱。至第九品方",
    "T41n1822_001:0463c14": "名斷故。若望自身無緣縛斷。三不生斷。謂",
    "T41n1822_001:0463c15": "諸煩惱至不生位得畢竟不生。如見道惑",
    "T41n1822_001:0463c16": "至上忍位。如修道惑。利根聖人不出觀斷",
    "T41n1822_001:0463c17": "惑。加行道時。彼九品惑得永不生。鈍根聖",
    "T41n1822_001:0463c18": "人容却退故無不生斷。菩薩．麟角。於七",
    "T41n1822_001:0463c19": "方便見修煩惱皆得不生。餘一類聲聞等。",
    "T41n1822_001:0463c20": "於七方便亦容見修惑不生。其相不顯故",
    "T41n1822_001:0463c21": "不述也。自餘一切無不生斷　不染無知有",
    "T41n1822_001:0463c22": "二種斷。一緣縛斷。謂彼彼地斷第九品染無",
    "T41n1822_001:0463c23": "知時。得緣縛斷。二不生斷。謂於彼彼位得",
    "T41n1822_001:0463c24": "畢竟不生。二乘分斷。佛全斷故　八述斷分",
    "T41n1822_001:0463c25": "位者。於中有二。一分斷。二全斷　分斷者。",
    "T41n1822_001:0463c26": "隨彼彼位畢竟不生。爾時名斷。如根定障",
    "T41n1822_001:0463c27": "等　全斷者。菩薩至金剛心。爾時總得一切",
    "T41n1822_001:0463c28": "不染無知非擇滅故。爾時斷盡。雖從五停",
    "T41n1822_001:0463c29": "觀一坐得大菩提。爾時即永不行。然得非",
    "T41n1822_001:0464a01": "擇滅盡。必至金剛喻定。如現觀邊俗心",
    "T41n1822_001:0464a02": "雖永不生。至三類智邊。得非擇滅。由於爾",
    "T41n1822_001:0464a03": "時勝緣闕故。其勝緣者。正理論云謂彼所",
    "T41n1822_001:0464a04": "依身。彼所依身與見道同。在見道時無容",
    "T41n1822_001:0464a05": "得起。出現觀時所依已滅。既闕勝依故不",
    "T41n1822_001:0464a06": "得起　問利根聖人不出觀斷惑。九煩惱",
    "T41n1822_001:0464a07": "於加行道得非擇滅。不染無知與此應同。",
    "T41n1822_001:0464a08": "五停心位應得不生。答未成佛來。容得",
    "T41n1822_001:0464a09": "與一類不染無知作其所依。此類不染無知。",
    "T41n1822_001:0464a10": "闕勝緣時。身得不起。設令三十三心中。",
    "T41n1822_001:0464a11": "若起散心亦容不了。爾時未具一切智故。",
    "T41n1822_001:0464a12": "道非是彼正對治故。且如欲界九依身中",
    "T41n1822_001:0464a13": "此身皆容作煩惱依。以道是煩惱正對治",
    "T41n1822_001:0464a14": "故。以是義故不可為例。又假令三十三",
    "T41n1822_001:0464a15": "心。出觀之時。智不及佛也。三十二心出觀",
    "T41n1822_001:0464a16": "之時。智又更劣也。餘心准此。故知不染無知",
    "T41n1822_001:0464a17": "別別心起別別品斷。豈同煩惱。論。已",
    "T41n1822_001:0464a18": "讚世尊至利他德圓。此下第三述利他德。",
    "T41n1822_001:0464a19": "此結引也。論。拔眾生出生死泥者。牒",
    "T41n1822_001:0464a20": "頌文也　言眾生者。即有情異名。梵名薩",
    "T41n1822_001:0464a21": "埵。此名有情。梵名社伽(上聲)此名眾生。即與",
    "T41n1822_001:0464a22": "有情體一名異　有人云。若名眾生即兼",
    "T41n1822_001:0464a23": "非情。所以但言有情　誤也。故大乘同性經。",
    "T41n1822_001:0464a24": "楞伽主。白佛言。世尊。眾生何義。佛告楞伽",
    "T41n1822_001:0464a25": "主。眾生者。眾物和合。地．水．火．風．空．識。由",
    "T41n1822_001:0464a26": "如蘆束更轉相依。故言眾生　准此經文",
    "T41n1822_001:0464a27": "說其有情名眾生者。為破別有一物為",
    "T41n1822_001:0464a28": "有情體又准此文。有情．眾生。名異體同。眾",
    "T41n1822_001:0464a29": "生六界共成。有情亦爾。不可別指一法為",
    "T41n1822_001:0464b01": "有情體。唯識論師。指一實物阿賴耶識為",
    "T41n1822_001:0464b02": "有情體。即非六界合成。不顯有情是假非",
    "T41n1822_001:0464b03": "實。論。由彼生死至所以喻泥釋頌泥",
    "T41n1822_001:0464b04": "義。三界五趣是生死處。業雜愛水其類於",
    "T41n1822_001:0464b05": "泥。處之即沈溺。出之即難。可漸下名沈沒",
    "T41n1822_001:0464b06": "故稱溺。九十五種不能離故難可得出。處",
    "T41n1822_001:0464b07": "泥必沈沒。小力不能出。二義同故以喻於",
    "T41n1822_001:0464b08": "泥。論。眾生於中至拔濟令出。釋恩德",
    "T41n1822_001:0464b09": "也　眾生於中淪沒無救出悲境　世尊哀",
    "T41n1822_001:0464b10": "愍。是大悲也　隨授所應正法教手。巧便智",
    "T41n1822_001:0464b11": "也　拔濟令出。悲事成也　顯宗論云。諸有",
    "T41n1822_001:0464b12": "成就巧智大悲。授如應言。拔濟令出。此即",
    "T41n1822_001:0464b13": "由悲故欲救。由巧智故能救。大悲。巧智。名",
    "T41n1822_001:0464b14": "雖不同。是佛利他有漏智攝。為恩德體。兼",
    "T41n1822_001:0464b15": "取隨行。義如常釋。論。已讚佛德次中",
    "T41n1822_001:0464b16": "敬禮。此下第四述敬禮相。此結引也。",
    "T41n1822_001:0464b17": "論。敬禮如是。至名如理師。牒頌釋也　稽",
    "T41n1822_001:0464b18": "首接足故稱敬禮者。釋頌敬禮二字　稽之",
    "T41n1822_001:0464b19": "言至　首之謂頭。以已之首至佛之足。",
    "T41n1822_001:0464b20": "表敬禮敬。禮通三業。故攝論云。我以身．",
    "T41n1822_001:0464b21": "口．意頂禮世尊足　世親菩薩敬雖偏說",
    "T41n1822_001:0464b22": "身。必具三業。頌讚是語業。稽首是身業。起",
    "T41n1822_001:0464b23": "二是意業　諸有具前自他利德故云如是",
    "T41n1822_001:0464b24": "者。釋頌第三。二字　如是。即是指前有德",
    "T41n1822_001:0464b25": "人也　如實無倒教授誡勗名如理師釋頌",
    "T41n1822_001:0464b26": "下三字也。言必契理名為如實。法應時機",
    "T41n1822_001:0464b27": "名為無倒。勸行有益名為教授。遮行無益",
    "T41n1822_001:0464b28": "名為誡勗。故婆沙十六云。遮無利益故名",
    "T41n1822_001:0464b29": "教誡。與有利益故名教授　言無倒者。倒",
    "T41n1822_001:0464c01": "有三種。一法倒。二人倒。三時倒。法倒則識",
    "T41n1822_001:0464c02": "機不識法。如知此人多貪為說慈悲觀。",
    "T41n1822_001:0464c03": "人倒則識法不識機。如知不淨觀。能治多",
    "T41n1822_001:0464c04": "貪。不識機故教多嗔者。時倒雖識機法。而",
    "T41n1822_001:0464c05": "說失時。或根未熟而說。或根已熟不說。逆",
    "T41n1822_001:0464c06": "時即無智慧。過時是無慈悲。如來說法離",
    "T41n1822_001:0464c07": "此三倒故名如理師。論。如理師言至",
    "T41n1822_001:0464c08": "與願神通。上明所禮之師體具三德。下釋",
    "T41n1822_001:0464c09": "如理師名。從恩德也　如理師言顯利他",
    "T41n1822_001:0464c10": "者。總釋也　能方便說如理正教者。釋有巧",
    "T41n1822_001:0464c11": "便智　從生死泥拔眾生出者　悲拔苦也。",
    "T41n1822_001:0464c12": "由斯悲智恩德圓也。不由威力與願神通者。",
    "T41n1822_001:0464c13": "簡凡．小也　不由威力。簡輪王以王威",
    "T41n1822_001:0464c14": "力令行十善等　不由與願。簡父母天神。",
    "T41n1822_001:0464c15": "但有深願。不能救也　不由神通。簡獨",
    "T41n1822_001:0464c16": "覺等。現通教化暫令生信。不能說法令出",
    "T41n1822_001:0464c17": "生死。此等皆非如理師也。不能拔眾生",
    "T41n1822_001:0464c18": "出生死泥故。論。禮如理師欲何所作。",
    "T41n1822_001:0464c19": "寄問生起。論。對法藏論我當說者。此",
    "T41n1822_001:0464c20": "下第五述歸敬意標頌答也。論。教誡",
    "T41n1822_001:0464c21": "學徒故稱為論。釋論名也　教。謂教授。令",
    "T41n1822_001:0464c22": "修擇法　誡。謂誡勗。令滅煩惱。此是對法",
    "T41n1822_001:0464c23": "功能故舉此釋論。故下文云。若離擇法。定",
    "T41n1822_001:0464c24": "無餘能滅諸惑勝方便　故稱為論。結論",
    "T41n1822_001:0464c25": "名也　即是問答分別教誡學徒之義。名",
    "T41n1822_001:0464c26": "之為論。論。其論者何。已下。第二明發",
    "T41n1822_001:0464c27": "起序。舉論名體發起本頌一切法故　文",
    "T41n1822_001:0464c28": "中有四。一出昔論名體。二釋今論名。三",
    "T41n1822_001:0464c29": "明說論意四明先說人。此半頌第一出昔",
    "T41n1822_001:0465a01": "論名體。文中有三。初頌前問起。次舉頌答。",
    "T41n1822_001:0465a02": "後長行釋。此文初也。論。謂對法藏。釋",
    "T41n1822_001:0465a03": "論名也。論。何謂對法。問論體。頌",
    "T41n1822_001:0465a04": "曰至諸慧論舉頌答也。梵云伽陀。舊名為",
    "T41n1822_001:0465a05": "偈此訛略也。訛伽為偈又略其陀　曰者。",
    "T41n1822_001:0465a06": "詞也　頌中有兩句。上句出勝義對法體。下",
    "T41n1822_001:0465a07": "句出世俗對法體。論曰至阿毘達磨長",
    "T41n1822_001:0465a08": "行釋也　就中有二。一出對法體。二釋對",
    "T41n1822_001:0465a09": "法名　就出體中有二。一出勝義對法體。",
    "T41n1822_001:0465a10": "二出世俗對法體。此文出勝義也。文中有",
    "T41n1822_001:0465a11": "二。一自性。二眷屬　慧謂擇法者。出惠體",
    "T41n1822_001:0465a12": "也。惠能簡擇故名擇法。是即簡擇四聖諦",
    "T41n1822_001:0465a13": "故釋擇法名。此以擇法出慧體也　淨謂",
    "T41n1822_001:0465a14": "無漏者。釋淨名也。以無漏故名之為淨。",
    "T41n1822_001:0465a15": "無漏即是離垢為義。諸漏名垢。擇法能離故",
    "T41n1822_001:0465a16": "名淨慧　問何緣唯無漏慧名勝義對法。答",
    "T41n1822_001:0465a17": "由此現觀諸法相已不重迷故　問既諸",
    "T41n1822_001:0465a18": "心．心所總名對法。何故說慧為自性。受等",
    "T41n1822_001:0465a19": "隨行。不說受等為自性。慧等隨行。答慧於",
    "T41n1822_001:0465a20": "見等三現觀中皆有能故。生等．及色有事",
    "T41n1822_001:0465a21": "非餘。受等唯通緣．事現觀　問受等各有",
    "T41n1822_001:0465a22": "領納等用。如慧能見。應與慧同。皆應得名",
    "T41n1822_001:0465a23": "自性對法。答受等如盲。豈得名為自性對",
    "T41n1822_001:0465a24": "法。不能簡擇四聖諦故。以於現觀苦等",
    "T41n1822_001:0465a25": "相中。其見現觀最為殊勝。於諸諦中簡擇",
    "T41n1822_001:0465a26": "轉故。受等雖與淨慧俱行。而慧力持趣彼",
    "T41n1822_001:0465a27": "彼境。故於現觀非為最勝　是故唯無漏",
    "T41n1822_001:0465a28": "慧得自性名非受等也　問何故不說忍",
    "T41n1822_001:0465a29": "智．及見。唯立慧名。答忍唯見道一分。智非",
    "T41n1822_001:0465b01": "忍故。智不遍見道。忍非智故。見不遍無",
    "T41n1822_001:0465b02": "學。盡．無生非見故　慧遍一切　對法亦",
    "T41n1822_001:0465b03": "爾。故以淨慧出對法體。淨簡有漏。故知。即",
    "T41n1822_001:0465b04": "是一切無漏慧名勝義對法　淨慧眷屬名",
    "T41n1822_001:0465b05": "曰隨行者。出隨行對法體也　正理論云。何",
    "T41n1822_001:0465b06": "謂隨行。謂慧隨轉色。受．想等諸心所法。生",
    "T41n1822_001:0465b07": "等。及心。名為隨轉　問隨轉行。為同為異。",
    "T41n1822_001:0465b08": "答隨即是隨行。故正理釋眷屬對法云。何",
    "T41n1822_001:0465b09": "謂隨行。謂慧隨轉　既以隨轉釋於隨行。",
    "T41n1822_001:0465b10": "明知二義亦無差別　問若爾即慧不應名",
    "T41n1822_001:0465b11": "轉但有隨轉。所以知然。釋俱有因中。正",
    "T41n1822_001:0465b12": "理．顯宗皆云四句。有轉非隨轉。謂心王",
    "T41n1822_001:0465b13": "　有隨轉非轉。謂心王上生等　有亦轉亦隨",
    "T41n1822_001:0465b14": "轉。謂心相應法　第四句可知　准此。慧",
    "T41n1822_001:0465b15": "非是王如何名轉。答若舉心為所隨。即",
    "T41n1822_001:0465b16": "唯心為轉。若舉慧為所隨。即唯慧為轉。俱",
    "T41n1822_001:0465b17": "有因中釋心為所隨故。唯心為轉。此中",
    "T41n1822_001:0465b18": "以慧為所隨故。唯慧為轉　問得為隨行",
    "T41n1822_001:0465b19": "不。答得非隨行。故正理出眷屬對法體中。",
    "T41n1822_001:0465b20": "不言得故。婆沙第三解得非世第一法中",
    "T41n1822_001:0465b21": "云。何與彼法不相隨行。又俱有因中云。以",
    "T41n1822_001:0465b22": "得或前或後。所以非俱有因　故知．雖有",
    "T41n1822_001:0465b23": "得起與法俱時。非隨行．隨轉也　有人云。",
    "T41n1822_001:0465b24": "隨轉有二。一俱有因故名隨轉。二相隨順故",
    "T41n1822_001:0465b25": "名隨轉　隨行亦有二。一俱有因故名隨",
    "T41n1822_001:0465b26": "行。二相隨順故名隨行。若諸論中說得為",
    "T41n1822_001:0465b27": "隨行．隨轉。據相隨順說。若諸論中說得非",
    "T41n1822_001:0465b28": "隨行隨轉。據非俱有因說　彈云。既不見",
    "T41n1822_001:0465b29": "文豈得斟酌。有何文證而為此釋。詳其言",
    "T41n1822_001:0465c01": "義得非隨行。亦非隨轉。隨轉。隨行皆是",
    "T41n1822_001:0465c02": "定俱起義。非不定偏俱起名曰隨行。如欲",
    "T41n1822_001:0465c03": "界心起時無隨轉色。起彼心時雖定有色。",
    "T41n1822_001:0465c04": "非心隨轉。得既或前或後非俱有因。有何",
    "T41n1822_001:0465c05": "文證云定是隨轉。雖許得與所得名為隨",
    "T41n1822_001:0465c06": "順。義亦無違。隨順非是行轉義也。無文說",
    "T41n1822_001:0465c07": "相隨順名隨行故　問隨行為攝慧不。答",
    "T41n1822_001:0465c08": "慧為自性。受等隨行。由此分其自性。眷屬。",
    "T41n1822_001:0465c09": "若謂受等與慧互相隨者。亦應展轉名為",
    "T41n1822_001:0465c10": "自性。自性既唯獨慧。故知隨行亦唯受等。故",
    "T41n1822_001:0465c11": "正理云。受等雖與淨慧俱行。而慧力持趣",
    "T41n1822_001:0465c12": "彼彼境　亦不可說慧隨慧行。准下文云。",
    "T41n1822_001:0465c13": "染心眷屬少。三蘊隨從故。善心眷屬多。四蘊",
    "T41n1822_001:0465c14": "隨從故　既心非心隨轉。心非心眷屬。故知",
    "T41n1822_001:0465c15": "慧不隨慧行。亦非慧眷屬　有人引婆沙",
    "T41n1822_001:0465c16": "八十一出喜無量體云。喜者以喜根為自",
    "T41n1822_001:0465c17": "性。若兼眷屬相應隨轉。欲界者四蘊為自",
    "T41n1822_001:0465c18": "性。色界者五蘊為自性　引此論文證慧",
    "T41n1822_001:0465c19": "為隨行。今詳此文。慧非隨行。何者。彼文以",
    "T41n1822_001:0465c20": "喜根為自性。如此論。對法以淨慧為自",
    "T41n1822_001:0465c21": "性若兼取相應隨轉。即四蘊五蘊性者。如",
    "T41n1822_001:0465c22": "此論。若兼隨轉即五蘊性。彼文出喜無量",
    "T41n1822_001:0465c23": "體。隨轉非喜根。准知。此論隨轉亦非取慧。",
    "T41n1822_001:0465c24": "又引正理．顯宗。三念住中相雜念住。皆攝",
    "T41n1822_001:0465c25": "於慧證慧為隨行者。彼論兩文名義不同。",
    "T41n1822_001:0465c26": "此云隨行能隨所隨別。彼云相雜互相雜",
    "T41n1822_001:0465c27": "也。因何將相雜文證隨行耶　有人雖有",
    "T41n1822_001:0465c28": "兩解。然自評取慧為隨行為勝。未知憑",
    "T41n1822_001:0465c29": "何理．教　如是總說無漏五蘊名為對法者。",
    "T41n1822_001:0466a01": "結隨行對法體也　此即勝義阿毘達磨者。",
    "T41n1822_001:0466a02": "結勝義對法體也　言勝義者。真實之異",
    "T41n1822_001:0466a03": "名。論。若說世俗至諸慧及論。舉頌出",
    "T41n1822_001:0466a04": "體。此實非對法。與真實對法為資糧假",
    "T41n1822_001:0466a05": "名對法。如業．異熟．漏等資糧(刀杖等為殺業資糧異熟受境",
    "T41n1822_001:0466a06": "為異熟資糧女人等境為漏資糧)　假名業等。所以得知。勝義．",
    "T41n1822_001:0466a07": "世俗是真．假之異名者。舊俱舍云。若假名",
    "T41n1822_001:0466a08": "阿毘達磨。謂能得此諸智及論。故知世俗",
    "T41n1822_001:0466a09": "對法即是假名。又應云真諦．俗諦。即是勝",
    "T41n1822_001:0466a10": "義。世俗諦之異名　故知。阿毘達磨有正。有",
    "T41n1822_001:0466a11": "俗。有真。有假。正謂淨慧有力持餘趣彼",
    "T41n1822_001:0466a12": "彼故。具有三種現觀能故。假謂受等。隨他",
    "T41n1822_001:0466a13": "轉故。無見能故。淨慧隨行名真對法。對向",
    "T41n1822_001:0466a14": "涅槃對觀諦理不重迷故。有漏慧等無上",
    "T41n1822_001:0466a15": "能故。非是勝義阿毘達磨。是真因故假名",
    "T41n1822_001:0466a16": "對法　有人。云無漏故名勝義。有漏故名",
    "T41n1822_001:0466a17": "世俗　誤也。無漏．有漏皆通勝義．世俗。何",
    "T41n1822_001:0466a18": "得無漏是勝義因。有漏是世俗因。應言勝",
    "T41n1822_001:0466a19": "義者無漏。世俗者有漏。論。慧謂得此至",
    "T41n1822_001:0466a20": "慧及隨行。此出世俗對法體。即是釋頌第",
    "T41n1822_001:0466a21": "二句也。先近後遠。故先說修慧等。四種善",
    "T41n1822_001:0466a22": "根定唯修慧。總別想念處定是思修。五停心",
    "T41n1822_001:0466a23": "等通聞．思．修。非生得慧。受持十二分教",
    "T41n1822_001:0466a24": "唯生得慧　婆沙四十二云。評曰應作是",
    "T41n1822_001:0466a25": "說。若於三藏．十二分教。受持讀誦究竟流",
    "T41n1822_001:0466a26": "布。是生得慧。准此論文。聞慧．思慧。雖亦",
    "T41n1822_001:0466a27": "緣名及發身．語。然不能受持十二分教。用",
    "T41n1822_001:0466a28": "各別故　及隨行者。釋隨轉也。若是修慧。",
    "T41n1822_001:0466a29": "五蘊為性。若是思．聞．生得四蘊。為性。無",
    "T41n1822_001:0466b01": "隨轉色。雖聞．思．生得皆能發戒。然所等起",
    "T41n1822_001:0466b02": "非心隨轉。不名對法。非隨轉故　有人。",
    "T41n1822_001:0466b03": "云是隨轉者非也。論。論謂傳生無漏",
    "T41n1822_001:0466b04": "慧教者。即是六足．發智等論。因教起聞。因",
    "T41n1822_001:0466b05": "聞有思。因思有修。因修有勝義對法。故",
    "T41n1822_001:0466b06": "云傳生無漏慧教。論。此諸慧論至阿毘",
    "T41n1822_001:0466b07": "達磨。釋世俗對法得名所以。已上出二種",
    "T41n1822_001:0466b08": "對法體也　言諸論者。謂六足及發智等",
    "T41n1822_001:0466b09": "論　言六足者。舍利子造集異門足論。一",
    "T41n1822_001:0466b10": "萬二千頌。略本八千頌(舍利此云百舌鳥。子是唐言也)　大目健連。",
    "T41n1822_001:0466b11": "造法蘊足論。六千頌(目健連此云採菽氏。大是唐言。故法蘊足論云大採菽氏)",
    "T41n1822_001:0466b12": "　大迦多衍那。造施設足論。一萬八千頌(迦多",
    "T41n1822_001:0466b13": "此云剪剃衍此云種。那是男聲。婆羅門中第一姓也)　已上三論佛在世時造",
    "T41n1822_001:0466b14": "　佛涅槃後一百年中。提婆設摩。造識身足",
    "T41n1822_001:0466b15": "論。七千頌(此云賢寂)　至三百年初。伐蘇密多羅。",
    "T41n1822_001:0466b16": "造品類足論。六千頌(即是舊眾事分阿毘曇也)　又造界身",
    "T41n1822_001:0466b17": "足論。廣本六千頌。略本七百頌(伐蘇密多羅。此云世友也)",
    "T41n1822_001:0466b18": "　至三百年末。迦多衍尼子。造發智論。二萬",
    "T41n1822_001:0466b19": "五千頌。後代誦者廣略不同。一本一萬八千",
    "T41n1822_001:0466b20": "頌。一本一萬六千頌。此本即是唐三藏所翻",
    "T41n1822_001:0466b21": "　前之六論義門稍小發智一論法門最廣。",
    "T41n1822_001:0466b22": "故後代論師。說六為足。發智為身。此上七",
    "T41n1822_001:0466b23": "論是諸論根本也。唐三藏。唯施設足論未翻。",
    "T41n1822_001:0466b24": "餘之六論皆悉翻訖。論。釋此名者至故",
    "T41n1822_001:0466b25": "稱對法。此第二釋對法名。於中有三。一釋",
    "T41n1822_001:0466b26": "法名。二釋對義。三總結成　持自相故名為",
    "T41n1822_001:0466b27": "法者。釋法名也　將釋能對先釋所對。法",
    "T41n1822_001:0466b28": "有二種。一持自相。謂一切法。皆持自體相",
    "T41n1822_001:0466b29": "故。二法式軌則法。謂七眾律儀等法。此法非",
    "T41n1822_001:0466c01": "此所明　若依大乘。軌．持二義俱通一切。",
    "T41n1822_001:0466c02": "皆能持自相。軌生解故。此中唯取持自相",
    "T41n1822_001:0466c03": "義釋一切法。虛空．非擇滅。雖持自相。非",
    "T41n1822_001:0466c04": "勝義對法所緣境故。此中不說。由此但言",
    "T41n1822_001:0466c05": "若法相法通四聖諦。法相法中。是善是常名",
    "T41n1822_001:0466c06": "勝義法。亦名涅槃。是極圓寂勝義善故。又",
    "T41n1822_001:0466c07": "持自相常無改變　此能對向或能對觀者。",
    "T41n1822_001:0466c08": "第二正釋對法名也　此者。此阿毘達磨無",
    "T41n1822_001:0466c09": "漏般若　能對向者。謂無漏慧對向涅槃。及",
    "T41n1822_001:0466c10": "能對觀者。謂觀四諦。望法相法唯有對",
    "T41n1822_001:0466c11": "觀。望勝義法具有對觀．及對向義　真諦法",
    "T41n1822_001:0466c12": "師。以無漏慧望其涅槃。觀．向不同。以為四",
    "T41n1822_001:0466c13": "句無間道趣解脫道名為趣向至得對。趣",
    "T41n1822_001:0466c14": "解脫道中得擇滅故名為至得。慧心緣滅",
    "T41n1822_001:0466c15": "理名如實相知對。諸道不同以為四句",
    "T41n1822_001:0466c16": "　有是趣向至得對非如實相知對者。謂無漏",
    "T41n1822_001:0466c17": "惠觀三諦無間道時　有如實相知對非趣",
    "T41n1822_001:0466c18": "向至得對。謂緣滅諦加行．勝進．解脫道時",
    "T41n1822_001:0466c19": "　有是如實相知對亦是趣向至得對。謂緣",
    "T41n1822_001:0466c20": "滅諦無間道時　俱非者謂緣三諦餘三道",
    "T41n1822_001:0466c21": "時　婆沙有惠證身不證。有身證慧不證。",
    "T41n1822_001:0466c22": "有一剎那四句。有多剎那四句　一剎那四",
    "T41n1822_001:0466c23": "句者。謂以滅智得一來果時一剎那頃。有",
    "T41n1822_001:0466c24": "慧證身不證者。謂欲界後三品滅。滅智觀故",
    "T41n1822_001:0466c25": "是慧證。非第二果故身不證　有身證非",
    "T41n1822_001:0466c26": "慧證者。謂色無色見道所斷諸滅。非法智",
    "T41n1822_001:0466c27": "境故非慧證。第二果故是身證　俱者。謂欲",
    "T41n1822_001:0466c28": "界修斷前六品滅。及欲見所斷一切滅。法智",
    "T41n1822_001:0466c29": "境故是慧證。第二果故是身證俱非者。謂上",
    "T41n1822_001:0467a01": "二界修斷惑滅　多剎那四句者。慧證身不證",
    "T41n1822_001:0467a02": "者。謂於見道緣滅諦無間道時　身證慧",
    "T41n1822_001:0467a03": "不證者。謂緣三諦解脫道時　俱者謂緣滅",
    "T41n1822_001:0467a04": "諦解脫道時　俱非者謂緣三諦無間道時",
    "T41n1822_001:0467a05": "　既慧對觀四諦對向涅槃。名為對法。如",
    "T41n1822_001:0467a06": "何涅槃是對法耶　故稱對法者。第三總結",
    "T41n1822_001:0467a07": "成也　言對法者。法之對故名為對法也。",
    "T41n1822_001:0467a08": "依士釋也　古師立有五種對法。一自性。謂",
    "T41n1822_001:0467a09": "無漏慧。二共有。即隨行。三方便。謂諸慧．四",
    "T41n1822_001:0467a10": "名字。謂傳生教。五境界謂四諦　有人非古",
    "T41n1822_001:0467a11": "師說數多法少。更自立有四種對法。謂理．",
    "T41n1822_001:0467a12": "教．行．果．理謂四諦。教謂諸論。行謂能觀。",
    "T41n1822_001:0467a13": "果謂涅槃。立數雖少攝法多也。古師兼取",
    "T41n1822_001:0467a14": "境界為一失。有人又加涅槃為二失也。傳",
    "T41n1822_001:0467a15": "習時久人多費耳。若不廣述固執難迴。今",
    "T41n1822_001:0467a16": "出所對法為失。總有八過。若釋三藏之中",
    "T41n1822_001:0467a17": "對法藏有其六失。若釋經中對法有其二",
    "T41n1822_001:0467a18": "失　言六失者。一無文立義失。二違論出",
    "T41n1822_001:0467a19": "體失。三違論釋名失。四違二藏例失。五妄",
    "T41n1822_001:0467a20": "釋論文失。六釋名違論失　一無文立義",
    "T41n1822_001:0467a21": "失者。夫立義法。須有聖教及不違文。古師",
    "T41n1822_001:0467a22": "所立五種對法。前四名體同此論。第五無文",
    "T41n1822_001:0467a23": "　有人。更立理．教．行．果四種對法。理．果名",
    "T41n1822_001:0467a24": "體俱違論說既違聖教復無文證。豈堪傳",
    "T41n1822_001:0467a25": "習　二違論出體失者。一切諸論出對法",
    "T41n1822_001:0467a26": "體。皆云勝義唯無漏慧。若兼隨行通五蘊",
    "T41n1822_001:0467a27": "性世俗對法謂諸慧．及論。今取境果豈不",
    "T41n1822_001:0467a28": "違文　三違論釋名失者。大小乘論略有",
    "T41n1822_001:0467a29": "三十六種。釋對法名。竝不取境果。婆沙有",
    "T41n1822_001:0467b01": "十二論師二十四釋。分別功德論有二釋。雜",
    "T41n1822_001:0467b02": "心論有二釋。世親攝論有四義釋。無性攝論",
    "T41n1822_001:0467b03": "有二義。此釋論二釋。總無取境．果以為對",
    "T41n1822_001:0467b04": "法。此論二釋。即是婆沙世友六釋之中。第三．",
    "T41n1822_001:0467b05": "第五釋對法也。第三釋云。復次能現觀四",
    "T41n1822_001:0467b06": "聖諦法故名對法。第五釋云。復次能證涅",
    "T41n1822_001:0467b07": "槃故名對法四違二藏例　失者。依增上",
    "T41n1822_001:0467b08": "心論道。說素呾纜。不取所觀境。依增上戒",
    "T41n1822_001:0467b09": "論道說毘奈耶。不取所防。因何依增上慧",
    "T41n1822_001:0467b10": "論道說阿毘達磨。即取所對　五妄釋論",
    "T41n1822_001:0467b11": "文失者。有人為成所對以為對法。釋此論",
    "T41n1822_001:0467b12": "云。頌中雖取能對。長行兼取所對。惑之甚",
    "T41n1822_001:0467b13": "也。一長行釋頌。豈出對法體數與頌相乖",
    "T41n1822_001:0467b14": "反耶。若必有異釋。應分明標別。二若長行",
    "T41n1822_001:0467b15": "中取所對為體。應於出體中說。何故於",
    "T41n1822_001:0467b16": "釋名中說。此是長行中。欲釋能對名對法",
    "T41n1822_001:0467b17": "故。先舉二種法以釋法名。後將無漏慧對",
    "T41n1822_001:0467b18": "此法故。名為對法。此是先釋所對法也",
    "T41n1822_001:0467b19": "　六釋名違論失者。有人數十翻釋名。竝非",
    "T41n1822_001:0467b20": "諸論釋名。多是自意穿鑿妄通境．果以釋",
    "T41n1822_001:0467b21": "論名。言義繁理不堪述也。若言是釋經中",
    "T41n1822_001:0467b22": "對法有二失者。一違經失。二違論失　違",
    "T41n1822_001:0467b23": "經失者。婆沙引八經釋對法。一引藥叉經。",
    "T41n1822_001:0467b24": "二引筏縒經。若依此二經唯無漏慧。三引",
    "T41n1822_001:0467b25": "西彌迦經。以空．無我．及如實覺為性。准此",
    "T41n1822_001:0467b26": "經文通一切法。四引鄔陀夷經。以滅定退",
    "T41n1822_001:0467b27": "為體。此即唯以非得為體。五引阿難陀經。",
    "T41n1822_001:0467b28": "以因緣性．及如實覺為性。此經若取親因",
    "T41n1822_001:0467b29": "緣或十二因緣。即唯有為。若通取六因。即",
    "T41n1822_001:0467c01": "一切法。六又引經取因緣性及彼寂滅并",
    "T41n1822_001:0467c02": "如實覺為性。准此經云。因緣性即是十二",
    "T41n1822_001:0467c03": "因緣性及彼寂滅即是擇滅。若言寂滅通非",
    "T41n1822_001:0467c04": "擇滅。此之寂滅即通非諦。非擇體非諦攝",
    "T41n1822_001:0467c05": "故。并如實覺。即是覺緣起智。非攝一切智",
    "T41n1822_001:0467c06": "也。此是經中種種異說。非是三藏之中阿毘",
    "T41n1822_001:0467c07": "達磨　七引阿難陀經。謂諸見取及如實覺",
    "T41n1822_001:0467c08": "為性。此即唯以苦集道一分。不通滅諦",
    "T41n1822_001:0467c09": "　八又引經。一切諸法．及以如實覺為體。此",
    "T41n1822_001:0467c10": "即通一切法。今立理對法謂四聖諦。果對",
    "T41n1822_001:0467c11": "法謂涅槃。行對法謂能觀。此即不攝虛空",
    "T41n1822_001:0467c12": "非擇滅也。此立對法。八經之中為依何經。",
    "T41n1822_001:0467c13": "皆有增減失。無有一經。唯除虛空及非擇",
    "T41n1822_001:0467c14": "滅立對法故。此即第一違經失也　二違",
    "T41n1822_001:0467c15": "論失者。婆沙第一引八經釋對法已。論自",
    "T41n1822_001:0467c16": "釋云。雖此等經中各隨意趣作種種異說。",
    "T41n1822_001:0467c17": "然阿毘達磨勝義自性。唯無漏慧根。乃至兼",
    "T41n1822_001:0467c18": "取世俗對法。論既不取異說對法。今既釋",
    "T41n1822_001:0467c19": "論文。因何違論取異說耶。",
    "T41n1822_001:0467c20": "論。已釋對法至名對法藏。此下第二。半頌釋",
    "T41n1822_001:0467c21": "今論名。文中有三。初結引。次頌答。後釋頌。",
    "T41n1822_001:0467c22": "此文初也。頌曰至俱舍名。次頌答中",
    "T41n1822_001:0467c23": "上句明二釋名。下句結藏名。也俱舍梵音。",
    "T41n1822_001:0467c24": "此翻為藏。論曰至此得藏名。後釋頌",
    "T41n1822_001:0467c25": "也。文中有三。一述屬主釋。二述多財釋。三",
    "T41n1822_001:0467c26": "總結藏名。此文初也　正理云。此就依主",
    "T41n1822_001:0467c27": "及多財釋。藏謂堅實猶如樹藏。對法論中",
    "T41n1822_001:0467c28": "諸堅實義。皆入此攝。是彼藏故。名對法藏",
    "T41n1822_001:0467c29": "准此論文。西方釋藏有二義。一堅實義。",
    "T41n1822_001:0468a01": "猶如樹藏。即樹心堅實名藏。喻對法論中",
    "T41n1822_001:0468a02": "勝義是堅實義。即此勝義名對法藏。如將",
    "T41n1822_001:0468a03": "樹藏更造諸器。即此諸器名為樹藏。樹之",
    "T41n1822_001:0468a04": "藏故。喻將對法藏中勝義之藏用造此論。",
    "T41n1822_001:0468a05": "此論亦名對法藏也。即是對法藏之勝義",
    "T41n1822_001:0468a06": "也。論。或此依彼至故亦名藏。第二多財",
    "T41n1822_001:0468a07": "釋也　正理云。藏或所依。猶如刀藏。謂彼對",
    "T41n1822_001:0468a08": "法是此所依。引彼義言造此論故。此論以",
    "T41n1822_001:0468a09": "彼對法為藏。名對法藏。即是對法為所依",
    "T41n1822_001:0468a10": "義　西方第二義引所依名藏。猶如刀所",
    "T41n1822_001:0468a11": "依故名為刀藏。亦如絹布所依名絹布藏",
    "T41n1822_001:0468a12": "　此論依對法故。其對法論。是此論之藏。名",
    "T41n1822_001:0468a13": "對法藏。對法即藏持業釋也　此論依對法",
    "T41n1822_001:0468a14": "藏故名對法藏。即是有對法藏故。全取對",
    "T41n1822_001:0468a15": "法藏名名多財釋　正理云。藏或所依。猶",
    "T41n1822_001:0468a16": "如刀藏等者。此喻所依名藏。未辨多財",
    "T41n1822_001:0468a17": "　正理云。此論以彼對法為藏名對法藏。此",
    "T41n1822_001:0468a18": "辨多財釋也。有人多不得此意。謂言刀",
    "T41n1822_001:0468a19": "藏即是多財。或說刀是所依。藏能依也。皆",
    "T41n1822_001:0468a20": "是誤耳。應細看文。今阿毘達磨．及藏。皆是",
    "T41n1822_001:0468a21": "本論之名。本論是阿毘達磨即藏。名阿毘達",
    "T41n1822_001:0468a22": "磨藏。持業釋也。末論名阿毘達磨藏。是多財",
    "T41n1822_001:0468a23": "釋。多財釋者。即是全取本論之名。然此末論",
    "T41n1822_001:0468a24": "無持業釋者。由後代造論。皆取本論堅實",
    "T41n1822_001:0468a25": "義故。及引彼義言造此論故。所有文義皆",
    "T41n1822_001:0468a26": "依古論。非自穿鑿故　有人云亦應有",
    "T41n1822_001:0468a27": "持業釋。論主不欲自取。推功歸本者。不得",
    "T41n1822_001:0468a28": "意也。論。是故此論名對法藏。第三結",
    "T41n1822_001:0468a29": "藏名也。",
    "T41n1822_001:0468b01": "論。何因說彼至恭敬解釋。此下一頌。第三明",
    "T41n1822_001:0468b02": "說對法意。及先說人。文中有三。此即初文。",
    "T41n1822_001:0468b03": "頌前問起。頌曰說對法。舉頌答。頌有",
    "T41n1822_001:0468b04": "四句。前三句全。第四句因此兩字。答說意",
    "T41n1822_001:0468b05": "也。傳佛兩字答先說人。說對法三字雙答",
    "T41n1822_001:0468b06": "兩問。論曰至能滅諸惑。一釋頌文。此釋",
    "T41n1822_001:0468b07": "滅惑必由對法。論。諸惑能令至生死",
    "T41n1822_001:0468b08": "大海。此釋諸惑過必須斷也。論。因此",
    "T41n1822_001:0468b09": "傳佛說彼對法。結上諸惑過盡。明其能斷。",
    "T41n1822_001:0468b10": "因此事故佛說對法。即是佛先說　因此。",
    "T41n1822_001:0468b11": "標文答。論。欲令世間得擇故。釋頌說",
    "T41n1822_001:0468b12": "意　令諸眾生得擇法者。謂得無漏慧簡",
    "T41n1822_001:0468b13": "擇四諦。斷煩惱也。論。離說對法至如理",
    "T41n1822_001:0468b14": "簡擇。此下釋伏難也。伏難有二。一難說意。",
    "T41n1822_001:0468b15": "二難說人。難說意者。欲令眾生得擇法故",
    "T41n1822_001:0468b16": "說對法者。說其二藏豈不能耶。答云離",
    "T41n1822_001:0468b17": "說對法說餘二藏。弟子不能於諸法相如",
    "T41n1822_001:0468b18": "理簡擇。論。然佛世尊至傳如此釋第",
    "T41n1822_001:0468b19": "二先說人難。難云若是佛說。何故。云迦多衍",
    "T41n1822_001:0468b20": "尼子等造耶　婆沙第一有二釋。一云佛",
    "T41n1822_001:0468b21": "說。由迦多衍尼子等受持演說等名稱歸彼",
    "T41n1822_001:0468b22": "也。二云迦多衍尼子造。由經中散說。迦多衍",
    "T41n1822_001:0468b23": "尼子等採集安布。名稱歸彼。此論即是第",
    "T41n1822_001:0468b24": "二釋也　迦多衍尼子者。是佛滅度後三百",
    "T41n1822_001:0468b25": "年中。依說一切有部造發智論　等者。等",
    "T41n1822_001:0468b26": "取六足等論。如前已釋　迦多此云剪剃。",
    "T41n1822_001:0468b27": "衍此云種。尼是女聲。此人是剪剃種女生。",
    "T41n1822_001:0468b28": "從母姓為名。故名迦多衍尼子。即婆羅門",
    "T41n1822_001:0468b29": "十姓中一姓也。此剪剃種。西方貴族。所以",
    "T41n1822_001:0468c01": "名剪剃種者。依婆羅門法。七歲已上在家",
    "T41n1822_001:0468c02": "學問。十五已去受婆羅門法遊方學問。至",
    "T41n1822_001:0468c03": "年四十恐家嗣斷絕歸娶妻室生子繼",
    "T41n1822_001:0468c04": "嗣。年至五十入山修道。昔劫初時有婆羅",
    "T41n1822_001:0468c05": "門。生二子已入山修道。二子覲問見父鬢",
    "T41n1822_001:0468c06": "髮蓬亂。遂為剃除形容端正。諸仙見已皆欲",
    "T41n1822_001:0468c07": "剃除。弟性慈愍。來即為剃。兄心傲慢。非我",
    "T41n1822_001:0468c08": "父者我不能剃。諸仙嗔怒。呪願弟言。乃",
    "T41n1822_001:0468c09": "至劫末是汝種族常大富貴。呪願兄言。乃",
    "T41n1822_001:0468c10": "至劫末是汝種族常大貧窮剪剃自活。故今",
    "T41n1822_001:0468c11": "印度見有二類。其弟種族名剪剃種。從本",
    "T41n1822_001:0468c12": "為名。極大富貴而不作剪剃事。其兄種族",
    "T41n1822_001:0468c13": "極大貧窮剪剃自活。仙人呪力使之然也。",
    "T41n1822_001:0468c14": "法救梵名達磨多羅。仙涅槃後三百年出世",
    "T41n1822_001:0468c15": "　等者等取空無我等　鄔陀南者。此云自",
    "T41n1822_001:0468c16": "說。即十二部經中第五自說經也。無人問佛",
    "T41n1822_001:0468c17": "佛自說故。大德法救。佛說無常頌者。集為無",
    "T41n1822_001:0468c18": "常品。佛說空．無我頌者。集為空．無我品。乃",
    "T41n1822_001:0468c19": "至佛說梵志頌。立梵志品。印度現有梵本",
    "T41n1822_001:0468c20": "流行。若言唱陀南此云集散。集散說故",
    "T41n1822_001:0468c21": "　或云集施。集所說義施有情故　毘婆",
    "T41n1822_001:0468c22": "沙師傳說如此者。毘名為廣。或名為勝。或名",
    "T41n1822_001:0468c23": "為異　婆沙名說　謂彼論中分別義廣故",
    "T41n1822_001:0468c24": "名廣說。說義勝故名為勝說。五百阿羅漢各",
    "T41n1822_001:0468c25": "以異義解釋發智名為異說。具斯三義故",
    "T41n1822_001:0468c26": "存梵音　言傳說者。顯己不信　正理云。",
    "T41n1822_001:0468c27": "舍利子等諸大聲聞。亦無有能於諸法相",
    "T41n1822_001:0468c28": "如理簡擇。是故此論所依根本阿毘達磨。定",
    "T41n1822_001:0468c29": "是佛說。經主稱傳。顯己不信阿毘達磨是",
    "T41n1822_001:0469a01": "佛所說　何緣不信。傳聞尊者迦多衍尼子",
    "T41n1822_001:0469a02": "等造故。不說對法為所依故。如世尊告",
    "T41n1822_001:0469a03": "阿難陀言。汝等從今當依經量。諸部對法",
    "T41n1822_001:0469a04": "義宗異故　此皆不然。諸大聲聞隨佛聖教",
    "T41n1822_001:0469a05": "而結集故。乃至廣說。",
    "T41n1822_001:0469a06": "論。何法名為至說對法耶。上來釋論名體．及",
    "T41n1822_001:0469a07": "說人等。皆是發起釋本頌也。自下大文第二",
    "T41n1822_001:0469a08": "明正宗分。有六百頌。於中。界品有四十四",
    "T41n1822_001:0469a09": "頌。初二十五頌總明漏．無漏法。後十九頌諸",
    "T41n1822_001:0469a10": "門分別　就二十五頌中。前三頌開一切法",
    "T41n1822_001:0469a11": "為漏．無漏。次二十二頌開為五蘊．十二處",
    "T41n1822_001:0469a12": "等　就前有三。一頌前結引。二舉頌答。三",
    "T41n1822_001:0469a13": "長行釋。此標問也。已後皆同。不繁更釋。",
    "T41n1822_001:0469a14": "頌曰至別得非擇滅。舉頌答也。論曰至",
    "T41n1822_001:0469a15": "謂有漏無漏長行釋也　文中有二。一開二",
    "T41n1822_001:0469a16": "章門。二依章別釋。此即初也。論有漏",
    "T41n1822_001:0469a17": "法云何至餘有為法。第二依章別釋　文中",
    "T41n1822_001:0469a18": "有二。一釋有漏二釋無漏。此文初也",
    "T41n1822_001:0469a19": "　言有漏者。一切有為法中唯除道諦餘有",
    "T41n1822_001:0469a20": "漏。論所以者何。徵餘有為法是有漏所",
    "T41n1822_001:0469a21": "以。論諸漏於中等隨增故。答也。餘有為",
    "T41n1822_001:0469a22": "法名。為有漏者。以身見等諸漏於彼苦．",
    "T41n1822_001:0469a23": "集法中平等隨增故名有漏。論。緣滅",
    "T41n1822_001:0469a24": "道諦至自當顯說。釋伏難也。難云。身見等",
    "T41n1822_001:0469a25": "漏緣四諦生。因何唯苦．集諦名為有漏。非",
    "T41n1822_001:0469a26": "滅．道諦。答云。緣滅．道諦諸漏雖生。而不",
    "T41n1822_001:0469a27": "隨增故非有漏。不隨增所以。指下當釋也",
    "T41n1822_001:0469a28": "　佛涅槃後五百年中。土火羅縛國法勝",
    "T41n1822_001:0469a29": "論師。造阿毘曇心論中云。若生煩惱是聖",
    "T41n1822_001:0469b01": "說有漏。至六百年。達磨多羅造雜阿毘曇",
    "T41n1822_001:0469b02": "心論。以生名濫改云。若增諸煩惱是聖說",
    "T41n1822_001:0469b03": "有漏　此正其文不正其義。正理云。云何",
    "T41n1822_001:0469b04": "隨眠。共相應法．及所緣境有隨增義。先軌",
    "T41n1822_001:0469b05": "範師作如是說。如城邑側有雜穢聚。糞．水．",
    "T41n1822_001:0469b06": "土等之所共成。於此聚中。由糞過失令",
    "T41n1822_001:0469b07": "成不淨。由水等力令糞轉增。更互相依皆",
    "T41n1822_001:0469b08": "甚可惡。是煩惱相應聚中。由煩惱力染",
    "T41n1822_001:0469b09": "心．心所。煩惱由彼勢力轉增。更互相依",
    "T41n1822_001:0469b10": "成雜穢污。此聚相續穢污漸增。亦令隨行生",
    "T41n1822_001:0469b11": "等成染　如猪．犬等居雜穢聚。生極眠",
    "T41n1822_001:0469b12": "樂。眠戲其中。糞穢所塗轉增不淨。後由",
    "T41n1822_001:0469b13": "猪等穢聚漸增。如是。所緣自地有漏。由煩",
    "T41n1822_001:0469b14": "惱力有漏義成。彼後有能順煩惱力。令",
    "T41n1822_001:0469b15": "其三品相次漸增　已上論文。釋自地有漏",
    "T41n1822_001:0469b16": "法猶如猪等。煩惱如塵。相應如水．土也",
    "T41n1822_001:0469b17": "　如清淨人。誤墮穢聚雖觸塵穢。而非所",
    "T41n1822_001:0469b18": "增。人亦無能增彼穢聚。如是。無漏．異界地",
    "T41n1822_001:0469b19": "法。雖有亦被煩惱所緣。而彼相望互無增",
    "T41n1822_001:0469b20": "義。此緣無漏．異地隨眠。但相應有隨增",
    "T41n1822_001:0469b21": "理　准此故知。苦．集與漏更互相增。雖漏",
    "T41n1822_001:0469b22": "與境更互相增。然取增漏名為有漏。不取",
    "T41n1822_001:0469b23": "增境。以此正釋境能增漏名有漏故。即",
    "T41n1822_001:0469b24": "有能生．亦能增漏名為有漏。如沃壤田能",
    "T41n1822_001:0469b25": "生苗稼。亦令增盛名為有苗。如醎塷田",
    "T41n1822_001:0469b26": "雖生其苗。不能增盛名曰無苗。苦．集能",
    "T41n1822_001:0469b27": "生。能增故名有漏。滅．道雖生不增名為無",
    "T41n1822_001:0469b28": "漏　然釋漏名有正有傍。下文釋漏有其",
    "T41n1822_001:0469b29": "多義。一住義名漏。即留住之義。令諸有情",
    "T41n1822_001:0469c01": "留住生死。二流義名漏。即流轉之義。令諸",
    "T41n1822_001:0469c02": "有情流轉生死准上二釋。漏義即寬流義即",
    "T41n1822_001:0469c03": "狹。漏即通其流義．住義。流即流義不通住",
    "T41n1822_001:0469c04": "義。又流義是寬通其傍順。漏即是狹不通",
    "T41n1822_001:0469c05": "順流。此上二釋從喻立名。如堤塘漏水。",
    "T41n1822_001:0469c06": "望正流住而不違此喻。六根漏泄煩惱即",
    "T41n1822_001:0469c07": "住生死。不順正流趣向涅槃。雖亦因業",
    "T41n1822_001:0469c08": "住其生死。若無煩惱。雖有諸業即不受",
    "T41n1822_001:0469c09": "故。煩惱名漏。非業名漏。鞞婆沙云。煩惱留",
    "T41n1822_001:0469c10": "住則定。行則不定。由如水漏穿破堤塘。傍",
    "T41n1822_001:0469c11": "流漂蕩則損苗稼。喻煩惱穿破六根之堤",
    "T41n1822_001:0469c12": "塘。漂蕩損善法之苗稼。雖此漏義兩釋不",
    "T41n1822_001:0469c13": "同。皆是正釋漏義。以正當漏名釋故。鞞",
    "T41n1822_001:0469c14": "婆沙論更有四釋。漬義。主義。持義。醉義",
    "T41n1822_001:0469c15": "　漬義者。如種得漬則有芽生。眾生為結所",
    "T41n1822_001:0469c16": "瀆則有果報芽生　主義者。如人為主所",
    "T41n1822_001:0469c17": "鐶不得東西。眾生為結所鐶不越三界",
    "T41n1822_001:0469c18": "　將義者。譬如有人為鬼所將不應說而",
    "T41n1822_001:0469c19": "說。不應作而作。眾生為結所持亦爾　醉",
    "T41n1822_001:0469c20": "義者。如人醉酒即無慚愧。眾生為結所醉",
    "T41n1822_001:0469c21": "亦爾　由惑具此義故名之為漏。此四義",
    "T41n1822_001:0469c22": "釋亦得傍也。論。已辨有漏無漏云何。",
    "T41n1822_001:0469c23": "此第二釋無漏。於中有四。一文前結引。二",
    "T41n1822_001:0469c24": "出無漏體。三釋無漏義。四釋三無為。此即",
    "T41n1822_001:0469c25": "初也。論。謂道聖諦及三無為。此即第二",
    "T41n1822_001:0469c26": "出無漏體。於中有三。一總出法體。二列無",
    "T41n1822_001:0469c27": "為名。三結無漏名。此是初也。論。何等",
    "T41n1822_001:0469c28": "為三至擇非滅。此即第二列無為名。",
    "T41n1822_001:0469c29": "論。此虛空等至名無漏法。此即第三結無漏",
    "T41n1822_001:0470a01": "名。論。所以者何至不隨增故。此即第",
    "T41n1822_001:0470a02": "三釋無漏義。以貪等諸漏。於道聖及為",
    "T41n1822_001:0470a03": "法不隨增故。此中道．滅諦緣而不增。虛空．",
    "T41n1822_001:0470a04": "及非擇滅不緣不增　正理云。無漏法。自",
    "T41n1822_001:0470a05": "判。譬喻論師違理背經妄作此說。非有情",
    "T41n1822_001:0470a06": "數離過身中。所有色等名無漏法　此必不",
    "T41n1822_001:0470a07": "然。違契經故。如契經言。謂於過去．未來．",
    "T41n1822_001:0470a08": "現在諸所有色。生長現貪或嗔或癡。乃至廣",
    "T41n1822_001:0470a09": "說。非有情數離過身中所有色等。既能生長",
    "T41n1822_001:0470a10": "有情貪等。云何無漏。所以者何。無比。指鬘。",
    "T41n1822_001:0470a11": "烏盧頻螺迦葉波等。緣世尊身生長貪．嗔．",
    "T41n1822_001:0470a12": "癡等漏故　彼計。於言非境第七。是依第",
    "T41n1822_001:0470a13": "七。如油於麻。為漏所依故名有漏　此不",
    "T41n1822_001:0470a14": "應理。以於去．來說起現故。不未曾依",
    "T41n1822_001:0470a15": "去．來起現在貪等。是故彼計決定非善。乃",
    "T41n1822_001:0470a16": "至廣說　又一切聲聞應無漏。以聲定非",
    "T41n1822_001:0470a17": "諸漏依故。不應執聲定是無漏。經定聲",
    "T41n1822_001:0470a18": "體是雜染故。乃至又顯色等糞穢酒等非漏",
    "T41n1822_001:0470a19": "依故。應皆無漏。乃至廣說　又云。又譬喻",
    "T41n1822_001:0470a20": "部異生身中眼等亦應非漏依止。彼執五識",
    "T41n1822_001:0470a21": "無染污故。論。於略所說至色於中行。",
    "T41n1822_001:0470a22": "此即第四釋三無為。中有三。一釋虛空二",
    "T41n1822_001:0470a23": "釋擇滅。三釋非擇滅。此即初也　列名未",
    "T41n1822_001:0470a24": "釋名之為略。雖諸部立無為不同。此三",
    "T41n1822_001:0470a25": "無為諸部皆有　大乘加六。謂不動。想受",
    "T41n1822_001:0470a26": "滅。及三性真如　大眾部等加六無為。謂四",
    "T41n1822_001:0470a27": "無色為四。八緣起支性。九聖道支性　化地",
    "T41n1822_001:0470a28": "部六加六無為。四不動。五善法真如。六不",
    "T41n1822_001:0470a29": "善法真如。七無記法真如。八聖道支真如。九",
    "T41n1822_001:0470b01": "緣起真如　一切有部立三無為　然於其",
    "T41n1822_001:0470b02": "中。虛空但以無礙為性。簡餘法也。無礙之",
    "T41n1822_001:0470b03": "言。簡於色法。色有礙故。但以之言。簡心．心",
    "T41n1822_001:0470b04": "所．及不相應．二種無為。此等諸法體雖無礙",
    "T41n1822_001:0470b05": "問於虛空。更有別體。非是但以無礙為",
    "T41n1822_001:0470b06": "性　色。於中行問者。釋虛空相也。色是",
    "T41n1822_001:0470b07": "礙法於空中行顯空無礙。於礙法中不得",
    "T41n1822_001:0470b08": "行故。無礙之法於空中行不顯無礙。於礙",
    "T41n1822_001:0470b09": "法中亦得行故　正理釋云。虛空但以無",
    "T41n1822_001:0470b10": "礙為性。於中諸法最極頓現故名虛空。是",
    "T41n1822_001:0470b11": "即無障以為其相。所有大種。及造色聚。一切",
    "T41n1822_001:0470b12": "不能遍覆障故。或非所障。亦非能障。是",
    "T41n1822_001:0470b13": "故說言無障為相　准此論文。非能．所障",
    "T41n1822_001:0470b14": "者。簡空界色。雖無能障是所障故。但以無",
    "T41n1822_001:0470b15": "礙為性。與此論同　婆沙評曰。應作是",
    "T41n1822_001:0470b16": "說。實有虛空。以彼不知即謂非有。由前",
    "T41n1822_001:0470b17": "教．理實有虛空　問若爾虛空有何作用",
    "T41n1822_001:0470b18": "答虛空無為無有作用。然此然為種種虛",
    "T41n1822_001:0470b19": "空界作增上緣。種種空界。能與種種大種",
    "T41n1822_001:0470b20": "作近增上緣。彼大種能與有對造色等作",
    "T41n1822_001:0470b21": "近增上緣。彼有對造色。能與心心所作近",
    "T41n1822_001:0470b22": "增上緣。若無虛空。如是展轉因果次第皆",
    "T41n1822_001:0470b23": "不成立。勿有此失。是故虛空體相實有不",
    "T41n1822_001:0470b24": "應撥無。論。擇滅即以至名為擇滅。釋",
    "T41n1822_001:0470b25": "二滅　文中有三。一出性。二釋得名。三",
    "T41n1822_001:0470b26": "明同異。此即初也　擇滅則以離繫為性者。",
    "T41n1822_001:0470b27": "舉離繫名出擇滅體。所以是離繫者。由諸",
    "T41n1822_001:0470b28": "有漏遠離自性．所緣繫縛。證得解脫。即此",
    "T41n1822_001:0470b29": "解脫名為擇滅。以此擇滅。離繫為性。",
    "T41n1822_001:0470c01": "論。擇謂簡擇至名為擇滅。釋得名也　於",
    "T41n1822_001:0470c02": "中有二。一法說。二喻顯。此即初也　擇謂",
    "T41n1822_001:0470c03": "簡擇即慧差別者。決斷名智。推求名見。擇",
    "T41n1822_001:0470c04": "法名慧。簡擇即是。慧之差別功能名也。以",
    "T41n1822_001:0470c05": "八忍．智等各別簡擇四諦故。名為擇也",
    "T41n1822_001:0470c06": "　擇力所得滅名為擇滅。由慧簡擇四諦理故。",
    "T41n1822_001:0470c07": "斷於煩惱證得此滅。從其能證名為擇滅",
    "T41n1822_001:0470c08": "擇之滅故名為擇滅。此是法說諸論意同",
    "T41n1822_001:0470c09": "　有人云。謂有漏慧異無漏慧名慧差別。或無",
    "T41n1822_001:0470c10": "染異有染名慧差別　此釋謬也。此中明",
    "T41n1822_001:0470c11": "慧擇四諦能。造會擇．不擇。慧漏．無漏等。",
    "T41n1822_001:0470c12": "論如牛所駕車至故作是說。二喻顯也。牛",
    "T41n1822_001:0470c13": "車略去所駕二字擇滅略去力所得三字。故",
    "T41n1822_001:0470c14": "名擇滅。論。一切有漏法同一擇滅耶。",
    "T41n1822_001:0470c15": "三明同異也　正量部計。一切有漏同",
    "T41n1822_001:0470c16": "有一擇滅　婆沙或說唯內法有　經部有",
    "T41n1822_001:0470c17": "說擇滅無體　為對諸宗故寄問起　於",
    "T41n1822_001:0470c18": "中有七。一問。二略答。三重問。四廣答。五",
    "T41n1822_001:0470c19": "反釋。六難。七通。此即問也。論。不爾。略",
    "T41n1822_001:0470c20": "答也。論。云何。重問也。論。隨繫",
    "T41n1822_001:0470c21": "事各別。舉頌廣答也。論。謂隨繫事量",
    "T41n1822_001:0470c22": "離繫事亦爾。釋文也。事謂體事。隨所繫",
    "T41n1822_001:0470c23": "體有爾所體。擇滅亦爾有爾所也。隨繫事",
    "T41n1822_001:0470c24": "言簡無漏法也。論。若不爾者至諸煩",
    "T41n1822_001:0470c25": "惱滅。此反釋也。若爾不如有部隨繫事量",
    "T41n1822_001:0470c26": "各別擇滅者。即有此失。論。若如是者",
    "T41n1822_001:0470c27": "至則為無用。若如前義。即有後失。本為證",
    "T41n1822_001:0470c28": "滅令惑不生修餘對治。滅既證滅已。修",
    "T41n1822_001:0470c29": "餘對治即為無用。論。依何義說滅無",
    "T41n1822_001:0471a01": "同類。正量部難。若不如我宗同一擇滅。則",
    "T41n1822_001:0471a02": "有眾多同類擇滅。因何經說滅無同類。",
    "T41n1822_001:0471a03": "論。依滅自無至非無同類。通難也。除初無",
    "T41n1822_001:0471a04": "漏一切有為法。皆從同類因生。亦與他作",
    "T41n1822_001:0471a05": "同類因。初無漏雖不從同類因生與他",
    "T41n1822_001:0471a06": "作同類因。不得名為無同類也。擇滅自",
    "T41n1822_001:0471a07": "不從同類因生。亦不與他作同類因。故",
    "T41n1822_001:0471a08": "作是說滅無同類。此是婆沙二十一初釋也",
    "T41n1822_001:0471a09": "　今釋擇滅五門分別。一出體性。二辨得",
    "T41n1822_001:0471a10": "名。三得差別。四證同異。五斷不同　一出體",
    "T41n1822_001:0471a11": "性者。七十五法中以擇滅為體。如有漏法",
    "T41n1822_001:0471a12": "一一極微。一一剎那。各別法上有一擇滅。故",
    "T41n1822_001:0471a13": "諸論云。隨繫事量擇滅亦爾　一辨得名",
    "T41n1822_001:0471a14": "者。善慧差別名之為擇。由擇力證名為擇",
    "T41n1822_001:0471a15": "滅。屬主釋也　三得差別者。就中有四。一",
    "T41n1822_001:0471a16": "述正義。二敘異說。三述違理教。四釋通外",
    "T41n1822_001:0471a17": "難　一述正義者。自身煩惱。俱有．及得。隨",
    "T41n1822_001:0471a18": "彼彼品別對治道生。得離身時。彼法擇滅。",
    "T41n1822_001:0471a19": "爾時名得。由自性斷得擇滅故　他身染",
    "T41n1822_001:0471a20": "法。及一切色。不染有漏無色。所有無為。由",
    "T41n1822_001:0471a21": "緣彼法自身煩惱至究竟盡。所繫法上所有",
    "T41n1822_001:0471a22": "無為。爾時起得。能縛斷故　問所以知然。",
    "T41n1822_001:0471a23": "答此論隨眠品云。由此應說。煩惱等斷定何",
    "T41n1822_001:0471a24": "所從。自相續中煩惱等斷。由得斷故　他",
    "T41n1822_001:0471a25": "相續中煩惱等斷。及一切色．不染法斷。由能",
    "T41n1822_001:0471a26": "緣彼自相續中。所有諸惑究竟斷故　准此",
    "T41n1822_001:0471a27": "論文。故知。此二種斷得無為異　問又准",
    "T41n1822_001:0471a28": "何文。證知煩惱得斷是自性斷。不染法等是",
    "T41n1822_001:0471a29": "緣縛斷答此論第十六云。何緣諸地有漏善",
    "T41n1822_001:0471b01": "法。唯最後道能斷。非餘。以諸善法非自性",
    "T41n1822_001:0471b02": "斷。斷已有容現在前故。然由緣彼煩惱盡",
    "T41n1822_001:0471b03": "時。方說名為斷彼善法。爾時善法得離繫",
    "T41n1822_001:0471b04": "故。由此乃至緣彼煩惱。餘一品在。斷義不",
    "T41n1822_001:0471b05": "成。善法爾時未離繫故。准上論文。故知。斷",
    "T41n1822_001:0471b06": "已不行名自性斷。斷已容行是所緣斷。",
    "T41n1822_001:0471b07": "又正理第六。阿毘達磨諸大論師。依經所說",
    "T41n1822_001:0471b08": "立二種斷。一自性斷。二所緣斷　若法是結．",
    "T41n1822_001:0471b09": "及一果等。對治生時。於彼得斷名自性斷",
    "T41n1822_001:0471b10": "　由彼斷故。於所緣事便得離繫。不必於",
    "T41n1822_001:0471b11": "中得不成就名所緣斷　此中一切若有漏",
    "T41n1822_001:0471b12": "色。若不染污有漏無色。及彼諸得。生等法上。",
    "T41n1822_001:0471b13": "有見所斷．及修所斷結所繫。如是諸結漸",
    "T41n1822_001:0471b14": "次斷時。於一一品各別體上起離繫得。彼",
    "T41n1822_001:0471b15": "諸結．及一果等皆名已斷(已上釋自性斷)　言一果",
    "T41n1822_001:0471b16": "者。結俱有等。等者等取得也。彼有漏色．及",
    "T41n1822_001:0471b17": "不染污有漏無色．并彼諸得．生等法上諸離",
    "T41n1822_001:0471b18": "繫得。爾時未起。未名為斷。由彼諸法唯隨",
    "T41n1822_001:0471b19": "彼最後無間(已上釋所緣斷)准上論文。自身煩惱。及",
    "T41n1822_001:0471b20": "俱有法．并二法得。由對治道斷彼彼品。得",
    "T41n1822_001:0471b21": "捨之時得擇滅也。非是由能緣煩惱斷故",
    "T41n1822_001:0471b22": "而得擇滅　二敘異說者。就中有二。一太",
    "T41n1822_001:0471b23": "法師等已上諸德釋云。然苦．集遍便同一繫",
    "T41n1822_001:0471b24": "縛。斷苦下十便時。雖為集下遍使所縛",
    "T41n1822_001:0471b25": "未斷。而說苦下使等得離繫者。以自種使",
    "T41n1822_001:0471b26": "近。離自種能繫時。所繫得解脫。如人離自",
    "T41n1822_001:0471b27": "身上近枷鎖時。說人得解脫　他種使遠。",
    "T41n1822_001:0471b28": "彼未離而解脫如人獄中雖彼未離獄門。",
    "T41n1822_001:0471b29": "而獄中有已離身上近枷鎖故。名已解脫",
    "T41n1822_001:0471c01": "　修道門中九品相縛亦爾。斷初品時。自品",
    "T41n1822_001:0471c02": "近離繫說得解脫。八品遠繫雖復未得斷。",
    "T41n1822_001:0471c03": "而斷初品染污說得無為。其餘八品例釋",
    "T41n1822_001:0471c04": "可知　唯染污色．及餘不染五蘊。斷第九品",
    "T41n1822_001:0471c05": "能繫盡。所繫之事方說解脫　一唐三藏。",
    "T41n1822_001:0471c06": "改大小乘諸師釋云。問若離繫縛證得擇",
    "T41n1822_001:0471c07": "滅。如苦智已生集智未生。見苦所斷。猶為",
    "T41n1822_001:0471c08": "集下遍行惑繫。如何證滅　修道九品隨斷",
    "T41n1822_001:0471c09": "一品乃至前八猶後品繫如何證滅　解云",
    "T41n1822_001:0471c10": "雖斷能縛所縛解脫證得擇滅。然能縛惑",
    "T41n1822_001:0471c11": "有強有弱。一相應縛。謂煩惱縛彼同時心．",
    "T41n1822_001:0471c12": "心所法。令於所緣不得自在　二所緣縛。",
    "T41n1822_001:0471c13": "謂惑緣境有毒勢力。縛此所緣令不自在。",
    "T41n1822_001:0471c14": "就緣縛中後有其四。一同部同品。二同部",
    "T41n1822_001:0471c15": "異品。三異部同品。四異部異品　并前相應",
    "T41n1822_001:0471c16": "總有五縛。就五縛中斷強證滅。斷弱非",
    "T41n1822_001:0471c17": "證　言強弱者。一相應縛其力最強。二同",
    "T41n1822_001:0471c18": "部同品縛其力次強。三同部異品縛其力次",
    "T41n1822_001:0471c19": "強。四異部同品縛其力稍弱。五異部異品縛",
    "T41n1822_001:0471c20": "其力最弱　於五縛中前三是強。後二是弱。",
    "T41n1822_001:0471c21": "若斷前三隨其所應證得擇滅。後之二種",
    "T41n1822_001:0471c22": "能縛力微。非由斷彼證得擇滅　如見苦",
    "T41n1822_001:0471c23": "所斷法總有二類。相應法為一類。得．四相",
    "T41n1822_001:0471c24": "為一類。相應法具五縛。得與四相除相應",
    "T41n1822_001:0471c25": "縛有餘四縛。若苦智已生集智未生。見苦",
    "T41n1822_001:0471c26": "所斷相應法。由斷相應縛。同部同品縛。同",
    "T41n1822_001:0471c27": "部異品縛故。證得擇滅以斷強故。得與四",
    "T41n1822_001:0471c28": "相。由斷同部同品。同部異品縛故。證得擇",
    "T41n1822_001:0471c29": "滅以斷強故。此相應法．得．及四相。爾時雖",
    "T41n1822_001:0472a01": "為集下異部同品異品遍行惑縛。以微劣",
    "T41n1822_001:0472a02": "故而證得滅。又復爾時雖斷後四部。見",
    "T41n1822_001:0472a03": "苦所斷異部同品．異品縛。而不能證後四",
    "T41n1822_001:0472a04": "部無為。未斷強故。見所斷惑九品同一品",
    "T41n1822_001:0472a05": "斷。約所斷惑有九品故。所以得說同品．異",
    "T41n1822_001:0472a06": "品　如見苦所斷。見集見滅見道所斷各有",
    "T41n1822_001:0472a07": "二類准釋可知　修道所斷總有三類。染相",
    "T41n1822_001:0472a08": "應法為一類。染相應法上得．四相為一類。",
    "T41n1822_001:0472a09": "餘有漏法為一類。即是染污色．并此色上得．",
    "T41n1822_001:0472a10": "及四相。及不染五蘊　初類具五縛。後二類",
    "T41n1822_001:0472a11": "各有四縛除相應縛非相應。故　若斷初",
    "T41n1822_001:0472a12": "品染相應法。由斷相應縛同部同品縛。證",
    "T41n1822_001:0472a13": "得無為以斷強故。爾時雖為同部異品餘",
    "T41n1822_001:0472a14": "八品縛。以劣縛故亦證無為。不同見道。",
    "T41n1822_001:0472a15": "見道九品一品斷故。所以同部同品．異品俱",
    "T41n1822_001:0472a16": "可說強修道九品別斷。所以同部異品說名",
    "T41n1822_001:0472a17": "為弱　或可。見道同部異品亦名為弱。如諸",
    "T41n1822_001:0472a18": "異生五部雜斷。隨斷前品。猶為未斷見惑",
    "T41n1822_001:0472a19": "之所繫縛。以劣弱故亦證擇滅。以此而言。",
    "T41n1822_001:0472a20": "故知是弱。若異部同品異品遍行惑先已斷",
    "T41n1822_001:0472a21": "故。設不斷彼亦證無為。以縛劣故。初品染",
    "T41n1822_001:0472a22": "得四相。斷初品時。由斷同部同品縛。以",
    "T41n1822_001:0472a23": "斷強故證得無為。同部異品異部同品異",
    "T41n1822_001:0472a24": "品皆准前說。如斷初品所餘八品准釋可",
    "T41n1822_001:0472a25": "知。餘有漏法亦有九品。擬儀相當故。說",
    "T41n1822_001:0472a26": "同品異品。斷餘有漏法時。由斷同部同品．",
    "T41n1822_001:0472a27": "異品縛。以斷強故證得無為。異部同品．異",
    "T41n1822_001:0472a28": "品先已斷故設不斷彼亦證擇滅。以縛劣",
    "T41n1822_001:0472a29": "故。又此餘有漏法是緣縛斷。要斷能緣九品",
    "T41n1822_001:0472b01": "惑盡。所緣之法方名為斷　三述違理．教",
    "T41n1822_001:0472b02": "者。諸德亦釋。雖云進縛．遠縛．及縛。強．弱",
    "T41n1822_001:0472b03": "不同。斷有差別。然皆同說由同品等能緣",
    "T41n1822_001:0472b04": "煩惱斷故。同品等所緣諸煩惱等得解脫也。",
    "T41n1822_001:0472b05": "如修斷惑九品互相緣縛。其第九品惑上擇",
    "T41n1822_001:0472b06": "滅。雖斷上八品能緣不得離繫。以非同",
    "T41n1822_001:0472b07": "部同品。遠故劣故。斷第九品時。以斷同部",
    "T41n1822_001:0472b08": "同品。近故強故。得離繫也　然諸德同為",
    "T41n1822_001:0472b09": "此釋將希奇當理。然無文暄度仍違理．",
    "T41n1822_001:0472b10": "教　言違理者。且如修惑九品受互相緣。",
    "T41n1822_001:0472b11": "有何別因煩惱自部自品。繫縛自部自品",
    "T41n1822_001:0472b12": "為近為強。自部異品緣縛之時。有何別理",
    "T41n1822_001:0472b13": "名遠名劣。如下品惑緣下品時。有何別",
    "T41n1822_001:0472b14": "因強。上八品緣下品時。斷上八品不證",
    "T41n1822_001:0472b15": "無為。斷下品時始得擇滅。若言力同所繫。",
    "T41n1822_001:0472b16": "不得言強是下品故。若言力勝所繫不",
    "T41n1822_001:0472b17": "名同品。力勝下品非下品故。如何與下",
    "T41n1822_001:0472b18": "品同耶。故云有力勝上八品。又下品惑合",
    "T41n1822_001:0472b19": "緣兩品時。為如同品強。為如異品劣。不",
    "T41n1822_001:0472b20": "可一品亦強．亦劣。又此惑緣縛自．他品時。",
    "T41n1822_001:0472b21": "豈有分別縛自品即強。縛他品即劣耶",
    "T41n1822_001:0472b22": "　言違教者。正理第六云。阿毘達磨諸大論",
    "T41n1822_001:0472b23": "師依經所說立二種斷故。准此論文。一切",
    "T41n1822_001:0472b24": "論師其意皆同。一自性斷。謂捨得時名之為",
    "T41n1822_001:0472b25": "斷。由此證得擇滅無為。二所緣斷。由斷最",
    "T41n1822_001:0472b26": "後品惑證得擇滅。今立斷云由同部同品",
    "T41n1822_001:0472b27": "斷。及相應斷故得無為者。此非是自性斷。",
    "T41n1822_001:0472b28": "非捨得時得擇滅故。復非所緣斷。非最後",
    "T41n1822_001:0472b29": "品證擇滅故。憑何聖教立此一斷。而違阿",
    "T41n1822_001:0472c01": "毘達磨諸大論師立二斷耶　四通外難者。",
    "T41n1822_001:0472c02": "難曰。若斷染法捨得之時名自性斷。非所",
    "T41n1822_001:0472c03": "緣斷者。何故諸論皆言隨所繫事量無為",
    "T41n1822_001:0472c04": "亦爾。又婆沙三十一云。諸有漏法無始時",
    "T41n1822_001:0472c05": "來。煩惱所繫不得解脫。若斷煩惱彼離繫",
    "T41n1822_001:0472c06": "故便得解脫。如人被縛得解脫時人名解",
    "T41n1822_001:0472c07": "脫。非謂繩等。既所繫證得解脫。故外物中",
    "T41n1822_001:0472c08": "亦得解脫　又雜心等云。應知從所緣可",
    "T41n1822_001:0472c09": "令諸惑斷　准上論文。故知諸惑是所緣",
    "T41n1822_001:0472c10": "斷。然與不染色等不同。故知斷同品時",
    "T41n1822_001:0472c11": "證得擇滅　釋曰。此所引文竝非定證。不",
    "T41n1822_001:0472c12": "分明故。誰能信此不明了文。而違阿毘達",
    "T41n1822_001:0472c13": "磨諸大論師。依經所說立二斷耶。詳此三",
    "T41n1822_001:0472c14": "文皆有別意。且如所引隨繫事量無為亦",
    "T41n1822_001:0472c15": "爾者。此明擇滅數量不明斷證。以婆沙異",
    "T41n1822_001:0472c16": "師計擇滅無為同能繫事量故。對法師說",
    "T41n1822_001:0472c17": "如所繫事量。又對正量部立唯一無為故",
    "T41n1822_001:0472c18": "作是說。非明染污法是所緣斷。諸有漏法",
    "T41n1822_001:0472c19": "無始時來。乃至如人被縛得解脫時人名",
    "T41n1822_001:0472c20": "解脫。非謂繩等者。此以異師執斷法而於",
    "T41n1822_001:0472c21": "能繫得於解脫。非於所縛外法上得。故作",
    "T41n1822_001:0472c22": "是說。非是不許有自性斷作此說也。應",
    "T41n1822_001:0472c23": "知從所緣可令諸惑斷者。對相應說．非",
    "T41n1822_001:0472c24": "是欲遮自性斷也　四論同異者。擇滅無",
    "T41n1822_001:0472c25": "為隨繫事量。故知一一法上唯有一擇滅。",
    "T41n1822_001:0472c26": "又一切無學。皆於一切有漏法中證得擇滅。",
    "T41n1822_001:0472c27": "故知擇滅必定共證婆沙通經云。問若爾。",
    "T41n1822_001:0472c28": "何故涅槃名不共法。答涅槃體雖是共。而就",
    "T41n1822_001:0472c29": "得說名不共法。以離繫得一一有情自相續",
    "T41n1822_001:0473a01": "中各別起故。又引經說。如來解脫與餘阿",
    "T41n1822_001:0473a02": "羅漢等無異。此就所證滅說　五斷不同",
    "T41n1822_001:0473a03": "者。今應依斷作句數分別。法有三種。一自",
    "T41n1822_001:0473a04": "身所得法。亦他身所得法。三非二所得法。一",
    "T41n1822_001:0473a05": "望自身所得。七十五法分別者。有自性斷非",
    "T41n1822_001:0473a06": "所緣斷者。謂煩惱大地。不善大地。小煩惱",
    "T41n1822_001:0473a07": "地。不定中貪嗔慢疑　有所緣斷非自性斷",
    "T41n1822_001:0473a08": "者。謂十色全。無表一分除無漏者。大善地法",
    "T41n1822_001:0473a09": "一分。不相應中除四相及得一分餘九不相",
    "T41n1822_001:0473a10": "應法全　亦自性斷亦所緣斷者。謂心王。十",
    "T41n1822_001:0473a11": "大地尋伺一分。及悔．眠全。四相。及得一分",
    "T41n1822_001:0473a12": "有漏者。此等與自性斷相應．俱有．及得是",
    "T41n1822_001:0473a13": "自性斷也。非彼相應俱有．及得是所緣斷",
    "T41n1822_001:0473a14": "也　俱非句者。謂七十五法中。是無漏法者",
    "T41n1822_001:0473a15": "皆非二斷　若通就他身作問答者。但自",
    "T41n1822_001:0473a16": "性斷皆所緣斷。自結一果等他所斷故。總有",
    "T41n1822_001:0473a17": "三句　除自性斷非所緣斷。若他身所得法．",
    "T41n1822_001:0473a18": "及非二所得法。有漏者但有所緣斷一句。無",
    "T41n1822_001:0473a19": "漏者俱非句。論。已說擇滅至得非擇滅。",
    "T41n1822_001:0473a20": "結前舉後頌也　以得不同簡名體也。",
    "T41n1822_001:0473a21": "論。謂能永礙至名非擇滅。釋頌文也　言",
    "T41n1822_001:0473a22": "得滅異前者。前因擇得。此不因擇。故言異",
    "T41n1822_001:0473a23": "前。得不因慧但由闕緣名非擇滅。不應釋",
    "T41n1822_001:0473a24": "言前滅是善。此滅無記名異前也。若爾即",
    "T41n1822_001:0473a25": "是前得善滅。今得非善。即應得滅異前名",
    "T41n1822_001:0473a26": "非善滅。然此闕緣名為非擇滅。因非擇得",
    "T41n1822_001:0473a27": "非擇滅。亦辨得名同前擇滅是屬主釋。",
    "T41n1822_001:0473a28": "論。得不因擇但由闕緣。釋得因也　准",
    "T41n1822_001:0473a29": "此論文但由闕緣。即是更無餘力准正",
    "T41n1822_001:0473b01": "理．顯宗由二因得。一由闕緣。二由非擇。",
    "T41n1822_001:0473b02": "非擇鄣故。若遇勝緣法即得生。若遇劣",
    "T41n1822_001:0473b03": "緣法即不起。正理云。擇謂如理勤所成慧。",
    "T41n1822_001:0473b04": "不由此慧。有法永礙未來法生名非擇滅",
    "T41n1822_001:0473b05": "　乃至　若法能礙彼法生用。此法離慧定",
    "T41n1822_001:0473b06": "礙彼法。令住未來永不生故。得非擇滅。",
    "T41n1822_001:0473b07": "此法實有後當成立　又顯宗云。非唯緣闕",
    "T41n1822_001:0473b08": "便永不生。後遇同類緣彼復應生故。詳此",
    "T41n1822_001:0473b09": "論意。諸不生由其二緣。一由闕緣。二由",
    "T41n1822_001:0473b10": "非擇滅。以後遇同類緣法得生者。此擇非",
    "T41n1822_001:0473b11": "理。後遇同類緣為是生緣。為非生緣。若",
    "T41n1822_001:0473b12": "後有生緣前非闕緣。若後非生緣如何得",
    "T41n1822_001:0473b13": "生。由無生緣法永不生。何關滅力　問",
    "T41n1822_001:0473b14": "顯宗云。法非唯緣闕。此論云但由闕緣。兩",
    "T41n1822_001:0473b15": "論不同何者為正。答准婆沙釋得不同。有",
    "T41n1822_001:0473b16": "為三性法得同所得判性。由所得法力令",
    "T41n1822_001:0473b17": "得起故　擇滅得從道。依道起故　非擇滅",
    "T41n1822_001:0473b18": "得從眾同分。依同分起故。以無為無用。",
    "T41n1822_001:0473b19": "二滅不從所得判也　婆沙亦云。虛空等",
    "T41n1822_001:0473b20": "無用。故知此論但由闕緣理勝　問若爾。",
    "T41n1822_001:0473b21": "何故婆沙云　虛空與四大等近增上緣耶。",
    "T41n1822_001:0473b22": "答虛空無礙。大種有礙。故名為近。非謂",
    "T41n1822_001:0473b23": "有力名為近也　問若爾故。婆沙三十二",
    "T41n1822_001:0473b24": "云。此非擇滅。唯於未來不生法得。所以者",
    "T41n1822_001:0473b25": "何。此滅。本欲遮有為法令永不生。若永不",
    "T41n1822_001:0473b26": "生此得便起。如與欲法繫屬有情。現在正",
    "T41n1822_001:0473b27": "行。過去已行。未來當行。皆有生義。故於彼",
    "T41n1822_001:0473b28": "法不得此滅耶。答雖本欲遮有為法。如",
    "T41n1822_001:0473b29": "與欲法者。此是義言非實爾也。由如擇滅",
    "T41n1822_001:0473c01": "本欲遮有漏法。煩惱繫縛。法若離繫。如與",
    "T41n1822_001:0473c02": "欲法。而起滅得。然此滅得。由斷道力不由",
    "T41n1822_001:0473c03": "擇滅。非擇滅得義亦准此。若不爾者。此非",
    "T41n1822_001:0473c04": "擇滅。應於自得。是有力用。非但不障。",
    "T41n1822_001:0473c05": "有人云。此法本欲礙法不生。若法不生便",
    "T41n1822_001:0473c06": "即起得送與行者　此釋誤也。應言法永",
    "T41n1822_001:0473c07": "不生得非擇滅。不應言非擇滅有力送得",
    "T41n1822_001:0473c08": "與行者　兩說相違應依此論　婆沙三十",
    "T41n1822_001:0473c09": "二云。問諸有情類於非擇滅為共得。為不",
    "T41n1822_001:0473c10": "共得耶。答此不決定。於共有法非擇滅則",
    "T41n1822_001:0473c11": "共得。不共法非擇滅則各別得　准評家云。",
    "T41n1822_001:0473c12": "如是說者應作是說。非擇滅多。擇滅少。所",
    "T41n1822_001:0473c13": "以者何。非擇滅如有為法數量。擇滅但如有",
    "T41n1822_001:0473c14": "漏法數量故。若不爾者。諸可生法。若得不",
    "T41n1822_001:0473c15": "生應不得非擇滅　准此論文一切外物皆",
    "T41n1822_001:0473c16": "有非擇滅。皆可證得。然於中有共．不共。若",
    "T41n1822_001:0473c17": "共者共得。如共財等。若不共者即唯別得",
    "T41n1822_001:0473c18": "　婆沙云問因勝進道得煩惱不生。及諸生",
    "T41n1822_001:0473c19": "處得非擇滅。何故非道果耶。答曰。不為此",
    "T41n1822_001:0473c20": "滅而修道故。謂為涅槃及為離染勤修於",
    "T41n1822_001:0473c21": "道。以修道故於惡趣等得非擇滅。若為此",
    "T41n1822_001:0473c22": "滅而修道者。於惡趣等不得此滅。非於",
    "T41n1822_001:0473c23": "生死不深厭患。可於惡趣得非擇滅故　故",
    "T41n1822_001:0473c24": "得非擇滅不名道果　述曰。求擇滅得涅",
    "T41n1822_001:0473c25": "槃。深厭患染法永斷入聖。可得惡趣非擇",
    "T41n1822_001:0473c26": "滅故。若求非擇滅。不得不生惡趣非擇",
    "T41n1822_001:0473c27": "滅也。以厭心劣後容退故。言厭惡趣即",
    "T41n1822_001:0473c28": "不厭人．天。故厭心劣。論。如眼與意至",
    "T41n1822_001:0473c29": "得非擇滅。指事釋也　如眼與意專一色時",
    "T41n1822_001:0474a01": "者。眼謂眼根。意謂意識。即是有一分意識",
    "T41n1822_001:0474a02": "取色之時。餘識等法得非擇滅　或即眼識。",
    "T41n1822_001:0474a03": "以意名說　或專一青等色時。用時黃等",
    "T41n1822_001:0474a04": "色。及四境念念滅者。能緣彼境五識等法。",
    "T41n1822_001:0474a05": "住未來世畢竟不生。以彼不能緣過去",
    "T41n1822_001:0474a06": "故。亦不更能緣餘境故。正理論云。如眼與",
    "T41n1822_001:0474a07": "意專一色時。於所餘色．及一切聲．香．味．",
    "T41n1822_001:0474a08": "觸等。念念滅中。緣彼少分意。及法處。得非",
    "T41n1822_001:0474a09": "擇滅。以五識身與一分意識身等。於已滅",
    "T41n1822_001:0474a10": "境終不能生。緣俱境故。述曰。一分意識",
    "T41n1822_001:0474a11": "者。如八勝處等。唯緣現境不緣過去。亦所",
    "T41n1822_001:0474a12": "緣定故。得非擇滅。意．及法處者。意是諸識。",
    "T41n1822_001:0474a13": "法處者心所。及四相等。論。於法得滅",
    "T41n1822_001:0474a14": "至過現生法。此對擇滅作句數也。若就法",
    "T41n1822_001:0474a15": "明滅有無。一切有漏法各有擇滅。一切有",
    "T41n1822_001:0474a16": "為法各有非擇滅。即非擇滅寬。擇滅狹也。",
    "T41n1822_001:0474a17": "若以寬問狹。稱後句答　若以狹問寬。稱",
    "T41n1822_001:0474a18": "前句答　若就得以明擇滅。世寬體狹。得",
    "T41n1822_001:0474a19": "通三世故寬。唯有漏法有故體狹　非擇滅",
    "T41n1822_001:0474a20": "則世狹體寬。唯未來得故世狹。一切有為故",
    "T41n1822_001:0474a21": "體寬。由此不同成其四句。如文可解。論。",
    "T41n1822_001:0474a22": "如是已說至何謂有為。上來三頌總明漏．無",
    "T41n1822_001:0474a23": "漏。下二十二頌開為蘊．處．界。先開為五蘊。",
    "T41n1822_001:0474a24": "後開為處．界　初兩頌總明五蘊。次色者下",
    "T41n1822_001:0474a25": "別釋五蘊并分處．界　就前兩頌中。初",
    "T41n1822_001:0474a26": "一頌總明漏無漏蘊。次一頌別明有漏蘊。",
    "T41n1822_001:0474a27": "就前文中。初結前問後次舉頌答。後長行",
    "T41n1822_001:0474a28": "釋。此即初也。頌曰至有離有事等。次舉",
    "T41n1822_001:0474a29": "頌答。就中。初兩句重舉有為。分為五蘊出",
    "T41n1822_001:0474b01": "有為體。次兩句述有為眾名。論曰。至",
    "T41n1822_001:0474b02": "具攝有為後長行釋　於中有七。一列名",
    "T41n1822_001:0474b03": "體。二釋有為三釋世路。四釋言依。五釋有",
    "T41n1822_001:0474b04": "離。六釋有事。七總結也。此列蘊名顯有為",
    "T41n1822_001:0474b05": "名體。故正理云。老病死等災橫差別。隱積損",
    "T41n1822_001:0474b06": "伏故名為蘊。此說有為有多過違。隱伏其",
    "T41n1822_001:0474b07": "中遇緣便起。如賊隱山。為別戒等故後",
    "T41n1822_001:0474b08": "言色等。戒等五蘊不能具攝一切有為。色",
    "T41n1822_001:0474b09": "等五蘊具攝有為。論。眾緣聚集至如乳",
    "T41n1822_001:0474b10": "如薪。釋有為也。無有少法。一緣所生。故",
    "T41n1822_001:0474b11": "即是眾緣共所作義。若爾未來生．及不生。應",
    "T41n1822_001:0474b12": "非有為。是彼類故未來無妨。此釋通也。",
    "T41n1822_001:0474b13": "如乳薪等。此舉喻也。正理云。未來未起何",
    "T41n1822_001:0474b14": "謂有為。是彼類故亦名有為。如所燒薪於",
    "T41n1822_001:0474b15": "未燒位。是彼類故亦名為薪。或據曾當立",
    "T41n1822_001:0474b16": "名無失。如琴瑟等名為有聲。亦如乳房蓮",
    "T41n1822_001:0474b17": "華池等諸不生法。不越彼類故名有為。",
    "T41n1822_001:0474b18": "論。此有為法至所吞食故。釋世路也。正",
    "T41n1822_001:0474b19": "理論云。此有為法。彼彼經中。世尊。隨義名",
    "T41n1822_001:0474b20": "世路等。彼復云何。謂諸有為亦名世路。色等",
    "T41n1822_001:0474b21": "五蘊生滅法故。未來現在過去路中。而流轉",
    "T41n1822_001:0474b22": "故。諸不生法眾緣闕故。雖復不生。是彼類",
    "T41n1822_001:0474b23": "故立名無失。有說無常之所吞食故名世",
    "T41n1822_001:0474b24": "路　准此。前釋三世即路名為世路。持業",
    "T41n1822_001:0474b25": "釋也。諸有為法行世路故名為世路。即有",
    "T41n1822_001:0474b26": "世路故名世路。有財釋也　後釋無常所吞",
    "T41n1822_001:0474b27": "食故。真諦釋云。行行不息能盡萬里之路。",
    "T41n1822_001:0474b28": "無常是世。有為是路。與世作路故名世路。",
    "T41n1822_001:0474b29": "即世之路。即依主釋也。論。或名言依",
    "T41n1822_001:0474c01": "至即名俱義釋言依也　言謂語言者。此",
    "T41n1822_001:0474c02": "即語聲相續差別　此所依者即名俱義者。",
    "T41n1822_001:0474c03": "與言為所依。即是名。俱義　有為之法可名",
    "T41n1822_001:0474c04": "俱行於三世。可俱說為過去．現在．未來世",
    "T41n1822_001:0474c05": "故　無為不爾。所以遍於有為不通無為",
    "T41n1822_001:0474c06": "　有釋。諸有為法可與言俱名為言依。故",
    "T41n1822_001:0474c07": "婆沙十五脇尊者云。有為諸法。與言可有",
    "T41n1822_001:0474c08": "俱時轉義。故立言依　無為不爾是故不",
    "T41n1822_001:0474c09": "說　准此論文。即是諸有為法。與言同墮",
    "T41n1822_001:0474c10": "三世義。故正理云。如契經說。言依有三。無",
    "T41n1822_001:0474c11": "四無五　准此。雖說三世　或可諸有",
    "T41n1822_001:0474c12": "為法與名俱　可說與言俱時轉故名言",
    "T41n1822_001:0474c13": "依　此則俱舍與尊者無別。論。如是",
    "T41n1822_001:0474c14": "言依至有為諸法。以一切有為法皆名俱行",
    "T41n1822_001:0474c15": "三世故。具攝有為。論。若不爾者至十",
    "T41n1822_001:0474c16": "八界攝。若不如此釋具攝一切有為。如餘",
    "T41n1822_001:0474c17": "師義言依唯名。即不通十八界。違論所說",
    "T41n1822_001:0474c18": "通十八界　正理論云。言依。謂名。俱義。即",
    "T41n1822_001:0474c19": "具攝五蘊。如契經說。言依有三．無四無",
    "T41n1822_001:0474c20": "五。由此善通品類足論　彼說言依五蘊",
    "T41n1822_001:0474c21": "所攝　問此論．正理同引品類足論。因何。",
    "T41n1822_001:0474c22": "此論言十八界。正理言五蘊耶。答正理云",
    "T41n1822_001:0474c23": "具攝五蘊。此論云具攝一切有為諸法。言",
    "T41n1822_001:0474c24": "雖少異。義無別也　又破餘師言依唯名。",
    "T41n1822_001:0474c25": "品類足論云。言依五蘊十二處．十八界攝",
    "T41n1822_001:0474c26": "　正理引初。此論引後。義皆無失。然皆證通",
    "T41n1822_001:0474c27": "攝有為　婆沙有二說。一云名是言依。義",
    "T41n1822_001:0474c28": "是言展轉依。一云名．義俱是言依。此論同於",
    "T41n1822_001:0474c29": "後說。言有於名方能詮義。欲言之時雙依",
    "T41n1822_001:0475a01": "二故　問何故但說名俱不云句等。答起",
    "T41n1822_001:0475a02": "言之時。或唯召法即唯有名。若兼差別即",
    "T41n1822_001:0475a03": "兼名．句。名是通故所以言名　問若爾文最",
    "T41n1822_001:0475a04": "是通。因何不說。答文是所依。然不能詮自",
    "T41n1822_001:0475a05": "性．差別故不說也。論。或名有離至有",
    "T41n1822_001:0475a06": "彼離故。釋有離也　正理論云。或名有離。",
    "T41n1822_001:0475a07": "諸趣輪迴沈溺生死。涅槃欲捨故名有離。",
    "T41n1822_001:0475a08": "是息諸趣恒流轉義。若已至得定不還來。",
    "T41n1822_001:0475a09": "此有離故說名有離。如有財者名為有財。",
    "T41n1822_001:0475a10": "即是有為有出離義。一切有為皆同船筏",
    "T41n1822_001:0475a11": "是故聖道亦應捨離。如契經言。法尚應捨。",
    "T41n1822_001:0475a12": "何況非法　准兩論釋。涅槃名永離。一切有",
    "T41n1822_001:0475a13": "為有此離故。名為有離。此有涅槃。諸有為",
    "T41n1822_001:0475a14": "法。至涅槃時皆可捨故。非如離繫唯有漏",
    "T41n1822_001:0475a15": "有。此中有離遍一切有為。至涅槃時皆可",
    "T41n1822_001:0475a16": "捨離。即是有能捨離之涅槃也。論。或",
    "T41n1822_001:0475a17": "名有事至傳說如此。釋有事也。以有因故。",
    "T41n1822_001:0475a18": "事是因義。故正理論云。事謂所依。或是所住。",
    "T41n1822_001:0475a19": "即是因義　果依於因從因生故。如子依",
    "T41n1822_001:0475a20": "母　或果從因能覆因故。如人住床。是因",
    "T41n1822_001:0475a21": "為果所映蔽義。因果前後性故。及細麁性",
    "T41n1822_001:0475a22": "故。此有事故說名有事。喻如前說　准二",
    "T41n1822_001:0475a23": "論釋。因名為事。果有因故名為有事。一切",
    "T41n1822_001:0475a24": "有為皆有其因。所以亦攝一切有為　毘婆",
    "T41n1822_001:0475a25": "沙師傳說如此者。意非全許說因名事。經",
    "T41n1822_001:0475a26": "部釋。有事者名有體事。一切有為有體。無",
    "T41n1822_001:0475a27": "為無體有事唯攝有為。論。如是等類至",
    "T41n1822_001:0475a28": "差別眾名。此總結也。",
    "T41n1822_001:0475a29": "論於此所說有為法中。自下第二。一頌明有",
    "T41n1822_001:0475b01": "漏五蘊名。於中有三。一標前生起。二舉頌",
    "T41n1822_001:0475b02": "答。三長行釋。此即第一　有為法中一分故",
    "T41n1822_001:0475b03": "言有為法中。頌曰至三有等。次舉頌",
    "T41n1822_001:0475b04": "答。頌中初兩字標其漏法　名取蘊下。列",
    "T41n1822_001:0475b05": "眾名也。論曰此何所立。長行釋也　文",
    "T41n1822_001:0475b06": "中有三。一總明頌意。二釋頌眾名。三總結",
    "T41n1822_001:0475b07": "也　就明頌意中有三。一問。二答。此問",
    "T41n1822_001:0475b08": "也　如前已說。除道聖諦餘有為法名為",
    "T41n1822_001:0475b09": "有漏。此中具說何所立耶　論。謂立取蘊",
    "T41n1822_001:0475b10": "至謂無漏行。答也。前雖已說。今重說者。欲",
    "T41n1822_001:0475b11": "顯取蘊亦名為蘊。或有唯蘊而非取蘊。諸",
    "T41n1822_001:0475b12": "無漏行聚義同故。俱名為蘊不從取生不",
    "T41n1822_001:0475b13": "名取蘊。論。煩惱名取蘊至如華果樹。",
    "T41n1822_001:0475b14": "釋得名所以也。於中有三法喻。煩惱名取。",
    "T41n1822_001:0475b15": "蘊從煩惱得取名者。從取生故。如草糠火",
    "T41n1822_001:0475b16": "從因立名　繫屬取故。如帝王臣。從所屬",
    "T41n1822_001:0475b17": "立名也　雜心論云。蘊為惑所使。如因貪",
    "T41n1822_001:0475b18": "瞋有疑等事。能生取故。如華果樹。從果",
    "T41n1822_001:0475b19": "立名。論。此有漏法至猶如有漏。釋有",
    "T41n1822_001:0475b20": "諍也。世間諍有二義。一觸動好人。二令自",
    "T41n1822_001:0475b21": "他損害。煩惱亦爾。一觸動善品。二損害自",
    "T41n1822_001:0475b22": "他。故名為諍。諸蘊隨增諍故。論。亦名",
    "T41n1822_001:0475b23": "為苦違聖心故。此有漏蘊聖心厭故違聖",
    "T41n1822_001:0475b24": "心。以違聖心名之為苦　正理論云。五取",
    "T41n1822_001:0475b25": "蘊者。是諸逼迫所依處故。自性麁重不安隱",
    "T41n1822_001:0475b26": "故　之為苦。論亦名為集能招苦故。此有",
    "T41n1822_001:0475b27": "漏蘊。能為苦因故名為集。論。亦名",
    "T41n1822_001:0475b28": "世間至有對治故。釋有漏蘊名世間也　正",
    "T41n1822_001:0475b29": "理云。或名世間性可毀壞故。如世尊說。性",
    "T41n1822_001:0475c01": "可毀壞故名世間。若爾道諦應是世間。不",
    "T41n1822_001:0475c02": "爾。第二毀壞無故。道諦毀壞性不定故。世間",
    "T41n1822_001:0475c03": "毀壞性決定故　第二毀壞即是有對治也。",
    "T41n1822_001:0475c04": "論。亦名見處至隨增眠故。釋見處也。",
    "T41n1822_001:0475c05": "謂見住有漏蘊中。隨順增長名隨增也。行",
    "T41n1822_001:0475c06": "相微細故名眠也　正理釋云。亦名見處。薩",
    "T41n1822_001:0475c07": "迦耶等五見。住中隨增眠故　豈不有漏",
    "T41n1822_001:0475c08": "一切煩惱皆隨增耶。豈不諸見。漏取諍攝。",
    "T41n1822_001:0475c09": "前已說耶者　此問意云。五見即是煩惱所",
    "T41n1822_001:0475c10": "收。前釋有漏。一切煩惱皆隨增者已說。一",
    "T41n1822_001:0475c11": "切煩惱諍增者已說諸見。因何別說有漏以",
    "T41n1822_001:0475c12": "為見處。以是諸見隨增眠故　雖有此理。",
    "T41n1822_001:0475c13": "而彼諸見於有漏法一切種。一切時。相無差",
    "T41n1822_001:0475c14": "別。堅執不動。隨增眠故體用增盛。為顯有",
    "T41n1822_001:0475c15": "漏是能生長此諸見處故應重說者　此",
    "T41n1822_001:0475c16": "釋重說見處所以也　貪等癡疑則不如",
    "T41n1822_001:0475c17": "是者。無上一切種等四義云不如是。以彼",
    "T41n1822_001:0475c18": "貪等有一切種。無一切時者。釋貪等有一",
    "T41n1822_001:0475c19": "切種異纏．垢等。無一切時與見不同　一",
    "T41n1822_001:0475c20": "切種者。元瑜師云。遍緣五門或遍緣六境。",
    "T41n1822_001:0475c21": "不云有所簡也　今釋。一切種者。謂貪．瞋",
    "T41n1822_001:0475c22": "慢有隨眠．纏．垢．一切種過。上必兼下故。由",
    "T41n1822_001:0475c23": "是別相隨眠。雖一切種。不能於一切時",
    "T41n1822_001:0475c24": "起。名非一切時　非無差別者。雖獨頭",
    "T41n1822_001:0475c25": "無明。及共相煩惱相應無明。是一切時。而有",
    "T41n1822_001:0475c26": "別相煩惱相應無明非一切時。及與忿等相",
    "T41n1822_001:0475c27": "應無明。非一切種．及一切時故。相有差別",
    "T41n1822_001:0475c28": "　疑雖無差別而不堅執者　疑是隨眠性",
    "T41n1822_001:0475c29": "非別相惑。不與別相煩惱。及非一切種染",
    "T41n1822_001:0476a01": "法相應。有一切種。及一切時。相無差別。而",
    "T41n1822_001:0476a02": "疑有苦無苦等。不堅執故。非是堅執",
    "T41n1822_001:0476a03": "　不同於見是隨眠故。有一切種。共相惑故",
    "T41n1822_001:0476a04": "有一切時。不與自相煩惱．及非隨眠染相",
    "T41n1822_001:0476a05": "應故相無差別。此我斷常。撥無等見。不猶",
    "T41n1822_001:0476a06": "豫故非不堅執。由此過重。於有漏法。別",
    "T41n1822_001:0476a07": "說見處令生厭離。論。亦名三有至三",
    "T41n1822_001:0476a08": "有漏故。釋三有也。三有三界也。此有漏蘊。",
    "T41n1822_001:0476a09": "與有為因故。與有為依故。三有攝故。亦名",
    "T41n1822_001:0476a10": "有。論。如是等類至隨義別名。總結也。",
    "T41n1822_001:0476a11": "准正理論。向外等。正理。等言。為攝名有",
    "T41n1822_001:0476a12": "染等。如是等類是有漏法。隨義別名。",
    "T41n1822_001:0476a13": "俱舍論疏卷第一"
}