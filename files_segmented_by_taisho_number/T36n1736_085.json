{
    "T36n1736_085:0662a22": "大方廣佛華嚴經隨疏演義鈔卷",
    "T36n1736_085:0662a23": "第八十五",
    "T36n1736_085:0662a25": "唐清涼山大華嚴寺沙門澄觀述",
    "T36n1736_085:0662a26": "第二末會疏。今初夫圓滿教海下。此文有二。",
    "T36n1736_085:0662a27": "先標。後故非頓下釋。前標有三對。今疏釋有",
    "T36n1736_085:0662a28": "二。一出三對之由。二明該羅等義。今初。若",
    "T36n1736_085:0662a29": "無頓證法界。豈顯此經圓妙。若無善財漸",
    "T36n1736_085:0662b01": "進眾生如何趣入。若無本會佛為其主。何有",
    "T36n1736_085:0662b02": "末會皆得成經。若無末會善財成益。豈顯",
    "T36n1736_085:0662b03": "本會頓證之實。然此一對語出肇公維摩注",
    "T36n1736_085:0662b04": "序。彼以不思議中以分本末云。此經所明",
    "T36n1736_085:0662b05": "統萬行則以權智為主。樹德本則以六",
    "T36n1736_085:0662b06": "度為根。濟蒙惑則以慈悲為首。語宗極",
    "T36n1736_085:0662b07": "則以不二為言。凡此眾說皆不思議之本",
    "T36n1736_085:0662b08": "也。至若借座燈王請飯香土手接大千",
    "T36n1736_085:0662b09": "室包乾象。不思議迹也。然幽關難辯聖應",
    "T36n1736_085:0662b10": "不同。非本無以垂迹。非迹無以顯本。本",
    "T36n1736_085:0662b11": "迹雖殊不思議一也。今但借其言不取其",
    "T36n1736_085:0662b12": "義。自以二會為本末耳。非人無以證法者。",
    "T36n1736_085:0662b13": "法無廢興弘之由人故。非法無以成人者。",
    "T36n1736_085:0662b14": "不證性原豈名菩薩。故中論云。以法知有",
    "T36n1736_085:0662b15": "人以人知有法。離法何有人離人何有",
    "T36n1736_085:0662b16": "法。疏。故前明不異漸之頓下。第二明該羅",
    "T36n1736_085:0662b17": "等義。三對為三。一明漸頓該羅。二互不異",
    "T36n1736_085:0662b18": "即該羅義。其多門而眾人同契。即不異漸之",
    "T36n1736_085:0662b19": "頓相也。上不壞多門入法身等。十種別故",
    "T36n1736_085:0662b20": "即是漸義。眾人同契即是頓義。或一人證",
    "T36n1736_085:0662b21": "多。或多人同證故即頓也。一人歷位即是漸",
    "T36n1736_085:0662b22": "相。而圓修故不異頓也。二前即不異末之本",
    "T36n1736_085:0662b23": "等者。本末交映也。雖卷而恒舒即不異末",
    "T36n1736_085:0662b24": "之本相也。卷謂不離祇園。而恒舒者而羅身",
    "T36n1736_085:0662b25": "雲於法界也。言雖舒而恒卷者。謂雖羅",
    "T36n1736_085:0662b26": "形於法界。而未動足於祇園。是不異本之",
    "T36n1736_085:0662b27": "末也。本末無礙下結第二門。三今託人進修",
    "T36n1736_085:0662b28": "下釋人法融會也。語則不似前二但似",
    "T36n1736_085:0662b29": "結成。今會意亦具矣。謂託人修進者。人融法",
    "T36n1736_085:0662c01": "也。使大教弘通法成人也。言即斯本意",
    "T36n1736_085:0662c02": "者。語則正結第三意。則通結上二成總",
    "T36n1736_085:0662c03": "顯會意也。疏。二會數開合中二。先局。言",
    "T36n1736_085:0662c04": "二諸乘人會者。即初至福城東會也。後若",
    "T36n1736_085:0662c05": "約能所下明通。於中三。一標數。就第三",
    "T36n1736_085:0662c06": "會開五十三成五十五。二雖人有五十四",
    "T36n1736_085:0662c07": "下。次釋成上義。言五十四者。善財初遇文",
    "T36n1736_085:0662c08": "殊從德雲至瞿波。有四十人寄於三賢十",
    "T36n1736_085:0662c09": "聖。摩耶已下天主光等有十一人。已五十二",
    "T36n1736_085:0662c10": "及彌勒普賢故五十四。舉此五十四者。乃",
    "T36n1736_085:0662c11": "成會違。一向都望人五十四。兼比丘諸乘",
    "T36n1736_085:0662c12": "二會則合有五十六會。若望善財並見",
    "T36n1736_085:0662c13": "五十四人。即合自有五十四會。何以惟五",
    "T36n1736_085:0662c14": "十三。故下釋云。文殊一人四會說故。故雖五",
    "T36n1736_085:0662c15": "十四人有五十五會。若爾一人四會。即五十",
    "T36n1736_085:0662c16": "四中加三成五十七。何言五十五。故次下",
    "T36n1736_085:0662c17": "云。德生有德同一會故。又減其一遍友不",
    "T36n1736_085:0662c18": "成會。又減其一人亦五十五。若取遍友",
    "T36n1736_085:0662c19": "成一會故。善財有五十六兼前五十六。為",
    "T36n1736_085:0662c20": "遍友不成主伴。但標五十五耳。疏是以唯",
    "T36n1736_085:0662c21": "就能化下結成通義。疏若約主伴下開成",
    "T36n1736_085:0662c22": "百一十。下有三釋。正義一人當兩故。故前",
    "T36n1736_085:0662c23": "案定為五十五。從若約散說下三約教結",
    "T36n1736_085:0662c24": "成。疏三會主多少。如上開合應自知之。",
    "T36n1736_085:0662c25": "疏四定會名義者。謂無佛說而稱經會者。",
    "T36n1736_085:0662c26": "以本統末故。言濫觴者濫泛也。觴杯也。",
    "T36n1736_085:0662c27": "謂江出岷山。初出之源但可泛一杯而已。",
    "T36n1736_085:0662c28": "所出雖少源在於此。故雖千里萬里而云",
    "T36n1736_085:0662c29": "江出岷山。故雖散在諸方而云經會。疏若",
    "T36n1736_085:0663a01": "爾下解妨可知。疏五二位統收者。別有三",
    "T36n1736_085:0663a02": "聖圓融觀。大意此已盡矣。但普賢所信所證。",
    "T36n1736_085:0663a03": "雖是一理而約生約佛位分染淨異。故分",
    "T36n1736_085:0663a04": "之成二。疏又理開體用等者。此即三聖觀中",
    "T36n1736_085:0663a05": "會歸經題。理開體用。即大方廣。大即體性",
    "T36n1736_085:0663a06": "包含。方廣業用周遍。故智分因果。即佛華",
    "T36n1736_085:0663a07": "嚴。佛是果智。華即因故。疏先以二門各自圓",
    "T36n1736_085:0663a08": "融者。初融文殊信解智三。後依體起行下。",
    "T36n1736_085:0663a09": "融普賢所信及行并所證三。疏是以文殊三",
    "T36n1736_085:0663a10": "事下。總結上三。雖開兩段義有三重。一",
    "T36n1736_085:0663a11": "二聖三事各自圓融。二二聖三事各對圓融。",
    "T36n1736_085:0663a12": "三總融二聖。謂初三事既自圓融。次以三事",
    "T36n1736_085:0663a13": "各對圓融故。其六法但成一味。而言文殊三",
    "T36n1736_085:0663a14": "事融通隱隱者。信智圓融不壞相故。普賢",
    "T36n1736_085:0663a15": "三事涉入重重者。以理融事。事不泯故。若",
    "T36n1736_085:0663a16": "二不二成毘盧遮那。則文殊是華嚴。普賢是",
    "T36n1736_085:0663a17": "大方廣。冥合為佛。為佛已竟無二味故。故",
    "T36n1736_085:0663a18": "前本會下引文證成。非情見故。疏六分五",
    "T36n1736_085:0663a19": "相有三。初雙標。二二皆下雙會。三具依下正",
    "T36n1736_085:0663a20": "釋。疏照前行等唯一圓智者。行即寄位修行",
    "T36n1736_085:0663a21": "等取次二。四其後四相下。此立別理則不",
    "T36n1736_085:0663a22": "壞。依五相中三。一總為寄位修行。二今",
    "T36n1736_085:0663a23": "從下且為五相却歸前釋。三此五下別義料",
    "T36n1736_085:0663a24": "揀。言五行者一歷位上昇故云高行。二同",
    "T36n1736_085:0663a25": "入一實故為大行。三具上高大成補處因",
    "T36n1736_085:0663a26": "故名勝行。四般若絕相故稱為深。五一一",
    "T36n1736_085:0663a27": "稱性故云廣也。疏不出二十類者。此二十",
    "T36n1736_085:0663a28": "類攝五十四人菩薩攝五。一文殊。二觀自",
    "T36n1736_085:0663a29": "在。三正趣。四彌勒。五普賢。二比丘攝五。一",
    "T36n1736_085:0663b01": "德雲。二海雲。三善住。四海幢。五善見。三尼",
    "T36n1736_085:0663b02": "唯一。即師子嚬申。四優婆塞唯一。即明智",
    "T36n1736_085:0663b03": "居士。五優婆夷攝五。一休捨。二具足。三不",
    "T36n1736_085:0663b04": "動。四婆須蜜。五賢聖。六童男攝三。一自在",
    "T36n1736_085:0663b05": "主。二善知眾藝。三德生。七童女攝二。一慈",
    "T36n1736_085:0663b06": "行。二有德。八天唯一。即大天是。九天女亦",
    "T36n1736_085:0663b07": "一。即天主光。十外道亦一。即是遍行。十一婆",
    "T36n1736_085:0663b08": "羅門攝二。一勝熱。二最寂靜。十二長者攝",
    "T36n1736_085:0663b09": "九。一解脫。二法寶髻。三普眼。四優鉢羅華。",
    "T36n1736_085:0663b10": "五無上勝。六鞞瑟胝羅。七堅固解脫。八妙月。",
    "T36n1736_085:0663b11": "九無勝軍。十三先生唯一。即遍友。十四醫人",
    "T36n1736_085:0663b12": "亦一。即彌伽。十五船師即婆施羅。十六國",
    "T36n1736_085:0663b13": "王攝二。一無厭足。二大光。十七仙人唯一。",
    "T36n1736_085:0663b14": "謂毘目瞿沙。十八佛母唯摩耶夫人。十九佛",
    "T36n1736_085:0663b15": "妃唯瞿波。二十諸神攝其十。一安住地神。二",
    "T36n1736_085:0663b16": "婆珊婆演底夜神。三普德淨光夜神。四喜目",
    "T36n1736_085:0663b17": "觀察夜神。五普救眾生妙德夜神。六寂靜音",
    "T36n1736_085:0663b18": "海夜神。七守護一切城增長威力夜神。八開",
    "T36n1736_085:0663b19": "敷一切樹華夜神。九大願精進力救護一切眾",
    "T36n1736_085:0663b20": "生夜神。十嵐毘尼林神。即圓滿光故。二十類",
    "T36n1736_085:0663b21": "攝五十四。疏四約相辯異不出菩薩五生",
    "T36n1736_085:0663b22": "者。即瑜伽四十八品中辨。一息苦生亦名除",
    "T36n1736_085:0663b23": "災。如為大魚等即飢世救苦海中救苦等。",
    "T36n1736_085:0663b24": "二隨類者隨一切類故。三勝生。亦名大勢",
    "T36n1736_085:0663b25": "生。謂形色族姓富貴等。四增上生。從初地",
    "T36n1736_085:0663b26": "至十地。為諸王等。五最後生。即最後身菩",
    "T36n1736_085:0663b27": "薩。今小不同者意將彼義攝此友故。攝論",
    "T36n1736_085:0663b28": "第六明勝生亦名最勝生。謂諸世間安樂生",
    "T36n1736_085:0663b29": "處。應知此是說法功德。疏通即前四各具五",
    "T36n1736_085:0663c01": "生者。向就第四約相有五。今通於前果因",
    "T36n1736_085:0663c02": "及義亦各具五耳。疏於中菩薩有六者。",
    "T36n1736_085:0663c03": "即二十類中就最後而辨異也。等取文殊",
    "T36n1736_085:0663c04": "及普賢也。疏三現相者。如大天等。四表義",
    "T36n1736_085:0663c05": "者。如山表位如海表悲等。疏叉前依佛法",
    "T36n1736_085:0663c06": "界流等者。約表說法也。疏比丘義如常者。",
    "T36n1736_085:0663c07": "古有五義。一曰怖魔。初出家時魔宮動故。",
    "T36n1736_085:0663c08": "二言乞士。下從居士乞食以資身。上從諸",
    "T36n1736_085:0663c09": "佛乞法以練神故。三名淨戒。持戒漸入僧",
    "T36n1736_085:0663c10": "數應持戒故。四云淨命。既受戒已所起三",
    "T36n1736_085:0663c11": "業以無貪故。不依於貪邪活命故。五曰破",
    "T36n1736_085:0663c12": "惡。漸依聖道滅煩惱故。新云苾芻。苾芻草",
    "T36n1736_085:0663c13": "名具五德故。疏於我無我得不二解等者。即",
    "T36n1736_085:0663c14": "釋經諸世間主雨供具雲等。以主即自在義。",
    "T36n1736_085:0663c15": "既我無我不二方為自在。此即淨名迦旃延",
    "T36n1736_085:0663c16": "章。五非常義前三地已引。即於我無我而不",
    "T36n1736_085:0663c17": "二。是無我義。無我法中有真我故。二約表",
    "T36n1736_085:0663c18": "者。諸佛顯揚皆依般若等者。文殊表般若。",
    "T36n1736_085:0663c19": "若無般若不能說故。已是一義。究竟下又",
    "T36n1736_085:0663c20": "表所說。雖復千差究竟至於一切種智故。",
    "T36n1736_085:0663c21": "放光還入智頂。後句即法華意。疏若無愛見",
    "T36n1736_085:0663c22": "而修則無疲矣。即淨名問疾品意。前文已引。",
    "T36n1736_085:0663c23": "疏一眼具斯四用故稱無礙者。正是上第三",
    "T36n1736_085:0663c24": "義也。第六十二經疏表順福分善者。十信",
    "T36n1736_085:0663c25": "為順福分善。三賢為順解脫分善。所修善根",
    "T36n1736_085:0663c26": "順趣解脫故。四加行位名順決擇分善。順",
    "T36n1736_085:0663c27": "趣真實決擇分故。決擇即是道義。如十地。",
    "T36n1736_085:0663c28": "今表十信故是順福。疏不別演說故非別",
    "T36n1736_085:0663c29": "會者。以刊定記開此諸乘人會為兩會。謂",
    "T36n1736_085:0664a01": "三攝諸龍會。四攝諸乘人會。故今遮其謬",
    "T36n1736_085:0664a02": "釋。自下第三攝善財會。疏唯初信內有三會",
    "T36n1736_085:0664a03": "者。問此攝善財何以籠前二會。答以通末",
    "T36n1736_085:0664a04": "會為五相故。故初二會是十信收。而善財",
    "T36n1736_085:0664a05": "中自具五相。最初信位義兼前二故。就此",
    "T36n1736_085:0664a06": "序。疏三示方不同此段有四。一總辨類殊。",
    "T36n1736_085:0664a07": "二別釋南義。三對類料揀。四敘昔順違。今",
    "T36n1736_085:0664a08": "初即總收諸友以為三類。言地前多在南",
    "T36n1736_085:0664a09": "者。以正趣一人從東方來不言南故。言地",
    "T36n1736_085:0664a10": "內無方者。從婆珊婆下有十善友皆無南",
    "T36n1736_085:0664a11": "故。言地後兼二者。瞿波指於摩耶。但云此",
    "T36n1736_085:0664a12": "世界中有佛母即不云南。摩耶指天主光。",
    "T36n1736_085:0664a13": "云此世界三十三天。天主光指遍友。言迦",
    "T36n1736_085:0664a14": "毘羅城有童子師。遍友指眾藝。云此有童",
    "T36n1736_085:0664a15": "子。眾藝指賢聖。云此摩竭提國有優婆夷。",
    "T36n1736_085:0664a16": "此上五會皆無南也。賢聖指堅固解脫長",
    "T36n1736_085:0664a17": "者。即云南方有城名為沃田彼有長者。堅",
    "T36n1736_085:0664a18": "固指妙月。但云即此城中有一長者。妙月",
    "T36n1736_085:0664a19": "指無勝軍。即云於此南方有城名為出生",
    "T36n1736_085:0664a20": "彼有長者。無勝軍指最寂靜。亦云於此城",
    "T36n1736_085:0664a21": "南方有一聚落名之為法彼有婆羅門。",
    "T36n1736_085:0664a22": "最寂靜指德生有德。亦云於此南方有城",
    "T36n1736_085:0664a23": "名妙意華門。德生指於慈氏。亦云於此南",
    "T36n1736_085:0664a24": "方有國名海岸。文殊普賢二俱無方地。後",
    "T36n1736_085:0664a25": "三相有十三會。五會有南八會無南故云",
    "T36n1736_085:0664a26": "兼二。疏然南方者下第二別釋南義。疏南",
    "T36n1736_085:0664a27": "方之明萬物相見者。即周易說卦中義。易曰。",
    "T36n1736_085:0664a28": "離者明也。萬物皆相見南方之卦也。聖人南",
    "T36n1736_085:0664a29": "面而聽天下嚮明而治。蓋取於此也。疏",
    "T36n1736_085:0664b01": "北主於陰顯是滅義者。亦周易意說。卦",
    "T36n1736_085:0664b02": "云。坎者水也。正北方之卦坎也。萬物之所",
    "T36n1736_085:0664b03": "歸也。世尊金棺下引內教證義。如前引",
    "T36n1736_085:0664b04": "餘可知。疏此五義中下第三對類料揀。對",
    "T36n1736_085:0664b05": "前三類亦可思之。疏有人唯取下四敘昔順",
    "T36n1736_085:0664b06": "違。即苑公意於中三。一敘其所立故。彼疏",
    "T36n1736_085:0664b07": "序云。善財詢友表隨順以南行。二非前下",
    "T36n1736_085:0664b08": "敘其破古。謂正明之義既出周易故是此",
    "T36n1736_085:0664b09": "方耳。三寧知西域下今疏破之。此有二意。",
    "T36n1736_085:0664b10": "一則正斥其破。既未尋西域內外典誥。安",
    "T36n1736_085:0664b11": "知西方無正明義。亦如今人相承。皆云此",
    "T36n1736_085:0664b12": "方立於四時。西方但明三際。及見西域記。",
    "T36n1736_085:0664b13": "彼亦立其四時。但以正月十六為春首耳。",
    "T36n1736_085:0664b14": "是以未能周覽無信凡情。二況通方下為",
    "T36n1736_085:0664b15": "其立理。小乘教說。雖非我所制例於餘",
    "T36n1736_085:0664b16": "方所不應行者。亦不應行名曰隨方毘",
    "T36n1736_085:0664b17": "尼。況於大乘。況華嚴通方之說。一說一切",
    "T36n1736_085:0664b18": "說隨類隨方一時普應。何但義求。疏無此二",
    "T36n1736_085:0664b19": "緣不歎者。略者如休捨優婆夷及天主光後",
    "T36n1736_085:0664b20": "諸善知識。疏婆須達者以此文中復有須",
    "T36n1736_085:0664b21": "達長者。故釋此一揀異初會精舍之主。疏",
    "T36n1736_085:0664b22": "財多屬依者。亦有法財故云多也。疏今初",
    "T36n1736_085:0664b23": "由已發心故下疏文有三。一總出說因也。",
    "T36n1736_085:0664b24": "二此菩提心下問。三古有多釋下釋。於中",
    "T36n1736_085:0664b25": "四。一敘其上古。二有云古不足依下敘其",
    "T36n1736_085:0664b26": "下古。破昔自立。三然此師下破其下古。",
    "T36n1736_085:0664b27": "有二意。一縱破顯不異昔。下古即刊定",
    "T36n1736_085:0664b28": "記也。二又以此文為證下。奪破顯其引證",
    "T36n1736_085:0664b29": "難憑。以違餘文故。四賢者云下敘其中",
    "T36n1736_085:0664c01": "古。以為正義。於中亦四。一正敘昔義。二",
    "T36n1736_085:0664c02": "若爾下敘昔成立。於上三生之中揩定。今",
    "T36n1736_085:0664c03": "解行生為是何位故先自問。從謂以在信",
    "T36n1736_085:0664c04": "下自答。三此之一解下疏辯順違。於中先",
    "T36n1736_085:0664c05": "正許順理。後但更有下疏正其釋。以向古",
    "T36n1736_085:0664c06": "釋復似違前故。謂前定三生今生但是解",
    "T36n1736_085:0664c07": "行而非證入。及至後釋即言寄地。即是地",
    "T36n1736_085:0664c08": "位豈非證耶。故今正之。一時頓具即是第",
    "T36n1736_085:0664c09": "三證入生故。亦成漸頓得交徹故。四地獄",
    "T36n1736_085:0664c10": "天子下。疏引經文證成正義。結彈刊定。於",
    "T36n1736_085:0664c11": "中又二。一正證。二何以善財下彈昔。於中",
    "T36n1736_085:0664c12": "三。一正彈其釋。二又定初地下審定其釋。",
    "T36n1736_085:0664c13": "三無得管見下結其有違。疏餘皆所起之",
    "T36n1736_085:0664c14": "惑者。上來初釋第一句。愚迷下釋第五句。",
    "T36n1736_085:0664c15": "魔王下釋第七句。童蒙下釋第八句。今餘即",
    "T36n1736_085:0664c16": "二。三四六句。然三界下釋第二三句。略不",
    "T36n1736_085:0664c17": "釋四六二句。四望於五。五是發業之本。四",
    "T36n1736_085:0664c18": "是潤業之愛。六通發潤。即六地中無明所覆",
    "T36n1736_085:0664c19": "愛水為潤。我慢溉灌生名色芽也。言苦集",
    "T36n1736_085:0664c20": "者。初三及八即是苦果。餘五皆集略無有",
    "T36n1736_085:0664c21": "業含在魔王及後二偈行邪之中。疏失正行",
    "T36n1736_085:0664c22": "邪者。由前無明而起行故。又前三句即起",
    "T36n1736_085:0664c23": "業之惑。亦業俱之惑。第四句即所起之業。",
    "T36n1736_085:0664c24": "後偈初句即覆業煩惱。由於前二迷我我",
    "T36n1736_085:0664c25": "所。以我對所而生三惑。一於未得處而",
    "T36n1736_085:0664c26": "生諂誑。二於不可得處而生於嫉。三於已",
    "T36n1736_085:0664c27": "得處便生慳憍。後之三過。在覆業中疑惑",
    "T36n1736_085:0664c28": "弊眼。即正能造業。疑於有果無果。不見未",
    "T36n1736_085:0664c29": "來故造惡業。不見現苦故造善業。故下",
    "T36n1736_085:0665a01": "三惡即惡業果。諸趣即通善業。疏馳驟三",
    "T36n1736_085:0665a02": "界者。書云。堯舜安車夏殷步驟。言其道不",
    "T36n1736_085:0665a03": "及前。今以一乘為安車。安車牛車尚異二",
    "T36n1736_085:0665a04": "乘羊鹿。豈況三界步驟。疏。初四頌求悲智定",
    "T36n1736_085:0665a05": "攝利他乘者。總相釋也。初偈是悲二是智三",
    "T36n1736_085:0665a06": "定四即四攝然下四段皆明乘義。今當別配。",
    "T36n1736_085:0665a07": "初偈有五。一願行相扶如輪致遠。二一切佛",
    "T36n1736_085:0665a08": "法皆依大悲。猶如眾輻以湊一轂。三信心",
    "T36n1736_085:0665a09": "不退如軸居心。四堅忍不動如鎋貫定。五",
    "T36n1736_085:0665a10": "諸功德寶而為莊校。即通五度。末句結求可",
    "T36n1736_085:0665a11": "知。第二偈三義。一總持攝法如箱攝物。二",
    "T36n1736_085:0665a12": "慈愍覆蔭如張幰蓋。三四辯演法如鳴鑾",
    "T36n1736_085:0665a13": "鈴。第三偈三義。一梵行嚴潔如淨茵蓐。二三",
    "T36n1736_085:0665a14": "昧適神如侍婇女。三法音警物如擊鼓聲。",
    "T36n1736_085:0665a15": "第四偈三義。一四攝益物無盡如藏。二功德",
    "T36n1736_085:0665a16": "圓淨如寶莊嚴三牛有覊鞅離過引車。人",
    "T36n1736_085:0665a17": "有慚愧拒惡崇善。疏。次三求十度自行乘",
    "T36n1736_085:0665a18": "者。初偈四度。一施為行首如輪為車本。二",
    "T36n1736_085:0665a19": "戒能妨非諸行皆淨故如塗香。三內忍貪",
    "T36n1736_085:0665a20": "嗔外忍違順。則萬行端嚴也。四精進堅牢",
    "T36n1736_085:0665a21": "策萬行故。次偈三度。一禪能攝散如箱持",
    "T36n1736_085:0665a22": "物。亦能空心如四周箱中空為用。二三二",
    "T36n1736_085:0665a23": "度共為軛者。般若觀空方便涉有。有方便",
    "T36n1736_085:0665a24": "慧解。有慧方便解。此二相資共成一觀。猶",
    "T36n1736_085:0665a25": "如一軛二頭交徹可以引行故。於餘處名",
    "T36n1736_085:0665a26": "為父母。具上三度調伏不退。後偈三度。一",
    "T36n1736_085:0665a27": "願令行滿故喻於輪。然初施輪是行之首。",
    "T36n1736_085:0665a28": "此之願輪以導於行故有二輪。慈氏云。如",
    "T36n1736_085:0665a29": "龍布密雲必當霔大雨。菩薩發大願決定",
    "T36n1736_085:0665b01": "修諸行。行願相扶故有二輪。二即力度。力",
    "T36n1736_085:0665b02": "有二種。一思擇力故有總持。二修習力故",
    "T36n1736_085:0665b03": "有堅固。如車堅固能持是有力義。三智度",
    "T36n1736_085:0665b04": "決斷無行不成。如有巧智令車成就。故云",
    "T36n1736_085:0665b05": "閉門作車出門合轍。疏次四求二利滅障",
    "T36n1736_085:0665b06": "乘者。初偈三義。一普賢之行周匝莊嚴一乘",
    "T36n1736_085:0665b07": "之體。二悲不傷物故云徐轉。三上二無緣。",
    "T36n1736_085:0665b08": "故所向無怯。不畏眾生難化萬行難修故。",
    "T36n1736_085:0665b09": "次偈三義。一般若證理。如金剛堅。斷迷理",
    "T36n1736_085:0665b10": "惑如金剛利。二方便善巧依根本成。猶如",
    "T36n1736_085:0665b11": "幻化斷迷事惑如車之巧。三具斯二道二",
    "T36n1736_085:0665b12": "障皆亡。云一切無礙。次偈即無緣慈與樂",
    "T36n1736_085:0665b13": "即慈普被。稱廣大無緣故淨。如車中虛則",
    "T36n1736_085:0665b14": "無不載。故如虛空等法界也。後偈斷三",
    "T36n1736_085:0665b15": "雜染降魔制外。皆取二輪摧壞之義。疏後",
    "T36n1736_085:0665b16": "四求運載廣大乘者。初偈取車備體莊嚴義。",
    "T36n1736_085:0665b17": "二取中虛普益義。三取安穩速疾義。四取",
    "T36n1736_085:0665b18": "不動普益義。疏上四三賢等配文甚顯。疏",
    "T36n1736_085:0665b19": "法無人弘雖慧莫了。即暗用上經須彌頂上",
    "T36n1736_085:0665b20": "偈讚云。譬如暗中寶無燈不可見。佛法無",
    "T36n1736_085:0665b21": "人說雖慧莫能了。疏。涅槃二十者。此是闍",
    "T36n1736_085:0665b22": "王尋路而來如來遙歎。經云。爾時佛告諸大",
    "T36n1736_085:0665b23": "眾言。一切眾生為阿耨多羅三藐三菩提。近",
    "T36n1736_085:0665b24": "因緣者莫若善友。何以故。阿闍世王。若不",
    "T36n1736_085:0665b25": "隨順耆婆語者。來月七日必定命終墮阿鼻",
    "T36n1736_085:0665b26": "獄。是故近因莫若善友疏乃至廣說以為",
    "T36n1736_085:0665b27": "全分者。即涅槃二十六。說第四功德謂親近",
    "T36n1736_085:0665b28": "善友。廣引舍利弗等。非是眾生真善知識。",
    "T36n1736_085:0665b29": "我是眾生真善知識。廣引昔事見佛成益。",
    "T36n1736_085:0665c01": "最後云。常修惡業以見我故即便捨離。如",
    "T36n1736_085:0665c02": "闡提比丘因見我故。寧捨身命不毀禁",
    "T36n1736_085:0665c03": "戒。如草繫比丘。以是義故阿難比丘說半梵",
    "T36n1736_085:0665c04": "行名善知識。我言不爾。具足梵行乃名善",
    "T36n1736_085:0665c05": "知識。是故菩薩修大涅槃。具足第四親近善",
    "T36n1736_085:0665c06": "知識。釋曰。此言順於西域。若順此方。應言",
    "T36n1736_085:0665c07": "善知識是半梵行。我言不爾。善知識是全梵",
    "T36n1736_085:0665c08": "行故。疏義引耳。疏文有二勢下。疏文有二。一",
    "T36n1736_085:0665c09": "對前料揀。二就此諸句下隨文別釋。於中",
    "T36n1736_085:0665c10": "先釋總句。後餘九下釋別句。於中三。初橫",
    "T36n1736_085:0665c11": "釋次竪釋。後雙結。疏則攝眾魔為侍者。即淨",
    "T36n1736_085:0665c12": "名問疾品。文殊問言。此室何以空無侍者。廣",
    "T36n1736_085:0665c13": "答空竟云。又仁所問何無侍者。一切眾魔",
    "T36n1736_085:0665c14": "及諸外道皆吾侍也。所以者何。眾魔者樂生",
    "T36n1736_085:0665c15": "死。菩薩於生死而不捨。外道者樂諸見。菩",
    "T36n1736_085:0665c16": "薩於諸見而不動。釋曰。此中但用攝魔耳。",
    "T36n1736_085:0665c17": "言不溺實際之海者。對於小乘已見七地。",
    "T36n1736_085:0665c18": "疏大聖此中下。總顯文意。疏人能行此是人",
    "T36n1736_085:0665c19": "善友者。然賢首有三義。一者人善知識。二",
    "T36n1736_085:0665c20": "者法善知識。三者合辯。疏上列五即皆是人",
    "T36n1736_085:0665c21": "故。結云人能行此即人善友。二法善友彼",
    "T36n1736_085:0665c22": "有六位。一人天法。二小乘法後四即四教法。",
    "T36n1736_085:0665c23": "故今疏通云教理行果皆善友也。三合辯",
    "T36n1736_085:0665c24": "者彼亦有六。謂於上六法各說一門而授",
    "T36n1736_085:0665c25": "機故。疏意不存第三。第三不異初門故。疏",
    "T36n1736_085:0665c26": "設有實過尚取法亡非者故。什公常說偈云。",
    "T36n1736_085:0665c27": "譬如淤泥中而生青蓮華。智者取蓮華勿",
    "T36n1736_085:0665c28": "觀於淤泥。即其事也。疏況權實多端生熟",
    "T36n1736_085:0665c29": "難測者。亦涅槃第六經四依品云。如菴羅果",
    "T36n1736_085:0666a01": "生熟難知。謂內懷腐爛外現律儀此為外",
    "T36n1736_085:0666a02": "熟內生。內具深法。外示毀禁之相。為內熟",
    "T36n1736_085:0666a03": "外生。是則以貌取人失之子羽。又說有迦",
    "T36n1736_085:0666a04": "羅迦果。鎮頭迦果。二果相似。迦羅迦果則惡",
    "T36n1736_085:0666a05": "藥人。鎮頭迦果則好益人。喻善友惡友外相",
    "T36n1736_085:0666a06": "相似故難知也。其權實多端通於諸經。此",
    "T36n1736_085:0666a07": "經須婆勝熱無厭等逆行此為權示。豈得",
    "T36n1736_085:0666a08": "為非故難測也。詩云採葑採菲無以下",
    "T36n1736_085:0666a09": "體。是以大賢。縮德露疵舍光匿曜不",
    "T36n1736_085:0666a10": "可知也。疏然此德義就事就表通皆具之",
    "T36n1736_085:0666a11": "者。就事即約德雲身上。就表即約初住法",
    "T36n1736_085:0666a12": "門。亦具定等四義。疏善財求法不懈等者。",
    "T36n1736_085:0666a13": "即暗用淨名第三菩薩行品如來為眾香菩",
    "T36n1736_085:0666a14": "薩說法中不盡有為之義。經云。何謂不盡",
    "T36n1736_085:0666a15": "有為。謂不離大慈不捨大悲。深發一切",
    "T36n1736_085:0666a16": "智心而不廢忘。教化眾生終不厭倦。於",
    "T36n1736_085:0666a17": "四攝法常念順行。護持正法不惜軀命。",
    "T36n1736_085:0666a18": "種諸善根無有疲厭。志常安住方便迴向。",
    "T36n1736_085:0666a19": "求法不懈說法無悋等。今但要二句耳。疏",
    "T36n1736_085:0666a20": "闍王之遇耆域者已如向引。淨藏之化妙",
    "T36n1736_085:0666a21": "嚴。即法華經妙莊嚴王本事品。淨藏淨眼為",
    "T36n1736_085:0666a22": "王現變。王乃發心詣佛得益。王自述云。",
    "T36n1736_085:0666a23": "世尊。善知識者是大因緣。所謂化導今得",
    "T36n1736_085:0666a24": "見佛發阿耨多羅三藐三菩提心。疏謂令不",
    "T36n1736_085:0666a25": "觀種姓者。即菩薩戒不得觀法師種姓。經云",
    "T36n1736_085:0666a26": "若佛子。初始發心未有所解。而自恃聰明",
    "T36n1736_085:0666a27": "有智。或恃高貴年宿。或恃大姓高門大解大",
    "T36n1736_085:0666a28": "福饒財七寶。以自憍慢而不諮受先學法",
    "T36n1736_085:0666a29": "師經律。其解法者或小姓年少。卑門貧窮諸",
    "T36n1736_085:0666b01": "根不具。而實有德。一切經律無不盡解。而",
    "T36n1736_085:0666b02": "新學菩薩不得觀法師種姓。而不來諮受",
    "T36n1736_085:0666b03": "先學法師第一義諦者。犯輕垢罪。疏不恥",
    "T36n1736_085:0666b04": "下問。即論語云。孔文子何以謂之文也。不",
    "T36n1736_085:0666b05": "恥下問。疏寧可少聞便證入故者。暗用涅",
    "T36n1736_085:0666b06": "槃高貴德王菩薩品。彼文具足云。寧願少",
    "T36n1736_085:0666b07": "聞多解義理。不願多聞而於義不了。大文",
    "T36n1736_085:0666b08": "第二古德科判從一至十者。初總為一。謂",
    "T36n1736_085:0666b09": "各一位故。二依遠公分之為二。初親近善",
    "T36n1736_085:0666b10": "友。後告示下聽聞正法。其繫念思惟及如說",
    "T36n1736_085:0666b11": "修行並在文中。就初近善友於中有四。一",
    "T36n1736_085:0666b12": "聞善友。二求善友。三見善友。四請問法要。",
    "T36n1736_085:0666b13": "就初聞善友中亦四。一列國名是通處。二",
    "T36n1736_085:0666b14": "山等是別處。三善友名。四教往詣。二求善友",
    "T36n1736_085:0666b15": "於中有三。初聞心喜。二禮足辭去。三漸行",
    "T36n1736_085:0666b16": "訪友。三見善友中二。先往見。後設禮退住。",
    "T36n1736_085:0666b17": "四請問中三。一白已發心明已有機。二",
    "T36n1736_085:0666b18": "而未知等正問行法。三我聞等歎德請說。",
    "T36n1736_085:0666b19": "近善友竟。二聞正法於中有二。先歎發心。",
    "T36n1736_085:0666b20": "後正為說法。說法中二。初說證量法門。後",
    "T36n1736_085:0666b21": "仰推等說教量法門。此上科文諸位多同少",
    "T36n1736_085:0666b22": "有不同者。三辯法師分為三分具如疏",
    "T36n1736_085:0666b23": "文。就中有人云別說有三。一約人。二約法。",
    "T36n1736_085:0666b24": "三合辯。初約人者。初聞名等為方便。二",
    "T36n1736_085:0666b25": "正見人為法界。三問法等彰其勝德。二就",
    "T36n1736_085:0666b26": "法中三者。一言教為方便。二智眼所得",
    "T36n1736_085:0666b27": "為法界。三通明業用以顯其德。三人法合",
    "T36n1736_085:0666b28": "辯亦具三法。初聞名至處為方便。次見人",
    "T36n1736_085:0666b29": "得法為法界。後說往因及推勝等以顯其",
    "T36n1736_085:0666c01": "德。釋曰。雖有此三辨公本科但是後合耳。",
    "T36n1736_085:0666c02": "四衍法師等分為四量。一聞名等是教量。二",
    "T36n1736_085:0666c03": "依教尋求是信量。三見彼依正是比量。四",
    "T36n1736_085:0666c04": "聞彼所說是現量。此四即是聞思修證也。",
    "T36n1736_085:0666c05": "更有開為五。於上第四現量之中。開出自",
    "T36n1736_085:0666c06": "分勝進二位。餘同前辯。更有分五亦如疏",
    "T36n1736_085:0666c07": "辯。六依意法師等分作六分。一明求詣心",
    "T36n1736_085:0666c08": "行。二明見敬諮問。三讚說已知以授善",
    "T36n1736_085:0666c09": "財。四說已未知。五更示知者勸令往詣。",
    "T36n1736_085:0666c10": "六辭退奉行。若依五臺論亦作此釋。或有",
    "T36n1736_085:0666c11": "一師分之為七。於前六中第二內先致",
    "T36n1736_085:0666c12": "敬。後諮問法要。八或分為八。於前七中",
    "T36n1736_085:0666c13": "第三之內。先讚發心。後說已法。九或分為",
    "T36n1736_085:0666c14": "九。於上八中第五段內。先示已勸往。後教",
    "T36n1736_085:0666c15": "問歎德。十或分為十。於上九中第六段內。",
    "T36n1736_085:0666c16": "先致敬。後辭去。上十種科中。前五約位科。",
    "T36n1736_085:0666c17": "後五約會科。文並通在今疏。從其要當存",
    "T36n1736_085:0666c18": "其三釋。取六釋文而名小異者。隨穩便故",
    "T36n1736_085:0666c19": "將抄中六對疏。自知就疏六中前之四段。",
    "T36n1736_085:0666c20": "各可為二。一中二者初念前友教。二趣求",
    "T36n1736_085:0666c21": "後友。二中二者先見敬。後諮問。三中二者先",
    "T36n1736_085:0666c22": "稱讚。後授法。四中二者先謙己知一。後推",
    "T36n1736_085:0666c23": "勝知多。下別科多然。後二不開還成十段",
    "T36n1736_085:0666c24": "以表無盡。疏今此正明初發心住者。如入",
    "T36n1736_085:0666c25": "空界慧住空性。得位不退故名為住。疏若",
    "T36n1736_085:0666c26": "善財略友云何領者。初謂經家之略及觀",
    "T36n1736_085:0666c27": "新譯普賢行願品梵本亦具。乃是譯人略耳。",
    "T36n1736_085:0666c28": "疏後所謂下。別牒前問者向者善財若不具",
    "T36n1736_085:0666c29": "問。此云何牒故疏前云友云何領。疏亦即為",
    "T36n1736_085:0667a01": "滿者。上釋由了為無為非一非異方能當",
    "T36n1736_085:0667a02": "滿。今意云了非一異即已窮究故。故為即",
    "T36n1736_085:0667a03": "滿。疏今由勝解於境忍可者。謂唯識解信",
    "T36n1736_085:0667a04": "云。謂於實德能深忍樂欲心淨為性。前已",
    "T36n1736_085:0667a05": "頻引今離用此言耳。疏文殊般若明一行三",
    "T36n1736_085:0667a06": "昧等者。然文殊有文殊問及文殊說經。今",
    "T36n1736_085:0667a07": "之所用即大般若中曼殊室利分。總收彼二",
    "T36n1736_085:0667a08": "經皆入大部故。又彼意云欲入一行三昧。",
    "T36n1736_085:0667a09": "先親近解般若者。聽聞諮受然後能入。言",
    "T36n1736_085:0667a10": "一行者。一法界行亦無一故。又云。法界一相",
    "T36n1736_085:0667a11": "繫緣法界不動法界。疏以本解性聞熏之",
    "T36n1736_085:0667a12": "力者。淨行品已說十信滿心入此初住。由信",
    "T36n1736_085:0667a13": "滿故明決定住菩提心。三心之中解心增故",
    "T36n1736_085:0667a14": "即是住體。言開發者發心有二。一者發起",
    "T36n1736_085:0667a15": "通於十信。二者開發在於初住亦如前釋。",
    "T36n1736_085:0667a16": "又高齊大行和尚宗崇念佛云。四字教詔。謂",
    "T36n1736_085:0667a17": "信憶二字不離於心。稱敬兩字不離於身",
    "T36n1736_085:0667a18": "口。彼論云。往生淨土要須有信。信千即千",
    "T36n1736_085:0667a19": "生。信萬即萬生。信佛名字不離心口。諸佛",
    "T36n1736_085:0667a20": "即救諸佛即護。心常憶佛口常稱名。身恒常",
    "T36n1736_085:0667a21": "敬始名深信。任意早晚終無暫住閻浮",
    "T36n1736_085:0667a22": "之法。此策初心最為要也。疏以如為佛則",
    "T36n1736_085:0667a23": "無境非如者。大品法尚答常啼云。諸法如",
    "T36n1736_085:0667a24": "即是佛。金剛云。如來者即諸法如義。既以如",
    "T36n1736_085:0667a25": "為佛一切法皆如也。何法非佛耶。疏又若報",
    "T36n1736_085:0667a26": "下。然修念佛三昧多約漸修。謂先為化身",
    "T36n1736_085:0667a27": "觀。次報。後法。今則一時耳。疏諸蓋諸取者蓋",
    "T36n1736_085:0667a28": "即五蓋取。謂二取故上經云。不見十力空如",
    "T36n1736_085:0667a29": "幻雖見非見。如盲覩分別取相不見佛。",
    "T36n1736_085:0667b01": "究竟離著乃能見故。疏最初善友先明念",
    "T36n1736_085:0667b02": "佛法門下。此明次第上問也。五十五友法門",
    "T36n1736_085:0667b03": "不同而初說者何耶。從以是下答其先說之",
    "T36n1736_085:0667b04": "意。略有二意在文可知。若更進論有其十",
    "T36n1736_085:0667b05": "義。一如疏引智論。二依佛方能成勝行",
    "T36n1736_085:0667b06": "故。三功高易進以獎物故。四觀通淺深能",
    "T36n1736_085:0667b07": "遍攝故。五消滅重障為勝緣故。六雙兼人",
    "T36n1736_085:0667b08": "法易加護故。七十地菩薩皆念佛故。八三",
    "T36n1736_085:0667b09": "寶吉祥經初說故。初此念佛海雲聽法。善住",
    "T36n1736_085:0667b10": "依僧為次第故。九即心即佛為一境故。十",
    "T36n1736_085:0667b11": "為表初住緣佛發心樂供養故。第十即疏",
    "T36n1736_085:0667b12": "中第二意也。疏今初無邊智慧下。然其推勝",
    "T36n1736_085:0667b13": "略有二意。一通指諸菩薩行。如今總中但",
    "T36n1736_085:0667b14": "云菩薩無邊智慧等。二就其一門但知少",
    "T36n1736_085:0667b15": "分。如下別說二十一門。我唯得一等下。諸",
    "T36n1736_085:0667b16": "善友多約後義。疏釋此總乃含二義一即",
    "T36n1736_085:0667b17": "下。諸門是別就一門知少分意。二及所不",
    "T36n1736_085:0667b18": "說即有通該諸德之意。疏二別中有二十一",
    "T36n1736_085:0667b19": "門下。疏文分五。一總釋文意。二古德下敘",
    "T36n1736_085:0667b20": "古釋。三剋實下辯順違。四又此諸門下別",
    "T36n1736_085:0667b21": "釋由致。五然其念佛下開章別釋。於中三。",
    "T36n1736_085:0667b22": "一標所念二且寄下約三身以辨。三若約",
    "T36n1736_085:0667b23": "十身下約十身釋。二中有三。一明所念差",
    "T36n1736_085:0667b24": "別。二會釋經文。三以能念收束。今初可知。",
    "T36n1736_085:0667b25": "疏今此二十一門下。第二會釋經文。中三。初",
    "T36n1736_085:0667b26": "標。二智光下別會並可知。三然上就所念下",
    "T36n1736_085:0667b27": "結成。疏然約能念下第三約能念收束。然古",
    "T36n1736_085:0667b28": "人已有五門云。一稱名往生念佛門。二觀像",
    "T36n1736_085:0667b29": "滅罪念佛門。三攝境唯心念佛門。四心境無",
    "T36n1736_085:0667c01": "礙念佛門。五緣起圓通念佛門。此之五門初",
    "T36n1736_085:0667c02": "二名扃。又但稱名亦闕念義。第五一門名",
    "T36n1736_085:0667c03": "則盡善及其釋義。但事理無礙故今改之。",
    "T36n1736_085:0667c04": "故初一門兼攝前二。此中第五方是性起圓",
    "T36n1736_085:0667c05": "通事事無礙義故。疏若約十身下即第三別",
    "T36n1736_085:0667c06": "約十身。言各二門者。初二即願身初門願",
    "T36n1736_085:0667c07": "生兜率天宮。後門願周法界。三四二門即",
    "T36n1736_085:0667c08": "智身。前門十力智。後門了法智。五六二門即",
    "T36n1736_085:0667c09": "法身。前門法普周一切等無差別。後門體",
    "T36n1736_085:0667c10": "不可見不妨大用。七八二門即力持身前門",
    "T36n1736_085:0667c11": "持令多劫。後門持令常見。九十二門意生",
    "T36n1736_085:0667c12": "身。前門隨意生剎。後門隨意生世。十一二",
    "T36n1736_085:0667c13": "兩門化身。前門化周諸境。後門化故示滅。",
    "T36n1736_085:0667c14": "十三四二門即威勢身。前門無住。後門普周。",
    "T36n1736_085:0667c15": "皆威勢故。十五六二門即菩提身。前門一毛",
    "T36n1736_085:0667c16": "多佛成菩提。後門一念遍剎成菩提。十七",
    "T36n1736_085:0667c17": "八二門福德身。前門放光演法。後門隨樂現",
    "T36n1736_085:0667c18": "形。十九二十二門。即相好莊嚴身。前門應化",
    "T36n1736_085:0667c19": "相好。後門華藏剎中相好。第二十一門該於",
    "T36n1736_085:0667c20": "十身。故等空法界。亦與離世間十佛相當",
    "T36n1736_085:0667c21": "並如前會。第二海雲寄治地住。謂常隨空",
    "T36n1736_085:0667c22": "心淨治八萬四千法門。清淨潔白治心地",
    "T36n1736_085:0667c23": "故。疏初依教正觀下。疏文分二。先顯意。後",
    "T36n1736_085:0667c24": "釋文。前中二。先對文釋。後對前釋。前中有",
    "T36n1736_085:0667c25": "二。皆外典中意。一論語云。溫故而知新可",
    "T36n1736_085:0667c26": "以為師矣。二又前即學下。亦論語云。學而不",
    "T36n1736_085:0667c27": "思則罔。思而不學則怠。怠謂疲怠。罔謂罔",
    "T36n1736_085:0667c28": "然無所得也。今並反上。故學而能思。思而",
    "T36n1736_085:0667c29": "能學。疏然思前下。第二對前釋。即涅槃經",
    "T36n1736_085:0668a01": "意。於中有二。先正立理義合屬前。以涅",
    "T36n1736_085:0668a02": "槃四事是涅槃近因。謂一親近善友。二聽聞",
    "T36n1736_085:0668a03": "正法。三繫念思惟。四如說修行。故知後二即",
    "T36n1736_085:0668a04": "屬前二。此即遠公分為二意也。疏今以前義",
    "T36n1736_085:0668a05": "下。第二明今疏將後二屬後會意。謂思修",
    "T36n1736_085:0668a06": "二門即前會之義。今為後會進趣故。故依",
    "T36n1736_085:0668a07": "教趣求。言後義屬前友指來者。即是前會",
    "T36n1736_085:0668a08": "指示後友。後友依正等合屬後會。由前友",
    "T36n1736_085:0668a09": "指來故屬前會名為鉤鎖。所指是主能指",
    "T36n1736_085:0668a10": "是伴。又思修屬前此約位判。今從會判。故",
    "T36n1736_085:0668a11": "屬後也。疏又此十心多同治地自分十心恐",
    "T36n1736_085:0668a12": "繁不會者。彼十心者。所謂利益心。大悲心。安",
    "T36n1736_085:0668a13": "樂心。安住心。憐愍心。攝受心。守護心。同己",
    "T36n1736_085:0668a14": "心。師心。導師心。今此一即大悲。二即利益。",
    "T36n1736_085:0668a15": "三即安樂四安住心。離惡法住善法故。五",
    "T36n1736_085:0668a16": "即憐愍。六即守護。令離礙故。七即同己。遍",
    "T36n1736_085:0668a17": "法界故。八即攝受。法界虛空皆往攝故。九即",
    "T36n1736_085:0668a18": "師心。見諸佛故。十即導師心。入種智故。",
    "T36n1736_085:0668a19": "疏次前念佛下生起次第。疏一紀已周者十。",
    "T36n1736_085:0668a20": "二年為一紀故。周十二辰故。過十千劫者",
    "T36n1736_085:0668a21": "十信滿十千劫入正定故。十二住者已見",
    "T36n1736_085:0668a22": "十住品。疏智海十義如十地說者。海有十德。",
    "T36n1736_085:0668a23": "表十地故。言今是悲海者故。此十德與十",
    "T36n1736_085:0668a24": "地小異。取稱法故。即前十種悲心一即利",
    "T36n1736_085:0668a25": "益心。利益寬廣故。二即大悲心。大悲甚深無",
    "T36n1736_085:0668a26": "能測故。三即安樂心。始於世樂種種與故。",
    "T36n1736_085:0668a27": "四即安住心。謂惡行眾生令住善行故。即",
    "T36n1736_085:0668a28": "是眾寶。五憐愍心。悉包納故。六攝受心。種種",
    "T36n1736_085:0668a29": "外道攝令正信。如水多色同在海故。七守",
    "T36n1736_085:0668b01": "護心。已發心者皆守護故。是為無量眾生依",
    "T36n1736_085:0668b02": "住。八同己心。謂攝菩提大願。眾生如己身",
    "T36n1736_085:0668b03": "有為大身故。九即師心。謂於大乘道。習進",
    "T36n1736_085:0668b04": "趣者推之如師。師必諮受大法雨故。十",
    "T36n1736_085:0668b05": "導師心。謂具功德者敬之如佛。故湛無增",
    "T36n1736_085:0668b06": "減。以斯十悲對斯十喻有如符契。故上",
    "T36n1736_085:0668b07": "歎十心即是法說。今此海喻喻前十心彌",
    "T36n1736_085:0668b08": "復相當。疏二忘詮求旨為見佛親因者。此中",
    "T36n1736_085:0668b09": "唯有四句。一廣二多三深四勝。初二即前第",
    "T36n1736_085:0668b10": "一開出。三即第二。四即第六。一海眾色故為",
    "T36n1736_085:0668b11": "殊特。餘六句不出深廣故但舉四。又餘",
    "T36n1736_085:0668b12": "之六句餘處容有。故牒此四顯其奇特。問",
    "T36n1736_085:0668b13": "既歎奇特何名忘詮。離前十相更求過",
    "T36n1736_085:0668b14": "此。即忘詮求旨意也。由此忘求故得見佛。",
    "T36n1736_085:0668b15": "疏以深觀心法海等者。法海即是悲海。而法",
    "T36n1736_085:0668b16": "名通對上自心觀心。即心華開敷觀大悲",
    "T36n1736_085:0668b17": "法。即二利行發。疏普詮諸法故者。此有三",
    "T36n1736_085:0668b18": "義。此一約深。二普詮諸法約廣。上二直就",
    "T36n1736_085:0668b19": "所詮三即從益立稱。既一法中見一切法。",
    "T36n1736_085:0668b20": "則其一眼見十眼境。所見之中已有能見。能",
    "T36n1736_085:0668b21": "見之中有所見矣。以一法中有一切故。廣",
    "T36n1736_085:0668b22": "如毘盧遮那品。疏先總顯所持法多者。即",
    "T36n1736_085:0668b23": "海墨書而不竭。然入大乘論引此經文",
    "T36n1736_085:0668b24": "云。是海幢下。說法門全同於此喻相小異。云",
    "T36n1736_085:0668b25": "大海水盡以磨墨。積大紙聚猶如須彌山。",
    "T36n1736_085:0668b26": "四天下草木持以為筆。三千世界水陸眾生",
    "T36n1736_085:0668b27": "悉為法師。於一剎那頃所受法門猶不能",
    "T36n1736_085:0668b28": "盡。此約書文不盡。彼約領多不盡。疏旋轉",
    "T36n1736_085:0668b29": "者。如下彌伽。然此十句文並可知。亦即治",
    "T36n1736_085:0668c01": "地中勝進十法。謂誦習多聞虛閑寂靜等。但",
    "T36n1736_085:0668c02": "有開合可以意得。疏具斯四義名無上寶。",
    "T36n1736_085:0668c03": "存以梵音者。以具梵音經題云楞伽阿跋多",
    "T36n1736_085:0668c04": "羅寶經。阿之言無。跋多羅云上寶。即此方之",
    "T36n1736_085:0668c05": "言。又多羅亦是寶義則譯人雙存。楞伽正是",
    "T36n1736_085:0668c06": "難往之義。上之四義前二。即無上寶。後二明",
    "T36n1736_085:0668c07": "於難往高顯。伽王之所居。故即得通者不",
    "T36n1736_085:0668c08": "難往故。疏表此住中觀一切法如虛空無",
    "T36n1736_085:0668c09": "處所故者。彼具云此菩薩以十種行觀一切",
    "T36n1736_085:0668c10": "法。所謂觀一切法無常。二一切法苦。三空。",
    "T36n1736_085:0668c11": "四無我。五無作。六無味。七不如名。八無處",
    "T36n1736_085:0668c12": "所。九離分別。十無堅實。釋曰。皆有一切法",
    "T36n1736_085:0668c13": "言。今但舉三八二句以順住空。然餘八亦",
    "T36n1736_085:0668c14": "是空義。第三善住寄修行住。謂巧觀空有",
    "T36n1736_085:0668c15": "增修正行故。疏顯此住中善觀眾生等十",
    "T36n1736_085:0668c16": "種界故者。彼經云。佛子此菩薩應勸學十",
    "T36n1736_085:0668c17": "法。何等為十。所謂眾生界法界世界。觀察地",
    "T36n1736_085:0668c18": "界水界火界風界。觀察欲界色界無色界是。",
    "T36n1736_085:0668c19": "疏今初有十二句。初一他心等者。且順文",
    "T36n1736_085:0668c20": "配。若約開合取之即具十通。一他心。二三",
    "T36n1736_085:0668c21": "皆宿住以歿生言故。疏云兼於三明十通",
    "T36n1736_085:0668c22": "知過去歿生亦宿住故。四即未來際劫智通。",
    "T36n1736_085:0668c23": "五即天眼。六合二通言語即分別一切眾生",
    "T36n1736_085:0668c24": "言音智通。音聲即天耳通同一天耳開出故",
    "T36n1736_085:0668c25": "今合之。七八九三皆一切法智通。七斷疑智。",
    "T36n1736_085:0668c26": "八知根智。九知時智。十及十一並一切法滅",
    "T36n1736_085:0668c27": "盡智通。前句剎那盡。後句長時流轉盡。十二",
    "T36n1736_085:0668c28": "神足即無體性。及無量色身通。亦俱神境開",
    "T36n1736_085:0668c29": "出故。故此文中通十通義。疏百二十剎那等",
    "T36n1736_085:0669a01": "者。此廣俱舍頌文。頌云。百二十剎那。為怛",
    "T36n1736_085:0669a02": "剎那量。臘縛此六十。此三十須臾。此三十晝",
    "T36n1736_085:0669a03": "夜等。疏亦有處說晝初分時等者。智論等",
    "T36n1736_085:0669a04": "文。彌勒下生經亦說。謂釋迦修難行苦行",
    "T36n1736_085:0669a05": "得成菩提。彌勒修安樂行而得菩提。謂晝",
    "T36n1736_085:0669a06": "夜三時禮拜懺悔等。謂日初分時日中分時",
    "T36n1736_085:0669a07": "日後分時。夜初分時夜中分時夜後分時。合",
    "T36n1736_085:0669a08": "為六時是也。黑分白分即西域分黑白。",
    "T36n1736_085:0669a09": "黑前白後故。正月十六為正朝一時即二月。",
    "T36n1736_085:0669a10": "二月為一時。四時亦同此方春夏秋冬等",
    "T36n1736_085:0669a11": "者。等取三際並如偈讚品。即西域記第二",
    "T36n1736_085:0669a12": "言仁王九百生滅等者即第二經。疏言十八",
    "T36n1736_085:0669a13": "變即是瑜伽三十七文。頌云。振動及熾然。流",
    "T36n1736_085:0669a14": "布并示現。轉變及往來。卷舒眾像入。十同",
    "T36n1736_085:0669a15": "類往趣。隱顯作自在。制他施辯才憶念及",
    "T36n1736_085:0669a16": "安樂。放大光明等。轉餘有情物。令成餘",
    "T36n1736_085:0669a17": "物故。名能變神通。謂一振動。二熾然。三流",
    "T36n1736_085:0669a18": "布。亦名遍滿。四示現。亦名顯示。五轉變。六",
    "T36n1736_085:0669a19": "往來。七卷。八舒。九一切色像入身。十所往",
    "T36n1736_085:0669a20": "同類。十一隱。十二顯。十三所作自在。十四",
    "T36n1736_085:0669a21": "伏他神通。十五施他辯才。十六施他憶念。",
    "T36n1736_085:0669a22": "十七施他安樂。十八放大光明。此十八名",
    "T36n1736_085:0669a23": "轉變。後三句明能變。今文辯相義並可知。",
    "T36n1736_085:0669a24": "疏非戒不能治心地故者。上約此中法門",
    "T36n1736_085:0669a25": "釋。此句約表位釋。然德雲是定。海雲是慧。",
    "T36n1736_085:0669a26": "此中明戒顯三學為初故。疏有二十句下。",
    "T36n1736_085:0669a27": "案文解釋在相可知。此二十戒亦即第十",
    "T36n1736_085:0669a28": "迴向。二十梵行。但彼約自能清淨方能益",
    "T36n1736_085:0669a29": "他故。先護重首明不破不缺等行。此彰菩",
    "T36n1736_085:0669b01": "薩本為利他。故先明大悲後顯無垢。名或",
    "T36n1736_085:0669b02": "小異。今當略會。一大悲戒。即彼第二十無",
    "T36n1736_085:0669b03": "恚梵行。恚是悲障有悲故無。二波羅蜜戒。",
    "T36n1736_085:0669b04": "即第十一。三世諸佛所行梵行行佛之道",
    "T36n1736_085:0669b05": "故。三大乘戒。即第十七。無比梵行餘乘無對",
    "T36n1736_085:0669b06": "故。四菩薩道相應戒。即第十八。無動梵行不",
    "T36n1736_085:0669b07": "動二利故。五無障礙戒即十三。無著梵行",
    "T36n1736_085:0669b08": "由見真如成聖道故。故無障礙。六不退墮",
    "T36n1736_085:0669b09": "戒。即第十五。無滅梵行順理而持。常不退",
    "T36n1736_085:0669b10": "滅故。七不捨菩提心戒。即第十六。安住梵行",
    "T36n1736_085:0669b11": "心常詣理故。八常以佛法為所緣戒。即十四",
    "T36n1736_085:0669b12": "無諍梵行。事理具足無非佛法何所諍哉。",
    "T36n1736_085:0669b13": "則常緣佛法性矣。九於一切智常作意戒。即",
    "T36n1736_085:0669b14": "第七諸佛所讚梵行。稱理持戒動契聖心。",
    "T36n1736_085:0669b15": "是緣佛智佛何不讚。十如虛空戒即第九無",
    "T36n1736_085:0669b16": "所得梵行。不得能所自在持故。十一一切",
    "T36n1736_085:0669b17": "世間無所依戒。即第八無所依梵行。不依現",
    "T36n1736_085:0669b18": "世名聞利養。不求當世人天果故。十二無",
    "T36n1736_085:0669b19": "失戒。即第五無失梵行。定心持戒吉羅不犯",
    "T36n1736_085:0669b20": "故。十三無損戒。即第六無能蔽梵行。鵝珠草",
    "T36n1736_085:0669b21": "繫。不能蔽之令有損故。亦不損他。十四",
    "T36n1736_085:0669b22": "無缺戒。即第十二不缺梵行。不犯十三等",
    "T36n1736_085:0669b23": "無殘缺故。十五無雜戒。即第三不雜梵行。",
    "T36n1736_085:0669b24": "不念破戒種種因緣。聞環釧聲亦不染故。",
    "T36n1736_085:0669b25": "十六無濁戒。即第十九無亂梵行。定共相應",
    "T36n1736_085:0669b26": "故無濁亂。十七無悔戒。即第十二無礙梵行。",
    "T36n1736_085:0669b27": "犯罪追悔是障礙故。十八清淨戒。即第十增",
    "T36n1736_085:0669b28": "益菩薩清淨道梵行。不同小乘唯事淨故。",
    "T36n1736_085:0669b29": "十九離塵戒。即第四無點梵行。不犯墮罪",
    "T36n1736_085:0669c01": "無塵點故。二十離垢戒。即第一不破梵行若",
    "T36n1736_085:0669c02": "犯四重十重。猶如破器無所復用最垢重",
    "T36n1736_085:0669c03": "故。若依上釋即為憑據。亦同智論十戒如",
    "T36n1736_085:0669c04": "迴向品會。疏達里鼻茶。新譯為達羅比吒。唐",
    "T36n1736_085:0669c05": "言持富饒。亦順生貴之義。疏以三世聖教",
    "T36n1736_085:0669c06": "法雲雨一切故者。約表位說。即彼經云。此",
    "T36n1736_085:0669c07": "菩薩應勸學十法。所謂了知過去未來現在",
    "T36n1736_085:0669c08": "一切佛法。二修習三圓滿各三為九。十了知",
    "T36n1736_085:0669c09": "一切諸佛平等是也。第四彌伽疏寄生貴住",
    "T36n1736_085:0669c10": "者。生佛法家種性尊貴故。疏今初所以師禮",
    "T36n1736_085:0669c11": "資下。徵釋所以上徵問。後以菩提下答。先",
    "T36n1736_085:0669c12": "正釋以敬法重人故。二故法界下引證。一",
    "T36n1736_085:0669c13": "引論。二又發心畢竟下引經。即涅槃三十",
    "T36n1736_085:0669c14": "七至迦葉讚佛。前來已引今當更引。具云發",
    "T36n1736_085:0669c15": "心畢竟二不別。如是二心先心難。自未得",
    "T36n1736_085:0669c16": "度先度他。是故我禮初發心。初發已為天",
    "T36n1736_085:0669c17": "人師。勝出聲聞及緣覺。如是發心過三界。",
    "T36n1736_085:0669c18": "是故得名最無上。今略引三句耳。上引他",
    "T36n1736_085:0669c19": "經。若當經中其文繁博。下慈氏中。發心功德",
    "T36n1736_085:0669c20": "品上下。善友亦廣稱讚。疏況未說不別立禮",
    "T36n1736_085:0669c21": "之所以。言不乖重法者。以師禮資義似自",
    "T36n1736_085:0669c22": "輕。昇座方說不乖重法。言重法者。涅槃第",
    "T36n1736_085:0669c23": "六云。有知法者若老若少。故應供養恭敬",
    "T36n1736_085:0669c24": "禮拜。猶如事火婆羅門等。如第二天奉事",
    "T36n1736_085:0669c25": "帝釋。佛言我於經中覆相說。是不為學聲",
    "T36n1736_085:0669c26": "聞人。但為菩薩。釋曰。由後義故。故下通",
    "T36n1736_085:0669c27": "難。云為僧敬俗事不便故。即約聲聞不輕",
    "T36n1736_085:0669c28": "佛法。若是菩薩常不輕。是四眾皆禮故為",
    "T36n1736_085:0669c29": "重法。",
    "T36n1736_085:0670a01": "大方廣佛華嚴經隨疏演義鈔卷第八十五"
}