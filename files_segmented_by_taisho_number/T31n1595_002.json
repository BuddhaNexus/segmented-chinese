{
    "T31n1595_002:0160b13": "攝大乘論釋卷第二",
    "T31n1595_002:0160b15": "世親菩薩釋",
    "T31n1595_002:0160b16": "陳天竺三藏真諦譯",
    "T31n1595_002:0160b17": "釋依止勝相眾名品之二",
    "T31n1595_002:0160b18": "眾名章餘",
    "T31n1595_002:0160b19": "論曰：復次摩訶僧祇部阿含中，由根本識別",
    "T31n1595_002:0160b20": "名，此識顯現，譬如樹依根。釋曰：此識為一",
    "T31n1595_002:0160b21": "切識因故，是諸識根本。譬如樹根，芽節枝葉",
    "T31n1595_002:0160b22": "等所依止，說名樹根。若離此根，芽等不成；此",
    "T31n1595_002:0160b23": "識為餘識根本亦爾。",
    "T31n1595_002:0160b24": "論曰：彌沙塞部亦以別名說此識，謂窮生死",
    "T31n1595_002:0160b25": "陰。何以故？或色及心有時見相續斷，此心中",
    "T31n1595_002:0160b26": "彼種子無有斷絕。釋曰：云何說此識為窮",
    "T31n1595_002:0160b27": "生死陰？生死陰不出色心，色有時有諸定",
    "T31n1595_002:0160b28": "中相續斷絕，如無色界；心亦有時有諸定",
    "T31n1595_002:0160b29": "中相續斷絕，如無想天等。於阿梨耶識中，",
    "T31n1595_002:0160c01": "色心種子無有斷絕。何以故？由此熏習種",
    "T31n1595_002:0160c02": "子，於窮生死陰恒在不盡故，後時色心因此",
    "T31n1595_002:0160c03": "還生。於無餘涅槃前，此陰不盡，故名窮生死",
    "T31n1595_002:0160c04": "陰。",
    "T31n1595_002:0160c05": "論曰：是應知依止阿陀那、阿梨耶、質多、根本",
    "T31n1595_002:0160c06": "識、窮生死陰等。釋曰：此三是大乘中所立",
    "T31n1595_002:0160c07": "名，質多是通大小乘所立名，根本識是摩訶",
    "T31n1595_002:0160c08": "僧祇部所立名，窮生死陰是彌沙塞部所立",
    "T31n1595_002:0160c09": "名。等者，正量部立名果報識，上座部立名有",
    "T31n1595_002:0160c10": "分識。",
    "T31n1595_002:0160c11": "論曰：由此名，小乘中是阿梨耶識已成王路。",
    "T31n1595_002:0160c12": "釋曰：由此眾名廣顯本識，是故易見猶如",
    "T31n1595_002:0160c13": "王路。言王路者有三義：一直無歧、二廣平",
    "T31n1595_002:0160c14": "熟、三光明無障。本識亦爾，直無歧，譬定無",
    "T31n1595_002:0160c15": "疑。廣平熟，譬大小乘俱弘此義。光明無障，",
    "T31n1595_002:0160c16": "譬引無量道理以證此識，故譬王路。",
    "T31n1595_002:0160c17": "論曰：復有餘師執，心意識此三但名異義同。",
    "T31n1595_002:0160c18": "是義不然。釋曰：此義約小乘還反質小乘。",
    "T31n1595_002:0160c19": "小乘云阿梨耶識、阿陀那識，由自僻執，於同",
    "T31n1595_002:0160c20": "義異名中立為異義。此說不然。何以故？",
    "T31n1595_002:0160c21": "論曰：意及識已見義異，當知心義亦應有異。",
    "T31n1595_002:0160c22": "釋曰：小乘中立意及識名義俱異，能了別",
    "T31n1595_002:0160c23": "名識，若了別已謝能為後識生方便名為意",
    "T31n1595_002:0160c24": "故。識以了別為義，意以生方便為義。如小乘",
    "T31n1595_002:0160c25": "中二名有二義，本識有體無名，故知心名應",
    "T31n1595_002:0160c26": "目本識，此義不可違。",
    "T31n1595_002:0160c27": "論曰：復有餘師執，是如來說世間喜樂阿梨",
    "T31n1595_002:0160c28": "耶。釋曰：小乘諸師約阿梨耶名起執不同。",
    "T31n1595_002:0160c29": "阿梨耶者欲顯何義？愛著境界名阿梨耶。",
    "T31n1595_002:0161a01": "論曰：如前所說，此中有五取陰，說名阿梨耶。",
    "T31n1595_002:0161a02": "釋曰：此愛著境，其義不同。或執是五取陰，",
    "T31n1595_002:0161a03": "取是貪愛別名，貪愛所緣自五陰名為取陰。",
    "T31n1595_002:0161a04": "此取陰是眾生愛著處故，說名阿梨耶。",
    "T31n1595_002:0161a05": "論曰：復有餘師執，樂受與欲相應，說名阿梨",
    "T31n1595_002:0161a06": "耶。釋曰：此五陰非愛著處。若無樂受、於樂",
    "T31n1595_002:0161a07": "受若無顛倒，云何於五陰生愛著？是故於樂",
    "T31n1595_002:0161a08": "受中，由欲顛倒心未滅故，此樂受是愛著處。",
    "T31n1595_002:0161a09": "五陰與樂受相應故，說五取陰為愛著處，是",
    "T31n1595_002:0161a10": "故樂受正為愛著處。",
    "T31n1595_002:0161a11": "論曰：復有餘師執，身見說名阿梨耶。釋曰：",
    "T31n1595_002:0161a12": "若人說樂受是愛著處，是義不然。此受由",
    "T31n1595_002:0161a13": "能安樂自我，愛自我故愛此樂受。譬如人愛",
    "T31n1595_002:0161a14": "壽故，愛壽資糧；如此愛我故，愛我資糧。",
    "T31n1595_002:0161a15": "論曰：如此等諸師。釋曰：為攝餘執，有說壽",
    "T31n1595_002:0161a16": "命是愛著處、有說道是愛著處、有說六塵是",
    "T31n1595_002:0161a17": "愛著處、有說見及塵是愛著處。",
    "T31n1595_002:0161a18": "論曰：迷阿梨耶，由阿含及修得，是故作如此",
    "T31n1595_002:0161a19": "執。釋曰：如此小乘中諸師，不了別阿梨耶",
    "T31n1595_002:0161a20": "識。云何不了別？不了別有二種：一由教、二由",
    "T31n1595_002:0161a21": "行。教謂小乘阿含，是阿含不如理決判此識",
    "T31n1595_002:0161a22": "義故，依阿含迷於此識。行謂麁淺道，無道理",
    "T31n1595_002:0161a23": "能證此識義故，由行亦迷此識。",
    "T31n1595_002:0161a24": "論曰：由隨小乘教及行，是師所立義不中道",
    "T31n1595_002:0161a25": "理。釋曰：諸師依小乘教，及離阿梨耶識立",
    "T31n1595_002:0161a26": "別名。若約小乘道推度，此義亦不中小乘理，",
    "T31n1595_002:0161a27": "為自悉檀所違故。",
    "T31n1595_002:0161a28": "論曰：若有人不迷阿梨耶識，約小乘名成立",
    "T31n1595_002:0161a29": "此識，其義最勝。釋曰：不迷人是菩薩。由阿",
    "T31n1595_002:0161b01": "含及行，諸佛觀人根性，依根性立阿含，於下",
    "T31n1595_002:0161b02": "品者有祕密說，於上品者無祕密說，是故具",
    "T31n1595_002:0161b03": "明諸識。由此阿含，菩薩不迷此識。由行者若",
    "T31n1595_002:0161b04": "人修行能破欲界惑，則見自身為色惑所縛，",
    "T31n1595_002:0161b05": "乃至無色界亦爾。若修行出無色界，見身被",
    "T31n1595_002:0161b06": "縛在阿梨耶識中，為滅此縛故修十地。諸",
    "T31n1595_002:0161b07": "菩薩由甚深行故，不迷此識。若人能了別此",
    "T31n1595_002:0161b08": "識，以小乘名目此識，名義相稱故，成立名義",
    "T31n1595_002:0161b09": "則為最勝。",
    "T31n1595_002:0161b10": "論曰：云何最勝？釋曰：顯示小乘義過失，於",
    "T31n1595_002:0161b11": "大乘義中則無過失，是故大乘安立最勝。小",
    "T31n1595_002:0161b12": "乘過失者。",
    "T31n1595_002:0161b13": "論曰：若執取陰名阿梨耶，於惡趣隨一道",
    "T31n1595_002:0161b14": "中一向苦受處於彼受生。釋曰：惡趣即四",
    "T31n1595_002:0161b15": "惡趣。於四惡趣中隨入一道，此道定是純惡",
    "T31n1595_002:0161b16": "業果報，無餘受相雜故，名一向苦受處。於彼",
    "T31n1595_002:0161b17": "中有時生樂受，此樂受於惡趣非果報果，但",
    "T31n1595_002:0161b18": "名相似果，唯以苦受為果報果。是罪人處惡",
    "T31n1595_002:0161b19": "趣受苦報，故言於彼受生。",
    "T31n1595_002:0161b20": "論曰：此取陰最可惡逆。釋曰：生時住時不",
    "T31n1595_002:0161b21": "可忍，故言可惡。於此苦中，恒起滅離貪欲意，",
    "T31n1595_002:0161b22": "謂我何時當死？何時當捨離此陰？故名為逆。",
    "T31n1595_002:0161b23": "論曰：是取陰中一向非可愛，眾生喜樂不應",
    "T31n1595_002:0161b24": "道理。釋曰：此惡道陰一向是苦惱資糧，於",
    "T31n1595_002:0161b25": "中云何生愛？故喜樂乖理。若說取陰名阿梨",
    "T31n1595_002:0161b26": "耶，此義不成。",
    "T31n1595_002:0161b27": "論曰：何以故？彼中眾生恒願取陰斷絕不生。",
    "T31n1595_002:0161b28": "釋曰：彼中眾生因此苦苦，願樂滅現在陰，",
    "T31n1595_002:0161b29": "願樂令後陰不更生。",
    "T31n1595_002:0161c01": "論曰：若是樂受與欲相應，從第四定乃至上",
    "T31n1595_002:0161c02": "界皆無此受。釋曰：此受不遍三界，但生死",
    "T31n1595_002:0161c03": "一分中有此受。",
    "T31n1595_002:0161c04": "論曰：若人已得此受，由求得上界則生厭惡。",
    "T31n1595_002:0161c05": "釋曰：若人已生樂處、已得有樂，定見此樂",
    "T31n1595_002:0161c06": "麁動是放逸處，難成易壞，起厭怖心求得上",
    "T31n1595_002:0161c07": "界寂靜，則厭惡此樂，於樂處生離欲心，於不",
    "T31n1595_002:0161c08": "苦不樂中生喜樂心。",
    "T31n1595_002:0161c09": "論曰：是故眾生於中喜樂，不稱道理。釋曰：",
    "T31n1595_002:0161c10": "若樂不遍三界，若受樂人求離此樂，立此樂",
    "T31n1595_002:0161c11": "為愛著處則不稱道理。",
    "T31n1595_002:0161c12": "論曰：若是身見正法內人信樂無我，非其所",
    "T31n1595_002:0161c13": "愛，於中不生喜樂。釋曰：若說身見是愛著",
    "T31n1595_002:0161c14": "處，是亦不然。何以故？佛法內人，或約聞慧",
    "T31n1595_002:0161c15": "或約思修慧，信無我及樂無我，發願修道為",
    "T31n1595_002:0161c16": "滅我見，是故我見非其所愛。由求得無生智，",
    "T31n1595_002:0161c17": "令我見及我愛未來不更生，是故於中不生",
    "T31n1595_002:0161c18": "喜樂。此身見為一分眾生所愛著、一分眾生",
    "T31n1595_002:0161c19": "不愛著故，不可說身見為愛著處。",
    "T31n1595_002:0161c20": "論曰：此阿梨耶識，眾生心執為自內我。釋",
    "T31n1595_002:0161c21": "曰：六道眾生起執著心，謂此法是我自內",
    "T31n1595_002:0161c22": "我，此內我自在清淨，能證為相，由外具故或",
    "T31n1595_002:0161c23": "樂或苦。是人若起如此我見。",
    "T31n1595_002:0161c24": "論曰：若生一向苦受道中，其願苦陰永滅不",
    "T31n1595_002:0161c25": "起。釋曰：此人若有惡業因緣故墮一向苦",
    "T31n1595_002:0161c26": "受惡道，其計我清淨、無變異，由外具但證變",
    "T31n1595_002:0161c27": "異及染污，起無有愛，願我與外具永絕相離。",
    "T31n1595_002:0161c28": "何以故？",
    "T31n1595_002:0161c29": "論曰：阿梨耶識我愛所縛故，不曾願樂滅除",
    "T31n1595_002:0162a01": "自我。釋曰：由不了別此識，緣此識起我執，",
    "T31n1595_002:0162a02": "由我執起我愛，由此我愛不求滅我，欲安樂",
    "T31n1595_002:0162a03": "此我故求滅離外具。",
    "T31n1595_002:0162a04": "論曰：從第四定以上受生眾生，雖復不樂有",
    "T31n1595_002:0162a05": "欲樂受，於阿梨耶識中是自我愛隨逐不離。",
    "T31n1595_002:0162a06": "釋曰：前已明眾生於惡道中止求離苦、無",
    "T31n1595_002:0162a07": "欲捨我心。此中明眾生在捨受處，無樂受可",
    "T31n1595_002:0162a08": "愛樂，厭惡樂受如惡道人厭惡苦受，無因緣",
    "T31n1595_002:0162a09": "於阿梨耶識中欲捨我愛，故阿梨耶識是愛",
    "T31n1595_002:0162a10": "著處。",
    "T31n1595_002:0162a11": "論曰：復次正法內人雖復願樂無我違逆身",
    "T31n1595_002:0162a12": "見，於阿梨耶識中亦有自我愛。釋曰：前",
    "T31n1595_002:0162a13": "復次約佛法外人，此復次約佛法內人。自",
    "T31n1595_002:0162a14": "有三品：一在正思、二在正修、三在有學。此三",
    "T31n1595_002:0162a15": "品人，二人伏我見，一人滅我見。何以故？前二",
    "T31n1595_002:0162a16": "人比知無我，後一人證知無我故。言違逆身",
    "T31n1595_002:0162a17": "見，於阿梨耶識中長時數習我愛，雖復違",
    "T31n1595_002:0162a18": "逆身見，於本識中我愛猶恒隨逐。是故身見",
    "T31n1595_002:0162a19": "非愛著處，不應名阿梨耶。",
    "T31n1595_002:0162a20": "論曰：以阿梨耶名安立此識則為最勝，是",
    "T31n1595_002:0162a21": "名成立阿梨耶別名。釋曰：由此愛著處名，",
    "T31n1595_002:0162a22": "比度諸師執名義不相稱，若取此名比度第",
    "T31n1595_002:0162a23": "一名義相稱，故引彼所立名成立本識則",
    "T31n1595_002:0162a24": "為最勝。此品中總攝諸名，引道理顯本識故，",
    "T31n1595_002:0162a25": "稱眾名品。",
    "T31n1595_002:0162a26": "2 相品1 相章相品第二相章第一",
    "T31n1595_002:0162a27": "釋曰：此品有七章，一相、二熏習、三不一異、四",
    "T31n1595_002:0162a28": "更互為因果、五因果別不別、六緣生、七四緣。",
    "T31n1595_002:0162a29": "論曰：復次成立此識相云何可見？釋曰：",
    "T31n1595_002:0162b01": "已依眾名成立阿梨耶識。由此眾名，阿梨耶",
    "T31n1595_002:0162b02": "識體相不可了別。若不了別體相，此識則難",
    "T31n1595_002:0162b03": "可解。今欲令通達此識故，次應示其體相。",
    "T31n1595_002:0162b04": "論曰：此相略說有三種，一立自相、二立因",
    "T31n1595_002:0162b05": "相、三立果相。立自相者，依一切不淨品法",
    "T31n1595_002:0162b06": "習氣，為彼得生攝持種子作器，是名自相。",
    "T31n1595_002:0162b07": "釋曰：《決定藏論》中明本識有八相，異彼廣",
    "T31n1595_002:0162b08": "說，故言略說三種。自相義云何？依一切不",
    "T31n1595_002:0162b09": "淨品法熏習此識最勝，為彼得生功能。此功",
    "T31n1595_002:0162b10": "能相復云何？謂攝持種子。云何攝持？熏習成",
    "T31n1595_002:0162b11": "一，故言攝持。",
    "T31n1595_002:0162b12": "論曰：立因相者，此一切種子識，為生不淨品",
    "T31n1595_002:0162b13": "法恒起為因，是名因相。釋曰。八識中隨一",
    "T31n1595_002:0162b14": "識，不淨品法所熏習，已得功能勝異，為生彼",
    "T31n1595_002:0162b15": "法。後轉成因，是名因相。",
    "T31n1595_002:0162b16": "論曰：立果相者，此識因種種不淨品法無始",
    "T31n1595_002:0162b17": "習氣方乃得生，是名果相。釋曰：依止三種",
    "T31n1595_002:0162b18": "不淨品法熏習，後時此識得生，為攝藏無始",
    "T31n1595_002:0162b19": "熏習故，是名果相。",
    "T31n1595_002:0162b20": "2 熏習章熏習章第二",
    "T31n1595_002:0162b21": "論曰：何法名習氣？此習氣名欲顯何義？釋",
    "T31n1595_002:0162b22": "曰：此二問有何異？前問名所目義，後問義所",
    "T31n1595_002:0162b23": "得名。",
    "T31n1595_002:0162b24": "論曰：此法與彼相應，共生共滅後變為彼生",
    "T31n1595_002:0162b25": "因，此即所顯之義。譬如於麻，以花熏習，麻與",
    "T31n1595_002:0162b26": "花同時生滅，彼數數生為麻香生因。釋曰：",
    "T31n1595_002:0162b27": "此，謂能受熏習法。彼，謂能熏習法。共，謂一時",
    "T31n1595_002:0162b28": "一處同生同滅。若法有生滅則有能熏所熏，",
    "T31n1595_002:0162b29": "若異此則不然。能熏者相續短，所熏者相續",
    "T31n1595_002:0162c01": "長，是故能熏已謝所熏恒在，後變為彼生因。",
    "T31n1595_002:0162c02": "變即當彼，如彼生功能，此亦復爾。此即所顯",
    "T31n1595_002:0162c03": "之義，義即名所目，名即義所成。",
    "T31n1595_002:0162c04": "論曰：若人有欲等行，有欲等習氣。釋曰：數",
    "T31n1595_002:0162c05": "起煩惱是名行，此行有習氣。習氣何相？",
    "T31n1595_002:0162c06": "論曰：是心與欲等同生同滅，彼數數生，為心",
    "T31n1595_002:0162c07": "變異生因。釋曰：同生滅義如前。彼者，欲等",
    "T31n1595_002:0162c08": "行。數數生者，或約一生或約一時。先未有熏",
    "T31n1595_002:0162c09": "習，今變異為彼生因，能變異心是名熏習。於",
    "T31n1595_002:0162c10": "不淨品中是一類，謂煩惱濁。",
    "T31n1595_002:0162c11": "論曰：若多聞人有多聞習氣。釋曰：多聞人",
    "T31n1595_002:0162c12": "或在思位、或在修位有多聞習氣。此有何",
    "T31n1595_002:0162c13": "相？",
    "T31n1595_002:0162c14": "論曰：數思所聞，共心生滅。釋曰：如前所聞",
    "T31n1595_002:0162c15": "名句味，引多道理恒思量，是思量中正思與",
    "T31n1595_002:0162c16": "意識共生共滅。",
    "T31n1595_002:0162c17": "論曰：彼數數生，為心明了生因。釋曰：是正",
    "T31n1595_002:0162c18": "思所聞於意識中數數生滅，意識於聞中既",
    "T31n1595_002:0162c19": "明了，熏習阿梨耶識。此意識若滅，後更欲",
    "T31n1595_002:0162c20": "起，次第轉勝，由此熏習成。是故聰明事不失。",
    "T31n1595_002:0162c21": "論曰：由此熏習得堅住故。釋曰：於思慧得",
    "T31n1595_002:0162c22": "堅，於修慧得住。",
    "T31n1595_002:0162c23": "論曰：故說此人為能持法。釋曰：由此熏習能",
    "T31n1595_002:0162c24": "不忘失，若人別緣餘事，亦得說名能持法人。",
    "T31n1595_002:0162c25": "論曰：於阿梨耶識應知如此道理。釋曰：",
    "T31n1595_002:0162c26": "若善惡熏習生起道理，應如此知。",
    "T31n1595_002:0162c27": "3 不一異章不一異章第三",
    "T31n1595_002:0162c28": "論曰：此染污種子與阿梨耶識同異云何？",
    "T31n1595_002:0162c29": "釋曰：是不淨品法種子在阿梨耶識中，為",
    "T31n1595_002:0163a01": "有別體故異、為無別體故不異？若爾有何",
    "T31n1595_002:0163a02": "失？若異者，諸種子應有分分差別，阿梨耶",
    "T31n1595_002:0163a03": "識亦應如是成無量分。若種子自異、本識",
    "T31n1595_002:0163a04": "不異，剎那剎那滅義則不成。若此識與種子",
    "T31n1595_002:0163a05": "異，於識中善惡二業熏習，隨業或善或惡生",
    "T31n1595_002:0163a06": "起種子，汝許種子是無記，云何得異？此識",
    "T31n1595_002:0163a07": "與種子若不異，彼多此一，云何不異？此難顯",
    "T31n1595_002:0163a08": "二種過失。為離彼難二過失故，須明不一不",
    "T31n1595_002:0163a09": "異義。",
    "T31n1595_002:0163a10": "論曰：不由別物體故異，如此和合雖難分別",
    "T31n1595_002:0163a11": "而非不異。釋曰：此阿梨耶識與種子如此",
    "T31n1595_002:0163a12": "共生，雖有能依所依，不由別體故異。如眼根",
    "T31n1595_002:0163a13": "及眼識，眼根以色為體，眼識以無色為體。此",
    "T31n1595_002:0163a14": "識與種子無此異體故，不可說異。既不可說",
    "T31n1595_002:0163a15": "異，何不說一？如此和合雖難分別，而能依是",
    "T31n1595_002:0163a16": "假無體，所依是實有體，假實和合異相難可",
    "T31n1595_002:0163a17": "分別，以無二體故。譬如苦集二諦，苦諦實",
    "T31n1595_002:0163a18": "有果報五陰為體，集諦是假名，依苦諦得顯，",
    "T31n1595_002:0163a19": "無有別體，假說為因。五陰雖難分別而非不",
    "T31n1595_002:0163a20": "異。識與種子亦爾。何以故？",
    "T31n1595_002:0163a21": "論曰：阿梨耶識如此而生。釋曰：若不異，如",
    "T31n1595_002:0163a22": "先熏習未生時，此識但是果報，不能為他作",
    "T31n1595_002:0163a23": "因。若熏習生時，此識亦應如此而生，與本",
    "T31n1595_002:0163a24": "無異。既無此義，故非不異。無此義者。",
    "T31n1595_002:0163a25": "論曰：熏習生時有功能勝異，說名一切種子。",
    "T31n1595_002:0163a26": "釋曰：此識先未有功能，熏習生後方有功",
    "T31n1595_002:0163a27": "能，故異於前。前識但是果報，不得名一切種",
    "T31n1595_002:0163a28": "子。後識能為他生因，說名一切種子。前識但",
    "T31n1595_002:0163a29": "生自相續，後識能生自他相續，故勝於前。譬",
    "T31n1595_002:0163b01": "如麥種子，於生自芽有功能故，說麥是芽",
    "T31n1595_002:0163b02": "種子。麥若陳久或為火所損則失功能，麥相",
    "T31n1595_002:0163b03": "不異，以功能壞故不名種子。此識亦爾，若有",
    "T31n1595_002:0163b04": "生一切法功能，由與功能相應說名一切種",
    "T31n1595_002:0163b05": "子。此功能若謝無餘，但說名果報識，非一切",
    "T31n1595_002:0163b06": "種子，是故非不異。",
    "T31n1595_002:0163b07": "4 更互為因果章更互為因果章第四",
    "T31n1595_002:0163b08": "論曰：云何阿梨耶識與染污一時更互為因？",
    "T31n1595_002:0163b09": "釋曰：阿梨耶識或為一切法因，或為一切",
    "T31n1595_002:0163b10": "法果；一切法於阿梨耶識亦爾。如此義云何",
    "T31n1595_002:0163b11": "可知？為顯此義故應說譬。",
    "T31n1595_002:0163b12": "論曰：譬如燈光與燈炷，生及燒然一時更互",
    "T31n1595_002:0163b13": "為因。釋曰：由炷體作依止能生光焰故，炷",
    "T31n1595_002:0163b14": "是光焰生因。光焰即此生剎那中能燒然炷，",
    "T31n1595_002:0163b15": "光焰即為炷燒然因。此阿梨耶識與彼一切",
    "T31n1595_002:0163b16": "法為共有生因，應知此義。何以故？此因現",
    "T31n1595_002:0163b17": "在住未壞，果生亦可見。",
    "T31n1595_002:0163b18": "論曰：又如蘆束，一時相依持故得住立。釋",
    "T31n1595_002:0163b19": "曰：如二蘆束，一一剎那中互相依互相持。",
    "T31n1595_002:0163b20": "論曰：應知本識與能熏習更互為因，其義亦",
    "T31n1595_002:0163b21": "爾。如識為染污法因，染污法為識因。釋曰：",
    "T31n1595_002:0163b22": "此阿梨耶識為種子生因，若無此識，三業生",
    "T31n1595_002:0163b23": "滅無可依處，如體謝滅功能亦爾。故由此識",
    "T31n1595_002:0163b24": "諸法體生、功能亦立，是故本識為彼生因。彼",
    "T31n1595_002:0163b25": "法亦爾，若彼法無，此識起在現在無有道理。",
    "T31n1595_002:0163b26": "轉後異前，此變異是彼法果。",
    "T31n1595_002:0163b27": "論曰：何以故？釋曰：何故不別說餘法相對",
    "T31n1595_002:0163b28": "互為因果，而唯明識與染污法互為因果？或",
    "T31n1595_002:0163b29": "是外道或是二乘作如此問。",
    "T31n1595_002:0163c01": "論曰：離此二法，異因不可得故。釋曰：於世",
    "T31n1595_002:0163c02": "間中離分別、依他二法，更無餘法。阿梨耶識",
    "T31n1595_002:0163c03": "是依他性，餘一切法是分別性，此二法攝一",
    "T31n1595_002:0163c04": "切法皆盡，三界唯有識故。是故離此二法，異",
    "T31n1595_002:0163c05": "因不可得。若二法為共有，因是功力，果隨因",
    "T31n1595_002:0163c06": "品類，其品類亦應爾。",
    "T31n1595_002:0163c07": "5 因果別不別章因果別不別章第五",
    "T31n1595_002:0163c08": "論曰：云何熏習不異不多種，而能為有異多",
    "T31n1595_002:0163c09": "種諸法作生因？釋曰：此難欲難俱有因，則",
    "T31n1595_002:0163c10": "不成難，以執果與因不一時故。若難果報因，",
    "T31n1595_002:0163c11": "此可成難，果報因必是有記，果報果必與因",
    "T31n1595_002:0163c12": "不同時。",
    "T31n1595_002:0163c13": "論曰：譬如多縷結衣，衣無多色；若入染器，",
    "T31n1595_002:0163c14": "後於衣上種種相貌方得顯現。釋曰：引此",
    "T31n1595_002:0163c15": "譬欲明果報因果皆得成立。如人欲於衣上",
    "T31n1595_002:0163c16": "作諸相貌，先以縷結衣，此衣當結時相貌無",
    "T31n1595_002:0163c17": "異。入染器後，若解先結，則有多種相現。",
    "T31n1595_002:0163c18": "論曰：如此阿梨耶識，種種諸法所熏。釋",
    "T31n1595_002:0163c19": "曰：阿梨耶識為善、惡、不動三業所熏，如衣被",
    "T31n1595_002:0163c20": "結。",
    "T31n1595_002:0163c21": "論曰：熏時一性無有多種。釋曰：熏時自有",
    "T31n1595_002:0163c22": "三種，一方便時、二正作時、三作後時。復有三",
    "T31n1595_002:0163c23": "種，一自作時、二教他作時、三隨喜作時。種",
    "T31n1595_002:0163c24": "子與阿梨耶識同無記性，離此識無各各異",
    "T31n1595_002:0163c25": "體。",
    "T31n1595_002:0163c26": "論曰：若生果染器現前，則有不可數種類相",
    "T31n1595_002:0163c27": "貌於阿梨耶識顯現。釋曰：若眾緣已具，如",
    "T31n1595_002:0163c28": "衣正入染器，如此種子與本識於現生後三",
    "T31n1595_002:0163c29": "時隨一時現前，則有不可數種果報相貌",
    "T31n1595_002:0164a01": "於此識顯現。是故熏時雖復不異，果報熟時",
    "T31n1595_002:0164a02": "則有無量差別，譬如染衣。若汝意謂果報定",
    "T31n1595_002:0164a03": "以有記為因，云何以無記為因者，此義無異。",
    "T31n1595_002:0164a04": "何以故？彼人於果說因，大乘於果說果。",
    "T31n1595_002:0164a05": "6 緣生章緣生章第六",
    "T31n1595_002:0164a06": "論曰：此緣生於大乘最微細甚深。釋曰：欲",
    "T31n1595_002:0164a07": "顯大乘與小乘異。大乘具有三種緣生，小乘",
    "T31n1595_002:0164a08": "但有二種。大乘第一緣生，於小乘則無。何故",
    "T31n1595_002:0164a09": "大乘有小乘無？此第一緣生最微細甚深故，",
    "T31n1595_002:0164a10": "於餘乘不說。凡夫智不能通達故微細，阿羅",
    "T31n1595_002:0164a11": "漢獨覺智不能窮其底故甚深。此緣生有幾",
    "T31n1595_002:0164a12": "種？若廣說有三種，若略說有二種。何者為",
    "T31n1595_002:0164a13": "二？",
    "T31n1595_002:0164a14": "論曰：若略說有二種緣生，一分別自性緣",
    "T31n1595_002:0164a15": "生、二分別愛非愛。釋曰：由此二名，此二",
    "T31n1595_002:0164a16": "種緣生差別已顯。",
    "T31n1595_002:0164a17": "論曰：依止阿黎耶識，諸法生起，是名分別自",
    "T31n1595_002:0164a18": "性緣生。釋曰：由諸法種子依阿黎耶識，諸",
    "T31n1595_002:0164a19": "法欲生時外緣若具，依阿梨耶識則更得生。",
    "T31n1595_002:0164a20": "諸法生，以阿黎耶識為通因，是名分別自性。",
    "T31n1595_002:0164a21": "何以故？種種諸法體性、生起、分別差別，同以",
    "T31n1595_002:0164a22": "阿黎耶識為因故。若分別諸法緣生自性，此",
    "T31n1595_002:0164a23": "唯阿黎耶識。",
    "T31n1595_002:0164a24": "論曰：由分別種種法因緣自性故。釋曰：遍",
    "T31n1595_002:0164a25": "三界諸法品類，若分別生起因，唯是一識。",
    "T31n1595_002:0164a26": "若分別諸法性，即是此識。若分別諸法差別，",
    "T31n1595_002:0164a27": "皆從此識生。是故諸法由此識悉同一性。二",
    "T31n1595_002:0164a28": "分別愛非愛者。",
    "T31n1595_002:0164a29": "論曰：復有十二分緣生，是名分別愛非愛。",
    "T31n1595_002:0164b01": "釋曰：約三世立十二分，為顯因、顯果及顯因",
    "T31n1595_002:0164b02": "果故，離根本八分為十二分。根本八分不出",
    "T31n1595_002:0164b03": "三法，謂煩惱、業、果報。煩惱者，譬如從種子生",
    "T31n1595_002:0164b04": "芽等。從煩惱生煩惱，從煩惱生業果，從煩惱",
    "T31n1595_002:0164b05": "生果報。又如龍在，池水恒不竭；煩惱若在，生",
    "T31n1595_002:0164b06": "續無窮。又如樹根未拔，時至則生；未除煩惱",
    "T31n1595_002:0164b07": "根，六道報恒起。業者，譬如米有糠則能生芽，",
    "T31n1595_002:0164b08": "業若有流則能感報。又如烏沙絺，謂芭蕉竹",
    "T31n1595_002:0164b09": "等果熟則死，業若已熟不更生果。又如樹花",
    "T31n1595_002:0164b10": "是生果近因，業亦如此，近能生果。果報者，譬",
    "T31n1595_002:0164b11": "如成熟飲食，飲食若已成熟但應受用，不更",
    "T31n1595_002:0164b12": "成熟。果報若熟，不更結後果報，若重結果報",
    "T31n1595_002:0164b13": "則不得解脫故。十二緣生不出此三。此十二",
    "T31n1595_002:0164b14": "分，能分別有二種生身無窮差別，由彼緣生",
    "T31n1595_002:0164b15": "故。何以故？此無明有三品業緣生，謂福、非福、",
    "T31n1595_002:0164b16": "不動行。由此行有三品，是故識等或生隨福",
    "T31n1595_002:0164b17": "行、或生隨非福行、或生隨不動行。此三品中",
    "T31n1595_002:0164b18": "福及不動是可愛，非福是不可愛，故言分別",
    "T31n1595_002:0164b19": "愛非愛。",
    "T31n1595_002:0164b20": "論曰：於善惡道分別愛非愛，生種種異因故。",
    "T31n1595_002:0164b21": "釋曰：善道是愛，惡道是非愛。此善惡道中",
    "T31n1595_002:0164b22": "有無量種差別分別。此差別不出十二緣生，",
    "T31n1595_002:0164b23": "即以十二緣生為差別因故，說十二緣生分",
    "T31n1595_002:0164b24": "別愛非愛。",
    "T31n1595_002:0164b25": "論曰：若人於阿黎耶識迷第一緣生。釋曰：",
    "T31n1595_002:0164b26": "迷有三惑，一無知、二疑知、三顛倒知。若起此",
    "T31n1595_002:0164b27": "三惑，則生二種見，或執不平等因、或執無因。",
    "T31n1595_002:0164b28": "執不平等因者。",
    "T31n1595_002:0164b29": "論曰：或執自性是生死因。釋曰：僧佉引五",
    "T31n1595_002:0164c01": "義，證立自性是實有。一由別必有總，知有自",
    "T31n1595_002:0164c02": "性。於世間中若是別物，決定有總。譬如以一",
    "T31n1595_002:0164c03": "斤金用作鐶釧等，鐶釧等別有數量，則知金",
    "T31n1595_002:0164c04": "總亦有數量。由見變異別有數量，則知自性",
    "T31n1595_002:0164c05": "總亦有數量。二由末似本，知有自性。譬如",
    "T31n1595_002:0164c06": "一斤白檀分為多片，片片之中香皆似本。",
    "T31n1595_002:0164c07": "變異別中悉有三德，謂憂、喜、闇，則知自性總",
    "T31n1595_002:0164c08": "中亦有三德。三由事有能，知有自性。譬如鍛",
    "T31n1595_002:0164c09": "師於鍛中有能，故能作器。由自性於變異中",
    "T31n1595_002:0164c10": "有體，故能作萬物。此能若無，依能則不成。四",
    "T31n1595_002:0164c11": "由因果差別，知有自性。譬如土聚為因，以",
    "T31n1595_002:0164c12": "瓶為果。如此以自性為因，變異為果。五由三",
    "T31n1595_002:0164c13": "有無分別故，知有自性。若世間壞時，十一根",
    "T31n1595_002:0164c14": "壞變為五大，五大壞變成五唯量，五唯量壞",
    "T31n1595_002:0164c15": "變成我慢，我慢壞變成智，智壞變成自性",
    "T31n1595_002:0164c16": "故。三有於自性無復分別，若世間起時從自",
    "T31n1595_002:0164c17": "性起智，從智起我慢，乃至從五大起十一根。",
    "T31n1595_002:0164c18": "若無自性，壞時應盡，無更起義。若更起，無本",
    "T31n1595_002:0164c19": "無次第生義。",
    "T31n1595_002:0164c20": "論曰：或執宿作。釋曰：路柯耶眂柯說，世",
    "T31n1595_002:0164c21": "間一切因唯有宿作，現在功力不能感果故，",
    "T31n1595_002:0164c22": "現在非因。如世間二人同事一主，俱有功力，",
    "T31n1595_002:0164c23": "一被禮遇、一則不爾。故知唯由宿作，不關",
    "T31n1595_002:0164c24": "現在功力。",
    "T31n1595_002:0164c25": "論曰：或執自在變化。釋曰：如前所立皆不",
    "T31n1595_002:0164c26": "成因，唯有一因名為自在，使我等生善惡輪",
    "T31n1595_002:0164c27": "轉生死，後令起厭離求得解脫。自在因論生",
    "T31n1595_002:0164c28": "於智慧，解諸繫縛會自在體。",
    "T31n1595_002:0164c29": "論曰：或執八自在我。釋曰：如鞞世師那耶",
    "T31n1595_002:0165a01": "修摩執，我者何相何德？智性為相，八自在",
    "T31n1595_002:0165a02": "為德。如火以熱為相，我亦如此。若獨存及雜",
    "T31n1595_002:0165a03": "住，智性無改故，以智性為相。八自在者，一於",
    "T31n1595_002:0165a04": "細最細、二於大最大、三遍至、四隨意、五無繫",
    "T31n1595_002:0165a05": "屬、六變化、七常無變異、八清淨無憂。",
    "T31n1595_002:0165a06": "論曰：或執無因。釋曰：由不了別世間果因",
    "T31n1595_002:0165a07": "一分以例餘果，謂皆無因。",
    "T31n1595_002:0165a08": "論曰：若迷第二緣生，執我作者受者。釋曰：",
    "T31n1595_002:0165a09": "亦由三惑故不了別第二緣生。若增減因果",
    "T31n1595_002:0165a10": "及事，是名不了別第二緣生。增因者，除無",
    "T31n1595_002:0165a11": "明等因，立不平等因為因。減因者，謂行等無",
    "T31n1595_002:0165a12": "因。增果者，謂行等本自有體，後緣無明生。減",
    "T31n1595_002:0165a13": "果者，謂無行等為無明果。增事者，謂無明等",
    "T31n1595_002:0165a14": "生行等，離唯眾緣和合，有無明等別事能",
    "T31n1595_002:0165a15": "作行等別事。減事者，執無明等無有功能生",
    "T31n1595_002:0165a16": "行等事，無明等無動無作故。若離此三處增",
    "T31n1595_002:0165a17": "減，是名分別第二緣生。若不能如此分別，即",
    "T31n1595_002:0165a18": "迷緣生起增益執，謂我執、作者受者執。先約",
    "T31n1595_002:0165a19": "本識起我執，後約因果起作者受者執，若我",
    "T31n1595_002:0165a20": "作因名為作者，若我受報名為受者。",
    "T31n1595_002:0165a21": "論曰：譬如眾多生盲人不曾見象。釋曰：眾",
    "T31n1595_002:0165a22": "多譬一闡提及外道。生盲人譬迷阿黎耶識",
    "T31n1595_002:0165a23": "體性因果三種無明。不曾見，譬不能了別。象",
    "T31n1595_002:0165a24": "譬阿黎耶識。生盲人於一期報中不曾見色，",
    "T31n1595_002:0165a25": "一闡提及外道從無始生死來未曾了別阿",
    "T31n1595_002:0165a26": "黎耶識三相。",
    "T31n1595_002:0165a27": "論曰：有人示之，令彼觸證。釋曰：有人譬邪",
    "T31n1595_002:0165a28": "師。示之譬為說邪法。令彼觸證譬令彼生不",
    "T31n1595_002:0165a29": "正思惟及偏見。",
    "T31n1595_002:0165b01": "論曰：有諸盲人，或觸其鼻、或觸其牙、或觸其",
    "T31n1595_002:0165b02": "耳、或觸其脚、或觸其尾、或觸其脊等。有人問",
    "T31n1595_002:0165b03": "之：象為何相？盲人答云：象如黎柄、或說如",
    "T31n1595_002:0165b04": "杵、或說如箕、或說如臼、或說如󰆠、或說如",
    "T31n1595_002:0165b05": "山石。若人不了二種緣生無明生盲，或說自",
    "T31n1595_002:0165b06": "性為因、或說宿作、或說自在變化、或說八自",
    "T31n1595_002:0165b07": "在我、或說無因、或說作者受者。釋曰：六觸",
    "T31n1595_002:0165b08": "譬六偏執，一自性、二宿作、三自在、四我、五",
    "T31n1595_002:0165b09": "無因、六作者受者。等者，等六十二見等。",
    "T31n1595_002:0165b10": "論曰：由不了阿黎耶識體相及因果相，如彼",
    "T31n1595_002:0165b11": "生盲不識象體相作種種異說。釋曰：品初",
    "T31n1595_002:0165b12": "立自體為顯自相，立因為顯因相，立果為顯",
    "T31n1595_002:0165b13": "果相。此二種人，由無明不能了別本識三相",
    "T31n1595_002:0165b14": "故，不能通達分別自性緣生，起自性等五執；",
    "T31n1595_002:0165b15": "不能通達愛非愛緣生，起第六作者受者執。",
    "T31n1595_002:0165b16": "論曰：若略說阿黎耶識體相，是果報識，是一",
    "T31n1595_002:0165b17": "切種子。釋曰：阿黎耶識因相者，一切法熏",
    "T31n1595_002:0165b18": "習於本識中有，故名為因。果相者，此識餘法",
    "T31n1595_002:0165b19": "所熏故，成諸法果。體相者，謂果報識，一切種",
    "T31n1595_002:0165b20": "子是其體相。",
    "T31n1595_002:0165b21": "論曰：由此識攝一切三界身，一切六道四生",
    "T31n1595_002:0165b22": "皆盡。釋曰：三界身，謂於六道四生中等類",
    "T31n1595_002:0165b23": "不等類差別。此識若成熟，能成六道體。何以",
    "T31n1595_002:0165b24": "故？三業所熏是諸道種子故。由此義故，三",
    "T31n1595_002:0165b25": "界一切生一切道皆入此識攝。",
    "T31n1595_002:0165b26": "論曰：為顯此義，故說偈言：",
    "T31n1595_002:0165b27": "外內不明了，　　於二但假名，",
    "T31n1595_002:0165b28": "及真實一切，　　種子有六種，",
    "T31n1595_002:0165b29": "念念滅俱有，　　隨逐至治際，",
    "T31n1595_002:0165c01": "決定觀因緣，　　如引顯自果。",
    "T31n1595_002:0165c02": "堅無記可熏，　　與能熏相應，",
    "T31n1595_002:0165c03": "若異不可熏，　　說是熏體相。",
    "T31n1595_002:0165c04": "六識無相應，　　三差別相違，",
    "T31n1595_002:0165c05": "二念不俱有，　　餘生例應爾。",
    "T31n1595_002:0165c06": "此外內種子，　　能生及引因，",
    "T31n1595_002:0165c07": "枯喪猶相續，　　然後方滅盡。",
    "T31n1595_002:0165c08": "釋曰：已說阿黎耶識為一切法種子，今更欲",
    "T31n1595_002:0165c09": "顯種子義故說斯偈。外內不明了於二者，種",
    "T31n1595_002:0165c10": "子有二種：一外、二內。外謂穀麥等，於善惡",
    "T31n1595_002:0165c11": "二性不明了，是有記故。內謂阿黎耶識，於善",
    "T31n1595_002:0165c12": "惡二性則明了，或以染污清淨為二。但假名",
    "T31n1595_002:0165c13": "及真實者，外種子但是假名。何以故？一切法",
    "T31n1595_002:0165c14": "唯有識故。內種子則是真實。何以故？一切",
    "T31n1595_002:0165c15": "法以識為本故。一切種子有六種者，如此內",
    "T31n1595_002:0165c16": "外種子不過六種。何者為六？念念滅者，此",
    "T31n1595_002:0165c17": "二種子剎那剎那滅，先生後滅無有間故，此",
    "T31n1595_002:0165c18": "法得成種子。何以故？常住法不成種子，一切",
    "T31n1595_002:0165c19": "時無差別故。是故一名念念滅。俱有者，俱有",
    "T31n1595_002:0165c20": "則成種子，非過去未來及非相離。是時種",
    "T31n1595_002:0165c21": "子有，即此時果生，是故二名俱有。隨逐至治",
    "T31n1595_002:0165c22": "際者，治謂金剛心道，阿黎耶識於此時功",
    "T31n1595_002:0165c23": "能方盡故名際。外種子至果熟及根壞時功",
    "T31n1595_002:0165c24": "能則盡。是故三名隨逐至治際。決定者，由",
    "T31n1595_002:0165c25": "此決定，不從一切一切得生。因果並決定，若",
    "T31n1595_002:0165c26": "是此果種子，此果得生。是故四名決定。觀因",
    "T31n1595_002:0165c27": "緣者，由此種子觀別因緣方復生果，是故",
    "T31n1595_002:0165c28": "非一切時、非一切生。是時若有因，是時因",
    "T31n1595_002:0165c29": "得生，是故不恒生。若不觀因而成因者，則",
    "T31n1595_002:0166a01": "一因為一切果因。以觀因緣成故，不漫為",
    "T31n1595_002:0166a02": "因。是故五名觀因緣。能引顯自果者，是自種",
    "T31n1595_002:0166a03": "子能引生自果。若阿黎耶識能引生阿黎耶",
    "T31n1595_002:0166a04": "識果，如穀等種子能引生穀等果。是故六名",
    "T31n1595_002:0166a05": "能引顯自果。如此六種是因果生義。如此方",
    "T31n1595_002:0166a06": "便令熏習相貌易見，今當更說。堅無記可熏",
    "T31n1595_002:0166a07": "與能熏相應者，熏義有四種：一若相續堅",
    "T31n1595_002:0166a08": "住難壞則能受熏，若踈動則不然。譬如風",
    "T31n1595_002:0166a09": "不能受熏。何以故？此風若相續，在一由旬",
    "T31n1595_002:0166a10": "內熏習亦不能隨逐，以散動踈故。若瞻波",
    "T31n1595_002:0166a11": "花所熏油，百由旬內熏習則能隨逐，以堅住",
    "T31n1595_002:0166a12": "故。二若無記氣則能受熏。是故蒜不受熏，",
    "T31n1595_002:0166a13": "以其臭故。沈麝等亦不受熏，以其香故。若物",
    "T31n1595_002:0166a14": "不為香臭所記則能受熏，猶如衣等。三可熏",
    "T31n1595_002:0166a15": "者則能受熏。是故金銀石等皆不可熏，以不",
    "T31n1595_002:0166a16": "能受熏故。若物如衣油等，以能受熏，故名為",
    "T31n1595_002:0166a17": "可熏。四若能所相應則能受熏。若生無間，",
    "T31n1595_002:0166a18": "是名相應，故得受熏。若不相應則不能受熏。",
    "T31n1595_002:0166a19": "若異不可熏說是熏體相者，若異此四義則",
    "T31n1595_002:0166a20": "不可熏。是故離阿黎耶識，餘法不能受熏，以",
    "T31n1595_002:0166a21": "阿黎耶識具前六義：一念念生滅；二與生起",
    "T31n1595_002:0166a22": "識俱有；三隨逐乃至治際窮於生死；四決",
    "T31n1595_002:0166a23": "定為善惡等因；五觀福非福不動行為因，於",
    "T31n1595_002:0166a24": "愛憎二道成熟為道體；六能引顯同類果一",
    "T31n1595_002:0166a25": "切生起識。雖具六義得為種子，但與熏習四",
    "T31n1595_002:0166a26": "義相反。由阿黎耶識具種子六義及熏習四",
    "T31n1595_002:0166a27": "義故，能受熏習轉為種子，餘識則不爾。何以",
    "T31n1595_002:0166a28": "故？六識無相應者。六識無前後相應義，以",
    "T31n1595_002:0166a29": "易動壞故。復次非但易動壞故無相應，復有",
    "T31n1595_002:0166b01": "餘義。三差別相違者，隨一一識別依止生、別",
    "T31n1595_002:0166b02": "境界生、別覺觀思惟生、別想生故名相違。",
    "T31n1595_002:0166b03": "六識更互不相通故差別，差別故相違。經部",
    "T31n1595_002:0166b04": "師說，前念熏後念。何以故？二識一剎那不",
    "T31n1595_002:0166b05": "並起故，不得同時。此義不然。何以故？一念二",
    "T31n1595_002:0166b06": "不俱者，能熏所熏若在一時同生同滅，熏習",
    "T31n1595_002:0166b07": "義得成。若不同時，熏義不成。何以故？能熏若",
    "T31n1595_002:0166b08": "在，所熏未生；所熏若生，能熏已謝。前後剎那",
    "T31n1595_002:0166b09": "一時並起，無有是處。是故六識不並起，故無",
    "T31n1595_002:0166b10": "熏習。若汝言有識生類，其相如此故能受熏。",
    "T31n1595_002:0166b11": "是義不然，餘生例應爾者。若汝執不相應義",
    "T31n1595_002:0166b12": "亦得相熏。非汝所執義，當例汝所執。如",
    "T31n1595_002:0166b13": "眼等諸根與識不同，故名為餘。此諸根色清",
    "T31n1595_002:0166b14": "淨同類，亦應更互相熏。雖同色類，不相應故，",
    "T31n1595_002:0166b15": "若汝不許相熏，六識亦爾，雖同識類，不相",
    "T31n1595_002:0166b16": "應故，云何得說相熏？前已說二種種子，謂",
    "T31n1595_002:0166b17": "外及內。若以因義顯之，成二種因：一生因、二",
    "T31n1595_002:0166b18": "引因。為顯此義，故說此外內種子能生及引",
    "T31n1595_002:0166b19": "因。外內種子若作生因及引因，其相云何？",
    "T31n1595_002:0166b20": "能生芽等乃至果熟，是外生因。能生果報",
    "T31n1595_002:0166b21": "乃至命終，是內生因。引因者，枯喪猶相續然",
    "T31n1595_002:0166b22": "後方滅盡者，外種子若穀已陳，內種子若身",
    "T31n1595_002:0166b23": "已死，由引因故猶相續住。若此二種但有生",
    "T31n1595_002:0166b24": "因，生因已謝，果即應滅，不得相續住。若汝說",
    "T31n1595_002:0166b25": "由剎那轉轉相生，前剎那為後剎那作因故",
    "T31n1595_002:0166b26": "猶相續住。若爾，最後不應都盡。既無此二義",
    "T31n1595_002:0166b27": "故，知別有引因。此二種因，譬如人射彎弓放",
    "T31n1595_002:0166b28": "箭，放箭為生因，彎弓為引因，放箭得離弦",
    "T31n1595_002:0166b29": "遠有所至。若但以放箭為因，不以彎弓為因，",
    "T31n1595_002:0166c01": "則箭不得遠。若言前剎那箭生後剎那箭故",
    "T31n1595_002:0166c02": "箭得遠，則箭無落義。外內種子亦爾，由生因",
    "T31n1595_002:0166c03": "盡故枯喪，由引因盡故滅盡。",
    "T31n1595_002:0166c04": "論曰：",
    "T31n1595_002:0166c05": "譬如外種子，　　內種子不爾。",
    "T31n1595_002:0166c06": "此義以二偈顯之：",
    "T31n1595_002:0166c07": "於外無熏習，　　種子內不然，",
    "T31n1595_002:0166c08": "聞等無熏習，　　果生非道理。",
    "T31n1595_002:0166c09": "已作及未作，　　失得并相違，",
    "T31n1595_002:0166c10": "由內外得成，　　是故內有熏。",
    "T31n1595_002:0166c11": "釋曰：若內種子與外種子不異，眼等根同是",
    "T31n1595_002:0166c12": "清淨四大，何故不互相熏？為是外故。外種子",
    "T31n1595_002:0166c13": "有三義異內種子，是故內熏習依止，外則不",
    "T31n1595_002:0166c14": "爾。為顯此義，故說二偈。於外無熏習種子內",
    "T31n1595_002:0166c15": "不然者，外種子如穀麥等，由功能故成，不",
    "T31n1595_002:0166c16": "由熏習故成。內種子則不爾，必由熏習故成。",
    "T31n1595_002:0166c17": "此義非證比境界，云何可知？聞等無熏習果",
    "T31n1595_002:0166c18": "生非道理者，若於內無熏習，昔未學聞慧思",
    "T31n1595_002:0166c19": "慧不生，從學聞慧後思慧亦應不生。何以",
    "T31n1595_002:0166c20": "故？同無熏習故。既無此義，故知內由熏習成",
    "T31n1595_002:0166c21": "種子，無熏習則不成。若於內無熏習，復有何",
    "T31n1595_002:0166c22": "失？已作及未作失得并相違者，若內無熏習，",
    "T31n1595_002:0166c23": "有二過失：一未作應得、二已作應失。若相續",
    "T31n1595_002:0166c24": "中無熏習為因，此苦樂等果非因所作，即是",
    "T31n1595_002:0166c25": "不作而得。若已作功用於心無熏習，則無因",
    "T31n1595_002:0166c26": "能得果，即是已作而失。此義於世間中相",
    "T31n1595_002:0166c27": "違，與道理亦相違，是故本識為三業熏習故",
    "T31n1595_002:0166c28": "得成因。復次云何穀麥等無熏習得成種子？",
    "T31n1595_002:0166c29": "由內外得成是故內有熏者，外若成種子不",
    "T31n1595_002:0167a01": "由自能，必由內熏習感外故成種子。何以故？",
    "T31n1595_002:0167a02": "一切外法離內則不成，是故於外不成熏習。",
    "T31n1595_002:0167a03": "一由內有熏習得成種子。二若內無種子，未",
    "T31n1595_002:0167a04": "作應得、已作應失，無如此義。三外種子由內",
    "T31n1595_002:0167a05": "得成，故內異外必有熏習。前已說分別自",
    "T31n1595_002:0167a06": "性緣生，愛非愛緣生今當更說。受用緣生其",
    "T31n1595_002:0167a07": "相云何？",
    "T31n1595_002:0167a08": "論曰：所餘識異阿黎耶識，謂生起識一切生",
    "T31n1595_002:0167a09": "處及道，應知是名受用識。釋曰：此六識云",
    "T31n1595_002:0167a10": "何說名生起識？自有二義。本識中種子由此",
    "T31n1595_002:0167a11": "識生起故，此六識是煩惱業緣起故。一能熏",
    "T31n1595_002:0167a12": "習本識令成種子。種子自有二能，一能生、",
    "T31n1595_002:0167a13": "二能引。由此二能，六識名生起。由果有二能",
    "T31n1595_002:0167a14": "故，因得二名。二者本識中因熟時，六識隨因",
    "T31n1595_002:0167a15": "生起，為受用愛憎等報故，此識名生起識。",
    "T31n1595_002:0167a16": "亦名受用識，由宿因所生起，令受用果報故，",
    "T31n1595_002:0167a17": "得生起受用二名。此生起識一切受身，四生",
    "T31n1595_002:0167a18": "六道處能受果報故，應知此名受用識。此受",
    "T31n1595_002:0167a19": "用識相貌云何？",
    "T31n1595_002:0167a20": "論曰：如《中邊論》偈說：",
    "T31n1595_002:0167a21": "一說名緣識，　　二說名受識，",
    "T31n1595_002:0167a22": "了受名分別，　　起行等心法。",
    "T31n1595_002:0167a23": "釋曰：一說名緣識者，阿黎耶識是生起識因",
    "T31n1595_002:0167a24": "緣故，說名緣識。二說名受識者，其餘諸識前",
    "T31n1595_002:0167a25": "說名生起識，今說名受識。能緣塵起，於一一",
    "T31n1595_002:0167a26": "塵中能受用苦樂等，故名受識，即是受陰。了",
    "T31n1595_002:0167a27": "受名分別者，此三受若有別，心能了別，謂此",
    "T31n1595_002:0167a28": "受苦、此受樂、此受不苦不樂。此識名分別識，",
    "T31n1595_002:0167a29": "即是想識。起行等心法者，作意等名起行，",
    "T31n1595_002:0167b01": "謂此好彼惡等思，故名作意。此作意能令心",
    "T31n1595_002:0167b02": "捨此受彼，故名起行，起行即是行陰。六識名",
    "T31n1595_002:0167b03": "心，從此初心生後三心，故名心法。",
    "T31n1595_002:0167b04": "論曰：此二識更互為因，如大乘阿毘達磨偈",
    "T31n1595_002:0167b05": "說：",
    "T31n1595_002:0167b06": "諸法於識藏，　　識於法亦爾，",
    "T31n1595_002:0167b07": "此二互為因，　　亦恒互為果。",
    "T31n1595_002:0167b08": "釋曰：此言欲顯本識及受用識互為因果，以",
    "T31n1595_002:0167b09": "阿含為證。與阿含不相違則定可信。又若不",
    "T31n1595_002:0167b10": "作此言，未知此證從何而出，為是聖言、為非",
    "T31n1595_002:0167b11": "聖言？故作此說。諸法於識藏識於法亦爾者，",
    "T31n1595_002:0167b12": "若本識作識法因，諸法為果，必依藏本識",
    "T31n1595_002:0167b13": "中。若諸法作本識因，本識為果，必依藏諸",
    "T31n1595_002:0167b14": "法中。此二互為因亦恒互為果者，若本識為",
    "T31n1595_002:0167b15": "彼因，彼為本識果；若彼為本識因，本識為彼",
    "T31n1595_002:0167b16": "果。如此因果理，有佛無佛法爾常住。",
    "T31n1595_002:0167b17": "7 四緣章四緣章第七",
    "T31n1595_002:0167b18": "釋曰：如此三種緣生，一窮生死緣生、二愛",
    "T31n1595_002:0167b19": "非愛道緣生、三受用緣生。此三緣生有四種",
    "T31n1595_002:0167b20": "緣。",
    "T31n1595_002:0167b21": "論曰：若於第一緣生中，諸法與識更互為因",
    "T31n1595_002:0167b22": "緣。釋曰：因緣已顯不須重問。何以故？諸法",
    "T31n1595_002:0167b23": "熏習在阿黎耶識中故，得互為因果。",
    "T31n1595_002:0167b24": "論曰：於第二緣生中，諸法是何緣？是增上緣。",
    "T31n1595_002:0167b25": "釋曰：由無明等增上故，行等得生。增上有",
    "T31n1595_002:0167b26": "二種：一者不相離、二者但有。不相離者，如",
    "T31n1595_002:0167b27": "眼根為眼識作增上緣。但有者，如白等能顯",
    "T31n1595_002:0167b28": "黑等。若無明等，於行等具有二種增上緣。若",
    "T31n1595_002:0167b29": "無苦下無明，諸行不生；若行已生，無修道無",
    "T31n1595_002:0167c01": "明，諸行不熟。何以故？須陀洹人不造感生報",
    "T31n1595_002:0167c02": "業故，阿那含人不受下界生報故。",
    "T31n1595_002:0167c03": "論曰：復次幾緣能生六識？有三緣，謂增上緣、",
    "T31n1595_002:0167c04": "緣緣、次第緣。釋曰：從根生故是增上緣，緣",
    "T31n1595_002:0167c05": "塵故是緣緣，前識滅後識生故是次第緣。前",
    "T31n1595_002:0167c06": "識能與，後識生時中間無隔，故名次第。",
    "T31n1595_002:0167c07": "論曰：如此三緣生，一窮生死緣生、二愛憎道",
    "T31n1595_002:0167c08": "緣生、三受用緣生，具足四緣。釋曰：以四緣",
    "T31n1595_002:0167c09": "約三種緣生有具不具，若就顯了義皆不具",
    "T31n1595_002:0167c10": "四，若就隱密義皆具四緣。",
    "T31n1595_002:0167c11": "攝大乘論釋卷第二"
}