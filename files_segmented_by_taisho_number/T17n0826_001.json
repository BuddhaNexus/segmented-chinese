{
    "T17n0826_001:0868b15": "No. 826",
    "T17n0826_001:0868b16": "弟子死復生經",
    "T17n0826_001:0868b18": "宋居士沮渠京聲譯",
    "T17n0826_001:0868b19": "聞如是：一時佛在祇樹給孤獨園，與千二百",
    "T17n0826_001:0868b20": "五十比丘俱，菩薩萬二千人、神足弟子五百",
    "T17n0826_001:0868b21": "人俱。爾時有賢者優婆塞，本奉外九十六種",
    "T17n0826_001:0868b22": "道，厭苦禱祠委捨入法，奉戒不犯精進一心，",
    "T17n0826_001:0868b23": "勤於誦經好喜布施，笮意忍辱常有慈心，",
    "T17n0826_001:0868b24": "暴得疾病遂便命過。臨當死時，囑其親屬及",
    "T17n0826_001:0868b25": "其父母言：「我病若不諱之日，莫殯斂七日。",
    "T17n0826_001:0868b26": "若念我者，不違我言。」遂奄忽如死。父母親屬",
    "T17n0826_001:0868b27": "諸家如其所言，停屍七日，到八日親屬諸家",
    "T17n0826_001:0868b28": "言：「死人已八日眠，眠無所復知，當急殯斂。」",
    "T17n0826_001:0868b29": "父母言：「雖已日久，亦不膖脹亦不臭處，小",
    "T17n0826_001:0868c01": "復留之，以到十日。」語言未竟，死人便即",
    "T17n0826_001:0868c02": "開眼。諸家父母大小踊躍歡喜，未能動搖，諸",
    "T17n0826_001:0868c03": "家共守之。至十日，便能起坐，善能語言。眾",
    "T17n0826_001:0868c04": "人問所從來？盡見何等？言：「有吏兵來將我去，",
    "T17n0826_001:0868c05": "往到一大城。中有大獄，獄正黑，四面悉以",
    "T17n0826_001:0868c06": "鐵作城，城門悉燒鐵正赤。獄中繫人身，皆在",
    "T17n0826_001:0868c07": "大火中坐，上下火燒炙之，青烟出。或有人",
    "T17n0826_001:0868c08": "以刀割其肉，噉食之。獄中有王問我言：『若何",
    "T17n0826_001:0868c09": "等人？犯坐何等乃來到是中？是中治五逆、",
    "T17n0826_001:0868c10": "不孝父母、不忠信事其君，治諸惡人處，若",
    "T17n0826_001:0868c11": "罪何重乃爾？』答言：『我少小為人以來，為惡人",
    "T17n0826_001:0868c12": "所惑，奉事外道，少為世間愚癡，殺生祠祀",
    "T17n0826_001:0868c13": "天地，飲酒；又於市裏採取財利，升斗尺寸",
    "T17n0826_001:0868c14": "欲以自饒。會後與善師相得，相教作善，牽我",
    "T17n0826_001:0868c15": "入佛道中，得見沙門道人，授我五戒奉行十",
    "T17n0826_001:0868c16": "善。自爾以來至于今日不復犯惡，恩由明",
    "T17n0826_001:0868c17": "王哀我不及。』我便叩頭。",
    "T17n0826_001:0868c18": "「王即起，叉手謂我言：『止止，清信之人不應當",
    "T17n0826_001:0868c19": "爾！』便與我座，便坐。王便呼吏問之：『此乃無",
    "T17n0826_001:0868c20": "上正真弟子，汝曹等輩皆當從是人得度，",
    "T17n0826_001:0868c21": "以其人壽命自盡時乃當死耳！魂神自追隨",
    "T17n0826_001:0868c22": "行往受，若生天上，天神自當來迎之；若生",
    "T17n0826_001:0868c23": "人中，人中自當來迎之。何得將此尊人來入",
    "T17n0826_001:0868c24": "是五逆之處？』吏答王言：『世間多有是人，不",
    "T17n0826_001:0868c25": "畏王法、不畏四時、五行不拘，鬼神天地無所",
    "T17n0826_001:0868c26": "取錄，不可一二不問耶！是人橫行天下，無",
    "T17n0826_001:0868c27": "所拘制。有法師名之為沙門，髠剔頭髮被服",
    "T17n0826_001:0868c28": "踈陋，以法自大、多將弟子，東西南北無所取",
    "T17n0826_001:0868c29": "錄，移徙、葬埋、嫁女、取婦，不畏四時，毀敗改易",
    "T17n0826_001:0869a01": "不拘王相，是曹輩人應當治之。』「王言：『止止，",
    "T17n0826_001:0869a02": "卿為了不解是法耶？法服之人無所貴敬、",
    "T17n0826_001:0869a03": "他所畏難，諸釋、梵、日月中王，下及帝王、臣民",
    "T17n0826_001:0869a04": "皆所尊奉。尊奉是人得福無量，使人得道，",
    "T17n0826_001:0869a05": "不得輕慢是人，輕慢是人者自求罪苦。急案",
    "T17n0826_001:0869a06": "名錄，壽命應盡未？』吏白王言：『以命錄理之，未",
    "T17n0826_001:0869a07": "應死耶！尚有餘算二十。以其先小時所犯",
    "T17n0826_001:0869a08": "罪惡，後乃欲作善，是以取之，使其黨輩小復",
    "T17n0826_001:0869a09": "自下。』「王言：『人居世間少作惡至于百歲，是",
    "T17n0826_001:0869a10": "輩人罪當復云何？』吏言：『是人但可以生不可",
    "T17n0826_001:0869a11": "以死，死便更連延當受罪苦痛，千劫萬劫",
    "T17n0826_001:0869a12": "無得解脫。』「時王曰：『其佛弟子有戒，精進不懈",
    "T17n0826_001:0869a13": "怠，為天神所貴敬。所以爾者，佛以大慈大",
    "T17n0826_001:0869a14": "悲護心、投心，以是四等心憂念十方天下，",
    "T17n0826_001:0869a15": "一切人民萬物、蜎飛蠕動之類佛皆哀傷之，",
    "T17n0826_001:0869a16": "功德流演十方天下。是故佛子，天神、地祇、鬼",
    "T17n0826_001:0869a17": "龍皆敬貴之，豈當拘王相、四時、五行耶？佛",
    "T17n0826_001:0869a18": "恩如四海不可得限量，百億恒水邊流沙尚",
    "T17n0826_001:0869a19": "可升量盡知其升數，佛恩不可得量耶！』吏",
    "T17n0826_001:0869a20": "白王言：『大王為奉佛淨戒耶？』王曰：『坐我不",
    "T17n0826_001:0869a21": "奉佛故，追罪來作此獄王。卿見此獄中，今",
    "T17n0826_001:0869a22": "現有數壽終不受，亦不敢當前，皆當叉手",
    "T17n0826_001:0869a23": "起往奉迎之，使案其所行善福，福神自來迎",
    "T17n0826_001:0869a24": "取之；未應死者自有護，速得除愈。若有人已",
    "T17n0826_001:0869a25": "入正法，後悔乃復還為外道，殺生祠祀，邪",
    "T17n0826_001:0869a26": "道惡鬼法見之得便，此則自無護。雖有千",
    "T17n0826_001:0869a27": "歲壽命，當逢九橫無病自死。所以爾者，救",
    "T17n0826_001:0869a28": "護神不祐之，如是者終不得解脫。「『若持戒比",
    "T17n0826_001:0869a29": "丘及諸弟子，當勤行六事。何等為六？一者、",
    "T17n0826_001:0869b01": "檀波羅蜜，當好布施無得慳惜；二者、尸羅",
    "T17n0826_001:0869b02": "波羅蜜，當護誡慎莫犯；三者、羼提波羅蜜，",
    "T17n0826_001:0869b03": "當忍辱笮意，心口莫瞋恚；四者、毘梨耶波羅",
    "T17n0826_001:0869b04": "蜜，當勤力精進莫懈怠；五者、禪波羅蜜，當",
    "T17n0826_001:0869b05": "一心定意莫放逸；六者、般若波羅蜜，當勤作",
    "T17n0826_001:0869b06": "經上口諷誦，當曉漚惒拘舍羅。是為六事，菩",
    "T17n0826_001:0869b07": "薩求道之本。「『復有六事——一者、眼，二者、耳，三",
    "T17n0826_001:0869b08": "者、鼻，四者、口，五者、身，六者、意——人欲求道蒙",
    "T17n0826_001:0869b09": "福，當護是六事。護眼莫著色，護耳莫著",
    "T17n0826_001:0869b10": "聲，護鼻莫著香，護口莫著味，護身莫著細",
    "T17n0826_001:0869b11": "滑，護意莫著愛欲。是為護六事。「『當復滅三",
    "T17n0826_001:0869b12": "事。何等為三？一者、淫泆，二者、瞋恚，三者、",
    "T17n0826_001:0869b13": "愚癡。是為三毒。「『當復滅五事。何等為五？一",
    "T17n0826_001:0869b14": "者、痛痒，二者、思想，三者、生死，四者、識，五者、",
    "T17n0826_001:0869b15": "愛欲。是為五陰。「『復有六衰。何等為六衰？一",
    "T17n0826_001:0869b16": "者、眼為色衰，二者、耳為聲衰，三者、鼻為香",
    "T17n0826_001:0869b17": "衰，四者、口為味衰，五者、身為細滑衰，六者、",
    "T17n0826_001:0869b18": "意為法衰。是為六衰。「『五陰、六情、三毒合為",
    "T17n0826_001:0869b19": "身中二十事，常在人身中，道人行道常當斷",
    "T17n0826_001:0869b20": "絕是二十事。不能禁絕是二十事，當墮人",
    "T17n0826_001:0869b21": "著罪中：六情不絕，當墮十八泥梨中；五陰不",
    "T17n0826_001:0869b22": "絕，當展轉五道中；三毒不絕，當入三惡道中。",
    "T17n0826_001:0869b23": "「『若善男子、善女人，禁制持戒身中二十事，如",
    "T17n0826_001:0869b24": "鏡之去垢清淨無穢、內外照明者，天下千百",
    "T17n0826_001:0869b25": "億萬人，有一人是佛弟子不？』吏言：『實自無",
    "T17n0826_001:0869b26": "有。』「王曰：『以是觀之，知佛功德大巍巍，淵泓",
    "T17n0826_001:0869b27": "堂堂乎，如巨海不可當耶！』吏白王言：『誠如",
    "T17n0826_001:0869b28": "大王所言，小吏罪之所致不別真偽，請得",
    "T17n0826_001:0869b29": "遣之還。』王曰：『善。』吏便辭謝人，使自還去，人",
    "T17n0826_001:0869c01": "便如從高墮下，㸌然而穌，便得生活。」父母",
    "T17n0826_001:0869c02": "便以車載，詣祇洹以白佛。佛便呼人問之，",
    "T17n0826_001:0869c03": "其以所見、所言答，佛便笑，五色光從頂上出，",
    "T17n0826_001:0869c04": "遶身三匝還從臍入。阿難便整衣服以膝著",
    "T17n0826_001:0869c05": "地，叉手白佛言：「佛不妄笑，笑當有意，願佛",
    "T17n0826_001:0869c06": "廣說其義！」佛言：「阿難！諦聽受眾會。」阿難受教",
    "T17n0826_001:0869c07": "而聽。佛言：「是間閻浮利天下為五逆惡世，",
    "T17n0826_001:0869c08": "子不孝父，臣不忠君，夫妻相欺，欺上罔下；",
    "T17n0826_001:0869c09": "人民佷戾，少有義理，輕慢無節，以強陵弱；",
    "T17n0826_001:0869c10": "富富相從，貧困守窮，貪利慳惜，無有慈心，但",
    "T17n0826_001:0869c11": "欲勝人。四王相守，鬼惡神司取其便。犯者",
    "T17n0826_001:0869c12": "則死，魂神展轉，隨行往受，當作餓鬼、畜生，地",
    "T17n0826_001:0869c13": "獄楚毒、痛掠笞斫、湯鑊燒煮。若有餘微之福",
    "T17n0826_001:0869c14": "得上生天，當在第六魔天，薄福短壽，不受法",
    "T17n0826_001:0869c15": "教。雖得作人，當作下賤奴婢；或作牛馬畜生、",
    "T17n0826_001:0869c16": "騾驢駱駝、象虎師子、鳥獸蟲蛾，困苦叵言，",
    "T17n0826_001:0869c17": "百劫、千劫、萬劫無得解脫。時適生便病，或時",
    "T17n0826_001:0869c18": "即死。若得為人，六情不具，癃殘、聾盲、瘖痾，",
    "T17n0826_001:0869c19": "如是困苦無極。「今是世上有一人，知世間有",
    "T17n0826_001:0869c20": "佛，聞經法，得見比丘僧，有善心好意恭敬慈",
    "T17n0826_001:0869c21": "心，捐九十六種道來入正法，自惟自剋奉",
    "T17n0826_001:0869c22": "受五戒，修行十善以滅十惡。爾時有一人，皆",
    "T17n0826_001:0869c23": "是維衛佛時得道人，功德同是人，其有百劫、",
    "T17n0826_001:0869c24": "千劫、萬劫之罪，皆悉滅盡。其人壽終已後，",
    "T17n0826_001:0869c25": "不復更見三惡道中。假有所犯，當追罪輕重",
    "T17n0826_001:0869c26": "詣地獄，王見之，衣毛當竪敬仰其人，帝王人",
    "T17n0826_001:0869c27": "民一切莫不尊奉，雖未得道，功德隆赫，天人",
    "T17n0826_001:0869c28": "龍鬼莫不稱歎。」",
    "T17n0826_001:0869c29": "佛語阿難：「我般泥洹後，世人多不敬法，喜自",
    "T17n0826_001:0870a01": "貢高自大輕蔑於人，薄賤正法，毀諸比丘，不",
    "T17n0826_001:0870a02": "與分衛，罵詈、瓦石擊之，無所拘畏。是曹輩人，",
    "T17n0826_001:0870a03": "皆從魔界中來，生為人故，復惡如是。其信樂",
    "T17n0826_001:0870a04": "佛法，則是上古先世時佛上足弟子，能知",
    "T17n0826_001:0870a05": "真偽隨奉正法，受持經戒復滅二十事，皆悉",
    "T17n0826_001:0870a06": "諸菩薩摩訶薩，非凡人耶！「人生當有死，無有",
    "T17n0826_001:0870a07": "不死者。持戒善人不惜身命，但念大慈大悲",
    "T17n0826_001:0870a08": "拯濟一切，為眾人作唱導。菩薩不懼生死之",
    "T17n0826_001:0870a09": "變，入生死度生死；入地獄說經戒，止惡為善；",
    "T17n0826_001:0870a10": "入餓鬼為說布施；入畜生為說婬泆亡人身；",
    "T17n0826_001:0870a11": "上天生為教諸天；人中為作法惡為善。人作",
    "T17n0826_001:0870a12": "地獄行則有地獄想；人作畜生行則有畜生",
    "T17n0826_001:0870a13": "想；人作天行則有天想；人作餓鬼行則有",
    "T17n0826_001:0870a14": "餓鬼想；人作人行則有人想。一切萬物皆無",
    "T17n0826_001:0870a15": "所有，但依所作名便有思想。今是賢者，眼",
    "T17n0826_001:0870a16": "所見其證分明，於世生已得為人，有福德",
    "T17n0826_001:0870a17": "奉正法，何不努力可自致得佛尊貴？何為作",
    "T17n0826_001:0870a18": "勤苦之業？身當自往受之，悔有何益？」",
    "T17n0826_001:0870a19": "佛語阿難：「法之欲興，世生善人；法之欲衰，惡",
    "T17n0826_001:0870a20": "人眾多。善相告語，各勤加精進經戒，為憂",
    "T17n0826_001:0870a21": "一切無常。無常力大，佛不常住。於世努力勤",
    "T17n0826_001:0870a22": "之，既以自度，復能救度一切人、非人。諸比丘！",
    "T17n0826_001:0870a23": "汝曹當及我在世，當努力，莫言佛常在，今不",
    "T17n0826_001:0870a24": "努力後悔何益？今以死人者名見諦。」見諦聞",
    "T17n0826_001:0870a25": "佛說經，父母諸家皆得阿羅漢道諦，即得阿",
    "T17n0826_001:0870a26": "惟越致，堅住不復動轉。諸比丘及諸菩薩、大",
    "T17n0826_001:0870a27": "弟子、天龍鬼神，聞經莫不歡喜，皆前為佛作",
    "T17n0826_001:0870a28": "禮而去。",
    "T17n0826_001:0870a29": "弟子死復生經"
}