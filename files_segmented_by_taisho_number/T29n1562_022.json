{
    "T29n1562_022:0461c09": "阿毘達磨順正理論卷第二十二",
    "T29n1562_022:0461c11": "尊者眾賢造",
    "T29n1562_022:0461c12": "三藏法師玄奘奉　詔譯",
    "T29n1562_022:0461c13": "辯緣起品第三之二",
    "T29n1562_022:0461c14": "於前所說諸界趣中。如其次第。識住有七。其",
    "T29n1562_022:0461c15": "七者何。頌曰。",
    "T29n1562_022:0461c16": "　身異及想異　　身異同一想",
    "T29n1562_022:0461c17": "　翻此身想一　　并無色下三",
    "T29n1562_022:0461c18": "　故識住有七　　餘非有損壞",
    "T29n1562_022:0461c19": "論曰。謂若略說。欲界人天并及下三靜慮無",
    "T29n1562_022:0461c20": "色。此七生處。是識住體。若廣分別。應隨契",
    "T29n1562_022:0461c21": "經。有色有情。身異相異。如人一分天。是第",
    "T29n1562_022:0461c22": "一識住。一分天者。謂欲界天。及初靜慮。除劫",
    "T29n1562_022:0461c23": "初起。言有色有情者。是成就色身義。言身異",
    "T29n1562_022:0461c24": "者。謂彼色身。種種顯形。狀貌異故。彼由身",
    "T29n1562_022:0461c25": "異。或有異身。故彼有情說名身異。言想異者。",
    "T29n1562_022:0461c26": "謂彼苦樂不苦不樂。想差別故。彼由想異。或",
    "T29n1562_022:0461c27": "有異想。或習異想。以成其性。故彼有情說名",
    "T29n1562_022:0461c28": "想異。今應思擇。豈不後有身異言故有色已",
    "T29n1562_022:0461c29": "成。前有色言。應無義用。此責非理。於無色",
    "T29n1562_022:0462a01": "中。現見亦有說身言故。若謂身後有想異言。",
    "T29n1562_022:0462a02": "已證身言。唯詮色者。亦不應理。除想已外。餘",
    "T29n1562_022:0462a03": "無色中。有疑濫故。或復謂後有如人言故前",
    "T29n1562_022:0462a04": "身言無有濫者。此亦非理。由後說有一分天",
    "T29n1562_022:0462a05": "言。容有濫故。若謂不以一分天言令彼身言",
    "T29n1562_022:0462a06": "濫於無色。依次第故。又於次後。說梵眾等諸",
    "T29n1562_022:0462a07": "天言故。理亦不然。非遍說故。非後遍說一切",
    "T29n1562_022:0462a08": "天眾皆建立在。餘識住中。勿有生疑。一分天",
    "T29n1562_022:0462a09": "者。兼攝有頂第四靜慮。故說有色及身異言。",
    "T29n1562_022:0462a10": "非有頂天可言有色。第四靜慮。可言身異。一",
    "T29n1562_022:0462a11": "分天言。已簡惡處。餘人天眾。各自名顯。故此",
    "T29n1562_022:0462a12": "所說。一分天言。所攝如前。其義成立。由斯",
    "T29n1562_022:0462a13": "有頂。第四靜慮。及諸惡處。非識住攝。故有色",
    "T29n1562_022:0462a14": "言具大義用。或言有色為顯異因。謂身異因",
    "T29n1562_022:0462a15": "即是有色。要由有色。身方有異。由身有異。想",
    "T29n1562_022:0462a16": "異得成。故有色言。顯異因性。由能損益。勝境",
    "T29n1562_022:0462a17": "現前。損益身時。身便變異。即於如是身變異",
    "T29n1562_022:0462a18": "時。令飲食等亦有變異。彼變異故。身異得成。",
    "T29n1562_022:0462a19": "由是便生樂等異想。故言有色是顯異因。若",
    "T29n1562_022:0462a20": "必有色言。顯身異因者。極光淨等。身應有異。",
    "T29n1562_022:0462a21": "又極光淨。應無異想。由彼天中身無異故。又",
    "T29n1562_022:0462a22": "諸梵眾。想應不一。由彼天中身有異故。由斯",
    "T29n1562_022:0462a23": "所釋。理未必然。其理必然。異因定故。謂身有",
    "T29n1562_022:0462a24": "異。定色為因。非色為因令身定異。故極光淨",
    "T29n1562_022:0462a25": "等。無身成異失。如眼色為緣生於眼識等。如",
    "T29n1562_022:0462a26": "契經說。眼色為緣。生於眼識。現有眼色。眼識",
    "T29n1562_022:0462a27": "不生。餘亦應爾。又如經說。身有輕安。便生受",
    "T29n1562_022:0462a28": "樂。此經意顯無染受樂。定輕安為因非身輕",
    "T29n1562_022:0462a29": "安。定能生受樂。此亦應爾。故理必然。若謂眼",
    "T29n1562_022:0462b01": "色定為眼識緣。闕餘緣故。有眼識不起。如契",
    "T29n1562_022:0462b02": "經說。能生作意。若不正起。識不生故。既許有",
    "T29n1562_022:0462b03": "色為身異因復闕何緣。令身不異。又受樂體。",
    "T29n1562_022:0462b04": "異於輕安。雖復輕安遍於諸地。無受樂地。可",
    "T29n1562_022:0462b05": "不生樂。有色身異。既無別體。諸有色者。皆應",
    "T29n1562_022:0462b06": "身異。此亦不然。與彼同故。雖諸有色皆身異",
    "T29n1562_022:0462b07": "因。有闕餘因。而身不異。謂於欲界初靜慮中。",
    "T29n1562_022:0462b08": "有表無表尋伺多識。為因生果。有種種異。故",
    "T29n1562_022:0462b09": "彼有色。為身異因。極光淨天等。無彼因故。雖",
    "T29n1562_022:0462b10": "有色因。而身但一。不可以說彼為身異因。",
    "T29n1562_022:0462b11": "則不許言有色故身異。勿說作意能生眼識。",
    "T29n1562_022:0462b12": "便不許說眼色為緣。又彼不應以業生眼故。",
    "T29n1562_022:0462b13": "便不許說眼等為眼因。又彼不應以種生芽",
    "T29n1562_022:0462b14": "故。便不許說水糞等為因。是故不應作如是",
    "T29n1562_022:0462b15": "難。以有色故。令身異者。極光淨等。身應有",
    "T29n1562_022:0462b16": "異。言極光淨應無異想。由彼天中身無異者。",
    "T29n1562_022:0462b17": "亦不應理。由心於定有厭欣故。如說樂因。又",
    "T29n1562_022:0462b18": "想異言。為遣疑故。謂說身一。想應非異。心隨",
    "T29n1562_022:0462b19": "身故。為遣此中想隨身疑。故說想異。此言意",
    "T29n1562_022:0462b20": "顯極光淨天。心不隨身。與餘天別。言諸梵眾。",
    "T29n1562_022:0462b21": "想應不一。由彼天中身有異者。理實應爾。但",
    "T29n1562_022:0462b22": "為顯示彼劫初時同於一因。起一執想。故言",
    "T29n1562_022:0462b23": "想一。是故前釋。一分天言。亦攝梵眾天。唯除",
    "T29n1562_022:0462b24": "劫初起。此言意顯彼想實異。但就少分緣義。",
    "T29n1562_022:0462b25": "說為想一。由斯有色定是異因。故有色言。深",
    "T29n1562_022:0462b26": "有義用。有色有情。身異想一。如梵眾天。謂劫",
    "T29n1562_022:0462b27": "初起。是第二識住。所以者何。以劫初起彼",
    "T29n1562_022:0462b28": "梵眾天同生此想。我等皆是大梵化生。大梵",
    "T29n1562_022:0462b29": "爾時亦生此想。是諸梵眾皆我化生。何緣梵",
    "T29n1562_022:0462c01": "眾同生此想。由見梵王處所形色及神通等",
    "T29n1562_022:0462c02": "皆殊勝故。又觀大梵。先時已有已。及餘天後",
    "T29n1562_022:0462c03": "方生故。彼不能見從上地歿。依初靜慮發宿",
    "T29n1562_022:0462c04": "住通。不能了知上地境故。何緣大梵亦生此",
    "T29n1562_022:0462c05": "想。彼纔發心。眾便生故。謂己所化。非速歿",
    "T29n1562_022:0462c06": "故。或愚業果感赴理故。或見己身。形狀勢",
    "T29n1562_022:0462c07": "力壽威德等。過餘眾故。由是緣故。梵眾梵王。",
    "T29n1562_022:0462c08": "身雖有殊。而生一想。豈不梵眾言。我從彼生。",
    "T29n1562_022:0462c09": "而大梵王言。我能生彼。想即有異。如何言",
    "T29n1562_022:0462c10": "一。此責非理。梵眾梵王。同執一因而生想故。",
    "T29n1562_022:0462c11": "或緣所化想是一故。有說此中唯依梵眾。言",
    "T29n1562_022:0462c12": "同一想。非大梵王。以彼經但言如梵眾天故。",
    "T29n1562_022:0462c13": "非王一身可名眾故。雖彼後時得聰叡覺亦",
    "T29n1562_022:0462c14": "生異想。而從初位。以立其名。故言想一。王從",
    "T29n1562_022:0462c15": "眾說。得想一名。故可彼天總名想一。言身異",
    "T29n1562_022:0462c16": "者。前說彼天。有表等因。感別果故。安立眾",
    "T29n1562_022:0462c17": "生。有差別故。經說。梵眾作是念言。我等曾見",
    "T29n1562_022:0462c18": "如是有情長壽久住。乃至起願。云何當令諸",
    "T29n1562_022:0462c19": "餘有情生我同分。於彼正起此心願時。我等",
    "T29n1562_022:0462c20": "便生彼同分內。梵眾何處。曾見梵王。有餘",
    "T29n1562_022:0462c21": "師言。住極光淨。從彼天歿來生此故。既從彼",
    "T29n1562_022:0462c22": "歿來生此間。云何未得第二靜慮。而能憶彼",
    "T29n1562_022:0462c23": "諸宿住事。誰言未得第二靜慮。若得應離初",
    "T29n1562_022:0462c24": "靜慮貪。如何彼尚生初定戒禁取。退已方生。",
    "T29n1562_022:0462c25": "斯有何失。豈不色界無有退耶。有說。初生無",
    "T29n1562_022:0462c26": "妨有退。有餘師說。住中有中。曾見梵王。此不",
    "T29n1562_022:0462c27": "應理。經言見彼久住世故。彼天中有。於正所",
    "T29n1562_022:0462c28": "受生。既不闕緣。無容久住故。應說梵眾即住",
    "T29n1562_022:0462c29": "自天。曾見梵王。極光淨歿。初受生時。曾見",
    "T29n1562_022:0463a01": "彼故。謂諸梵眾初下生時。見大梵王。威光赫",
    "T29n1562_022:0463a02": "烈。雖懷敬慕欲往親承。威神所逼。未果前詣。",
    "T29n1562_022:0463a03": "於茲荏苒遂致多時。後勵專誠。預近瞻仰。到",
    "T29n1562_022:0463a04": "已皆共作是念言。我等曾見。乃至廣說。謂彼",
    "T29n1562_022:0463a05": "近見大梵王時。便能憶知先所見事。復能了",
    "T29n1562_022:0463a06": "達眾下生前。獨有梵王及心所願。或彼先在",
    "T29n1562_022:0463a07": "極光淨天。曾見梵王。今見能憶。謂彼昔在極",
    "T29n1562_022:0463a08": "光淨天。曾見梵王獨居下地。亦知心願與眾",
    "T29n1562_022:0463a09": "同居。俯愍便興初靜慮化。令所化眾偶侍梵",
    "T29n1562_022:0463a10": "王起化。須臾自便福盡命終。生下初靜慮中。",
    "T29n1562_022:0463a11": "大梵身心及所化事。皆初靜慮通慧所緣。今",
    "T29n1562_022:0463a12": "見便發宿住隨念。故彼梵眾作是念言。我等",
    "T29n1562_022:0463a13": "曾見。乃至廣說。有餘師說。二靜慮中所起。能",
    "T29n1562_022:0463a14": "緣梵世眼識。是初靜慮地法所收。故今亦能",
    "T29n1562_022:0463a15": "隨念彼識。有作是說。彼梵眾天。不受處胎斷",
    "T29n1562_022:0463a16": "末摩苦。由斯得有念無忘失。故憶前生所見",
    "T29n1562_022:0463a17": "等事。有色有情。身一想異。如極光淨天。是第",
    "T29n1562_022:0463a18": "三識住。此中舉後。兼以攝初。應知具攝第二",
    "T29n1562_022:0463a19": "靜慮。若不爾者。彼少光天。無量光天。何識住",
    "T29n1562_022:0463a20": "攝。彼二既有第三識住相。無緣可說非識住",
    "T29n1562_022:0463a21": "所收。故知此中依舉顯理。說諸識住。非但如",
    "T29n1562_022:0463a22": "言。彼天中無有表業等為因所感差別身形。",
    "T29n1562_022:0463a23": "故言身一。即形顯等。同處諸天。相無別義。然",
    "T29n1562_022:0463a24": "彼尊者阿奴律陀契經中言。光淨天等。身有",
    "T29n1562_022:0463a25": "高下勝劣可得。此依別處。故作是言。非一天",
    "T29n1562_022:0463a26": "中身有差別。又契經說。極光天中。有時諸天。",
    "T29n1562_022:0463a27": "同共集會。其身有異。光明並同。此說諸天其",
    "T29n1562_022:0463a28": "身各別。不言形顯狀貌不同。故與此經無相",
    "T29n1562_022:0463a29": "違失。有說。梵眾名極光天。有妙光明。勝下天",
    "T29n1562_022:0463b01": "故。第二靜慮。喜捨二想。雜亂現前。故言想",
    "T29n1562_022:0463b02": "異。傳說。彼天厭根本地喜根已起。近分地",
    "T29n1562_022:0463b03": "捨根現前。厭近分地捨根已起。根本地喜根",
    "T29n1562_022:0463b04": "現前。譬如有人於諸飲食若素若膩欣厭互",
    "T29n1562_022:0463b05": "增。經主引經釋想異義。謂極光淨。新舊生天。",
    "T29n1562_022:0463b06": "緣於劫火。有怖不怖。二想交雜。故名想異。非",
    "T29n1562_022:0463b07": "喜與捨二想交雜。若爾不應第三靜慮由樂",
    "T29n1562_022:0463b08": "想故說名想一。有何別理。第三靜慮。由一樂",
    "T29n1562_022:0463b09": "想。名為想一。第二靜慮。非由喜捨二想交雜",
    "T29n1562_022:0463b10": "名為想異。故彼所言。乍如可錄及加詳察。",
    "T29n1562_022:0463b11": "未足信依。上座此中作如是說。第三靜慮。",
    "T29n1562_022:0463b12": "於一切時。由不怖想。故言想一。彼所引教。與",
    "T29n1562_022:0463b13": "經主同。今詳彼言。非符識住。此及前釋。理",
    "T29n1562_022:0463b14": "並不然。謂識於中喜樂安住。立為識住。如何",
    "T29n1562_022:0463b15": "乃說依於怖想立識住名。即以此緣。說諸惡",
    "T29n1562_022:0463b16": "處。第四靜慮。及有頂天。非識住攝。次後當",
    "T29n1562_022:0463b17": "辯。理必應然。上座亦說。諸惡處等。非識住",
    "T29n1562_022:0463b18": "因。謂識住名。顯識樂住。如說。有處令士夫",
    "T29n1562_022:0463b19": "心樂住其中。是名識住。非惡處等。令士夫心",
    "T29n1562_022:0463b20": "樂住其中。故非識住。既言若識不樂住中非",
    "T29n1562_022:0463b21": "識住者。怖想令識不樂住中。豈名識住。若彼",
    "T29n1562_022:0463b22": "怖想。雖能令識不樂住中。而立識住。是則彼",
    "T29n1562_022:0463b23": "說。諸惡處等非識住因。有不定失。又不怖想",
    "T29n1562_022:0463b24": "無容生故。應遍淨天非名想一。如何知彼此",
    "T29n1562_022:0463b25": "想不生。彼有此想。曾無說故。謂曾無處說遍",
    "T29n1562_022:0463b26": "淨天見下水災而不生怖。或容彼謂水不上",
    "T29n1562_022:0463b27": "升。無慮漂疑故無怖者。既本無疑慮不怖想",
    "T29n1562_022:0463b28": "何從。若謂於中少有疑慮。則應遍淨非名想",
    "T29n1562_022:0463b29": "一。是故但依對法正理。釋想一異。名義善成。",
    "T29n1562_022:0463c01": "非譬喻宗理可存立。故有智者。擇善而從。有",
    "T29n1562_022:0463c02": "色有情。身一想一。如遍淨天。是第四識住。言",
    "T29n1562_022:0463c03": "身一者。釋義如前。唯有樂想。故名想一。遍淨",
    "T29n1562_022:0463c04": "天樂。寂靜微妙。常生欣樂。無起厭時。是故無",
    "T29n1562_022:0463c05": "由近分交雜。故唯依此立想一名。豈不遍淨",
    "T29n1562_022:0463c06": "亦有想異。如契經說。此遍淨天。受寂靜受樂。",
    "T29n1562_022:0463c07": "非如餘遍淨。此非想異。顯樂受中自有差別。",
    "T29n1562_022:0463c08": "無別受故。一切有為展轉差別。一類亦有下",
    "T29n1562_022:0463c09": "等品殊。不可依斯立想有異。是故但依唯一",
    "T29n1562_022:0463c10": "樂想。立想有一義無傾動初靜慮中。由染污",
    "T29n1562_022:0463c11": "想。故言想一。以於非因起戒禁取執為因故。",
    "T29n1562_022:0463c12": "第二靜慮。由二善想。故言想異。由等至力。二",
    "T29n1562_022:0463c13": "受交參而現前故。第三靜慮。由無記想。故言",
    "T29n1562_022:0463c14": "想一。純一寂靜。異熟樂受而現前故。下三無",
    "T29n1562_022:0463c15": "色。名別如經。即三識住。是名為七。何等三無",
    "T29n1562_022:0463c16": "色。謂無色有情。一切色想。皆超越故。諸有",
    "T29n1562_022:0463c17": "對想。皆隱沒故。於別異想。不作意故。入無邊",
    "T29n1562_022:0463c18": "空。空無邊處具足住。如隨空無邊處天。是第",
    "T29n1562_022:0463c19": "五識住。無色有情。一切空無邊處。皆超越故。",
    "T29n1562_022:0463c20": "入無邊識。識無邊處具足住。如隨識無邊處",
    "T29n1562_022:0463c21": "天。是第六識住。無色有情。一切識無邊處。皆",
    "T29n1562_022:0463c22": "超越故。入無所有。無所有處具足住。如隨",
    "T29n1562_022:0463c23": "無所有處天。是第七識住。今應思擇。初無色",
    "T29n1562_022:0463c24": "言。豈非無義。說諸色想皆超越言。義已足",
    "T29n1562_022:0463c25": "故。此責不然。有別義故。色界有情。雖無欲",
    "T29n1562_022:0463c26": "染。而有欲想。成就現行。俱現可得。勿有因此",
    "T29n1562_022:0463c27": "生如是疑。無色有情。雖無色染。應有色想成",
    "T29n1562_022:0463c28": "就現行。是故須說無色有情。一切色想。皆已",
    "T29n1562_022:0463c29": "超越。欲界繫想。名欲想故。豈不一切色想皆",
    "T29n1562_022:0464a01": "超越言無色及越色想二皆成就此亦非理。",
    "T29n1562_022:0464a02": "有作是言。無色界中。亦有色故。初言無色。意",
    "T29n1562_022:0464a03": "為顯成無色界中都無色故。次說色想皆超",
    "T29n1562_022:0464a04": "越言。顯彼都無色界想故。由此二言。皆有義",
    "T29n1562_022:0464a05": "用。生無色界。亦成色想。越色想言。豈非無",
    "T29n1562_022:0464a06": "義。此難非理。已簡別故。謂前簡別。欲界繫",
    "T29n1562_022:0464a07": "想。名欲想故。色想亦然。非生無色可有亦成",
    "T29n1562_022:0464a08": "色界想者。故此非難。或彼色想。都不現行。設",
    "T29n1562_022:0464a09": "就緣色釋。亦無乖越義。一切色想皆超越者。",
    "T29n1562_022:0464a10": "貪染現行俱超越故。言色想者。謂色界想。或",
    "T29n1562_022:0464a11": "唯第四靜慮地想。緣自他地色為境界。故名",
    "T29n1562_022:0464a12": "色想。諸有對想皆隱沒者。五識相應想皆沒",
    "T29n1562_022:0464a13": "故。依有對根諸所生想。唯緣有對為境界故。",
    "T29n1562_022:0464a14": "名有對想。若於欲界。得離貪時。二識相應。諸",
    "T29n1562_022:0464a15": "有對想皆當隱沒。生上無容重現行故。於初",
    "T29n1562_022:0464a16": "靜慮。得離貪時。三識相應。諸有對想。雖當隱",
    "T29n1562_022:0464a17": "沒。而非一切。生上有時。重現行故。第四靜",
    "T29n1562_022:0464a18": "慮。得離貪時。所可現行。皆當隱沒。無色無",
    "T29n1562_022:0464a19": "容重現行故。於別異想不作意者。不復作意",
    "T29n1562_022:0464a20": "起異想故。取差別相。名別異想。此復云何。謂",
    "T29n1562_022:0464a21": "若有想。於所緣色。自相行轉。此於離色貪。能",
    "T29n1562_022:0464a22": "為拘礙故。今不作意。令此現行。共相行想。順",
    "T29n1562_022:0464a23": "離貪故。有餘師說。若想遍能緣色非色。名別",
    "T29n1562_022:0464a24": "異想。今於此想。不作意行。唯作意行。緣無色",
    "T29n1562_022:0464a25": "想。是故無色。及諸色想。皆超越等。俱成有",
    "T29n1562_022:0464a26": "義。此中何法。名為識住。謂彼所繫五蘊四蘊",
    "T29n1562_022:0464a27": "識於其中。樂住著故。有餘師說。唯有情數。得",
    "T29n1562_022:0464a28": "識住名。契經說故。為顯諸識所住著事。故契",
    "T29n1562_022:0464a29": "經說七識住名。由此餘處。非識住攝。以彼處",
    "T29n1562_022:0464b01": "識有損壞故。識於其中不樂住著。餘處者何。",
    "T29n1562_022:0464b02": "謂諸惡處。第四靜慮。及與有頂。云何於中識",
    "T29n1562_022:0464b03": "有損壞。損壞識法。於彼有故。何等名為損壞",
    "T29n1562_022:0464b04": "識法。謂諸惡處有重苦受。能損於識。第四靜",
    "T29n1562_022:0464b05": "慮。有無想定及無想事。有頂天中。有滅盡定。",
    "T29n1562_022:0464b06": "能壞於識令相續斷。復說若處餘處有情。心",
    "T29n1562_022:0464b07": "樂來止。若至於此。不更求出。說名識住。於諸",
    "T29n1562_022:0464b08": "惡處。二義俱無。第四靜慮。心恒求出。謂諸異",
    "T29n1562_022:0464b09": "生。求入無想。若諸聖者。樂淨居等。若淨居",
    "T29n1562_022:0464b10": "天。樂證寂滅。有頂昧劣。故非識住。有說。若",
    "T29n1562_022:0464b11": "識愛力執受。安住其中。說名識住。一切惡處。",
    "T29n1562_022:0464b12": "淨居天等。業力執受。安住其中。無想有情。及",
    "T29n1562_022:0464b13": "與有頂。見力執受。安住其中。由是皆非識住",
    "T29n1562_022:0464b14": "所攝。有餘師說。眾生有三。所謂樂著諸境樂",
    "T29n1562_022:0464b15": "想。樂著境者。人及欲天。樂著樂者。下三靜",
    "T29n1562_022:0464b16": "慮。樂著想者。下三無色。唯於此處。立識住",
    "T29n1562_022:0464b17": "名。餘無此三。故非識住。上代師資相承說者。",
    "T29n1562_022:0464b18": "若處具有見修所斷及無斷識。立識住名。異",
    "T29n1562_022:0464b19": "此便非識住所攝。豈不欲界人及六天無無",
    "T29n1562_022:0464b20": "漏識。應非識住。若言能作無漏所依。則有頂",
    "T29n1562_022:0464b21": "天。應名識住。此難非理。欲界無定可就所依",
    "T29n1562_022:0464b22": "說有無漏。然有頂天是定地攝。應依自性說",
    "T29n1562_022:0464b23": "彼有無。由自性無。故非識住。或非有頂補特",
    "T29n1562_022:0464b24": "伽羅一所依中具三種識。欲界善處補特伽",
    "T29n1562_022:0464b25": "羅。一所依中。容具三識。故不應以有頂為例。",
    "T29n1562_022:0464b26": "第四靜慮。雖具三識。而五處全。一處少分。不",
    "T29n1562_022:0464b27": "具三識。故少從多。不立識住。是故識住。數",
    "T29n1562_022:0464b28": "唯有七。如是解釋七識住已。因茲復辯九有",
    "T29n1562_022:0464b29": "情居。其九者何。頌曰。",
    "T29n1562_022:0464c01": "　應知兼有頂　　及無想有情",
    "T29n1562_022:0464c02": "　是九有情居　　餘非不樂住",
    "T29n1562_022:0464c03": "論曰。前七識住。及第一有。無想有情。是名為",
    "T29n1562_022:0464c04": "九。諸有情類。唯於此九。欣樂住故。立有情居。",
    "T29n1562_022:0464c05": "謂諸有情。自樂安住。所依色等實物非餘。以",
    "T29n1562_022:0464c06": "諸有情是假有故。然諸實物。是假所居。故有",
    "T29n1562_022:0464c07": "情居。唯有情法。以有情類於自依身愛住增",
    "T29n1562_022:0464c08": "強。非於處所。又於處所。立有情居。則有情居",
    "T29n1562_022:0464c09": "應成雜亂。居無雜亂。唯有內身。故有情居。唯",
    "T29n1562_022:0464c10": "有情法。既言生已名有情居。知有情居不攝",
    "T29n1562_022:0464c11": "中有又諸中有。非久所居。故諸有情不樂安",
    "T29n1562_022:0464c12": "住。又必應爾。由本論說。為顯生處。立有情",
    "T29n1562_022:0464c13": "居。於生死中。為顯諸識由愛住著。建立識住。",
    "T29n1562_022:0464c14": "顯諸有情於自依止愛樂安住。立有情居。故",
    "T29n1562_022:0464c15": "此二門。建立差別。然契經說。有色有情無想",
    "T29n1562_022:0464c16": "無別想。如無想天者。想謂總取境。別想謂分",
    "T29n1562_022:0464c17": "別。今此天中。並遮前二。故說無想無別想言。",
    "T29n1562_022:0464c18": "或無想言。唯遮於想。無別想者。遮想俱行。或",
    "T29n1562_022:0464c19": "無想言。是總遮故。勿謂此處諸想皆無。故復",
    "T29n1562_022:0464c20": "說言無別想者。顯有成就。但無現行。以別想",
    "T29n1562_022:0464c21": "名。詮現想故。或言無想。恐謂此中唯無染想。",
    "T29n1562_022:0464c22": "由斯復說無別想言。即顯此中無有一切品類",
    "T29n1562_022:0464c23": "別想。有頂無想。既非識住。如何可說為有情",
    "T29n1562_022:0464c24": "居。此責不然。義各異故。由此二處有壞識",
    "T29n1562_022:0464c25": "法。識不樂居。故非識住。然彼二處。成有情",
    "T29n1562_022:0464c26": "身。有情樂居。故九所攝。謂若有處。餘樂來",
    "T29n1562_022:0464c27": "居。不樂遷動。有情居攝。餘處皆非。不樂住",
    "T29n1562_022:0464c28": "故。言餘處者。謂諸惡處。第四靜慮。除無想",
    "T29n1562_022:0464c29": "天。惡處皆非有情居者。謂非餘處有樂來居。",
    "T29n1562_022:0465a01": "亦無住中不樂遷動。第四靜慮。除無想天。所",
    "T29n1562_022:0465a02": "餘皆非有情居者。雖從餘處有樂來居。然非",
    "T29n1562_022:0465a03": "住中不樂遷動。謂廣果等。若諸異生。樂入無",
    "T29n1562_022:0465a04": "想或無色處。若諸聖者。樂入淨居或無色處。",
    "T29n1562_022:0465a05": "淨居天處。樂入涅槃。故彼皆非有情居攝。然",
    "T29n1562_022:0465a06": "佛餘處。曾以處聲。宣說涅槃有頂無想。有諸",
    "T29n1562_022:0465a07": "外道。執有頂天及無想天。為真解脫。勿有聞",
    "T29n1562_022:0465a08": "此同說處聲。便謂二天。同真解脫。起涅槃覺。",
    "T29n1562_022:0465a09": "轉助邪宗。由此世尊。與諸識住。一處合說。為",
    "T29n1562_022:0465a10": "有情居。顯真涅槃非為如是。但假施設有情",
    "T29n1562_022:0465a11": "所居。何故世尊。有情居內。有頂無想。偏說",
    "T29n1562_022:0465a12": "處聲。精勤果中。至究竟故。唯異生處。精勤果",
    "T29n1562_022:0465a13": "中。無想有情。最為究竟。一切生處。精勤果",
    "T29n1562_022:0465a14": "中。唯有頂天。最為究竟。故唯此二。偏說處",
    "T29n1562_022:0465a15": "聲。或復處聲。顯來門義。謂此二處。異熟盡",
    "T29n1562_022:0465a16": "時。多分命終。來生下故。因七識住。已辯有",
    "T29n1562_022:0465a17": "情居。餘契經中。復說四識住。其四者何。頌",
    "T29n1562_022:0465a18": "曰。",
    "T29n1562_022:0465a19": "　四識住當知　　四蘊唯自地",
    "T29n1562_022:0465a20": "　說獨識非住　　有漏四句攝",
    "T29n1562_022:0465a21": "論曰。如世尊言。識隨色住。識隨受住。識隨想",
    "T29n1562_022:0465a22": "住。識隨行住。是名四種。如是四種其體云何。",
    "T29n1562_022:0465a23": "謂唯除識。有漏四蘊。又此唯在自地非餘。非",
    "T29n1562_022:0465a24": "識樂隨餘地蘊住。雖依餘地蘊識亦現前。而",
    "T29n1562_022:0465a25": "餘地蘊中識不樂住。喜愛潤識。令於蘊中增",
    "T29n1562_022:0465a26": "長廣大。契經說故。非於餘地色等蘊中喜愛",
    "T29n1562_022:0465a27": "能潤識令增長廣大。故餘地蘊。非識住攝。又",
    "T29n1562_022:0465a28": "自地中。唯有情數。唯自相續。立為識住。非",
    "T29n1562_022:0465a29": "非情數他相續中識隨樂住如自相續。有餘",
    "T29n1562_022:0465b01": "師說。彼亦識住。以於其中憙愛潤識亦令增",
    "T29n1562_022:0465b02": "長及廣大故。已依自宗建立識住。當說建立",
    "T29n1562_022:0465b03": "識住因緣。此中云何識非識住。又此識住其",
    "T29n1562_022:0465b04": "義云何。謂識於中由憙愛力。攝為所住。及為",
    "T29n1562_022:0465b05": "所著。是識住義。識隨色住。住色著色。契經說",
    "T29n1562_022:0465b06": "故若爾識蘊應成識住。世尊亦說。於識食中。",
    "T29n1562_022:0465b07": "有憙有染。有憙染故。識住其中。識所乘御。此",
    "T29n1562_022:0465b08": "中經主。作如是釋。亦不遮識。識所依著。總於",
    "T29n1562_022:0465b09": "諸蘊生憙染故。然如色等一一蘊中。生諸憙染。",
    "T29n1562_022:0465b10": "令識依著。獨識不然。故言非住。又佛意說。",
    "T29n1562_022:0465b11": "此四識住。猶如良田。總說一切有取諸識。猶",
    "T29n1562_022:0465b12": "如種子。不可種子立為良田。仰測世尊教意",
    "T29n1562_022:0465b13": "如是。又法與識可俱時生為識良田。可立識",
    "T29n1562_022:0465b14": "住。識蘊不爾。故非識住。如是所釋。但述己情。",
    "T29n1562_022:0465b15": "審諦思求。無深理趣。識與識住。如種如田。",
    "T29n1562_022:0465b16": "理可如是。不違教故。然彼所說。若法與識。可",
    "T29n1562_022:0465b17": "俱時生。為識良田。立識住者。不應正理。所以",
    "T29n1562_022:0465b18": "者何。彼先自說。識所依著。故名識住。非於俱",
    "T29n1562_022:0465b19": "起受等蘊中有識所依。彼依識故。住若所依。",
    "T29n1562_022:0465b20": "識不依彼。如何可說彼為識住。又非所緣同一",
    "T29n1562_022:0465b21": "境故。俱生受等。非所取故。又不可以相應依",
    "T29n1562_022:0465b22": "著釋識住義。勿諸色法及不相應非識住故。",
    "T29n1562_022:0465b23": "又相應理無差別故。則應無漏亦識住體。如",
    "T29n1562_022:0465b24": "何可說俱生色等為識良田立為識住。又言。",
    "T29n1562_022:0465b25": "佛意說四識住。猶如良田。總說一切有取諸",
    "T29n1562_022:0465b26": "識。猶如種子。不可種子立為田者。理亦不然。",
    "T29n1562_022:0465b27": "異識相望。有所依著。豈非田義。又於識中。應",
    "T29n1562_022:0465b28": "無有取。然契經說。有取諸識。故知亦有識住",
    "T29n1562_022:0465b29": "識中。又彼所言。亦不遮識。識所依著。總於諸",
    "T29n1562_022:0465c01": "蘊生憙染故。然如色等一一蘊中。生諸憙染。",
    "T29n1562_022:0465c02": "令識依著。獨識不然。故言非者。亦不應理。彼",
    "T29n1562_022:0465c03": "契經說。於識食中。有憙有染。有憙染故。識住",
    "T29n1562_022:0465c04": "其中。識所乘御。如何乃說。但於諸蘊總生喜",
    "T29n1562_022:0465c05": "染。獨識不然。若言食中不立田種二分差別",
    "T29n1562_022:0465c06": "故無過者。應說因緣。何故不立。既於識食。別",
    "T29n1562_022:0465c07": "生喜染。識住其中。不應總說有取諸識皆如",
    "T29n1562_022:0465c08": "種子。識既於識。可為良田。何理獨遮識為識",
    "T29n1562_022:0465c09": "住。故彼所說。但述己情。無深理趣。非為善釋。",
    "T29n1562_022:0465c10": "又彼上座作是釋言。即此不應還住於此。故",
    "T29n1562_022:0465c11": "不可說識隨識住。若言過未及他相續識中住",
    "T29n1562_022:0465c12": "者。其理不然。唯於識中。無有勢力令識增長",
    "T29n1562_022:0465c13": "及廣大故。謂如色等。匡助於識。令其熾盛。識",
    "T29n1562_022:0465c14": "即不然。唯了別中無此用故。彼如是釋。非悟",
    "T29n1562_022:0465c15": "理言。且此不應還住此故。不可說識隨識住",
    "T29n1562_022:0465c16": "者。於彼宗義。其理不然。非彼唯於現在諸法",
    "T29n1562_022:0465c17": "立為識住。如何得以一剎那識。非自住故。證",
    "T29n1562_022:0465c18": "識非住。其義可成。縱加遠避。終應唯許過未",
    "T29n1562_022:0465c19": "受等名為識住。彼識剎那無受等故。如是所",
    "T29n1562_022:0465c20": "說。即此不應還住此因。於義何益。若謂如色",
    "T29n1562_022:0465c21": "於現在時可成識住。識不如是故所說因於",
    "T29n1562_022:0465c22": "義有益。此亦非理。受等亦應非識住故。竟不",
    "T29n1562_022:0465c23": "曾說識與受等差別因緣。故所說因。於義無",
    "T29n1562_022:0465c24": "益。又未了彼。即此不應還住此言。意顯何義。",
    "T29n1562_022:0465c25": "若言意顯自體不能於自體中守自性義。則",
    "T29n1562_022:0465c26": "應同彼空花論宗。許一切法不守性故。如是",
    "T29n1562_022:0465c27": "識住。亦不應成。若言意顯自體不能為自所",
    "T29n1562_022:0465c28": "依或所緣義。是則所立。唐捐其功。曾無有疑。",
    "T29n1562_022:0465c29": "依緣自故。謂如色等。他性諸法。可有為識所",
    "T29n1562_022:0466a01": "依所緣。識自體中。曾無此感。而今立理。復",
    "T29n1562_022:0466a02": "何所成。凡所立因。為遮有濫。此中無濫。因",
    "T29n1562_022:0466a03": "何所遮。是故彼因深成無用。又識自類展轉",
    "T29n1562_022:0466a04": "相望。何劣受等而非識住。豈不前說。此證",
    "T29n1562_022:0466a05": "因言。唯於識中。無有勢力令識增長及廣大",
    "T29n1562_022:0466a06": "故。前雖已說。而非應理。識緣受等。增長廣",
    "T29n1562_022:0466a07": "大。非識緣識。此有何因。豈不此因亦如前",
    "T29n1562_022:0466a08": "辨。謂如受等。匡助於識。令其熾盛。識即不",
    "T29n1562_022:0466a09": "然。唯了別中。無此用故。何用說此非極成",
    "T29n1562_022:0466a10": "因。不能證成。非所許故。識緣唯領等增長",
    "T29n1562_022:0466a11": "廣大。非緣唯了別。此有何因。又彼上座。自於",
    "T29n1562_022:0466a12": "解釋識住中言。識隨色住。謂我我所。攀緣色",
    "T29n1562_022:0466a13": "生。是色識住。乃至廣說。識亦於識。謂我我",
    "T29n1562_022:0466a14": "所。攀緣識生。何非識住。謂我我所攀緣既同。",
    "T29n1562_022:0466a15": "識何獨不令識增長廣大。又彼所說。識於所",
    "T29n1562_022:0466a16": "緣唯了別故。非如受等匡助於識令熾盛者。",
    "T29n1562_022:0466a17": "豈不於識所了事中。彼謂後時受等方起。是",
    "T29n1562_022:0466a18": "則於境要先了別。然後領等隨次而生。能引",
    "T29n1562_022:0466a19": "識流展轉熾盛。故唯了別。最是勝因。能匡助",
    "T29n1562_022:0466a20": "識。應成識住。如生本苦生為勝因。識熾盛因",
    "T29n1562_022:0466a21": "識最為勝。識及識住。皆識為因。能令展轉增",
    "T29n1562_022:0466a22": "長廣大。故識不能匡助於識令熾盛者。非為",
    "T29n1562_022:0466a23": "善因。若恐違經言識非住。上座立理豈不違",
    "T29n1562_022:0466a24": "經。經說識能增長識故。應除自執更訪餘因。",
    "T29n1562_022:0466a25": "然我師宗。作如是釋。為令於識除我見心。故",
    "T29n1562_022:0466a26": "於識中。不說識住。如說。莎底契經中言。我達",
    "T29n1562_022:0466a27": "世尊所說法教。馳流生死。唯識非餘。識謂世",
    "T29n1562_022:0466a28": "尊異名說我。為欲除滅彼我見心。顯識依他",
    "T29n1562_022:0466a29": "體。非是我我所依性。非謂能依。故識住門。",
    "T29n1562_022:0466b01": "唯說有四。非實識住但四非識。今謂世尊",
    "T29n1562_022:0466b02": "所說識住。唯色等四。不言識者。由但色等",
    "T29n1562_022:0466b03": "於三時中與續有識為助伴故。謂唯色等。與",
    "T29n1562_022:0466b04": "識俱生。過未亦能為識助伴。令續有識生",
    "T29n1562_022:0466b05": "死馳流。識則不爾。故非識住。且眼等根。及",
    "T29n1562_022:0466b06": "俱色等。與俱生識。為所依依。已滅未生。",
    "T29n1562_022:0466b07": "但為識境。是故色蘊。於三時中。望續有",
    "T29n1562_022:0466b08": "識。能為助伴。現在受等。與識俱生。為俱有",
    "T29n1562_022:0466b09": "因。一分與識同緣一境。有助伴用。已滅未生。",
    "T29n1562_022:0466b10": "但為識境。是故受等。亦於三時。望續有識。能",
    "T29n1562_022:0466b11": "為助伴。識雖過未。望續有識。少有助能。而俱",
    "T29n1562_022:0466b12": "生中。全無助力。不俱起故。色等望識。具二助",
    "T29n1562_022:0466b13": "能。識唯去來。故非識住。故非情數。及他身",
    "T29n1562_022:0466b14": "中。色等四蘊。亦非識住。由彼望識但為所",
    "T29n1562_022:0466b15": "緣。不具二門助伴用故。住謂所住。是續有識。",
    "T29n1562_022:0466b16": "引自果時。能為依義。住或所著。是續有識。引",
    "T29n1562_022:0466b17": "自果時。能為境義。自身色等。可有與識同一",
    "T29n1562_022:0466b18": "境義。設不同境。然能為依。具二助能。故立識",
    "T29n1562_022:0466b19": "住。非有情數。他身色等。則不如是。故非識",
    "T29n1562_022:0466b20": "住。如何定知識住道理如是安立。契經說故。",
    "T29n1562_022:0466b21": "如世尊言。有四依取所緣識住。識隨色住。住",
    "T29n1562_022:0466b22": "色著色。是識與色。或俱時生。依於色住。或於",
    "T29n1562_022:0466b23": "色境緣而生著。何緣生著。前說於中憙愛潤",
    "T29n1562_022:0466b24": "故。如是乃至。識隨行住。皆應廣說。曾無有",
    "T29n1562_022:0466b25": "說。識隨識住。隨謂親附。或謂隣近。去來定說",
    "T29n1562_022:0466b26": "為疎遠故。現在色等。附近於識。與識俱生。名",
    "T29n1562_022:0466b27": "識隨住。定無有識與識俱生。故不應言識隨",
    "T29n1562_022:0466b28": "識住。由此經故。唯餘四蘊。與續有識。為伴義",
    "T29n1562_022:0466b29": "成。有四依取。世尊說故。言依取者。謂色等",
    "T29n1562_022:0466c01": "四。為生死依。煩惱所取。或即為依。攝取眾",
    "T29n1562_022:0466c02": "苦。由是無漏非住理成。唯說依取。為識住故。",
    "T29n1562_022:0466c03": "無漏色等。滅依取故。即彼經說。苾芻當知。若",
    "T29n1562_022:0466c04": "於色界。已得離貪。於所隨色。意生繫斷。此繫",
    "T29n1562_022:0466c05": "斷故。即能緣識。無復住著增長廣大。廣說受",
    "T29n1562_022:0466c06": "等三界亦然。即由此經。義准三世色等四蘊。",
    "T29n1562_022:0466c07": "皆識住攝。為顯色等與識異故。我所稟宗。作",
    "T29n1562_022:0466c08": "如是說。若法與識。可俱時生。識所乘御。如人",
    "T29n1562_022:0466c09": "船理。此法可說識住非餘。如是所言。意簡識",
    "T29n1562_022:0466c10": "住與識類別。非為欲遮去來色等言非識住。",
    "T29n1562_022:0466c11": "雖許去來亦識住攝。而非情數。非識住收。",
    "T29n1562_022:0466c12": "彼現在時。與續有識。尚為疎遠。況在去來。由",
    "T29n1562_022:0466c13": "彼恒時與續有識但為疎遠。所緣境界。定非",
    "T29n1562_022:0466c14": "彼識附近助伴。故識與彼俱非識住。自身色",
    "T29n1562_022:0466c15": "等。雖在去來與識疎遠。而於現在。與續有識。",
    "T29n1562_022:0466c16": "極相親近。由種類同。亦名識住。如現在世異",
    "T29n1562_022:0466c17": "心無心兩位自身色行二蘊。謂如現起不同",
    "T29n1562_022:0466c18": "分心及無心位色行二蘊。雖非現在同分識",
    "T29n1562_022:0466c19": "依。而不失於二識住相。住彼相故。設於爾時。",
    "T29n1562_022:0466c20": "起同分識。定能為住。餘緣礙故。識暫不生非",
    "T29n1562_022:0466c21": "彼爾時無識住相。去來色等。理亦應然。具二",
    "T29n1562_022:0466c22": "助能。相不失故。由此色等。自相續中。三世所",
    "T29n1562_022:0466c23": "攝。皆名識住。七四識住。皆有漏攝。為七攝",
    "T29n1562_022:0466c24": "四四攝七耶。非遍相攝。可為四句。有七非四。",
    "T29n1562_022:0466c25": "乃至廣說。第一句者。謂七中識。第二句者。謂",
    "T29n1562_022:0466c26": "諸惡處。第四靜慮。及有頂中。除識餘蘊。第三",
    "T29n1562_022:0466c27": "句者。七中四蘊。第四句者。謂除前相。七中有",
    "T29n1562_022:0466c28": "識四中無者。由此二門。建立異故。若法與識。",
    "T29n1562_022:0466c29": "互為因果。識樂隨轉。立七識住。若法與識。可",
    "T29n1562_022:0467a01": "俱時生。能為助伴。立四識住。故所承師。咸作",
    "T29n1562_022:0467a02": "是說由所化者。稟性不同。故說七四識住差",
    "T29n1562_022:0467a03": "別。云何所化稟性不同。謂彼或樂各別緣",
    "T29n1562_022:0467a04": "境。或有於境不樂別緣。或樂遍知諸法自相。",
    "T29n1562_022:0467a05": "或於自相不樂遍知。或耽著愛或耽著見。或",
    "T29n1562_022:0467a06": "有自相煩惱力強。或有共相煩惱力強。或樂",
    "T29n1562_022:0467a07": "境界。或樂生死。有如是等性別無量。已說",
    "T29n1562_022:0467a08": "識住。於前所說諸界趣中。應知其生。略有四",
    "T29n1562_022:0467a09": "種。何等為四。何處有何。頌曰。",
    "T29n1562_022:0467a10": "　於中有四生　　有情謂卵等",
    "T29n1562_022:0467a11": "　人傍生具四　　地獄及諸天",
    "T29n1562_022:0467a12": "　中有唯化生　　鬼通胎化二",
    "T29n1562_022:0467a13": "論曰。前所說界。通情非情。趣唯有情。然非遍",
    "T29n1562_022:0467a14": "攝。生唯遍攝。故說有情。無非有情名眾生故。",
    "T29n1562_022:0467a15": "然有情類。卵生胎生濕生化生。是名為四。",
    "T29n1562_022:0467a16": "生謂生類諸有情中。雖餘類雜。而生類等。言",
    "T29n1562_022:0467a17": "生類者。是眾生義。若爾界趣。應亦名生。不爾",
    "T29n1562_022:0467a18": "界通情非情故。趣雖有情。而非遍故。此唯情",
    "T29n1562_022:0467a19": "遍獨立生名。上座謂生是生因義。則非情法。",
    "T29n1562_022:0467a20": "應亦名生。以卵胎濕皆生因故。化生應非生。",
    "T29n1562_022:0467a21": "無別生因故。彼言亦有俱起生因。此不應然。",
    "T29n1562_022:0467a22": "彼自不許俱生因故。設有是何而竟不顯。但",
    "T29n1562_022:0467a23": "有虛說。非離先業有別生因。亦非化生與業",
    "T29n1562_022:0467a24": "俱起。故彼所說。理必不然。所承諸師。作如是",
    "T29n1562_022:0467a25": "釋。緣業合起。故說為生。謂諸有情。有卵胎",
    "T29n1562_022:0467a26": "濕。三緣和合。別別而生。有無別緣。唯業力",
    "T29n1562_022:0467a27": "合五蘊四蘊如應頓生。彼業力強不待緣故。",
    "T29n1562_022:0467a28": "今釋一切皆業合生。佛說有情業所生故。有",
    "T29n1562_022:0467a29": "業生果待卵等緣。方有差別。有業生果。不",
    "T29n1562_022:0467b01": "待外緣。自有差別。若說一切皆業合生。如何",
    "T29n1562_022:0467b02": "說為卵胎生等。不可卵等從業合生名卵等",
    "T29n1562_022:0467b03": "生。彼非情故。不說一切唯業合生。不說卵等",
    "T29n1562_022:0467b04": "體生由業。但說一切皆業合生。業合生時。有",
    "T29n1562_022:0467b05": "緣卵等。從緣標別。名卵等生若說業生。名應",
    "T29n1562_022:0467b06": "無別。言卵生者。謂諸有情。生從卵[穀-禾+卵]。如鵝雁",
    "T29n1562_022:0467b07": "等。言胎生者。謂諸有情。生從胎藏。如象馬",
    "T29n1562_022:0467b08": "等。言濕生者。謂諸有情。從皮肉骨。牛糞油滓",
    "T29n1562_022:0467b09": "水等和合煖潤氣生如蟲飛蛾。蚊蚰蜒等言",
    "T29n1562_022:0467b10": "化生者。謂諸有情。不待三緣。無而欻有。具根",
    "T29n1562_022:0467b11": "無缺。支分頓生。如那落迦天中有等。化生體",
    "T29n1562_022:0467b12": "兼五蘊四蘊。餘三但用五蘊為體。有說。皆通",
    "T29n1562_022:0467b13": "異熟長養。有說。一切體唯異熟。人及傍生。各",
    "T29n1562_022:0467b14": "具四種。人卵生者。謂如世羅鄔波世羅。生從",
    "T29n1562_022:0467b15": "鶴卵。鹿母所生三十二子。給孤獨女二十五",
    "T29n1562_022:0467b16": "子。般遮羅王五百子等。人胎生者。如今世人。",
    "T29n1562_022:0467b17": "人濕生者。如曼駄多遮盧鄔波遮盧鴿鬘菴",
    "T29n1562_022:0467b18": "羅衛等。人化生者。唯劫初人。此四生人。皆",
    "T29n1562_022:0467b19": "可得聖。得聖無受卵濕二生。以聖皆欣殊勝",
    "T29n1562_022:0467b20": "智見卵濕生類。性多愚癡。或諸卵生。生皆再",
    "T29n1562_022:0467b21": "度。故飛禽等。世號再生。聖怖多生。故無受",
    "T29n1562_022:0467b22": "義。濕生多分眾聚同生。聖怖雜居。故亦不受。",
    "T29n1562_022:0467b23": "傍生三種。現所共知。化生如龍妙翅鳥等。一",
    "T29n1562_022:0467b24": "切地獄諸天中有。皆唯化生。有說。餓鬼唯化",
    "T29n1562_022:0467b25": "生攝。有說。餓鬼亦有胎生。如餓鬼女白目連",
    "T29n1562_022:0467b26": "曰。",
    "T29n1562_022:0467b27": "　我夜生五子　　隨生皆自食",
    "T29n1562_022:0467b28": "　晝生五亦然　　雖盡而無飽",
    "T29n1562_022:0467b29": "於四生內。何者最多。有說濕生。現見多故。設",
    "T29n1562_022:0467c01": "有肉等聚廣無邊。下越三輪。上過五淨。容遍",
    "T29n1562_022:0467c02": "其量頓變為蟲。是故濕生多餘三種。有餘師",
    "T29n1562_022:0467c03": "說。化生最多。謂二趣全。三趣少分。及諸中",
    "T29n1562_022:0467c04": "有。皆化生故。一切生中。何生最勝。應言最",
    "T29n1562_022:0467c05": "勝唯是化生。支分諸根。圓具猛利。身形微妙。",
    "T29n1562_022:0467c06": "故勝餘生。若爾何緣後身菩薩得生自在。不",
    "T29n1562_022:0467c07": "受化生。見受胎生。有大利故。謂為引道諸",
    "T29n1562_022:0467c08": "大釋種。親屬相因。入正法故。又令所化生增",
    "T29n1562_022:0467c09": "上心。彼既是人。能成大義。我曹亦爾。何為不",
    "T29n1562_022:0467c10": "能。因發正勤。修正法故。若化生者。恐疑是",
    "T29n1562_022:0467c11": "天。佛轉法輪。便成無用。謂天所轉。還被天",
    "T29n1562_022:0467c12": "機。唯天能知。非人所了。由斯自蔑。於正法",
    "T29n1562_022:0467c13": "輪。不起正勤勇猛思擇。又令餘類生敬慕心。",
    "T29n1562_022:0467c14": "捨俗出家。勤修正行。謂知菩薩生貴族中。能",
    "T29n1562_022:0467c15": "捨尊位。出家修道。成等正覺。轉大法輪。我等",
    "T29n1562_022:0467c16": "何為不生欣仰。因茲捨俗修正行故。又為摧",
    "T29n1562_022:0467c17": "伏憍慢眾生。令知世尊是輪王種。屬斯隆貴。",
    "T29n1562_022:0467c18": "憍慢山崩。聞說敬承無疑謗故。若化生者。種",
    "T29n1562_022:0467c19": "族難知。恐疑幻化。為天為鬼。如外道論矯設",
    "T29n1562_022:0467c20": "謗言。過百劫後。當有大幻出現於世。噉食世",
    "T29n1562_022:0467c21": "間。又與化生時不同故。謂佛出世。人無化生。",
    "T29n1562_022:0467c22": "人化生時。佛不出世。有作是說。為饒益他。故",
    "T29n1562_022:0467c23": "受胎生。擬留身界。令無量眾一供養因。千返",
    "T29n1562_022:0467c24": "生天。及證解脫。化生纔殞。無復遺形。如滅燈",
    "T29n1562_022:0467c25": "光。即無所屬。此中經主。作如是難。若人信",
    "T29n1562_022:0467c26": "佛。有持願通。能久留身。此不成釋。今謂此",
    "T29n1562_022:0467c27": "釋其理必成。通所留身。非佛功德力無畏等",
    "T29n1562_022:0467c28": "所依熏故。不能廣大饒益世間所以然者。是",
    "T29n1562_022:0467c29": "可留法。通願能留。一切化生如剎那法。必無",
    "T29n1562_022:0468a01": "留義。謂諸有為。剎那定滅。諸佛神力。亦不能",
    "T29n1562_022:0468a02": "留。設欲久留。即須別化。此所別化。非佛功德",
    "T29n1562_022:0468a03": "力無畏等之所依熏。故於世間。無大饒益。",
    "T29n1562_022:0468a04": "若不爾者。佛應化為如本身形。受諸供養。令",
    "T29n1562_022:0468a05": "無量眾生天解脫。故我所稟。毘婆沙師咸作",
    "T29n1562_022:0468a06": "是言。後身菩薩為利他故。不受化生。此義極",
    "T29n1562_022:0468a07": "成。不可傾動。化生何故死無遺形。由彼頓生。",
    "T29n1562_022:0468a08": "故應頓滅。如戲水者出沒亦然。毘婆沙師說。",
    "T29n1562_022:0468a09": "化生者造色多故。死無遺形。大種多者。死非",
    "T29n1562_022:0468a10": "頓滅。即由此義。可以證知。一四大種。生多造",
    "T29n1562_022:0468a11": "色。若爾便與契經相違。經說。化生諸妙翅鳥。",
    "T29n1562_022:0468a12": "為充所食。取化生龍。由彼不了。取擬充食。不",
    "T29n1562_022:0468a13": "說除飢。斯有何咎。是故但說為食取龍不言",
    "T29n1562_022:0468a14": "此龍有成食用。或龍未死。暫得充飢。死已還",
    "T29n1562_022:0468a15": "飢。暫食何咎。",
    "T29n1562_022:0468a16": "說一切有部順正理論卷第二十二"
}