{
    "T01n0024_005:0332b12": "起世經卷第五",
    "T01n0024_005:0332b14": "隋天竺三藏闍那崛多等譯",
    "T01n0024_005:0332b15": "5 諸龍金翅鳥品諸龍金翅鳥品第五",
    "T01n0024_005:0332b16": "「復次，諸比丘！一切龍類有四種生。何等為",
    "T01n0024_005:0332b17": "四？一者卵生、二者胎生、三者濕生、四者化",
    "T01n0024_005:0332b18": "生，此等名為四生龍也。諸比丘！金翅鳥類",
    "T01n0024_005:0332b19": "亦四種生，所謂卵生、胎生、濕生、化生，此名四",
    "T01n0024_005:0332b20": "生。諸比丘！大海水下，有娑伽羅龍王宮殿，",
    "T01n0024_005:0332b21": "縱廣正等八萬由旬，七重垣牆、七重欄楯，周",
    "T01n0024_005:0332b22": "匝嚴飾，七重珠網，寶鈴間錯。復有七重多",
    "T01n0024_005:0332b23": "羅行樹，扶踈蔭映，周迴圍繞，妙色樓觀，眾",
    "T01n0024_005:0332b24": "寶莊挍，所謂金銀琉璃、頗梨赤珠、硨𤦲瑪瑙",
    "T01n0024_005:0332b25": "等七寶所成。於其四方各有諸門，一一諸門，",
    "T01n0024_005:0332b26": "並有重閣樓觀却敵，復有園苑及諸泉池。園",
    "T01n0024_005:0332b27": "池之內，各各皆有眾雜花草，行伍相當。復有",
    "T01n0024_005:0332b28": "諸樹，種種枝葉、種種花果、種種妙香，隨",
    "T01n0024_005:0332b29": "風遠熏。種種諸鳥，和鳴清亮。諸比丘！須彌",
    "T01n0024_005:0332c01": "山王、佉低羅山，二山中間，復有難陀、優波",
    "T01n0024_005:0332c02": "難陀二大龍王宮殿住處，其處縱廣六千由",
    "T01n0024_005:0332c03": "旬，七重垣牆，七重欄楯，略說如上，乃至眾",
    "T01n0024_005:0332c04": "鳥各各和鳴。",
    "T01n0024_005:0332c05": "「諸比丘！大海之北，為諸龍王及一切金翅鳥",
    "T01n0024_005:0332c06": "王故，生一大樹，名曰居吒奢摩離隋言鹿聚。其",
    "T01n0024_005:0332c07": "樹根本周七由旬，下入地中二十由旬，其身",
    "T01n0024_005:0332c08": "出高一百由旬，枝葉遍覆五十由旬。樹外園",
    "T01n0024_005:0332c09": "院，縱廣正等五百由旬，七重牆壍，乃至眾",
    "T01n0024_005:0332c10": "鳥各各和鳴，略說如上。",
    "T01n0024_005:0332c11": "「諸比丘！居吒奢摩離大樹東面，有卵生龍及",
    "T01n0024_005:0332c12": "卵生金翅鳥等宮殿住處。其宮縱廣各六百",
    "T01n0024_005:0332c13": "由旬，七重垣牆，乃至眾鳥各各和鳴，略說",
    "T01n0024_005:0332c14": "如上。居吒奢摩離大樹南，有胎生龍及胎",
    "T01n0024_005:0332c15": "生金翅鳥等宮殿住處，亦各縱廣六百由旬，",
    "T01n0024_005:0332c16": "七重垣牆，乃至眾鳥各各和鳴，略說如上。居",
    "T01n0024_005:0332c17": "吒奢摩離大樹西面，有濕生龍及濕生金翅",
    "T01n0024_005:0332c18": "鳥等宮殿住處，亦各縱廣六百由旬，七重垣",
    "T01n0024_005:0332c19": "牆，乃至眾鳥各各和鳴，略說如上。居吒奢",
    "T01n0024_005:0332c20": "摩離大樹北面，有化生龍及化生金翅鳥等",
    "T01n0024_005:0332c21": "宮殿住處，亦各縱廣六百由旬，七重垣牆，乃",
    "T01n0024_005:0332c22": "至眾鳥各各和鳴，略說如上。",
    "T01n0024_005:0332c23": "「諸比丘！彼卵生金翅鳥王，若欲搏取卵生龍",
    "T01n0024_005:0332c24": "時，便即飛往居吒奢摩離大樹東枝之上，",
    "T01n0024_005:0332c25": "觀大海已，乃更飛下，以其兩翅扇大海水，",
    "T01n0024_005:0332c26": "令水自開二百由旬，即於其中，銜卵生龍，",
    "T01n0024_005:0332c27": "將出海外，隨意而食。諸比丘！卵生金翅鳥王，",
    "T01n0024_005:0332c28": "唯能取得卵生龍等隨意食之，則不能取胎",
    "T01n0024_005:0332c29": "生、濕生、化生龍等。",
    "T01n0024_005:0333a01": "「諸比丘！胎生金翅鳥王，若欲搏取卵生龍者，",
    "T01n0024_005:0333a02": "即便飛往居吒奢摩離大樹東枝之上，下觀",
    "T01n0024_005:0333a03": "大海，亦以兩翅扇大海水，令水自開二百",
    "T01n0024_005:0333a04": "由旬，因而銜取卵生諸龍，將出海外，隨意而",
    "T01n0024_005:0333a05": "食；又胎生金翅鳥王，若欲搏取胎生龍者，即",
    "T01n0024_005:0333a06": "便飛往居吒奢摩離大樹南枝之上，下觀大",
    "T01n0024_005:0333a07": "海，以其兩翅扇大海水，水為之開四百由旬，",
    "T01n0024_005:0333a08": "遂於其中，銜胎生龍，將出海外，隨意而食。",
    "T01n0024_005:0333a09": "諸比丘！此胎生金翅鳥王，唯能取得卵生",
    "T01n0024_005:0333a10": "諸龍及胎生龍，隨其所用，則不能取濕生、化",
    "T01n0024_005:0333a11": "生二種龍也。",
    "T01n0024_005:0333a12": "「諸比丘！濕生金翅鳥王，若欲搏取卵生龍時，",
    "T01n0024_005:0333a13": "即便飛往居吒奢摩離大樹東枝之上，以其",
    "T01n0024_005:0333a14": "兩翅扇大海水，水為之開二百由旬，開已銜",
    "T01n0024_005:0333a15": "取卵生諸龍，隨意而食；又濕生金翅鳥王，",
    "T01n0024_005:0333a16": "若欲搏取胎生龍時，即便飛往居吒奢摩離",
    "T01n0024_005:0333a17": "大樹南枝之上，以其兩翅扇大海水，水為之",
    "T01n0024_005:0333a18": "開四百由旬，開已銜取胎生諸龍，隨意所",
    "T01n0024_005:0333a19": "用；又濕生金翅鳥王，若欲搏取濕生龍者，即",
    "T01n0024_005:0333a20": "便飛往居吒奢摩離大樹西枝之上，以其兩",
    "T01n0024_005:0333a21": "翅扇大海水，水為之開八百由旬，即便銜取",
    "T01n0024_005:0333a22": "濕生諸龍，隨意而食。諸比丘！諸濕生金翅",
    "T01n0024_005:0333a23": "鳥王，唯能取得卵生、胎生、濕生龍等，恣其",
    "T01n0024_005:0333a24": "所用，隨意而食，則不能取化生諸龍。",
    "T01n0024_005:0333a25": "「諸比丘！其化生金翅鳥王，若欲搏取卵生龍",
    "T01n0024_005:0333a26": "者，即時飛往居吒奢摩離大樹東枝之上，以",
    "T01n0024_005:0333a27": "其兩翅扇大海水，水為之開二百由旬，即便",
    "T01n0024_005:0333a28": "銜取卵生諸龍，隨意而食；又此化生金翅鳥",
    "T01n0024_005:0333a29": "王，若欲搏取胎生龍者，即時飛往居吒奢摩",
    "T01n0024_005:0333b01": "離大樹南枝之上，以翅扇海，水為之開四",
    "T01n0024_005:0333b02": "百由旬，海既開已，化生鳥王，即便銜取胎生",
    "T01n0024_005:0333b03": "諸龍，隨意而食；又此化生金翅鳥王，若欲",
    "T01n0024_005:0333b04": "搏取濕生龍者，即便飛往居吒奢摩離大樹",
    "T01n0024_005:0333b05": "西枝之上，以翅扇海，水為之開八百由旬，即",
    "T01n0024_005:0333b06": "時銜取濕生諸龍，隨意而食；又此化生金翅",
    "T01n0024_005:0333b07": "鳥王，若欲搏取化生龍者，即復飛往居吒",
    "T01n0024_005:0333b08": "奢摩離大樹北枝之上，下觀大海，便以兩",
    "T01n0024_005:0333b09": "翅飛扇大海，水為之開一千六百由旬，即便",
    "T01n0024_005:0333b10": "銜取化生諸龍，隨意而食。諸比丘！彼諸龍",
    "T01n0024_005:0333b11": "等，悉皆為此金翅鳥王之所食噉。「諸比丘！別",
    "T01n0024_005:0333b12": "有諸龍，金翅鳥王所不能取，謂娑伽羅龍",
    "T01n0024_005:0333b13": "王，未曾為彼金翅鳥王之所驚動；復有難陀",
    "T01n0024_005:0333b14": "龍王、優波難陀龍王，此二龍王，亦不為彼",
    "T01n0024_005:0333b15": "金翅鳥王之所能取；復有提頭賴吒龍王、",
    "T01n0024_005:0333b16": "阿那婆達多龍王，金翅鳥王亦不能取。諸比",
    "T01n0024_005:0333b17": "丘！其餘龍王，亦有不為金翅鳥王搏取食者，",
    "T01n0024_005:0333b18": "謂摩多車迦龍王、德叉迦龍王、羯勒拏橋多",
    "T01n0024_005:0333b19": "摩伽龍王、熾婆陀弗知梨迦龍王、商居波",
    "T01n0024_005:0333b20": "陀迦龍王、甘婆羅龍王、阿濕婆多羅龍王等。",
    "T01n0024_005:0333b21": "諸比丘！更有餘龍，於其住處境界之中，亦復",
    "T01n0024_005:0333b22": "不為諸金翅鳥之所食噉。",
    "T01n0024_005:0333b23": "「諸比丘！此等眾生有何因緣，在如是趣，生於",
    "T01n0024_005:0333b24": "龍中？諸比丘！有諸眾生，熏修龍因、受持龍",
    "T01n0024_005:0333b25": "戒、發起龍心、分別龍意，作是業已，為彼因",
    "T01n0024_005:0333b26": "緣所成熟故，生在龍中。復有眾生，熏修金",
    "T01n0024_005:0333b27": "翅鳥因、受持金翅鳥戒、發起金翅鳥心、分",
    "T01n0024_005:0333b28": "別金翅鳥意，以是因緣身壞命盡，生在如",
    "T01n0024_005:0333b29": "是金翅鳥中。復有眾生，熏修野獸因、受持",
    "T01n0024_005:0333c01": "野獸戒、發起野獸心、習行野獸業、分別野",
    "T01n0024_005:0333c02": "獸意，以如是等種種熏修諸獸戒因，發起行",
    "T01n0024_005:0333c03": "業，成就心意，眾因緣故，身壞命盡，即生如",
    "T01n0024_005:0333c04": "是諸雜獸中。復有眾生，熏修牛因、牛戒、牛業、",
    "T01n0024_005:0333c05": "牛心、牛意，略說如前，乃至分別以是緣故",
    "T01n0024_005:0333c06": "生於牛中。復有眾生，熏修雞因、雞戒、雞業、雞",
    "T01n0024_005:0333c07": "心、雞意，略說如前，乃至分別以是因緣生",
    "T01n0024_005:0333c08": "於雞中。復有眾生，修鵄鵂因、受鵄鵂戒、發",
    "T01n0024_005:0333c09": "鵄鵂心、行鵄鵂業、分別鵄鵂意，以是熏修",
    "T01n0024_005:0333c10": "鵄鵂之業、受鵄鵂戒、起鵄鵂心、分別鵄鵂",
    "T01n0024_005:0333c11": "意故，捨此身已生鵄鵂中。",
    "T01n0024_005:0333c12": "「諸比丘！復有眾生，熏修月戒，或修日戒、星",
    "T01n0024_005:0333c13": "宿戒、大人戒，或有熏修默然戒、或有熏修大",
    "T01n0024_005:0333c14": "力天戒、或有熏修大丈夫戒、或有熏修入水",
    "T01n0024_005:0333c15": "戒、或有熏修供養日戒、或有熏修事行火",
    "T01n0024_005:0333c16": "戒、或修苦行諸穢濁處，既熏修已作如是",
    "T01n0024_005:0333c17": "念：『願我所修此等諸戒，謂月戒、日戒、星辰",
    "T01n0024_005:0333c18": "戒、默然戒、大力天戒、大丈夫戒、水戒、火戒、苦",
    "T01n0024_005:0333c19": "行穢濁如是等戒，令我因此當得作天，或",
    "T01n0024_005:0333c20": "得天報。』發如是等邪思惟願。諸比丘！此諸",
    "T01n0024_005:0333c21": "丈夫福伽羅等，起邪願者，我今當說彼所趣",
    "T01n0024_005:0333c22": "向，必生二處：若生地獄、若生畜生。",
    "T01n0024_005:0333c23": "「諸比丘！或有一種沙門婆羅門等，作如是",
    "T01n0024_005:0333c24": "見，作如是言：『我及世間常。此事實，餘虛妄。』",
    "T01n0024_005:0333c25": "復有一種沙門婆羅門等，作如是見，作如是",
    "T01n0024_005:0333c26": "言：『我及世間無常。此事實，餘虛妄。』復有一",
    "T01n0024_005:0333c27": "種沙門婆羅門，作如是見，作如是言：『我及",
    "T01n0024_005:0333c28": "世間亦常無常。此事實，餘虛妄。』復有一種沙",
    "T01n0024_005:0333c29": "門婆羅門，作如是見，作如是言：『我及世間",
    "T01n0024_005:0334a01": "非常非無常。此事實，餘虛妄。』",
    "T01n0024_005:0334a02": "「諸比丘！或有一種沙門婆羅門等，作如是",
    "T01n0024_005:0334a03": "見，作如是言：『我及世間有邊。此事實，餘虛",
    "T01n0024_005:0334a04": "妄。』復有一種沙門婆羅門等，作如是見，作如",
    "T01n0024_005:0334a05": "是言：『我及世間無邊。此事實，餘虛妄。』復有",
    "T01n0024_005:0334a06": "一種沙門婆羅門等，作如是見，作如是言：",
    "T01n0024_005:0334a07": "『我及世間亦有邊亦無邊。此事實，餘虛妄。』復",
    "T01n0024_005:0334a08": "有一種沙門婆羅門等，作如是見，作如是言：",
    "T01n0024_005:0334a09": "『我及世間非有邊非無邊。此事實，餘虛妄。』",
    "T01n0024_005:0334a10": "「諸比丘！或有一種沙門婆羅門等，作如是",
    "T01n0024_005:0334a11": "見，作如是言：『命即是身。此事實，餘虛妄。』復",
    "T01n0024_005:0334a12": "有一種沙門婆羅門等，作如是見，作如是言：",
    "T01n0024_005:0334a13": "『命異身異。此事實，餘虛妄。』復有一種沙門婆",
    "T01n0024_005:0334a14": "羅門等，作如是見，作如是言：『有命有身。此",
    "T01n0024_005:0334a15": "事實，餘虛妄。』復有一種沙門婆羅門等，作如",
    "T01n0024_005:0334a16": "是見，作如是言：『無命無身。此事實，餘虛妄。』",
    "T01n0024_005:0334a17": "復有一種沙門婆羅門等，作如是見，作如是",
    "T01n0024_005:0334a18": "言：『如來死後有有。此事實，餘虛妄。』復有一",
    "T01n0024_005:0334a19": "種沙門婆羅門等，作如是見，作如是言：『如",
    "T01n0024_005:0334a20": "來死後無有。此事實，餘虛妄。』復有一種沙門",
    "T01n0024_005:0334a21": "婆羅門等，作如是見，作如是言：『如來死後",
    "T01n0024_005:0334a22": "亦有有亦無有。此事實，餘虛妄。』復有一種沙",
    "T01n0024_005:0334a23": "門婆羅門等，作如是見，作如是言：『如來死",
    "T01n0024_005:0334a24": "後非有有非無有。此事實，餘虛妄。』",
    "T01n0024_005:0334a25": "「諸比丘！是中所有沙門婆羅門等，作如是",
    "T01n0024_005:0334a26": "見、如是說言『我及世間常。此事實，餘虛妄。』",
    "T01n0024_005:0334a27": "者，彼諸沙門婆羅門等，於諸行中當有我",
    "T01n0024_005:0334a28": "見、當有世見；離諸行中當有我見、當有世",
    "T01n0024_005:0334a29": "見。以是義故，彼等作如是見，作如是說：『我",
    "T01n0024_005:0334b01": "及世間常。此事實，餘虛妄。』",
    "T01n0024_005:0334b02": "「諸比丘！是中所有沙門婆羅門等，作如是",
    "T01n0024_005:0334b03": "見、如是說言『我及世間無常。此事實，餘虛",
    "T01n0024_005:0334b04": "妄。』者，彼諸沙門婆羅門等，於諸行中，當有",
    "T01n0024_005:0334b05": "無我見、無世間見；離諸行中，當有無我見、",
    "T01n0024_005:0334b06": "無世間見。以是義故，彼等作如是說：『我及",
    "T01n0024_005:0334b07": "世間無常。此事實，餘虛妄。』",
    "T01n0024_005:0334b08": "「諸比丘！是中所有沙門婆羅門等，作如是見、",
    "T01n0024_005:0334b09": "作如是說言『我及世間亦常亦無常。此是實，",
    "T01n0024_005:0334b10": "餘虛妄。』者，彼諸沙門婆羅門等，於諸行中，",
    "T01n0024_005:0334b11": "當有我見及世間見；離諸行中，當有我見及",
    "T01n0024_005:0334b12": "世間見。以是義故，彼等作如是說：『我及世",
    "T01n0024_005:0334b13": "間亦常無常。此事實，餘虛妄。』",
    "T01n0024_005:0334b14": "「諸比丘！是中所有沙門婆羅門等，作如是",
    "T01n0024_005:0334b15": "見、如是說言『我及世間非常非非常。此事",
    "T01n0024_005:0334b16": "實，餘虛妄。』者，彼諸沙門婆羅門等，於諸行",
    "T01n0024_005:0334b17": "中，當有我見及世間見；離諸行中，當有我",
    "T01n0024_005:0334b18": "見及世間見。是故彼等作是說言：『我及世間",
    "T01n0024_005:0334b19": "非常非非常。此事實，餘虛妄。』",
    "T01n0024_005:0334b20": "「諸比丘！是中所有沙門婆羅門等，作如是",
    "T01n0024_005:0334b21": "見、如是說言『我及世間有邊。此事實，餘虛妄。』",
    "T01n0024_005:0334b22": "者，彼諸沙門婆羅門等，作如是說：『命有邊、",
    "T01n0024_005:0334b23": "人有邊，從初託胎在母腹中名命，死後殯埋",
    "T01n0024_005:0334b24": "名人。上人從初出生受身四種，七返墮落、",
    "T01n0024_005:0334b25": "七度流轉、七走七行，成就命及入命聚。』是",
    "T01n0024_005:0334b26": "故彼等作如是說：『我及世間有邊。此事實，餘",
    "T01n0024_005:0334b27": "虛妄。』「諸比丘！是中所有沙門婆羅門等，作",
    "T01n0024_005:0334b28": "如是見、如是說言『我及世間無邊。此事實，",
    "T01n0024_005:0334b29": "餘虛妄。』者，彼諸沙門婆羅門等，作如是說：",
    "T01n0024_005:0334c01": "『命無有邊、人無有邊。從初託胎在母腹中名",
    "T01n0024_005:0334c02": "命，死後殯埋名人。上人從初出生受身四",
    "T01n0024_005:0334c03": "種，七返墮落、七度流轉、七走七行，成就命",
    "T01n0024_005:0334c04": "及入命聚。』是故彼等作如是說：『我及世間無",
    "T01n0024_005:0334c05": "邊。此事實，餘虛妄。』「諸比丘！是中所有沙門",
    "T01n0024_005:0334c06": "婆羅門等，作如是見、作如是說言『我及世",
    "T01n0024_005:0334c07": "間亦有邊亦無邊。此事實，餘虛妄。』者，彼諸沙",
    "T01n0024_005:0334c08": "門婆羅門等，作如是說：『命亦有邊亦無邊。是",
    "T01n0024_005:0334c09": "人從初託胎在母腹中，死後殯埋。上人從初",
    "T01n0024_005:0334c10": "受身四種，七返墮落、七度流轉、七走七行，",
    "T01n0024_005:0334c11": "成就命及入命聚。』是故彼等作如是說：『我及",
    "T01n0024_005:0334c12": "世間，亦有邊亦無邊。此事實，餘虛妄。』",
    "T01n0024_005:0334c13": "「諸比丘！是中所有沙門婆羅門等，作如是",
    "T01n0024_005:0334c14": "見、作如是說言『我及世間非有邊非無邊。",
    "T01n0024_005:0334c15": "此事實，餘虛妄。』者，彼諸沙門婆羅門等，作如",
    "T01n0024_005:0334c16": "是說：『世間非有邊非無邊。從初受身四種，",
    "T01n0024_005:0334c17": "七返墮落、七度流轉、七走七行已，成就命",
    "T01n0024_005:0334c18": "及入命聚。』是故彼等作如是言：『我及世間非",
    "T01n0024_005:0334c19": "有邊非無邊。此事實，餘虛妄。』",
    "T01n0024_005:0334c20": "「諸比丘！是中所有沙門婆羅門等，作如是",
    "T01n0024_005:0334c21": "見、作如是說言『命即是身。此事實，餘虛妄。』",
    "T01n0024_005:0334c22": "者，彼諸沙門婆羅門等，於身中見有我及",
    "T01n0024_005:0334c23": "見有命；於餘身中亦見有我及見有命。是",
    "T01n0024_005:0334c24": "故彼等作如是言：『即命是身。此事實，餘虛",
    "T01n0024_005:0334c25": "妄。』",
    "T01n0024_005:0334c26": "「諸比丘！是中所有沙門婆羅門等，作如是",
    "T01n0024_005:0334c27": "見、作如是說言『命異身異。此事實，餘虛妄。』",
    "T01n0024_005:0334c28": "者，彼諸沙門婆羅門等，於身中見有我及見",
    "T01n0024_005:0334c29": "有命；於餘身中亦見有我及見有命。是故彼",
    "T01n0024_005:0335a01": "等作如是言：『命異身異。此事實，餘虛妄。』「諸",
    "T01n0024_005:0335a02": "比丘！是中所有沙門婆羅門等，作如是見、作",
    "T01n0024_005:0335a03": "如是說言『有命有身。此事實，餘虛妄。』者，彼",
    "T01n0024_005:0335a04": "諸沙門婆羅門等，於身中見有我及見有",
    "T01n0024_005:0335a05": "命；於餘身中亦見有我及見有命。是故彼等",
    "T01n0024_005:0335a06": "作如是言：『有命有身。此事實，餘虛妄。』",
    "T01n0024_005:0335a07": "「諸比丘！是中所有沙門婆羅門等，作如是",
    "T01n0024_005:0335a08": "見、作如是說言：『非命非身。此事實，餘虛妄。』",
    "T01n0024_005:0335a09": "者，彼諸沙門婆羅門等，於身中不見有我不",
    "T01n0024_005:0335a10": "見有命；於餘身中亦不見有我不見有命。是",
    "T01n0024_005:0335a11": "故彼等作如是言：『非命非身。此事實，餘虛",
    "T01n0024_005:0335a12": "妄。』「諸比丘！是中所有沙門婆羅門等，作如是",
    "T01n0024_005:0335a13": "見、作如是說言『如來死後有有。此事實，餘",
    "T01n0024_005:0335a14": "虛妄。』者，彼諸沙門婆羅門等，於世作如是",
    "T01n0024_005:0335a15": "見：從壽命當至壽命，亦當趣向流轉。是故彼",
    "T01n0024_005:0335a16": "等作如是言：『如來死後有有。此事實，餘虛",
    "T01n0024_005:0335a17": "妄。』",
    "T01n0024_005:0335a18": "「諸比丘！是中所有沙門婆羅門等，作如是",
    "T01n0024_005:0335a19": "見、如是說言『如來死後無有。此事實，餘虛",
    "T01n0024_005:0335a20": "妄。』者，彼諸沙門婆羅門等，於世作如是見：",
    "T01n0024_005:0335a21": "此有壽命至彼，後有壽命即斷。是故彼等作",
    "T01n0024_005:0335a22": "如是言：『如來死後無有。此事實，餘虛妄。』",
    "T01n0024_005:0335a23": "「諸比丘！是中所有沙門婆羅門等，作如是",
    "T01n0024_005:0335a24": "見、如是說言『如來死後亦有有亦無有。此",
    "T01n0024_005:0335a25": "事實，餘虛妄。』者，彼諸沙門婆羅門等，於世作",
    "T01n0024_005:0335a26": "如是見：此處命斷，往至彼處，趣向流轉。是",
    "T01n0024_005:0335a27": "故彼等作如是言：『如來死後亦有有亦無有。",
    "T01n0024_005:0335a28": "此事實，餘虛妄。』",
    "T01n0024_005:0335a29": "「諸比丘！是中所有沙門婆羅門等，作如是",
    "T01n0024_005:0335b01": "見、如是說言『如來死後非有有非無有。此",
    "T01n0024_005:0335b02": "事實，餘虛妄。』者，彼諸沙門婆羅門等，於世作",
    "T01n0024_005:0335b03": "如是見：人於此處命斷壞已，移至彼處命亦",
    "T01n0024_005:0335b04": "斷壞。是故彼等作如是言：『如來死後非有有",
    "T01n0024_005:0335b05": "非無有。此事實，餘虛妄。』」",
    "T01n0024_005:0335b06": "爾時，佛告諸比丘言：「諸比丘！我念往昔有一",
    "T01n0024_005:0335b07": "國王，名曰鏡面。彼鏡面王曾於一時，意欲觀",
    "T01n0024_005:0335b08": "諸生盲以為戲樂，即便宣勅普告國內生盲",
    "T01n0024_005:0335b09": "丈夫，皆令集會。既集會已，語彼群盲作如",
    "T01n0024_005:0335b10": "是言：『汝等生盲，頗亦能知象之形相？其狀",
    "T01n0024_005:0335b11": "云何？』彼諸生盲同聲答言：『天王！我等生盲，",
    "T01n0024_005:0335b12": "實不能知象之形相。』王復告言：『汝等先來既",
    "T01n0024_005:0335b13": "未識象，今者欲知象形相不？』時，彼群盲復同",
    "T01n0024_005:0335b14": "答言：『天王！我實未識。若蒙王恩，我等或當",
    "T01n0024_005:0335b15": "知象形相。』時，鏡面王即時降勅，喚一象師，",
    "T01n0024_005:0335b16": "而告之言：『卿可速往我象廐內，取一象來，置",
    "T01n0024_005:0335b17": "於我前，示諸盲人。』時，調象師受王勅已，即將",
    "T01n0024_005:0335b18": "象來置王殿前，語眾盲言：『此即是象。』時，諸",
    "T01n0024_005:0335b19": "盲人各各以手摩觸其象。爾時，象師復語眾",
    "T01n0024_005:0335b20": "盲：『汝觸象已，以實報王。』時，眾盲人有觸鼻",
    "T01n0024_005:0335b21": "者、有觸牙者、有觸耳者、有觸頭項背脇尾",
    "T01n0024_005:0335b22": "脚諸身分者。「時，王問言：『諸生盲輩，汝等已知",
    "T01n0024_005:0335b23": "象形相耶？』諸生盲人同答王言：『天王！我等",
    "T01n0024_005:0335b24": "已知象之形相。』爾時，彼王即復問言：『汝等諸",
    "T01n0024_005:0335b25": "盲，若知象者，象為何相？』時，群盲中有觸鼻",
    "T01n0024_005:0335b26": "者，即白王言：『天王！象形如繩。』觸其牙者，",
    "T01n0024_005:0335b27": "答言：『天王！象形如橛。』觸其耳者，答言：『天",
    "T01n0024_005:0335b28": "王！象形如箕。』觸其頭者，答言：『天王！象形如",
    "T01n0024_005:0335b29": "甕。』觸其項者，答言：『天王！象如屋栿。』觸其",
    "T01n0024_005:0335c01": "背者，答言：『天王！象如屋脊。』觸其脇者，答",
    "T01n0024_005:0335c02": "言：『天王！象形如篅。』觸其髀者，答言：『天",
    "T01n0024_005:0335c03": "王！象形如樹。』觸其脚者，答言：『天王！象形",
    "T01n0024_005:0335c04": "如臼。』觸其尾者，答言：『天王！象如掃󰆠。』時，",
    "T01n0024_005:0335c05": "眾盲人各各答言：『天王！象形如是』、『天王！象形",
    "T01n0024_005:0335c06": "如是』，作如是白已。時，王即告眾盲人言：『汝",
    "T01n0024_005:0335c07": "亦不知是象非象，況能得知象之形相？』時，彼",
    "T01n0024_005:0335c08": "眾盲各各自執，共相諍鬪，各各以手自遮其",
    "T01n0024_005:0335c09": "面，互相誼競，互相呰毀。各言已。是時，鏡面",
    "T01n0024_005:0335c10": "王見彼眾盲如是諍競，大笑歡樂。王於彼時",
    "T01n0024_005:0335c11": "即說偈言：",
    "T01n0024_005:0335c12": "「『是等群盲生無目，　　橫於此事互相諍，",
    "T01n0024_005:0335c13": "曾無有人教語之，　　云何能知象身分？』",
    "T01n0024_005:0335c14": "「諸比丘！如是，如是。世間所有諸沙門婆羅門",
    "T01n0024_005:0335c15": "等，亦復如是，既不能知如實苦聖諦、苦集聖",
    "T01n0024_005:0335c16": "諦、苦滅聖諦、苦滅道聖諦。既不實知，當知彼",
    "T01n0024_005:0335c17": "等，方應長夜共生諍鬪，流轉生死，互相呰毀，",
    "T01n0024_005:0335c18": "互相罵辱。既生諍鬪，執競不休，各各以手，",
    "T01n0024_005:0335c19": "自遮其面，如彼群盲，共相惱亂。」於中有偈：",
    "T01n0024_005:0335c20": "若不能知苦聖諦，　　亦復不知苦集因，",
    "T01n0024_005:0335c21": "所有世間諸苦法，　　此苦滅盡無餘處。",
    "T01n0024_005:0335c22": "於中是道尚不知，　　況知滅苦所行行，",
    "T01n0024_005:0335c23": "如是其心未解脫，　　未得智慧解脫處。",
    "T01n0024_005:0335c24": "彼既不能諦了觀，　　但知趣向生老死，",
    "T01n0024_005:0335c25": "未得免離諸魔縛，　　豈能到於無有處。",
    "T01n0024_005:0335c26": "「諸比丘！若有沙門婆羅門等，能知如實苦聖",
    "T01n0024_005:0335c27": "諦，苦集、苦滅、苦滅道聖諦，如實知者，應當",
    "T01n0024_005:0335c28": "如是隨順修學。彼等長夜和合共行，各各歡",
    "T01n0024_005:0335c29": "喜，無有諍競，同趣一學，猶如水乳共相和",
    "T01n0024_005:0336a01": "合，一處同住，示現教師所說聖法，安樂處",
    "T01n0024_005:0336a02": "住。」此中說偈：",
    "T01n0024_005:0336a03": "若能知是諸有苦，　　及有所生諸苦因，",
    "T01n0024_005:0336a04": "既知一切悉皆苦，　　應令盡滅無有餘。",
    "T01n0024_005:0336a05": "若知此滅由於道，　　便到苦滅所得處，",
    "T01n0024_005:0336a06": "即能具足心解脫，　　及得智慧解脫處。",
    "T01n0024_005:0336a07": "則能到於諸有邊，　　如是不至生老死，",
    "T01n0024_005:0336a08": "長得免脫於魔縛，　　永離世間諸有處。",
    "T01n0024_005:0336a09": "6 阿修羅品起世經阿修羅品第六之一",
    "T01n0024_005:0336a10": "爾時，佛告諸比丘言：「比丘！須彌山王東面，去",
    "T01n0024_005:0336a11": "山過千由旬，大海之下，有鞞摩質多羅阿修",
    "T01n0024_005:0336a12": "羅王國土住處。其處縱廣八萬由旬，七重城",
    "T01n0024_005:0336a13": "壁周匝圍繞、七重欄楯，普遍莊嚴，乃至七重",
    "T01n0024_005:0336a14": "金銀鈴網，周圍挍飾。外有七重多羅行樹，雜",
    "T01n0024_005:0336a15": "色可觀，皆是七寶所共合成，謂金銀琉璃、頗",
    "T01n0024_005:0336a16": "梨赤珠、硨𤦲瑪瑙。一一城壁，高百由旬，厚五",
    "T01n0024_005:0336a17": "十由旬。城壁四面，各各相去五百由旬，則",
    "T01n0024_005:0336a18": "置一門，其門並高三十由旬、闊十二由旬。於",
    "T01n0024_005:0336a19": "一一門，悉有種種却敵樓櫓園苑陂池，諸園",
    "T01n0024_005:0336a20": "苑中各各皆有種種果樹。其樹各有種種葉、",
    "T01n0024_005:0336a21": "種種花、種種果，其果各有種種異香，其氣",
    "T01n0024_005:0336a22": "遠熏。復有種種雜類眾鳥，各各和鳴，出種種",
    "T01n0024_005:0336a23": "聲，其音哀雅。諸比丘！彼阿修羅大城之中，",
    "T01n0024_005:0336a24": "為鞞摩質多羅阿修羅王別立宮殿，其宮名",
    "T01n0024_005:0336a25": "曰設摩婆帝宮城，縱廣一萬由旬，七重城",
    "T01n0024_005:0336a26": "壁，並是七寶之所合成，高百由旬，厚五十",
    "T01n0024_005:0336a27": "由旬。於城四面各各相去五百由旬，便置一",
    "T01n0024_005:0336a28": "門，諸門並高三十由旬，闊十二由旬。其一",
    "T01n0024_005:0336a29": "一門，亦有樓櫓却敵臺閣、園苑陂池、諸花沼",
    "T01n0024_005:0336b01": "等。復有種種眾雜果樹，其樹各有種種葉、",
    "T01n0024_005:0336b02": "種種花、種種果、種種香，其香普熏。有種",
    "T01n0024_005:0336b03": "種鳥，各各和鳴，出種種聲，其音哀雅。",
    "T01n0024_005:0336b04": "「諸比丘！設摩婆帝城內正處中央，為鞞摩質",
    "T01n0024_005:0336b05": "多羅阿修羅王，置集會處，名曰七頭。其處",
    "T01n0024_005:0336b06": "縱廣五百由旬，七重欄楯，周圍校飾，亦有",
    "T01n0024_005:0336b07": "七重金銀鈴網。其外七重多羅行樹，四方圍",
    "T01n0024_005:0336b08": "繞，雜色莊嚴，甚可愛樂，悉是金銀頗梨、珊",
    "T01n0024_005:0336b09": "瑚赤珠、硨𤦲瑪瑙七寶所成。其處四面各有諸",
    "T01n0024_005:0336b10": "門，一一諸門樓櫓却敵，亦是七寶之所合",
    "T01n0024_005:0336b11": "成，雜色間錯，令人樂觀。其地皆是紺青琉",
    "T01n0024_005:0336b12": "璃，柔軟細滑，觸之猶如迦旃隣提迦衣。",
    "T01n0024_005:0336b13": "「諸比丘！彼阿修羅七頭會處，當中自然有一",
    "T01n0024_005:0336b14": "寶柱，高二十由旬，於寶柱下，為鞞摩質多",
    "T01n0024_005:0336b15": "羅阿修羅王，安立寶座。高一由旬，方半",
    "T01n0024_005:0336b16": "由旬，硨𤦲瑪瑙七寶所成，雜色間錯，甚可愛",
    "T01n0024_005:0336b17": "樂，柔軟細滑，觸之猶如迦旃隣提迦衣。其",
    "T01n0024_005:0336b18": "座兩邊，各有十六小阿修羅所坐之處，亦以",
    "T01n0024_005:0336b19": "七寶之所成就，所謂金銀乃至瑪瑙，雜色可",
    "T01n0024_005:0336b20": "觀，柔軟細滑，觸之猶如迦旃隣提迦衣。",
    "T01n0024_005:0336b21": "「諸比丘！彼阿修羅七頭會處，東面有鞞摩質",
    "T01n0024_005:0336b22": "多羅阿修羅王宮，其處縱廣一千由旬，七重",
    "T01n0024_005:0336b23": "垣牆、七重欄楯、七重鈴網。外有七重多羅",
    "T01n0024_005:0336b24": "行樹，四面周匝，莊嚴圍繞，雜色間錯，甚可",
    "T01n0024_005:0336b25": "愛樂，亦是七寶之所成就，所謂金銀琉璃、頗",
    "T01n0024_005:0336b26": "梨赤珠、硨𤦲瑪瑙。於四方面，各有諸門，一",
    "T01n0024_005:0336b27": "一諸門，皆有樓櫓却敵臺閣、園苑陂池、諸花",
    "T01n0024_005:0336b28": "沼等。復有諸樹，其樹各有種種葉，種種花、",
    "T01n0024_005:0336b29": "種種果、種種香，其香普熏。有種種鳥，各各",
    "T01n0024_005:0336c01": "和鳴，出種種聲，其音哀雅。",
    "T01n0024_005:0336c02": "「諸比丘！彼阿修羅七頭會處，南西北方，各",
    "T01n0024_005:0336c03": "有宮殿，皆是諸小阿修羅王所住之處，其處",
    "T01n0024_005:0336c04": "縱廣或九百由旬，或八百、七百、六百、五百、四",
    "T01n0024_005:0336c05": "百、三百、二百由旬，其最小者，猶尚縱廣一百",
    "T01n0024_005:0336c06": "由旬，七重垣牆，略說乃至種種眾鳥，各各",
    "T01n0024_005:0336c07": "和鳴。",
    "T01n0024_005:0336c08": "「復次，諸比丘！彼阿修羅七頭會處四面，復有",
    "T01n0024_005:0336c09": "一切最小阿修羅等所住宮殿，其處縱廣或",
    "T01n0024_005:0336c10": "九十由旬，或八十七十、六十五十、四十三十、",
    "T01n0024_005:0336c11": "二十由旬，最極小者，猶尚縱廣十二由旬，",
    "T01n0024_005:0336c12": "七重垣牆，略說乃至有種種鳥，各各和鳴。",
    "T01n0024_005:0336c13": "「諸比丘！彼阿修羅七頭會處東面，有鞞摩質",
    "T01n0024_005:0336c14": "多羅阿修羅王苑，名娑羅林。其林縱廣一千",
    "T01n0024_005:0336c15": "由旬，七重垣牆、七重欄楯、七重鈴網，皆瑪瑙",
    "T01n0024_005:0336c16": "等七寶所成。於四方面，各有諸門，一一諸",
    "T01n0024_005:0336c17": "門，樓櫓却敵，雜色可觀，亦是七寶之所成",
    "T01n0024_005:0336c18": "就，所謂金銀乃至瑪瑙。",
    "T01n0024_005:0336c19": "「諸比丘！彼阿修羅七頭會處南面，復有鞞摩",
    "T01n0024_005:0336c20": "質多羅阿修羅王苑，名奢摩梨林。其林縱廣",
    "T01n0024_005:0336c21": "亦千由旬，七重垣牆、七重欄楯、七重鈴網，",
    "T01n0024_005:0336c22": "並瑪瑙等七寶所成。於四方面，各有諸門，",
    "T01n0024_005:0336c23": "一一諸門，皆有樓櫓，雜色可觀，亦為七寶",
    "T01n0024_005:0336c24": "之所成就，所謂金銀乃至瑪瑙。",
    "T01n0024_005:0336c25": "「諸比丘！彼阿修羅七頭會處北面，亦有鞞摩",
    "T01n0024_005:0336c26": "質多羅阿修羅王苑，名難陀那林。其林縱廣",
    "T01n0024_005:0336c27": "亦千由旬，七重垣牆、七重欄楯、七重鈴網，",
    "T01n0024_005:0336c28": "皆瑪瑙等七寶所成。於四方面，各有諸門，",
    "T01n0024_005:0336c29": "一一諸門，並皆具有樓櫓却敵，雜色可觀，",
    "T01n0024_005:0337a01": "乃至悉是硨𤦲瑪瑙，諸珍寶物之所成就。然",
    "T01n0024_005:0337a02": "此諸門，唯無臺閣，自餘莊嚴，與前同等。",
    "T01n0024_005:0337a03": "「諸比丘！其娑羅林、奢摩梨林，二林之間，鞞",
    "T01n0024_005:0337a04": "摩質多羅阿修羅王，有一大池，名曰難陀。",
    "T01n0024_005:0337a05": "其池縱廣五百由旬，水甚涼冷，澄潔輕美，",
    "T01n0024_005:0337a06": "常不渾濁。七種寶塼，廁填間錯，七重板砌、",
    "T01n0024_005:0337a07": "七重欄楯、七重鈴網，周匝懸垂。其外七重",
    "T01n0024_005:0337a08": "多羅行樹，四面圍繞，雜色可觀，皆瑪瑙等",
    "T01n0024_005:0337a09": "七寶所成。於四方面，各有階道，雜色間錯，",
    "T01n0024_005:0337a10": "令人樂觀，亦為七寶之所成就。復有諸花，",
    "T01n0024_005:0337a11": "遍生池中，所謂優鉢羅花、鉢頭摩花、究牟",
    "T01n0024_005:0337a12": "陀花、奔茶利花。形如火者，火色火光；形如",
    "T01n0024_005:0337a13": "金者，金色金光；其形青者，青色青光；其形",
    "T01n0024_005:0337a14": "赤者，赤色赤光；其形白者，白色白光；其形",
    "T01n0024_005:0337a15": "綠者，綠色綠光。團如車輪，其花光明，照",
    "T01n0024_005:0337a16": "一由旬。香氣所熏，亦一由旬。池中又出無",
    "T01n0024_005:0337a17": "量藕根，大如車軸，割之汁出，色白如乳，其",
    "T01n0024_005:0337a18": "味甘美，猶如上蜜。",
    "T01n0024_005:0337a19": "「諸比丘！其俱毘陀羅及難陀那，二林中間，",
    "T01n0024_005:0337a20": "鞞摩質多羅阿修羅王，有一大樹，名蘇質怛",
    "T01n0024_005:0337a21": "邏波吒羅。其本周圍滿七由旬，根下入地二",
    "T01n0024_005:0337a22": "十一由旬，其身上出高百由旬，枝葉蔭覆五",
    "T01n0024_005:0337a23": "十由旬，其院周迴五百由旬，其外亦有七重",
    "T01n0024_005:0337a24": "垣牆，略說乃至周匝圍繞，雜色可觀，及硨𤦲",
    "T01n0024_005:0337a25": "瑪瑙等七寶所成。於四方面亦有諸門，並",
    "T01n0024_005:0337a26": "皆七寶之所成就，一一諸門亦有樓櫓却敵，",
    "T01n0024_005:0337a27": "略說乃至種種眾鳥，各各和鳴。",
    "T01n0024_005:0337a28": "起世經卷第五"
}