{
    "T17n0732_001:0530a22": "No. 732",
    "T17n0732_001:0530a23": "佛說罵意經",
    "T17n0732_001:0530a25": "後漢安息國三藏安世高譯",
    "T17n0732_001:0530a26": "佛說罵意。十方蟲蟻一切皆噉已，十方蟲蟻",
    "T17n0732_001:0530a27": "一切亦噉我——何不知慚？十方蟲蟻一切我",
    "T17n0732_001:0530a28": "為作婦，我亦一切取十方蟲蟻作婦——何不能",
    "T17n0732_001:0530a29": "作愧？在生死大久不可數，當種習道，不當",
    "T17n0732_001:0530b01": "習種畜生業。犯婬妷有五罪：一者，亡錢財；",
    "T17n0732_001:0530b02": "二者，墮驚怖；三者，畏縣官；四者，得怨禍；五者，",
    "T17n0732_001:0530b03": "己命盡墮惡地獄中。",
    "T17n0732_001:0530b04": "人從色飲食得身，作人無所畏，但恐得畜生，",
    "T17n0732_001:0530b05": "從入地獄、餓鬼中耳！道人除鬚髮，行乞食，忍",
    "T17n0732_001:0530b06": "於飢渴；去家，棄財產；目不妄視，守護六根；",
    "T17n0732_001:0530b07": "避惡因緣，為欲脫苦。又起一意有百劫殃，",
    "T17n0732_001:0530b08": "譬如種穀百倍萬倍，穀無所知，常得萬倍。人",
    "T17n0732_001:0530b09": "意有知，恐不啻耳！",
    "T17n0732_001:0530b10": "人坐行道，若見海水蟲、若所有物，皆前世水",
    "T17n0732_001:0530b11": "中蟲物。若禽獸，通世作禽獸，今世得因緣故，",
    "T17n0732_001:0530b12": "罪但當行多，所見皆為罪，當覺是意，前世為",
    "T17n0732_001:0530b13": "共地獄中。",
    "T17n0732_001:0530b14": "過去罪為衰，現在為罪未為殃。惡有父母：",
    "T17n0732_001:0530b15": "癡為惡父，愛為惡母。善亦有父母：三十七品",
    "T17n0732_001:0530b16": "經為善父，六波羅蜜為善母。復有父母：佛為",
    "T17n0732_001:0530b17": "父，法為母。隨佛語，案法行，是為父母行。",
    "T17n0732_001:0530b18": "人墮地獄中，鬼欲持棒擊之。其人意便念：「鬼",
    "T17n0732_001:0530b19": "會當復滅不得久！」意念如是，則便解脫生天",
    "T17n0732_001:0530b20": "上。",
    "T17n0732_001:0530b21": "有六事沒法：一者，不事佛；二者，不事法；三者，",
    "T17n0732_001:0530b22": "不事戒比丘僧；四者，不事黠人；五者，不多教",
    "T17n0732_001:0530b23": "人精進行道；六者，論議賢者。却是六事為增",
    "T17n0732_001:0530b24": "法。",
    "T17n0732_001:0530b25": "不當於福中作罪，寧於罪中作福。人在學處",
    "T17n0732_001:0530b26": "不行道、誦經，是為於福中作罪；人得病瘦、縣",
    "T17n0732_001:0530b27": "官、水火、亡錢財不憂，是為罪中作福。不當於",
    "T17n0732_001:0530b28": "福中作罪，燒香、散花、乘車，訶作是取是候，是",
    "T17n0732_001:0530b29": "為福中作罪。",
    "T17n0732_001:0530c01": "殺有九輩，罪有輕重。寧殺千頭蟻，不殺一頭",
    "T17n0732_001:0530c02": "蠅。如是上至人，殺大得罪益大。作百佛寺，不",
    "T17n0732_001:0530c03": "如活一人。活十方天下人，不如守意一日。人",
    "T17n0732_001:0530c04": "得好意，其福難量。",
    "T17n0732_001:0530c05": "施與惡人物，後當與惡人為因緣，是為受惱。",
    "T17n0732_001:0530c06": "施與善人物，是為福相從。亦不當受惡人",
    "T17n0732_001:0530c07": "物，後與相逢，是為惱得惱。寧受善人物，施",
    "T17n0732_001:0530c08": "與善人物，不當受惡人物，施與惡人。寧與惡",
    "T17n0732_001:0530c09": "人物，不受善人物；寧受善人物，不受惡人物。",
    "T17n0732_001:0530c10": "人得惡意當斷，得善亦當斷。惡意者，地獄、",
    "T17n0732_001:0530c11": "畜生、餓鬼；善意者，天上、人中——一切當斷。有五",
    "T17n0732_001:0530c12": "魔生亂人意，令人不得道：一者，天魔；二者，罪",
    "T17n0732_001:0530c13": "魔；三者，行魔；四者，惱魔；五者，死魔。道人行",
    "T17n0732_001:0530c14": "道，當覺是五魔。有五事，十方佛無能制者：一",
    "T17n0732_001:0530c15": "者，宿命當忘；二者，命應當上生；三者，命當盡",
    "T17n0732_001:0530c16": "壞；四者，命當老；五者，命當死。是事無能制",
    "T17n0732_001:0530c17": "者。",
    "T17n0732_001:0530c18": "人在生有四事：一者，有善計善相隨。二者有",
    "T17n0732_001:0530c19": "惡計惡相隨。三者有善計惡相隨。四者有惡",
    "T17n0732_001:0530c20": "計善相隨。",
    "T17n0732_001:0530c21": "人所有所念，意亦滅，身亦滅，所見因緣亦滅。",
    "T17n0732_001:0530c22": "後世行受殃福者，譬如種果，今年已熟墮地，",
    "T17n0732_001:0530c23": "後年復有果。罪譬如樹，意因緣譬如果。人",
    "T17n0732_001:0530c24": "所作善惡，有四神知之：一者，地神知之；二者，",
    "T17n0732_001:0530c25": "天神知之；三者，傍人知之；四者，自意知之。",
    "T17n0732_001:0530c26": "有三因緣固道：一者，行；二者，受；三者，殃。作惡",
    "T17n0732_001:0530c27": "事，是為行；已生，是為受；已受，為殃。有五屠家",
    "T17n0732_001:0530c28": "子，暮歸便念道，後壽終於惡道中，暮夜以五",
    "T17n0732_001:0530c29": "樂樂之至明，復以五毒治之。",
    "T17n0732_001:0531a01": "有二輩人受佛語，謂已黠人、亦癡人，是為二",
    "T17n0732_001:0531a02": "輩。三事不可見，譬如持戒，諸惡不可見。",
    "T17n0732_001:0531a03": "道人傳經已，行道有四受福：一者，行道一心，",
    "T17n0732_001:0531a04": "無所食飲，得受人禮；二者，素貧窮無所有，得",
    "T17n0732_001:0531a05": "受人禮；三者，居自有足，不得受人禮；四者，人",
    "T17n0732_001:0531a06": "身行道，乍食取足不得多受。",
    "T17n0732_001:0531a07": "人語應經法當受，不應莫受，聞經亦爾。為人",
    "T17n0732_001:0531a08": "說經，雖亂人意，無有罪。何以故？本說經時，不",
    "T17n0732_001:0531a09": "欲亂人意，說經雖亂人意，譬如食毒當死，因",
    "T17n0732_001:0531a10": "教服止毒藥，便不復死，佛經譬如止毒藥。道",
    "T17n0732_001:0531a11": "人有四事，火不能燒，兵不能加：一者，佛所",
    "T17n0732_001:0531a12": "使未受；二者，得滅盡；三者，得四禪；四者，在道",
    "T17n0732_001:0531a13": "意，不在生死。",
    "T17n0732_001:0531a14": "佛在世時到人家，主人便閉門，不欲令餘人",
    "T17n0732_001:0531a15": "見佛，後世兩目無所見，是故佛經欲發露。然",
    "T17n0732_001:0531a16": "燈得天眼，亦得遠見，亦得光明；作炷，得好",
    "T17n0732_001:0531a17": "眼眶；與麻油膏，得好瞳子；與火，得識諦。從是",
    "T17n0732_001:0531a18": "因緣，得好眼與燈，後世得金銀珍寶器。",
    "T17n0732_001:0531a19": "人來說惡事，迷亂人意是魔，所作當覺；是",
    "T17n0732_001:0531a20": "名好人得惡父母，是為罪。魔人來罵，但有風，",
    "T17n0732_001:0531a21": "耳當避之，是為惡風；不避，反為惡人風所中。",
    "T17n0732_001:0531a22": "從是五得坐，是五行墮惡道。",
    "T17n0732_001:0531a23": "入眾人聚會中，有四輩事應牽出：一者，非法",
    "T17n0732_001:0531a24": "說為亂人意到，便牽出；二者，見所語非，不制，",
    "T17n0732_001:0531a25": "為牽出；三者，見所為不是，不教，為牽出，四者，",
    "T17n0732_001:0531a26": "所問不如法，不復與語，為牽出。聚者比近道",
    "T17n0732_001:0531a27": "人聚中，蚤、虱、蟲、蟻齧人，有四因緣：一者，宿",
    "T17n0732_001:0531a28": "命當從受罪；二者，魔來壞人，不欲使得道；三",
    "T17n0732_001:0531a29": "者，不索淨處；四者，不等心。",
    "T17n0732_001:0531b01": "有八輩人不可信：一者，貪人；二者，嫉人；三者，",
    "T17n0732_001:0531b02": "瞋恚人；四者，輕薄人；五者，吏人；六者，異心人；",
    "T17n0732_001:0531b03": "七者，怨家人；八者，女人、縣官、水火、蛇蚖、利",
    "T17n0732_001:0531b04": "刀，是不可近，近便殺人。",
    "T17n0732_001:0531b05": "貪愛經有五輩：一者，欲使人知我有經，多欲",
    "T17n0732_001:0531b06": "自貢高得名聞故；二者，欲持行窮，人自不解；",
    "T17n0732_001:0531b07": "三者，欲依經受人禮；四者，一切欲令人皆從",
    "T17n0732_001:0531b08": "我受經，我為師故；五者，求經欲脫生死得度",
    "T17n0732_001:0531b09": "世道，可與經道。",
    "T17n0732_001:0531b10": "學經有五輩：一者，意欲多聞經；二者，欲多行",
    "T17n0732_001:0531b11": "福；三者，欲解經；四者，為他人說經；五者，欲斷",
    "T17n0732_001:0531b12": "生死。",
    "T17n0732_001:0531b13": "五嫉者：一者，如人共事師，欲令獨愛我，不欲",
    "T17n0732_001:0531b14": "令復愛餘人，是為居嫉；二者，自念我但作人，",
    "T17n0732_001:0531b15": "獨生小姓家，是為生嫉；三者，見他人富有，",
    "T17n0732_001:0531b16": "願欲與等，是為財嫉；四者，佛有深經獨欲得",
    "T17n0732_001:0531b17": "之，不欲令餘人得之，是為經嫉；五者，見他人",
    "T17n0732_001:0531b18": "端正，自念我獨不如，是為色嫉。犯是五嫉不",
    "T17n0732_001:0531b19": "得道。",
    "T17n0732_001:0531b20": "道人莫墮五諍：一者，諍佛；二者，諍法；三",
    "T17n0732_001:0531b21": "者，諍戒；四者，諍經；五，諍賢者。道人莫諍",
    "T17n0732_001:0531b22": "有是、無是也。",
    "T17n0732_001:0531b23": "有五誤堅：一者，身誤堅；二者，要誤堅；三者，邪",
    "T17n0732_001:0531b24": "誤堅；四者，貪誤堅；五者，誡誤堅。有七婬：一者，",
    "T17n0732_001:0531b25": "見衣被色；二者，聞珠環聲；三者，聞婦人語聲；",
    "T17n0732_001:0531b26": "四者，心意念談女人；五者，眼視；六者，念夫",
    "T17n0732_001:0531b27": "婦禮；七者，意思想犯。是七婬不得道。人喜忘",
    "T17n0732_001:0531b28": "有五因緣：一者，身忘；二者，多念忘；三者，著愛；",
    "T17n0732_001:0531b29": "四者，見著；五者，本宿命者，謂故世惱人、斷語",
    "T17n0732_001:0531c01": "驚怖人。勞忘，謂意念勞。飲酒得毒，四分飲水",
    "T17n0732_001:0531c02": "得天氣，四分臥出得死，四分說善言得天，四",
    "T17n0732_001:0531c03": "分說惡事得地獄——四分地獄。王有婦，弟死當",
    "T17n0732_001:0531c04": "入地獄中，婦白王言：「莫令我弟入是獄中！」王",
    "T17n0732_001:0531c05": "言：「汝為我止之。」其弟欲入，婦言：「是獄門不",
    "T17n0732_001:0531c06": "可入！」弟言：「是中多所有。」便走入獄中。人為罪",
    "T17n0732_001:0531c07": "所牽如是。",
    "T17n0732_001:0531c08": "人有直取他人犁軛用，不報其主，犁已欲",
    "T17n0732_001:0531c09": "還之。佛言：「不應，爾已為盜！」人言：「我欲作金",
    "T17n0732_001:0531c10": "軛償之。」佛言：「盜不解。」",
    "T17n0732_001:0531c11": "人持戒乃孝順，報父母恩耳。何以故？不殺",
    "T17n0732_001:0531c12": "萬物得長生，不盜物皆富，不婬、不亂、不欺皆",
    "T17n0732_001:0531c13": "信，不飲酒皆淨，父母有時墮是中便安隱。於",
    "T17n0732_001:0531c14": "佛寺中齋宿，不得臥沙門繩床、榻橙、机上及",
    "T17n0732_001:0531c15": "被中，皆為犯戒。",
    "T17n0732_001:0531c16": "人請道人，道人未食，不應問經；道人為說，有",
    "T17n0732_001:0531c17": "罪。道人食，乃得問經道。",
    "T17n0732_001:0531c18": "不持戒、不行道，居佛寺中不如自投釜中，釜",
    "T17n0732_001:0531c19": "中燒一身耳。不持戒、不行道，在佛寺中，燒無",
    "T17n0732_001:0531c20": "數身。",
    "T17n0732_001:0531c21": "道人亦應說經，人有問經者，無違。人持物上",
    "T17n0732_001:0531c22": "道人，不應問經，後乃得問。受物亦不應說經，",
    "T17n0732_001:0531c23": "有罪。",
    "T17n0732_001:0531c24": "道人有五因緣，請不可行：一者，請甲不如乙，",
    "T17n0732_001:0531c25": "不當行；二者，請乙不如請甲，不當行；三者，若",
    "T17n0732_001:0531c26": "請甲，甲言為故請乙，乙不當行；四者，我從遠",
    "T17n0732_001:0531c27": "方來，即時不請，後乃請，不應行；五者，若怨家",
    "T17n0732_001:0531c28": "不相便與之同里相近。若坐中，不當行。何以",
    "T17n0732_001:0531c29": "故？睡眠用止意故。止有三輩：一者，生死行止；",
    "T17n0732_001:0532a01": "二者，道行意不至，生死因緣意中止故。復睡",
    "T17n0732_001:0532a02": "眠人喜睡眠，有三因緣：一者，多食；二者，飲；三",
    "T17n0732_001:0532a03": "者，憂。復有三因緣：一者，身休息；二者，餘意極",
    "T17n0732_001:0532a04": "臥出更受意；三者，留受故。",
    "T17n0732_001:0532a05": "人臥出有意、有識、有壽、有命、有喘、有息，晝日",
    "T17n0732_001:0532a06": "凡三萬六千五百息小完等耳。有八行除睡",
    "T17n0732_001:0532a07": "眠：一者，小食；二者，坐；三者，立；四者經行；五",
    "T17n0732_001:0532a08": "者，誦經；六者，視星；七者，洗面；八者，觀骨。不",
    "T17n0732_001:0532a09": "解當念諸善事，意已轉，當自還物。欲得福道",
    "T17n0732_001:0532a10": "定意故，得念餘事已自解。",
    "T17n0732_001:0532a11": "有身得福，有口意得福，有空得福；亦有身得",
    "T17n0732_001:0532a12": "罪，亦有口意得罪，亦有空得罪。空得福者，謂",
    "T17n0732_001:0532a13": "夢得金銀、珍寶、豪貴、富樂，是為空得福。空得",
    "T17n0732_001:0532a14": "罪者，夢人來殺人，若侵人，是為空得罪。口教",
    "T17n0732_001:0532a15": "人作惡，若勸人殺人，後因緣橫為人所捶，是",
    "T17n0732_001:0532a16": "為坐口罪意；自作因為緣，人所傷殺，是為意",
    "T17n0732_001:0532a17": "罪。",
    "T17n0732_001:0532a18": "人所以有善惡夢者，欲飲食、無有物，但有意，",
    "T17n0732_001:0532a19": "因夢好飲食。意欲殺人，因夢人來殺之。皆有",
    "T17n0732_001:0532a20": "因緣，或前世、後世或現世。上夜夢者，朝暮",
    "T17n0732_001:0532a21": "現在事。",
    "T17n0732_001:0532a22": "夢所為善惡，皆意所作，所對亦俱意。譬如有",
    "T17n0732_001:0532a23": "人直取一物觀視已，便藏去之。雖不見，意念",
    "T17n0732_001:0532a24": "即來，與見無異。前世所作，便自與今世意作",
    "T17n0732_001:0532a25": "對。",
    "T17n0732_001:0532a26": "人死後復坐住者，用生時喜作鬼恐人；或世",
    "T17n0732_001:0532a27": "得病時，語邊人呼我覺。以是故，已死復起坐",
    "T17n0732_001:0532a28": "住。",
    "T17n0732_001:0532a29": "墮龍中有四因緣：一者，多布施；二者，多瞋恚；",
    "T17n0732_001:0532b01": "三者，輕易人；四者，自貢高坐。是為四事作",
    "T17n0732_001:0532b02": "龍。上頭一得福，後三事得龍身。",
    "T17n0732_001:0532b03": "《律經》說：諸畜生有角者，為前世喜著角，橫叉",
    "T17n0732_001:0532b04": "為好，得角罪，畜生身。或有異色者，為著彩",
    "T17n0732_001:0532b05": "衣，有惡意，貪以為好，故得是罪。",
    "T17n0732_001:0532b06": "鸚鵡有赤脣嘴、赤足者，前世喜彩衣、朱脣。女",
    "T17n0732_001:0532b07": "人喜著長裙，後世墮雉鸐中長尾，皆過世所",
    "T17n0732_001:0532b08": "喜，今因得之。",
    "T17n0732_001:0532b09": "人及畜生身體多瘡者，前世以木竹刺生魚、",
    "T17n0732_001:0532b10": "畜生口故，今世得罪如是。",
    "T17n0732_001:0532b11": "若人畜生視見，有喜者、有瞋恚者，為前世相",
    "T17n0732_001:0532b12": "與善，今世相見便喜；前世不可故，今相見不",
    "T17n0732_001:0532b13": "喜。",
    "T17n0732_001:0532b14": "作畜生為惡福，得食便喜，是為惡喜。謂其人",
    "T17n0732_001:0532b15": "前世作惡已便喜，故得是福。畜生不得美",
    "T17n0732_001:0532b16": "食，有三因緣：一者，不習；二者，善福盡；三者，罪",
    "T17n0732_001:0532b17": "使自然。",
    "T17n0732_001:0532b18": "畜生亦欲色、聲、香、味、細滑，亦自相與語，但不",
    "T17n0732_001:0532b19": "能如人語耳。女人有鬚者，故世從羊中、鷄鶩",
    "T17n0732_001:0532b20": "地中來，以故有鬚。",
    "T17n0732_001:0532b21": "魚鼈無聲者，前世斷人語頭故。魚生不即生，",
    "T17n0732_001:0532b22": "乃七日乃生故；著草木在乾處四五十歲，得",
    "T17n0732_001:0532b23": "水乃生。所以多子者，作惡人多，罪同俱生。好",
    "T17n0732_001:0532b24": "瞋恚、嫉妬、癡、婬，行是四，墮獼猴中；作事不安",
    "T17n0732_001:0532b25": "諦，亦墮獼猴中。人好作倡伎，後世墮鳥、蟲、",
    "T17n0732_001:0532b26": "獼猴中。喜學殺祠祀，後世墮羊中。何以故？斷",
    "T17n0732_001:0532b27": "人頭皮剝皮解。或前世喜劫人，解取人衣被，",
    "T17n0732_001:0532b28": "故得殃。蟲亦復前世劫人，解取人衣被，令寒",
    "T17n0732_001:0532b29": "凍向火。故自先得是殃，吐絲自凍，入湯火中",
    "T17n0732_001:0532c01": "死。愚癡喜殺，後世作猪。驚怖人，後世作鹿。多",
    "T17n0732_001:0532c02": "貪嗜美，後世作蠅。好捶人，後世作驢。所以長",
    "T17n0732_001:0532c03": "耳者，好挽人耳。畜生好搏人耳，或故世征卒。",
    "T17n0732_001:0532c04": "何以故？一卒傳，餘卒皆作聲；一驢鳴，餘驢亦",
    "T17n0732_001:0532c05": "鳴。負債不償，作牛。牛所以破蹄者，有二因",
    "T17n0732_001:0532c06": "緣：一者，負債；二者，好著木屐以作好。馬所",
    "T17n0732_001:0532c07": "以完蹄者，有二因緣：一者，負債；二者，好著木",
    "T17n0732_001:0532c08": "舄以為好。",
    "T17n0732_001:0532c09": "有六人共為伴，俱墮地獄中，同在一釜中皆",
    "T17n0732_001:0532c10": "欲說本罪：一人言：「沙」，二人言：「那」，三人言：「持」，四",
    "T17n0732_001:0532c11": "人言：「涉」，五人言：「姑」，六人言：「陀羅」。佛見之便笑，",
    "T17n0732_001:0532c12": "目連問佛何以笑？佛言：「有六人為伴，共在地",
    "T17n0732_001:0532c13": "獄釜中，各欲自說湯沸踊躍，不能得再語，各",
    "T17n0732_001:0532c14": "一語便復沒。第一人言沙者，世間六千億萬",
    "T17n0732_001:0532c15": "歲，在地獄中為一日，當何時竟也？第二人言",
    "T17n0732_001:0532c16": "那者，無有期，亦不知當何時得脫？第三人",
    "T17n0732_001:0532c17": "言持者，咄咄當用生為治生，如是不能得自",
    "T17n0732_001:0532c18": "制意，過世我所多少不知厭足。第四人言涉",
    "T17n0732_001:0532c19": "者，我治生至誠，亦令我財產屬他人，我為得",
    "T17n0732_001:0532c20": "苦痛。第五人言姑者，誰當保我從地獄中得",
    "T17n0732_001:0532c21": "出，便不復犯道禁，得上天受天下樂者。第",
    "T17n0732_001:0532c22": "六人言陀羅者，是事上頭本不為心計，譬如",
    "T17n0732_001:0532c23": "驅車失大道，入邪道折車輻，悔無所復及。」",
    "T17n0732_001:0532c24": "佛說四關，從世間上至第六天為死關，從",
    "T17n0732_001:0532c25": "第七天上至十八天為空關，從十九天上至",
    "T17n0732_001:0532c26": "二十三天為非常關，從二十五天上至二十",
    "T17n0732_001:0532c27": "八天為出關。出是四關，為出要。極福不過二",
    "T17n0732_001:0532c28": "十八天，極惡不過阿鼻泥犁，其餘殃罪，皆有",
    "T17n0732_001:0532c29": "多少。從一事便有三毒，從三毒便有三惡",
    "T17n0732_001:0533a01": "道；無有三惡道，人亦皆得道。從阿鼻大泥犁",
    "T17n0732_001:0533a02": "至六天同為一界；從七天上至十九天同行",
    "T17n0732_001:0533a03": "四等心，復為一界；從二十五天行非常、苦、空、",
    "T17n0732_001:0533a04": "非身，上至二十八天，復為一界。不脫二十",
    "T17n0732_001:0533a05": "八天，三毒未盡，復下作人，往來三界，欲求出",
    "T17n0732_001:0533a06": "要，當滅思想。",
    "T17n0732_001:0533a07": "從阿鼻摩訶泥犁上至第六天為欲界；從七",
    "T17n0732_001:0533a08": "天上至十九天為色界；從二十五天上至二",
    "T17n0732_001:0533a09": "十八天為無有色界，無有思想，亦有思想。從",
    "T17n0732_001:0533a10": "阿鼻泥犁以上至二十八天為生死界；過",
    "T17n0732_001:0533a11": "二十八天，為無為界。斷貪婬，乃到色界；斷瞋",
    "T17n0732_001:0533a12": "恚，墮無思想界；斷愚癡，乃到要出。三界有",
    "T17n0732_001:0533a13": "三處：一者，從阿鼻泥犁上至六天，為貪婬處；",
    "T17n0732_001:0533a14": "二者，從七天上至十九天，名為行色著；三者，",
    "T17n0732_001:0533a15": "除四天上至阿那含，從二十五天上至二十",
    "T17n0732_001:0533a16": "八天，無有思想亦有思想，名為行無有色。是",
    "T17n0732_001:0533a17": "為三處，墮生、死轉行色著。譬如火光但可",
    "T17n0732_001:0533a18": "見，不可得持也。在貪欲處，在喜色處，是為",
    "T17n0732_001:0533a19": "三處。從泥犁、畜生、餓鬼，貪婬色當出向，三活",
    "T17n0732_001:0533a20": "在願。何等道",
    "T17n0732_001:0533a21": "要？有三本：有惡本，有善本，有道本。地獄、畜生、",
    "T17n0732_001:0533a22": "餓鬼，是為惡本；從人中上至第六天，是為善",
    "T17n0732_001:0533a23": "本；從第七天以上出十二門，是為道本。已到",
    "T17n0732_001:0533a24": "二十八天，不得脫者，有三因緣：一者，貪；二者，",
    "T17n0732_001:0533a25": "有癡；三者，有意。故不得脫。已出十二門，當願",
    "T17n0732_001:0533a26": "無有意。三毒不斷，不上脫者，未盡故。二十八",
    "T17n0732_001:0533a27": "天何以故？先身本世間時，不貪身、散意故，斷",
    "T17n0732_001:0533a28": "外七事；上第六天受福，斷內三事。上十八天",
    "T17n0732_001:0533a29": "上，從二十一天為四處，屬阿那含。",
    "T17n0732_001:0533b01": "行十善有生第一天上者，有生第六天上者，",
    "T17n0732_001:0533b02": "作善有多少，故不同處。行十惡有入地獄者，",
    "T17n0732_001:0533b03": "有入畜生、餓鬼者，作惡有輕重，故不同處。行",
    "T17n0732_001:0533b04": "善復得惡，行惡復得善，善中有小惡，惡中有",
    "T17n0732_001:0533b05": "小善，微不可見。善中無小惡，亦不復墮惡中；",
    "T17n0732_001:0533b06": "惡中無小善，亦不得出。極惡極惡不過阿鼻",
    "T17n0732_001:0533b07": "泥犁，極善不過二十八天，不覺知微意故，",
    "T17n0732_001:0533b08": "不得脫也。一切從行十善得生天上人中，天",
    "T17n0732_001:0533b09": "人所以化生者，本在世間時不向色，覺惡露",
    "T17n0732_001:0533b10": "不淨，從是得化生；有向意便當更女子胞",
    "T17n0732_001:0533b11": "胎。諸天得化生，有五因緣：一者，不近女人；二",
    "T17n0732_001:0533b12": "者，意不起；三者，不願小兒；四者，喜獨坐；五者，",
    "T17n0732_001:0533b13": "不用世間。不貪身，亦得化生也。",
    "T17n0732_001:0533b14": "人命欲絕時，當持意，念息已，意者著喘息有",
    "T17n0732_001:0533b15": "時。從第一天上是意息觀身有三十二物者，",
    "T17n0732_001:0533b16": "計：髮、毛、齒、骨、皮、肉、五藏，十一事屬地；淚、涕、唾、",
    "T17n0732_001:0533b17": "膿、血、肪、髓、小便，七事屬水；溫熱注、消食，二事",
    "T17n0732_001:0533b18": "屬火；風有十二事。是三十二物皆從地、水、火、",
    "T17n0732_001:0533b19": "風出。何等為地？人生從穀精氣，穀為地，意為",
    "T17n0732_001:0533b20": "種，精氣為水，兩便合，生身故。求一衣、一食，是",
    "T17n0732_001:0533b21": "為養氣，護主人身。為本無故，滅盡無常。得道，",
    "T17n0732_001:0533b22": "便知身非身，念身不久，要當死敗。意為人",
    "T17n0732_001:0533b23": "種，便守意一心。癡人不可守護魂魄神，但",
    "T17n0732_001:0533b24": "養四柯，為色味所欺，謂身是我，計不知惡，一",
    "T17n0732_001:0533b25": "切從身起飲食貪味，便墮苦，往來生死不脫。",
    "T17n0732_001:0533b26": "本逢惡對，魂魄空去，趣善惡之道，身死墮",
    "T17n0732_001:0533b27": "地，日夜消腐，亦本無所有，但意行故化成，身",
    "T17n0732_001:0533b28": "死皆歸土，萬物亦爾，皆過去是為非常。人不",
    "T17n0732_001:0533b29": "自計，多念萬端，皆不為一已，是為苦。身死索",
    "T17n0732_001:0533c01": "棄，萬端亦爾，亦滅是為已，復生生復苦，便作",
    "T17n0732_001:0533c02": "善惡行，種栽未知所趣，是為非身。道人行道，",
    "T17n0732_001:0533c03": "當為斷。人不知四非常，終不得道。己自計身，",
    "T17n0732_001:0533c04": "視諸死敗，知人物皆空，空無所有，意便守",
    "T17n0732_001:0533c05": "止，得行歡喜。已得行，心便安。不離五者，其心",
    "T17n0732_001:0533c06": "一，是為道。",
    "T17n0732_001:0533c07": "己自計身，知無所有，便身意止，痛痒意法亦",
    "T17n0732_001:0533c08": "身意止。止謂三事，痛痒止，痛痒意止，謂四事：",
    "T17n0732_001:0533c09": "貪欲止，意止內三事；思想止、作意止，謂識滅",
    "T17n0732_001:0533c10": "外法止。是為四意止。止便守，守止便觀。故經",
    "T17n0732_001:0533c11": "言：「止觀俱行，為得四諦。」",
    "T17n0732_001:0533c12": "故佛言：「獨坐思惟自意，謂思惟滅色、痛痒、思",
    "T17n0732_001:0533c13": "想、生死、識。」自意止者，外滅意止，常行如有，見",
    "T17n0732_001:0533c14": "道為如有，坐行便自見故。經言：「比丘能如是",
    "T17n0732_001:0533c15": "內意止乃守止。」是意當先觀，思惟滅念，念待",
    "T17n0732_001:0533c16": "自意便守意。意不出身，為道人待外，謂萬物；",
    "T17n0732_001:0533c17": "念在內，謂思。識欲滅念，待常念物非常敗，皆",
    "T17n0732_001:0533c18": "非我所，我亦非物。生急念念死時，持何等去？",
    "T17n0732_001:0533c19": "持善持一心，持諷經多樂故。佛言：「是汝物持",
    "T17n0732_001:0533c20": "去，其餘一切皆非我所。」意當識念何等恩愛",
    "T17n0732_001:0533c21": "會當別離，各自消腐，念之但亂人意、隨人",
    "T17n0732_001:0533c22": "罪，要有還身守淨，趣泥洹道。",
    "T17n0732_001:0533c23": "佛從一心至九道，念四色皆當消滅。謂人死",
    "T17n0732_001:0533c24": "四日、五日欲臭敗，色轉正青；五日、六日膿血",
    "T17n0732_001:0533c25": "從口、鼻、耳、目中出正赤；後肌肉壞敗，腸胃生",
    "T17n0732_001:0533c26": "蟲，還自食肉，革消腐骨項正白；久久轉黑",
    "T17n0732_001:0533c27": "作灰土。地、水、火、風、空皆非我所意！汝從無",
    "T17n0732_001:0533c28": "數世以來，亦為人作妻子、奴婢，亦作畜生牛、",
    "T17n0732_001:0533c29": "馬、蟲，勤苦重負債，亦為人所屠剝、膾炙。今為",
    "T17n0732_001:0534a01": "人復取人作妻子、奴婢，亦取畜生牛、馬、蟲，屠",
    "T17n0732_001:0534a02": "剝、膾炙、刺斫自在，身死皆當復受。行道人！汝",
    "T17n0732_001:0534a03": "寧見人死氣絕，便無所知，身挺正直，便臭",
    "T17n0732_001:0534a04": "壞可惡，諦念便畏不欲見。何以故不怖？令人",
    "T17n0732_001:0534a05": "上天得泥洹道也。",
    "T17n0732_001:0534a06": "佛知九道皆空無所有故，還就一心。行道人",
    "T17n0732_001:0534a07": "急滅念，侍無所他如，便至物深固行拘深俱在，",
    "T17n0732_001:0534a08": "所見用不在故不見。意欲、貪念非常敗，婬當",
    "T17n0732_001:0534a09": "念對、瞋恚念等、心愚癡念。本行不常，無為安",
    "T17n0732_001:0534a10": "隱，人不知非常，終不去貪，亦不離薜荔道。",
    "T17n0732_001:0534a11": "世間所有如夢耳，夢飯食見好，覺便不見。世",
    "T17n0732_001:0534a12": "間所有如是，生便死、成便壞，要皆歸空，當何",
    "T17n0732_001:0534a13": "等貪？人有妻子、財產亦爾。何以故？人治生得",
    "T17n0732_001:0534a14": "錢財利時，若室家合會喜樂。譬如飛鳥聚會，",
    "T17n0732_001:0534a15": "亦皆無常，一旦別離，亦便不見；正使有常，憂",
    "T17n0732_001:0534a16": "恐萬端，意在生死中為日積罪。黠人自約",
    "T17n0732_001:0534a17": "少欲，趣求一衣一食；從定意行，不求地止，常",
    "T17n0732_001:0534a18": "還身守淨，斷求念空。問曰：「行道守意本從何",
    "T17n0732_001:0534a19": "起？」說曰：「天地性成，人從十五天上來下，壽無",
    "T17n0732_001:0534a20": "有夭。拔生死五道從六衰起。」人生心意本",
    "T17n0732_001:0534a21": "自善，無有貪愛、痛痒、思想、生死，識，為目、耳、鼻、",
    "T17n0732_001:0534a22": "口所欺。目先視色，耳聽音，鼻知香，口知味，",
    "T17n0732_001:0534a23": "心為念，作十事成五陰，意為識，合為六衰，因",
    "T17n0732_001:0534a24": "作善惡行種成，我從是便有老病死生。五",
    "T17n0732_001:0534a25": "道求道，欲斷生死故，自守意止，目色止，耳",
    "T17n0732_001:0534a26": "聲止，鼻香止，口味止，身好斷六衰行，觀壞心",
    "T17n0732_001:0534a27": "念，坐禪滅意。識得道者，五陰悉滅。知本無便，",
    "T17n0732_001:0534a28": "念空想空，徑向泥洹門。於已守者，意為識主",
    "T17n0732_001:0534a29": "行故，要六衰為禍，行種五道根本。道人精思，",
    "T17n0732_001:0534b01": "自守四意、欲止無邪，念識思想走何道？人欲",
    "T17n0732_001:0534b02": "滅念、識、思想，當一切行，不當斷身十事。身、口、",
    "T17n0732_001:0534b03": "意三事者定，五陰、六衰乃正。三定者：口無",
    "T17n0732_001:0534b04": "所知為口定，身無所知為身定，意無所念為",
    "T17n0732_001:0534b05": "意定也。",
    "T17n0732_001:0534b06": "意有四病，癡多者，謂五陰多。五陰多，意便走、",
    "T17n0732_001:0534b07": "不得行。不得行，便自瞋恚、便婬念起，不能制，",
    "T17n0732_001:0534b08": "便墮癡。故行道要當斷五陰，斷五陰痛痒不",
    "T17n0732_001:0534b09": "安多欲是。師曰：「身不欲行，用多疲極故；意",
    "T17n0732_001:0534b10": "不欲行，不欲念死敗苦空故。」",
    "T17n0732_001:0534b11": "問曰：「何等為本生？」師言：「謂不疑為本根生。」「何",
    "T17n0732_001:0534b12": "等為向？何等為對？何等為行？」師曰：「不轉意為",
    "T17n0732_001:0534b13": "向，不轉念為對，可意為行。」",
    "T17n0732_001:0534b14": "問曰：「是何等田？誰名為田？」「意汝為有意，田",
    "T17n0732_001:0534b15": "家不知為無意耶！田家不覺，汝為有意覺，田",
    "T17n0732_001:0534b16": "家為無意不覺耶！可言意覺。婬味亦意。何以",
    "T17n0732_001:0534b17": "故？不覺近。出家無有田，如是為是。」問：「有意",
    "T17n0732_001:0534b18": "佛鄉里無意耶？」「如是為本無身意，但自作是",
    "T17n0732_001:0534b19": "得是，譬如五種本，亦無有種便生，人生亦本，",
    "T17n0732_001:0534b20": "無有種便有。如然火，焰出為𤏳；𤏳去薪便",
    "T17n0732_001:0534b21": "止。人自計身非身，萬物亦止。」難曰：「本無有意，",
    "T17n0732_001:0534b22": "所以守何？」師曰：「用本無故，可守；滅本有，不可",
    "T17n0732_001:0534b23": "守。」",
    "T17n0732_001:0534b24": "師曰：「道有四要：一者，眾持戶；二者，知身非",
    "T17n0732_001:0534b25": "身，便壞身不復愛，是為從人得出門，第六天",
    "T17n0732_001:0534b26": "上戶；三者，知非常意不復向，是為得出第十",
    "T17n0732_001:0534b27": "八天戶，四者，如空滅空，是為得出二十八天",
    "T17n0732_001:0534b28": "戶，空滅乃墮道故。經言：『行道覺者得出，謂",
    "T17n0732_001:0534b29": "覺苦、空、非身、非常。』得出者，謂得出四要界，得",
    "T17n0732_001:0534c01": "第一禪上七天，有身但有影。何以故？行道壞",
    "T17n0732_001:0534c02": "身故。念身觀頭、髮、腦，念髮本無所來，作為化",
    "T17n0732_001:0534c03": "成皆當腐落；腦如凝米粥，皆當臭敗；眼但有",
    "T17n0732_001:0534c04": "穴，水皆當汁出空；耳但有穴，皆垢水漏；",
    "T17n0732_001:0534c05": "鼻口唾涕，皆當流出，棄散消壞；舌、咽喉、肺捲、",
    "T17n0732_001:0534c06": "肝、心，心中惡血；膽、膈、脾著胃，腎著脊骨，",
    "T17n0732_001:0534c07": "胃中有味消食；大腸有屎，小腸有穴有溺",
    "T17n0732_001:0534c08": "發便，少腸皆當膖脹壞爛；腸、胃屎溺相澆",
    "T17n0732_001:0534c09": "灒，臭處可惡；下有尻肉血兩脛脡兩足，肌肉",
    "T17n0732_001:0534c10": "消盡，筋脈壞敗；骨鎖節節解墮；脛脡礭正",
    "T17n0732_001:0534c11": "白，髀骨如車輪，尻骨與脊相連，髆骨與肘",
    "T17n0732_001:0534c12": "臂手相連，皮革亦消腐，節節解墮；頸骨與",
    "T17n0732_001:0534c13": "髑髏相連，血肉消盡，還作灰土。一切蠕動出",
    "T17n0732_001:0534c14": "氣不報，便以過世，身體挺直，不復動搖。火",
    "T17n0732_001:0534c15": "去身冷，風去氣絕，汁從九孔流出便為水",
    "T17n0732_001:0534c16": "去，不復食為地去。三四日色轉青黑，膿血從",
    "T17n0732_001:0534c17": "口、鼻、耳、眼從九孔流出，正赤肌、骨、肉壞，腸、胃、",
    "T17n0732_001:0534c18": "五藏支節，一切還為灰土。視萬物如是，自",
    "T17n0732_001:0534c19": "身亦爾，皆滅盡為空。出息、入息諦知為空，便",
    "T17n0732_001:0534c20": "可近道。」",
    "T17n0732_001:0534c21": "佛說罵意經"
}