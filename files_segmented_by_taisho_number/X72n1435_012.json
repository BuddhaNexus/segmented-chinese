{
    "X72n1435_012:0289a16": "無異禪師廣錄卷第十二",
    "X72n1435_012:0289a18": "住博山法孫　弘瀚　彚編",
    "X72n1435_012:0289a19": "首座法孫　弘裕　同集",
    "X72n1435_012:0289a20": "佛事",
    "X72n1435_012:0289a21": "為鵞湖和尚封龕",
    "X72n1435_012:0289a22": "我大和尚。示有去來。體非離即。悲願弘深。化儀權息。",
    "X72n1435_012:0289a23": "暗兮如日之光。明兮如漆之黑。今朝封固見端倪。九",
    "X72n1435_012:0289a24": "九元來八十一。諸昆仲。助揚法化。無礙興哀。",
    "X72n1435_012:0289b01": "奠鵞湖和尚茶",
    "X72n1435_012:0289b02": "住錫鵞湖四十年。清光法雨滿人間。而今南邁分身",
    "X72n1435_012:0289b03": "去。拄杖縱橫列祖先。諸昆仲。還聞得無聲三昧麼。好",
    "X72n1435_012:0289b04": "將龍口噴來水。煑茗和雲奠座前。",
    "X72n1435_012:0289b05": "為壽昌和尚入墖",
    "X72n1435_012:0289b06": "靈運遍山川。莖草化金光之聚。音容存梵宇。微塵彰",
    "X72n1435_012:0289b07": "法界之身。從來白浪滔天。今日清風滿地。分身南邁。",
    "X72n1435_012:0289b08": "他方境界殊常。携履西來。此處慈祥更顯。掀翻西竺",
    "X72n1435_012:0289b09": "窠臼。澄潭不許龍蟠。重脩古佛安居。寶砌還須龍護。",
    "X72n1435_012:0289b10": "雖然。且道。先師就位一句。又作麼生舉揚。良久云。石",
    "X72n1435_012:0289b11": "鼓元無縫。山頭賸有雲。",
    "X72n1435_012:0289b12": "為壽昌和尚掩墖",
    "X72n1435_012:0289b13": "如何是佛大好山。白毫如練氣如藍。慈雲化作乾坤",
    "X72n1435_012:0289b14": "眼。留與人天永遠看。",
    "X72n1435_012:0289b15": "拱臺上座火",
    "X72n1435_012:0289b16": "古稀之外重添八。僧臘叢中最占先。何必往生期淨",
    "X72n1435_012:0289b17": "土。今朝親見火中蓮。",
    "X72n1435_012:0289b18": "光敷禪人火",
    "X72n1435_012:0289b19": "二千里外圖何事。拋却家鄉驀直行。今日火中看變",
    "X72n1435_012:0289b20": "態。蓮花陸地帶雲生。",
    "X72n1435_012:0289b21": "遍慈禪人火",
    "X72n1435_012:0289b22": "緣上座一心彌亘。三界為家。紫芝孕秀。皓玉無瑕。今",
    "X72n1435_012:0289b23": "日靈苗縱發。佇看火裏蓮花。",
    "X72n1435_012:0289b24": "心恒禪人火",
    "X72n1435_012:0289c01": "如何是心。青山高處白雲深。如何是恒。堂堂古路坦",
    "X72n1435_012:0289c02": "然平。而今撒向孤峯頂。烈火燄中恁麼行。以火把打",
    "X72n1435_012:0289c03": "一圓相曰。恒心何處是。遍界放光明。",
    "X72n1435_012:0289c04": "禪人祝髮",
    "X72n1435_012:0289c05": "米必成飯。僧原是俗。釋迦由此而弘經。馬祖領斯而",
    "X72n1435_012:0289c06": "相撲。三千里外。喜汝脚下有筋。五百年後。笑我舌頭",
    "X72n1435_012:0289c07": "無骨。咦。芟除無始妄因緣。且向梵王宮裏宿。",
    "X72n1435_012:0289c08": "佛祖贊",
    "X72n1435_012:0289c09": "阿彌陀佛贊(二)",
    "X72n1435_012:0289c10": "行大願大。悲深智深。然莊嚴於化境。實淨土於凡心。",
    "X72n1435_012:0289c11": "須知念佛終成佛。未聞無址忽成岑。",
    "X72n1435_012:0289c12": "乘願力來。償眾生債。曰此娑婆。即極樂界。都云點鐵",
    "X72n1435_012:0289c13": "成金。其中有利有害。何以故。若於紙上見彌陀。輸我",
    "X72n1435_012:0289c14": "當行好買賣。",
    "X72n1435_012:0289c15": "釋迦文佛贊",
    "X72n1435_012:0289c16": "者箇慈尊。乘悲願力。化有緣眾。正信調直。彼不知我。",
    "X72n1435_012:0289c17": "我不彼識。穿過髑髏。分明是賊。若還錯過此時辰。直",
    "X72n1435_012:0289c18": "待當來問彌勒。",
    "X72n1435_012:0289c19": "觀音大士贊(二)",
    "X72n1435_012:0289c20": "稽首大悲。踞盤陀石。覿面斯彰。今胡云昔。眾生淨心。",
    "X72n1435_012:0289c21": "諸佛妙智。玉齒琅琅。不識普字。見性非照。聞性非聰。",
    "X72n1435_012:0289c22": "旋佛旋生。寶鏡芳容。厥號大悲。亦曰大慈。孰云普門",
    "X72n1435_012:0289c23": "妙用在茲。",
    "X72n1435_012:0289c24": "華藏世界。總蒲團間。負不了債。藉眾生還。興慈而運",
    "X72n1435_012:0290a01": "悲。援苦以需安。現身五道何多事。目擊晴空鎮日閒。",
    "X72n1435_012:0290a02": "覆紫竹之林。而懷深悲。踞盤陀之石。以默深慈。援眾",
    "X72n1435_012:0290a03": "生之苦惱。代諸佛之行儀。或曰普門示現。而不捨風",
    "X72n1435_012:0290a04": "濤浪湧之中者。咦。今正是時。",
    "X72n1435_012:0290a05": "西方境贊",
    "X72n1435_012:0290a06": "佛在瑠璃地上。花開八德池中。欄楯樓臺逈逈。珠林",
    "X72n1435_012:0290a07": "寶網重重。切不可作境諱却。既不作境諱。即今彌陀",
    "X72n1435_012:0290a08": "在甚麼處。咄。",
    "X72n1435_012:0290a09": "浮山舍利墖贊(有序)",
    "X72n1435_012:0290a10": "佛昔闍維。十剎繁興。八王分請舍利。入震旦者。葢無",
    "X72n1435_012:0290a11": "幾也。耶舍尊者始從西域。將舍利。安奉于廬山者有",
    "X72n1435_012:0290a12": "二。其一在歸宗之金輪峯。自晉歷今千有餘載。放光",
    "X72n1435_012:0290a13": "輒彌山谷。屢現祥異。不可殫述。果清湛上座。紫柏老",
    "X72n1435_012:0290a14": "人子也。以因緣力。積歲葺治。啟視。得金銀瑠璃滿三",
    "X72n1435_012:0290a15": "缾。其餘眷屬舍利。不可稱計。分布諸善信人。願力堅",
    "X72n1435_012:0290a16": "者。輙得之。吳太史觀我得二十有二顆。久復開視。滿",
    "X72n1435_012:0290a17": "三十顆。眾人聚觀。各隨所見。大小色相。種種不一。其",
    "X72n1435_012:0290a18": "他神變。盡智思量。所不能測。太史爰以敬心。合于悲",
    "X72n1435_012:0290a19": "智。欲使見聞讚歎禮拜。悉植勝因。乃謀于浮山之巔",
    "X72n1435_012:0290a20": "建窣堵波。以擬于金輪。昔有人。入地獄見地藏菩薩。",
    "X72n1435_012:0290a21": "曰汝罪惡深重。應墮地獄。急往鄮山禮舍利墖。可脫",
    "X72n1435_012:0290a22": "此苦。觀夫一禮一拜。即脫地獄。則太史所植勝因。與",
    "X72n1435_012:0290a23": "諸善信。速成無上菩提。無疑也。余游浮渡。因得瞻禮。",
    "X72n1435_012:0290a24": "合掌讚歎。而說偈言。",
    "X72n1435_012:0290b01": "諸佛闍維時。廣流布舍利。散滿閻浮提。皆從因緣有。",
    "X72n1435_012:0290b02": "放光開幽暗。絕滅一切苦。普使見聞者。悉發菩提心。",
    "X72n1435_012:0290b03": "廣修眾妙行。圓滿波羅密。功德不思議。盡回向佛智。",
    "X72n1435_012:0290b04": "達磨大師贊(四)",
    "X72n1435_012:0290b05": "喚汝是箇達磨。受人博換。喚汝是箇博山。覿面迷亂。",
    "X72n1435_012:0290b06": "我今識得渠。原是秦時鍍鑠鑽。咄。如幻如幻。",
    "X72n1435_012:0290b07": "老臊胡。面壁九。剜人心。截人肘。幾遭毒害。而地轉天",
    "X72n1435_012:0290b08": "旋。一片真機。而象騰獅吼。依然隻履又西歸。真箇鰕",
    "X72n1435_012:0290b09": "跳不出斗。",
    "X72n1435_012:0290b10": "擡頭不見有天。低頭不見有地。一雙大耳連環。兩箇",
    "X72n1435_012:0290b11": "鼻孔出氣。滔滔白浪蹋長蘆。識得渠儂非小事。咄。",
    "X72n1435_012:0290b12": "紫氣祥雲。旋覆江岸。折蘆者誰。是鐵面漢。近傍誠難。",
    "X72n1435_012:0290b13": "胡為而贊。兩條墨跡逈思惟。一顆明珠光燦爛。",
    "X72n1435_012:0290b14": "老子贊",
    "X72n1435_012:0290b15": "覿面是條青牛。四蹄蹋地。覿面是箇老子。鬚髮皓然。",
    "X72n1435_012:0290b16": "我記得你生于李樹下。母腹曾經八十年。惱釋迦涅",
    "X72n1435_012:0290b17": "槃太早。吐玄津混沌之先。而今渾化成團去。顛倒人",
    "X72n1435_012:0290b18": "間永遠傳。",
    "X72n1435_012:0290b19": "羅漢贊(四)",
    "X72n1435_012:0290b20": "從來三事衲。知是幾千春。今日重拈綴。當陽見素心。",
    "X72n1435_012:0290b21": "碧桃盤累累。瑤草影沉沉。更有西來旨。山高莫浪尋。",
    "X72n1435_012:0290b22": "鉢從何處來。勞彼鼓雙翅。尊者窺碧漢。預作捧鉢計。",
    "X72n1435_012:0290b23": "大道元磊落。三昧貴遊戲。不逐見聞緣。超然登十地。",
    "X72n1435_012:0290b24": "貝葉靈文。琅琅玉齒。聽誦者誰。踞地獅子。雲兮竹兮。",
    "X72n1435_012:0290c01": "高山仰止。經了月明。終而復始。",
    "X72n1435_012:0290c02": "分身南邁。神龜捧足。布袋全收。指頭獨矗。直下明珠。",
    "X72n1435_012:0290c03": "遠山靈木。至理彌綸。阿誰相續。",
    "X72n1435_012:0290c04": "十八羅漢圖贊",
    "X72n1435_012:0290c05": "眾禪和跨步武。降得龍兮伏得虎。塵沙結使未乾枯。",
    "X72n1435_012:0290c06": "傀儡一棚誰作主。飛錫懸光倚杖藜。分明撒出駭雞",
    "X72n1435_012:0290c07": "犀。欲知佛法深深處。山淨雲收聽鳥啼。",
    "X72n1435_012:0290c08": "雲棲大師贊",
    "X72n1435_012:0290c09": "生在杭城蘇州有。老在杭城常州有。三十年前孔子",
    "X72n1435_012:0290c10": "之徒。三十年後釋氏之友。八德池中喜種蓮。彌陀塞",
    "X72n1435_012:0290c11": "破諸人口。覿面不知渠是誰。七七還渠四十九。",
    "X72n1435_012:0290c12": "又",
    "X72n1435_012:0290c13": "頭顱拄天。袈裟著地。此是阿誰。彌陀再世。",
    "X72n1435_012:0290c14": "題優曇華圖",
    "X72n1435_012:0290c15": "誰將紅綠現優曇。數遍前三及後三。謾道法華親指",
    "X72n1435_012:0290c16": "示。而今覿面是司南。",
    "X72n1435_012:0290c17": "壽昌和尚贊(四)",
    "X72n1435_012:0290c18": "峩峯老漢。篤行可佳。形之非形。丹青難畵。灰頭土面。",
    "X72n1435_012:0290c19": "笑神光拜雪。銅心鐵膽。罰世尊拈花。爛蒲團而為坐",
    "X72n1435_012:0290c20": "具。破蓑衣以當袈裟。枕石潄泉。粘雲帶霞。風流客不",
    "X72n1435_012:0290c21": "堪誇。大好山中三十載。鋤頭柄有活生涯。",
    "X72n1435_012:0290c22": "稽首吾師。四生慈父。語入重玄。機貴回互。七處道場。",
    "X72n1435_012:0290c23": "千指圍繞。擲如意珠。傾出栲栳。者一句子。終朝賣弄。",
    "X72n1435_012:0290c24": "將是曰非。以輕為重。我探虎穴。親遭毒手。絕後再甦。",
    "X72n1435_012:0291a01": "如飲醇酒。壯齡至老。惟一不二。泊焉辭眾。分明指示。",
    "X72n1435_012:0291a02": "天下聞之。稱甘露滅。眷屬雲仍。芳塵凜烈。",
    "X72n1435_012:0291a03": "者箇和尚。半隱半顯。指下為高。將深作淺。有時慈祥",
    "X72n1435_012:0291a04": "與脩羅輩息嗔。有時惡發將佛祖也褒貶。今日被人",
    "X72n1435_012:0291a05": "寫上畫圖。大似美玉遭幾點瑕玷。博山不解含容。代",
    "X72n1435_012:0291a06": "為諸人聊通一線。通一線。米中有飯。麥中有麵。咄。",
    "X72n1435_012:0291a07": "此似吾師真箇是。丟却把鋤看株樹。蒲團覆地絕纖",
    "X72n1435_012:0291a08": "塵。蠢動含靈皆得度。咄。切忌道著。",
    "X72n1435_012:0291a09": "圓相贊",
    "X72n1435_012:0291a10": "啊。是輪月麼。多兩耳朵。是腔水麼。少幾重波。想是世",
    "X72n1435_012:0291a11": "尊遺愛。仰山傳訛。幾人尋不著。千般籌算。及至相會",
    "X72n1435_012:0291a12": "處。一場懡[怡台+羅]。令予笑不徹。只得稽首再拜。南無佛陀。",
    "X72n1435_012:0291a13": "峯頂和尚贊",
    "X72n1435_012:0291a14": "者和尚。相非好。緇混素。寅作卯。汲水擔折。已見辯翁。",
    "X72n1435_012:0291a15": "烹茶銚側。而逢蘭老。供母下視長蘆。弘戒多言護草。",
    "X72n1435_012:0291a16": "惟不可說向上機鋒。何以故。道理玄談渾不曉。",
    "X72n1435_012:0291a17": "洪濤山天安律師贊(有序)",
    "X72n1435_012:0291a18": "余挂錫博山有年矣。每慮梓里。開化無人。往來衲子。",
    "X72n1435_012:0291a19": "傳有天安法主闡揚教乘。作羯磨師。余心儀之。未得",
    "X72n1435_012:0291a20": "緣晤。丁卯春。余旋故丘。則安公遷化已久。入山見卵",
    "X72n1435_012:0291a21": "墖巋然。因述贊。以詶夙心。",
    "X72n1435_012:0291a22": "世界無依。根塵空寂。悲智成身。而興慧益。戒德難思。",
    "X72n1435_012:0291a23": "行非有己。慈緣廣攝。先余鄉梓。說法雲興。誨人缾瀉。",
    "X72n1435_012:0291a24": "施利不沾。遠邇咸化。化緣云畢。而塔此山。法音奇演。",
    "X72n1435_012:0291b01": "鳥語喃喃。",
    "X72n1435_012:0291b02": "雲陽耆宿贊",
    "X72n1435_012:0291b03": "雲散于長空。陽回于大地。盡華藏含靈。拄杖頭出氣。",
    "X72n1435_012:0291b04": "空印法師贊",
    "X72n1435_012:0291b05": "者老凍儂。寒威凜烈。忽死忽生。是何時節。酌古該今。",
    "X72n1435_012:0291b06": "雷轟電掣。滲漏行藏。與人各別。不各別。贏得人傳甘",
    "X72n1435_012:0291b07": "露滅。",
    "X72n1435_012:0291b08": "杲禪座贊",
    "X72n1435_012:0291b09": "此是何人。是我杲兄。蘊之藏之。慧日慈風。有餘錢而",
    "X72n1435_012:0291b10": "贍叢席。無賸法以導羣蒙。千年不改青松色。湛水流",
    "X72n1435_012:0291b11": "雲徹太空。",
    "X72n1435_012:0291b12": "一菴法主贊",
    "X72n1435_012:0291b13": "一亦不可得。菴跡何所留。寶池澄巨浪。橫架採蓮舟。",
    "X72n1435_012:0291b14": "古心法主贊",
    "X72n1435_012:0291b15": "古佛傳燈久。心師續燄長。欲知渠去處。芳草臥斜陽。",
    "X72n1435_012:0291b16": "拙如贊",
    "X72n1435_012:0291b17": "覓巧不得。拙自何來。如摩尼珠。投石火胎。頓瞥地時",
    "X72n1435_012:0291b18": "何所據。煙雲深處姑蘇臺。",
    "X72n1435_012:0291b19": "解深贊",
    "X72n1435_012:0291b20": "解甚深法。碎煩惱窟。鐵壁虗通。銀山突屼。萬仞崖頭",
    "X72n1435_012:0291b21": "眨眼看。緊著脚跟休恍忽。",
    "X72n1435_012:0291b22": "龍峯八十一真贊",
    "X72n1435_012:0291b23": "生緣八十餘。誰人寫上紙。根塵既本淨。何必染青紫。",
    "X72n1435_012:0291b24": "戒行若虗空。華藏為棲址。別號號龍峯。啟予親贊此。",
    "X72n1435_012:0291c01": "咦。忽然覿面頭邊珠。滄海直教枯到底。",
    "X72n1435_012:0291c02": "趙豫齋真贊",
    "X72n1435_012:0291c03": "豫齋老翁。者等形狀。髭鬚白而不白。和尚相而非相。",
    "X72n1435_012:0291c04": "十卷楞嚴。任你週流。一脈菩提。從人譽謗。似者等沒",
    "X72n1435_012:0291c05": "用底老頭陀。貶在閻浮極惡世中。留與人天作榜樣。",
    "X72n1435_012:0291c06": "宛陵王玄石影贊",
    "X72n1435_012:0291c07": "扶疎松與竹。清適茶兼酒。中有得意人。面南看北斗。",
    "X72n1435_012:0291c08": "今日相逢山水間。素縑未展竟何有。崆峒石畔芝蘭",
    "X72n1435_012:0291c09": "香。風雲筆底龍蛇走。道服樵巾。岸眉海口。雅句新裁。",
    "X72n1435_012:0291c10": "奇文立就。烹泉倩童。採芝借手。箇中無限風流。不落",
    "X72n1435_012:0291c11": "時人窠臼。五湖之內。都識得玄石先生。千古之下。悉",
    "X72n1435_012:0291c12": "稱為博山社友。",
    "X72n1435_012:0291c13": "劉龍田居士影贊",
    "X72n1435_012:0291c14": "大圓光中。惟公明哲。松風鳥語。代公之舌。演微妙音。",
    "X72n1435_012:0291c15": "宣第一義。趨世出世。往來遊戲。何以知之。山川草木。",
    "X72n1435_012:0291c16": "日月星辰。而為眷屬。釋迦不會。彌勒再來。香雲海眾。",
    "X72n1435_012:0291c17": "讚嘆奇哉。",
    "X72n1435_012:0291c18": "查汝定居士影贊(二)",
    "X72n1435_012:0291c19": "一二三四五。急急連忙數。不弄祕魔叉。解打禾山鼓。",
    "X72n1435_012:0291c20": "更欲覓言詮。和聲當面吐。是誰安作窩。大千無寸土。",
    "X72n1435_012:0291c21": "幸有上頭關。濶大堪步武。斬却雪峯蛇。笑殺玄沙虎。",
    "X72n1435_012:0291c22": "我今贅此題。留作閻浮譜。",
    "X72n1435_012:0291c23": "那裏來三一窩。似認得較不多。從來無有面目。今朝",
    "X72n1435_012:0291c24": "戴髮頭陀。更將水墨傳真假。笑殺當年指路婆。",
    "X72n1435_012:0292a01": "自贊",
    "X72n1435_012:0292a02": "余集生居士。寫師像與自像。相視而坐。請贊。時居士",
    "X72n1435_012:0292a03": "五十壽。且有　內召。故末句云云。",
    "X72n1435_012:0292a04": "博山余居士。真箇熟因緣。促膝撩衣坐。知是幾千年。",
    "X72n1435_012:0292a05": "悟性空彰毫楮。緣生法上親眉宇。活似龍兮獰似虎。",
    "X72n1435_012:0292a06": "箇中元不分賓主。一輪明月照金沙。大千隨處茂靈",
    "X72n1435_012:0292a07": "芽。剎剎塵塵轉法華。雪巢癯寉噉晴霞。翻身須辯婆",
    "X72n1435_012:0292a08": "心切。紅爐燄裏寒氷冽。徹底無依笑點頭。眼中慎勿",
    "X72n1435_012:0292a09": "沾金屑。五十方知四九非。生擒兔象顯全威。殷勤。",
    "X72n1435_012:0292a10": "國事猶佛事。一片丹心捧日暉。",
    "X72n1435_012:0292a11": "者箇漢。清淨眼。昂藏眉。最惡毒。假慈悲。凡說法不思",
    "X72n1435_012:0292a12": "惟。罵諸方痛針錐。扯人萬丈崖頭立。盡力將身祇一",
    "X72n1435_012:0292a13": "推。咦。必也是誰(陳旻昭居士請)。",
    "X72n1435_012:0292a14": "生平不就他學。祇向自心捫摸。忽然打破漆桶。隨處",
    "X72n1435_012:0292a15": "令人驚愕。某禪和。毋自錯。者廝不異常流。討甚超方",
    "X72n1435_012:0292a16": "出格。",
    "X72n1435_012:0292a17": "江北生。江南長。卓有來由。全無伎倆。口裏終朝漉漉。",
    "X72n1435_012:0292a18": "心中全無靜想。隨方多結歡喜緣。留與諸人作清賞。",
    "X72n1435_012:0292a19": "紙上畵我不像。真是他難近傍。有渾身。無五臟。佛法",
    "X72n1435_012:0292a20": "抖擻沒纖毫。敢受諸人之供養(傳實禪人請)。",
    "X72n1435_012:0292a21": "者老子多揑空。貪睡眠常做夢。入市廛過麟鳳。近著",
    "X72n1435_012:0292a22": "他眉毛痛。泛泛端如五兩輕。堆堆何啻千斤重。",
    "X72n1435_012:0292a23": "者廝兒無得失。了一緣萬事畢。少矯詐最朴實。愛與",
    "X72n1435_012:0292a24": "人宣祕密。有時獨坐亂峯巔。指點風雲吹觱篥。咄。",
    "X72n1435_012:0292b01": "者老凍儂。自謂英傑。無些子長。為法門切。舌根謙讓",
    "X72n1435_012:0292b02": "如線。脊梁剛硬若鐵。終日叨叨千萬言。添得頭顱幾",
    "X72n1435_012:0292b03": "點雪。",
    "X72n1435_012:0292b04": "者漢無長。祇肯認非。逢剛則柔。遇慈則威。挾帶挾路。",
    "X72n1435_012:0292b05": "知顯知微。肚裏了無些子物。一生贏得口頭肥。",
    "X72n1435_012:0292b06": "咦。通身狼狽。滿面塵埃。喜而不昧。怒而不嗔。罵盤山",
    "X72n1435_012:0292b07": "無面目。笑船子解藏身。流雲古木深深處。嘉羽奇花",
    "X72n1435_012:0292b08": "耀眼新。咦。汝是何人。",
    "X72n1435_012:0292b09": "生成眉宇。是何標格。從本無家。隨方作客。或時被有",
    "X72n1435_012:0292b10": "識者呼為瞎驢。或時被無知者尊為禪伯。嚴兮如月",
    "X72n1435_012:0292b11": "之清。慈兮如日之赫。行藏不與眾同流。善惡難教分",
    "X72n1435_012:0292b12": "皂白。茲因曇晦禪人勒逼將來。不免書此權為之塞",
    "X72n1435_012:0292b13": "責。",
    "X72n1435_012:0292b14": "者漢子沒來繇。擔閻浮重担。結眾生深仇。破鵞湖戒",
    "X72n1435_012:0292b15": "律。滅壽昌宗猷。心毒如砒。口甜如蜜。獰惡若虎。暴躁",
    "X72n1435_012:0292b16": "若猴。且道。是博山耶。非博山耶。依稀越國。彷彿揚州。",
    "X72n1435_012:0292b17": "者箇和尚。生平無狀。花擘佛祖之家私。敢受人天之",
    "X72n1435_012:0292b18": "供養。更問宗乘事若何。是聖是凡祇一棒。",
    "X72n1435_012:0292b19": "朱雲鶴居士。寫者漢作麼。說彼解談禪。開口便成墮。",
    "X72n1435_012:0292b20": "錯錯。溫州橘皮不是火。",
    "X72n1435_012:0292b21": "者箇臭乞兒。從來沒計較。舉步似安詳。開口便胡道。",
    "X72n1435_012:0292b22": "有時一喝。大海水也著乾。有時一脚。須彌山也著倒。",
    "X72n1435_012:0292b23": "今日寫上畫圖。一任傍人取笑。咄。",
    "X72n1435_012:0292b24": "素紙條墨。山重水重。邈無蹤跡。點綴虗空。一腔秋色。",
    "X72n1435_012:0292c01": "八面春風。葵誠徹見衷腸事。鼓打三更日正紅。",
    "X72n1435_012:0292c02": "鐵面老人。堪寫上紙。本是無形。長眉穿耳。弄假成真。",
    "X72n1435_012:0292c03": "逢嗔作喜。無端平地浪滔天。都把他鄉當故里。",
    "X72n1435_012:0292c04": "獨坐蒲團。想箇甚麼。瓶瀉雲興。說亦不破。有時喚作",
    "X72n1435_012:0292c05": "栢樹子。有時喚作訝郎當。有時喚作破竈墮。從緣返",
    "X72n1435_012:0292c06": "復百千名。地轉天旋祇者箇。",
    "X72n1435_012:0292c07": "此是博山。我是阿誰。我猶是我。用彼何為。識得斯人",
    "X72n1435_012:0292c08": "真面目。山頭敗葉幾成堆。",
    "X72n1435_012:0292c09": "者老禿奴。原非本像。坐破蒲團。是甚模樣。默默無言",
    "X72n1435_012:0292c10": "許自知。醜惡形骸誰比況。從來巾侍渠儂。識得昂藏",
    "X72n1435_012:0292c11": "去向。雖然忍受不與人傳。切莫認作本師和尚。",
    "X72n1435_012:0292c12": "兩條墨痕。那堪供養。真不似真。像亦非像。若要的見",
    "X72n1435_012:0292c13": "博山。眉毛祇在眼上。",
    "X72n1435_012:0292c14": "者漢癡獃。槁木死灰。箕踞若塑。怒發若雷。彌勒先生。",
    "X72n1435_012:0292c15": "釋迦後來。趂亦不去。喚亦不回。三尺絹子。活埋活埋。",
    "X72n1435_012:0292c16": "蔡闇脩公錯寫了。者漢有甚好。生平與佛祖。似箇生",
    "X72n1435_012:0292c17": "冤家。開口何曾談著句禪道。假說從廣南帶來鎮海",
    "X72n1435_012:0292c18": "明珠。元是江北盛烏盆底栲栳。你見他麤眉大眼。便",
    "X72n1435_012:0292c19": "被渠瞞。要見他臭爛肚腸。揑轉鼻頭。但向虗空討。",
    "X72n1435_012:0292c20": "此是何人。博山老朽。靜默無言。曰獅子吼。三心莫得。",
    "X72n1435_012:0292c21": "以建法幢。十指不干。而稱抖擻。內外搜尋蹤跡無。引",
    "X72n1435_012:0292c22": "得禪人顛倒走。",
    "X72n1435_012:0292c23": "面濶腮紅。眉麤眼大。別想機緣。悉皆迸破。觀身心等",
    "X72n1435_012:0292c24": "陽燄之騰。視富貴如空花之墮。吳少峯寫渠儂。休錯",
    "X72n1435_012:0293a01": "過。箇中一線之微。問取知非首座。",
    "X72n1435_012:0293a03": "無異禪師廣錄卷第十二"
}