{
    "T32n1669_003:0672c21": "大宗地玄文本論卷第三",
    "T32n1669_003:0672c23": "馬鳴菩薩造",
    "T32n1669_003:0672c24": "真諦三藏譯",
    "T32n1669_003:0672c25": "5 金輪山王道路大決擇分金輪山王道路大決擇分第五",
    "T32n1669_003:0672c26": "如是已說金剛寶輪山王大決擇分，次當說",
    "T32n1669_003:0672c27": "金輪山王道路大決擇分。其相云何？偈曰：",
    "T32n1669_003:0672c28": "山王道路中，　　總有十五位，",
    "T32n1669_003:0672c29": "體五種位中，　　各有三用故。",
    "T32n1669_003:0673a01": "論曰：此金輪山王道路中，建立幾位為道路",
    "T32n1669_003:0673a02": "量？廣說雖無量，略說有十五種位，以如是位",
    "T32n1669_003:0673a03": "為道路分，如偈「山王道路中，總有十五位」故。",
    "T32n1669_003:0673a04": "以何因緣分明了知此道路中有十五種根",
    "T32n1669_003:0673a05": "本之位？謂彼金剛大力寶輪山王體五種位",
    "T32n1669_003:0673a06": "中皆悉各各有三種自在作用故。以此義故，",
    "T32n1669_003:0673a07": "成立十五差別名數，如偈「體五種位中，各有",
    "T32n1669_003:0673a08": "三用故」故。《方修多羅》中作如是說：「一區王民",
    "T32n1669_003:0673a09": "行地地中，唯有十五種體分業數位，無所餘",
    "T32n1669_003:0673a10": "位。」乃至廣說故。然《明神妙理修多羅》中作如",
    "T32n1669_003:0673a11": "是說：「有二十五種差別位者，取王家轉，非取",
    "T32n1669_003:0673a12": "作轉故。」造作轉攝十五種位，名字形相當如",
    "T32n1669_003:0673a13": "何耶？偈曰：",
    "T32n1669_003:0673a14": "明了及遠數，　　相續并三合，",
    "T32n1669_003:0673a15": "遍動遍不動，　　字等兼廣大，",
    "T32n1669_003:0673a16": "遍到不遍到，　　融立與俱離，",
    "T32n1669_003:0673a17": "是名十五名，　　如次應觀察。",
    "T32n1669_003:0673a18": "論曰：就次第漸轉體中則有三種用。云何為",
    "T32n1669_003:0673a19": "三？一者分明了達審地作用，不亂次第建立",
    "T32n1669_003:0673a20": "位地，行道分明名義俱了故，如偈「明了」故。二",
    "T32n1669_003:0673a21": "者遠行遠修無數作用，經無量劫過此諸位，",
    "T32n1669_003:0673a22": "修集功德無窮盡故，如偈「及遠數」故。三者無",
    "T32n1669_003:0673a23": "斷無絕恒轉作用，剎那剎那中間中間常恒",
    "T32n1669_003:0673a24": "不息自然轉故，如偈「相續」故。是名為三。就諸",
    "T32n1669_003:0673a25": "法等是體中亦有三種用。云何為三？一者能",
    "T32n1669_003:0673a26": "詮能了一合作用，善巧言說無礙覺慧，其數",
    "T32n1669_003:0673a27": "無量一金剛故。二者所詮所證一合作用，甚",
    "T32n1669_003:0673a28": "深極義勝妙玄理，唯是一區、唯是一身，無二",
    "T32n1669_003:0673a29": "岐故。三者隨應有名一合作用，隨其所應一",
    "T32n1669_003:0673b01": "切有名一切皆悉一金身故。是名為三，如偈「并",
    "T32n1669_003:0673b02": "三合」故。就無餘究竟體中亦有三種用。云何",
    "T32n1669_003:0673b03": "為三？一者周遍圓滿動轉作用，第一時中依",
    "T32n1669_003:0673b04": "一位中通攝一切而究竟轉故，如偈「遍動」故。",
    "T32n1669_003:0673b05": "二者周遍圓滿不動作用，如是轉者所餘一",
    "T32n1669_003:0673b06": "切無量位中不移不轉常決定故，如偈「遍不",
    "T32n1669_003:0673b07": "動」故。三者名句文字無別作用，隨其先唱與",
    "T32n1669_003:0673b08": "餘一故，如偈「字等」故。是名為三。就周遍圓滿",
    "T32n1669_003:0673b09": "體中亦有三種用。云何為三？一者無量無邊",
    "T32n1669_003:0673b10": "廣大作用，其法自體出現業相盡極廣大無",
    "T32n1669_003:0673b11": "分界故，如偈「廣大」故。二者無礙通達遍到作",
    "T32n1669_003:0673b12": "用，一時建立一切位故，如偈「遍到」故。三者極",
    "T32n1669_003:0673b13": "極無數不遍作用，遍通經過而唯有一邊故，",
    "T32n1669_003:0673b14": "如偈「不遍到」故。是名為三。就俱非絕離體中",
    "T32n1669_003:0673b15": "亦有三種用。云何為三？一者消融無所建立",
    "T32n1669_003:0673b16": "作用，一切諸法皆悉遣除無所許故，如偈「融」",
    "T32n1669_003:0673b17": "故。二者建立諸法悉持作用，一切諸法以俱",
    "T32n1669_003:0673b18": "非義是理成故，如偈「立」故。三者消融建立俱",
    "T32n1669_003:0673b19": "絕作用，究竟絕道廣建立故，如偈「與俱離」故。",
    "T32n1669_003:0673b20": "是名為三。是為十五種位名字焉。此道路位，",
    "T32n1669_003:0673b21": "大利根者乃能通達，鈍根眾生決定難了，如",
    "T32n1669_003:0673b22": "偈是名十五名如次應觀察故。如是諸位，亦",
    "T32n1669_003:0673b23": "一時出興、亦異時出興、亦俱時出興、亦一處",
    "T32n1669_003:0673b24": "轉亦異處轉亦俱處轉、亦不出興亦不移轉、",
    "T32n1669_003:0673b25": "亦唯一種亦是多種。於彼本法有作功用、有",
    "T32n1669_003:0673b26": "作方便，自然自在建立造作，應審觀察。",
    "T32n1669_003:0673b27": "6 獨一山王摩訶山王大決擇分獨一山王摩訶山王大決擇分第六",
    "T32n1669_003:0673b28": "如是已說金輪山王道路大決擇分，次當說",
    "T32n1669_003:0673b29": "獨一山王摩訶山王大決擇分。其相云何？偈",
    "T32n1669_003:0673c01": "曰：",
    "T32n1669_003:0673c02": "摩訶山王中，　　總有千二百，",
    "T32n1669_003:0673c03": "七十五種位，　　謂五十一種，",
    "T32n1669_003:0673c04": "大根本位中，　　皆一一各各，",
    "T32n1669_003:0673c05": "漸轉等五位，　　具足安立故。",
    "T32n1669_003:0673c06": "論曰：此獨一山王摩訶山王體中建立幾位",
    "T32n1669_003:0673c07": "以為體分？廣說雖無量，略說其要唯有一千",
    "T32n1669_003:0673c08": "二百七十五種，決定位故，如偈「摩訶山王中，",
    "T32n1669_003:0673c09": "總有千二百七十五種位」故。以何因緣山王",
    "T32n1669_003:0673c10": "體中有千二百七十五位分明現知？所謂常",
    "T32n1669_003:0673c11": "恒五十一種根本位中，一一各各次第漸轉",
    "T32n1669_003:0673c12": "諸法、等是無餘、究竟周遍、圓滿、俱非絕離五",
    "T32n1669_003:0673c13": "種位具足轉故。亦漸轉等五種位中，各各開",
    "T32n1669_003:0673c14": "示漸轉等五種別位故，是故成立一千二百七",
    "T32n1669_003:0673c15": "十五位，如偈「謂五十一種大根本位中，皆一",
    "T32n1669_003:0673c16": "一各各漸轉等，五位具足安立故」故。此獨一",
    "T32n1669_003:0673c17": "山王摩訶山王體中，如是千二百七十五種",
    "T32n1669_003:0673c18": "位亦一一時轉、亦異一時轉、亦俱一時轉、亦",
    "T32n1669_003:0673c19": "皆非轉、亦一時一處轉、亦一時異處轉、亦異",
    "T32n1669_003:0673c20": "時異處轉、亦皆非轉，自在自然無障無礙，是",
    "T32n1669_003:0673c21": "故說言無盡虛空大陀陀筏羅法界本藏地地",
    "T32n1669_003:0673c22": "出生無窮無極廣德大海法門藏焉。《大智莊",
    "T32n1669_003:0673c23": "嚴法界性身甚深修多羅》中作如是說：「非比",
    "T32n1669_003:0673c24": "非喻難得惟說，大海中藏大海一體，本地地",
    "T32n1669_003:0673c25": "中三品德類，具足圓滿無所闕失。云何為三？",
    "T32n1669_003:0673c26": "一者上品德類，其位名字眾多無數，與十方",
    "T32n1669_003:0673c27": "世界微塵之數其量等故。二者中品德類，其位",
    "T32n1669_003:0673c28": "名字與百百百億三千大千世界微塵之數",
    "T32n1669_003:0673c29": "其量等故。三者下品德類，其位名字有一千",
    "T32n1669_003:0674a01": "二百七十五位故。是名為三。如是諸位一一",
    "T32n1669_003:0674a02": "一一一一，乃至無量無量無量無量無量無",
    "T32n1669_003:0674a03": "量。」乃至廣說故。",
    "T32n1669_003:0674a04": "大宗地玄文本論卷第三"
}