{
    "T11n0310_041:0235a02": "大寶積經卷第四十一",
    "T11n0310_041:0235a04": "大唐三藏法師玄奘奉　詔譯",
    "T11n0310_041:0235a05": "5 無量品菩薩藏會第十二之七四無量品第五",
    "T11n0310_041:0235a06": "爾時佛告舍利子：「菩薩摩訶薩安住如是清",
    "T11n0310_041:0235a07": "淨信已，佛薄伽梵知是菩薩摩訶薩為菩薩",
    "T11n0310_041:0235a08": "藏法門之器，知是諸佛正法器已，躬往其所",
    "T11n0310_041:0235a09": "開發顯示菩薩之道。舍利子！汝今當知，如是",
    "T11n0310_041:0235a10": "法門差別之相。所謂菩薩摩訶薩安住淨信，",
    "T11n0310_041:0235a11": "佛薄伽梵知是菩薩為菩薩藏法門之器，知",
    "T11n0310_041:0235a12": "是諸佛正法器已，躬往其所開菩薩道。舍",
    "T11n0310_041:0235a13": "利子！如彼往昔超越無數廣大無量不可思",
    "T11n0310_041:0235a14": "議阿僧企耶劫，爾時有佛出現於世，名為大",
    "T11n0310_041:0235a15": "蘊如來、應、正等、覺明行圓滿、善逝、世間解、無上",
    "T11n0310_041:0235a16": "丈夫、調御士、天人師、佛、薄伽梵，住自作證具",
    "T11n0310_041:0235a17": "足神通，為諸世間天人魔梵、沙門婆羅門、阿",
    "T11n0310_041:0235a18": "素洛等無量大眾，宣說妙法開示演暢，初中",
    "T11n0310_041:0235a19": "後善文義巧妙，純滿清白隨順梵行。舍利子！",
    "T11n0310_041:0235a20": "爾時大蘊如來、應、正等覺有七十二那庾多",
    "T11n0310_041:0235a21": "聲聞弟子共會說法，皆是大阿羅漢，諸漏",
    "T11n0310_041:0235a22": "已盡無復煩惱，乃至心得自在，到於第一究",
    "T11n0310_041:0235a23": "竟彼岸。舍利子！是時有王名最勝壽，如法治",
    "T11n0310_041:0235a24": "世，號持政王。所治大城名最勝幢，廣博嚴麗",
    "T11n0310_041:0235a25": "安隱豐樂甚可愛樂，人物充滿諠譁熾盛。舍",
    "T11n0310_041:0235a26": "利子！時勝壽王有子名精進行，年居童幼形",
    "T11n0310_041:0235a27": "貌端嚴，成就第一圓滿淨色，為諸眾生之所",
    "T11n0310_041:0235a28": "樂見，已曾供養承事拘胝那庾多百千諸佛，",
    "T11n0310_041:0235a29": "親覲奉敬殖諸善本。舍利子！爾時精進行童",
    "T11n0310_041:0235b01": "子與諸內宮出遊園觀，時大蘊如來、應、正等",
    "T11n0310_041:0235b02": "覺知是童子為菩薩藏法門之器，又是諸佛",
    "T11n0310_041:0235b03": "正法之器，便往彼園精進行所。既到彼已上",
    "T11n0310_041:0235b04": "住空中，為是童子開菩薩道。",
    "T11n0310_041:0235b05": "「又復讚說三世諸佛『童子當知，云何名為菩",
    "T11n0310_041:0235b06": "薩道耶？所謂菩薩摩訶薩，於諸有情精勤修",
    "T11n0310_041:0235b07": "習四無量心。何等為四？所謂大慈波羅蜜、大",
    "T11n0310_041:0235b08": "悲波羅蜜、大喜波羅蜜、大捨波羅蜜。又勤精",
    "T11n0310_041:0235b09": "進於諸攝法隨順修學。童子！若有菩薩如是",
    "T11n0310_041:0235b10": "修行，是名開菩薩道。",
    "T11n0310_041:0235b11": "「『復次童子！云何菩薩摩訶薩於諸眾生精勤",
    "T11n0310_041:0235b12": "修學大慈無量波羅蜜？所謂菩薩摩訶薩行",
    "T11n0310_041:0235b13": "菩薩道，為阿耨多羅三藐三菩提故，盡眾生",
    "T11n0310_041:0235b14": "界慈心遍滿。以何等量為眾生界？所謂盡虛",
    "T11n0310_041:0235b15": "空界是眾生量。童子當知，如虛空界無所不",
    "T11n0310_041:0235b16": "遍，如是菩薩摩訶薩大慈無量亦復如是，無",
    "T11n0310_041:0235b17": "有眾生含識種類而不充遍。童子當知，如眾",
    "T11n0310_041:0235b18": "生界無有限量，如是菩薩摩訶薩所修之慈",
    "T11n0310_041:0235b19": "亦無限量。空無邊故眾生無邊，眾生無邊故",
    "T11n0310_041:0235b20": "慈亦無邊。童子當知，眾生界多非大地界，又",
    "T11n0310_041:0235b21": "非水界火界風界。吾今為汝廣說譬喻，令汝",
    "T11n0310_041:0235b22": "了知諸眾生界無限量義。童子當知，假使十",
    "T11n0310_041:0235b23": "方各如殑伽河沙等世界數量，一切同時合",
    "T11n0310_041:0235b24": "成大海，滿其中水。復有如上殑伽河沙等眾",
    "T11n0310_041:0235b25": "生同共集會，析一毛端為百五十分，共以一",
    "T11n0310_041:0235b26": "分霑取海中第一滴水。復有餘殑伽河沙等",
    "T11n0310_041:0235b27": "眾生如前同會，取一分毛霑取海中第二滴",
    "T11n0310_041:0235b28": "水。復有餘殑伽河沙等眾生如前同會，取一",
    "T11n0310_041:0235b29": "分毛霑取海中第三滴水。童子當知，假使以",
    "T11n0310_041:0235c01": "是毛滴方便尚可霑盡此大海水，而眾生性",
    "T11n0310_041:0235c02": "邊量無盡。是故當知，眾生之性無量無邊不",
    "T11n0310_041:0235c03": "可思議，而菩薩慈悉皆遍滿。童子！於汝意",
    "T11n0310_041:0235c04": "云何？如是無量無邊修慈善根，頗有能得其",
    "T11n0310_041:0235c05": "邊際不？』精進行童子白佛言：『不也。世尊！』佛",
    "T11n0310_041:0235c06": "言：『如是如是。童子！菩薩摩訶薩亦復如是，修",
    "T11n0310_041:0235c07": "慈善根遍眾生界為無限量。復次童子！我今",
    "T11n0310_041:0235c08": "更說大慈之相。童子當知，此慈無量能護自",
    "T11n0310_041:0235c09": "身，此慈如是發起他利，於無諍論慈最第一，",
    "T11n0310_041:0235c10": "慈能除斷忿恚根栽，慈能永滅一切過失，慈",
    "T11n0310_041:0235c11": "能遠離諸有愛纏。此慈如是，但見眾生清淨",
    "T11n0310_041:0235c12": "勝德，而不見彼有諸愆犯。慈能超越熱惱所",
    "T11n0310_041:0235c13": "侵，慈能生長身語心樂。慈力如是，不為一切",
    "T11n0310_041:0235c14": "他所惱害，慈性安隱離諸怖畏，慈善根力隨",
    "T11n0310_041:0235c15": "順聖道，慈能令彼多瞋暴惡不忍眾生發清",
    "T11n0310_041:0235c16": "淨信，慈能濟拔諸眾生聚。以慈力故於彼",
    "T11n0310_041:0235c17": "刀杖性無執持，慈能將導一切眾生趣於解",
    "T11n0310_041:0235c18": "脫。是慈能滅諸惡瞋恚，是慈遠離詐現威儀",
    "T11n0310_041:0235c19": "諛諂矯飾逼切求索，而能增長利養恭敬名",
    "T11n0310_041:0235c20": "譽等事。以慈力故梵釋天王之所禮敬，以慈",
    "T11n0310_041:0235c21": "嚴身所有威德。行慈之人為聰慧者所共稱",
    "T11n0310_041:0235c22": "讚，慈能防護一切愚夫。是慈力故超過欲界，",
    "T11n0310_041:0235c23": "順梵天道開解脫路。慈為大乘最居前導，慈",
    "T11n0310_041:0235c24": "能攝御一切諸乘，慈能積集無染福聚，慈善",
    "T11n0310_041:0235c25": "之力一切有依，諸福業事所不能及。慈能莊",
    "T11n0310_041:0235c26": "嚴三十二相及隨顯相，慈能離彼鄙賤下劣",
    "T11n0310_041:0235c27": "不具諸根，慈為坦路善道涅槃歸趣之所。是",
    "T11n0310_041:0235c28": "慈能遠一切惡道及諸八難，是慈力故喜樂",
    "T11n0310_041:0235c29": "法樂，不貪一切富貴王位受用樂具。是慈力",
    "T11n0310_041:0236a01": "故於諸眾生等心行施，是慈能離種種妄想。",
    "T11n0310_041:0236a02": "慈為門路一切尸羅學之所由，慈能救濟諸",
    "T11n0310_041:0236a03": "犯禁者，是慈能現忍辱之力，慈能遠離一切",
    "T11n0310_041:0236a04": "憍慢矜伐自大，慈能發起無動精進，慈能令",
    "T11n0310_041:0236a05": "修正方便行速疾究竟，慈能為諸靜慮解脫",
    "T11n0310_041:0236a06": "及三摩地三摩鉢底之所根本。慈能令心出",
    "T11n0310_041:0236a07": "離煩惱諸有熾然，慈為一切智慧生因。由慈",
    "T11n0310_041:0236a08": "無量能聞持故，自他諸品皆悉決定。慈能除",
    "T11n0310_041:0236a09": "遣順魔煩惱，是慈力故同住安樂。慈能令人",
    "T11n0310_041:0236a10": "起住坐臥密護威儀，慈能損減諸掉性欲。是",
    "T11n0310_041:0236a11": "慈猶如妙香塗身，是慈能塗慚愧衣服，是慈",
    "T11n0310_041:0236a12": "能遣一切諸難煩惱惡趣。慈能濟拔一切眾生，",
    "T11n0310_041:0236a13": "大慈無量捐捨自樂，能與一切眾生安隱快",
    "T11n0310_041:0236a14": "樂。如是無量不可思議大慈之相，吾今略說。",
    "T11n0310_041:0236a15": "童子！是名菩薩摩訶薩大慈無量波羅蜜。菩",
    "T11n0310_041:0236a16": "薩摩訶薩由成就是大慈無量故，觀諸眾生",
    "T11n0310_041:0236a17": "常懷慈善，勤求正法無有疲倦。童子當知，諸",
    "T11n0310_041:0236a18": "聲聞慈唯能自救，諸菩薩慈畢竟度脫一切",
    "T11n0310_041:0236a19": "眾生。童子當知，眾生緣慈，初發大心菩薩",
    "T11n0310_041:0236a20": "所得。法緣之慈，趣向聖行菩薩所得。無緣",
    "T11n0310_041:0236a21": "之慈，證無生忍菩薩所得。童子！是名菩薩",
    "T11n0310_041:0236a22": "摩訶薩大慈無量波羅蜜。若菩薩摩訶薩安",
    "T11n0310_041:0236a23": "住大慈波羅蜜故，則於一切眾生慈心遍滿。",
    "T11n0310_041:0236a24": "「『復次精進行童子！云何名為菩薩摩訶薩大",
    "T11n0310_041:0236a25": "悲無量波羅蜜？童子當知，菩薩摩訶薩為欲",
    "T11n0310_041:0236a26": "證得阿耨多羅三藐三菩提故，應以大悲而",
    "T11n0310_041:0236a27": "為導首，如人命根出息入息而為上首。如是",
    "T11n0310_041:0236a28": "童子，證得大乘菩薩摩訶薩亦復如是，必以",
    "T11n0310_041:0236a29": "大悲而為導首。童子！如轉輪王所有眾寶，要",
    "T11n0310_041:0236b01": "以金輪而為前導。如是童子！菩薩摩訶薩亦",
    "T11n0310_041:0236b02": "復如是，所有一切諸佛正法，皆以大悲而為",
    "T11n0310_041:0236b03": "導首。",
    "T11n0310_041:0236b04": "「『復次童子！菩薩摩訶薩為阿耨多羅三藐三",
    "T11n0310_041:0236b05": "菩提故，度諸眾生行於大悲，畢竟不捨一切",
    "T11n0310_041:0236b06": "眾生。童子！云何菩薩摩訶薩於眾生所發起",
    "T11n0310_041:0236b07": "大悲？童子！菩薩摩訶薩行大悲時，觀諸眾生",
    "T11n0310_041:0236b08": "虛偽身見之所纏縛、為諸惡見之所藏隱。菩",
    "T11n0310_041:0236b09": "薩摩訶薩如是觀已，於諸眾生發起大悲，我",
    "T11n0310_041:0236b10": "當為彼說微妙法，令其永斷虛偽身見種種",
    "T11n0310_041:0236b11": "纏縛諸惡見等。",
    "T11n0310_041:0236b12": "「『復次童子！菩薩摩訶薩行大悲時，觀諸眾生",
    "T11n0310_041:0236b13": "安住不實虛偽顛倒，於無常中妄起常想、於",
    "T11n0310_041:0236b14": "諸苦中妄起樂想、於無我中妄起我想、於不",
    "T11n0310_041:0236b15": "淨中妄起淨想。童子！菩薩摩訶薩如是觀已，",
    "T11n0310_041:0236b16": "於諸眾生發起大悲，我當為彼說微妙法，令",
    "T11n0310_041:0236b17": "其永斷虛妄不實諸顛倒故。",
    "T11n0310_041:0236b18": "「『復次童子！菩薩摩訶薩行大悲時，觀諸眾生",
    "T11n0310_041:0236b19": "愚癡顛倒耽嗜愛欲，於母姊妹尚生陵逼，況",
    "T11n0310_041:0236b20": "復於彼餘眾生等。菩薩摩訶薩觀是事已，作",
    "T11n0310_041:0236b21": "如是念：「苦哉世間，乃能容止非聖之聚、惡業",
    "T11n0310_041:0236b22": "無愧充滿其中。」復作是念：「咄哉苦哉！如是",
    "T11n0310_041:0236b23": "眾生曾處母胎，臥息停止生由產門，如何無",
    "T11n0310_041:0236b24": "恥共行斯事。如是眾生深為大失極可憐愍，",
    "T11n0310_041:0236b25": "種種過患極可訶責。何以故？為貪瞋癡之所",
    "T11n0310_041:0236b26": "害故，又為無智所加害故，捨離正法安住非",
    "T11n0310_041:0236b27": "法，修行惡法墮在地獄、畜生、焰魔鬼趣。如是",
    "T11n0310_041:0236b28": "眾生惡業引故，所往之處行於非道。」童子！譬",
    "T11n0310_041:0236b29": "如野干於彼塚間，為諸群狗之所搏逐，逃迸走",
    "T11n0310_041:0236c01": "避臨大峻崖，窮途所逼夜中嘷叫。如是童子！",
    "T11n0310_041:0236c02": "彼諸眾生亦復如是同於野干。復次童子！譬",
    "T11n0310_041:0236c03": "如生盲，群狗逼逐臨大坑㵎。如是童子！彼諸",
    "T11n0310_041:0236c04": "眾生亦復如是同於生盲。復次童子！譬如圂",
    "T11n0310_041:0236c05": "猪行處糞穢兼又食噉初無厭惡。如是童子！",
    "T11n0310_041:0236c06": "彼諸眾生亦復如是同於圂猪。如是眾生極",
    "T11n0310_041:0236c07": "可憐愍，婬惱所逼於親非親，為諸煩惱之所",
    "T11n0310_041:0236c08": "加害，行魔徒黨魔羂所縛，纏裹惑網陷沒欲",
    "T11n0310_041:0236c09": "泥。童子！菩薩摩訶薩觀是事已，於彼眾生",
    "T11n0310_041:0236c10": "發起大悲，我當為彼宣說妙法令其永斷諸",
    "T11n0310_041:0236c11": "欲煩惱故。",
    "T11n0310_041:0236c12": "「『復次童子！菩薩摩訶薩行大悲時，觀諸眾生",
    "T11n0310_041:0236c13": "五蓋所覆、欲箭所中，貪著六處，眼見色已執",
    "T11n0310_041:0236c14": "著像貌不能捨離，如是耳所聞聲、鼻所嗅香、",
    "T11n0310_041:0236c15": "舌所甞味、身所覺觸，執著形相皆不能捨。是",
    "T11n0310_041:0236c16": "諸眾生多於瞋恚互相怨讐，若得義利稱我",
    "T11n0310_041:0236c17": "善友，得非義利便相加害。是諸眾生多於惛",
    "T11n0310_041:0236c18": "沈及以眠睡羸劣愚鈍，為無智膜之所覆障。",
    "T11n0310_041:0236c19": "是諸眾生不善掉悔之所纏縛，常為種種諸",
    "T11n0310_041:0236c20": "惡煩惱染污其心。是諸眾生疑網纏裹，於甚",
    "T11n0310_041:0236c21": "深法不能決定。童子！菩薩摩訶薩如是觀已，",
    "T11n0310_041:0236c22": "於諸眾生發起大悲，我當為彼說微妙法，令",
    "T11n0310_041:0236c23": "其永斷諸廕蓋故。",
    "T11n0310_041:0236c24": "「『復次童子！菩薩摩訶薩行大悲時，觀諸眾生",
    "T11n0310_041:0236c25": "為慢所害、過慢所害、我慢所害、增上慢所害、",
    "T11n0310_041:0236c26": "邪慢所害，於諸下劣計我為勝，於彼等者計",
    "T11n0310_041:0236c27": "我最勝。或有眾生計色為我，或復乃至計識",
    "T11n0310_041:0236c28": "為我，於所未證計我已證。由恃此故，應可",
    "T11n0310_041:0236c29": "問訊而不問訊、應可禮拜而不禮拜，於諸長",
    "T11n0310_041:0237a01": "宿心無敬順，於尊重師不加祇仰，於聰叡者",
    "T11n0310_041:0237a02": "而不請問，何等為善何等不善？何等應修何",
    "T11n0310_041:0237a03": "等不修？何等應作何等不作？何等有罪何等",
    "T11n0310_041:0237a04": "無罪？何等為道？何等為三摩地？何等為解",
    "T11n0310_041:0237a05": "脫？如是等法曾未明了，但自計我為勝為尊。",
    "T11n0310_041:0237a06": "童子！菩薩摩訶薩如是觀已，於諸眾生發起",
    "T11n0310_041:0237a07": "大悲，我當為彼說微妙法，令其永斷一切憍",
    "T11n0310_041:0237a08": "慢種故。",
    "T11n0310_041:0237a09": "「『復次童子！菩薩摩訶薩行大悲時，觀諸眾生",
    "T11n0310_041:0237a10": "愛縛所縛，為愛僮僕妻妾男女所共纏裹，為",
    "T11n0310_041:0237a11": "無義利之所圍遶，為諸衰禍之所繫縛，生死",
    "T11n0310_041:0237a12": "關鍵之所遮礙，不能出離地獄、傍生、焰魔鬼",
    "T11n0310_041:0237a13": "道。為彼有縛之所拘撿，而不能得縱任自在。",
    "T11n0310_041:0237a14": "童子！菩薩摩訶薩如是觀已，於諸眾生發起",
    "T11n0310_041:0237a15": "大悲，我當為彼說微妙法，令其獲得縱任自",
    "T11n0310_041:0237a16": "在隨欲而行趣涅槃故。",
    "T11n0310_041:0237a17": "「『復次童子！菩薩摩訶薩行大悲時，觀諸眾生",
    "T11n0310_041:0237a18": "遠離善友為惡知識之所纏執，由彼昵近諸惡",
    "T11n0310_041:0237a19": "友故，耽著一切不善之業，所謂殺生、偷盜、邪",
    "T11n0310_041:0237a20": "行、妄語、離間、麁獷、綺語、貪、恚、邪見，諸如是等",
    "T11n0310_041:0237a21": "無量惡業熾然建立。童子！菩薩摩訶薩如是",
    "T11n0310_041:0237a22": "觀已，於諸眾生發起大悲，我當為彼說微妙",
    "T11n0310_041:0237a23": "法，令其為諸善友所攝，捨棄十種不善業道，令",
    "T11n0310_041:0237a24": "具受持十善業故。",
    "T11n0310_041:0237a25": "「『復次童子！菩薩摩訶薩行大悲時，觀諸眾生",
    "T11n0310_041:0237a26": "為諸愚癡之所覆蔽，無明暗暯之所翳障，顛",
    "T11n0310_041:0237a27": "倒執著，於其自體有情命者、生者、人者、少",
    "T11n0310_041:0237a28": "年丈夫及數取者、作者受者、我及我所，如是",
    "T11n0310_041:0237a29": "諸見無邊無量堅執不捨。童子！菩薩摩訶薩",
    "T11n0310_041:0237b01": "如是觀已，於諸眾生發起大悲，我當為彼說",
    "T11n0310_041:0237b02": "微妙法，令聖慧眼得清淨故，又令永斷一切",
    "T11n0310_041:0237b03": "見故。",
    "T11n0310_041:0237b04": "「『復次童子！菩薩摩訶薩行大悲時，觀諸眾生",
    "T11n0310_041:0237b05": "樂著生死流轉不息五蘊魁膾，常恒尋逐三界",
    "T11n0310_041:0237b06": "囹圄，曾無遠離桎梏枷鎖不思開釋。菩薩摩",
    "T11n0310_041:0237b07": "訶薩觀見是已，於諸眾生發起大悲，我當為",
    "T11n0310_041:0237b08": "彼說微妙法，令彼解脫五蘊魁膾，又令越度",
    "T11n0310_041:0237b09": "生死曠野，及以出離三界牢獄諸繫縛故。",
    "T11n0310_041:0237b10": "「『復次童子！菩薩摩訶薩行大悲時，觀諸含識",
    "T11n0310_041:0237b11": "從不善生，如毱如輪轉圓不定。由此業故，從",
    "T11n0310_041:0237b12": "此世間至彼世間，又從彼世間至此世間，迅",
    "T11n0310_041:0237b13": "速流轉馳向五趣背涅槃道。童子！菩薩摩訶",
    "T11n0310_041:0237b14": "薩觀是事已，於諸眾生發起大悲，我應為彼",
    "T11n0310_041:0237b15": "說微妙法，當為開闢涅槃宮門令其趣入。如",
    "T11n0310_041:0237b16": "是童子！菩薩摩訶薩行大悲時，觀眾生性發",
    "T11n0310_041:0237b17": "起十種大悲無量。復次童子！菩薩摩訶薩復",
    "T11n0310_041:0237b18": "有十種大悲轉相，所謂如是大悲由於不諂",
    "T11n0310_041:0237b19": "而得生起，譬如虛空永出離故。如是大悲由",
    "T11n0310_041:0237b20": "於不誑而得生起，從增上意而出離故。如是",
    "T11n0310_041:0237b21": "大悲非由詐妄而得發起，從如實道質直其",
    "T11n0310_041:0237b22": "心而出離故。如是大悲由於不曲而得生起，",
    "T11n0310_041:0237b23": "極善安住無曲之心而出離故。如是大悲由",
    "T11n0310_041:0237b24": "彼無有憍高怯下而得生起，一切有情高慢",
    "T11n0310_041:0237b25": "退屈善出離故。如是大悲由護彼故而得生",
    "T11n0310_041:0237b26": "起，從自心淨而出離故。如是大悲由堅固",
    "T11n0310_041:0237b27": "慧而得生起，永離一切動不動心、妙住其心",
    "T11n0310_041:0237b28": "善出離故。如是大悲由捨自樂而得生起，授",
    "T11n0310_041:0237b29": "與他樂善出離故。如是大悲為欲荷負諸眾",
    "T11n0310_041:0237c01": "生故而得生起，堅固精進善出離故。",
    "T11n0310_041:0237c02": "「『復次童子！菩薩摩訶薩大悲無量，復有如是",
    "T11n0310_041:0237c03": "十種轉相。所謂一切大乘出離，皆因大悲而",
    "T11n0310_041:0237c04": "得出離，以是因故說名大悲。如是大悲建",
    "T11n0310_041:0237c05": "立一切布施、持戒、忍辱、精進、靜慮、智慧，由是",
    "T11n0310_041:0237c06": "因故說名大悲。如是大悲建立念處、正斷、神",
    "T11n0310_041:0237c07": "足。如是大悲建立根、力覺支、隨念、共法覺支，",
    "T11n0310_041:0237c08": "及與道支，歡喜本業、諸定次第、十善業道，乃",
    "T11n0310_041:0237c09": "至諸相皆如是說，以是因故說名大悲。如是",
    "T11n0310_041:0237c10": "大悲建立如來自然智慧，以是因故名為大",
    "T11n0310_041:0237c11": "悲。童子當知！如是大悲作自所作、善作所",
    "T11n0310_041:0237c12": "作不變異作，為諸眾生作所應作。如是大悲",
    "T11n0310_041:0237c13": "一切眾生如意圓滿，童子！是名菩薩摩訶薩",
    "T11n0310_041:0237c14": "大悲無量波羅蜜。由成就是大悲波羅蜜故，",
    "T11n0310_041:0237c15": "菩薩摩訶薩觀諸眾生處如是位，復於彼所",
    "T11n0310_041:0237c16": "重興悲愍。",
    "T11n0310_041:0237c17": "「『復次精進行童子！云何名為菩薩摩訶薩大",
    "T11n0310_041:0237c18": "喜無量波羅蜜？童子當知，菩薩摩訶薩為眾",
    "T11n0310_041:0237c19": "生故求阿耨多羅三藐三菩提時，修行大喜。",
    "T11n0310_041:0237c20": "如是喜者有無量相。童子當知，菩薩喜者名",
    "T11n0310_041:0237c21": "諸善法憶念歡悅清淨妙喜。何以故？於諸",
    "T11n0310_041:0237c22": "善法無下慼性、無退屈性、無疲倦性故。是喜",
    "T11n0310_041:0237c23": "名為遠離一切樂世間性。何以故？安住一切",
    "T11n0310_041:0237c24": "樂法樂性故。是喜能令內以歡悅身力勇銳。",
    "T11n0310_041:0237c25": "何以故？慧覺怡暢心意踊躍故。是喜樂於如",
    "T11n0310_041:0237c26": "來之身。何以故？樂求相好好莊嚴故。是喜",
    "T11n0310_041:0237c27": "聞法無有厭倦。何以故？欣樂依法能正行故。",
    "T11n0310_041:0237c28": "由斯喜故於法欣勇，於諸眾生心無損害，喜",
    "T11n0310_041:0237c29": "樂菩提於廣大法悉能信解，發起遠離少分",
    "T11n0310_041:0238a01": "乘心。是喜名為制伏慳喜。何以故？於諸求者",
    "T11n0310_041:0238a02": "行必施故。由斯喜故，於諸犯戒愛心攝受，於",
    "T11n0310_041:0238a03": "諸持戒心常清淨，又復能令自尸羅淨。是喜",
    "T11n0310_041:0238a04": "名為超過一切惡道怖畏安隱之喜，是喜名",
    "T11n0310_041:0238a05": "為忍受他人諸惡言詞鄙語路喜，是喜名為",
    "T11n0310_041:0238a06": "無返報喜。何以故？若遇挑眼截手刖足斬支",
    "T11n0310_041:0238a07": "節時心堪忍受。是喜名為敬尊重喜。何以故？",
    "T11n0310_041:0238a08": "於諸長宿具修威儀，曲躬恭敬跪拜尊嚴故。",
    "T11n0310_041:0238a09": "是喜名為恒舒顏喜。何以故？心志和泰遠離",
    "T11n0310_041:0238a10": "嚬蹙先言問訊故。是喜名為遠離一切詐現",
    "T11n0310_041:0238a11": "威儀諛諂矯誑逼求之喜。何以故？是喜趣向",
    "T11n0310_041:0238a12": "堅實正法之道路故。由此喜故，於諸菩薩起",
    "T11n0310_041:0238a13": "深愛樂猶如大師，於正法所起愛樂心如自",
    "T11n0310_041:0238a14": "己身，於如來所起愛樂心如自己命，於尊重",
    "T11n0310_041:0238a15": "師起愛樂心猶如父母，於諸眾生起愛樂心",
    "T11n0310_041:0238a16": "視如一子，於阿遮利耶受教師所起愛樂心",
    "T11n0310_041:0238a17": "敬如眼目，於諸正行起愛樂心猶如身首，於",
    "T11n0310_041:0238a18": "波羅蜜起愛樂心猶如手足，於說法師起愛",
    "T11n0310_041:0238a19": "樂心如眾重寶，所求正法起愛樂心猶如良",
    "T11n0310_041:0238a20": "藥，於能舉罪及憶念者起愛樂心猶如良醫。",
    "T11n0310_041:0238a21": "如是童子！是名菩薩摩訶薩大喜無量波羅",
    "T11n0310_041:0238a22": "蜜。諸菩薩摩訶薩住是大喜波羅蜜故，行菩",
    "T11n0310_041:0238a23": "薩行常懷歡喜，勤求正法無有厭倦。",
    "T11n0310_041:0238a24": "「『復次精進行童子！云何名為菩薩摩訶薩大",
    "T11n0310_041:0238a25": "捨無量波羅蜜？童子當知，菩薩摩訶薩為眾",
    "T11n0310_041:0238a26": "生故發阿耨多羅三藐三菩提已，當行大捨。",
    "T11n0310_041:0238a27": "當知是捨有於三種。何等為三？謂捨煩惱捨、",
    "T11n0310_041:0238a28": "護自他捨、時非時捨。何等名為捨煩惱捨？童",
    "T11n0310_041:0238a29": "子當知，菩薩摩訶薩於敬事所其心不高，於",
    "T11n0310_041:0238b01": "不敬事心無卑下，若受利養心不憍高，不得",
    "T11n0310_041:0238b02": "利養心無紆欝，於彼持戒及犯戒所起平等",
    "T11n0310_041:0238b03": "覺，得勝名譽心不悕樂，被諸毀謗情無憂慼，",
    "T11n0310_041:0238b04": "若致譏訶志無貶退，於稱讚所善住法性，於",
    "T11n0310_041:0238b05": "諸苦事有擇慧力，於諸樂事有無常苦觀解",
    "T11n0310_041:0238b06": "之力，棄捨愛欲斷諸瞋恚，於怨親所其心平",
    "T11n0310_041:0238b07": "等，於善作惡作其心無二，於有愛不愛情無",
    "T11n0310_041:0238b08": "所觀，於善聞惡聞不生執著，於善說惡說心",
    "T11n0310_041:0238b09": "無愛恚，於諸欲味及過患所平等稱量，於我",
    "T11n0310_041:0238b10": "自身及他眾生起於平等信欲之意，於身命",
    "T11n0310_041:0238b11": "所情無顧戀，於下中上諸眾生所起平等照，",
    "T11n0310_041:0238b12": "於隱顯法起平等性，於諦非諦自體清淨。如",
    "T11n0310_041:0238b13": "是童子！菩薩摩訶薩若能自然起勝對治，是",
    "T11n0310_041:0238b14": "名菩薩摩訶薩捨煩惱捨。",
    "T11n0310_041:0238b15": "「『復次童子！何等名為護自他捨？童子當知，菩",
    "T11n0310_041:0238b16": "薩摩訶薩若被他人節節支解割皮肉時，常",
    "T11n0310_041:0238b17": "自觀心住於大捨，雖復支解割其身肉，然其",
    "T11n0310_041:0238b18": "內心唯住於捨無所希望，及以追求縱於身",
    "T11n0310_041:0238b19": "語起諸變異俱能堪忍，是則名為護自他捨。",
    "T11n0310_041:0238b20": "爾時菩薩又觀二種心無損害。何等為二？所",
    "T11n0310_041:0238b21": "謂不由眼相及以色相，乃至不由意相及以",
    "T11n0310_041:0238b22": "法相，心生損害而住於捨。何以故？無損無",
    "T11n0310_041:0238b23": "害是乃名為護自他捨。復次，何等名為護",
    "T11n0310_041:0238b24": "自他捨？被他所損不加報故，於自於他俱能",
    "T11n0310_041:0238b25": "忍受，是名為捨。於諸有恩及無恩所平等方",
    "T11n0310_041:0238b26": "便，是名為捨。是捨名為無諍極捨、滅自心",
    "T11n0310_041:0238b27": "捨、觀自體捨、不害他捨。於諸定事菩薩能",
    "T11n0310_041:0238b28": "捨，然佛世尊非所聽許諸菩薩等唯修於捨。",
    "T11n0310_041:0238b29": "何以故？菩薩摩訶薩尚應修習諸行作用，日",
    "T11n0310_041:0238c01": "夜常念發起精進求諸善法，於時非時乃應",
    "T11n0310_041:0238c02": "修捨。",
    "T11n0310_041:0238c03": "「『復次童子！何等名為時非時捨？童子當知，菩",
    "T11n0310_041:0238c04": "薩摩訶薩具大智慧，善能修習時與非時，謂",
    "T11n0310_041:0238c05": "非法器諸眾生所應起於捨，不恭敬所應起",
    "T11n0310_041:0238c06": "於捨，於無利益譏毀苦惱應起於捨，於聲聞",
    "T11n0310_041:0238c07": "乘趣正決定應起於捨，於修施時應捨修戒，",
    "T11n0310_041:0238c08": "於修戒時應捨修施，於修忍時應捨牽引施",
    "T11n0310_041:0238c09": "戒精進，修精進時應捨修戒，修靜慮時應捨",
    "T11n0310_041:0238c10": "施度，修習慧時應捨緣發五波羅蜜多。童子！",
    "T11n0310_041:0238c11": "是名菩薩摩訶薩時非時捨。何以故？由所不",
    "T11n0310_041:0238c12": "應作法無造作性故，是故菩薩深知非益而",
    "T11n0310_041:0238c13": "行於捨。若有菩薩摩訶薩安住大捨波羅蜜",
    "T11n0310_041:0238c14": "行菩薩行，則於一切惡不善法能興大捨。童",
    "T11n0310_041:0238c15": "子，如是等相，是名菩薩摩訶薩大慈大悲大",
    "T11n0310_041:0238c16": "喜大捨。若諸菩薩摩訶薩安住如是四無量",
    "T11n0310_041:0238c17": "波羅蜜者，當知是則為菩薩藏法門之器，又",
    "T11n0310_041:0238c18": "是諸佛正法之器。』",
    "T11n0310_041:0238c19": "「如是舍利子！此薄伽梵大蘊如來為精進行",
    "T11n0310_041:0238c20": "童子廣開示此四無量已，復為開解六波羅",
    "T11n0310_041:0238c21": "蜜多及諸攝法，令是童子隨順修學。舍利子！",
    "T11n0310_041:0238c22": "是精進行童子精勤修習如所聞法，廣如後",
    "T11n0310_041:0238c23": "說。」",
    "T11n0310_041:0238c24": "6 陀那波羅蜜多品陀那波羅蜜多品第六",
    "T11n0310_041:0238c25": "爾時佛告舍利子：「云何菩薩摩訶薩為阿耨",
    "T11n0310_041:0238c26": "多羅三藐三菩提故，精勤修習諸波羅蜜多",
    "T11n0310_041:0238c27": "行菩薩行？舍利子！菩薩摩訶薩行菩薩行者，",
    "T11n0310_041:0238c28": "即於如是六波羅蜜多精勤修學，是則名為",
    "T11n0310_041:0238c29": "行菩薩行。舍利子！何等名為六波羅蜜多？舍",
    "T11n0310_041:0239a01": "利子！所謂柁那波羅蜜多、尸羅波羅蜜多、羼",
    "T11n0310_041:0239a02": "底波羅蜜多、毘利耶波羅蜜多、靜慮波羅",
    "T11n0310_041:0239a03": "蜜多、般若波羅蜜多。舍利子！如是名為六",
    "T11n0310_041:0239a04": "波羅蜜多。菩薩摩訶薩依如是六波羅蜜多",
    "T11n0310_041:0239a05": "故行菩薩道。",
    "T11n0310_041:0239a06": "「復次舍利子！云何名為菩薩摩訶薩依柁那",
    "T11n0310_041:0239a07": "波羅蜜多行菩薩行？舍利子！菩薩摩訶薩度",
    "T11n0310_041:0239a08": "眾生故行柁那波羅蜜多時，為諸眾生而作",
    "T11n0310_041:0239a09": "施主。若沙門婆羅門等有來求者悉皆施與，",
    "T11n0310_041:0239a10": "須食與食、須飲與飲，珍異餚膳無不盡施。如",
    "T11n0310_041:0239a11": "是或求車乘、衣服華鬘、塗香末香，或求坐臥",
    "T11n0310_041:0239a12": "依倚、床席敷具、病藥燈明、音樂奴婢，或求金",
    "T11n0310_041:0239a13": "銀末尼、真珠琉璃、螺貝璧玉、珊瑚等寶，或求",
    "T11n0310_041:0239a14": "象馬車輅、園林池苑、男女妻妾、財穀庫藏，",
    "T11n0310_041:0239a15": "或求四大有洲自在之王一切樂具及諸嬉戲",
    "T11n0310_041:0239a16": "娛樂之物，或有來求手足耳鼻、頭目肉血、骨",
    "T11n0310_041:0239a17": "髓身分，菩薩摩訶薩見來求者悉能一切歡",
    "T11n0310_041:0239a18": "喜施與。舍利子！以要言之，一切世間所須之",
    "T11n0310_041:0239a19": "物，菩薩摩訶薩行大施故，但見來求無不施",
    "T11n0310_041:0239a20": "與。復次舍利子！菩薩摩訶薩行柁那波羅蜜",
    "T11n0310_041:0239a21": "多故，復有十種清淨施法。何等為十？一者菩",
    "T11n0310_041:0239a22": "薩摩訶薩無有不正求財而行布施，二者菩",
    "T11n0310_041:0239a23": "薩摩訶薩不逼迫眾生而行布施，三者菩薩",
    "T11n0310_041:0239a24": "摩訶薩不以恐怖而行布施，四者菩薩摩訶",
    "T11n0310_041:0239a25": "薩不棄捨邀請而行布施，五者菩薩摩訶薩",
    "T11n0310_041:0239a26": "不觀顏面而行布施，六者菩薩摩訶薩於諸",
    "T11n0310_041:0239a27": "眾生情無異想而行布施，七者菩薩摩訶薩",
    "T11n0310_041:0239a28": "無貪愛心而行布施，八者菩薩摩訶薩無起",
    "T11n0310_041:0239a29": "瞋恚而行布施，九者菩薩摩訶薩不求剎土",
    "T11n0310_041:0239b01": "而行布施，十者菩薩摩訶薩於諸眾生起福",
    "T11n0310_041:0239b02": "田想不以輕蔑而行布施。舍利子！是名菩薩",
    "T11n0310_041:0239b03": "摩訶薩行於十種清淨之施，為滿柁那波羅",
    "T11n0310_041:0239b04": "蜜多故。",
    "T11n0310_041:0239b05": "「復次舍利子！菩薩摩訶薩行柁那波羅蜜多",
    "T11n0310_041:0239b06": "時，復有十種清淨行施。何等為十？一者菩",
    "T11n0310_041:0239b07": "薩摩訶薩不毀業報而行布施，二者菩薩摩",
    "T11n0310_041:0239b08": "訶薩不以邪意而行布施，三者菩薩摩訶薩",
    "T11n0310_041:0239b09": "無不信解而行布施，四者菩薩摩訶薩無有",
    "T11n0310_041:0239b10": "厭倦而行布施，五者菩薩摩訶薩無有現相",
    "T11n0310_041:0239b11": "而行布施，六者菩薩摩訶薩勇勵熾然而行",
    "T11n0310_041:0239b12": "布施，七者菩薩摩訶薩無有變悔而行布施，",
    "T11n0310_041:0239b13": "八者菩薩摩訶薩於持戒者不以偏敬而行",
    "T11n0310_041:0239b14": "布施，九者菩薩摩訶薩於犯戒所不以輕鄙",
    "T11n0310_041:0239b15": "而行布施，十者菩薩摩訶薩不希果報而行",
    "T11n0310_041:0239b16": "布施。舍利子！是名菩薩摩訶薩行於十種清",
    "T11n0310_041:0239b17": "淨之施，為欲滿足柁那波羅蜜多故。",
    "T11n0310_041:0239b18": "「復次舍利子！菩薩摩訶薩行柁那波羅蜜多",
    "T11n0310_041:0239b19": "時，復有十種行清淨施。何等為十？一者菩薩",
    "T11n0310_041:0239b20": "摩訶薩不以毀呰而行布施，二者菩薩摩訶",
    "T11n0310_041:0239b21": "薩不以背面而行布施，三者菩薩摩訶薩無",
    "T11n0310_041:0239b22": "不清淨而行布施，四者菩薩摩訶薩不現忿",
    "T11n0310_041:0239b23": "相而行布施，五者菩薩摩訶薩不現嫉相而",
    "T11n0310_041:0239b24": "行布施，六者菩薩摩訶薩不現恚相而行布",
    "T11n0310_041:0239b25": "施，七者菩薩摩訶薩無不殷重而行布施，八",
    "T11n0310_041:0239b26": "者菩薩摩訶薩無不自手而行布施，九者菩",
    "T11n0310_041:0239b27": "薩摩訶薩不以許多後便與少而行布施，十",
    "T11n0310_041:0239b28": "者菩薩摩訶薩不求來生而行布施。舍利子！",
    "T11n0310_041:0239b29": "是名菩薩摩訶薩行於十種清淨之施，為欲",
    "T11n0310_041:0239c01": "滿足柁那波羅蜜多故。",
    "T11n0310_041:0239c02": "「復次舍利子！菩薩摩訶薩行柁那波羅蜜多",
    "T11n0310_041:0239c03": "時！復有十種行清淨施。何等為十？一者菩薩",
    "T11n0310_041:0239c04": "摩訶薩無不常施，二者菩薩摩訶薩無繫屬",
    "T11n0310_041:0239c05": "施。三者菩薩摩訶薩。無差別施。四者菩薩摩",
    "T11n0310_041:0239c06": "訶薩無他緣施，五者菩薩摩訶薩無微劣施，",
    "T11n0310_041:0239c07": "六者菩薩摩訶薩不希財色及以自在而行",
    "T11n0310_041:0239c08": "布施，七者菩薩摩訶薩無求生於釋梵護世",
    "T11n0310_041:0239c09": "諸大天故而行布施，八者菩薩摩訶薩無有",
    "T11n0310_041:0239c10": "迴向聲聞獨覺地故而行布施，九者菩薩摩",
    "T11n0310_041:0239c11": "訶薩無為聰慧所譏訶故而行布施，十者菩",
    "T11n0310_041:0239c12": "薩摩訶薩無不迴向薩伐若故而行布施。舍",
    "T11n0310_041:0239c13": "利子！是名菩薩摩訶薩行於十種清淨之施，",
    "T11n0310_041:0239c14": "皆為滿足柁那波羅蜜多故。",
    "T11n0310_041:0239c15": "「復次舍利子！菩薩摩訶薩行柁那波羅蜜多",
    "T11n0310_041:0239c16": "時，復有十種行清淨施。何等為十？謂如前說",
    "T11n0310_041:0239c17": "十種法中，出離有為證得無為。又舍利子！菩",
    "T11n0310_041:0239c18": "薩摩訶薩如是行施，能得十種稱讚利益上",
    "T11n0310_041:0239c19": "妙功德。何等為十？一者菩薩摩訶薩由施食",
    "T11n0310_041:0239c20": "故，獲得長壽才辯、安樂妙色、雄力勇健，無不",
    "T11n0310_041:0239c21": "具足。二者菩薩摩訶薩由施飲故，獲得永離",
    "T11n0310_041:0239c22": "一切煩惱渴愛，無不具足。三者菩薩摩訶薩",
    "T11n0310_041:0239c23": "由施諸乘故，獲得一切利益安樂眾事，無不",
    "T11n0310_041:0239c24": "具足。四者菩薩摩訶薩由施衣服故，獲得成",
    "T11n0310_041:0239c25": "就慚愧，皮膚清淨猶如金色，無不具足。五者",
    "T11n0310_041:0239c26": "菩薩摩訶薩由施香鬘故，獲得淨戒多聞諸",
    "T11n0310_041:0239c27": "三摩地塗香聖行，無不具足。六者菩薩摩訶",
    "T11n0310_041:0239c28": "薩由以末香塗香施故，當得遍體香潔妙",
    "T11n0310_041:0239c29": "香聖行，無不具足。七者菩薩摩訶薩由施",
    "T11n0310_041:0240a01": "上味故，獲得甘露上味、大丈夫相，無不具",
    "T11n0310_041:0240a02": "足。八者菩薩摩訶薩由以舍宅房宇施故，當",
    "T11n0310_041:0240a03": "得與諸眾生為舍為宅、為救為洲、為歸為",
    "T11n0310_041:0240a04": "趣，無不具足。九者菩薩摩訶薩由愍病者",
    "T11n0310_041:0240a05": "施醫藥故，當得無老病死，圓滿甘露不死妙",
    "T11n0310_041:0240a06": "藥，無不具足。十者菩薩摩訶薩由以種種",
    "T11n0310_041:0240a07": "資生眾具施故，感得一切圓滿眾具菩提分",
    "T11n0310_041:0240a08": "法，無不具足。舍利子！是名菩薩摩訶薩為得",
    "T11n0310_041:0240a09": "菩提修行是施，獲得如是十種稱讚利益上",
    "T11n0310_041:0240a10": "妙功德，皆為滿於柁那波羅蜜多故。",
    "T11n0310_041:0240a11": "「復次舍利子！菩薩摩訶薩行柁那波羅蜜多",
    "T11n0310_041:0240a12": "時修行布施，又復獲得十種稱讚利益上妙",
    "T11n0310_041:0240a13": "功德。何等為十？一者菩薩摩訶薩施燈明",
    "T11n0310_041:0240a14": "故，獲得如來清淨五眼，無不具足。二者菩",
    "T11n0310_041:0240a15": "薩摩訶薩施音樂故，獲得如來清淨天耳，無",
    "T11n0310_041:0240a16": "不具足。三者菩薩摩訶薩以諸金銀、末尼",
    "T11n0310_041:0240a17": "真珠、琉璃螺貝、璧玉珊瑚、一切珍寶施故，",
    "T11n0310_041:0240a18": "感得圓滿三十有二大丈夫相，無不具足。四",
    "T11n0310_041:0240a19": "者菩薩摩訶薩以種種雜寶及眾名花施故，",
    "T11n0310_041:0240a20": "獲得圓滿八十隨顯之相，無不具足。五者菩",
    "T11n0310_041:0240a21": "薩摩訶薩以象馬車乘施故，獲得廣大徒眾",
    "T11n0310_041:0240a22": "眷屬繁多，無不具足。六者菩薩摩訶薩以",
    "T11n0310_041:0240a23": "園林臺觀施故，獲得成就靜慮解脫三摩地",
    "T11n0310_041:0240a24": "三摩鉢底，無不具足。七者菩薩摩訶薩以",
    "T11n0310_041:0240a25": "財穀庫藏施故，獲得圓成諸法寶藏，無不具",
    "T11n0310_041:0240a26": "足。八者菩薩摩訶薩以奴婢僕使施故，獲",
    "T11n0310_041:0240a27": "得圓滿自在身心閑豫，無不具足。九者菩薩",
    "T11n0310_041:0240a28": "摩訶薩以男女妻妾施故，獲得圓滿可愛可",
    "T11n0310_041:0240a29": "樂可意阿耨多羅三藐三菩提，無不具足。十",
    "T11n0310_041:0240b01": "者菩薩摩訶薩以四洲自在一切王位施故，",
    "T11n0310_041:0240b02": "獲得一切種微妙圓滿一切智智，無不具足。",
    "T11n0310_041:0240b03": "舍利子！菩薩摩訶薩如是行施，名為攝受十",
    "T11n0310_041:0240b04": "種稱讚利益上妙功德，皆為滿足柁那波羅",
    "T11n0310_041:0240b05": "蜜多故。",
    "T11n0310_041:0240b06": "「復次舍利子！菩薩摩訶薩為得阿耨多羅三",
    "T11n0310_041:0240b07": "藐三菩提故，行柁那波羅蜜多時所修布施，",
    "T11n0310_041:0240b08": "又得十種稱讚利益。何等為十？一者菩薩摩",
    "T11n0310_041:0240b09": "訶薩以上妙五欲施故，獲得清淨戒、定、慧聚，",
    "T11n0310_041:0240b10": "及以解脫、解脫智見聚，無不具足。二者菩薩",
    "T11n0310_041:0240b11": "摩訶薩以上妙戲樂器施故，獲得清淨遊戲",
    "T11n0310_041:0240b12": "法樂，無不具足。三者菩薩摩訶薩以足施",
    "T11n0310_041:0240b13": "故，感得圓滿法義之足趣菩提座，無不具",
    "T11n0310_041:0240b14": "足。四者菩薩摩訶薩以手施故，感得圓滿",
    "T11n0310_041:0240b15": "清淨法手拯濟眾生，無不具足。五者菩薩",
    "T11n0310_041:0240b16": "摩訶薩以耳鼻施故，獲得諸根圓滿成就，無",
    "T11n0310_041:0240b17": "不具足。六者菩薩摩訶薩以支節施故，獲",
    "T11n0310_041:0240b18": "得清淨無染威嚴佛身，無不具足。七者菩薩",
    "T11n0310_041:0240b19": "摩訶薩以目施故，獲得觀視一切眾生清淨",
    "T11n0310_041:0240b20": "法眼無有障礙，無不具足。八者菩薩摩訶",
    "T11n0310_041:0240b21": "薩以血肉施故，獲得堅固身命，攝持長養",
    "T11n0310_041:0240b22": "一切眾生貞實善權，無不具足。九者菩薩摩",
    "T11n0310_041:0240b23": "訶薩以髓腦施故，獲得圓滿不可破壞等金",
    "T11n0310_041:0240b24": "剛身，無不具足。十者菩薩摩訶薩以頭施",
    "T11n0310_041:0240b25": "故，證得圓滿超過三界無上最上一切智智",
    "T11n0310_041:0240b26": "之首，無不具足。舍利子！菩薩摩訶薩為得菩",
    "T11n0310_041:0240b27": "提行如是施，攝受如是相貌，圓滿佛法稱讚",
    "T11n0310_041:0240b28": "利益上妙功德，皆為滿足柁那波羅蜜多故。",
    "T11n0310_041:0240b29": "「復次舍利子！如是菩薩摩訶薩行柁那波羅",
    "T11n0310_041:0240c01": "蜜多時，其性聰叡智慧甚深，無量方便行於",
    "T11n0310_041:0240c02": "布施，以世間財求於無上正等菩提眾聖王",
    "T11n0310_041:0240c03": "財，以生死財而求甘露不死仙財，以虛偽財",
    "T11n0310_041:0240c04": "而求堅實賢聖之財，由如是故廣行布施。舍",
    "T11n0310_041:0240c05": "利子！是菩薩摩訶薩為求無上菩提及涅槃",
    "T11n0310_041:0240c06": "故，以世間財物修行施時，一切世間財物樂",
    "T11n0310_041:0240c07": "具無不盡捨。何以故？皆依無上正等覺故。舍",
    "T11n0310_041:0240c08": "利子！如世農夫依彼犁牛耕治地已便下種",
    "T11n0310_041:0240c09": "子，如是農夫依彼犁具無量功力，展轉獲得",
    "T11n0310_041:0240c10": "金銀末尼一切寶物，及得種種上妙衣服。何",
    "T11n0310_041:0240c11": "以故？一切世間無有財物與穀等故。如是舍",
    "T11n0310_041:0240c12": "利子！菩薩摩訶薩有時有分依世間財證覺",
    "T11n0310_041:0240c13": "無上正等菩提，亦復如是。",
    "T11n0310_041:0240c14": "「復次舍利子！譬如乳牛或噉乾草、或噉濕草、",
    "T11n0310_041:0240c15": "或飲冷水、或飲煖水，而能出於乳、酪、生蘇、",
    "T11n0310_041:0240c16": "熟蘇及以醍醐。如是舍利子！菩薩摩訶薩",
    "T11n0310_041:0240c17": "依於無上正等菩提行世財施，隨所樂欲，有",
    "T11n0310_041:0240c18": "能獲得轉輪王報及獲帝釋梵王勝報。由成",
    "T11n0310_041:0240c19": "就是三種報故，菩薩十地速得圓滿，如來十",
    "T11n0310_041:0240c20": "力、四無所畏，因是施故速得圓滿，乃至具足",
    "T11n0310_041:0240c21": "千業所起十八不共佛法，又具千業所起六",
    "T11n0310_041:0240c22": "十種圓滿妙音，又具百業所起一一大丈夫",
    "T11n0310_041:0240c23": "相，又具二百業所起無見頂髻相，又過此百",
    "T11n0310_041:0240c24": "倍圓滿成就如來大法螺相，又過拘胝百千",
    "T11n0310_041:0240c25": "倍成就如來皓齒齊列不缺不踈平等之相。",
    "T11n0310_041:0240c26": "如是等相，無量功業之所合成，皆由如來業",
    "T11n0310_041:0240c27": "果報相施行所起，速得圓滿。",
    "T11n0310_041:0240c28": "「復次舍利子！菩薩摩訶薩行柁那波羅蜜多",
    "T11n0310_041:0240c29": "時，於乞者所起大慈心而行布施，此心續起",
    "T11n0310_041:0241a01": "殑伽沙等方得成滿，中無間絕佛三摩地。舍",
    "T11n0310_041:0241a02": "利子！如來、應、正等覺住此三摩地已，能於",
    "T11n0310_041:0241a03": "一一毛孔而出百三摩地，猶如殑伽大河流",
    "T11n0310_041:0241a04": "化不絕而得自在。是故當知，如來所有一",
    "T11n0310_041:0241a05": "切神通變化，多由施行而得成就。舍利子！如",
    "T11n0310_041:0241a06": "是如來所有佛法，皆由昔日行菩薩行世間",
    "T11n0310_041:0241a07": "財施之所攝受。舍利子！是名菩薩摩訶薩行",
    "T11n0310_041:0241a08": "財施時，為求甘露、為求堅實、為求菩提、為求",
    "T11n0310_041:0241a09": "涅槃，應知如是法門差別。所謂菩薩摩訶薩",
    "T11n0310_041:0241a10": "依世財施，而與柁那波羅蜜多相應，證覺阿",
    "T11n0310_041:0241a11": "耨多羅三藐三菩提故。",
    "T11n0310_041:0241a12": "「復次舍利子！菩薩摩訶薩行柁那波羅蜜多",
    "T11n0310_041:0241a13": "時！其相無量吾今當說。往昔過去無數廣大",
    "T11n0310_041:0241a14": "無量不可思議阿僧企耶劫，於彼時分有佛",
    "T11n0310_041:0241a15": "出世，號旁耆羅私如來、應、正等覺、明行圓滿、",
    "T11n0310_041:0241a16": "善逝、世間解、無上丈夫、調御士、天人師、佛、薄伽",
    "T11n0310_041:0241a17": "梵。舍利子、彼佛住世壽十千歲，與百千苾",
    "T11n0310_041:0241a18": "芻大聲聞眾同共集會，皆阿羅漢，離諸煩",
    "T11n0310_041:0241a19": "惱具大勢力，乃至一切心得自在，逮勝究竟。",
    "T11n0310_041:0241a20": "舍利子！時彼世中有紡績者，名織紡綫，形",
    "T11n0310_041:0241a21": "貌端正眾所樂觀。彼作業處去佛不遠，每日",
    "T11n0310_041:0241a22": "將晚欲還家時，往詣佛所，常以一縷微綫奉",
    "T11n0310_041:0241a23": "施如來，因白佛言：『願薄伽梵哀愍我故，受",
    "T11n0310_041:0241a24": "此縷綫為攝受處。以此善根於未來世，得成",
    "T11n0310_041:0241a25": "如來、應、正等覺，能攝一切。』時彼世尊便為納",
    "T11n0310_041:0241a26": "受。如是日施一縷，滿千五百為善攝受。由",
    "T11n0310_041:0241a27": "此福故，乃經十五拘胝劫中不墮惡趣，又",
    "T11n0310_041:0241a28": "經千拘胝反為轉輪王，又經千拘胝反為",
    "T11n0310_041:0241a29": "天帝釋。以此善根柔和微妙欣愛等業，便得",
    "T11n0310_041:0241b01": "奉覲千拘胝佛，於諸佛所供養恭敬尊重讚",
    "T11n0310_041:0241b02": "歎，又以諸花塗香末香，及以香鬘繒蓋幢旛、",
    "T11n0310_041:0241b03": "衣服飲食坐臥之具、病緣醫藥一切眾物奉",
    "T11n0310_041:0241b04": "獻如來。從是已後又經一阿僧企耶劫出現",
    "T11n0310_041:0241b05": "於世，證覺阿耨多羅三藐三菩提，號善攝受",
    "T11n0310_041:0241b06": "如來、應、正等覺、明行圓滿、善逝、世間解、無上丈",
    "T11n0310_041:0241b07": "夫、調御士、天人師、佛、薄伽梵，住壽世間經二",
    "T11n0310_041:0241b08": "十拘胝歲，有二十拘胝那庾多大聲聞眾，一",
    "T11n0310_041:0241b09": "切皆是大阿羅漢。彼佛世尊成立安住五拘",
    "T11n0310_041:0241b10": "胝等菩薩摩訶薩，於阿耨多羅三藐三菩提",
    "T11n0310_041:0241b11": "演說妙法，利益安樂無量無數諸有情已現",
    "T11n0310_041:0241b12": "入涅槃。彼薄伽梵滅度之後，正法住世滿一",
    "T11n0310_041:0241b13": "千年，廣布舍利流遍供養，亦如我今涅槃之",
    "T11n0310_041:0241b14": "後。舍利子！汝今當觀，由施微縷發大心故，次",
    "T11n0310_041:0241b15": "第展轉成滿佛法。舍利子！當知此施由心廣",
    "T11n0310_041:0241b16": "大不由於縷。何以故？若施廣大不由心者，如",
    "T11n0310_041:0241b17": "向施主以微縷施，不應得心清淨究竟。如是",
    "T11n0310_041:0241b18": "舍利子！當觀菩薩摩訶薩行柁那波羅蜜多",
    "T11n0310_041:0241b19": "時，依世財施便得一切圓滿功德。舍利子！菩",
    "T11n0310_041:0241b20": "薩摩訶薩行柁那波羅蜜多時，其性聰叡智",
    "T11n0310_041:0241b21": "慧甚深，因於少施多有所作，由智力故增上",
    "T11n0310_041:0241b22": "所作，由慧力故廣大所作，迴向力故無邊所",
    "T11n0310_041:0241b23": "作。」爾時世尊欲重宣此義而說頌曰：",
    "T11n0310_041:0241b24": "「行施不求妙色財，　　亦不願感天人趣，",
    "T11n0310_041:0241b25": "為求無上勝菩提，　　施微便感無量福。",
    "T11n0310_041:0241b26": "行施不求名稱聲，　　未曾為樂及徒眾，",
    "T11n0310_041:0241b27": "亦不求諸生死報，　　施微而獲於大果。",
    "T11n0310_041:0241b28": "布施飲食及衣服，　　不求諸有及諸趣，",
    "T11n0310_041:0241b29": "為求開解甘露門，　　施如毛端福無量。",
    "T11n0310_041:0241c01": "既無掉動及高慢，　　亦離諂誑慳嫉心，",
    "T11n0310_041:0241c02": "懈怠諸緣皆悉捨，　　唯勤行施利於世。",
    "T11n0310_041:0241c03": "財穀王位及身命，　　歡喜捨已心無變，",
    "T11n0310_041:0241c04": "如斯善捨獲廣大，　　菩提解脫未為難。",
    "T11n0310_041:0241c05": "愛樂諸來乞求者，　　如父如母如妻子，",
    "T11n0310_041:0241c06": "所獲財物常行施，　　見彼感財無妬心。",
    "T11n0310_041:0241c07": "行施之時眾繁雜，　　土塊杖木來加害，",
    "T11n0310_041:0241c08": "雖見曾無忿恚心，　　愛語如舊情欣悅。",
    "T11n0310_041:0241c09": "若施彼怨猶若親，　　於驚怖者施無畏，",
    "T11n0310_041:0241c10": "凡所有物皆能捨，　　而心未甞生鄙悋。",
    "T11n0310_041:0241c11": "恒樂正求無上法，　　於世王位絕希求，",
    "T11n0310_041:0241c12": "出離世間嚴飾處，　　常勤奉行於法施。",
    "T11n0310_041:0241c13": "除彼樂求穢欲者，　　誰有能求天世王，",
    "T11n0310_041:0241c14": "是故智者不貪樂，　　諸欲王位生天樂。",
    "T11n0310_041:0241c15": "大名稱者所行施，　　恒求無上佛菩提，",
    "T11n0310_041:0241c16": "捨捐身命及餘事，　　速疾能感多安樂。",
    "T11n0310_041:0241c17": "聰慧菩薩行諸施，　　未曾遠離上菩提，",
    "T11n0310_041:0241c18": "不求妙色世間財，　　又不願樂生天樂。",
    "T11n0310_041:0241c19": "雖求涅槃無所依，　　遠離一切諸希願，",
    "T11n0310_041:0241c20": "若能如是善修習，　　則名知道開道者。",
    "T11n0310_041:0241c21": "「舍利子！聰慧菩薩摩訶薩於是布施具足成",
    "T11n0310_041:0241c22": "就，善能修行菩薩妙行無有疑惑。舍利子，是",
    "T11n0310_041:0241c23": "名菩薩摩訶薩柁那波羅蜜多。若諸菩薩摩",
    "T11n0310_041:0241c24": "訶薩為阿耨多羅三藐三菩提故，精進修行",
    "T11n0310_041:0241c25": "是菩薩行，一切眾魔魔民天子於此菩薩不",
    "T11n0310_041:0241c26": "能嬈亂，又不為彼異道他論所能摧屈。」",
    "T11n0310_041:0241c27": "大寶積經卷第四十一"
}