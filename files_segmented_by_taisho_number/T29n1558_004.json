{
    "T29n1558_004:0018b10": "2阿毘達磨俱舍論卷第四",
    "T29n1558_004:0018b12": "尊者世親造",
    "T29n1558_004:0018b13": "三藏法師玄奘奉　詔譯",
    "T29n1558_004:0018b14": "分別根品第二之二",
    "T29n1558_004:0018b15": "今應思擇，一切有為如相不同，生亦各異，",
    "T29n1558_004:0018b16": "為有諸法決定俱生、有定俱生。謂一切法",
    "T29n1558_004:0018b17": "略有五品：一色、二心、三心所、四心不",
    "T29n1558_004:0018b18": "相應行、五無為。無為無生，此中不說。今先",
    "T29n1558_004:0018b19": "辯色決定俱生。頌曰：",
    "T29n1558_004:0018b20": "欲微聚無聲，　　無根有八事，",
    "T29n1558_004:0018b21": "有身根九事，　　十事有餘根。",
    "T29n1558_004:0018b22": "論曰：色聚極細立微聚名，為顯更無細於",
    "T29n1558_004:0018b23": "此者。此在欲界無聲無根，八事俱生隨一",
    "T29n1558_004:0018b24": "不減。云何八事？謂四大種及四所造色、香、味、",
    "T29n1558_004:0018b25": "觸。無聲有根諸極微聚，此俱生事或九或",
    "T29n1558_004:0018b26": "十。有身根聚九事俱生，八事如前，身為第",
    "T29n1558_004:0018b27": "九。有餘根聚十事俱生，九事如前，加眼等",
    "T29n1558_004:0018b28": "一。眼耳鼻舌必不離身，展轉相望處各別",
    "T29n1558_004:0018b29": "故。於前諸聚若有聲生，如次數增九十十",
    "T29n1558_004:0018c01": "一，以有聲處不離根生，謂有執受大種因",
    "T29n1558_004:0018c02": "起。若四大種不相離生，於諸聚中堅濕煖",
    "T29n1558_004:0018c03": "動，云何隨一可得非餘？於彼聚中勢用增",
    "T29n1558_004:0018c04": "者明了可得，餘體非無。如覺針鋒與籌合",
    "T29n1558_004:0018c05": "觸，如甞鹽味與󰉓合味。云何於彼知亦有",
    "T29n1558_004:0018c06": "餘？由有攝熟長持業故。有說：遇緣堅等便",
    "T29n1558_004:0018c07": "有流等相故，如水聚中由極冷故有煖相",
    "T29n1558_004:0018c08": "起，雖不相離而冷用增，如受及聲用有勝",
    "T29n1558_004:0018c09": "劣。有餘師說：於此聚中餘有種子未有體",
    "T29n1558_004:0018c10": "相，故契經說：於木聚中有種種界。界謂",
    "T29n1558_004:0018c11": "種子。如何風中知有顯色？此義可信，不可",
    "T29n1558_004:0018c12": "比知。或所合香現可取故，香與顯色不相",
    "T29n1558_004:0018c13": "離故。前說色界香味並無，故彼無聲有六",
    "T29n1558_004:0018c14": "七八，有聲有七八九俱生。此可准知，故不",
    "T29n1558_004:0018c15": "別說。此中言事為依體說、為依處說？若爾",
    "T29n1558_004:0018c16": "何過？二俱有過。若依體說，八九十等便為",
    "T29n1558_004:0018c17": "太少，由諸微聚必有形色，有多極微共積",
    "T29n1558_004:0018c18": "集故。重性輕性定隨有一，滑性澁性隨一亦",
    "T29n1558_004:0018c19": "然。或處有冷有飢有渴，是則所言有太少",
    "T29n1558_004:0018c20": "過。若依處說，八九十等便為太多，由四大",
    "T29n1558_004:0018c21": "種觸處攝故應說四等，是則所言有太多",
    "T29n1558_004:0018c22": "失。二俱無過。應知此中所言事者，一分依",
    "T29n1558_004:0018c23": "體說，謂所依大種；一分依處說，謂能依造",
    "T29n1558_004:0018c24": "色。若爾，大種事應成多，造色各別，依一四",
    "T29n1558_004:0018c25": "大種故。應知此中依體類說，諸四大種類",
    "T29n1558_004:0018c26": "無別故。何用分別如是語為？語隨欲生，",
    "T29n1558_004:0018c27": "義應思擇。如是已辯色定俱生。餘定俱生",
    "T29n1558_004:0018c28": "今次當辯。頌曰：",
    "T29n1558_004:0018c29": "心心所必俱，　　諸行相或得。",
    "T29n1558_004:0019a01": "論曰：心與心所必定俱生，隨闕一時餘則",
    "T29n1558_004:0019a02": "不起。諸行即是一切有為，謂色、心、心所、心不",
    "T29n1558_004:0019a03": "相應行。前必俱言流至於此，謂色心等諸行",
    "T29n1558_004:0019a04": "生時，必與有為四相俱起。言或得者，謂諸",
    "T29n1558_004:0019a05": "行內唯有情法與得俱生；餘法不然，是故言",
    "T29n1558_004:0019a06": "或。向言心所，何者是耶？頌曰：",
    "T29n1558_004:0019a07": "心所且有五，　　大地法等異。",
    "T29n1558_004:0019a08": "論曰：諸心所法且有五品。何等為五？一、大",
    "T29n1558_004:0019a09": "地法；二、大善地法；三、大煩惱地法；四、大不善",
    "T29n1558_004:0019a10": "地法；五、小煩惱地法。地謂行處，若此是彼所",
    "T29n1558_004:0019a11": "行處，即說此為彼法地。大法地故名為大",
    "T29n1558_004:0019a12": "地，此中若法大地所有名大地法，謂法恒於",
    "T29n1558_004:0019a13": "一切心有。彼法是何？頌曰：",
    "T29n1558_004:0019a14": "受想思觸欲，　　慧念與作意，",
    "T29n1558_004:0019a15": "勝解三摩地，　　遍於一切心。",
    "T29n1558_004:0019a16": "論曰：傳說：如是所列十法，諸心剎那和合遍",
    "T29n1558_004:0019a17": "有。此中受謂三種領納：苦、樂、俱非，有差別",
    "T29n1558_004:0019a18": "故。想謂於境取差別相。思謂能令心有造",
    "T29n1558_004:0019a19": "作。觸謂根境識和合生，能有觸對。欲謂希",
    "T29n1558_004:0019a20": "求所作事業。慧謂於法能有簡擇。念謂於",
    "T29n1558_004:0019a21": "緣明記不忘。作意謂能令心警覺。勝解",
    "T29n1558_004:0019a22": "謂能於境印可。三摩地謂心一境性。諸心",
    "T29n1558_004:0019a23": "心所異相微細，一一相續分別尚難，況一剎",
    "T29n1558_004:0019a24": "那俱時而有。有色諸藥色根所取，其味差別",
    "T29n1558_004:0019a25": "尚難了知，況無色法唯覺慧取。如是已說",
    "T29n1558_004:0019a26": "十大地法。大善法地名大善地，此中若法大",
    "T29n1558_004:0019a27": "善地所有名大善地法，謂法恒於諸善心",
    "T29n1558_004:0019a28": "有。彼法是何？頌曰：",
    "T29n1558_004:0019a29": "信及不放逸，　　輕安捨慚愧，",
    "T29n1558_004:0019b01": "二根及不害，　　勤唯遍善心。",
    "T29n1558_004:0019b02": "論曰：如是諸法唯遍善心。此中信者令",
    "T29n1558_004:0019b03": "心澄淨。有說：於諦實業果中現前忍許故",
    "T29n1558_004:0019b04": "名為信。不放逸者，修諸善法離諸不善",
    "T29n1558_004:0019b05": "法。復何名修？謂此於善專注為性。餘部經",
    "T29n1558_004:0019b06": "中有如是釋。能守護心名不放逸。輕安者",
    "T29n1558_004:0019b07": "謂心堪任性。豈無經亦說有身輕安耶？",
    "T29n1558_004:0019b08": "雖非無說，此如身受應知亦爾，如何可",
    "T29n1558_004:0019b09": "立此為覺支？應知此中身輕安者身堪任",
    "T29n1558_004:0019b10": "性。復如何說此為覺支？能順覺支故無",
    "T29n1558_004:0019b11": "有失。以身輕安能引覺支心輕安故。於",
    "T29n1558_004:0019b12": "餘亦見有是說耶？有，如經說：喜及順喜",
    "T29n1558_004:0019b13": "法名喜覺支。瞋及瞋因緣名瞋恚蓋。正見、正",
    "T29n1558_004:0019b14": "思惟、正勤名慧蘊。思惟及勤雖非慧性，隨",
    "T29n1558_004:0019b15": "順慧故亦得慧名，故身輕安順覺支故得",
    "T29n1558_004:0019b16": "名無失。心平等性、無警覺性說名為捨。",
    "T29n1558_004:0019b17": "如何可說於一心中有警覺性、無警覺",
    "T29n1558_004:0019b18": "性？作意與捨二相應起。豈不前說諸心心",
    "T29n1558_004:0019b19": "所其相微細難可了知。有雖難了，由審推",
    "T29n1558_004:0019b20": "度而復可知。此最難知，謂相違背而不乖",
    "T29n1558_004:0019b21": "反。此有警覺於餘則無，二既懸殊有何乖",
    "T29n1558_004:0019b22": "反？若爾，不應同緣一境，或應一切皆互相",
    "T29n1558_004:0019b23": "應。如是種類所餘諸法，此中應求，如彼理",
    "T29n1558_004:0019b24": "趣，今於此中應知亦爾。慚、愧二種如後當",
    "T29n1558_004:0019b25": "釋。二根者，謂無貪、無瞋，無癡善根慧為性，",
    "T29n1558_004:0019b26": "故前已說在大地法中，不重說為大善地",
    "T29n1558_004:0019b27": "法。言不害者，謂無損惱。勤謂令心勇悍",
    "T29n1558_004:0019b28": "為性。如是已說大善地法。大煩惱法地名",
    "T29n1558_004:0019b29": "大煩惱地，此中若法大煩惱地所有名大煩",
    "T29n1558_004:0019c01": "惱地法，謂法恒於染污心有。彼法是何？頌",
    "T29n1558_004:0019c02": "曰：",
    "T29n1558_004:0019c03": "癡逸怠不信，　　惛掉恒唯染。",
    "T29n1558_004:0019c04": "論曰：此中癡者所謂愚癡，即是無明無智",
    "T29n1558_004:0019c05": "無顯。逸謂放逸，不修諸善，是修諸善所對",
    "T29n1558_004:0019c06": "治法。怠謂懈怠，心不勇悍，是前所說勤所",
    "T29n1558_004:0019c07": "對治。不信者謂心不澄淨，是前所說信所對",
    "T29n1558_004:0019c08": "治。惛謂惛沈。對法中說：云何惛沈？謂身重性、",
    "T29n1558_004:0019c09": "心重性，身無堪任性、心無堪任性，身惛沈性、",
    "T29n1558_004:0019c10": "心惛沈性，是名惛沈。此是心所。如何名身？",
    "T29n1558_004:0019c11": "如身受言，故亦無失。掉謂掉舉，令心不",
    "T29n1558_004:0019c12": "靜。唯有如是六種，名大煩惱地法。豈不",
    "T29n1558_004:0019c13": "根本阿毘達磨中說有十種大煩惱地法，又",
    "T29n1558_004:0019c14": "於彼論不說惛沈。何者十？謂不信、懈怠、",
    "T29n1558_004:0019c15": "失念、心亂、無明、不正知、非理作意、邪勝解、掉舉、",
    "T29n1558_004:0019c16": "放逸、天愛。汝今但知言，至不閑意旨。意旨",
    "T29n1558_004:0019c17": "者何？謂失念、心亂、不正知、非理作意、邪勝解，",
    "T29n1558_004:0019c18": "已說彼在大地法中，不應重立為大煩惱",
    "T29n1558_004:0019c19": "地法。如無癡善根慧為體故，非大善地法，",
    "T29n1558_004:0019c20": "彼亦應爾。即染污念名為失念，染污等持名",
    "T29n1558_004:0019c21": "為心亂，諸染污慧名不正知，染污作意勝解",
    "T29n1558_004:0019c22": "名為非理作意及邪勝解故說。若是大地法",
    "T29n1558_004:0019c23": "亦大煩惱地法耶？應作四句。第一句，謂受、想、",
    "T29n1558_004:0019c24": "思、觸、欲。第二句，謂不信、懈怠、無明、掉舉、放逸。",
    "T29n1558_004:0019c25": "第三句，謂如前說念等五法。第四句，謂除",
    "T29n1558_004:0019c26": "前相。有執邪等持非即是心亂，彼作四句",
    "T29n1558_004:0019c27": "與此不同。又許惛沈通與一切煩惱相應，",
    "T29n1558_004:0019c28": "不說在大煩惱地法。於誰有過？有作是",
    "T29n1558_004:0019c29": "言：應說在此，而不說者順等持故。彼謂諸",
    "T29n1558_004:0020a01": "有惛沈行者速發等持，非掉舉行。誰惛沈",
    "T29n1558_004:0020a02": "行非掉舉行？誰掉舉行非惛沈行？此二未",
    "T29n1558_004:0020a03": "嘗不俱行故。雖爾，應知隨增說行。雖知",
    "T29n1558_004:0020a04": "說行隨用偏增，而依有體建立地法，故此",
    "T29n1558_004:0020a05": "地法唯六義成，此唯遍染心俱起非餘故。",
    "T29n1558_004:0020a06": "如是已說大煩惱地法。大不善法地名大不",
    "T29n1558_004:0020a07": "善地，此中若法大不善地所有名大不善地",
    "T29n1558_004:0020a08": "法，謂法恒於不善心有。彼法是何？頌曰。",
    "T29n1558_004:0020a09": "唯遍不善心，　　無慚及無愧。",
    "T29n1558_004:0020a10": "論曰：唯二心所但與一切不善心俱，謂無慚、",
    "T29n1558_004:0020a11": "愧，故唯二種名此地法。此二法相如後當",
    "T29n1558_004:0020a12": "辯。如是已說大不善地法。小煩惱法地名",
    "T29n1558_004:0020a13": "小煩惱地，此中若法小煩惱地所有名小煩",
    "T29n1558_004:0020a14": "惱地法，謂法少分染污心俱。彼法是何？頌",
    "T29n1558_004:0020a15": "曰：",
    "T29n1558_004:0020a16": "忿覆慳嫉惱，　　害恨諂誑憍，",
    "T29n1558_004:0020a17": "如是類名為，　　小煩惱地法。",
    "T29n1558_004:0020a18": "論曰：如是類法唯修所斷，意識地起、無明",
    "T29n1558_004:0020a19": "相應、各別現行，故名為小煩惱地法。此法",
    "T29n1558_004:0020a20": "如後隨煩惱中當廣分別。如是已說五品",
    "T29n1558_004:0020a21": "心所。復有此餘不定心所，惡作、睡眠、尋、伺",
    "T29n1558_004:0020a22": "等法，此中應說。於何心品有幾心所決定",
    "T29n1558_004:0020a23": "俱生？頌曰：",
    "T29n1558_004:0020a24": "欲有尋伺故，　　於善心品中，",
    "T29n1558_004:0020a25": "二十二心所，　　有時增惡作。",
    "T29n1558_004:0020a26": "於不善不共，　　見俱唯二十，",
    "T29n1558_004:0020a27": "四煩惱忿等，　　惡作二十一，",
    "T29n1558_004:0020a28": "有覆有十八，　　無覆許十二，",
    "T29n1558_004:0020a29": "睡眠遍不違，　　若有皆增一。",
    "T29n1558_004:0020b01": "論曰：且欲界中心品有五，謂善唯一。不善",
    "T29n1558_004:0020b02": "有二，謂不共無明相應及餘煩惱等相應。",
    "T29n1558_004:0020b03": "無記有二，謂有覆無記及無覆無記。然",
    "T29n1558_004:0020b04": "欲界心定有尋伺故，善心品必二十二心所",
    "T29n1558_004:0020b05": "俱生，謂十大地法、十大善地法，及不定二，謂",
    "T29n1558_004:0020b06": "尋與伺。非諸善心皆有惡作，有時增數至",
    "T29n1558_004:0020b07": "二十三。惡作者何？惡所作體名為惡作。應",
    "T29n1558_004:0020b08": "知此中緣惡作法說名惡作，謂緣惡作心",
    "T29n1558_004:0020b09": "追悔性，如緣空解脫門說名為空，緣不淨",
    "T29n1558_004:0020b10": "無貪說為不淨。又見世間約所依處說能",
    "T29n1558_004:0020b11": "依事，如言一切村邑國土皆來集會。惡作即",
    "T29n1558_004:0020b12": "是追悔所依，故約所依說為惡作。又於果",
    "T29n1558_004:0020b13": "體假立因名，如說此六觸處應知名宿作",
    "T29n1558_004:0020b14": "業。若緣未作事，云何名惡作？於未作事亦",
    "T29n1558_004:0020b15": "立作名，如追悔言我先不作如是事業，",
    "T29n1558_004:0020b16": "是我惡作。何等惡作說名為善？謂於善惡不",
    "T29n1558_004:0020b17": "作作中心追悔性。與此相違名為不善。此",
    "T29n1558_004:0020b18": "二各依二處而起，若於不善不共心品，必",
    "T29n1558_004:0020b19": "有二十心所俱生，謂十大地法、六大煩惱地",
    "T29n1558_004:0020b20": "法、二大不善地法，并二不定，謂尋與伺。何等",
    "T29n1558_004:0020b21": "名為不共心品？謂此心品唯有無明，無有",
    "T29n1558_004:0020b22": "所餘貪煩惱等。於不善見相應心品，亦有二",
    "T29n1558_004:0020b23": "十心所俱生，名即如前不共品說。非見增故",
    "T29n1558_004:0020b24": "有二十一，以即於十大地法中慧用差別",
    "T29n1558_004:0020b25": "說為見故。言不善見相應心者，謂此心中",
    "T29n1558_004:0020b26": "或有邪見、或有見取、或戒禁取。於四不善",
    "T29n1558_004:0020b27": "貪、瞋、慢、疑煩惱心品，有二十一心所俱生，二",
    "T29n1558_004:0020b28": "十如不共，加貪等隨一。於前所說忿等相",
    "T29n1558_004:0020b29": "應隨煩惱品，亦二十一心所俱生，二十如不",
    "T29n1558_004:0020c01": "共，加忿等隨一。不善惡作相應心品，亦二十",
    "T29n1558_004:0020c02": "一心所俱生，謂即惡作第二十一。略說不善",
    "T29n1558_004:0020c03": "不共及見相應品中唯有二十，餘四煩惱及",
    "T29n1558_004:0020c04": "隨煩惱相應品中有二十一。若於無記有覆",
    "T29n1558_004:0020c05": "心品唯有十八心所俱生，謂十大地法、六大",
    "T29n1558_004:0020c06": "煩惱地法，并二不定，謂尋與伺。欲界無記有",
    "T29n1558_004:0020c07": "覆心者，謂與薩迦耶見及邊執見相應，此",
    "T29n1558_004:0020c08": "中見不增，應知如前釋。於餘無記無覆",
    "T29n1558_004:0020c09": "心品，許唯十二心所俱生，謂十大地法并不",
    "T29n1558_004:0020c10": "定尋伺。外方諸師欲令惡作亦通無記，此",
    "T29n1558_004:0020c11": "相應品便有十二心所俱起。應知睡眠與",
    "T29n1558_004:0020c12": "前所說一切心品皆不相違，通善不善無記",
    "T29n1558_004:0020c13": "性故。隨何品有即說此增，謂二十二至二",
    "T29n1558_004:0020c14": "十三，若二十三至二十四。不善無記如例",
    "T29n1558_004:0020c15": "應知。已說欲界心所俱生諸品定量，當說",
    "T29n1558_004:0020c16": "上界。頌曰：",
    "T29n1558_004:0020c17": "初定除不善，　　及惡作睡眠，",
    "T29n1558_004:0020c18": "中定又除尋，　　上兼除伺等。",
    "T29n1558_004:0020c19": "論曰：初靜慮中於前所說諸心所法，除唯不",
    "T29n1558_004:0020c20": "善惡作、睡眠，餘皆具有。唯不善者，謂瞋煩惱，",
    "T29n1558_004:0020c21": "除諂、誑、憍所餘忿等及無慚愧。餘皆有",
    "T29n1558_004:0020c22": "者，如欲界說。中間靜慮除前所除，又更除",
    "T29n1558_004:0020c23": "尋，餘皆具有。第二靜慮以上乃至無色界",
    "T29n1558_004:0020c24": "中除前所除，又除伺等。等者顯除諂、誑，",
    "T29n1558_004:0020c25": "餘皆如前具有。經說：諂誑極至梵天，眾相",
    "T29n1558_004:0020c26": "依故，上地無有。以大梵王處自梵眾，忽被",
    "T29n1558_004:0020c27": "馬勝苾芻問言：此四大種當於何位盡滅",
    "T29n1558_004:0020c28": "無餘？梵王不知無餘滅位，便矯亂答：我於",
    "T29n1558_004:0020c29": "此梵眾是大梵，自在作者、化者、生者、養者，是",
    "T29n1558_004:0021a01": "一切父。作是語已，引出眾外諂言愧謝，令",
    "T29n1558_004:0021a02": "還問佛。如是已說於諸界地諸心品中心",
    "T29n1558_004:0021a03": "所數量，今次當說於前所辯諸心所中少",
    "T29n1558_004:0021a04": "分差別。無慚無愧、愛之與敬差別云何？頌曰：",
    "T29n1558_004:0021a05": "無慚愧不重，　　於罪不見怖，",
    "T29n1558_004:0021a06": "愛敬謂信慚，　　唯於欲色有。",
    "T29n1558_004:0021a07": "論曰：此中無慚無愧別者，於諸功德及有德",
    "T29n1558_004:0021a08": "者，無敬無崇、無所忌難、無所隨屬，說名",
    "T29n1558_004:0021a09": "無慚，即是恭敬所敵對法。為諸善士所",
    "T29n1558_004:0021a10": "訶厭法說名為罪，於此罪中不見怖畏說",
    "T29n1558_004:0021a11": "名無愧。此中怖言，顯非愛果能生怖故。",
    "T29n1558_004:0021a12": "不見怖言欲顯何義？為見而不怖名不見",
    "T29n1558_004:0021a13": "怖、為不見彼怖名不見怖？若爾何失？二俱",
    "T29n1558_004:0021a14": "有過。若見而不怖應顯智慧，若不見彼",
    "T29n1558_004:0021a15": "怖應顯無明。此言不顯見與不見，何所",
    "T29n1558_004:0021a16": "顯耶？此顯有法是隨煩惱為彼二因，說名",
    "T29n1558_004:0021a17": "無愧。有餘師說：於所造罪自觀無恥名曰",
    "T29n1558_004:0021a18": "無慚，觀他無恥說名無愧。若爾，此二所觀",
    "T29n1558_004:0021a19": "不同，云何俱起？不說此二一時俱起別觀自",
    "T29n1558_004:0021a20": "他。然有無恥，觀自時勝說名無慚。復有無",
    "T29n1558_004:0021a21": "恥，觀他時增說為無愧。慚愧差別翻此應",
    "T29n1558_004:0021a22": "知，謂翻初釋有敬有崇、有所忌難、有所",
    "T29n1558_004:0021a23": "隨屬說名為慚，於罪見怖說名為愧。翻第",
    "T29n1558_004:0021a24": "二釋，於所造罪自觀有恥說名為慚，觀他",
    "T29n1558_004:0021a25": "有恥說名為愧。已說無慚無愧差別。愛敬別",
    "T29n1558_004:0021a26": "者，愛謂愛樂，體即是信。然愛有二：一有染",
    "T29n1558_004:0021a27": "污、二無染污。有染謂貪，如愛妻子等。無染",
    "T29n1558_004:0021a28": "謂信，如愛師長等。有信非愛，謂緣苦集信。",
    "T29n1558_004:0021a29": "有愛非信，謂諸染污愛。有通信愛，謂緣滅",
    "T29n1558_004:0021b01": "道信。有非信愛，謂除前三相。有說：信者",
    "T29n1558_004:0021b02": "忍許有德，由此為先方生愛樂，故愛非信。",
    "T29n1558_004:0021b03": "敬謂敬重，體即是慚，如前解慚謂有敬等。",
    "T29n1558_004:0021b04": "有慚非敬，謂緣苦集慚。有通慚敬，謂緣",
    "T29n1558_004:0021b05": "滅道慚。有說：敬者有所崇重，由此為先方",
    "T29n1558_004:0021b06": "生慚恥，故敬非慚。望所緣境補特伽羅，",
    "T29n1558_004:0021b07": "愛敬有無應作四句。有愛無敬，謂於妻子",
    "T29n1558_004:0021b08": "共住門人等。有敬無愛，謂於他師有德貴",
    "T29n1558_004:0021b09": "人等。有愛有敬，謂於自師父母伯叔等。無",
    "T29n1558_004:0021b10": "愛無敬，謂除前三相。如是愛敬欲色界有，",
    "T29n1558_004:0021b11": "無色界無。豈不信慚大善地法無色亦有？愛",
    "T29n1558_004:0021b12": "敬有二，謂緣於法補特伽羅，緣法愛敬通",
    "T29n1558_004:0021b13": "三界有。此中意說緣補特伽羅者，故欲色",
    "T29n1558_004:0021b14": "有，無色界無。如是已說愛敬差別。尋、伺、慢、",
    "T29n1558_004:0021b15": "憍差別云何？頌曰：",
    "T29n1558_004:0021b16": "尋伺心麁細，　　慢對他心舉，",
    "T29n1558_004:0021b17": "憍由染自法，　　心高無所顧。",
    "T29n1558_004:0021b18": "論曰：尋伺別者，謂心麁細，心之麁性名尋，",
    "T29n1558_004:0021b19": "心之細性名伺。云何此二一心相應？有作是",
    "T29n1558_004:0021b20": "釋：如冷水上浮以熟酥，上烈日光之所照",
    "T29n1558_004:0021b21": "觸，酥因水日非釋非凝。如是一心有尋有",
    "T29n1558_004:0021b22": "伺，心由尋伺不遍細麁，故於一心俱有",
    "T29n1558_004:0021b23": "作用。若爾，尋伺是麁細因，非麁細體，如",
    "T29n1558_004:0021b24": "水日光是凝釋，日體非凝釋。又麁細性相",
    "T29n1558_004:0021b25": "待而立，界地品別上下相形，乃至有頂應有",
    "T29n1558_004:0021b26": "尋伺。又麁細性無別體類，不可依之以別",
    "T29n1558_004:0021b27": "尋伺。復有釋言：尋伺二法是語言行，故契經",
    "T29n1558_004:0021b28": "言：要有尋伺方有語言，非無尋伺此語言",
    "T29n1558_004:0021b29": "行。麁者名尋，細者名伺，於一心內別法是",
    "T29n1558_004:0021c01": "麁、別法是細，於理何違？若有別體類，理實",
    "T29n1558_004:0021c02": "無違；然無別體類，故成違理，一體類中無",
    "T29n1558_004:0021c03": "容上下俱時起故。若言體類亦有差別，應",
    "T29n1558_004:0021c04": "說體類別相云何。此二體類別相難說，但",
    "T29n1558_004:0021c05": "由上下顯其別相，非由上下能顯別相，",
    "T29n1558_004:0021c06": "一一類中有上下故。由是應知，尋伺二法",
    "T29n1558_004:0021c07": "定不可執一心相應。若爾，云何契經中說：",
    "T29n1558_004:0021c08": "於初靜慮具足五支。具五支言就一地說，",
    "T29n1558_004:0021c09": "非一剎那，故無有過。如是已說尋伺差別。",
    "T29n1558_004:0021c10": "慢憍別者，慢謂對他心自舉性，稱量自他德",
    "T29n1558_004:0021c11": "類差別，心自舉恃𣣋蔑於他故名為慢。",
    "T29n1558_004:0021c12": "憍謂染著自法為先，令心傲逸無所顧性。",
    "T29n1558_004:0021c13": "有餘師說：如因酒生欣舉差別說名為醉，",
    "T29n1558_004:0021c14": "如是貪生欣舉差別說名為憍。是謂慢憍差",
    "T29n1558_004:0021c15": "別之相。如是已說諸心心所品類不同俱生",
    "T29n1558_004:0021c16": "異相。然心心所於契經中隨義建立種種",
    "T29n1558_004:0021c17": "名想，今當辯此名義差別。頌曰：",
    "T29n1558_004:0021c18": "心意識體一，　　心心所有依，",
    "T29n1558_004:0021c19": "有緣有行相，　　相應義有五。",
    "T29n1558_004:0021c20": "論曰：集起故名心，思量故名意，了別故",
    "T29n1558_004:0021c21": "名識。復有釋言：淨不淨界種種差別故名",
    "T29n1558_004:0021c22": "為心，即此為他作所依止故名為意，作能",
    "T29n1558_004:0021c23": "依止故名為識。故心、意、識三名所詮，義雖",
    "T29n1558_004:0021c24": "有異而體是一。如心意識三名所詮義異",
    "T29n1558_004:0021c25": "體一，諸心心所名有所依所緣、行相相應亦",
    "T29n1558_004:0021c26": "爾，名義雖殊而體是一。謂心心所皆名有所",
    "T29n1558_004:0021c27": "依，託所依根故。或名有所緣，取所緣境故。",
    "T29n1558_004:0021c28": "或名有行相，即於所緣品類差別等起行",
    "T29n1558_004:0021c29": "相故。或名相應，等和合故。依何義故名等",
    "T29n1558_004:0022a01": "和合？有五義故，謂心心所五義平等故說",
    "T29n1558_004:0022a02": "相應，所依所緣行相時事皆平等故。事平等",
    "T29n1558_004:0022a03": "者，一相應中如心體一，諸心所法各各亦爾。",
    "T29n1558_004:0022a04": "已說心心所廣分別義。心不相應行何者是",
    "T29n1558_004:0022a05": "耶？頌曰：",
    "T29n1558_004:0022a06": "心不相應行，　　得非得同分，",
    "T29n1558_004:0022a07": "無想二定命，　　相名身等類。",
    "T29n1558_004:0022a08": "論曰：如是諸法心不相應，非色等性，行蘊",
    "T29n1558_004:0022a09": "所攝，是故名心不相應行。於中且辯得非",
    "T29n1558_004:0022a10": "得相。頌曰：",
    "T29n1558_004:0022a11": "得謂獲成就，　　非得此相違，",
    "T29n1558_004:0022a12": "得非得唯於，　　自相續二滅。",
    "T29n1558_004:0022a13": "論曰：得有二種，一者未得已失今獲、二者",
    "T29n1558_004:0022a14": "得已不失成就，應知非得與此相違。於何",
    "T29n1558_004:0022a15": "法中有得非得？於自相續及二滅中。謂有",
    "T29n1558_004:0022a16": "為法若有墮在自相續中有得非得，非他",
    "T29n1558_004:0022a17": "相續，無有成就他身法故。非非相續，無",
    "T29n1558_004:0022a18": "有成就非情法故。且有為法決定如是，無",
    "T29n1558_004:0022a19": "為法中唯於二滅有得非得。一切有情無",
    "T29n1558_004:0022a20": "不成就非擇滅者，故對法中傳說如是：誰",
    "T29n1558_004:0022a21": "成無漏法？謂一切有情，除初剎那具縛聖",
    "T29n1558_004:0022a22": "者及餘一切具縛異生，諸餘有情皆成擇滅。",
    "T29n1558_004:0022a23": "決定無有成就虛空，故於虛空不言有",
    "T29n1558_004:0022a24": "得，以得無故非得亦無。宗明得非得，相翻",
    "T29n1558_004:0022a25": "而立故。諸有得者亦有非得，義准可知，故",
    "T29n1558_004:0022a26": "不別釋。何緣知有別物名得？契經說故。",
    "T29n1558_004:0022a27": "如契經言：聖者於彼十無學法，以生以得",
    "T29n1558_004:0022a28": "以成就故，已斷五支，乃至廣說。若爾，非情",
    "T29n1558_004:0022a29": "及他相續亦應成就。所以者何？契經說故。",
    "T29n1558_004:0022b01": "如契經說：苾芻當知，有轉輪王成就七寶，",
    "T29n1558_004:0022b02": "乃至廣說。此中自在說名成就，謂轉輪王於",
    "T29n1558_004:0022b03": "彼七寶有自在力，隨樂轉故。此既自在說",
    "T29n1558_004:0022b04": "名成就，餘復何因知有別物？許有別物",
    "T29n1558_004:0022b05": "有何非理？如是非理，謂所執得無體可知，",
    "T29n1558_004:0022b06": "如色聲等或貪瞋等；無用可知，如眼耳等，",
    "T29n1558_004:0022b07": "故無容有別物名得。執有別物，是為非",
    "T29n1558_004:0022b08": "理。若謂此得亦有作用，謂作所得諸法生",
    "T29n1558_004:0022b09": "因，是則無為應無有得。又所得法未得已",
    "T29n1558_004:0022b10": "捨，界地轉易及離染故。彼現無得，當云何",
    "T29n1558_004:0022b11": "生？若俱生得為生因者，生與生生復何所",
    "T29n1558_004:0022b12": "作？又非情法應定不生。又具縛者，下中上品",
    "T29n1558_004:0022b13": "煩惱現起差別應無，得無別故。若由餘因",
    "T29n1558_004:0022b14": "有差別者，即應由彼諸法得生，得復何用？",
    "T29n1558_004:0022b15": "故彼所言得有作用，謂作所得諸法生因，",
    "T29n1558_004:0022b16": "理不成立。誰言此得作法生因？若爾，此得",
    "T29n1558_004:0022b17": "有何作用？謂於差別為建立因。所以者何？",
    "T29n1558_004:0022b18": "若無有得，異生聖者起世俗心，應無異生",
    "T29n1558_004:0022b19": "及諸聖者建立差別。豈不煩惱已斷、未斷有",
    "T29n1558_004:0022b20": "差別故，應有差別？若執無得，如何可說",
    "T29n1558_004:0022b21": "煩惱已斷及與未斷？許有得者斷未斷成，",
    "T29n1558_004:0022b22": "由煩惱得離未離故。此由所依有差別故，",
    "T29n1558_004:0022b23": "煩惱已斷未斷義成。謂諸聖者見修道力，令",
    "T29n1558_004:0022b24": "所依身轉變異本，於彼二道所斷惑中無",
    "T29n1558_004:0022b25": "復功能令其現起。猶如種子火所焚燒，轉",
    "T29n1558_004:0022b26": "變異前無能生用。如是聖者所依身中無",
    "T29n1558_004:0022b27": "生惑能名煩惱斷。或世間道損所依中煩",
    "T29n1558_004:0022b28": "惱種子亦名為斷，與上相違名為未斷。諸",
    "T29n1558_004:0022b29": "未斷者說名成就，諸已斷者名不成就，如",
    "T29n1558_004:0022c01": "是二種但假非實。善法有二：一者不由功",
    "T29n1558_004:0022c02": "力修得、二者要由功力修得，即名生得及",
    "T29n1558_004:0022c03": "加行得。不由功力而修得者，若所依中種",
    "T29n1558_004:0022c04": "未被損名為成就，若所依中種已被損名",
    "T29n1558_004:0022c05": "不成就。謂斷善者由邪見力損所依中善根",
    "T29n1558_004:0022c06": "種子應知名斷，非所依中善根種子畢竟",
    "T29n1558_004:0022c07": "被害說名為斷。要由功力而修得者，若所",
    "T29n1558_004:0022c08": "依中彼法已起生彼功力自在無損說名成",
    "T29n1558_004:0022c09": "就，與此相違名不成就。如是二種亦假非",
    "T29n1558_004:0022c10": "實。故所依中唯有種子未拔未損增長自在，",
    "T29n1558_004:0022c11": "於如是位立成就名，無有別物。此中何法",
    "T29n1558_004:0022c12": "名為種子？謂名與色於生自果所有展轉",
    "T29n1558_004:0022c13": "隣近功能，此由相續轉變差別。何名轉變？",
    "T29n1558_004:0022c14": "謂相續中前後異性。何名相續？謂因果性三",
    "T29n1558_004:0022c15": "世諸行。何名差別？謂有無間生果功能。然",
    "T29n1558_004:0022c16": "有處說，若成就貪便不能修四念住者。",
    "T29n1558_004:0022c17": "彼說：耽著貪煩惱者，不能厭捨，故名成",
    "T29n1558_004:0022c18": "就。由隨耽著貪愛時分，於四念住必不能",
    "T29n1558_004:0022c19": "修。如是成就遍一切種，唯假非實。唯遮於",
    "T29n1558_004:0022c20": "此名不成就，亦假非實。毘婆沙師說：此二",
    "T29n1558_004:0022c21": "種皆有別物實而非假。如是二途皆為善",
    "T29n1558_004:0022c22": "說。所以者何？不違理故、我所宗故。已辯自",
    "T29n1558_004:0022c23": "性，差別云何？且應辯得。頌曰：",
    "T29n1558_004:0022c24": "三世法各三，　　善等唯善等，",
    "T29n1558_004:0022c25": "有繫自界得，　　無繫得通四，",
    "T29n1558_004:0022c26": "非學無學三，　　非所斷二種。",
    "T29n1558_004:0022c27": "論曰：三世法得各有三種，謂過去法有過去",
    "T29n1558_004:0022c28": "得、有未來得、有現在得，如是未來及現在",
    "T29n1558_004:0022c29": "法各有三得。又善等法得唯善等，謂善不善",
    "T29n1558_004:0023a01": "及無記法，如其次第，有善不善無記三得。",
    "T29n1558_004:0023a02": "又有繫法得唯自界，謂欲色界無色界法，如",
    "T29n1558_004:0023a03": "其次第唯有欲色無色三得。若無繫法得通",
    "T29n1558_004:0023a04": "四種，謂無漏法總而言之得有四種，即三",
    "T29n1558_004:0023a05": "界得及無漏得。別分別者，非擇滅得，通三界",
    "T29n1558_004:0023a06": "繫。若擇滅得，色無色繫及與無漏。道諦得，",
    "T29n1558_004:0023a07": "唯無漏故。無繫法得，有四種。又有學法得",
    "T29n1558_004:0023a08": "唯有學，若無學法得唯無學，非學非無學得",
    "T29n1558_004:0023a09": "有差別，謂此法得總說有三，別分別者一",
    "T29n1558_004:0023a10": "切有漏及三無為皆名非學非無學法。且有",
    "T29n1558_004:0023a11": "漏法唯有非學非無學得，非擇滅得。及非聖",
    "T29n1558_004:0023a12": "道所引擇滅得亦如是，若有學道所引擇滅",
    "T29n1558_004:0023a13": "得即有學，若無學道所引擇滅得即無學。又",
    "T29n1558_004:0023a14": "見修所斷法，如其次第有見修所斷得。非所",
    "T29n1558_004:0023a15": "斷法得有差別，謂此法得總說有二，別分別",
    "T29n1558_004:0023a16": "者，諸無漏法名非所斷，非擇滅得唯修所斷。",
    "T29n1558_004:0023a17": "若非聖道所引擇滅得亦如是。聖道所引擇",
    "T29n1558_004:0023a18": "滅之得及道諦得，皆非所斷。前雖總說三世",
    "T29n1558_004:0023a19": "法各三，今應簡別其中差別相。頌曰：",
    "T29n1558_004:0023a20": "無記得俱起，　　除二通變化，",
    "T29n1558_004:0023a21": "有覆色亦俱，　　欲色無前起。",
    "T29n1558_004:0023a22": "論曰：無覆無記得唯俱起，無前後生，勢力劣",
    "T29n1558_004:0023a23": "故。法若過去得亦過去，法若未來得亦未來，",
    "T29n1558_004:0023a24": "法若現在得亦現在。一切無覆無記法得皆",
    "T29n1558_004:0023a25": "如是耶？不爾。云何？除眼耳通及能變化。",
    "T29n1558_004:0023a26": "謂眼耳通慧及能變化心，勢力強故、加行差",
    "T29n1558_004:0023a27": "別所成辦故，雖是無覆無記性收，而有前",
    "T29n1558_004:0023a28": "後及俱起得。若工巧處及威儀路極數習者，",
    "T29n1558_004:0023a29": "得亦許爾。唯有無覆無記法得但俱起耶？",
    "T29n1558_004:0023b01": "不爾。云何？有覆無記色得亦爾。謂諸有覆無",
    "T29n1558_004:0023b02": "記表色得亦如前，但有俱起。雖有上品而",
    "T29n1558_004:0023b03": "亦不能發無表故勢力微劣，由此定無法",
    "T29n1558_004:0023b04": "前後得。如無記法得有別異，善不善得亦有",
    "T29n1558_004:0023b05": "異耶？亦有。云何？謂欲界繫善不善色得無",
    "T29n1558_004:0023b06": "前起，唯有俱生及後起得。非得如得，亦有",
    "T29n1558_004:0023b07": "如上品類別耶？不爾。云何？頌曰：",
    "T29n1558_004:0023b08": "非得淨無記，　　去來世各三，",
    "T29n1558_004:0023b09": "三界不繫三，　　許聖道非得，",
    "T29n1558_004:0023b10": "說名異生性，　　得法易地捨。",
    "T29n1558_004:0023b11": "論曰：性差別者，一切非得皆唯無覆無記性",
    "T29n1558_004:0023b12": "攝。世差別者，過去未來各有三種，謂現在法",
    "T29n1558_004:0023b13": "決定無有現在非得，唯有過去未來非得，",
    "T29n1558_004:0023b14": "過去未來一一各有三世非得。界差別者，三",
    "T29n1558_004:0023b15": "界繫法及不繫法各三非得，謂欲界繫法有",
    "T29n1558_004:0023b16": "三界非得，色無色界繫及不繫亦爾。定無非",
    "T29n1558_004:0023b17": "得是無漏者。所以者何？由許聖道非得，說",
    "T29n1558_004:0023b18": "名異生性故。如本論言：云何異生性？謂不",
    "T29n1558_004:0023b19": "獲聖法。不獲即是非得異名，非說異生性",
    "T29n1558_004:0023b20": "是無漏應理。不獲何聖法名異生性？謂不",
    "T29n1558_004:0023b21": "獲一切，不別說故。此不獲言，表離於獲。",
    "T29n1558_004:0023b22": "若異此者，諸佛世尊亦不成就聲聞獨覺種",
    "T29n1558_004:0023b23": "性聖法，應名異生。若爾，彼論應說純言",
    "T29n1558_004:0023b24": "不要須說，此一句中含純義故，如說此類",
    "T29n1558_004:0023b25": "食水食風。有說：不獲苦法智忍及俱生法",
    "T29n1558_004:0023b26": "名異生性。不可難言道類智時捨此法故",
    "T29n1558_004:0023b27": "應成非聖，前已永害彼非得故。若爾，此性",
    "T29n1558_004:0023b28": "既通三乘，不獲何等名異生性？此亦應言",
    "T29n1558_004:0023b29": "不獲一切。若爾，此應同前有難。此難復應",
    "T29n1558_004:0023c01": "如前通釋。若爾，重說唐捐其功。如經部師，",
    "T29n1558_004:0023c02": "所說為善。經部所說其義云何？謂曾未生",
    "T29n1558_004:0023c03": "聖法相續分位差別名異生性。如是非得",
    "T29n1558_004:0023c04": "何時當捨？此法非得，得此法時或轉易地",
    "T29n1558_004:0023c05": "捨此非得。如聖道非得說名異生性，得此",
    "T29n1558_004:0023c06": "聖道時或易地便捨。餘法非得，類此應思。",
    "T29n1558_004:0023c07": "若非得得斷，非得非得生，如是名為捨於",
    "T29n1558_004:0023c08": "非得。得與非得，豈復有餘得與非得？應言",
    "T29n1558_004:0023c09": "此二各復有餘得及非得。若爾，豈不有無",
    "T29n1558_004:0023c10": "窮過？無無窮過，許得展轉更相成故。以法",
    "T29n1558_004:0023c11": "生時并其自體三法俱起，第一本法、第二法",
    "T29n1558_004:0023c12": "得、第三得得。謂相續中法得起故成就本法",
    "T29n1558_004:0023c13": "及與得得，得得起故成就法得，是故此中",
    "T29n1558_004:0023c14": "無無窮過。如是若善若染污法，一一自體初",
    "T29n1558_004:0023c15": "生起時并其自體三法俱起，第二剎那六法",
    "T29n1558_004:0023c16": "俱起，謂三法得及三得得，第三剎那十八俱",
    "T29n1558_004:0023c17": "起，謂於第一第二剎那所生諸法，有九法得",
    "T29n1558_004:0023c18": "及九得得。如是諸得後後轉增。一切過去",
    "T29n1558_004:0023c19": "未來煩惱及隨煩惱并生得善剎那剎那相應，",
    "T29n1558_004:0023c20": "俱有無始無終生死輪轉有無邊得，且一有",
    "T29n1558_004:0023c21": "情生死相續剎那剎那起無邊得，如是一切",
    "T29n1558_004:0023c22": "有情相續一一各別，剎那剎那無量無邊諸",
    "T29n1558_004:0023c23": "得俱起。如是諸得極多集會，無對礙故互",
    "T29n1558_004:0023c24": "相容受。若不爾者，一有情得虛空不容，況",
    "T29n1558_004:0023c25": "第二等。",
    "T29n1558_004:0023c26": "說一切有部俱舍論卷第四"
}