{
    "X72n1444_003:0781c06": "會稽雲門湛然澄禪師語錄卷第三",
    "X72n1444_003:0781c08": "門人明凡　錄",
    "X72n1444_003:0781c09": "吳興丁元公",
    "X72n1444_003:0781c10": "山陰祁駿佳　編",
    "X72n1444_003:0781c11": "提語",
    "X72n1444_003:0781c12": "提楞嚴經",
    "X72n1444_003:0781c13": "把住也黃金失色。放開也瓦礫生光。釋迦老子無端",
    "X72n1444_003:0781c14": "被你諸人勘破。觀世音菩薩將錢買餬餅。放下手却",
    "X72n1444_003:0781c15": "是饅頭。你諸兄弟若也不會。老僧禮你三拜。若也會",
    "X72n1444_003:0781c16": "得。我有三十棒。領出門外自打。為甚如此。正令欲行",
    "X72n1444_003:0781c17": "明賞罰。龍蛇場內決輸嬴。",
    "X72n1444_003:0781c18": "舉不顧。即差互。擬思量。何劫悟。舉起拂子云。雲門大",
    "X72n1444_003:0781c19": "師來也。還見麼。見即便見。不得回頭轉腦。揮一尺云。",
    "X72n1444_003:0781c20": "還聞麼。聞即便聞。不得停思卜度。良久云。會麼。若會。",
    "X72n1444_003:0781c21": "出來與老僧相見。若不會。則老僧當面瞞諸人去也。",
    "X72n1444_003:0781c22": "正月又過今二月。衲衣下事猶未瞥。杜鵑忽向上林",
    "X72n1444_003:0781c23": "啼。一聲兩聲都漏泄。不漏泄。踏著秤鎚硬似銕。靈利",
    "X72n1444_003:0781c24": "衲僧。不消老僧一揑。揑不揑。放一著。向第二門頭慢",
    "X72n1444_003:0782a01": "慢與你解說。",
    "X72n1444_003:0782a02": "宿雨連綿落不休。途人若個不懷愁。老僧室內無閑",
    "X72n1444_003:0782a03": "慮。只看韶陽六不放。召大眾云。且道韶陽老人道個",
    "X72n1444_003:0782a04": "六不收的意。落在甚麼處。莫是一六俱忘麼。莫是六",
    "X72n1444_003:0782a05": "合不收麼。莫是無事生事。閑言剩語麼。咄。且莫錯會",
    "X72n1444_003:0782a06": "好。須知玄關一路。千聖不傳。直須自己悟去。方始欺",
    "X72n1444_003:0782a07": "君不得。",
    "X72n1444_003:0782a08": "昨夜雨霶烹。打倒蒲桃棚。諸行人力撑的撑。拄的拄。",
    "X72n1444_003:0782a09": "撑撑拄拄到天明。依舊可憐生。召大眾云。此圓通訥",
    "X72n1444_003:0782a10": "和尚示眾語。當時咸謂其說平實頭禪。因此舉時。大",
    "X72n1444_003:0782a11": "眾改觀。山僧效顰。也有一偈。舉似大眾。昨夜雨乒乓。",
    "X72n1444_003:0782a12": "雷轟天地鳴。幸無虧心事。所以不喫驚。不敢望你改",
    "X72n1444_003:0782a13": "觀。只要應個時節。且道應時節一句作麼生道。良久",
    "X72n1444_003:0782a14": "云。未過驚蟄一聲雷。四十九日雪花飛。可憐蛇蟲窮",
    "X72n1444_003:0782a15": "性命。不知幾個受災危。",
    "X72n1444_003:0782a16": "佛手驢脚生緣。對眾舉猶未全。石女呵呵大笑。北斗",
    "X72n1444_003:0782a17": "却向南看。召大眾云。黃龍和尚在山僧拂子頭上。坐",
    "X72n1444_003:0782a18": "寶華王座。喜動于顏。乃云。此三關語。老僧三十年勘",
    "X72n1444_003:0782a19": "驗學者。未有可意。經今一千餘年。無人舉著。你見個",
    "X72n1444_003:0782a20": "什麼。敢爾相舉。山僧對云。只曉得頭頂是天。脚踏是",
    "X72n1444_003:0782a21": "地。日間三頓飯。夜來一覺眠。中間不曉得什麼。這老",
    "X72n1444_003:0782a22": "漢見我恁麼抵對。懡[怡-台+羅]而退。兄弟。還有分得失的麼。",
    "X72n1444_003:0782a23": "如有。不妨怜悧。如無。也不得放過。",
    "X72n1444_003:0782a24": "今朝過了有明日。明朝又有明日在。自從曠劫被他",
    "X72n1444_003:0782b01": "瞞。直下頓明始痛快。不痛快。不可央庠作麼休。須怕",
    "X72n1444_003:0782b02": "閻王算飯債。",
    "X72n1444_003:0782b03": "熏風時至解寒襟。滑滑山禽啼上林。好個圓通消息",
    "X72n1444_003:0782b04": "至。只是時人不解聽。",
    "X72n1444_003:0782b05": "山僧不會說法。只好應個時節。無端抹過那頭。一切",
    "X72n1444_003:0782b06": "聖賢都殺。曾記得擎叉和尚無多言句。時中只持一",
    "X72n1444_003:0782b07": "條木叉道。道得也叉下死。道不得也叉下死。一日被",
    "X72n1444_003:0782b08": "人藏過。便以雙手托空。張口[囗@力]地。這老漢將謂多少",
    "X72n1444_003:0782b09": "奇特。元來離却叉子。便伎倆已盡。山僧即不然。借得",
    "X72n1444_003:0782b10": "人一把拂子。東拈西弄。今日已被討去了。遂豎起指",
    "X72n1444_003:0782b11": "云。幸有這個不從人借的。甚是現成。而復人人有分。",
    "X72n1444_003:0782b12": "未證的。證取去好。",
    "X72n1444_003:0782b13": "九九八十一。犂耙一齊出。一年春計在此時。不論貧",
    "X72n1444_003:0782b14": "富貴賤。大家齊著力。召大眾云。且道著力句作麼生",
    "X72n1444_003:0782b15": "道。不見道交互明中暗。功齊轉覺難。力窮忘進步。金",
    "X72n1444_003:0782b16": "鎻網鞔鞔。還有竿頭進步。簾外翻身者也無。如無。且",
    "X72n1444_003:0782b17": "聽楞嚴經。",
    "X72n1444_003:0782b18": "今朝二月十五。個個成佛作祖。釋迦老子唱言涅槃。",
    "X72n1444_003:0782b19": "一切人天以樂為苦。傍邊有個漢呵呵大笑。且道笑",
    "X72n1444_003:0782b20": "個什麼。",
    "X72n1444_003:0782b21": "自地登空易。從空放下難。此中須著眼。莫作等閑看。",
    "X72n1444_003:0782b22": "已過關者。掉臂便行。未過關者看看。",
    "X72n1444_003:0782b23": "殺活縱奪。把住放行。威風岸岸。有必行之令。氣宇堂",
    "X72n1444_003:0782b24": "堂。有莫犯之威。或時呵佛罵祖。不怕天雷霹靂。或時",
    "X72n1444_003:0782c01": "較因論果。却懼閻羅大王。且道托膽的是。小心的是。",
    "X72n1444_003:0782c02": "有定當得的麼。如無。老僧定去也。戴角披毛扶正令。",
    "X72n1444_003:0782c03": "渾身泥水有誰知。",
    "X72n1444_003:0782c04": "有句無句。如藤倚樹。樹倒藤枯。句歸何處。即五陰六",
    "X72n1444_003:0782c05": "入是有句。非五陰六入是無句。離此兩途。作麼生喚",
    "X72n1444_003:0782c06": "作五陰六入。",
    "X72n1444_003:0782c07": "今朝二月十九。處處堤垂綠柳。春禽漏泄圓通。令人",
    "X72n1444_003:0782c08": "各各知有。召大眾云。觀世音菩薩遠辭普陀洛伽。來",
    "X72n1444_003:0782c09": "我拂子頭上示現降生。放大光明。炤耀天地。一處如",
    "X72n1444_003:0782c10": "是。一切處亦如是。一世界如是。一切世界亦如是。豎",
    "X72n1444_003:0782c11": "拂子云。還見麼。擊卓云。還聞麼。既見且聞。且道觀世",
    "X72n1444_003:0782c12": "音菩薩在甚麼處。良久云。處處綠楊堪繫馬。家家有",
    "X72n1444_003:0782c13": "路透長安。",
    "X72n1444_003:0782c14": "提燈籠入山門來。移山門向佛殿裏。雲門恁麼道。奇",
    "X72n1444_003:0782c15": "特甚奇特。太煞費功夫。爭似我這裏將禪堂安在大",
    "X72n1444_003:0782c16": "殿上。喚作禪堂却是大殿。喚作大殿却是禪堂。可謂",
    "X72n1444_003:0782c17": "一舉兩得。極是現成。還有共相證明者麼。",
    "X72n1444_003:0782c18": "盡十方世界。拈來只是個拂子。海神以萬斛真珠。相",
    "X72n1444_003:0782c19": "配不起。古今未有一人酬價。獨有韶陽乾屎橛。猶較",
    "X72n1444_003:0782c20": "些子。山僧另討便宜。只這個拂子從人借得的。若被",
    "X72n1444_003:0782c21": "討去。則光赤赤。圓陀陀。脫體無依。滿盤托出。還有人",
    "X72n1444_003:0782c22": "酬價也無。如無。則賤貨自收去也。良久云。運退黃金",
    "X72n1444_003:0782c23": "失色。時來瓦礫生光。",
    "X72n1444_003:0782c24": "喚二作一。指七為八。手秉太阿。聖凡盡殺。却憶東村",
    "X72n1444_003:0783a01": "黃大姐。倒戴西村李公襪。無論貧富貴賤。見者聞者",
    "X72n1444_003:0783a02": "都笑殺。且道山僧今日解何宗。噫嘻噓。阿喇喇。",
    "X72n1444_003:0783a03": "萬代金輪聖王子。只這真如靈覺是。菩提樹下度眾",
    "X72n1444_003:0783a04": "生。度盡眾生出生死。召大眾云。要見聖王子麼。這拂",
    "X72n1444_003:0783a05": "子便是。要見真如靈覺麼。香罏燭臺是。且如拂子是",
    "X72n1444_003:0783a06": "借得的。香罏燭臺是常住的。既然物各有主。不可把",
    "X72n1444_003:0783a07": "他的認作自己。還識自己麼。山僧與你添些註脚。萬",
    "X72n1444_003:0783a08": "代金輪聖王子。夜半花猫趕老鼠。只遮真如靈覺是。",
    "X72n1444_003:0783a09": "曠劫至今不移此。菩提樹下度眾生。海庭泥牛睡正",
    "X72n1444_003:0783a10": "濃。度盡眾生出生死。赤脚趕過三千里。分付諸人。切",
    "X72n1444_003:0783a11": "須珍重。逢人不得錯舉。",
    "X72n1444_003:0783a12": "若人識得心。大地無寸土。不信女媧氏。天缺煉石補。",
    "X72n1444_003:0783a13": "召大眾云。且道山僧今日登此寶座。有何所補。良久",
    "X72n1444_003:0783a14": "云。舉意碎鐵鉢。無心射石虎。",
    "X72n1444_003:0783a15": "正月二月又三月。一年四季佔一截。饒他暗裏流年",
    "X72n1444_003:0783a16": "換。惟有真心不生滅。大眾。正當生滅時。還有不生滅",
    "X72n1444_003:0783a17": "者麼。猿抱子歸青嶂裏。鳥啼花落碧巖前。",
    "X72n1444_003:0783a18": "入荒田。不揀草。信手拈來。不值乾撇棗。召大眾云。只",
    "X72n1444_003:0783a19": "如逢強即弱遇賤即貴時又作麼生。良久云。踏破銕",
    "X72n1444_003:0783a20": "鞋無覓處。得來全不費工夫。",
    "X72n1444_003:0783a21": "陽和布澤大地春。子規啼處是深林。聲聲勸道歸去",
    "X72n1444_003:0783a22": "好。不識渠儂何處人。召大眾云。你諸人曠劫來主人",
    "X72n1444_003:0783a23": "公喚甚麼名字。",
    "X72n1444_003:0783a24": "宿雨連綿奈若何。滿堂僧眾念摩訶。老天若肯生慈",
    "X72n1444_003:0783b01": "愍。撥散浮雲見大羅。召大眾云。且如紅日麗天時作",
    "X72n1444_003:0783b02": "麼生道。草木遂生花發笑。村庄是處唱堯歌。",
    "X72n1444_003:0783b03": "雲居不會禪。洗脚上床眠。冬瓜直儱侗。瓠子曲彎彎。",
    "X72n1444_003:0783b04": "雖則奇特。太煞露鋒芒。山僧也敢效顰。輙呈一偈。非",
    "X72n1444_003:0783b05": "敢與古人鬪勝。祇要兩般一賽。散木不會禪。人說只",
    "X72n1444_003:0783b06": "要錢。喫飽白米飯。百事無可言。",
    "X72n1444_003:0783b07": "工部陳靜臺居士至。師云。春光蕩漾春風和。堤柳開",
    "X72n1444_003:0783b08": "顏鳥唱歌。粉蝶翩翩過墻去。祖師心印事如何。召大",
    "X72n1444_003:0783b09": "眾云。只如楞嚴會啟。龍象筵開。國士登臨。如何舉唱。",
    "X72n1444_003:0783b10": "昔日不忘親付囑。今朝猶向此中來。",
    "X72n1444_003:0783b11": "若人欲了知。三世一切佛。應觀法界性。一切惟心造。",
    "X72n1444_003:0783b12": "召大眾云。只如阿難遭淫術而生慌怖。見勝相而即",
    "X72n1444_003:0783b13": "修行。且道這個是心。不是心。若道是。何故如來咄云",
    "X72n1444_003:0783b14": "此非汝心。若道不是。一切惟心聻。還有定當得的麼。",
    "X72n1444_003:0783b15": "如無。山僧自道去也。是則龍女頓成佛。非則善星生",
    "X72n1444_003:0783b16": "陷墮。咄。",
    "X72n1444_003:0783b17": "舉不顧。即差過。擬思量。何劫悟。雲門大師拈山門入",
    "X72n1444_003:0783b18": "佛殿裏即且置。還知移須彌納芥子中的。且道是甚",
    "X72n1444_003:0783b19": "麼人。",
    "X72n1444_003:0783b20": "禹門三級桃花浪。神魚莫教遭點額。一躍直須萬丈",
    "X72n1444_003:0783b21": "高。自有風雲贈霹靂。召大眾云。且道透龍門句作麼",
    "X72n1444_003:0783b22": "生道。三級頓超逞奇特。一生方顯自英豪。",
    "X72n1444_003:0783b23": "隨緣成辦事如何。赤脚波斯渡汨羅。三閭大夫施一",
    "X72n1444_003:0783b24": "問。直教石女眼懡[怡-台+羅]。召大眾云。且道問個甚麼。老僧",
    "X72n1444_003:0783c01": "眉毛長多少。",
    "X72n1444_003:0783c02": "春風吹遍園林好。一夜殘紅落多少。真個光陰暗裏",
    "X72n1444_003:0783c03": "去。時人聞者皆懊惱。休懊惱。但聽子規無別語。聲聲",
    "X72n1444_003:0783c04": "勸道歸家好。且道家在什麼處。",
    "X72n1444_003:0783c05": "湛然老。精瞎禿。倒挂三千年。何曾傾出一點墨。雖然",
    "X72n1444_003:0783c06": "如此。尋常無半個低錢。要稱敵國富。路中拾得乾屎",
    "X72n1444_003:0783c07": "橛。對人說是返魂香。是這等討便宜漢。誰能如之。不",
    "X72n1444_003:0783c08": "似雲居羅漢披襟處。且做鞏縣茶瓶接嘴時。",
    "X72n1444_003:0783c09": "綠滿園林翠欲流。子規啼血正綢繆。紙灰堆滿三千",
    "X72n1444_003:0783c10": "塚。哭到斜陽恨未休。召大眾云。為人一世。收成結果。",
    "X72n1444_003:0783c11": "不過如是而已。何似大千世界為丘塚。去來生死總",
    "X72n1444_003:0783c12": "在裏許。直教長河為酥酪。祭獻此人。他亦不受。且道",
    "X72n1444_003:0783c13": "是甚麼人。",
    "X72n1444_003:0783c14": "召大眾云。拂子昨夜作怪。化作龍吞却三千大千世",
    "X72n1444_003:0783c15": "界。許多六道四生。都向什麼處安身立命。還知落處",
    "X72n1444_003:0783c16": "麼。水向石邊流出冷。風從花裏過來香。",
    "X72n1444_003:0783c17": "前山頭鴉鳴。後山頭鵲噪。祇這是圓通。沉思即不妙。",
    "X72n1444_003:0783c18": "妙不妙。啞子喫黃連。有口不解道。",
    "X72n1444_003:0783c19": "毗盧遮那佛。願力週沙界。一切國土中。恒轉無上輪。",
    "X72n1444_003:0783c20": "所以塵說剎說熾然說無間歇。山河大地一齊說。如",
    "X72n1444_003:0783c21": "此。更教山僧說個什麼即得。良久云。一般奇特處。料",
    "X72n1444_003:0783c22": "得少人知。",
    "X72n1444_003:0783c23": "盡大地撮來如粟米大。打鼓普請看。漆桶都不會。雪",
    "X72n1444_003:0783c24": "峰老人眼界忒無人。爭似我這裏盡[齒*查]齖地。見山是",
    "X72n1444_003:0784a01": "山。見水是水。乃至鶯啼鵲噪。色色了然。要個不會的",
    "X72n1444_003:0784a02": "也難得。",
    "X72n1444_003:0784a03": "若論此事。三乘膽喪。十地魂驚。直饒等覺菩薩見性",
    "X72n1444_003:0784a04": "如同羅月。召大眾云。且道衲僧有甚過人處。敢爾大",
    "X72n1444_003:0784a05": "言。不見道如將梵位。直授凡庸。非常之旨。人焉廋哉。",
    "X72n1444_003:0784a06": "未達境惟心。起種種分別。達境惟心已。分別即不生。",
    "X72n1444_003:0784a07": "召大眾云。即如現前山明水綠鵲噪鴉鳴。是分別。不",
    "X72n1444_003:0784a08": "是分別。試斷看。",
    "X72n1444_003:0784a09": "燈籠昨夜笑咍咍。云何露柱也懷胎。天明生個白頭",
    "X72n1444_003:0784a10": "子。至今遊蕩不歸來。好歸來。黃花與翠竹。早晚為誰",
    "X72n1444_003:0784a11": "烖。古人道處雖則尖新。未似我遮裏明明舉似大眾。",
    "X72n1444_003:0784a12": "且道作麼生是明明舉似。長長一個矮子。光下頷一",
    "X72n1444_003:0784a13": "個鬍嘴。",
    "X72n1444_003:0784a14": "天得一以清。地得一以寧。君王得一天下平。只是衲",
    "X72n1444_003:0784a15": "僧分上用不著。何也。不見道萬法歸一一歸何處。",
    "X72n1444_003:0784a16": "三十頸項紋生。定同顏子。五十子宮肉滿。難學商瞿。",
    "X72n1444_003:0784a17": "盡謂澄長老是個人天法師。原來是個設帳先生。只",
    "X72n1444_003:0784a18": "如五行具足。四大完全。則從汝說富說貴說貧說賤。",
    "X72n1444_003:0784a19": "倘有無面目漢。且道是凡是聖。",
    "X72n1444_003:0784a20": "第一句薦得。與佛祖為師。第二句薦得。與人天為師。",
    "X72n1444_003:0784a21": "第三句薦得。自救不了。山僧舉揚的是第三句。拂子",
    "X72n1444_003:0784a22": "是第二句。作麼生是第一句。有人緇素得出。管取一",
    "X72n1444_003:0784a23": "念無生。前後際斷。自然超彼魔境。其或未然。且來聽",
    "X72n1444_003:0784a24": "楞嚴經。",
    "X72n1444_003:0784b01": "恁麼也不得。拈過一邊。不恁麼也不得。放過一著。恁",
    "X72n1444_003:0784b02": "麼不恁麼總不得。且道作麼生。如有人定斷得出。管",
    "X72n1444_003:0784b03": "取五十種陰魔。一念頓超。如未能得。且看作麼生分",
    "X72n1444_003:0784b04": "解。",
    "X72n1444_003:0784b05": "諸佛不曾說法。汾陽略宣一字。不是紙墨文章。亦非",
    "X72n1444_003:0784b06": "維摩默地。汾陽太煞孤硬。只如山僧今日上堂對眾",
    "X72n1444_003:0784b07": "舉揚。還是維摩默地耶。且道還是紙墨文章耶。咄。都",
    "X72n1444_003:0784b08": "盧是個辯魔篇。",
    "X72n1444_003:0784b09": "一念不生。挺露堂堂。直下頓了。非是不及。明歷歷。常",
    "X72n1444_003:0784b10": "的的。祇在當人日用中。要且日用收不得。大丈夫應",
    "X72n1444_003:0784b11": "須目下自成褫。莫待當來問彌勒。大眾。會麼。如或未",
    "X72n1444_003:0784b12": "會。但看石頭問六祖。教你只好尋思去。",
    "X72n1444_003:0784b13": "舉一明三。目機銖兩。是衲僧本分。尋玄摘妙。依疏解",
    "X72n1444_003:0784b14": "經。乃座主家風。雖則頓漸成差。要且同歸一致。爾來",
    "X72n1444_003:0784b15": "宗教相攻。彼此矛盾者。是不達本也。所以山僧二邊",
    "X72n1444_003:0784b16": "一齊拈出。是耶非耶。任他諸方卜度。",
    "X72n1444_003:0784b17": "提思益經",
    "X72n1444_003:0784b18": "依經解義。三世佛冤。離經一字。即同魔說。這不得。那",
    "X72n1444_003:0784b19": "不得。且道如何通個消息。良久云。香從花裏來。水從",
    "X72n1444_003:0784b20": "石中出。",
    "X72n1444_003:0784b21": "召大眾云。雲門大師來也。向你諸人道什麼。但說拂",
    "X72n1444_003:0784b22": "子昨夜變作龍吞却三千大千世界去也。你諸人向",
    "X72n1444_003:0784b23": "那裏存住。知麼。如或不知。山僧代他通個消息。良久",
    "X72n1444_003:0784b24": "云。無風荷葉動。必定有魚行。",
    "X72n1444_003:0784c01": "大眾。見麼。釋迦牟尼佛在山僧拂子頭上。坐寶華座",
    "X72n1444_003:0784c02": "轉大法輪。說光明種種名號力用。上根利智者。見則",
    "X72n1444_003:0784c03": "頓證自心。立地成佛。若是中下之根。莫謂山僧一例",
    "X72n1444_003:0784c04": "說夢好。",
    "X72n1444_003:0784c05": "昨夜泥牛耕破月。波斯怒眼恨不徹。石人撫掌笑呵",
    "X72n1444_003:0784c06": "呵。木女[怡-台+旁]惶淚成血。且道是何宗旨。我亦不識。只要",
    "X72n1444_003:0784c07": "拈來應個時節。且如應時節句作麼生道。熏風醉倒",
    "X72n1444_003:0784c08": "西湖客。莫把杭州作卞州。",
    "X72n1444_003:0784c09": "陽和布滿上林春。艸色青青柳眼萌。要識本來真面",
    "X72n1444_003:0784c10": "目。東風徧意醉遊人。大眾。山僧舉來。只要作個山門",
    "X72n1444_003:0784c11": "標榜。若作佛法商量。三十棒打碎你頭。也怪他不得。",
    "X72n1444_003:0784c12": "直下承當。猶名鈍滯。如何若何堪作甚麼。若向山僧",
    "X72n1444_003:0784c13": "未出法堂諸人未生一念時會得。略較些子。其或不",
    "X72n1444_003:0784c14": "然。且聽思益經。",
    "X72n1444_003:0784c15": "儒者秉燭苦讀。田者帶雨耕鋤。雖則勞逸有異。要且",
    "X72n1444_003:0784c16": "同是功夫。只如沙門輩仗佛光明。不田而食。不蠶而",
    "X72n1444_003:0784c17": "衣。畢竟成得個什麼事。還知報恩句麼。良久云。雨滋",
    "X72n1444_003:0784c18": "三草秀。是處唱堯歌。",
    "X72n1444_003:0784c19": "春風淡蕩春氣和。擲柳黃鶯弄錦梭。造化織成何所",
    "X72n1444_003:0784c20": "用不如靜念薩婆訶。大眾。若作世俗會。許你具一隻",
    "X72n1444_003:0784c21": "眼。若作佛法會。帶累老僧入地獄如箭。",
    "X72n1444_003:0784c22": "老僧沒能奈。行動少自在。缺齒不關風。心直兼口快。",
    "X72n1444_003:0784c23": "昨夜撞倒須彌山。直得帝釋天尊龍床寶座去了半",
    "X72n1444_003:0784c24": "塊。大眾。且道山僧恁麼舉揚。是何道理。良久云。我亦",
    "X72n1444_003:0785a01": "不知是何道理。祇似三江人唱曲。",
    "X72n1444_003:0785a02": "綽約桃花映水紅。靈雲繇此顯家風。年年一度常如",
    "X72n1444_003:0785a03": "此。何必從他問主翁。大眾。這是山僧直下舉來。祇要",
    "X72n1444_003:0785a04": "應個時節。你諸人莫作春意會好。",
    "X72n1444_003:0785a05": "噫唏噓。阿喇喇。提不起。這一著。放得下。快活殺。昨夜",
    "X72n1444_003:0785a06": "觀世音菩薩化作夜叉。閻羅大王化作菩薩。且道何",
    "X72n1444_003:0785a07": "以如此。不見道善人無惡心。惡人無善念。善惡不相",
    "X72n1444_003:0785a08": "到。祇如前後步。若向這裏會得。倜儻分明。如或未會。",
    "X72n1444_003:0785a09": "且聽下文分解。",
    "X72n1444_003:0785a10": "眾宰官請提法華經",
    "X72n1444_003:0785a11": "拈來無不是。用處莫生疑。昨夜泥牛鬬。踏殺老波斯。",
    "X72n1444_003:0785a12": "大眾。眾中還有證明者也無。如無。且聽山僧講弘傳",
    "X72n1444_003:0785a13": "序。",
    "X72n1444_003:0785a14": "海底泥牛含月走。巖前石虎抱兒眠。鐵蛇鑽入金剛",
    "X72n1444_003:0785a15": "眼。崑崙騎象鷺鷥牽。此四句內。有一句能殺能活。能",
    "X72n1444_003:0785a16": "縱能奪。若人簡點得出。一生參學事畢。噫。古人奇特",
    "X72n1444_003:0785a17": "甚奇特。只是太顢頇生。爭似我這裏直截。無可瞞昧。",
    "X72n1444_003:0785a18": "諸人還樂聞麼。良久云。是法不可示。言辭相寂滅。",
    "X72n1444_003:0785a19": "一光東炤。智境全彰。半句未吐。真心斯在。釋迦老子",
    "X72n1444_003:0785a20": "竭力提持。祇得一半。若要完全。直得南山起雲。北山",
    "X72n1444_003:0785a21": "下雨。石女懷胎。木人撫掌。略較些子。眾中還有會得",
    "X72n1444_003:0785a22": "的麼。良久云。會得的。端坐念實相。若也未會。聽老僧",
    "X72n1444_003:0785a23": "下文分解。",
    "X72n1444_003:0785a24": "老儂不識字。錯讀己已巳。去問大大人。答道彌是襧。",
    "X72n1444_003:0785b01": "且道識字的是。不識字的。是。良久云。若是獅子。終不",
    "X72n1444_003:0785b02": "逐塊。",
    "X72n1444_003:0785b03": "取不得。捨不得。不可得中只麼得。老僧胡亂且拈來。",
    "X72n1444_003:0785b04": "上一橫。下兩直。任君持去問達磨。達磨只好道不識。",
    "X72n1444_003:0785b05": "何以故。止止不須說。我法妙難思。",
    "X72n1444_003:0785b06": "光非炤境。境亦非存。光境俱忘。復是何物。豎起拂子",
    "X72n1444_003:0785b07": "云。大眾看看。老僧拂子放眉間白毫相光。十方各炤",
    "X72n1444_003:0785b08": "萬八千土。具大神通。有大利害。你等諸人舉眼。則瞎",
    "X72n1444_003:0785b09": "却汝眼。若欲側耳。塞却汝耳。若欲起念。則觸碎汝心。",
    "X72n1444_003:0785b10": "直欲眼不得而見。耳不得而聞。心不得而念。正當恁",
    "X72n1444_003:0785b11": "麼時。老僧與你通個消息。良久云。黃鶯上樹一枝金。",
    "X72n1444_003:0785b12": "白鷺下田千點雪。",
    "X72n1444_003:0785b13": "對一說。倒一說。拂子大轉廣長舌。遍覆三千大千世",
    "X72n1444_003:0785b14": "界。超度百億須彌日月。直得塵說剎說無間歇。山河",
    "X72n1444_003:0785b15": "大地一時說。甚至釋迦老子種種譬喻種種因緣無",
    "X72n1444_003:0785b16": "數方便廣演言教。未得這個老漢一截。大眾。且道這",
    "X72n1444_003:0785b17": "漢有甚長處敢爾如是大口。只為他說法不容思量",
    "X72n1444_003:0785b18": "分別。",
    "X72n1444_003:0785b19": "眼若不睡。諸夢自除。心若不異。萬境一如。眾中還有",
    "X72n1444_003:0785b20": "知時識節者麼。若無。不得艸艸放過。大家時中簡點",
    "X72n1444_003:0785b21": "看。",
    "X72n1444_003:0785b22": "諸法從本來。常自寂滅相。以方便力故。為五比丘說。",
    "X72n1444_003:0785b23": "豎起拂子云。看看。這個是方便。撫尺一下云。這個也",
    "X72n1444_003:0785b24": "是方便。何以故。不見古人道向聲色裏透過。始是實",
    "X72n1444_003:0785c01": "際。只如離却方便。作麼通個消息。良久云。不因柳毅",
    "X72n1444_003:0785c02": "通消息。怎得家音到洞庭。",
    "X72n1444_003:0785c03": "一拽石。二挨磨。日用云為莫蹉過。玄沙本是謝三郎。",
    "X72n1444_003:0785c04": "休向前村覓李大。大眾。如何是不蹉過的事。良久云。",
    "X72n1444_003:0785c05": "只見六龍爭鬬舞。豈知丹鳳入青霄。",
    "X72n1444_003:0785c06": "春夏秋冬迭相遷。個中真實不堪言。若教悟得空王",
    "X72n1444_003:0785c07": "旨。頓足槌胸呌阿天。大眾。眾中還有悟得空王旨者",
    "X72n1444_003:0785c08": "也無。若無。老僧與你說破。良久云。我不敢輕於汝等。",
    "X72n1444_003:0785c09": "汝等皆當作佛。",
    "X72n1444_003:0785c10": "諸法從本來。常自寂滅相。春到百花香。黃鶯啼柳上。",
    "X72n1444_003:0785c11": "似則也似。是則未是。何以故。爭奈冬行春令。老僧今",
    "X72n1444_003:0785c12": "日拈來。也改頭換面作一偈。諸法從本來。常自寂滅",
    "X72n1444_003:0785c13": "相。冬至朔風寒。獸罏添白炭。不敢與古人鬬巧。也只",
    "X72n1444_003:0785c14": "好應個時節。",
    "X72n1444_003:0785c15": "秋老園林盡蕭索。朔風何似偏獰惡。爛紅吹盡樹頭",
    "X72n1444_003:0785c16": "空。這個繇來不凋落。都道枯不如榮。豈知法華會上",
    "X72n1444_003:0785c17": "恰用得著。何以故。不見道此眾無枝葉。惟有諸貞實。",
    "X72n1444_003:0785c18": "三界無安。猶如火宅。若知出要。當下心息。絕承當處。",
    "X72n1444_003:0785c19": "無煩氣力。老僧說破。任汝自擇。",
    "X72n1444_003:0785c20": "須知火宅內。總是長者兒。逐愛隨憎嫉。所以自成癡。",
    "X72n1444_003:0785c21": "豎拂子云。還會麼。若也會得。饒他羊車鹿車大牛之",
    "X72n1444_003:0785c22": "車。都是閑家具。",
    "X72n1444_003:0785c23": "癡子漫奔波。臺山即土坡。文殊祇這是。何處覓彌陀。",
    "X72n1444_003:0785c24": "古人太殺慈悲。分明道了也。若也會得。更復何圖。所",
    "X72n1444_003:0786a01": "以道但向家中自合轍。何愁門外不通車。",
    "X72n1444_003:0786a02": "西風正威惡。萬籟俱蕭索。枝葉盡凋零。露出這一著。",
    "X72n1444_003:0786a03": "大眾。且道那個是這一著。良久云。夜來何處火。燒出",
    "X72n1444_003:0786a04": "古人墳。",
    "X72n1444_003:0786a05": "一不得放過。二不得住著。三要著眼睛。四要知下落。",
    "X72n1444_003:0786a06": "若肯一念回光。超然便出火宅。咄如識得這個咄字。",
    "X72n1444_003:0786a07": "管教十方剎海冷沉沉。一切聖賢如電拂。",
    "X72n1444_003:0786a08": "門外竛竮子。何意事閑遊。家財無可付。長者日添愁。",
    "X72n1444_003:0786a09": "噫。爭似酒樓聽歌妓。你若無心我也休。",
    "X72n1444_003:0786a10": "要識長者子。竛竮路上徒。甘為傭作客。志氣一心無。",
    "X72n1444_003:0786a11": "噫。大丈夫漢頂天立地。何不直下承當。也省許多心",
    "X72n1444_003:0786a12": "力。",
    "X72n1444_003:0786a13": "萬代金輪聖王子。只這真如靈覺是。菩提樹下度眾",
    "X72n1444_003:0786a14": "生。度盡眾生出生死。般若又道若有眾生如來度者",
    "X72n1444_003:0786a15": "如來即有我人眾生壽者。一佛一祖。兩般拈出。未免",
    "X72n1444_003:0786a16": "肴訛。山僧特與他和會。秋深山露骨。天冷水交清。覿",
    "X72n1444_003:0786a17": "面無回避。噫。他是何人。我是何人。",
    "X72n1444_003:0786a18": "殺盡始安居。護生須是殺。盡大地拈來。無有不是藥。",
    "X72n1444_003:0786a19": "無論心病身病。服者見者斷盡命根十有七八。且道",
    "X72n1444_003:0786a20": "何以如此。良久云。題目分明。",
    "X72n1444_003:0786a21": "知病不知藥。羣生俱夭死。知藥不知病。神醫無治理。",
    "X72n1444_003:0786a22": "藥病兩皆除。可達無生旨。大眾。且道作麼生是無生",
    "X72n1444_003:0786a23": "旨。良久云。南山起雲。北山下雨。",
    "X72n1444_003:0786a24": "有相無心。相隨心滅。有心無相。相逐心生。所以善人",
    "X72n1444_003:0786b01": "無惡心。惡人無善眼。只如藤蛇入口。鄧通以之餓死。",
    "X72n1444_003:0786b02": "香山還帶。裴度位致三公。且道還是授記使然。還是",
    "X72n1444_003:0786b03": "因果致得。未證據的分別看。",
    "X72n1444_003:0786b04": "西風何太惡。園林盡蕭索。非但江湖客商受禁持。吹",
    "X72n1444_003:0786b05": "得室內禪師也七零八落。雖然恁的無情。也有為人",
    "X72n1444_003:0786b06": "好處。大眾。且道如何是為人的好處。不見道此眾無",
    "X72n1444_003:0786b07": "枝葉。惟有諸貞實。",
    "X72n1444_003:0786b08": "十方無壁落四面亦無門。直得圓陀陀。光爍爍。展轆",
    "X72n1444_003:0786b09": "轆。活潑潑。喚作大通智勝得麼。良久云。竹密不妨流",
    "X72n1444_003:0786b10": "水過。山高豈礙白雲飛。",
    "X72n1444_003:0786b11": "內外絕行蹤。通身無影像。閫內不聞名。深宮不標嫡。",
    "X72n1444_003:0786b12": "未會者參大通智勝去。",
    "X72n1444_003:0786b13": "有向無中得。無向有中求。要識其中意。韶陽六不收",
    "X72n1444_003:0786b14": "聲和自然響順形直必也影端。什麼成佛不成佛。授",
    "X72n1444_003:0786b15": "記不授記。都是閑話柄。古人道拾得一文錢。買個饝",
    "X72n1444_003:0786b16": "饝喫。當下不肚饑。",
    "X72n1444_003:0786b17": "鼓寂鐘沉托鉢回。巖頭一拶語如雷。果然祇得三年",
    "X72n1444_003:0786b18": "活。莫是從他授記來。此是張天覺一夜不眠。渾如夢",
    "X72n1444_003:0786b19": "醒。當場掇出。堪於人天眾前作個標榜。且道作麼是",
    "X72n1444_003:0786b20": "標榜。無風荷葉動。決定有魚行。",
    "X72n1444_003:0786b21": "一棒一條痕。一掌一握血。未是性燥漢。直得棒如雨",
    "X72n1444_003:0786b22": "點喝似雷奔。始有參學分。大眾。且道如何是參學的",
    "X72n1444_003:0786b23": "句。良久云。若知燈是火。拍手哭蒼天。",
    "X72n1444_003:0786b24": "寂寂直言寂寂。惺惺真是惺惺。泥牛空裏翻筋斗。木",
    "X72n1444_003:0786c01": "女崖前也喫驚。且道是何宗旨。我亦不識是何宗旨。",
    "X72n1444_003:0786c02": "祇是安樂行。",
    "X72n1444_003:0786c03": "不懼子湖狗。好顛曹山酒。撞著劉鐵磨。顛倒兩頭走。",
    "X72n1444_003:0786c04": "若向這裏會得。可與論安樂行。",
    "X72n1444_003:0786c05": "從天降下貧窮。從地湧出富貴。中間有個漢無國土",
    "X72n1444_003:0786c06": "可居。無世界可立。還是貧窮耶。富貴耶。看看。",
    "X72n1444_003:0786c07": "不了於自心云何知正道。彼繇顛倒慧。增長一切惡。",
    "X72n1444_003:0786c08": "大眾。且道如何是自心。未會的。且聽壽量品。",
    "X72n1444_003:0786c09": "未達法惟心。起種種分別。達法惟心已。分別即不生。",
    "X72n1444_003:0786c10": "只如此經分因別果。較量功德。且道是分別。不是分",
    "X72n1444_003:0786c11": "別。請論量看。",
    "X72n1444_003:0786c12": "一念信解。價勝七珍。須臾受持。功超沙劫。云何得恁",
    "X72n1444_003:0786c13": "麼尊貴也。豈不見勇士迷之而轉悶。龍女獻之而成",
    "X72n1444_003:0786c14": "佛。",
    "X72n1444_003:0786c15": "連朝宿雨漓披。途人無不攢眉。老僧無別剩語。畏寒",
    "X72n1444_003:0786c16": "更欲添衣。大眾。若會玄中的。須明上上機。",
    "X72n1444_003:0786c17": "毛端現剎。塵轉法輪。芥內須彌。粟藏世界。冷眼看來。",
    "X72n1444_003:0786c18": "未是本分事。且道如何是本分事。良久云。惟獨自明",
    "X72n1444_003:0786c19": "了。餘人所不見。",
    "X72n1444_003:0786c20": "含珠報德。按劍者自癡。抱璞呈君。刖足者不智。眾中",
    "X72n1444_003:0786c21": "還有知恩報恩者麼。若有。不得辜負常不輕菩薩。",
    "X72n1444_003:0786c22": "拂子昨夜逞神通。毫光直透三千界。其間鐵圍大海",
    "X72n1444_003:0786c23": "諸佛眾生共轉法輪。各證解脫。天明起來。都是一場",
    "X72n1444_003:0786c24": "大夢。且道是何境界。良久云。夢裏明明有六趣。覺後",
    "X72n1444_003:0787a01": "空空無大千。",
    "X72n1444_003:0787a02": "老僧室內猶嫌冷。路上行人奈若何。莫道釋門多澹",
    "X72n1444_003:0787a03": "泊。須知檀信受奔波。眾中還有知恩報恩者也無。良",
    "X72n1444_003:0787a04": "久云。挺起脊梁休放過。靜中須念薩婆訶。",
    "X72n1444_003:0787a05": "貪嗔煩惱病。定慧力解脫。二者正相等。拈來都是藥",
    "X72n1444_003:0787a06": "無論心病身病二乘病。服者嗅者皆安樂。只恐不解",
    "X72n1444_003:0787a07": "忌口。大眾。且道如何是解忌口。良久云。寧可截舌。不",
    "X72n1444_003:0787a08": "犯國諱。",
    "X72n1444_003:0787a09": "洪音大轉。沙界同聞。一語發揮。羣生了解。既然如此。",
    "X72n1444_003:0787a10": "新羅不打皷此間不上堂又作麼生。",
    "X72n1444_003:0787a11": "金風似箭。撲頭撲面。好個圓通。時人不薦。且道薦後",
    "X72n1444_003:0787a12": "如何。直如急水打毛毬。著眼看時尋不見。",
    "X72n1444_003:0787a13": "老僧畏寒懶向火。衲被懞頭背風坐。曝日開懷摸個",
    "X72n1444_003:0787a14": "虱。私謂宰相不如我。雖然恁地風光。也要挨過五九",
    "X72n1444_003:0787a15": "四十五。大眾。且道四十五日後如何。東風齊至蟄草",
    "X72n1444_003:0787a16": "萌陽和運轉大地春。",
    "X72n1444_003:0787a17": "性本具足。聖凡無差。一念回光。便同本得。眾中還知",
    "X72n1444_003:0787a18": "一捨邪心。即登正覺者。且道是什麼人。",
    "X72n1444_003:0787a19": "舉一明三。目機銖兩。收來太促。放去較賒。若向個中",
    "X72n1444_003:0787a20": "明解得。何須門外覔三車。",
    "X72n1444_003:0787a21": "撒幔天羅網布遍地葛藤。收羅四海英豪。接引諸方",
    "X72n1444_003:0787a22": "作者。冷眼看來。是大不得已作死馬醫。爭似如今揭",
    "X72n1444_003:0787a23": "却羅網。收起葛藤。使有目皆見有耳皆聞。更無藏躲",
    "X72n1444_003:0787a24": "處。諸人還知麼。若不知。且聽第二場。",
    "X72n1444_003:0787b02": "會稽雲門湛然澄禪師語錄卷第三"
}