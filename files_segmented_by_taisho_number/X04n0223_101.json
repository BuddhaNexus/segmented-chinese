{
    "X04n0223_101:0670a13": "大方廣佛新華嚴經合論卷第一百一",
    "X04n0223_101:0670a14": "唐于闐國三藏沙門實叉難陀譯經",
    "X04n0223_101:0670a15": "唐太原方山長者李通玄造論",
    "X04n0223_101:0670a16": "唐福州開元寺沙門志寧釐經合論",
    "X04n0223_101:0670a17": "入法界品第三十九之十四",
    "X04n0223_101:0670a18": "【論】第二樓閣城婆施羅船師主不壞迴向。",
    "X04n0223_101:0670a19": "【經】爾時善財童子向樓閣城觀察道路所謂觀道高",
    "X04n0223_101:0670a20": "卑觀道夷險觀道淨穢觀道曲直漸次遊行作是思",
    "X04n0223_101:0670a21": "惟我當親近彼善知識善知識者是成就修行諸菩",
    "X04n0223_101:0670a22": "薩道因是成就修行波羅蜜道因是成就修行攝眾",
    "X04n0223_101:0670a23": "生道因是成就修行普入法界無障礙道因是成就",
    "X04n0223_101:0670a24": "修行令一切眾生除惡慧道因是成就修行令一切",
    "X04n0223_101:0670b01": "眾生離憍慢道因是成就修行令一切眾生滅煩惱",
    "X04n0223_101:0670b02": "道因是成就修行令一切眾生捨諸見道因是成就",
    "X04n0223_101:0670b03": "修行令一切眾生拔一切惡刺道因是成就修行令",
    "X04n0223_101:0670b04": "一切眾生至一切智城道因何以故於善知識處得",
    "X04n0223_101:0670b05": "一切善法故依善知識力得一切智道故善知識者",
    "X04n0223_101:0670b06": "難見難遇如是思惟漸次遊行既至彼城見其船師",
    "X04n0223_101:0670b07": "在城門外海岸上住百千商人及餘無量大眾圍遶",
    "X04n0223_101:0670b08": "說大海法方便開示佛功德海善財見已往詣其所",
    "X04n0223_101:0670b09": "頂禮其足繞無量帀於前合掌而作是言聖者我已",
    "X04n0223_101:0670b10": "先發阿耨多羅三藐三菩提心而未知菩薩云何學",
    "X04n0223_101:0670b11": "菩薩行云何修菩薩道我聞聖者善能教誨願為我",
    "X04n0223_101:0670b12": "說船師告言善哉善哉善男子汝已能發阿耨多羅",
    "X04n0223_101:0670b13": "三藐三菩提心今復能問生大智因斷除一切生死",
    "X04n0223_101:0670b14": "苦因往一切智大寶洲因成就不壞摩訶衍因遠離",
    "X04n0223_101:0670b15": "二乘怖畏生死住諸寂靜三昧旋因乘大願車徧一",
    "X04n0223_101:0670b16": "切處行菩薩行無有障礙清淨道因以菩薩行莊嚴",
    "X04n0223_101:0670b17": "一切無能壞智清淨道因普觀一切十方諸法皆無",
    "X04n0223_101:0670b18": "障礙清淨道因速能趣入一切智海清淨道因善男",
    "X04n0223_101:0670b19": "子我在此城海岸路中淨修菩薩大悲幢行善男子",
    "X04n0223_101:0670b20": "我觀閻浮提內貧窮眾生為饒益故修諸苦行隨其",
    "X04n0223_101:0670b21": "所願悉令滿足先以世物充滿其意復施法財令其",
    "X04n0223_101:0670b22": "歡喜令修福行令生智道令增善根力令起菩提心",
    "X04n0223_101:0670b23": "令淨菩提願令堅大悲力令修能滅生死道令生不",
    "X04n0223_101:0670b24": "厭生死行令攝一切眾生海令修一切功德海令照",
    "X04n0223_101:0670c01": "一切諸法海令見一切諸佛海令入一切智智海善",
    "X04n0223_101:0670c02": "男子我住於此如是思惟如是作意如是利益一切",
    "X04n0223_101:0670c03": "眾生善男子我知海中一切寶洲一切寶處一切寶",
    "X04n0223_101:0670c04": "類一切寶種我知淨一切寶鑽一切寶出一切寶作",
    "X04n0223_101:0670c05": "一切寶我知一切寶器一切寶用一切寶境界一切",
    "X04n0223_101:0670c06": "寶光明我知一切龍宮處一切夜叉宮處一切部多",
    "X04n0223_101:0670c07": "宮處皆善迴避免其諸難亦善別知漩澓淺深波濤",
    "X04n0223_101:0670c08": "遠近水色好惡種種不同亦善別知日月星宿運行",
    "X04n0223_101:0670c09": "度數晝夜晨晡晷漏延促亦知其船鐵木堅脆機關",
    "X04n0223_101:0670c10": "澀滑水之大小風之逆順如是一切安危之相無不",
    "X04n0223_101:0670c11": "明了可行則行可止則止善男子我以成就如是智",
    "X04n0223_101:0670c12": "慧常能利益一切眾生善男子我以好船運諸商眾",
    "X04n0223_101:0670c13": "行安隱道復為說法令其歡喜引至寶洲與諸珍寶",
    "X04n0223_101:0670c14": "咸使充足然後將領還閻浮提善男子我將大船如",
    "X04n0223_101:0670c15": "是往來未始令其一有損壞若有眾生得見我身聞",
    "X04n0223_101:0670c16": "我法者令其永不怖生死海必得入於一切智海必",
    "X04n0223_101:0670c17": "能消竭諸愛欲海能以智光照三世海能盡一切眾",
    "X04n0223_101:0670c18": "生苦海能淨一切眾生心海速能嚴淨一切剎海普",
    "X04n0223_101:0670c19": "能往詣十方大海普知一切眾生根海普了一切眾",
    "X04n0223_101:0670c20": "生行海普順一切眾生心海善男子我唯得此大悲",
    "X04n0223_101:0670c21": "幢行若有見我及以聞我與我同住憶念我者皆悉",
    "X04n0223_101:0670c22": "不空如諸菩薩摩訶薩善能遊涉生死大海不染一",
    "X04n0223_101:0670c23": "切諸煩惱海能捨一切諸妄見海能觀一切諸法性",
    "X04n0223_101:0670c24": "海能以四攝攝眾生海已善安住一切智海能滅一",
    "X04n0223_101:0671a01": "切眾生著海能平等住一切時海能以神通度眾生",
    "X04n0223_101:0671a02": "海能以其時調眾生海而我云何能知能說彼功德",
    "X04n0223_101:0671a03": "行善男子於此南方有城名可樂中有長者名無上",
    "X04n0223_101:0671a04": "勝汝詣彼問菩薩云何學菩薩行修菩薩道時善財",
    "X04n0223_101:0671a05": "童子頂禮其足遶無量帀殷勤瞻仰悲泣流淚求善",
    "X04n0223_101:0671a06": "知識心無厭足辭退而去。",
    "X04n0223_101:0671a07": "【論】第一正入當位法門中從爾時善財已下至我",
    "X04n0223_101:0671a08": "唯知此大悲幢行若有見我及以聞我與我同住",
    "X04n0223_101:0671a09": "憶念我者皆悉不空此段門中分為五門一念善",
    "X04n0223_101:0671a10": "知識教思惟升進二漸次遊行往詣彼城三見其",
    "X04n0223_101:0671a11": "船師在城門外海岸上住四禮敬合掌申其所求",
    "X04n0223_101:0671a12": "五船師授與善財自行法門隨文釋義者見船師",
    "X04n0223_101:0671a13": "在城門外海岸上住百千商人及餘大眾圍遶此",
    "X04n0223_101:0671a14": "有二義一實有此行以主導入海商人及採寶者",
    "X04n0223_101:0671a15": "為海險難非聖智不知二表法以自得真門出纏",
    "X04n0223_101:0671a16": "離苦以其願行成大悲海常臨生死海岸引接眾",
    "X04n0223_101:0671a17": "生百千商人表戒波羅蜜中萬行圓滿無量大眾",
    "X04n0223_101:0671a18": "表行徧周滿一切諸行經云往一切智大寶洲因",
    "X04n0223_101:0671a19": "成就不壞摩訶衍因者摩訶云大衍云乘所說之",
    "X04n0223_101:0671a20": "教總云大乘教遠離二乘怖畏生死住寂靜三昧",
    "X04n0223_101:0671a21": "旋還此明歎譽善財明能以寂靜三昧處生死旋",
    "X04n0223_101:0671a22": "還利生不出故善男子我知此海中一切寶洲一",
    "X04n0223_101:0671a23": "切寶處一切寶類一切寶種一切寶器如是實有",
    "X04n0223_101:0671a24": "此智聖智所知世間諸法表法者我知海中一切",
    "X04n0223_101:0671b01": "寶洲者明達一切智洲一切寶處者善別賢能諸",
    "X04n0223_101:0671b02": "根利純一切寶類者善知同行類別行類一切寶",
    "X04n0223_101:0671b03": "種者善知大小乘差別種我知一切寶器者知眾",
    "X04n0223_101:0671b04": "生大小根器堪與何法而成熟之一切寶用應根",
    "X04n0223_101:0671b05": "與法令任其作用一切寶境界三乘一乘三寶境",
    "X04n0223_101:0671b06": "界一切寶光明者三乘一乘智慧大小光明我知",
    "X04n0223_101:0671b07": "淨一切寶者三十七道品十波羅蜜五停心觀方",
    "X04n0223_101:0671b08": "便是淨一切智寶方便鑽一切寶者止觀二門是",
    "X04n0223_101:0671b09": "出一切寶者善能依根設教令現智寶故作一切",
    "X04n0223_101:0671b10": "寶者以無相智起差別智以大願風興大慈雲雨",
    "X04n0223_101:0671b11": "諸寶雨化一切眾生和合心境令使無依自能顯",
    "X04n0223_101:0671b12": "現一切智寶故一切龍宮難處者淨土菩薩如龍",
    "X04n0223_101:0671b13": "分有慈悲遊空神足一分自在夜叉喻聲聞能空",
    "X04n0223_101:0671b14": "三毒亦得神通羅剎宮難處者喻緣覺居涅槃海",
    "X04n0223_101:0671b15": "能空無明及諸佛一切智種不現前故如是等難",
    "X04n0223_101:0671b16": "悉皆以迴向願力同處生死不害無明十二有支",
    "X04n0223_101:0671b17": "達取無明成佛種智處法界緣生自在門名為悉",
    "X04n0223_101:0671b18": "皆迴避免其諸難亦善別知漩澓深淺者愛取有",
    "X04n0223_101:0671b19": "業深淺也波濤遠近者情識想念攀緣多少水色",
    "X04n0223_101:0671b20": "好惡者愛心善惡亦善別知日月星宿運度數量",
    "X04n0223_101:0671b21": "晝夜晨晡晷漏延促者明了世事中明陰陽玄象",
    "X04n0223_101:0671b22": "五星行度數風起時分晷漏四時延促皆悉知之",
    "X04n0223_101:0671b23": "表法中明五位進修及三乘差別教分行門隨行",
    "X04n0223_101:0671b24": "隨根迴轉軌則方法時熟解脫日月歲劫所經多",
    "X04n0223_101:0671c01": "少悉能知之其船鐵木堅脆機關澀滑水之大小",
    "X04n0223_101:0671c02": "風之逆順如是一切安危之相無不明了者實知",
    "X04n0223_101:0671c03": "此事表法者明善知三乘迴心未迴心堪入生死",
    "X04n0223_101:0671c04": "不堪入生死根器成熟及未成熟一乘中菩薩第",
    "X04n0223_101:0671c05": "六住第六地現前處生死中得出生死心三空智",
    "X04n0223_101:0671c06": "慧寂滅現前七住七地菩薩於出生死中常處生",
    "X04n0223_101:0671c07": "死八住八地得無生忍現前菩薩無功智現前任",
    "X04n0223_101:0671c08": "運利生九住九地學佛十力四無畏十住十地一",
    "X04n0223_101:0671c09": "分與如來出世智慧解脫知見齊圓住佛灌頂位",
    "X04n0223_101:0671c10": "十一地方學普賢神通妙行至普賢行品方終如",
    "X04n0223_101:0671c11": "來出現品中佛果文殊普賢三法法身根本智差",
    "X04n0223_101:0671c12": "別智方始理智大慈悲如先所發願稱願圓滿如",
    "X04n0223_101:0671c13": "三乘教中後得智以普賢行教化眾生此一乘中",
    "X04n0223_101:0671c14": "名字教法說似前後如是升進不出一剎那際如",
    "X04n0223_101:0671c15": "是三乘因前果後道滿三祇如是一乘見道在初",
    "X04n0223_101:0671c16": "發心住中加行行因在十行十迴向十地十一地",
    "X04n0223_101:0671c17": "如是船之鐵木安危澀滑悉能知之乃至知根遲",
    "X04n0223_101:0671c18": "速應止即止且止三乘及以人天法中乃至五停",
    "X04n0223_101:0671c19": "心觀根若熟者應行即行令使升進一乘法中以",
    "X04n0223_101:0671c20": "生死性十二有支便為法事大智用故已下大意",
    "X04n0223_101:0671c21": "如然善男子我將好船運諸商眾至安隱道乃至",
    "X04n0223_101:0671c22": "引至寶洲與其珍寶咸令充足然後將領還閻浮",
    "X04n0223_101:0671c23": "提者是事表法中明從初發心住得佛根本智自",
    "X04n0223_101:0671c24": "此已去經後諸位中皆與說其妙法至於十地一",
    "X04n0223_101:0672a01": "切智智之道珍寶已滿十一地中還當送至本所",
    "X04n0223_101:0672a02": "舊住生死海中以此所得一切智智之珍寶廣利",
    "X04n0223_101:0672a03": "無盡眾生此明約修行升進作如是說使令易解",
    "X04n0223_101:0672a04": "而亦不出生死海中成大寶洲自餘如文自具此",
    "X04n0223_101:0672a05": "皆約事理說託事表法令生解故此是第二不壞",
    "X04n0223_101:0672a06": "迴向善知識船師云我將大船往來無始無有令",
    "X04n0223_101:0672a07": "其一損壞者若有眾生得見我身聞我法者令其",
    "X04n0223_101:0672a08": "永不怖生死海必得入於一切智海者是不壞迴",
    "X04n0223_101:0672a09": "向義以戒波羅蜜為主餘九為伴約智門中諸位",
    "X04n0223_101:0672a10": "通治約位門中以成大慈悲戒以海中船師所表",
    "X04n0223_101:0672a11": "往來常不出生死海故成大悲幢行已下推德升",
    "X04n0223_101:0672a12": "進第二推德令善財升進中從如諸菩薩已下至",
    "X04n0223_101:0672a13": "辭退而去有十行經約分為五門一推德升進二",
    "X04n0223_101:0672a14": "示善知識之方所三舉善知識所居之城名可樂",
    "X04n0223_101:0672a15": "四舉善知識之名號曰無上勝五禮敬辭去城名",
    "X04n0223_101:0672a16": "可樂者以長者善明斷決人間種種諸事復能說",
    "X04n0223_101:0672a17": "出世之法眾生樂之不捨故城名可樂長者號無",
    "X04n0223_101:0672a18": "上勝者此是忍波羅蜜門處眾行之中忍為殊勝",
    "X04n0223_101:0672a19": "又德藝過世間故號為無上勝餘行約前歎德中",
    "X04n0223_101:0672a20": "所說。",
    "X04n0223_101:0672a21": "第三可樂城無上勝長者主等一切佛迴向。",
    "X04n0223_101:0672a22": "【經】爾時善財童子起大慈周徧心大悲潤澤心相續",
    "X04n0223_101:0672a23": "不斷福德智慧二種莊嚴捨離一切煩惱塵垢證法",
    "X04n0223_101:0672a24": "平等心無高下拔不善刺滅一切障堅固精進以為",
    "X04n0223_101:0672b01": "牆壍甚深三昧而作園苑以慧日光破無明闇以方",
    "X04n0223_101:0672b02": "便風開智慧華以無礙願充滿法界心常現入一切",
    "X04n0223_101:0672b03": "智城如是而求菩薩之道漸次經歷到彼城內見無",
    "X04n0223_101:0672b04": "上勝在其城東大莊嚴幢無憂林中無量商人百千",
    "X04n0223_101:0672b05": "居士之所圍遶理斷人間種種事務因為說法令其",
    "X04n0223_101:0672b06": "永拔一切我慢離我我所捨所積聚滅慳嫉垢心得",
    "X04n0223_101:0672b07": "清淨無諸穢濁獲淨信力常樂見佛受持佛法生菩",
    "X04n0223_101:0672b08": "薩力起菩薩行入菩薩三昧得菩薩智慧住菩薩正",
    "X04n0223_101:0672b09": "念增菩薩樂欲爾時善財童子觀彼長者為眾說法",
    "X04n0223_101:0672b10": "已以身投地頂禮其足良久乃起白言聖者我是善",
    "X04n0223_101:0672b11": "財我是善財我專尋求菩薩之行菩薩云何學菩薩",
    "X04n0223_101:0672b12": "行菩薩云何修菩薩道隨修學時常能化度一切眾",
    "X04n0223_101:0672b13": "生常能現見一切諸佛常得聽聞一切佛法常能住",
    "X04n0223_101:0672b14": "持一切佛法常能趣入一切法門入一切剎學菩薩",
    "X04n0223_101:0672b15": "行住一切劫修菩薩道能知一切如來神力能受一",
    "X04n0223_101:0672b16": "切如來護念能得一切如來智慧時彼長者告善財",
    "X04n0223_101:0672b17": "言善哉善哉善男子汝已能發阿耨多羅三藐三菩",
    "X04n0223_101:0672b18": "提心善男子我成就至一切處菩薩行門無依無作",
    "X04n0223_101:0672b19": "神通之力善男子云何為至一切處菩薩行門善男",
    "X04n0223_101:0672b20": "子我於此三千大千世界欲界一切諸眾生中所謂",
    "X04n0223_101:0672b21": "一切三十三天一切須夜摩天一切兜率陀天一切",
    "X04n0223_101:0672b22": "善變化天一切他化自在天一切魔天及餘一切天",
    "X04n0223_101:0672b23": "龍夜叉羅剎娑鳩槃茶乾闥婆阿脩羅迦樓羅緊那",
    "X04n0223_101:0672b24": "羅摩睺羅伽人與非人村營城邑一切住處諸眾生",
    "X04n0223_101:0672c01": "中而為說法令捨非法令息諍論令除鬬戰令止忿",
    "X04n0223_101:0672c02": "競令破怨結令解繫縛令出牢獄令免怖畏令斷殺",
    "X04n0223_101:0672c03": "生乃至邪見一切惡業不可作事皆令禁止令其順",
    "X04n0223_101:0672c04": "行一切善法令其修學一切技藝於諸世間而作利",
    "X04n0223_101:0672c05": "益為其分別種種諸論令生歡喜令漸成熟隨順外",
    "X04n0223_101:0672c06": "道為說勝智令斷諸見令入佛法乃至色界一切梵",
    "X04n0223_101:0672c07": "天我亦為其說超勝法如於此三千大千世界乃至",
    "X04n0223_101:0672c08": "十方十不可說百千億那由他佛剎微塵數世界中",
    "X04n0223_101:0672c09": "我皆為說佛法菩薩法聲聞法獨覺法說地獄說地",
    "X04n0223_101:0672c10": "獄眾生說向地獄道說畜生說畜生差別說畜生受",
    "X04n0223_101:0672c11": "苦說向畜生道說閻羅王世間說閻羅王世間苦說",
    "X04n0223_101:0672c12": "向閻羅王世間道說天世間說天世間樂說向天世",
    "X04n0223_101:0672c13": "間道說人世間說人世間苦樂說向人世間道為欲",
    "X04n0223_101:0672c14": "開顯菩薩功德為令捨離生死過患為令知見一切",
    "X04n0223_101:0672c15": "智人諸妙功德為欲令知諸有趣中迷惑受苦為令",
    "X04n0223_101:0672c16": "知見無障礙法為欲顯示一切世間生起所因為欲",
    "X04n0223_101:0672c17": "顯示一切世間寂滅為樂為令眾生捨諸想著為令",
    "X04n0223_101:0672c18": "證得佛無依法為令永滅諸煩惱輪為令能轉如來",
    "X04n0223_101:0672c19": "法輪我為眾生說如是法善男子我唯知此至一切",
    "X04n0223_101:0672c20": "處修菩薩行清淨法門無依無作神通之力如諸菩",
    "X04n0223_101:0672c21": "薩摩訶薩具足一切自在神通悉能徧往一切佛剎",
    "X04n0223_101:0672c22": "得普眼地悉聞一切音聲言說普入諸法智慧自在",
    "X04n0223_101:0672c23": "無有乖諍勇健無比以廣長舌出平等音其身妙好",
    "X04n0223_101:0672c24": "同諸菩薩與諸如來究竟無二無有差別智身廣大",
    "X04n0223_101:0673a01": "普入三世境界無際同於虗空而我云何能知能說",
    "X04n0223_101:0673a02": "彼功德行善男子於此南方有一國土名曰輸那其",
    "X04n0223_101:0673a03": "國有城名迦陵迦林有比丘尼名師子頻申汝詣彼",
    "X04n0223_101:0673a04": "問菩薩云何學菩薩行修菩薩道時善財童子頂禮",
    "X04n0223_101:0673a05": "其足遶無量帀殷勤瞻仰辭退而去。",
    "X04n0223_101:0673a06": "【論】第一正入當位法門中從爾時善財童子已下",
    "X04n0223_101:0673a07": "至一切處修菩薩行清淨法門無依無作神通之",
    "X04n0223_101:0673a08": "力於此段中約立五門一念善知識教思惟升進",
    "X04n0223_101:0673a09": "二漸次經歷到於彼城三見無上勝長者在其城",
    "X04n0223_101:0673a10": "東無憂林中商眾居士無量百千之所圍遶四投",
    "X04n0223_101:0673a11": "身於地禮敬而起五正申所請無上勝便授自所",
    "X04n0223_101:0673a12": "行法門隨文釋義者漸次經歷到彼城內者升進",
    "X04n0223_101:0673a13": "入位名內見無上勝在城東者明以智利生為東",
    "X04n0223_101:0673a14": "表不住本位東方表智以就俗引眾生發明生位",
    "X04n0223_101:0673a15": "也西方表慈悲如下以觀世音菩薩住金剛山之",
    "X04n0223_101:0673a16": "西阿表慈悲位也以此是等一切佛迴向佛者覺",
    "X04n0223_101:0673a17": "也以角宿是東方之宿以角主僧尼道士眾善之",
    "X04n0223_101:0673a18": "門俗作此角計所主屬合作此覺也為主眾善門",
    "X04n0223_101:0673a19": "故角為天門眾善也以此在城東普賢智行以東",
    "X04n0223_101:0673a20": "表之表明生眾善之首觀音大慈悲行以西方表",
    "X04n0223_101:0673a21": "之以西方是金金為白虎主秋主殺以慈悲主之",
    "X04n0223_101:0673a22": "以是經云明練十方儀式主方神又主方神隨方",
    "X04n0223_101:0673a23": "迴轉意明隨方法迴轉以度眾生然實大象性自",
    "X04n0223_101:0673a24": "無形體虗融而非跡隨方表法法逐緣分聖人垂",
    "X04n0223_101:0673b01": "訓於俗纏還以俗緣中事物而表法只如亡言之",
    "X04n0223_101:0673b02": "理不可以引蒙絕象真源不可以益俗是故以方",
    "X04n0223_101:0673b03": "隅而表法執之者還非利俗啟迷廢之者復失今",
    "X04n0223_101:0673b04": "者利俗啟迷以城東是引迷明生起眾善之義亦",
    "X04n0223_101:0673b05": "以房為青龍是世間福德之位無憂林中者此主",
    "X04n0223_101:0673b06": "忍波羅蜜以忍成滿處行無憂故林者以此長者",
    "X04n0223_101:0673b07": "行徧十方隨形而廣蔭羣品以行廣多覆蔭故為",
    "X04n0223_101:0673b08": "林亦以化他令無憂故為無憂林也無量商人百",
    "X04n0223_101:0673b09": "千居士之所圍遶者是所化之象表以愚易智以",
    "X04n0223_101:0673b10": "智易愚以惡易善亦為商人常處生死以行仁德",
    "X04n0223_101:0673b11": "化利羣品名為居士此約行釋善財童子觀長者",
    "X04n0223_101:0673b12": "為眾說法已以身投地表十迴向大體約迴真入",
    "X04n0223_101:0673b13": "俗以大慈悲善忍為地再云我是善財我是善財",
    "X04n0223_101:0673b14": "者表求法深重也亦明達我無我以成忍也已下",
    "X04n0223_101:0673b15": "長者告善財所行之行名成就一切處菩薩行以",
    "X04n0223_101:0673b16": "明如一切佛迴向十方一切世界一切眾生所行",
    "X04n0223_101:0673b17": "無不徧故如下文具明如十住中從初至第三住",
    "X04n0223_101:0673b18": "見三比丘表從世間修出世間法此從初迴向見",
    "X04n0223_101:0673b19": "三長者是純俗流合香船師無上勝等明從真入",
    "X04n0223_101:0673b20": "俗名為迴向此是等一切佛迴向中善知識以忍",
    "X04n0223_101:0673b21": "波羅蜜為主餘九為伴約智門中諸位通治約位",
    "X04n0223_101:0673b22": "門中治入生死海中忍不自在障令得法忍自在",
    "X04n0223_101:0673b23": "前十住十行明修出世間離苦忍此位明入世間",
    "X04n0223_101:0673b24": "中成就慈悲饒益忍以此十迴向中捨身肉手足",
    "X04n0223_101:0673c01": "國城妻子有來乞者無厭恨心倍增歡喜第二推",
    "X04n0223_101:0673c02": "德升進中從如諸菩薩已下至辭退而去有十行",
    "X04n0223_101:0673c03": "半經分為五門一推德升進二示善友所住之國",
    "X04n0223_101:0673c04": "三示善知識所居之城名四舉善知識名號五禮",
    "X04n0223_101:0673c05": "敬辭去城名迦陵林者此云相鬬諍以此比丘尼",
    "X04n0223_101:0673c06": "位同十住中第四住十地第四地出三界纏生如",
    "X04n0223_101:0673c07": "來家以迴真入俗成無染慈明比丘是出俗義尼",
    "X04n0223_101:0673c08": "是慈音明迴向行位法門非男女性示相表法也",
    "X04n0223_101:0673c09": "以實而言此尼是此位法故表以真入俗和融真",
    "X04n0223_101:0673c10": "俗是非染淨二見諍故成法性理智處俗恒真無",
    "X04n0223_101:0673c11": "染之慈以滅真俗有無染淨二見鬬諍故成就第",
    "X04n0223_101:0673c12": "四至一切處迴向行精進慈以此城名鬬諍林者",
    "X04n0223_101:0673c13": "明慈行徧周覆蔭廣多故故名為林亦約此比丘",
    "X04n0223_101:0673c14": "尼報得莊嚴眾寶林樹廣多故號為林國名輸那",
    "X04n0223_101:0673c15": "此名勇猛者是精進義為此是第四精進波羅蜜",
    "X04n0223_101:0673c16": "此教皆是託處託事表法以事即法也尼名師子",
    "X04n0223_101:0673c17": "頻申者約德行成名如師子頻申者明慈悲適悅",
    "X04n0223_101:0673c18": "行徧十方教化眾生無有疲勞法樂義也如人身",
    "X04n0223_101:0673c19": "心舒適悅樂也表比丘尼雖行徧十方善和鬬諍",
    "X04n0223_101:0673c20": "心恒出俗也明迴向中處纏無染慈故。",
    "X04n0223_101:0673c21": "第四迦陵林城師子頻申比丘尼主至一切處迴",
    "X04n0223_101:0673c22": "向。",
    "X04n0223_101:0673c23": "【經】爾時善財童子漸次遊行至彼國城周徧推求此",
    "X04n0223_101:0673c24": "比丘尼有無量人咸告之言善男子此比丘尼在勝",
    "X04n0223_101:0674a01": "光王之所捨施日光園中說法利益無量眾生時善",
    "X04n0223_101:0674a02": "財童子即詣彼園周徧觀察見其園中有一大樹名",
    "X04n0223_101:0674a03": "為滿月形如樓閣放大光明照一由旬見一葉樹名",
    "X04n0223_101:0674a04": "為普覆其形如蓋放毗瑠璃紺青光明見一華樹名",
    "X04n0223_101:0674a05": "曰華藏其形高大如雪山王雨眾妙華無有窮盡如",
    "X04n0223_101:0674a06": "忉利天中波利質多羅樹復見有一甘露果樹形如",
    "X04n0223_101:0674a07": "金山常放光明種種眾果悉皆具足復見有一摩尼",
    "X04n0223_101:0674a08": "寶樹名毗盧遮那藏其形無比心王摩尼寶最在其",
    "X04n0223_101:0674a09": "上阿僧祇色相摩尼寶周徧莊嚴復有衣樹名為清",
    "X04n0223_101:0674a10": "淨種種色衣垂布嚴飾復有音樂樹名為歡喜其音",
    "X04n0223_101:0674a11": "美妙過諸天樂復有香樹名普莊嚴恒出妙香普熏",
    "X04n0223_101:0674a12": "十方無所障礙園中復有泉流陂池一切皆以七寶",
    "X04n0223_101:0674a13": "莊嚴黑栴檀泥凝積其中上妙金沙彌布其底八功",
    "X04n0223_101:0674a14": "德水具足盈滿優鉢羅華波頭摩華拘物頭華芬陀",
    "X04n0223_101:0674a15": "利華徧覆其上無量寶樹周徧行列諸寶樹下敷師",
    "X04n0223_101:0674a16": "子座種種妙寶以為莊嚴布以天衣熏諸妙香垂諸",
    "X04n0223_101:0674a17": "寶繒施諸寶帳閻浮金網彌覆其上寶鐸徐搖出妙",
    "X04n0223_101:0674a18": "音聲或有樹下敷蓮華藏師子之座或有樹下敷香",
    "X04n0223_101:0674a19": "王摩尼藏師子之座或有樹下敷龍莊嚴摩尼王藏",
    "X04n0223_101:0674a20": "師子之座或有樹下敷寶師子聚摩尼王藏師子之",
    "X04n0223_101:0674a21": "座或有樹下敷毗盧遮那摩尼王藏師子之座或有",
    "X04n0223_101:0674a22": "樹下敷十萬毗盧遮那摩尼王藏師子之座其一一",
    "X04n0223_101:0674a23": "座各有十萬寶師子座周帀圍遶一一皆具無量莊",
    "X04n0223_101:0674a24": "嚴此大園中眾寶徧滿猶如大海寶洲之上迦隣陀",
    "X04n0223_101:0674b01": "衣以布其地柔輭妙好能生樂觸蹈則沒足舉則還",
    "X04n0223_101:0674b02": "復無量諸鳥出和雅音寶栴檀林上妙莊嚴種種妙",
    "X04n0223_101:0674b03": "華常雨無盡猶如帝釋襍華之園無比香王普熏一",
    "X04n0223_101:0674b04": "切猶如帝釋善法之堂諸音樂樹寶多羅樹眾寶鈴",
    "X04n0223_101:0674b05": "網出妙音聲如自在天善口天女所出歌音諸如意",
    "X04n0223_101:0674b06": "樹種種妙衣垂布莊嚴猶如大海有無量色百千樓",
    "X04n0223_101:0674b07": "閣眾寶莊嚴如忉利天宮善見大城寶蓋遐張如須",
    "X04n0223_101:0674b08": "彌峯光明普照如梵王宮爾時善財童子見此大園",
    "X04n0223_101:0674b09": "無量功德種種莊嚴皆是菩薩業報成就出世善根",
    "X04n0223_101:0674b10": "之所生起供養諸佛功德所流一切世間無與等者",
    "X04n0223_101:0674b11": "如是皆從師子頻申比丘尼了法如幻集廣大清淨",
    "X04n0223_101:0674b12": "福德善業之所成就三千大千世界天龍八部無量",
    "X04n0223_101:0674b13": "眾生皆入此園而不迫窄何以故此比丘尼不可思",
    "X04n0223_101:0674b14": "議威神力故爾時善財見師子頻申比丘尼徧坐一",
    "X04n0223_101:0674b15": "切諸寶樹下大師子座身相端嚴威儀寂靜諸根調",
    "X04n0223_101:0674b16": "順如大象王心無垢濁如清淨池普濟所求如如意",
    "X04n0223_101:0674b17": "寶不染世法猶如蓮華心無所畏如師子王護持淨",
    "X04n0223_101:0674b18": "戒不可傾動如須彌山能令見者心得清涼如妙香",
    "X04n0223_101:0674b19": "王能除眾生諸煩惱熱如雪山中妙栴檀香眾生見",
    "X04n0223_101:0674b20": "者諸苦消滅如善見藥王見者不空如婆樓那天能",
    "X04n0223_101:0674b21": "長一切眾善根芽如良沃田在一一座眾會不同所",
    "X04n0223_101:0674b22": "說法門亦各差別或見處座淨居天眾所共圍遶大",
    "X04n0223_101:0674b23": "自在天子而為上首此比丘尼為說法門名無盡解",
    "X04n0223_101:0674b24": "脫或見處座諸梵天眾所共圍遶愛樂梵王而為上",
    "X04n0223_101:0674c01": "首此比丘尼為說法門名普門差別清淨言音輪或",
    "X04n0223_101:0674c02": "見處座他化自在天天子天女所共圍遶自在天王",
    "X04n0223_101:0674c03": "而為上首此比丘尼為說法門名菩薩清淨心或見",
    "X04n0223_101:0674c04": "處座善變化天天子天女所共圍遶善化天王而為",
    "X04n0223_101:0674c05": "上首此比丘尼為說法門名一切法善莊嚴或見處",
    "X04n0223_101:0674c06": "座兜率陀天天子天女所共圍遶兜率天王而為上",
    "X04n0223_101:0674c07": "首此比丘尼為說法門名心藏旋或見處座須夜摩",
    "X04n0223_101:0674c08": "天天子天女所共圍遶夜摩天王而為上首此比丘",
    "X04n0223_101:0674c09": "尼為說法門名無邊莊嚴或見處座三十三天天子",
    "X04n0223_101:0674c10": "天女所共圍遶釋提桓因而為上首此比丘尼為說",
    "X04n0223_101:0674c11": "法門名厭離門或見處座百光明龍王難陀龍王優",
    "X04n0223_101:0674c12": "波難陀龍王摩那斯龍王伊羅跋難陀龍王阿那婆",
    "X04n0223_101:0674c13": "達多龍王等龍子龍女所共圍遶娑伽羅龍王而為",
    "X04n0223_101:0674c14": "上首此比丘尼為說法門名佛神通境界光明莊嚴",
    "X04n0223_101:0674c15": "或見處座諸夜叉眾所共圍遶毗沙門天王而為上",
    "X04n0223_101:0674c16": "首此比丘尼為說法門名救護眾生藏或見處座乾",
    "X04n0223_101:0674c17": "闥婆眾所共圍遶持國乾闥婆王而為上首此比丘",
    "X04n0223_101:0674c18": "尼為說法門名無盡喜或見處座阿脩羅眾所共圍",
    "X04n0223_101:0674c19": "遶羅睺阿脩羅王而為上首此比丘尼為說法門名",
    "X04n0223_101:0674c20": "速疾莊嚴法界智門或見處座迦樓羅眾所共圍遶",
    "X04n0223_101:0674c21": "捷持迦樓羅王而為上首此比丘尼為說法門名怖",
    "X04n0223_101:0674c22": "動諸有海或見處座緊那羅眾所共圍遶大樹緊那",
    "X04n0223_101:0674c23": "羅王而為上首此比丘尼為說法門名佛行光明或",
    "X04n0223_101:0674c24": "見處座摩睺羅伽眾所共圍遶庵羅林摩睺羅伽王",
    "X04n0223_101:0675a01": "而為上首此比丘尼為說法門名生佛歡喜心或見",
    "X04n0223_101:0675a02": "處座無量百千男子女人所共圍遶此比丘尼為說",
    "X04n0223_101:0675a03": "法門名殊勝行或見處座諸羅剎眾所共圍遶常奪",
    "X04n0223_101:0675a04": "精氣大樹羅剎王而為上首此比丘尼為說法門名",
    "X04n0223_101:0675a05": "發生悲愍心或見處座信樂聲聞乘眾生所共圍遶",
    "X04n0223_101:0675a06": "此比丘尼為說法門名勝智光明或見處座信樂緣",
    "X04n0223_101:0675a07": "覺乘眾生所共圍遶此比丘尼為說法門名佛功德",
    "X04n0223_101:0675a08": "廣大光明或見處座信樂大乘眾生所共圍遶此比",
    "X04n0223_101:0675a09": "丘尼為說法門名普門三昧智光明門或見處座初",
    "X04n0223_101:0675a10": "發心諸菩薩所共圍遶此比丘尼為說法門名一切",
    "X04n0223_101:0675a11": "佛願聚或見處座第二地諸菩薩所共圍遶此比丘",
    "X04n0223_101:0675a12": "尼為說法門名離垢輪或見處座第三地諸菩薩所",
    "X04n0223_101:0675a13": "共圍遶此比丘尼為說法門名寂靜莊嚴或見處座",
    "X04n0223_101:0675a14": "第四地諸菩薩所共圍遶此比丘尼為說法門名生",
    "X04n0223_101:0675a15": "一切智境界或見處座第五地諸菩薩所共圍遶此",
    "X04n0223_101:0675a16": "比丘尼為說法門名妙華藏或見處座第六地諸菩",
    "X04n0223_101:0675a17": "薩所共圍遶此比丘尼為說法門名毗盧遮那藏或",
    "X04n0223_101:0675a18": "見處座第七地諸菩薩所共圍遶此比丘尼為說法",
    "X04n0223_101:0675a19": "門名普莊嚴地或見處座第八地諸菩薩所共圍遶",
    "X04n0223_101:0675a20": "此比丘尼為說法門名徧法界境界身或見處座第",
    "X04n0223_101:0675a21": "九地諸菩薩所共圍遶此比丘尼為說法門名無所",
    "X04n0223_101:0675a22": "得力莊嚴或見處座第十地諸菩薩所共圍遶此比",
    "X04n0223_101:0675a23": "丘尼為說法門名無礙輪或見處座執金剛神所共",
    "X04n0223_101:0675a24": "圍遶此比丘尼為說法門名金剛智那羅延莊嚴善",
    "X04n0223_101:0675b01": "財童子見如是等一切諸趣所有眾生已成熟者已",
    "X04n0223_101:0675b02": "調伏者堪為法器皆入此園各於座下圍遶而坐師",
    "X04n0223_101:0675b03": "子頻申比丘尼隨其欲解勝劣差別而為說法令於",
    "X04n0223_101:0675b04": "阿耨多羅三藐三菩提得不退轉何以故此比丘尼",
    "X04n0223_101:0675b05": "入普眼捨得般若波羅蜜門說一切佛法般若波羅",
    "X04n0223_101:0675b06": "蜜門法界差別般若波羅蜜門散壞一切障礙輪般",
    "X04n0223_101:0675b07": "若波羅蜜門生一切眾生善心般若波羅蜜門殊勝",
    "X04n0223_101:0675b08": "莊嚴般若波羅蜜門無礙真實藏般若波羅蜜門法",
    "X04n0223_101:0675b09": "界圓滿般若波羅蜜門心藏般若波羅蜜門普出生",
    "X04n0223_101:0675b10": "藏般若波羅蜜門此十般若波羅蜜門為首入如是",
    "X04n0223_101:0675b11": "等無數百萬般若波羅蜜門此日光園中所有菩薩",
    "X04n0223_101:0675b12": "及諸眾生皆是師子頻申比丘尼初勸發心受持正",
    "X04n0223_101:0675b13": "法思惟修習於阿耨多羅三藐三菩提得不退轉時",
    "X04n0223_101:0675b14": "善財童子見師子頻申比丘尼如是園林如是牀座",
    "X04n0223_101:0675b15": "如是經行如是眾會如是神力如是辯才復聞不可",
    "X04n0223_101:0675b16": "思議法門廣大法雲潤澤其心便生是念我當右遶",
    "X04n0223_101:0675b17": "無量百千帀時比丘尼放大光明普照其園眾會莊",
    "X04n0223_101:0675b18": "嚴善財童子師自見身及園林中所有眾樹皆悉右",
    "X04n0223_101:0675b19": "遶此比丘尼經於無量百千萬帀圍遶畢已善財童",
    "X04n0223_101:0675b20": "子合掌而住白言聖者我已先發阿耨多羅三藐三",
    "X04n0223_101:0675b21": "菩提心而未知菩薩云何學菩薩行云何修菩薩道",
    "X04n0223_101:0675b22": "我聞聖者善能誘誨願為我說比丘尼言善男子我",
    "X04n0223_101:0675b23": "得解脫名成就一切智善財言聖者何故名為成就",
    "X04n0223_101:0675b24": "一切智比丘尼言善男子此智光明於一念中普照",
    "X04n0223_101:0675c01": "三世一切諸法善財白言聖者此智光明境界云何",
    "X04n0223_101:0675c02": "比丘尼言善男子我入此智光明門得出生一切法",
    "X04n0223_101:0675c03": "三昧王以此三昧故得意生身往十方一切世界兜",
    "X04n0223_101:0675c04": "率天宮一生所繫菩薩所一一菩薩前現不可說佛",
    "X04n0223_101:0675c05": "剎微塵數身一一身作不可說佛剎微塵數供養所",
    "X04n0223_101:0675c06": "謂現天王身乃至人王身執持華雲執持鬘雲燒香",
    "X04n0223_101:0675c07": "塗香及以末香衣服纓絡幢幡繒蓋寶網寶帳寶藏",
    "X04n0223_101:0675c08": "寶燈如是一切諸莊嚴具我皆執持而以供養如於",
    "X04n0223_101:0675c09": "住兜率宮菩薩所如是於住胎出胎在家出家往詣",
    "X04n0223_101:0675c10": "道場成等正覺轉正法輪入於涅槃如是中間或住",
    "X04n0223_101:0675c11": "天宮或住龍宮乃至或復住於人宮於彼一一諸如",
    "X04n0223_101:0675c12": "來所我皆如是而為供養若有眾生知我如是供養",
    "X04n0223_101:0675c13": "佛者皆於阿耨多羅三藐三菩提得不退轉若有眾",
    "X04n0223_101:0675c14": "生來至我所我即為說般若波羅蜜善男子我見一",
    "X04n0223_101:0675c15": "切眾生不分別眾生相智眼明見故聽一切語言不",
    "X04n0223_101:0675c16": "分別語言相心無所著故見一切如來不分別如來",
    "X04n0223_101:0675c17": "相了達法身故住持一切法輪不分別法輪相悟法",
    "X04n0223_101:0675c18": "自性故一念徧知一切法不分別諸法相知法如幻",
    "X04n0223_101:0675c19": "故善男子我唯知此成就一切智解脫如諸菩薩摩",
    "X04n0223_101:0675c20": "訶薩心無分別普知諸法一身端坐充滿法界於自",
    "X04n0223_101:0675c21": "身中現一切剎一念悉詣一切佛所於自身內普現",
    "X04n0223_101:0675c22": "一切諸佛神力一毛徧舉不可言說諸佛世界於其",
    "X04n0223_101:0675c23": "自身一毛孔中現不可說世界成壞於一念中與不",
    "X04n0223_101:0675c24": "可說不可說眾生同住於一念中入不可說不可說",
    "X04n0223_101:0676a01": "一切諸劫而我云何能知能說彼功德行善男子於",
    "X04n0223_101:0676a02": "此南方有一國土名曰險難此國有城名寶莊嚴中",
    "X04n0223_101:0676a03": "有女人名婆須蜜多汝詣彼問菩薩云何學菩薩行",
    "X04n0223_101:0676a04": "修菩薩道時善財童子頂禮其足遶無數帀殷勤瞻",
    "X04n0223_101:0676a05": "仰辭退而去。",
    "X04n0223_101:0676a06": "【論】第一正入當位法門中從爾時善財童子已下",
    "X04n0223_101:0676a07": "至我唯知此成就一切智解脫門於此段中約分",
    "X04n0223_101:0676a08": "五門一漸次遊行至彼國城二周徧推求此比丘",
    "X04n0223_101:0676a09": "尼三眾人告語比丘尼之所在四善財詣彼勝光",
    "X04n0223_101:0676a10": "王日光園中觀察見比丘尼所有依報五善財合",
    "X04n0223_101:0676a11": "掌申請所求比丘尼授與善財自行之法如第四",
    "X04n0223_101:0676a12": "善財詣勝光王日光園中觀察見比丘尼之依報",
    "X04n0223_101:0676a13": "中及大眾莊嚴有十三種一寶樹莊嚴二七寶流",
    "X04n0223_101:0676a14": "泉陂池及華莊嚴三寶樹下師子座莊嚴四眾寶",
    "X04n0223_101:0676a15": "嚴地五林雨華香莊嚴六音樂樹及以眾寶鈴樂",
    "X04n0223_101:0676a16": "音和鳴莊嚴七天衣莊嚴八百千寶樓閣莊嚴及",
    "X04n0223_101:0676a17": "寶蓋莊嚴九如須彌峯光明莊嚴十宮殿莊嚴十",
    "X04n0223_101:0676a18": "一歎比丘尼所有功德出世善根供養諸佛之所",
    "X04n0223_101:0676a19": "生起十二歎比丘尼志德三業現化業用周徧見",
    "X04n0223_101:0676a20": "者不空十三明大眾圍遶此已下三十種眾皆明",
    "X04n0223_101:0676a21": "此比丘尼攝生行徧隨根授法各各不同直至十",
    "X04n0223_101:0676a22": "一地金剛智次隣佛位已來眾總皆攝化明一位",
    "X04n0223_101:0676a23": "徧五位行故一一位皆然皆行徧法界如是重重",
    "X04n0223_101:0676a24": "鍊磨以五十三法一百一十城法方稱總別同異",
    "X04n0223_101:0676b01": "成壞無盡自在之法一一位中皆徧一切位也為",
    "X04n0223_101:0676b02": "顯一法徧多法故以一位徧一切行故為顯多法",
    "X04n0223_101:0676b03": "入一法故安立五位五百法門入一法故明總不",
    "X04n0223_101:0676b04": "異別別不異總如帝網相入也如上勝光王之所",
    "X04n0223_101:0676b05": "捨施者是事表法者明一切智忍慈三法總會故",
    "X04n0223_101:0676b06": "比丘出家捨飾好是忍尼是慈悲義勝光王是智",
    "X04n0223_101:0676b07": "明以願力迴向入俗行精進行和會忍智慈總攝",
    "X04n0223_101:0676b08": "五位之行總為一法界體用故以師子頻申是法",
    "X04n0223_101:0676b09": "界門中法悅樂故從此精進行中會此三法忍智",
    "X04n0223_101:0676b10": "慈至第七第八迴向位中見觀音正趣菩薩方始",
    "X04n0223_101:0676b11": "齊故後之二位修佛十力作用也前三長者非無",
    "X04n0223_101:0676b12": "此智忍慈此約升進勝劣言之表長者猶明智多",
    "X04n0223_101:0676b13": "悲劣尼表悲心處世無染童女表染而不汙波利",
    "X04n0223_101:0676b14": "質多羅樹者此云香徧此樹根莖枝葉悉皆徧熏",
    "X04n0223_101:0676b15": "忉利諸天此乃約行徧熏法界迦隣衣此云細綿",
    "X04n0223_101:0676b16": "衣婆樓那天此云水天普眼捨得等十般若門如",
    "X04n0223_101:0676b17": "經具明是比丘尼所說之法如是無數百萬般若",
    "X04n0223_101:0676b18": "門日光園者以忍智慈為園體善財合掌住立申",
    "X04n0223_101:0676b19": "請不致禮敬但與園中眾樹悉右遶者表眾樹是",
    "X04n0223_101:0676b20": "行報生明以眾行園林以忍智慈三昧法具故以",
    "X04n0223_101:0676b21": "表三行圓滿但與行圍遶是所敬法故無別禮也",
    "X04n0223_101:0676b22": "與眾樹圍遶明會入忍智慈三行故是此位精進",
    "X04n0223_101:0676b23": "義善財申請比丘尼與法名成就一切智者此約",
    "X04n0223_101:0676b24": "根本智中忍智慈悲一切差別智從此三法而具",
    "X04n0223_101:0676c01": "足出生以此攝化之眾直至十地之後金剛智神",
    "X04n0223_101:0676c02": "通善財又請此法門境界如何如經云善男子我",
    "X04n0223_101:0676c03": "入此智光明門得出生一切法三昧王以此三昧",
    "X04n0223_101:0676c04": "故得意生身已下是此法門所作業用境界如經",
    "X04n0223_101:0676c05": "具明大意約以根本智起忍智慈悲萬行大用自",
    "X04n0223_101:0676c06": "在差別法門稱法界境界故從此樣式修行相稱",
    "X04n0223_101:0676c07": "即號觀世音亦名正趣菩薩無功之智及慈悲齊",
    "X04n0223_101:0676c08": "等故是故第七迴向中觀世音與正趣同會一處",
    "X04n0223_101:0676c09": "而見善男子我見一切眾生不分別眾生相以智",
    "X04n0223_101:0676c10": "眼明見故乃至聽聞語言音聲佛法僧皆無所著",
    "X04n0223_101:0676c11": "以智眼所見法眼所知故已下推德令善財升進",
    "X04n0223_101:0676c12": "第二如諸菩薩摩訶薩已下是推德升進於此升",
    "X04n0223_101:0676c13": "進分中有十一行經分為五門一推德升進二示",
    "X04n0223_101:0676c14": "善知識方所及所居之國三舉所居之城名寶莊",
    "X04n0223_101:0676c15": "嚴四舉善知識名號五禮敬辭去南方如初釋國",
    "X04n0223_101:0676c16": "名險難者為此女人行禪波羅蜜門歎德之中一",
    "X04n0223_101:0676c17": "身端坐充滿法界於自身中現一切剎善惡境界",
    "X04n0223_101:0676c18": "總以法界禪體徧該普含眾行普攝眾生普皆同",
    "X04n0223_101:0676c19": "事徹滿十方一切諸境或有世人見其染行者見",
    "X04n0223_101:0676c20": "聞難信故號國名險難也城名寶莊嚴者見聞難",
    "X04n0223_101:0676c21": "信名為險難信而悟入心境皆無稱性惑除生死",
    "X04n0223_101:0676c22": "永盡獲自神通名寶莊嚴明二乘及出纏菩薩離",
    "X04n0223_101:0676c23": "而不為名解脫此十迴向中第五迴向迴出纏行",
    "X04n0223_101:0676c24": "中第五清淨無染禪入於世間同為俗事徧行利",
    "X04n0223_101:0677a01": "生之中乃至示行染法未曾一念染汙之心故號",
    "X04n0223_101:0677a02": "女也而實體中非男非女以取妙智理性本真大",
    "X04n0223_101:0677a03": "慈悲體如女非如世情起男女等見若存世情起",
    "X04n0223_101:0677a04": "男女見者亦自不見此之法門此約菩薩以妙智",
    "X04n0223_101:0677a05": "用起慈悲之行冥同俗行周備十方對現色身應",
    "X04n0223_101:0677a06": "宜設化於此位中表菩薩有如是德處真不證在",
    "X04n0223_101:0677a07": "纏不汙法門徧周法界誰是誰非此非世情思度",
    "X04n0223_101:0677a08": "故亦非世情愚惑所行自非智徹真源行齊法界",
    "X04n0223_101:0677a09": "冥應所為知根備俗者歟方能體會斯道婆煩蜜",
    "X04n0223_101:0677a10": "女者此云世友或云天友為徧與人天作師友故",
    "X04n0223_101:0677a11": "或云以寶易財或示現世間婬染之行易以財事",
    "X04n0223_101:0677a12": "此皆世行難可了知三界六道人天地獄無行不",
    "X04n0223_101:0677a13": "備也此是不染而染唯普賢智所及。",
    "X04n0223_101:0677a15": "大方廣佛新華嚴經合論卷第一百一",
    "X04n0223_101:0677a17": "音切",
    "X04n0223_101:0677a18": "鑽(子官切)。晡(博孤切)。晷(鬼音)。脆(此惠切)。澀(色立切)。窄(子革切)。"
}