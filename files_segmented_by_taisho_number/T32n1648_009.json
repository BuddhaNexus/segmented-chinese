{
    "T32n1648_009:0441a21": "解脫道論卷第九",
    "T32n1648_009:0441a23": "阿羅漢優波底沙梁言大光造",
    "T32n1648_009:0441a24": "梁扶南三藏僧伽婆羅譯",
    "T32n1648_009:0441a25": "9 五通品五通品第九",
    "T32n1648_009:0441a26": "爾時坐禪人，如是已作定自在，住於第四禪，",
    "T32n1648_009:0441a27": "能起五神通，所謂身通、天耳通、他心智通、宿",
    "T32n1648_009:0441a28": "命通、天眼通。身通者變義，天耳者越人耳義，",
    "T32n1648_009:0441a29": "他心智者了他意義，宿命者憶前生義，天眼",
    "T32n1648_009:0441b01": "通者過人眼見。問：幾種變？阿誰修變？云何應",
    "T32n1648_009:0441b02": "起變？答：變有三種，謂受持變、作變、意所作",
    "T32n1648_009:0441b03": "變。云何受持變？彼坐禪人，以一成多、以多成",
    "T32n1648_009:0441b04": "一，以身增長乃至梵世，此謂受持變。云何",
    "T32n1648_009:0441b05": "作變？彼坐禪人，捨自性身現童子形，或現龍",
    "T32n1648_009:0441b06": "形、或現梵王形，如是等此謂作變。云何意",
    "T32n1648_009:0441b07": "所作變？彼坐禪人，從此身化作餘身，隨意所",
    "T32n1648_009:0441b08": "造一切身分諸根具足，此謂意所作變。復次",
    "T32n1648_009:0441b09": "變有七種，所謂智變、定變、聖變、業果報所生",
    "T32n1648_009:0441b10": "變、功德人變、明術所造變、方便變。問：云何智",
    "T32n1648_009:0441b11": "變？答：以現無常為斷常想，成智辯變。以阿",
    "T32n1648_009:0441b12": "羅漢道斷一切煩惱成智辯，此謂變智辯。",
    "T32n1648_009:0441b13": "如長老薄拘羅、長老僧吉栗者、長老部吼多",
    "T32n1648_009:0441b14": "波羅，此謂變智辯。問：云何變定辯？答：以初禪",
    "T32n1648_009:0441b15": "斷諸蓋成變定辯，以非想非非想定斷無所",
    "T32n1648_009:0441b16": "有變定辯。長老舍利弗多、長老先時婆、長",
    "T32n1648_009:0441b17": "老昆檀若，欝多羅優婆夷、沙摩婆底優婆夷，",
    "T32n1648_009:0441b18": "此謂變定辯。問：云何聖辯？答：若比丘樂於不",
    "T32n1648_009:0441b19": "耐，當住非不耐想，成住有非不耐想。若比丘",
    "T32n1648_009:0441b20": "樂於非非耐，當住不耐想，成住有不耐想。若",
    "T32n1648_009:0441b21": "比丘樂於非不耐及非非耐想，當住非非耐",
    "T32n1648_009:0441b22": "想，成住有非非耐想。若比丘樂於不耐及",
    "T32n1648_009:0441b23": "非非耐，當住不耐想成住有不耐想若取。",
    "T32n1648_009:0441b24": "問：云何於非不耐住不耐想？答：於愛念處以",
    "T32n1648_009:0441b25": "不淨令滿，或以無常取。問：云何於不耐及非",
    "T32n1648_009:0441b26": "不耐，住非不耐想？答：於不愛念及愛念處，",
    "T32n1648_009:0441b27": "或以慈令滿、或以界取。問：云何於非不耐及",
    "T32n1648_009:0441b28": "不耐，住不耐想？答：於愛念及不愛念處，或",
    "T32n1648_009:0441b29": "以不淨令滿、或以無常取。問：云何於不耐及",
    "T32n1648_009:0441c01": "非不耐，離二句住捨念現知？答：此比丘以眼",
    "T32n1648_009:0441c02": "見色，成不歡喜不憂，成捨住念現知。如是",
    "T32n1648_009:0441c03": "於一切門，此謂聖辯。問：云何從業報生變？",
    "T32n1648_009:0441c04": "答：一切諸天、一切諸鳥，有人者、有惡趣生者，",
    "T32n1648_009:0441c05": "飛行虛空作變，此謂從業報生變。問：云何",
    "T32n1648_009:0441c06": "有功德人變？答：轉輪王、樹提長者、闍提長",
    "T32n1648_009:0441c07": "者、瞿師羅長者。復說有五大功德人變，此",
    "T32n1648_009:0441c08": "謂有功德人變。問：云何明術所造變？答：持明",
    "T32n1648_009:0441c09": "術人讀誦明術，能飛行虛空，或現作象、或",
    "T32n1648_009:0441c10": "變作馬、或變作車、或變作步、現種種軍，此",
    "T32n1648_009:0441c11": "謂明術所造變。問：云何方便變？答：以出離斷",
    "T32n1648_009:0441c12": "貪欲，以羅漢道斷一切煩惱。如陶師等其業",
    "T32n1648_009:0441c13": "具足，於是正方便生故一切事變，此謂方",
    "T32n1648_009:0441c14": "便變。問：云何誰修變辯？答：於虛空為九、或",
    "T32n1648_009:0441c15": "於虛空為五，一切入以作第四禪自在，是",
    "T32n1648_009:0441c16": "其修變辯。復說色界第四禪以作勝故，是其",
    "T32n1648_009:0441c17": "修變辯。復說四禪二自在，是其修變辯。問：",
    "T32n1648_009:0441c18": "云何當起變？答：此比丘修欲定勝行相應如",
    "T32n1648_009:0441c19": "意足，精進定、心定、慧定亦如是。欲者欲樂作",
    "T32n1648_009:0441c20": "變，定者心不亂。彼坐禪人欲樂變，變意修行",
    "T32n1648_009:0441c21": "定，受持四種精進，未生惡不善法為不生、",
    "T32n1648_009:0441c22": "已生惡不善法為斷、未生善法為生、已生善",
    "T32n1648_009:0441c23": "法為增長為不忘，為更起、為修滿，此謂勝行。",
    "T32n1648_009:0441c24": "成就者，唯彼三法為滿，語言六分成就。如",
    "T32n1648_009:0441c25": "意足者，為得如意作道，唯彼法如意足。復",
    "T32n1648_009:0441c26": "次是欲定勝行成就，此謂如意足。為得如意，",
    "T32n1648_009:0441c27": "以初義修者，修彼法多修，此謂修欲定勝行",
    "T32n1648_009:0441c28": "成就如意足。彼坐禪人如是現修，是其方",
    "T32n1648_009:0441c29": "便。或退或住，彼以精進令起，成精進定勝",
    "T32n1648_009:0442a01": "行，成就如意足。若彼方便遲若退若驚怖，彼",
    "T32n1648_009:0442a02": "心遲作速相意，若心退作定心，若心驚怖作",
    "T32n1648_009:0442a03": "捨相，彼成心定勝行，成就如意足。彼若無有",
    "T32n1648_009:0442a04": "煩惱心，歡喜分別饒益不饒益，修行諸法，",
    "T32n1648_009:0442a05": "是其修時。復此法是不修時，彼成分別定勝",
    "T32n1648_009:0442a06": "行，成就如意足。彼坐禪人修四如意足，以",
    "T32n1648_009:0442a07": "作自在心，其身隨心，其心成隨身。彼坐禪人",
    "T32n1648_009:0442a08": "於時安身於心、安心於身，以由身心變、以",
    "T32n1648_009:0442a09": "由心身變、以由身心受持、以由心身受持，",
    "T32n1648_009:0442a10": "或樂想或輕想著於身，於著成住。彼坐禪人",
    "T32n1648_009:0442a11": "如是現修成最輕，其身成最軟最堪受持，如",
    "T32n1648_009:0442a12": "鐵丸為火所燒隨意作物。如是以修心成身",
    "T32n1648_009:0442a13": "輕，以輕故入第四禪，安詳念出能分別虛空，",
    "T32n1648_009:0442a14": "以智受持。如是於虛空此身當起，以智受持，",
    "T32n1648_009:0442a15": "於虛空成起，如風吹綿縷。於是初坐禪人，不",
    "T32n1648_009:0442a16": "當速遠行。何故？其來作觀，當起怖畏。若有",
    "T32n1648_009:0442a17": "怖，其禪成退。是故初坐禪人，不當速遠行。以",
    "T32n1648_009:0442a18": "次第當行。最初以一尺漸漸上以觀，復依彼",
    "T32n1648_009:0442a19": "相作精進一尋，以此方便次第，隨其所樂當",
    "T32n1648_009:0442a20": "起。問：彼坐禪人於虛空或從禪退，彼從虛空",
    "T32n1648_009:0442a21": "轉當落地耶？答：不然。是從其先坐處起，若遠",
    "T32n1648_009:0442a22": "行退者還至先坐處，其見自身如先坐。有神",
    "T32n1648_009:0442a23": "通人是其止法。彼坐禪人，如是次第作觀，",
    "T32n1648_009:0442a24": "至受持自在作，不一種變，以一成多、以多",
    "T32n1648_009:0442a25": "成一，或現徹過壁、徹過牆、徹過山，身行無礙",
    "T32n1648_009:0442a26": "猶如虛空，於地或沒或出猶如在水，於水上",
    "T32n1648_009:0442a27": "行猶如行地，行於虛空猶如飛鳥，手摸日月。",
    "T32n1648_009:0442a28": "如是大神通、如是大力身，乃起至于梵世。以",
    "T32n1648_009:0442a29": "一成多者，以一令多，或一百、或一千、或一",
    "T32n1648_009:0442b01": "萬等。以變入第四禪安詳出，次第以智受持，",
    "T32n1648_009:0442b02": "我當多成多，如小路阿羅漢。以多成一者，欲",
    "T32n1648_009:0442b03": "轉多為一，以智受持，我當轉多成一，如長老",
    "T32n1648_009:0442b04": "小路阿羅漢。或現或不現，徹過壁、徹過牆、徹",
    "T32n1648_009:0442b05": "過山，行不障礙猶如虛空。彼坐禪人如是",
    "T32n1648_009:0442b06": "以修行虛空一切入，入第四禪安詳出，徹過",
    "T32n1648_009:0442b07": "壁、徹過牆、徹過山，已轉成轉以智受持，此當",
    "T32n1648_009:0442b08": "成虛空。已成虛空，彼坐禪人於虛空徹過",
    "T32n1648_009:0442b09": "壁、徹過牆、徹過山，行不障礙猶如虛空。或現",
    "T32n1648_009:0442b10": "者何義開？或不現者何義不開？彼坐禪人",
    "T32n1648_009:0442b11": "不開令開，徹過壁、徹過牆、徹過山，行不障",
    "T32n1648_009:0442b12": "礙。此何義？於地令作出沒猶如在水。彼坐",
    "T32n1648_009:0442b13": "禪人如是以心修行水一切入，入於第四禪，",
    "T32n1648_009:0442b14": "安詳出轉地作隔，以智受持，此當成水。彼坐",
    "T32n1648_009:0442b15": "禪人於地成出沒，猶如性水。於水上行，心",
    "T32n1648_009:0442b16": "不障礙，猶如行地。彼坐禪人如是以心修行",
    "T32n1648_009:0442b17": "地一切入，入第四禪，安詳出轉水作隔，以",
    "T32n1648_009:0442b18": "智受持，此當成地。已成地，彼坐禪人於水",
    "T32n1648_009:0442b19": "行不障礙，如行性地，行於虛空猶如飛鳥。",
    "T32n1648_009:0442b20": "於是三行，步行、風行、心行。於是坐禪人得地",
    "T32n1648_009:0442b21": "一切入定，於虛空受持道路以步行。若得風",
    "T32n1648_009:0442b22": "一切入定，受持風如綿縷如風行。以心行，令",
    "T32n1648_009:0442b23": "滿身心，或樂想或輕想。以著身，身已輕。以",
    "T32n1648_009:0442b24": "心行，行如飛鳥。如是以心行，行已手摸日",
    "T32n1648_009:0442b25": "月，如是神通、如是神力。彼坐禪人，有禪人",
    "T32n1648_009:0442b26": "有神通，得心自在。以是修行心入第四禪，",
    "T32n1648_009:0442b27": "安詳出手摸日月，以智受持，此當成近手。",
    "T32n1648_009:0442b28": "彼成近手，彼坐禪人或坐或臥，以手摸捫",
    "T32n1648_009:0442b29": "日月，起身乃至梵世。彼坐禪人有神通，得心",
    "T32n1648_009:0442c01": "自在，樂行梵世。如是四如意足，以如是修",
    "T32n1648_009:0442c02": "行心，於遠受持近、於近受持遠，或多受持",
    "T32n1648_009:0442c03": "少、或少受持多，以天眼見梵天色，以天耳聞",
    "T32n1648_009:0442c04": "梵天聲，以他心智知梵天心。彼坐禪人三行，",
    "T32n1648_009:0442c05": "以二行行於梵世，是法於一切受持變受持變已竟。",
    "T32n1648_009:0442c06": "爾時坐禪人欲起變意，如是修四如意足，以",
    "T32n1648_009:0442c07": "心得自在，安身於心、安心於身。以由身安心、",
    "T32n1648_009:0442c08": "以由心安身，以由身受持心、以由心受持身，",
    "T32n1648_009:0442c09": "或樂想或輕想著於身。已著身，已著身已著",
    "T32n1648_009:0442c10": "成住，如是坐禪人現修其身，成最軟最輕",
    "T32n1648_009:0442c11": "堪受持，如鐵丸為火所燒隨意作物。如是坐",
    "T32n1648_009:0442c12": "禪人已如是修行，心成軟堪受持，令滿身",
    "T32n1648_009:0442c13": "心。彼坐禪人若樂除自形色作童子形，入",
    "T32n1648_009:0442c14": "第四禪安詳出，次第轉童子形。已轉，以智受",
    "T32n1648_009:0442c15": "持，我當成童子形。如是作意成童子形。如",
    "T32n1648_009:0442c16": "是龍形、鳳凰形、夜叉形、阿修羅形、帝釋形、梵",
    "T32n1648_009:0442c17": "形、海形山形林形、師子形虎形豹形象馬",
    "T32n1648_009:0442c18": "形、步軍形，已轉，以智受持，我當成步行軍，",
    "T32n1648_009:0442c19": "如是作意成步行軍。問：受持變、作變何差別？",
    "T32n1648_009:0442c20": "答：以受持變不捨形色受持，以作變捨形色，",
    "T32n1648_009:0442c21": "此謂差別作變已竟。",
    "T32n1648_009:0442c22": "爾時坐禪人欲起意所造變，如是心得自在，",
    "T32n1648_009:0442c23": "修如意足，入第四禪安詳出，於其身內作意，",
    "T32n1648_009:0442c24": "猶如空瓶。彼坐禪人如是作意，於空自身內",
    "T32n1648_009:0442c25": "隨其所樂為變化，隨其當成轉。已轉，以智",
    "T32n1648_009:0442c26": "受持，隨其當成。如是作意，成隨相似，以此方",
    "T32n1648_009:0442c27": "便多作變化，作變化已成行。若坐禪人以所",
    "T32n1648_009:0442c28": "化身欲向梵世，於梵世前即化自身如梵形。",
    "T32n1648_009:0442c29": "隨意所造，一切身分具足，諸根不少。若神",
    "T32n1648_009:0443a01": "通人於此逍遙，彼所化人亦復逍遙。若神通",
    "T32n1648_009:0443a02": "人於此若坐臥、現出煙焰、若問若答，彼所",
    "T32n1648_009:0443a03": "化人亦坐亦臥、亦出煙焰、亦問亦答。是其",
    "T32n1648_009:0443a04": "神通所造變化，彼所化人亦以隨作如是等",
    "T32n1648_009:0443a05": "意所造變已竟。",
    "T32n1648_009:0443a06": "云何散句？變所造色於至時分別，是時彼不",
    "T32n1648_009:0443a07": "現。未至時分別，於其間樂說，彼受持成不現。",
    "T32n1648_009:0443a08": "若不作分別時，念念不現。於化人，無壽命根、",
    "T32n1648_009:0443a09": "所化飲食。事變種智，成九事：小事、大事、不",
    "T32n1648_009:0443a10": "可說事、過去事、未來事、現在事、內事、外事、內",
    "T32n1648_009:0443a11": "外事散句已竟。",
    "T32n1648_009:0443a12": "問：天耳誰起？云何當起？答：八一切入。彼二一",
    "T32n1648_009:0443a13": "切入，於第四禪得自在，從自性耳起天耳界。",
    "T32n1648_009:0443a14": "復說云何色界於四禪得自在？是其能起。復",
    "T32n1648_009:0443a15": "說於四禪亦起。問：云何當令起？答：初坐禪人",
    "T32n1648_009:0443a16": "如是修四如意足，以心得自在，入第四禪安",
    "T32n1648_009:0443a17": "詳出，次第依自性耳界，若遠聲作意聲相、",
    "T32n1648_009:0443a18": "或近聲作意聲相、若大聲作意大聲相、若細",
    "T32n1648_009:0443a19": "聲作意細聲相、若東方聲作意聲相，如是於",
    "T32n1648_009:0443a20": "一切方。彼坐禪人如是以修行心清白，以耳",
    "T32n1648_009:0443a21": "界清淨，令心行增長。彼坐禪人以天耳界清",
    "T32n1648_009:0443a22": "淨過人耳聞兩聲，所謂天聲、人聲，或遠或近。",
    "T32n1648_009:0443a23": "於是先師說：初坐禪人，先聞於自身眾生聲，",
    "T32n1648_009:0443a24": "從此復聞身外眾生聲，從此復聞依所住處",
    "T32n1648_009:0443a25": "眾生聲，如是次第作意增長。復說初坐禪人，",
    "T32n1648_009:0443a26": "不能如是先聞自身眾生聲。何以故？不能聞",
    "T32n1648_009:0443a27": "細聲，以自性耳非其境界。初坐禪人遠螺",
    "T32n1648_009:0443a28": "鼓等聲，彼聲依自性耳，以天耳智應作意",
    "T32n1648_009:0443a29": "於聲相，令起天耳智。或細聲或大聲、或遠",
    "T32n1648_009:0443b01": "聲或近聲，唯天耳應取。於是初坐禪人，不應",
    "T32n1648_009:0443b02": "作意於最可畏。何以故？於可受聲應說欲",
    "T32n1648_009:0443b03": "愛，於可畏聲應說驚怖耳畏智。彼成三事：小",
    "T32n1648_009:0443b04": "事、現在事、外事。若失自性耳，天耳界亦失。於",
    "T32n1648_009:0443b05": "是得聲聞自在，聞千世界聲；從彼緣覺最多；",
    "T32n1648_009:0443b06": "如來聞無數天耳已竟。",
    "T32n1648_009:0443b07": "問：他心智誰能起？云何應起？答：光一切入於",
    "T32n1648_009:0443b08": "第四禪得自在，得天眼起他心智。云何應起",
    "T32n1648_009:0443b09": "者，初坐禪人如是修四如意足，以心得自",
    "T32n1648_009:0443b10": "在，清白不動，入光一切入。於第四禪安詳出，",
    "T32n1648_009:0443b11": "從初以光令滿其身，以天眼見其自心意色，",
    "T32n1648_009:0443b12": "此依色意識起，如是知。以自心變見色變，",
    "T32n1648_009:0443b13": "此色從喜根所起、此色從憂根所起、此色從",
    "T32n1648_009:0443b14": "捨根所起。若與喜根相應心現起，意色如酪",
    "T32n1648_009:0443b15": "酥色；若與憂根相應心現起，成如紫色；若與",
    "T32n1648_009:0443b16": "捨根相應心現起，成如蜜色；若與愛欲相應",
    "T32n1648_009:0443b17": "心現起，成如黃色；若與瞋恚相應心現起，成",
    "T32n1648_009:0443b18": "如黑色；若與無明相應心現起，成如濁色；",
    "T32n1648_009:0443b19": "若與信相應及智相應心現起，成如清色。彼",
    "T32n1648_009:0443b20": "坐禪人如是以自身變分別色變，爾時以光",
    "T32n1648_009:0443b21": "令滿他身，以天眼見他心意色。彼以心變分",
    "T32n1648_009:0443b22": "別色變。以色變分別心變。如是分別起他心",
    "T32n1648_009:0443b23": "智已。起他心智除色變分別。唯取心事。彼",
    "T32n1648_009:0443b24": "坐禪人如是以修行心清白。或有愛心知有",
    "T32n1648_009:0443b25": "愛心、或無愛心知無愛心，若有瞋恚心知有",
    "T32n1648_009:0443b26": "瞋恚心、若無瞋恚知無瞋恚心。如是一切可",
    "T32n1648_009:0443b27": "知。他心智者，其事八：小事、大事、道事、無量事、",
    "T32n1648_009:0443b28": "過去事、未來事、現在事、外事。彼無漏他心非",
    "T32n1648_009:0443b29": "凡夫境界、生無色處眾生心，唯佛境界。若聲",
    "T32n1648_009:0443c01": "聞得自在，知一千世界心；從此緣覺最多；如",
    "T32n1648_009:0443c02": "來無量他心智已竟。",
    "T32n1648_009:0443c03": "問：憶宿命智誰能起？幾種憶宿命智？云何應",
    "T32n1648_009:0443c04": "起？答：八一切入二一切入，於第四禪心得自",
    "T32n1648_009:0443c05": "在，是其能起憶宿命智。復說云何色界處？答：",
    "T32n1648_009:0443c06": "於第四禪心得自在，是其能起。復說於四禪",
    "T32n1648_009:0443c07": "得起幾種憶宿命？答：三種憶宿命，一者多持",
    "T32n1648_009:0443c08": "生、二者生所造、三者修行所成。於是多持",
    "T32n1648_009:0443c09": "生者，以四行憶宿命智，善取彼相故、見彼",
    "T32n1648_009:0443c10": "分相故、諸根分明故、攝彼性故。此四行多",
    "T32n1648_009:0443c11": "持生憶宿命。於彼最勝，彼憶七宿命。諸天、諸",
    "T32n1648_009:0443c12": "龍、諸鳳凰，以生所成憶宿命，於彼最勝憶十",
    "T32n1648_009:0443c13": "四宿命。修行所成者，修如意足。問：云何應",
    "T32n1648_009:0443c14": "起憶宿命？答：初坐禪人如是修四如意足，以",
    "T32n1648_009:0443c15": "信得自在，清白至不動。從現坐處，於一日",
    "T32n1648_009:0443c16": "所作事，或以身、或以意、或以口，憶一切事。",
    "T32n1648_009:0443c17": "如是於夜所作，如是一日二日，次第乃至一",
    "T32n1648_009:0443c18": "月憶彼一切事，如是二月所作事，如是次第",
    "T32n1648_009:0443c19": "乃至一年所作事，如是二年三年百年所作",
    "T32n1648_009:0443c20": "事，如是乃至初生所作事，憶彼一切。爾時",
    "T32n1648_009:0443c21": "久遠過去心心數法有後生、心心數法現生，",
    "T32n1648_009:0443c22": "依初心心數法得生。以心相續生，現觀因",
    "T32n1648_009:0443c23": "緣，憶識流轉，兩俱不斷，於此世生、於彼世",
    "T32n1648_009:0443c24": "生。彼坐禪人如是以心修行清白，憶宿命不",
    "T32n1648_009:0443c25": "一種，如是一生二生三生四生等，如是一切。",
    "T32n1648_009:0443c26": "初坐禪人於此生已憶一切，若坐禪人不能",
    "T32n1648_009:0443c27": "憶彼生，彼不應捨精進，更重令起禪。已起禪，",
    "T32n1648_009:0443c28": "善哉令自在，如磨鏡法。善哉已得自在，現",
    "T32n1648_009:0443c29": "憶如初，於彼成憶。若自從一生出，彼心成憶，",
    "T32n1648_009:0444a01": "彼最樂已見方便。不可憶畜生生，及無色生",
    "T32n1648_009:0444a02": "及無想生不可想，無想性故。長老輸毘多",
    "T32n1648_009:0444a03": "於彼最勝。憶宿命智七種：小、大、不應說、過去、",
    "T32n1648_009:0444a04": "內、外、內外。於過去已所得道果，或國或村當",
    "T32n1648_009:0444a05": "憶，彼成過去想，憶宿命智。從智憶陰相續，",
    "T32n1648_009:0444a06": "憶宿命智。從此外道憶四十劫，過彼不能憶，",
    "T32n1648_009:0444a07": "身無力故。聖聲聞憶一萬劫；從此最大聲聞；",
    "T32n1648_009:0444a08": "從彼最大緣覺；從彼如來正遍覺，自他宿命",
    "T32n1648_009:0444a09": "及行及處一切。餘唯憶自宿命，少憶他宿命。",
    "T32n1648_009:0444a10": "正遍覺隨其所樂憶一切，餘次第憶。正遍覺",
    "T32n1648_009:0444a11": "若入三昧、若不入三昧，若不入三昧常憶；餘",
    "T32n1648_009:0444a12": "唯入三昧憶宿命智已竟。",
    "T32n1648_009:0444a13": "問：天眼誰起？幾種天眼？云何能起天眼？答：光",
    "T32n1648_009:0444a14": "明為九、或光明為五、或光明一切入事，於",
    "T32n1648_009:0444a15": "第四禪得自在，有眼性是其所能起。幾種天",
    "T32n1648_009:0444a16": "眼者，答二種天眼，業果報所成、修行所成。",
    "T32n1648_009:0444a17": "於是典藏天眼，從果報所成，是以得見寶藏",
    "T32n1648_009:0444a18": "或有珠或無珠。修行所成者，修行四如意足。",
    "T32n1648_009:0444a19": "云何能起天眼者，初坐禪人如是修四如意",
    "T32n1648_009:0444a20": "足，以心得自在，清白至不動，光一切入。入",
    "T32n1648_009:0444a21": "第四禪作意光想，及日想受持，此日如夜、此",
    "T32n1648_009:0444a22": "夜如日，以心無礙無所著，現修行心成有光",
    "T32n1648_009:0444a23": "明。彼坐禪人修行其心成有光明，無闇障",
    "T32n1648_009:0444a24": "礙，過日光明。彼坐禪人如是心修行，以光",
    "T32n1648_009:0444a25": "明令滿於內，作意色形，以智令滿光明。彼",
    "T32n1648_009:0444a26": "非天眼，以智見內光明色，此謂天眼。彼坐禪",
    "T32n1648_009:0444a27": "人以天眼清淨過人眼，見眾生或終或生、或",
    "T32n1648_009:0444a28": "麁或妙、或善色或醜色、生於善趣生於惡",
    "T32n1648_009:0444a29": "趣，如業所作。如是一切眾生，於是若能起天",
    "T32n1648_009:0444b01": "眼，此煩惱彼所應斷，所謂疑、不正憶、懈怠、",
    "T32n1648_009:0444b02": "睡眠、慢、邪喜、惡口、急疾精進、遲緩精進、多",
    "T32n1648_009:0444b03": "語、種種想、最觀色。此煩惱以此一一成就，若",
    "T32n1648_009:0444b04": "令起天眼，其定成退。若其定退，光明亦失，見",
    "T32n1648_009:0444b05": "色亦失，是故彼煩惱善哉應斷。若已斷此煩",
    "T32n1648_009:0444b06": "惱，若復不得定自在，以不自在天眼成小。",
    "T32n1648_009:0444b07": "彼坐禪人以小天眼知少光明，見色亦小。是",
    "T32n1648_009:0444b08": "故世尊說：是時我小定、是時我小眼，我以",
    "T32n1648_009:0444b09": "小眼知少光明、我見小色。是時我無量三昧，",
    "T32n1648_009:0444b10": "是時我無量天眼。我以此無量天眼，我知無",
    "T32n1648_009:0444b11": "量光明、我見無量色。於是初坐禪人非可愛",
    "T32n1648_009:0444b12": "色、非可畏怖色。如初說過天眼五種事，所",
    "T32n1648_009:0444b13": "謂小事、現事、內事、外事、內外事。依天眼生四",
    "T32n1648_009:0444b14": "智，未來分智、自所作業智、如行業智、業果報",
    "T32n1648_009:0444b15": "智。於是以未來分智，於未來色當起知之。以",
    "T32n1648_009:0444b16": "自所作業智，見他人所造業，以此業此人當",
    "T32n1648_009:0444b17": "往彼趣。以如行業智，見人生趣，以此業此人",
    "T32n1648_009:0444b18": "先生此知之。以業果報智，至此時、至此趣、",
    "T32n1648_009:0444b19": "至此煩惱、至此方便，此業應熟、此業不應",
    "T32n1648_009:0444b20": "熟，此業應多受、此業應少受知之。於是聲",
    "T32n1648_009:0444b21": "聞得自在，見一千世間；從此緣覺見最多；如",
    "T32n1648_009:0444b22": "來見無量天眼已竟。",
    "T32n1648_009:0444b23": "於是此散句。以天眼為見色，於一種修行定，",
    "T32n1648_009:0444b24": "唯見色不聲聞。若以天耳為聞聲，於一種修",
    "T32n1648_009:0444b25": "行定，唯聞聲不見色。若為見聞二俱修行定，",
    "T32n1648_009:0444b26": "亦見亦聞。若為見聞知他心修行於定，亦",
    "T32n1648_009:0444b27": "見聞知他心。若為見一方修行於定，非見",
    "T32n1648_009:0444b28": "餘方，不聞不知他心。若不少修行於定，於一",
    "T32n1648_009:0444b29": "切方，亦見亦聞，亦知他心。五神通、世間神",
    "T32n1648_009:0444c01": "通，有漏色界繫凡夫共。若善神通，學人及凡",
    "T32n1648_009:0444c02": "夫共或阿羅漢無記神通。五神通，不於無色",
    "T32n1648_009:0444c03": "界生解脫道說神通道已竟。",
    "T32n1648_009:0444c04": "10 分別慧品解脫道論分別慧品第十",
    "T32n1648_009:0444c05": "問：云何慧？何相？何味？何起？何處？何功德？慧者",
    "T32n1648_009:0444c06": "何義？幾功德為得波若？幾種波若？答：意事",
    "T32n1648_009:0444c07": "如見，此謂波若。復次作意饒益不饒益、作意",
    "T32n1648_009:0444c08": "莊嚴，此謂波若。如阿毘曇中說：云何波若是？",
    "T32n1648_009:0444c09": "波若是慧、是智、是擇法妙相隨觀。彼觀聰明、",
    "T32n1648_009:0444c10": "曉了分別、思惟見大、易悟、牽正智、慧鉤、慧根、",
    "T32n1648_009:0444c11": "慧力、慧仗、慧殿、慧光、慧明、慧燈、慧實，不愚癡",
    "T32n1648_009:0444c12": "擇法正見，此謂波若。如達為相，擇為味，不愚",
    "T32n1648_009:0444c13": "癡為起，四諦為處。復次了義光明為相，入正",
    "T32n1648_009:0444c14": "法為味，除無明闇為起，四辯為處。何功德者，",
    "T32n1648_009:0444c15": "波若無量功德。當以略聞此偈。",
    "T32n1648_009:0444c16": "以慧淨諸戒，　　入禪亦二慧，",
    "T32n1648_009:0444c17": "以慧修諸道，　　以慧見彼果。",
    "T32n1648_009:0444c18": "波若為勝善，　　慧眼最無上，",
    "T32n1648_009:0444c19": "慧退是穢污，　　慧增長無上。",
    "T32n1648_009:0444c20": "慧破諸外論，　　非世至所著，",
    "T32n1648_009:0444c21": "有慧人最妙，　　顯說善語言，",
    "T32n1648_009:0444c22": "此世及彼世，　　解脫聞苦樂，",
    "T32n1648_009:0444c23": "諸義及精進。　　勇猛有慧人，",
    "T32n1648_009:0444c24": "悉見此諸法，　　因緣諸語言，",
    "T32n1648_009:0444c25": "教誡及名色。　　彼即四諦語，",
    "T32n1648_009:0444c26": "是有慧境界，　　以慧除眾惡，",
    "T32n1648_009:0444c27": "愛瞋恚無明，　　以智除生死，",
    "T32n1648_009:0444c28": "除餘不可除。",
    "T32n1648_009:0444c29": "問：慧者何義？答智義，能除為義。幾功德為",
    "T32n1648_009:0445a01": "得慧者，十一功德：尋修多羅義、多善事、清淨",
    "T32n1648_009:0445a02": "居、止觀、四諦、作分明處、心停住常在禪、無",
    "T32n1648_009:0445a03": "蓋心、離無智慧人、修行智、慧人樂著。幾種",
    "T32n1648_009:0445a04": "慧者，答二種、三種、四種。問：云何二種慧？答：所",
    "T32n1648_009:0445a05": "謂世慧、出世慧。於是聖道果相應慧是出世",
    "T32n1648_009:0445a06": "慧，餘是世慧。世慧者，有漏、有結、有縛，是流、是",
    "T32n1648_009:0445a07": "厄、是蓋、是所觸、是趣、是有煩惱。出世慧者，",
    "T32n1648_009:0445a08": "無漏、無結、無縛、無流、無厄、無蓋、無所觸、無趣、",
    "T32n1648_009:0445a09": "無煩惱。三種慧者，思慧、聞慧、修慧。於是不",
    "T32n1648_009:0445a10": "從他聞，若自作業智、若得隨諦相應智，於",
    "T32n1648_009:0445a11": "功乃明處，此謂思慧。於此處從他聞得",
    "T32n1648_009:0445a12": "慧，此謂聞慧。若入三昧彼慧悉修，是修慧。",
    "T32n1648_009:0445a13": "復次三種慧，來曉了、去曉了、方便曉了。於是",
    "T32n1648_009:0445a14": "現作意，此不善法成退、善法成增長，於是",
    "T32n1648_009:0445a15": "慧，此謂來曉了。復作意此不善法增長、善法",
    "T32n1648_009:0445a16": "成退，於是慧，此謂去曉了。於此一切方便慧，",
    "T32n1648_009:0445a17": "此謂方便曉了。復次三種慧，聚慧、不聚慧、非",
    "T32n1648_009:0445a18": "聚非非聚慧。三地善慧，此謂聚慧。於四道",
    "T32n1648_009:0445a19": "慧，是謂不聚慧。於四地及果報，於三地事",
    "T32n1648_009:0445a20": "有記慧，此謂非聚非非聚慧。四種慧者，自",
    "T32n1648_009:0445a21": "作業智、隨諦相應智、道等分智、果等分智。於",
    "T32n1648_009:0445a22": "是十處正見，是謂自作業智。若見陰或無常",
    "T32n1648_009:0445a23": "或苦或無我，如是相似忍，此謂隨諦相似智。",
    "T32n1648_009:0445a24": "於四道慧，此謂道分智。於四果慧，此謂果等",
    "T32n1648_009:0445a25": "分智。復次四種慧：欲界慧、色界慧、無色界慧、",
    "T32n1648_009:0445a26": "無繫慧。於是欲界善有記慧，此謂欲界慧。色",
    "T32n1648_009:0445a27": "界善有記慧，此謂色界慧。無色界善有記慧，",
    "T32n1648_009:0445a28": "此謂無色界慧。於道果慧，此謂無繫慧。復",
    "T32n1648_009:0445a29": "次四種慧：法智、比智、他心智、等智。於四道及",
    "T32n1648_009:0445b01": "於四果慧，此謂法智。彼坐禪人以此法智，",
    "T32n1648_009:0445b02": "成就過去未來現在智，久過去亦智、未來亦",
    "T32n1648_009:0445b03": "智，此諦智，此謂比智。知他心，此謂他心智。",
    "T32n1648_009:0445b04": "除此三智餘慧，此謂等智。復次四種慧：有慧",
    "T32n1648_009:0445b05": "為聚非為非聚、有慧為非聚非為聚、有慧為",
    "T32n1648_009:0445b06": "聚亦為非聚、有慧非為聚非非為聚。於是欲",
    "T32n1648_009:0445b07": "界善慧，是慧為聚非不為聚，於四道慧為非",
    "T32n1648_009:0445b08": "聚不為聚。於色界及無色界善慧，是慧為聚",
    "T32n1648_009:0445b09": "亦為非聚，於四地果報、於三地事有記慧，是",
    "T32n1648_009:0445b10": "慧非為聚，亦非為非聚。復次四種慧：有慧有",
    "T32n1648_009:0445b11": "為厭患非為達、有慧為達非為厭患、有慧為",
    "T32n1648_009:0445b12": "厭患亦為達、有慧不為厭患亦不為達。於是",
    "T32n1648_009:0445b13": "慧為厭欲，不為通達神通，及不通達四諦，此",
    "T32n1648_009:0445b14": "謂慧為厭患不為達。現得厭欲，以慧達神通",
    "T32n1648_009:0445b15": "非達四諦，此謂波若。為達非為厭患，於四道",
    "T32n1648_009:0445b16": "慧為厭患亦為達，餘慧非為厭患亦非為達。",
    "T32n1648_009:0445b17": "復次四種慧：義辯、法辯、辭辯、樂說辯。於義智",
    "T32n1648_009:0445b18": "此謂義辯，於法智此謂法辯，於說辭慧此謂",
    "T32n1648_009:0445b19": "辭辯，於智智此謂樂說辯。於因果智義辯，",
    "T32n1648_009:0445b20": "於因智法辯，於法辯樂說辭辯，於智智樂說",
    "T32n1648_009:0445b21": "辯。復次於苦及滅智，此謂義辯。於集及道",
    "T32n1648_009:0445b22": "智，此謂法辯。於說法辭，此謂辭辯。於智智，",
    "T32n1648_009:0445b23": "此謂樂說辯。復次知法者，所謂脩多羅、祇夜、",
    "T32n1648_009:0445b24": "闍柯羅界、伽陀、優陀那、伊底都地反",
    "T32n1648_009:0445b25": "跋多伽、闍多伽、阿浮多達摩、鞞佛略此謂法",
    "T32n1648_009:0445b26": "辯。知彼此義，此所說法是其義，此謂義辯。",
    "T32n1648_009:0445b27": "說法辭智，此謂辭辯。於智智，此謂樂說辯復。",
    "T32n1648_009:0445b28": "次於眼智，此謂法辯。眼智為見，此謂義辯。於",
    "T32n1648_009:0445b29": "說法辭智，此謂辭辯。於智智，此謂樂說辯。復",
    "T32n1648_009:0445c01": "次四種慧：苦智、苦集智、苦滅智、於是道等分",
    "T32n1648_009:0445c02": "智。苦相應智，苦智；苦集相應智，集智；苦滅",
    "T32n1648_009:0445c03": "修行相應智，具足智；道智解脫道分別慧品已竟。",
    "T32n1648_009:0445c04": "解脫道論卷第九"
}