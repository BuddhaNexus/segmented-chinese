{
    "T31n1596_002:0276a06": "攝大乘論釋論卷第二",
    "T31n1596_002:0276a08": "世親菩薩造",
    "T31n1596_002:0276a09": "隋天竺三藏笈多共行矩等譯",
    "T31n1596_002:0276a10": "應知依止勝相勝語第一之二",
    "T31n1596_002:0276a11": "相章第四",
    "T31n1596_002:0276a12": "論曰。成立此識相云何可見。略說有二種。",
    "T31n1596_002:0276a13": "一成立自相。二成立因相。三成立果相。於中",
    "T31n1596_002:0276a14": "阿梨耶識為自相。一切染法熏習。已為彼",
    "T31n1596_002:0276a15": "生因。攝持種子相應故。於中因相者。是諸",
    "T31n1596_002:0276a16": "染法。此阿梨耶識如彼一切種子。一切時現",
    "T31n1596_002:0276a17": "起為因故。於中成立果相者。此阿梨耶識以",
    "T31n1596_002:0276a18": "彼諸染法。無始已來熏習。力得生故。釋曰。",
    "T31n1596_002:0276a19": "以如是等別名。說阿梨耶識於此別說。未知",
    "T31n1596_002:0276a20": "其相故。說阿梨耶識自相因相果相等。於中",
    "T31n1596_002:0276a21": "自相者。一切染法熏習緣故。識有生彼功能",
    "T31n1596_002:0276a22": "勝異。顯示識體有此功能故。攝持種子相應",
    "T31n1596_002:0276a23": "者。彼一切染法熏習已。即為彼法生因故。",
    "T31n1596_002:0276a24": "言攝持種子。彼熏習與彼勝能合故名相應。",
    "T31n1596_002:0276a25": "即此自相一切染法熏習已。為彼得生因攝",
    "T31n1596_002:0276a26": "持種子相應識。為諸染法熏習已得勝功能。",
    "T31n1596_002:0276a27": "能為彼生因。此是阿梨耶識因相。於中始從",
    "T31n1596_002:0276a28": "成立果相。乃至言無始來熏習力故得生者。",
    "T31n1596_002:0276a29": "為諸法熏習已。此識得生。攝持無始熏習故",
    "T31n1596_002:0276b01": "名果相。",
    "T31n1596_002:0276b02": "熏習章第五",
    "T31n1596_002:0276b03": "論曰。復次何者熏習。此熏習名復何所名。與",
    "T31n1596_002:0276b04": "彼法共生共滅。已能為彼法生因。此是所因",
    "T31n1596_002:0276b05": "義。譬如胡麻。以華熏之胡麻與華同生同滅。",
    "T31n1596_002:0276b06": "以胡麻中有彼華香生因故能生香。又如欲",
    "T31n1596_002:0276b07": "等行熏習。欲等與心同生同滅。已後為欲等",
    "T31n1596_002:0276b08": "生因。又如多聞。有多聞熏習思念所聞與心",
    "T31n1596_002:0276b09": "同生同滅。已為彼記錄生因。由攝持熏習故。",
    "T31n1596_002:0276b10": "說名持法者。應知阿梨耶識有如此道理。",
    "T31n1596_002:0276b11": "釋曰。彼法者即前染法。同生同滅已後為彼",
    "T31n1596_002:0276b12": "生因者。謂還與彼染法為因體。",
    "T31n1596_002:0276b13": "不一不異章第六",
    "T31n1596_002:0276b14": "論曰。復次阿梨耶識中彼染法種子為分分",
    "T31n1596_002:0276b15": "別住。為無差別。無別物體於識中住。亦非不",
    "T31n1596_002:0276b16": "異。然阿梨耶識如此而生。有勝功能能生彼",
    "T31n1596_002:0276b17": "法。說名一切種子識。釋曰。阿梨耶識中。彼",
    "T31n1596_002:0276b18": "染法種子為分分別住。為無差別耶。若爾何",
    "T31n1596_002:0276b19": "失。此諸種子若有分分差別。阿梨耶識亦應",
    "T31n1596_002:0276b20": "有分分差別。又阿梨耶識剎那滅義不成。由",
    "T31n1596_002:0276b21": "分分差別故。又善惡法所熏習即成善惡種",
    "T31n1596_002:0276b22": "子體。然此是無記故。若無分分云何言多。",
    "T31n1596_002:0276b23": "此義不成。是故二俱有過。無別物體於識中",
    "T31n1596_002:0276b24": "住亦非不異。乃至名一切種子識者。於中言",
    "T31n1596_002:0276b25": "非別非不別者。為離如前所說過失故。如",
    "T31n1596_002:0276b26": "此而生者。謂如其種類而生。生彼有勝能者。",
    "T31n1596_002:0276b27": "生諸染法時。與勝能相應故。亦以生彼有勝",
    "T31n1596_002:0276b28": "能故。說名一切種子識。此中有譬。如麥種子",
    "T31n1596_002:0276b29": "於生芽有能。得為種子。若陳久若火損能",
    "T31n1596_002:0276c01": "生麥果功能便壞。麥相如本。功力壞故非復",
    "T31n1596_002:0276c02": "種子。阿梨耶識亦爾。有生一切法功能。由與",
    "T31n1596_002:0276c03": "功能相應故。說名一切種子識。",
    "T31n1596_002:0276c04": "更互為因果章第七",
    "T31n1596_002:0276c05": "論曰。復次阿梨耶識與諸染法同時互為因。",
    "T31n1596_002:0276c06": "云何可見。譬如然燈焰及炷生與燒同時為",
    "T31n1596_002:0276c07": "因。又如蘆束更互相持同時不倒故。識與諸",
    "T31n1596_002:0276c08": "法亦爾更互為因應知。如成立阿梨耶識為染",
    "T31n1596_002:0276c09": "法因。染法為阿梨耶識因亦爾。餘因緣不可",
    "T31n1596_002:0276c10": "得故。釋曰。復次阿梨耶識與諸染法同時",
    "T31n1596_002:0276c11": "互為因。云何可見者。以譬喻顯示。猶如然燈",
    "T31n1596_002:0276c12": "焰。與炷一剎那同時互為因。以依炷故焰得",
    "T31n1596_002:0276c13": "生。即炷為焰生因。即彼剎那焰能燒炷。即焰",
    "T31n1596_002:0276c14": "為炷燒因。此即顯示俱有因義。由因現住。即",
    "T31n1596_002:0276c15": "見果生故。從如阿梨耶識為染法因。染法為",
    "T31n1596_002:0276c16": "阿梨耶識因亦爾。乃至餘因緣不可得故者。",
    "T31n1596_002:0276c17": "此言顯示阿梨耶識與諸染法更互為因。亦",
    "T31n1596_002:0276c18": "即顯示因緣故。",
    "T31n1596_002:0276c19": "因果別不別章第八",
    "T31n1596_002:0276c20": "論曰。云何熏習。無異無種種。得為有異有種",
    "T31n1596_002:0276c21": "種諸法作因。譬如以縷種種結衣。當時無種",
    "T31n1596_002:0276c22": "種可見。若入染器已。則有無量種雜色相貌。",
    "T31n1596_002:0276c23": "於衣上顯現。阿梨耶識亦爾。為種種熏習所",
    "T31n1596_002:0276c24": "薰。於熏時無種種異。若生果染器現前時則",
    "T31n1596_002:0276c25": "有無量種種法相貌顯現。釋曰。云何熏習無",
    "T31n1596_002:0276c26": "異。無種種得為有異有種種作因者。如此道",
    "T31n1596_002:0276c27": "理即以譬喻顯示。如衣以縷多種結時。無種",
    "T31n1596_002:0276c28": "種相貌可見。若置染器已。則有種種相可見。",
    "T31n1596_002:0276c29": "阿梨耶識亦爾。譬如衣生果。如染器故名生",
    "T31n1596_002:0277a01": "果。染器置者緣所攝故。熏習時未有種種。至",
    "T31n1596_002:0277a02": "於果時則為無量相貌因體。諸法顯現如衣",
    "T31n1596_002:0277a03": "已染。",
    "T31n1596_002:0277a04": "緣生章第九",
    "T31n1596_002:0277a05": "論曰。此緣生於大乘中微細最深。略說有",
    "T31n1596_002:0277a06": "二種緣生。一自體分。二愛非愛分。於中",
    "T31n1596_002:0277a07": "由阿梨耶識故諸法生起。此是自體分緣生。與",
    "T31n1596_002:0277a08": "種種自體分為緣故。復有十二支緣生。是",
    "T31n1596_002:0277a09": "愛非愛分。為善趣惡趣可愛不可愛種種身",
    "T31n1596_002:0277a10": "分緣故。釋曰。此於大乘中微細最深者。於",
    "T31n1596_002:0277a11": "中凡夫智不能知故微細。阿羅漢等不能測",
    "T31n1596_002:0277a12": "故最深。於中略說有二種者。此是立門自體",
    "T31n1596_002:0277a13": "分愛非愛分以此二種緣生。名解釋。由阿梨",
    "T31n1596_002:0277a14": "耶識故者。謂阿梨耶識為因故諸法得生。此",
    "T31n1596_002:0277a15": "名自體分。謂與種種類身分為因故若說無",
    "T31n1596_002:0277a16": "明等此是愛非愛分。何以故。由為種種愛非",
    "T31n1596_002:0277a17": "愛身分因故。",
    "T31n1596_002:0277a18": "論曰。若於阿梨耶識中迷第一緣生。或執自",
    "T31n1596_002:0277a19": "性為因。或執宿作為因。或執自在天變化為",
    "T31n1596_002:0277a20": "因。或執我為因。或執無因緣。復次若迷第二",
    "T31n1596_002:0277a21": "緣生執我作者受者。譬如眾多生盲丈夫未",
    "T31n1596_002:0277a22": "曾見象。或復有人以象示之。有觸象鼻者。有",
    "T31n1596_002:0277a23": "觸牙者。有觸耳者。有觸尾者。有觸脚者。有觸",
    "T31n1596_002:0277a24": "脊者。有人問之象為何相。或復答言。猶如犁",
    "T31n1596_002:0277a25": "柄或言如杵。或言如箕。或言如木桶。或言如",
    "T31n1596_002:0277a26": "箒。或言如石山。作如此說。如是如是。不解二",
    "T31n1596_002:0277a27": "種緣生。無明生盲者。或執自性。或說宿作。或",
    "T31n1596_002:0277a28": "說自在變化。或說我作。或說無因。或執作",
    "T31n1596_002:0277a29": "者。或執受者。由不識阿梨耶識體相及因相",
    "T31n1596_002:0277b01": "果相故。如不識象體若略說阿梨耶識。即果",
    "T31n1596_002:0277b02": "報識一切種子識是其體相。由攝持三界中",
    "T31n1596_002:0277b03": "一切身一切趣故。釋曰。或言宿作因者。由",
    "T31n1596_002:0277b04": "不許有現在士夫力因故。如是等生盲眾生",
    "T31n1596_002:0277b05": "以譬喻顯示。無明生盲者。謂十二支緣生",
    "T31n1596_002:0277b06": "中最初無明。由無明故名為生盲。不解阿梨",
    "T31n1596_002:0277b07": "耶識體相。因相果相故者。如前所立阿梨耶",
    "T31n1596_002:0277b08": "識體相說名體相。所立因相名因相。所立果",
    "T31n1596_002:0277b09": "相名果相。於此不解由無明力不解阿梨耶",
    "T31n1596_002:0277b10": "識自體分故。執自性等五因為諸法因。由不",
    "T31n1596_002:0277b11": "解第二愛非愛分故。執我為作者受者。於中",
    "T31n1596_002:0277b12": "因者。一切法熏習。於阿梨耶識中有故。果者。",
    "T31n1596_002:0277b13": "即是諸法所熏故。果報識一切種子是。其體",
    "T31n1596_002:0277b14": "相者。由得身成熟名果報故。一切法種子者。",
    "T31n1596_002:0277b15": "即是熏習已名種子故。一切趣者謂五趣故。",
    "T31n1596_002:0277b16": "一切身者。謂趣趣中同類不同類種種身故。",
    "T31n1596_002:0277b17": "已說阿梨耶識為一切法種子。欲明了。彼種",
    "T31n1596_002:0277b18": "子體故。以偈顯示。",
    "T31n1596_002:0277b19": "論曰。此中有偈。",
    "T31n1596_002:0277b20": "　外內不明二　　世數第一義",
    "T31n1596_002:0277b21": "　此一切種子　　當知有六種",
    "T31n1596_002:0277b22": "　剎那及俱有　　與彼相隨轉",
    "T31n1596_002:0277b23": "　決定及待緣　　亦引生自果",
    "T31n1596_002:0277b24": "　堅無記可熏　　與能熏相合",
    "T31n1596_002:0277b25": "　異此不可熏　　是為熏習相",
    "T31n1596_002:0277b26": "　六識無相合　　三差別相違",
    "T31n1596_002:0277b27": "　二念不俱有　　餘生例應爾",
    "T31n1596_002:0277b28": "　此外內種子　　有生及有引",
    "T31n1596_002:0277b29": "　枯死由引因　　自體後邊滅",
    "T31n1596_002:0277c01": "釋曰。以外內不明二等五偈顯之。於中外者。",
    "T31n1596_002:0277c02": "謂穀子等。內謂阿梨耶識。不明者。外種子不",
    "T31n1596_002:0277c03": "可記義故。二者阿梨耶識有善有不善故。復",
    "T31n1596_002:0277c04": "有別義。以染污清淨為二。世數者。外法但",
    "T31n1596_002:0277c05": "以世數說為種子。何以故。亦以阿梨耶識變",
    "T31n1596_002:0277c06": "異有故。第一義者唯阿梨耶識為彼諸法種",
    "T31n1596_002:0277c07": "子。此諸法種子有六種。剎那者。此二種子無",
    "T31n1596_002:0277c08": "間生滅故。若常則不得為種子。以一切時如",
    "T31n1596_002:0277c09": "本無差別故。俱有者。非過去非未來非別處。",
    "T31n1596_002:0277c10": "若此時種子有。即此時果生故。與彼相隨轉",
    "T31n1596_002:0277c11": "者。阿梨耶識隨轉乃至對治道生。外種子乃",
    "T31n1596_002:0277c12": "至根未壞及果熟。決定者。以種子決定故。非",
    "T31n1596_002:0277c13": "一切故。一切得生各自決定。若此種子還此",
    "T31n1596_002:0277c14": "物生。待緣者。非一切時一切生故。於何處何",
    "T31n1596_002:0277c15": "時得其生緣。即彼處彼時生故。亦引生自果",
    "T31n1596_002:0277c16": "者。自種子能引生自果故。如阿梨耶識還引",
    "T31n1596_002:0277c17": "生阿梨耶識。穀等引生穀等。如是等六種顯",
    "T31n1596_002:0277c18": "種子生果義。此熏習相今當顯示。堅者。由堅",
    "T31n1596_002:0277c19": "故可熏。不如風動風不能持熏習。由熏習不",
    "T31n1596_002:0277c20": "能隨風轉至一由旬故。若瞻波迦華所熏油。",
    "T31n1596_002:0277c21": "香風隨轉至百由旬外。無記者。謂無記氣。",
    "T31n1596_002:0277c22": "如蒜不可熏以臭故。香亦如是不可熏故。若",
    "T31n1596_002:0277c23": "無記物則可熏。可熏者。若可熏物則受熏非",
    "T31n1596_002:0277c24": "不可熏。如金銀石等並不可熏。若能攝持熏",
    "T31n1596_002:0277c25": "習者。乃可得熏。謂衣等所應熏物。與能熏相",
    "T31n1596_002:0277c26": "合者。若相合則可熏。非不相合故。相合者。謂",
    "T31n1596_002:0277c27": "無間共生故。若異不可熏者。異者。謂異阿梨",
    "T31n1596_002:0277c28": "耶識。非此異識能受熏。以離阿梨耶識餘識",
    "T31n1596_002:0277c29": "不可熏故。以是阿梨耶識中具剎那等諸義。",
    "T31n1596_002:0278a01": "謂剎那滅故。與生起識俱有故。乃至對治道",
    "T31n1596_002:0278a02": "生所有生死中相隨轉故。由決定為善惡等",
    "T31n1596_002:0278a03": "因故。福非福不動行。待緣於善惡趣成熟",
    "T31n1596_002:0278a04": "故。以阿梨識與如是等。功能相應故得受",
    "T31n1596_002:0278a05": "熏。應須成立諸生起識不合道理。六識無相",
    "T31n1596_002:0278a06": "合者。諸識動轉故。三差別相違者。一一識各",
    "T31n1596_002:0278a07": "各依止生。各各攀緣各各作意。復有別義。謂",
    "T31n1596_002:0278a08": "諸識各別相故。譬喻者。說前念得熏後念。為",
    "T31n1596_002:0278a09": "遮此義故。",
    "T31n1596_002:0278a10": "論云。二剎那不俱。無有二剎那並起義。若同",
    "T31n1596_002:0278a11": "生同滅熏習乃得住。若言雖不相合。然所生",
    "T31n1596_002:0278a12": "之識相類而生故。得相熏者。餘生例應爾故。",
    "T31n1596_002:0278a13": "謂諸別相者。亦應得爾。如眼等諸根同以淨",
    "T31n1596_002:0278a14": "色為相。應得相熏。應作此說。以眼根淨色與",
    "T31n1596_002:0278a15": "耳淨色其類同故。彼諸淨色應更互相熏。雖",
    "T31n1596_002:0278a16": "淨色是同處所。各別不言相熏者。識雖同",
    "T31n1596_002:0278a17": "類。何得相熏。如彼所說二種種子。謂外及內",
    "T31n1596_002:0278a18": "俱有生因及引因。於中外種子生因者。乃至",
    "T31n1596_002:0278a19": "果熟。內種子生因者。乃至命盡。外種子引因",
    "T31n1596_002:0278a20": "者。熟已未種。內種子引因者。死後屍骸。由引",
    "T31n1596_002:0278a21": "因故多時住。若此二種子唯有生因。既離彼",
    "T31n1596_002:0278a22": "因即應失滅。無有多時相續住義。若言剎那",
    "T31n1596_002:0278a23": "傳傳轉故。前剎那為後剎那因者。則無有滅",
    "T31n1596_002:0278a24": "時。以有滅故。當知必有引因。此二種子引因",
    "T31n1596_002:0278a25": "者。譬如引弓為箭遠至因。",
    "T31n1596_002:0278a26": "論曰。此內種子不類外種子。故復說偈。",
    "T31n1596_002:0278a27": "　外種無熏習　　內種則不然",
    "T31n1596_002:0278a28": "　聞等無熏習　　果生非道理",
    "T31n1596_002:0278a29": "　已作及未作　　失得相違過",
    "T31n1596_002:0278b01": "　外種內為緣　　以內熏故生",
    "T31n1596_002:0278b02": "復次其餘生起識。於一切身及趣。為受用者",
    "T31n1596_002:0278b03": "應知。釋曰。於中一切身及趣為受用者者。",
    "T31n1596_002:0278b04": "謂於彼中受用生故。由於受用中有故。名受",
    "T31n1596_002:0278b05": "用者。此義以中邊差別阿含顯示。",
    "T31n1596_002:0278b06": "論曰。如中邊差別論說。",
    "T31n1596_002:0278b07": "　第一謂緣識　　第二受用識",
    "T31n1596_002:0278b08": "　諸心法所扶　　了別此受用",
    "T31n1596_002:0278b09": "釋曰。此二識復有更互為因果。阿含謂阿毘",
    "T31n1596_002:0278b10": "達磨修多羅偈說。",
    "T31n1596_002:0278b11": "論曰。此二種識亦更互為緣。如阿毘達磨修",
    "T31n1596_002:0278b12": "多羅偈說。",
    "T31n1596_002:0278b13": "　諸法依識住　　識依法亦爾",
    "T31n1596_002:0278b14": "　各各互為因　　亦恒互為果",
    "T31n1596_002:0278b15": "釋曰。各各互為因者。阿梨耶識於一切時為",
    "T31n1596_002:0278b16": "諸法生因。亦恒互為果者。若阿梨耶識為因",
    "T31n1596_002:0278b17": "則諸法為果。諸法為因則阿梨耶識為果。",
    "T31n1596_002:0278b18": "四緣章第十",
    "T31n1596_002:0278b19": "論曰。於第一緣生中諸法與識更互為因緣",
    "T31n1596_002:0278b20": "者。於第二緣生中復是何緣是增上緣。又此",
    "T31n1596_002:0278b21": "六識幾緣所生。謂增上緣緣緣次第緣。如是",
    "T31n1596_002:0278b22": "等三種緣生。謂窮生死愛非愛趣受用等。具",
    "T31n1596_002:0278b23": "有四緣。釋曰。此三緣生。窮生死愛非愛受",
    "T31n1596_002:0278b24": "用具有四緣等者。於第一緣生中。阿梨耶識",
    "T31n1596_002:0278b25": "與諸熏習法為因緣。第二緣生中。無明等是",
    "T31n1596_002:0278b26": "增上緣。由無明增上故。行得生如是等。復次",
    "T31n1596_002:0278b27": "六種識說名受用緣生者。具有三緣生。於中",
    "T31n1596_002:0278b28": "眼識增上緣者。謂眼。緣緣者。謂色。次第緣",
    "T31n1596_002:0278b29": "者。謂前滅識緣。次第生識。若前識不捨處。則",
    "T31n1596_002:0278c01": "後識不得生。耳等諸識類爾。",
    "T31n1596_002:0278c02": "煩惱染章第十一",
    "T31n1596_002:0278c03": "論曰。如是成立阿梨耶識別名及相。云何得",
    "T31n1596_002:0278c04": "知如此別名及相。唯說阿梨耶識不說生起",
    "T31n1596_002:0278c05": "識。若離所成立阿梨耶識。染淨皆不得成。所",
    "T31n1596_002:0278c06": "謂煩惱染業染生染並不成。世出世淨亦不",
    "T31n1596_002:0278c07": "成。云何煩惱染不成。以六識身中煩惱及隨",
    "T31n1596_002:0278c08": "煩惱所熏習種子皆不得成。如眼識與欲等",
    "T31n1596_002:0278c09": "煩惱隨煩惱共生共滅。即此眼識為彼熏成",
    "T31n1596_002:0278c10": "種子非餘。即此眼識若滅已。餘識間生熏習",
    "T31n1596_002:0278c11": "及熏習所依止皆不可得。以無有故眼識先",
    "T31n1596_002:0278c12": "滅餘識間生。無有與欲俱生義。以過去故不",
    "T31n1596_002:0278c13": "得成。如已謝之業果報生不成就。又修與欲",
    "T31n1596_002:0278c14": "俱生眼識所有熏習不成。此熏習亦不在欲",
    "T31n1596_002:0278c15": "中。以欲依止於識故。又不堅住亦不在餘識",
    "T31n1596_002:0278c16": "中。以諸識各別依止故。又不同生滅故。亦不",
    "T31n1596_002:0278c17": "在自體中。以自體無二識俱生滅故。是故欲",
    "T31n1596_002:0278c18": "等煩惱隨煩惱。熏習眼識不得成。識熏習識",
    "T31n1596_002:0278c19": "亦不成。如眼識所餘轉識亦不成。如其相應",
    "T31n1596_002:0278c20": "知。釋曰。如是已說阿梨耶識眾名。及成立",
    "T31n1596_002:0278c21": "其相。今欲成立此二。於阿梨耶識中非餘識",
    "T31n1596_002:0278c22": "故。以道理顯示。如眼識與欲等煩惱共生共",
    "T31n1596_002:0278c23": "滅。即此眼識為彼熏成種子非餘者。於中即",
    "T31n1596_002:0278c24": "此者。謂眼識。彼者。謂貪等成種子者。謂為",
    "T31n1596_002:0278c25": "因故。非餘者。謂非耳識等故。餘識所聞者。",
    "T31n1596_002:0278c26": "謂耳識等隔絕等。熏習者。謂貪等習氣故。熏",
    "T31n1596_002:0278c27": "習依止者。謂眼識故與貪俱生者。謂與貪等",
    "T31n1596_002:0278c28": "同時生起。以過去故為因不成。如已謝之",
    "T31n1596_002:0278c29": "業。果報更生不得成就。此亦如是不可成就。",
    "T31n1596_002:0279a01": "復有毘婆沙師作此執。欲令過去為有。然彼",
    "T31n1596_002:0279a02": "過去者但有名。所目義不可得。何以故。若",
    "T31n1596_002:0279a03": "法是有云何過去。是故彼執果不成以無熏",
    "T31n1596_002:0279a04": "習故。又彼眼識與欲俱生。熏習不成者。謂即",
    "T31n1596_002:0279a05": "此與欲俱生。眼識自熏習尚不得成。以此眼",
    "T31n1596_002:0279a06": "識持熏習生欲等。云何可成。亦不在欲中者。",
    "T31n1596_002:0279a07": "謂眼識熏習在於欲中無有成義。何以故。以",
    "T31n1596_002:0279a08": "欲依止眼識故。又不堅住故。亦不在餘識中",
    "T31n1596_002:0279a09": "者。謂耳識等由依止別異故。正以依止別異",
    "T31n1596_002:0279a10": "故。則不得有同生滅眼識自依眼。耳識自依",
    "T31n1596_002:0279a11": "耳。如是乃至意識自依止意。以各各別處。別",
    "T31n1596_002:0279a12": "識熏習別識不成。亦不在自體中者。謂眼識",
    "T31n1596_002:0279a13": "不得即熏彼眼識。無二眼識俱生故。既無二",
    "T31n1596_002:0279a14": "識同生。則無同生同滅。以如是道理故。眼",
    "T31n1596_002:0279a15": "識中欲等煩惱隨煩惱熏習不成。乃至眼識",
    "T31n1596_002:0279a16": "熏習眼識亦不得成。",
    "T31n1596_002:0279a17": "論曰。復次從無想天以上。彼地退此間生。煩",
    "T31n1596_002:0279a18": "惱隨煩惱所染。初識生時此無種子而生。以",
    "T31n1596_002:0279a19": "熏習及依止並已過去無有故。釋曰。初者",
    "T31n1596_002:0279a20": "謂最先起識。無種子而生者。謂無因生故。熏",
    "T31n1596_002:0279a21": "習及依止者。謂心及煩惱習氣。",
    "T31n1596_002:0279a22": "論曰。復次對治煩惱識生時。一切世間識皆",
    "T31n1596_002:0279a23": "滅。若無阿梨耶識。煩惱隨煩惱種子。在對",
    "T31n1596_002:0279a24": "治識中不成自體。解脫不得與煩惱同生同",
    "T31n1596_002:0279a25": "滅。若於後時世間識生。離欲心。不有彼依",
    "T31n1596_002:0279a26": "止及習氣久已謝滅。若離阿梨耶識應無種",
    "T31n1596_002:0279a27": "子而生。是故離阿梨耶識。煩惱隨煩惱皆不",
    "T31n1596_002:0279a28": "成故。釋曰。對治煩惱識生時。一切世間識",
    "T31n1596_002:0279a29": "皆滅者。謂六識皆滅故。煩惱隨煩惱種子",
    "T31n1596_002:0279b01": "在對治識中不成者。謂以對治識為因。生世",
    "T31n1596_002:0279b02": "間識不成故。彼於後時者。謂於出世心後。依",
    "T31n1596_002:0279b03": "止及熏習者。謂依止即是識熏習。即是煩惱",
    "T31n1596_002:0279b04": "隨煩惱所熏習等。無種子者。謂離阿梨耶無",
    "T31n1596_002:0279b05": "因而生。於中煩惱即是染污。以是義故。煩惱",
    "T31n1596_002:0279b06": "染不得成。",
    "T31n1596_002:0279b07": "業染章第十二",
    "T31n1596_002:0279b08": "論曰。云何業染不成。行緣識不成。此不有故。",
    "T31n1596_002:0279b09": "取緣有亦不成。釋曰。今復顯業染不成相。",
    "T31n1596_002:0279b10": "云何不成。行緣識不成。故福非福不動行生",
    "T31n1596_002:0279b11": "已謝滅。離阿梨耶識何處安置熏習。六識身",
    "T31n1596_002:0279b12": "不能攝持熏習。此義煩惱染污中已說。此不",
    "T31n1596_002:0279b13": "有故者。謂行緣識不成故。取緣有亦不成。何",
    "T31n1596_002:0279b14": "以故。有因緣故。諸行熏識由取力故。熏習成",
    "T31n1596_002:0279b15": "滿變為有故。於中業即染名為業染。又由業",
    "T31n1596_002:0279b16": "故有染名業染。是故業染不成。",
    "T31n1596_002:0279b17": "生染章第十三",
    "T31n1596_002:0279b18": "論曰。云何生染不成。結生不成故。若於不靜",
    "T31n1596_002:0279b19": "地。墮住中有。意以染污意識結生。此染污",
    "T31n1596_002:0279b20": "意識於中有中滅。識於母胎中與迦羅邏和",
    "T31n1596_002:0279b21": "合。若唯是意識和合受生。和合生已依止此",
    "T31n1596_002:0279b22": "識。於母胎中意識轉生。即是於母胎中二意",
    "T31n1596_002:0279b23": "識同處並生。彼和合受生意識。不可成立。為",
    "T31n1596_002:0279b24": "意識一切時依止染污故。如意識所緣境此",
    "T31n1596_002:0279b25": "不可得故。設令此意識與赤白和合。為即",
    "T31n1596_002:0279b26": "此和合意識是一切種子。為依止此識生餘",
    "T31n1596_002:0279b27": "識。為一切種子。若即彼和合識是一切種子",
    "T31n1596_002:0279b28": "者。即是阿梨耶識。汝自安置別名以為意",
    "T31n1596_002:0279b29": "識。若以依止生識為一切種子者。不以彼所",
    "T31n1596_002:0279c01": "依因體為一切種子者。無有道理以是義故",
    "T31n1596_002:0279c02": "得成就此和合識非意識。但是果報識。是一",
    "T31n1596_002:0279c03": "切種子故。釋曰。離阿梨耶識。生染污不成。",
    "T31n1596_002:0279c04": "今當顯示此義。結生不成者。謂得自身不成",
    "T31n1596_002:0279c05": "故。不靜地者謂欲界。墮者謂命終。染污意",
    "T31n1596_002:0279c06": "識者。意識與煩惱俱故。受生者攝取自身故。",
    "T31n1596_002:0279c07": "彼染污意識攀緣生有故。中有即滅。和合者",
    "T31n1596_002:0279c08": "一相同成壞故。謂意識與赤白和合故。依止",
    "T31n1596_002:0279c09": "和合意識生餘意識。二識俱有者。謂一時即",
    "T31n1596_002:0279c10": "有和合意識。及依此所生別意識。二識一時",
    "T31n1596_002:0279c11": "俱有故。又彼和合意識不可成立為意識。何",
    "T31n1596_002:0279c12": "以故。一切時染污為依止故。彼和合意識。以",
    "T31n1596_002:0279c13": "欲等煩惱染污意為依止。攀緣生有。是染污",
    "T31n1596_002:0279c14": "故。依止於此故名染污。為依止此已住胎識。",
    "T31n1596_002:0279c15": "不以染污為依止。以報體無記故。如意識所",
    "T31n1596_002:0279c16": "攀緣。此不可得故者。意識攀緣則可得所謂",
    "T31n1596_002:0279c17": "諸法。此和合識無有攀緣。是故不可成就。此",
    "T31n1596_002:0279c18": "為意識。",
    "T31n1596_002:0279c19": "論曰。復次結生已攝持色根。若異果報識無",
    "T31n1596_002:0279c20": "可得義。其餘諸識各別依止。又不堅住故。然",
    "T31n1596_002:0279c21": "諸色根無識不成。釋曰。結生已者。謂已得",
    "T31n1596_002:0279c22": "身故。若異者。謂捨阿梨耶識已。餘六識各別",
    "T31n1596_002:0279c23": "處故。動轉故如眼識唯定依止眼。如是耳等",
    "T31n1596_002:0279c24": "餘識各自依止。耳等色根亦爾。若無阿梨耶",
    "T31n1596_002:0279c25": "識。此諸識各各攝持自依止根者。此等諸識",
    "T31n1596_002:0279c26": "動轉故有時不在無攝持。眼等諸根即應爛",
    "T31n1596_002:0279c27": "壞。",
    "T31n1596_002:0279c28": "論曰。識與名色更互相依。如蘆束相依住。此",
    "T31n1596_002:0279c29": "義不成故。釋曰。今欲顯示此不成義。如世",
    "T31n1596_002:0280a01": "尊說。識為名色緣。名色為識緣。於中識為名",
    "T31n1596_002:0280a02": "緣者。名謂六識身。即說名非色四聚。色者即",
    "T31n1596_002:0280a03": "是迦羅邏。名色所緣之識。若無阿梨耶識。",
    "T31n1596_002:0280a04": "何者是耶。由依止名色故。得剎那傳傳相續。",
    "T31n1596_002:0280a05": "轉生不斷。",
    "T31n1596_002:0280a06": "論曰。若離果報識所有眾生識食不成。離此",
    "T31n1596_002:0280a07": "果報識六識中隨一識。於三界所有眾生中。",
    "T31n1596_002:0280a08": "食事不成故。釋曰。此言顯示識食不成義。",
    "T31n1596_002:0280a09": "世尊說四種食。一摶二觸三意思四識。摶者",
    "T31n1596_002:0280a10": "變成為相。既變已能作攝持身利益事。觸者",
    "T31n1596_002:0280a11": "境界相。如色等境界唯以見等。即能為身利",
    "T31n1596_002:0280a12": "益事。意思者憶念為相。但以憶念為身利益",
    "T31n1596_002:0280a13": "事。如渴者見水得不死故。識者攝持為相。由",
    "T31n1596_002:0280a14": "此攝持故身得住。若無此識即同死屍臭爛。",
    "T31n1596_002:0280a15": "是故應知識亦名食。由能作身利益事故。於",
    "T31n1596_002:0280a16": "中觸食者六識身。意思者憶念心。既說識",
    "T31n1596_002:0280a17": "食故知更有別識。又如重睡無心及悶絕滅",
    "T31n1596_002:0280a18": "定等。六識身滅爾。更有何者持身得不爛壞。",
    "T31n1596_002:0280a19": "阿梨耶識若捨離時。身則爛壞故。",
    "T31n1596_002:0280a20": "論曰。若從此退已於上靜地生。以染污不靜",
    "T31n1596_002:0280a21": "意識結彼生。此不靜染污心。於彼地中。若",
    "T31n1596_002:0280a22": "離阿梨耶識。種子不可得。釋曰。前已說不",
    "T31n1596_002:0280a23": "靜地結生不成。靜地不成。今當顯示此處。以",
    "T31n1596_002:0280a24": "染污識結彼生。若於靜地亦以染污不靜結",
    "T31n1596_002:0280a25": "彼生。染污者以彼地煩惱所染故。彼地煩惱",
    "T31n1596_002:0280a26": "者。謂著定味等。此染污即在不靜地。此人",
    "T31n1596_002:0280a27": "於不靜地死。既死已彼上地心云何現前。既",
    "T31n1596_002:0280a28": "不現前云何得結彼生。是故決定應有阿梨",
    "T31n1596_002:0280a29": "耶識。由有無始時彼地熏習心在。由此熏習",
    "T31n1596_002:0280b01": "彼心現前得結彼生故。",
    "T31n1596_002:0280b02": "論曰。設令生無色界。所有染污及善心。若離",
    "T31n1596_002:0280b03": "一切種子果報識。此染污及善心。應無種子",
    "T31n1596_002:0280b04": "及住處故。釋曰。生無色界者。謂解脫色界。",
    "T31n1596_002:0280b05": "染污及善心者。謂樂三摩提味。無種子及無",
    "T31n1596_002:0280b06": "住處者。謂無因及無依止。更有別義。若無",
    "T31n1596_002:0280b07": "種子何因而生。若無住處云何得依止住。彼",
    "T31n1596_002:0280b08": "心為阿梨耶識攝持故。從自種子生。即依止",
    "T31n1596_002:0280b09": "此識。由有依止故得相續住。",
    "T31n1596_002:0280b10": "論曰。若即於彼界中出世心現前。所餘世間",
    "T31n1596_002:0280b11": "心滅盡。便應滅離彼趣。釋曰。即於彼中若",
    "T31n1596_002:0280b12": "出世心現前。唯除此出世心。其餘皆是世間",
    "T31n1596_002:0280b13": "心。彼諸世間心皆不有故。便斷彼趣。即是",
    "T31n1596_002:0280b14": "不由功用得無餘涅槃。既無此理故。離阿梨",
    "T31n1596_002:0280b15": "耶識不成。",
    "T31n1596_002:0280b16": "論曰。若生非想非非想中。依無所有處。出",
    "T31n1596_002:0280b17": "世間心現前。即應捨離二趣。此出世識不依",
    "T31n1596_002:0280b18": "止非想非非想趣。亦不依止無所有處趣。依",
    "T31n1596_002:0280b19": "止涅槃處亦不成。釋曰。若於非想非非想",
    "T31n1596_002:0280b20": "處生。有時依無所有處。出世心現前。以彼",
    "T31n1596_002:0280b21": "處心明利故。非想非非想處心鈍故。於明利",
    "T31n1596_002:0280b22": "心處。修出世心現前。彼出世心依止。第一第",
    "T31n1596_002:0280b23": "二趣並不成。以此二地皆世間故。又別地生",
    "T31n1596_002:0280b24": "別地心現前依止二趣亦不成。由身有餘故。",
    "T31n1596_002:0280b25": "若此心以涅槃為依止亦不成。以如是等三",
    "T31n1596_002:0280b26": "種依止既不成。若離阿梨耶識。此出世心住",
    "T31n1596_002:0280b27": "於何處。",
    "T31n1596_002:0280b28": "論曰。若人造善造惡於捨命時。若離阿梨耶",
    "T31n1596_002:0280b29": "識。或上或下次第身冷不得成。是故若離一",
    "T31n1596_002:0280c01": "切種子果報識。生染污亦不成。釋曰。於中",
    "T31n1596_002:0280c02": "造善造惡。則有從上從下。身冷不同。以造善",
    "T31n1596_002:0280c03": "者上昇。為惡者下墜。是故若不許有阿梨耶",
    "T31n1596_002:0280c04": "識為攝持者。云何得如此身即隨冷。由阿梨",
    "T31n1596_002:0280c05": "耶識為攝持者故。或上或下次第放捨。隨所",
    "T31n1596_002:0280c06": "捨處則為死屍故。得身冷。",
    "T31n1596_002:0280c07": "攝大乘論釋論卷第二"
}