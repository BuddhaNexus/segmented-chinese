{
    "X81n1571_029:0668c11": "五燈全書卷第二十九",
    "X81n1571_029:0668c13": "京都聖感禪寺住持(臣)僧　(超永)　編輯",
    "X81n1571_029:0668c14": "京都古華嚴寺住持(臣)僧　(超揆)　較閱　進",
    "X81n1571_029:0668c15": "呈",
    "X81n1571_029:0668c16": "　　曹洞宗",
    "X81n1571_029:0668c17": "　　　青原下七世",
    "X81n1571_029:0668c18": "靈泉仁禪師法嗣",
    "X81n1571_029:0668c19": "郢州大陽慧堅禪師初在靈泉。入室次。泉問。甚麼處",
    "X81n1571_029:0668c20": "來。師曰。僧堂裏來。泉曰。為甚麼不築著露柱。師於言",
    "X81n1571_029:0668c21": "下有省　住後。僧問。如何是元旨。師曰。壁上挂錢財。",
    "X81n1571_029:0668c22": "　問如何是法王劒。師曰。腦後看　問如何是無相",
    "X81n1571_029:0668c23": "道場。師曰。佛殿裏懸幡　問不借時機用。如何話祖",
    "X81n1571_029:0668c24": "宗。師曰。老鼠齩腰帶　僧請益法身。師示偈曰。扶桑",
    "X81n1571_029:0669a01": "出日頭。黃河輥底流。六六三十六。陝府灌鐵牛。",
    "X81n1571_029:0669a02": "五峰遇禪師法嗣",
    "X81n1571_029:0669a03": "瑞州五峰紹禪師僧問。如何是第一義。師拍禪牀曰。",
    "X81n1571_029:0669a04": "若不是仙陀。千里萬里　問如何是祖師西來意。師",
    "X81n1571_029:0669a05": "曰。迢迢十萬餘。",
    "X81n1571_029:0669a06": "廣德義禪師法嗣",
    "X81n1571_029:0669a07": "襄州廣德延禪師謁先廣德作禮。問曰。如何是和尚",
    "X81n1571_029:0669a08": "密密處。義曰。隱身不必須巖谷。闤闠堆堆覩者稀。師",
    "X81n1571_029:0669a09": "曰。恁麼則酌水獻華去也。義曰。忽然雲霧靄。闍黎作",
    "X81n1571_029:0669a10": "麼生。師曰。採汲不虗施。義忻然曰。大眾。看取第二代",
    "X81n1571_029:0669a11": "住持　住後。僧問。如何是佛。師曰。披蓑倒騎牛。草深",
    "X81n1571_029:0669a12": "不露角　問如何是祖師西來意。師曰。魚躍無源水。",
    "X81n1571_029:0669a13": "鸚啼枯木花　問如何是常在底人。師曰。臘月死蛇",
    "X81n1571_029:0669a14": "當大路。觸著傷人不奈何　問如何是學人相契處。",
    "X81n1571_029:0669a15": "師曰。方木逗圓孔　問如何是大寂滅海。師曰。閙市",
    "X81n1571_029:0669a16": "走馬。不觸一人。曰如何是大通智勝佛。師曰。孤輪罷",
    "X81n1571_029:0669a17": "照妙峰頂。汝報巴猿莫斷腸　問如何是作無間業",
    "X81n1571_029:0669a18": "底人。師曰。猛火然鐺慣煑佛　師因事示偈曰。纔到",
    "X81n1571_029:0669a19": "洪山便跺根。四方八面不言論。他家自有眼雲志。蘆",
    "X81n1571_029:0669a20": "管橫吹宇宙喧　問如何是古佛心。師曰。多年曆日",
    "X81n1571_029:0669a21": "雖無用。犯著應須總滅門。曰或遇新曆日。又作麼生。",
    "X81n1571_029:0669a22": "師曰。運動修營無滯礙。何勞入市問孫臏　問時人",
    "X81n1571_029:0669a23": "有病醫王醫。醫王有病甚人醫。師展手曰。與我診候",
    "X81n1571_029:0669a24": "看。曰不會。師曰。須彌徒作藥。四海謾為湯　問向上",
    "X81n1571_029:0669b01": "一路千聖不傳。和尚還傳也無。師曰。鐵丸驀口塞。難",
    "X81n1571_029:0669b02": "得解吞人　問如何是佛法大意。師曰。雪寒向火。日",
    "X81n1571_029:0669b03": "暖隈陽　問如何是不落堦級底人。師曰。胎中童子",
    "X81n1571_029:0669b04": "眉如雪　問如何是不睡底眼。師曰。昨夜三更壁不",
    "X81n1571_029:0669b05": "開　問諦信底人。信個甚麼。師曰。莫道冰無火。斯須",
    "X81n1571_029:0669b06": "紅焰生　問如何是密室。師曰。茅茨當大道。歷劫沒",
    "X81n1571_029:0669b07": "人敲　問如何是異日已前人。師曰。萬年枯木鳥銜",
    "X81n1571_029:0669b08": "來　問懸崖峭峻。還具得失也無。師曰。忻逢良便好",
    "X81n1571_029:0669b09": "與一推　問牛頭未見四祖時如何。師曰。鮓甕乍開",
    "X81n1571_029:0669b10": "蠅咂咂。曰見後如何。師曰。底穿蕩盡冷湫湫。",
    "X81n1571_029:0669b11": "襄州廣德周禪師僧問。魚向深潭難避網龍居淺水",
    "X81n1571_029:0669b12": "却難尋時如何。師曰。徧體崐崙黑。通身一點霜　問",
    "X81n1571_029:0669b13": "貧子歸家時如何。師曰。入門不見面。處處故園春",
    "X81n1571_029:0669b14": "　問命盡祿絕時如何。師曰死。曰此人落歸何道。師曰。",
    "X81n1571_029:0669b15": "薰薰彌宇宙。爛壞莫能拈　問聞話不覺時如何。師",
    "X81n1571_029:0669b16": "曰。徧界沒聾人。誰是知音者。曰如何是知音者。師曰。",
    "X81n1571_029:0669b17": "斷絃續不得。歷劫響泠泠　問教中道。阿逸多不斷",
    "X81n1571_029:0669b18": "煩惱。不修禪定。佛記此人成佛無疑。此理如何。師曰。",
    "X81n1571_029:0669b19": "鹽又盡。炭又無。曰鹽盡炭無時如何。師曰。愁人莫向",
    "X81n1571_029:0669b20": "愁人說。說向愁人愁殺人　問如何得念念相應去。",
    "X81n1571_029:0669b21": "師曰。驚水魚龍散。曰念念相應後如何。師曰。海北天",
    "X81n1571_029:0669b22": "南各自行。不勞魚鴈通消息。",
    "X81n1571_029:0669b23": "石門蘊禪師法嗣",
    "X81n1571_029:0669b24": "襄州石門慧徹禪師僧問。從上諸聖。向甚麼處去也。",
    "X81n1571_029:0669c01": "師曰。露柱挂燈籠　問如何是和尚家風。師曰。解接",
    "X81n1571_029:0669c02": "無根樹。能挑海底燈　問如何是祖師西來意。師曰。",
    "X81n1571_029:0669c03": "少林澄九鼎。浪動百花新　問如何是佛法大意。師",
    "X81n1571_029:0669c04": "曰。三門外松樹子。見生見長　問三身中。那身是正。",
    "X81n1571_029:0669c05": "師曰。報化路頭橫鳥道。石人眼裏不栽花　問雲光",
    "X81n1571_029:0669c06": "作牛。意旨如何。師曰。陋巷不騎金色馬。回途却著破",
    "X81n1571_029:0669c07": "襴衫　問年窮歲盡時如何。師曰。東村王老夜燒錢",
    "X81n1571_029:0669c08": "　問一毫未發時如何。師曰。后羿不調弓。箭透三江",
    "X81n1571_029:0669c09": "口　問如何是佛。師曰。樵子度荒郊。騎牛草不露。曰",
    "X81n1571_029:0669c10": "如何是騎牛草不露。師曰。遮掩不得　問如何是靈",
    "X81n1571_029:0669c11": "利底物。師曰。古墓毒蛇頭戴角。又有如前問。師曰。維",
    "X81n1571_029:0669c12": "摩不離方丈室。文殊未到却先知。復有如前問。師曰。",
    "X81n1571_029:0669c13": "垢膩汗衫皂角洗　因令初領眾來參。師問。萬仞峰",
    "X81n1571_029:0669c14": "頭石牛吼。穿雲渡水意如何。初無對。師曰。山僧住持",
    "X81n1571_029:0669c15": "事大。參堂去。師後令僧下語。或曰。久嚮和尚。或曰訪",
    "X81n1571_029:0669c16": "道尋師明的旨。覺了根源顯異機。師曰。當時初上座。",
    "X81n1571_029:0669c17": "若下得這語。不將他作參學人　上堂。一切眾生。本",
    "X81n1571_029:0669c18": "源佛性。譬如朗月當空。祇為浮雲翳障。不得顯現。為",
    "X81n1571_029:0669c19": "明為照。為道為路。為舟為楫。為依為止。一切眾生本",
    "X81n1571_029:0669c20": "源佛性。亦復如是。時汾陽昭在眾。出問。朗月海雲遮",
    "X81n1571_029:0669c21": "不得。舒光直透水晶宮時如何。師曰。石壁山河非障",
    "X81n1571_029:0669c22": "礙。閻浮界外任昇騰。昭曰。恁麼則千聖共傳無底鉢。",
    "X81n1571_029:0669c23": "時人皆唱太平歌。師曰。太平曲子如何唱。昭曰。不墮",
    "X81n1571_029:0669c24": "五音。非關六律。師曰。道有人和得麼。昭曰。請和尚不",
    "X81n1571_029:0670a01": "悋慈悲。師曰。仁者善自保任。",
    "X81n1571_029:0670a02": "含珠哲禪師法嗣",
    "X81n1571_029:0670a03": "洋州龍穴山和尚僧問。如何是西來意。師曰。騎虎唱",
    "X81n1571_029:0670a04": "巴歌　問既是善知識。為甚麼却與土地燒錢。師曰。",
    "X81n1571_029:0670a05": "彼上人者。難為酬對。",
    "X81n1571_029:0670a06": "唐州大乘山和尚僧問。枯樹逢春時如何。師曰。世間",
    "X81n1571_029:0670a07": "希有　問如何是四方八面事。師曰。升子裏[跳-兆+孛]跳。斗",
    "X81n1571_029:0670a08": "子內轉身。",
    "X81n1571_029:0670a09": "襄州延慶院歸曉慧廣禪師僧問。言語道斷時如何。",
    "X81n1571_029:0670a10": "師曰。兩重公案。曰如何領會。師曰。分明舉似　問如",
    "X81n1571_029:0670a11": "何是鳳山境。師曰。好生看取。曰如何是境中人。師曰。",
    "X81n1571_029:0670a12": "識麼。",
    "X81n1571_029:0670a13": "襄州含珠山真禪師僧問。師唱誰家曲。宗風嗣阿誰。",
    "X81n1571_029:0670a14": "師曰。含珠密意。同道者知。曰恁麼則不假羽翼。便登",
    "X81n1571_029:0670a15": "霄漢去也。師曰。鈍　問古鏡未磨時如何。師曰。昧不",
    "X81n1571_029:0670a16": "得。曰磨後如何。師曰。黑如漆。",
    "X81n1571_029:0670a17": "紫陵一禪師法嗣",
    "X81n1571_029:0670a18": "并州廣福道隱禪師僧問。如何是指南一路。師曰。妙",
    "X81n1571_029:0670a19": "引靈機事。澄波顯異輪　問三家同到請。未審赴誰",
    "X81n1571_029:0670a20": "家。師曰。月印千江水。門門盡有僧。",
    "X81n1571_029:0670a21": "鳳翔紫陵微禪師初到夾山。山問。近離甚處。師曰。向",
    "X81n1571_029:0670a22": "北。山曰。是何宗徒。師曰。昔日老胡師子吼。頂門一裂",
    "X81n1571_029:0670a23": "至如今　住後。僧問。如何是紫陵境。師曰。寂照燈光",
    "X81n1571_029:0670a24": "夜已深。曰如何是境中人。師曰。猿啼虎嘯　問寶劒",
    "X81n1571_029:0670b01": "未出匣時如何。師曰。磐陀石上栽松栢　問如何是",
    "X81n1571_029:0670b02": "大猛烈底人。師曰。石牛步步火中行。返顧休銜日中",
    "X81n1571_029:0670b03": "草。曰如何是五逆底人。師曰。放火夜燒無相宅。天明",
    "X81n1571_029:0670b04": "戴帽入長安。曰如何是孝順底人。師曰。步步手提無",
    "X81n1571_029:0670b05": "米飯。斂手堂前不舉頭　問如何是祖師西來意。師",
    "X81n1571_029:0670b06": "曰。紅爐焰上碧波流。",
    "X81n1571_029:0670b07": "興元府大浪和尚僧問。既是喝河神。為甚麼被水推",
    "X81n1571_029:0670b08": "却。師曰。隨流始得妙。住岸却成迷。",
    "X81n1571_029:0670b09": "洪州東禪和尚僧問。如何是密室。師曰。江求深七尺。",
    "X81n1571_029:0670b10": "曰如何是密室中人。師曰。此去江南三十步　問如",
    "X81n1571_029:0670b11": "何是新吳劒。師作㧞劒勢。",
    "X81n1571_029:0670b12": "同安威禪師法嗣",
    "X81n1571_029:0670b13": "陳州石鏡和尚僧問。石鏡未磨。還鑒照否。師曰。前生",
    "X81n1571_029:0670b14": "是因。今生是果。",
    "X81n1571_029:0670b15": "青原下八世",
    "X81n1571_029:0670b16": "谷隱靜禪師法嗣",
    "X81n1571_029:0670b17": "襄州谷隱知儼宗教禪師登州人。僧問。師唱誰家曲。",
    "X81n1571_029:0670b18": "宗風嗣阿誰。師曰。白雲南。傘葢北　問如何是迦葉",
    "X81n1571_029:0670b19": "親聞底事。師曰。速須吐却　問如何是諸佛照不著",
    "X81n1571_029:0670b20": "處。師曰。問這山鬼窟作麼。曰照著後如何。師曰。咄精",
    "X81n1571_029:0670b21": "怪　問千山萬水如何登涉。師曰。舉步便千里萬里。",
    "X81n1571_029:0670b22": "曰不舉步時如何。師曰。亦千里萬里。",
    "X81n1571_029:0670b23": "襄州普寧院法顯禪師僧問。曩劫共住。為甚麼不識",
    "X81n1571_029:0670b24": "親疎。師曰誰。曰更待某甲道。師曰。將謂不領話　問",
    "X81n1571_029:0670c01": "千山萬水如何登陟。師曰。青霄無間路。到者不迷機。",
    "X81n1571_029:0670c02": "同安志禪師法嗣",
    "X81n1571_029:0670c03": "鼎州梁山緣觀禪師僧問。如何是和尚家風。師曰。益",
    "X81n1571_029:0670c04": "陽水急魚行澀。白鹿松高鳥泊難　問家賊難防時",
    "X81n1571_029:0670c05": "如何。師曰。識得不為冤。曰識得後如何。師曰。貶向無",
    "X81n1571_029:0670c06": "生國裏。曰莫是他安身立命處也無。師曰。死水不藏",
    "X81n1571_029:0670c07": "龍。曰如何是活水龍。師曰。興波不作浪。曰忽然傾湫",
    "X81n1571_029:0670c08": "倒嶽時如何。師下座把住曰。莫教濕却老僧袈裟角",
    "X81n1571_029:0670c09": "　問師唱誰家曲。宗風嗣阿誰。師曰。龍生龍子。鳳生",
    "X81n1571_029:0670c10": "鳳兒　問如何是從上傳來底事。師曰。渡水西僧無",
    "X81n1571_029:0670c11": "膝袴。背駝梵夾不持經　問如何是正法眼。師曰。南",
    "X81n1571_029:0670c12": "華裏。曰為甚在南華裏。師曰。為汝問正法眼　問如",
    "X81n1571_029:0670c13": "何是學人自己。師曰。寰中天子。塞外將軍。曰便恁麼",
    "X81n1571_029:0670c14": "去時如何。師曰。朗月懸空。室中暗坐　問如何是衲",
    "X81n1571_029:0670c15": "衣下事。師曰。密　師與瑞長老坐次。僧問。二尊不竝",
    "X81n1571_029:0670c16": "化。為甚兩人居方丈。師曰。一亦非　有偈曰。梁山一",
    "X81n1571_029:0670c17": "曲歌。挌外人難和。十載訪知音。未甞逢一個　問亡",
    "X81n1571_029:0670c18": "僧遷化。向甚麼處去。師曰。亡僧幾時遷化。曰爭奈相",
    "X81n1571_029:0670c19": "送何。師曰。紅爐燄上絛絲縷。靉靆雲中不點頭　上",
    "X81n1571_029:0670c20": "堂。垂鈎四海。祇鈎獰龍。挌外玄機。為尋知己　上堂。",
    "X81n1571_029:0670c21": "垂絲千尺。意在深潭。一句橫空。白雲自異。孤舟獨棹。",
    "X81n1571_029:0670c22": "不犯清波。海上橫行。罕逢明鑒　問如何是衲衣下",
    "X81n1571_029:0670c23": "事。師曰。眾聖莫顯　師臨寂。示偈曰。紅燄藏吾身。何",
    "X81n1571_029:0670c24": "須塔用新。有人相肯重。灰裏邈全真。",
    "X81n1571_029:0671a01": "歸宗章禪師法嗣",
    "X81n1571_029:0671a02": "東京普淨院常覺禪師陳留李氏子。幼業儒。無干祿",
    "X81n1571_029:0671a03": "意。志樂山水。初訪歸宗。聞法省悟。遂求出家。未幾。歸",
    "X81n1571_029:0671a04": "宗將順寂。召師。撫之曰。汝於法有緣。他後濟眾人。莫",
    "X81n1571_029:0671a05": "測其量也。仍以披剃事。囑諸門人。師至後梁乾化壬",
    "X81n1571_029:0671a06": "申落髮。明年。納戒於東林寺甘露壇。尋遊五臺山。還",
    "X81n1571_029:0671a07": "都。於麗景門外。獨居二載間。有北鄰信士張生者。請",
    "X81n1571_029:0671a08": "師供養。張素探元理。因叩師垂誨。師乃隨宜開誘。張",
    "X81n1571_029:0671a09": "生於言下悟入。設榻留宿。至深夜。與妻竊窺之。見師",
    "X81n1571_029:0671a10": "體徧一榻。頭足俱出。及令婢僕視之。即如常。倍加欽",
    "X81n1571_029:0671a11": "慕。曰弟子夫婦垂老。今願割宅之前堂。以裨丈室。師",
    "X81n1571_029:0671a12": "欣然受之。至後唐天成戊子。遂成大院。賜額曰普淨。",
    "X81n1571_029:0671a13": "師以時機淺昧。難任極旨。苟啟之非器。令彼招謗讟",
    "X81n1571_029:0671a14": "之咎。我寧不務開法。每月三八施浴。僧道萬計　師",
    "X81n1571_029:0671a15": "嘗謂諸徒曰。但得慧門無壅。則福何滯哉　一日給",
    "X81n1571_029:0671a16": "事中陶穀。入院致禮而問。經云。離一切相。則名諸佛。",
    "X81n1571_029:0671a17": "今目前諸相紛然。如何離得。師曰。給事見個甚麼。陶",
    "X81n1571_029:0671a18": "欣然仰重。自是王公大人。屢薦章服師號。皆却而不",
    "X81n1571_029:0671a19": "受　宋太祖開寶辛未十二月二日示疾。十一日告",
    "X81n1571_029:0671a20": "眾。囑付訖。右脇而化。壽七十六。臘五十六。",
    "X81n1571_029:0671a21": "護國遠禪師法嗣",
    "X81n1571_029:0671a22": "懷安軍雲頂德敷禪師初參護國。問曰。直截根源佛",
    "X81n1571_029:0671a23": "所印。摘葉導枝我不能時如何。國曰。罷攀雲樹三秋",
    "X81n1571_029:0671a24": "果。休弄碧潭孤月輪。師乃頓釋所疑　成都帥。請就",
    "X81n1571_029:0671b01": "衙陞座。有樂營將。出禮拜。起回顧下馬臺曰。一口吸",
    "X81n1571_029:0671b02": "盡西江水即不問。請師吞却堦前下馬臺。師展兩手",
    "X81n1571_029:0671b03": "唱曰。細抹將來。營將猛省。",
    "X81n1571_029:0671b04": "大陽堅禪師法嗣",
    "X81n1571_029:0671b05": "襄州石門聰禪師僧問。大陽遷化。向甚麼處去。師曰。",
    "X81n1571_029:0671b06": "騎牛不戴帽。正坐不偏行。",
    "X81n1571_029:0671b07": "潭州北禪契念禪師僧問。如何是大道之源。師曰。眾",
    "X81n1571_029:0671b08": "流混不得。曰獨脫事如何。師曰。穿雲透石　問如何",
    "X81n1571_029:0671b09": "是不墜古今句。師曰。十五十六。日月相逐。",
    "X81n1571_029:0671b10": "石門徹禪師法嗣",
    "X81n1571_029:0671b11": "襄州石門紹遠禪師初在石門作田頭。門問。如何是",
    "X81n1571_029:0671b12": "田頭水牯牛。師曰。角轉轟天地。朝陽處處春。他日門",
    "X81n1571_029:0671b13": "又問。水牯牛安樂否。師曰。水草不曾虧。曰田中事作",
    "X81n1571_029:0671b14": "麼生。師曰。深耕淺種。曰如法著。師曰。某甲不曾取次",
    "X81n1571_029:0671b15": "　住後。僧問。師唱誰家曲。宗風嗣阿誰。師曰。十方無",
    "X81n1571_029:0671b16": "異路。揭覺鳳林前　問先師已歸鴈塔去。當陽一句",
    "X81n1571_029:0671b17": "請師宣。師曰。修羅掌內擎日月。夜义足下蹋泥龍",
    "X81n1571_029:0671b18": "　問金龍不吐凡間霧。請師舉唱鳳凰機。師曰。白眉不",
    "X81n1571_029:0671b19": "展手。長安路坦平　問如何是西來意。師曰。布袋盛",
    "X81n1571_029:0671b20": "烏龜　問如何是石門境。師曰。孤峰對鳳嶺。曰如何",
    "X81n1571_029:0671b21": "是境中人。師曰。巖中殘雪。處處分輝　問如何是和",
    "X81n1571_029:0671b22": "尚密作用。師曰。滴瀝非旨趣。千山不露身　問四方",
    "X81n1571_029:0671b23": "八面來時如何。師曰。赤脚波斯鼻嗅天　問亡僧遷",
    "X81n1571_029:0671b24": "化。向甚麼處去。師曰。灰飛煙滅。白骨連天　師與病",
    "X81n1571_029:0671c01": "僧灸次。僧問。正當與麼時如何。師曰。通元一脉。大似",
    "X81n1571_029:0671c02": "流星　問如何是古佛心。師曰。白牛露地臥青溪",
    "X81n1571_029:0671c03": "　問生死之河。如何過得。師曰。風吹荷葉浮萍草　問",
    "X81n1571_029:0671c04": "如何是教外別傳一句。師曰。羊頭車子入長安　問",
    "X81n1571_029:0671c05": "生死浪前如何話道。師曰。手袋橫身絕青啄。清溪常",
    "X81n1571_029:0671c06": "臥太陽春　問如何是道。師曰。山深水冷。曰如何是",
    "X81n1571_029:0671c07": "道中人。師曰。金槌擊金鼓　問天陰日不出。光輝何",
    "X81n1571_029:0671c08": "處去。師曰。鐵蛇橫大路。通身黑似煙　問如何是宗",
    "X81n1571_029:0671c09": "乘中一句。師曰。石火夜燒山。大地齊合掌　問如何",
    "X81n1571_029:0671c10": "是祖師西來意。師曰。石牛攔古路。木馬驟高樓。",
    "X81n1571_029:0671c11": "潭州北禪懷感禪師僧問。如何是諸聖為人底句。師",
    "X81n1571_029:0671c12": "曰。紅輪當萬戶。光燭本無心　問師唱誰家曲。師曰。",
    "X81n1571_029:0671c13": "石戶不留心。洞元通妙的　問如何是佛。師曰。尺短",
    "X81n1571_029:0671c14": "寸長。",
    "X81n1571_029:0671c15": "鄂州靈竹守珍禪師僧問。如何是西來意。師曰。錫帶",
    "X81n1571_029:0671c16": "連天雪。瓶添大地泉　問。迷悟不入諸境時如何。師",
    "X81n1571_029:0671c17": "曰。境從何來。曰恁麼則無諸境去也。師曰。龍頭蛇尾",
    "X81n1571_029:0671c18": "漢。",
    "X81n1571_029:0671c19": "舒州四面山津禪師僧問。如何是佛。師曰。王字不著",
    "X81n1571_029:0671c20": "點。曰學人不會。師曰。點　問如何是祖師西來意。師",
    "X81n1571_029:0671c21": "曰。山寒水冷　師有拄杖頌曰。四面一條杖。當機驗",
    "X81n1571_029:0671c22": "龍象。頭角稍低昂。電光臨背上。",
    "X81n1571_029:0671c23": "嘉州承天義懃禪師僧問。如何是承天境。師曰。兩江",
    "X81n1571_029:0671c24": "夾却青盲漢。一帶山藏赤脚蠻　問如何是諦實之",
    "X81n1571_029:0672a01": "言。師曰。措大巾子黑。",
    "X81n1571_029:0672a02": "鳳翔府青峰義誠禪師僧問。三際不生。是何人境界。",
    "X81n1571_029:0672a03": "師曰。白雲連雪嶽。明月混魚鉤。曰未審向上更有事",
    "X81n1571_029:0672a04": "也無。師曰有。曰如何是向上事。師曰。靈光爍破瑠璃",
    "X81n1571_029:0672a05": "色。大地明來絕點痕　問如何是青峰家風。師曰。向",
    "X81n1571_029:0672a06": "火喫甜瓜。",
    "X81n1571_029:0672a07": "襄州廣德山智端禪師僧問。牛頭未見四祖時如何。",
    "X81n1571_029:0672a08": "師曰。著衣喫飯。曰見後如何。師曰。著衣喫飯　問如",
    "X81n1571_029:0672a09": "何是廣德山。師曰。當陽花易發。背陰雪難消。曰如何",
    "X81n1571_029:0672a10": "是山中人。師曰。朝霞不出門。暮霞行千里。",
    "X81n1571_029:0672a11": "襄陽石門筠首座太原人。自至石門。逾三十年。叢林",
    "X81n1571_029:0672a12": "慕之。有僧請喫茶次。問如何是首座為人一著子。師",
    "X81n1571_029:0672a13": "曰。適來猶記得。曰即今又如何。師曰。好生點茶來",
    "X81n1571_029:0672a14": "　一日荷鉏入園。僧問。三身中。那一身去作務。師拄鉏",
    "X81n1571_029:0672a15": "而立。僧曰。莫便當也無。師擕鉏便行。",
    "X81n1571_029:0672a16": "青原下九世",
    "X81n1571_029:0672a17": "谷隱儼禪師法嗣",
    "X81n1571_029:0672a18": "襄州谷隱契崇禪師僧問。如何是祖師西來意。師曰。",
    "X81n1571_029:0672a19": "北人皮裘南人著。曰學人不會。此理如何。師曰。聾人",
    "X81n1571_029:0672a20": "側耳瘂人歌。",
    "X81n1571_029:0672a21": "梁山觀禪師法嗣",
    "X81n1571_029:0672a22": "郢州大陽山警玄禪師江夏張氏子。依智通出家。十",
    "X81n1571_029:0672a23": "九為大僧。聽圓覺了義。講席無能及者。遂遊方。初到",
    "X81n1571_029:0672a24": "梁山。問如何是無相道場。山指觀音曰。這個是吳處",
    "X81n1571_029:0672b01": "士畫。師擬進語。山急索曰。這個是有相底。那個是無",
    "X81n1571_029:0672b02": "相底。師遂有省。便禮拜。山曰。何不道取一句。師曰。道",
    "X81n1571_029:0672b03": "即不辭。恐上紙筆。山笑曰。此語上碑去在。師獻偈曰。",
    "X81n1571_029:0672b04": "我昔初機學道迷。萬水千山覓見知。明今辨古終難",
    "X81n1571_029:0672b05": "會。直說無心轉更疑。蒙師點出秦時鏡。照見父母未",
    "X81n1571_029:0672b06": "生時。如今覺了何所得。夜放烏雞帶雪飛。山謂。洞上",
    "X81n1571_029:0672b07": "之宗可倚。一時聲價籍籍。山歿辭塔。謁大陽堅。堅讓",
    "X81n1571_029:0672b08": "席使主之　僧問。如何是大陽境。師曰。羸鶴老猿啼",
    "X81n1571_029:0672b09": "谷韻。瘦松寒竹鎖青煙。曰如何是境中人。師曰。作麼",
    "X81n1571_029:0672b10": "作麼。曰如何是和尚家風。師曰。滿瓶傾不出。大地沒",
    "X81n1571_029:0672b11": "機人　上堂。嵯峨萬仞。鳥道難通。劒刃輕冰。誰當履",
    "X81n1571_029:0672b12": "踐。宗乘妙句。語路難陳。不二法門。淨名杜口。所以達",
    "X81n1571_029:0672b13": "磨西來。九年面壁。始遇知音。大陽今日。也大無端。珍",
    "X81n1571_029:0672b14": "重　問如何是透法身句。師曰。大洋海底紅塵起。須",
    "X81n1571_029:0672b15": "彌頂上水橫流　師問僧。甚處來。曰洪山。師曰。先師",
    "X81n1571_029:0672b16": "在麼。曰在。師曰。在即不無。請渠出來。我要相見。僧曰",
    "X81n1571_029:0672b17": "聻。師曰。這個猶是侍者。僧無對。師曰。喫茶去　上堂。",
    "X81n1571_029:0672b18": "諸禪德。須明平常無生句。妙玄無私句。體明無盡句。",
    "X81n1571_029:0672b19": "第一句通一路。第二句無賓主。第三句兼帶去。一句",
    "X81n1571_029:0672b20": "道得。師子嚬呻。二句道得。師子返擲。三句道得。師子",
    "X81n1571_029:0672b21": "踞地。縱也周徧十方。擒也一時坐斷。正當恁麼時。作",
    "X81n1571_029:0672b22": "麼生通得個消息。若不通得個消息。來朝更獻楚王",
    "X81n1571_029:0672b23": "看。問如何是平常無生句。師曰。白雲覆青山。青山頂",
    "X81n1571_029:0672b24": "不露。曰如何是妙元無私句。師曰。寶殿無人不侍立。",
    "X81n1571_029:0672c01": "不種梧桐免鳳來。曰如何是體明無盡句。師曰。手指",
    "X81n1571_029:0672c02": "空時天地轉。回途石馬出紗籠。曰如何是師子嚬呻。",
    "X81n1571_029:0672c03": "師曰。終無回顧意。爭肯落平常。曰如何是師子返擲。",
    "X81n1571_029:0672c04": "師曰。周旋往返全歸父。繁興大用體無虧。曰如何是",
    "X81n1571_029:0672c05": "師子踞地。師曰。迥絕去來機。古今無變異　問如何",
    "X81n1571_029:0672c06": "是大達底人。師曰。虗空類不得。曰如何是清淨法身。",
    "X81n1571_029:0672c07": "師曰。白牛吐雪彩。黑馬上烏雞　上堂。撒手那邊千",
    "X81n1571_029:0672c08": "聖外。祖堂少室長根芽。鷺倚雪巢猶自可。更看白馬",
    "X81n1571_029:0672c09": "入蘆花　上堂。夜半烏雞抱鵠卵。天明起來生老鸛。",
    "X81n1571_029:0672c10": "鶴毛鷹觜鷺鷥身。却共烏鵶為侶伴。高入煙霄。低飛",
    "X81n1571_029:0672c11": "柳岸。向晚歸來子細看。依俙恰似雲中鴈　師嘗釋",
    "X81n1571_029:0672c12": "曹山三種墮曰。此三語須明得轉位始得。一作水牯",
    "X81n1571_029:0672c13": "牛是類墮。師曰。是沙門轉身語。是異類中事。若不曉",
    "X81n1571_029:0672c14": "此意。即有所滯。直是要伊一念無私。即有出身之路。",
    "X81n1571_029:0672c15": "二不受食是尊貴墮。師曰。須知那邊了却來。這邊行",
    "X81n1571_029:0672c16": "履。若不虗此位。即坐在尊貴。三不斷聲色是隨墮。師",
    "X81n1571_029:0672c17": "曰。以不明聲色故。隨處墮。須向聲色裏。有出身之路。",
    "X81n1571_029:0672c18": "作麼生是聲色外一句。乃曰。聲不自聲。色不自色。故",
    "X81n1571_029:0672c19": "云。不斷指掌。當指何掌也　五位頌曰。正中偏。一輪",
    "X81n1571_029:0672c20": "皎潔正當天。宛轉虗元事不彰。明暗祇在影中圓。偏",
    "X81n1571_029:0672c21": "中正。休觀朗月秦時鏡。隱隱猶如日下燈。明暗混融",
    "X81n1571_029:0672c22": "誰辨影。正中來。脉路元元絕迂迴。靜照無私隨處現。",
    "X81n1571_029:0672c23": "如行鳥道入廛開。兼中至。法法無依即智智。橫身物",
    "X81n1571_029:0672c24": "外兩不傷。妙用元元善周備。兼中到。叶路當風無中",
    "X81n1571_029:0673a01": "道。莫守寒巖異草青。坐却白雲宗不妙　師神觀奇",
    "X81n1571_029:0673a02": "偉。有威重。從兒稚中。日祇一食。自以先德付授之重。",
    "X81n1571_029:0673a03": "足不越限。脇不至席。年八十。嘆無可以繼者。遂作偈。",
    "X81n1571_029:0673a04": "并皮履布直裰。寄浮山遠。使代為求法器。偈曰。楊廣",
    "X81n1571_029:0673a05": "山頭草。憑君待價焞。異苗翻茂處。深密固靈根。偈尾",
    "X81n1571_029:0673a06": "曰。得法者潛眾十年。方可闡揚。遠拜而受之。遂贊師",
    "X81n1571_029:0673a07": "像曰。黑狗爛銀蹄。白象崑崙騎。於斯二無礙。木馬火",
    "X81n1571_029:0673a08": "中嘶　師于宋仁宗天聖丁卯七月十九。陞座辭眾。",
    "X81n1571_029:0673a09": "又以偈寄侍郎王睹。其略曰。吾年八十五。修因至於",
    "X81n1571_029:0673a10": "北。問我歸何處。頂相終難覩。停筆而化。壽八十五。臘",
    "X81n1571_029:0673a11": "六十六。塔本山。",
    "X81n1571_029:0673a12": "鼎州梁山巖禪師僧問。如何是祖師西來意。師曰。新",
    "X81n1571_029:0673a13": "羅附子。蜀地當歸。",
    "X81n1571_029:0673a14": "澧州藥山利昱禪師上堂。山河大地。日月星辰。與諸",
    "X81n1571_029:0673a15": "上座同生。三世諸佛。與諸上座同參。三藏聖教。與諸",
    "X81n1571_029:0673a16": "上座同時。還信得及麼。若也信得及。陝府鐵牛。吞却",
    "X81n1571_029:0673a17": "乾呻。雖然如是。被法身礙却。轉身不得。須知有出身",
    "X81n1571_029:0673a18": "之路。作麼生是諸上座出身之路。道道。良久曰。若道",
    "X81n1571_029:0673a19": "不得。永沉苦海。珍重　僧問。挌外之談。乞師垂示。師",
    "X81n1571_029:0673a20": "曰。要道也不難。曰恁麼則萬仞碧潭。許垂一線也。師",
    "X81n1571_029:0673a21": "曰。大眾笑你。",
    "X81n1571_029:0673a22": "鼎州羅紋得珍山主僧問。親切處。乞師指示。師曰。老",
    "X81n1571_029:0673a23": "僧元是廣南人。",
    "X81n1571_029:0673a24": "石門遠禪師法嗣",
    "X81n1571_029:0673b01": "潭州道吾契詮禪師僧問。師唱誰家曲。宗風嗣阿誰。",
    "X81n1571_029:0673b02": "師曰。鳳嶺無私曲。如今天下傳。曰如何是道吾境。師",
    "X81n1571_029:0673b03": "曰。溪花含玉露。庭果落金臺。曰如何是境中人。師曰。",
    "X81n1571_029:0673b04": "擁爐被古衲。曝日枕山根　問牛頭未見四祖時如",
    "X81n1571_029:0673b05": "何。師曰。玉上青繩。曰見後如何。師曰。紅爐焰裏冰。",
    "X81n1571_029:0673b06": "懷安軍雲預山鑒禪師僧問。雪點紅爐。請師驗的。師",
    "X81n1571_029:0673b07": "曰。玉婆煑[飢-几+追]。曰爭奈即今何。師曰。猶嫌少在。",
    "X81n1571_029:0673b08": "鄧州廣濟方禪師僧問。如何是佛。師曰。騎牛趂春草。",
    "X81n1571_029:0673b09": "背却少年爺　問寶劒未磨時如何。師曰。烏龜啗黑",
    "X81n1571_029:0673b10": "豆。曰磨後如何。師曰。庭拄挂燈籠。曰如何是修行。師",
    "X81n1571_029:0673b11": "曰。庭柱傷寒。",
    "X81n1571_029:0673b12": "果州青居浩昇禪師僧問。師唱誰家曲。宗風嗣阿誰。",
    "X81n1571_029:0673b13": "師曰。金雞啼石戶。得意逐波清。曰未審是誰之子。師",
    "X81n1571_029:0673b14": "曰。謝汝就門罵詈。",
    "X81n1571_029:0673b15": "北禪感禪師法嗣",
    "X81n1571_029:0673b16": "濠州南禪聰禪師僧問。如何是西來意。師曰。冬月深",
    "X81n1571_029:0673b17": "林雨。三春平地風　問如何是大道根源。師曰。雲興",
    "X81n1571_029:0673b18": "當午夜。石虎呌連霄。",
    "X81n1571_029:0673b19": "青原下十世",
    "X81n1571_029:0673b20": "太陽玄禪師法嗣",
    "X81n1571_029:0673b21": "郢州興陽清剖禪師在太陽作園頭。種瓜次。陽問。甜",
    "X81n1571_029:0673b22": "瓜何時得熟。師曰。即今熟爛了也。曰揀甜底摘來。師",
    "X81n1571_029:0673b23": "曰。與甚麼人喫。曰不入園者。師曰。未審不入園者。還",
    "X81n1571_029:0673b24": "喫也無。曰汝還識伊麼。師曰。雖然不識。不得不與。陽",
    "X81n1571_029:0673c01": "笑而去　住後上堂。西來大道。理絕百非。句裏投機。",
    "X81n1571_029:0673c02": "全乖妙旨。不已而已。有屈祖宗。豈況忉忉有何所益。",
    "X81n1571_029:0673c03": "雖然如是。事無一向。且於唱教門中。通一線道。大家",
    "X81n1571_029:0673c04": "商量　僧問。娑竭出海乾坤震。覿面相呈事若何。師",
    "X81n1571_029:0673c05": "曰。金翅鳥王當宇宙。個中誰是出頭人。曰忽遇出頭",
    "X81n1571_029:0673c06": "時。又作麼生。師曰。似鶻提鳩。君不信。髑髏前驗始知",
    "X81n1571_029:0673c07": "真。曰恁麼則叉手當胸。退身三步也。師曰。須彌坐下",
    "X81n1571_029:0673c08": "烏龜子。莫待重遭點額回　問從上諸聖。向甚麼處",
    "X81n1571_029:0673c09": "去。師曰。月照千江靜。孤燈海底明　鄭金部問。和尚",
    "X81n1571_029:0673c10": "甚麼時開堂。師曰。不歷僧祇數。日月未生前　師臥",
    "X81n1571_029:0673c11": "疾次。大陽問。是身如泡幻。泡幻中成辦。若無個泡幻。",
    "X81n1571_029:0673c12": "大事無由辦。若要大事辦。識取個泡幻。作麼生。師曰。",
    "X81n1571_029:0673c13": "猶是這邊事。陽曰。那邊事作麼生。師曰。匝地紅輪秀。",
    "X81n1571_029:0673c14": "海底不栽花。陽笑曰。乃爾惺惺耶。師喝曰。將謂我忘",
    "X81n1571_029:0673c15": "却。竟爾趨寂。",
    "X81n1571_029:0673c16": "南嶽福嚴審承禪師侍立太陽次。陽曰。有一人徧身",
    "X81n1571_029:0673c17": "紅爛。臥在荊棘林中。周匝火圍。若親近得此人。大敞",
    "X81n1571_029:0673c18": "鄽開。若親近不得。時中以何為據。師曰。六根不具。七",
    "X81n1571_029:0673c19": "識不全。陽曰。你教伊出來。我要見伊。師曰。適來別無",
    "X81n1571_029:0673c20": "左右祇對和尚。陽曰。官不容針。師便禮拜(師。後至華嚴隆處。舉",
    "X81n1571_029:0673c21": "前話。隆曰。冷如毛粟。細如冰雪)　李相公特上山。問如何是祖師西",
    "X81n1571_029:0673c22": "來意。師指庭前栢樹。公如是三問。師如是三答。公欣",
    "X81n1571_029:0673c23": "然。乃有頌曰。出沒雲閑滿太虗。元來真相一塵無。重",
    "X81n1571_029:0673c24": "重請問西來意。唯指庭前栢一株。",
    "X81n1571_029:0674a01": "惠州羅浮山顯如禪師初到太陽。陽問。汝是甚處人。",
    "X81n1571_029:0674a02": "師曰益州。陽曰。此去幾里。師曰。五千里。陽曰。你與麼",
    "X81n1571_029:0674a03": "來。還會踏著麼。師曰。不曾踏著。陽曰。汝解騰空那。師",
    "X81n1571_029:0674a04": "曰。不解騰空。陽曰。爭得到這裏。師曰。步步不迷方。通",
    "X81n1571_029:0674a05": "身無辨處。陽曰。汝得超方三昧耶。師曰。聖心不可得。",
    "X81n1571_029:0674a06": "三昧豈彰名。陽曰。如是如是。汝應信此。即本體全彰。",
    "X81n1571_029:0674a07": "理事不二。善自護持　住後。僧問。如何是羅浮境。師",
    "X81n1571_029:0674a08": "曰。突兀侵天際。巍峨鎮海涯。曰如何是境中人。師曰。",
    "X81n1571_029:0674a09": "頂上白雲散。足下黑煙生。",
    "X81n1571_029:0674a10": "襄州白馬歸喜禪師初問太陽。學人蒙昧。乞指個入",
    "X81n1571_029:0674a11": "路。陽良久。乃召師。師應諾。陽曰。與你個入路。師於言",
    "X81n1571_029:0674a12": "下有省。住後。僧問。如何是佛法大意。師曰。善犬帶牌",
    "X81n1571_029:0674a13": "　問如龜藏六時如何。師曰。布袋裏弓箭　問不著",
    "X81n1571_029:0674a14": "佛求。不著法求。當於何求。師曰。村人跪拜石師子。曰",
    "X81n1571_029:0674a15": "意旨如何。師曰。社樹下設齋　上堂。急走即蹉過。慢",
    "X81n1571_029:0674a16": "行趂不上。沒量大衲僧。無計奈何。有多口饒舌底出",
    "X81n1571_029:0674a17": "來。僧問。一句即不問。如何是半句。師曰。投身擲下。曰",
    "X81n1571_029:0674a18": "這個是一句也。師曰。半句也摸不著　問如何是閴",
    "X81n1571_029:0674a19": "寂之門。師曰。莫閙莫閙。",
    "X81n1571_029:0674a20": "郢州大陽慧禪師僧問。漢君七十二陣。大霸寰中。和",
    "X81n1571_029:0674a21": "尚臨筵。不施寸刃。承誰恩力。師曰。杲日當軒際。森羅",
    "X81n1571_029:0674a22": "一樣觀。曰恁麼則金烏凝秀色。玉兔瑞雲深。師曰。滴",
    "X81n1571_029:0674a23": "瀝無私旨。通方一念元　問如何是和尚家風。師曰。",
    "X81n1571_029:0674a24": "麤布直裰重重補。日用鉏頭旋旋揩。曰向上客來。如",
    "X81n1571_029:0674b01": "何祇待。師曰。要用便用　問如何是西來意。師曰。日",
    "X81n1571_029:0674b02": "出東方。月落西戶。復示頌曰朝朝日出東方。夜夜月",
    "X81n1571_029:0674b03": "落西戶。如今大宋官家。盡是金枝玉樹。",
    "X81n1571_029:0674b04": "越州雲門山靈運寶印禪師上堂。夜來雲雨散長空。",
    "X81n1571_029:0674b05": "月在森羅萬象中。萬象靈光無內外。當明一句若為",
    "X81n1571_029:0674b06": "通。不見僧問大哥和尚。月生雲際時如何。大哥曰。三",
    "X81n1571_029:0674b07": "個孩兒抱花鼓。莫來攔我毬門路。月生雲際。是明甚",
    "X81n1571_029:0674b08": "麼邊事。三個孩兒抱花鼓。擬思即隔。莫來攔我毬門",
    "X81n1571_029:0674b09": "路。須有出身處始得。若無出身處。也似黑牛臥死水。",
    "X81n1571_029:0674b10": "出身一句。作麼生道。不勞久立。",
    "X81n1571_029:0674b11": "懷安軍雲頂海鵬禪師僧問。如何是大疑底人。師曰。",
    "X81n1571_029:0674b12": "畢鉢巖中。面面相覰。曰如何是不疑底人。師曰。如是",
    "X81n1571_029:0674b13": "我聞。須彌粉碎　問祖意教意。是同是別。師曰。達磨",
    "X81n1571_029:0674b14": "逢梁武。摩騰遇漢明。",
    "X81n1571_029:0674b15": "復州乾明機聰禪師僧問。如何是佛法大意。師曰。此",
    "X81n1571_029:0674b16": "問不虗　問如何是東禪境。師曰。定水不曾離舊岸。",
    "X81n1571_029:0674b17": "紅塵爭敢入波來。",
    "X81n1571_029:0674b18": "舒州投子義青禪師青社李氏子。七齡頴異。往妙相",
    "X81n1571_029:0674b19": "寺出家。試經得度。習百法論。未幾。歎曰。三祇塗遠。自",
    "X81n1571_029:0674b20": "困何益。乃入洛聽華嚴。義若貫珠。嘗讀諸林菩薩偈。",
    "X81n1571_029:0674b21": "至即心自性。猛省曰。法離文字。寧可講乎。即棄。游宗",
    "X81n1571_029:0674b22": "席。時圓鑑居會聖巖。一夕夢畜青色鷹。為吉徵。屆旦",
    "X81n1571_029:0674b23": "師來。鑑禮延之。令看外道問佛不問有言不問無言",
    "X81n1571_029:0674b24": "因緣。經三載。一日問曰。汝記得話頭麼。試舉看。師擬",
    "X81n1571_029:0674c01": "對。鑑掩其口。師了然開悟。遂禮拜。鑑曰。汝妙悟玄機",
    "X81n1571_029:0674c02": "耶。師曰。設有也須吐却。時資侍者。在旁曰。青華嚴。今",
    "X81n1571_029:0674c03": "日如病得汗。師回顧曰。合取拘口。若更忉忉。我即便",
    "X81n1571_029:0674c04": "嘔。自此復經三年。鑑時出洞下宗旨示之。悉皆妙契。",
    "X81n1571_029:0674c05": "付以大陽頂相皮履直裰。囑曰。吾代太陽付汝。續其",
    "X81n1571_029:0674c06": "宗風。無久滯此。善宜護持。遂書偈送曰。須彌立太虗。",
    "X81n1571_029:0674c07": "日月輔而轉。羣峰漸倚他。白雲方改變。少林風起叢。",
    "X81n1571_029:0674c08": "曹溪洞簾卷。金鳳宿龍巢。宸苔豈車碾。令依圓通秀。",
    "X81n1571_029:0674c09": "師至彼無所參問。唯嗜睡而已。執事白秀曰。堂中有",
    "X81n1571_029:0674c10": "僧日睡。當行規法。秀曰是誰。曰青上座。秀曰。未可。待",
    "X81n1571_029:0674c11": "與按過。秀即曳杖入堂。見師正睡。乃擊牀呵曰。我這",
    "X81n1571_029:0674c12": "裏無閑飯與上座喫了打眠。師曰。和尚教某何為。秀",
    "X81n1571_029:0674c13": "曰。何不參禪去。師曰。美食不中飽人喫。秀曰。爭奈大",
    "X81n1571_029:0674c14": "有人不肯上座。師曰。待肯堪作甚麼。秀曰。上座曾見",
    "X81n1571_029:0674c15": "甚麼人來。師曰浮山。秀曰。怪得恁麼頑賴。遂握手相",
    "X81n1571_029:0674c16": "笑。歸方丈。由是道聲籍甚。初住白雲。次遷投子　上",
    "X81n1571_029:0674c17": "堂。召大眾曰。若論此事。如鸞鳳冲霄。不留其迹。羚羊",
    "X81n1571_029:0674c18": "挂角。那覓乎蹤。金龍不守於寒潭。玉兔豈棲於蟾影。",
    "X81n1571_029:0674c19": "其或主賓若立。須威音世外搖頭。問答言陳。仍元路",
    "X81n1571_029:0674c20": "旁提為唱。若能如是。猶在半途。更若凝眸。不勞相見",
    "X81n1571_029:0674c21": "　上堂。宗乘若舉。凡聖絕蹤。樓閣門開。別戶相見。設",
    "X81n1571_029:0674c22": "使卷簾悟去。豈免旁觀。春遇桃花。重增眼病。所以古",
    "X81n1571_029:0674c23": "人道。向上一路。千聖不傳。諸仁者。既是不傳。為甚鐵",
    "X81n1571_029:0674c24": "牛走過新羅國裏。遂喝曰。達者須知暗裏驚。僧問。師",
    "X81n1571_029:0675a01": "唱誰家曲。宗風嗣阿誰。師曰。威音前一箭。射透兩重",
    "X81n1571_029:0675a02": "山。曰如何是相傳底事。師曰。全因淮地月。得照郢陽",
    "X81n1571_029:0675a03": "春。曰恁麼則入水見長人也。師曰。祇知荊玉異。那辨",
    "X81n1571_029:0675a04": "楚王心。僧禮拜。師以拂子擊之。復曰。更有問話者麼。",
    "X81n1571_029:0675a05": "如無。彼此著便。問和尚適來。拈香祝延聖壽。且道。當",
    "X81n1571_029:0675a06": "今年多少。師曰。月籠丹桂遠。星拱北辰高。曰南山直",
    "X81n1571_029:0675a07": "聳齊天壽。東海洪波比福源。師曰。雙鳳朝金闕。青松",
    "X81n1571_029:0675a08": "古韻高。曰聖壽已蒙師指示。治化乾坤事若何。師曰。",
    "X81n1571_029:0675a09": "不如緘口退。却是報皇恩　上堂。默沉陰界。語落深",
    "X81n1571_029:0675a10": "坑。擬著則天地懸殊。棄之則千生萬劫。洪波浩渺。白",
    "X81n1571_029:0675a11": "浪滔天。鎮海明珠。在誰收掌。良久。卓拄杖曰。百雜碎",
    "X81n1571_029:0675a12": "　上堂。孤村陋店。莫挂瓶盂。祖佛玄關。橫身直過。早",
    "X81n1571_029:0675a13": "是蘇秦觸塞。求路難回。項主臨江。何逃困命。諸禪德。",
    "X81n1571_029:0675a14": "到這裏。進則落於天魔。退則沈於鬼趣。不進不退。正",
    "X81n1571_029:0675a15": "在死水中諸仁者。作麼生得平穩去。良久曰。任從三",
    "X81n1571_029:0675a16": "尺雪。難壓寸靈松　師作五位頌。并序。夫長天一色。",
    "X81n1571_029:0675a17": "星月何分。大地無偏。枯榮自異。是以法無異法。何迷",
    "X81n1571_029:0675a18": "悟而可及。心不自心。假言象而提唱。其言也。偏圓正",
    "X81n1571_029:0675a19": "到。兼帶叶通。其法也。不落是非。豈關萬象。幽旨既融",
    "X81n1571_029:0675a20": "於水月。宗源派混於金河。不墜虗凝。回途復妙。頌曰。",
    "X81n1571_029:0675a21": "正中偏。星河橫轉月明前。彩氣夜交天未曉。隱裏俱",
    "X81n1571_029:0675a22": "彰暗裏圓。偏中正。夜半天明羞自影。朦朦霧色辨何",
    "X81n1571_029:0675a23": "分。混然不落秦時鏡。正中來。火裏金雞坐鳳臺。元路",
    "X81n1571_029:0675a24": "倚空通脉上。披雲鳥道出塵埃。兼中至。雪仞籠身不",
    "X81n1571_029:0675b01": "回避。天然猛將兩不傷。暗裏全施善周備。兼中到。解",
    "X81n1571_029:0675b02": "走之人不觸道。一般拈掇與君殊。不落是非方始妙。",
    "X81n1571_029:0675b03": "師於宋神宗元豐癸亥四月末。示微疾。以書辭郡官",
    "X81n1571_029:0675b04": "檀越。五月四日。陞座別眾罷。示偈曰。兩處住持。無可",
    "X81n1571_029:0675b05": "助道。珍重。諸人不須尋討。投筆奄息。闍維。獲設利五",
    "X81n1571_029:0675b06": "色同靈骨。塔于寺北三峰庵之後。",
    "X81n1571_029:0675b07": "梁山巖禪師法嗣",
    "X81n1571_029:0675b08": "鼎州梁山善冀禪師僧問。撥塵見佛時如何。師曰。莫",
    "X81n1571_029:0675b09": "眼華　問和尚幾時成佛。師曰。且莫壓良為賤。曰為",
    "X81n1571_029:0675b10": "甚麼不肯承當。師曰。好事不如無　師頌魯祖面壁",
    "X81n1571_029:0675b11": "曰魯祖三昧最省力。纔見僧來便面壁。若是知心達",
    "X81n1571_029:0675b12": "道人。不在揚眉便相悉。",
    "X81n1571_029:0675b13": "道吾詮禪師法嗣",
    "X81n1571_029:0675b14": "相州天平山契愚禪師僧問。師唱誰家曲。宗風嗣阿",
    "X81n1571_029:0675b15": "誰。師曰。杖鼓兩頭打　問如何是祖師西來意。師曰。",
    "X81n1571_029:0675b16": "鎮州蘿蔔石含茶　士問。法無動動時如何。師曰。你",
    "X81n1571_029:0675b17": "從潞府來。士曰。一步也不曾驀。師曰。因甚得到這裏。",
    "X81n1571_029:0675b18": "士曰。和尚睡語作麼。師曰。放汝二十棒　官人問。無",
    "X81n1571_029:0675b19": "鄰可隔。為甚麼不相見。師曰。怨阿誰　師廊下行次。",
    "X81n1571_029:0675b20": "見僧。以拄杖示之。僧便近前接。師便打。",
    "X81n1571_029:0675b21": "青原下十一世",
    "X81n1571_029:0675b22": "投子青禪師法嗣",
    "X81n1571_029:0675b23": "東京天寧芙蓉道楷禪師沂州崔氏子。自幼學辟穀。",
    "X81n1571_029:0675b24": "隱伊陽山。後遊京師。籍名術臺寺。試法華得度。謁投",
    "X81n1571_029:0675c01": "子於海會。乃問。佛祖言句。如家常茶飯。離此之外。別",
    "X81n1571_029:0675c02": "有為人處也無。子曰。汝道寰中天子敕。還假堯舜禹",
    "X81n1571_029:0675c03": "湯也無。師欲進語。子以拂子[打-丁+慼]師口曰。汝發意來。早",
    "X81n1571_029:0675c04": "有三十棒也。師即開悟。再拜便行。子曰。且來闍黎。師",
    "X81n1571_029:0675c05": "不顧。子曰。汝到不疑之地耶。師即以手掩耳　後作",
    "X81n1571_029:0675c06": "典座。子曰。厨務勾當不易。師曰不敢。子曰。煑粥耶。蒸",
    "X81n1571_029:0675c07": "飯耶。師曰。人工淘米著火。行者煑粥蒸飯。子曰。汝作",
    "X81n1571_029:0675c08": "甚麼。師曰。和尚慈悲。放他閑去　一日侍投子。遊菜",
    "X81n1571_029:0675c09": "園。子度拄杖與師。師接得便隨行。子曰。理合恁麼。師",
    "X81n1571_029:0675c10": "曰。與和尚提鞋挈杖。也不為分外。子曰。有同行在。師",
    "X81n1571_029:0675c11": "曰。那一人不受教。子休去。至晚問師。早來說話未盡。",
    "X81n1571_029:0675c12": "師曰。請和尚舉。子曰卯生日。戌生月。師即點燈來。子",
    "X81n1571_029:0675c13": "曰。汝上來下去。總不徒然。師曰。在和尚左右。理合如",
    "X81n1571_029:0675c14": "此。子曰。奴兒婢子。誰家屋裏無。師曰。和尚年尊。闕他",
    "X81n1571_029:0675c15": "不可。子曰。得恁麼殷勤。師曰。報恩有分　住後。僧問。",
    "X81n1571_029:0675c16": "無腔曲子。不墮五音。韻出青霄。請師吹唱。師曰。木雞",
    "X81n1571_029:0675c17": "啼夜半。鐵鳳呌天明。曰恁麼則一句曲含千古韻。滿",
    "X81n1571_029:0675c18": "堂雲水盡知音。師曰。無舌童兒能繼和。曰作家宗師。",
    "X81n1571_029:0675c19": "人天眼目。師曰。禁取兩片皮　問夜半正明。天曉不",
    "X81n1571_029:0675c20": "露。如何是不露底事。師曰。滿船空載月。漁父宿蘆花",
    "X81n1571_029:0675c21": "　問如何是曹洞家風。師曰。繩牀風雨爛。方丈草來",
    "X81n1571_029:0675c22": "侵　問如何是直截根源。師曰。足下已生草。舉步落",
    "X81n1571_029:0675c23": "危坡　上堂。晝入祇陀之苑。皓月當天。夜登靈鷲之",
    "X81n1571_029:0675c24": "山。太陽溢目。烏鵶似雪。孤鴈成羣。鐵狗吠而凌霄。泥",
    "X81n1571_029:0676a01": "牛鬬而入海。正當恁麼時。十方共聚。彼我何分。古佛",
    "X81n1571_029:0676a02": "場中。祖師門下。大家出一隻手。接待往來知識。諸仁",
    "X81n1571_029:0676a03": "者。且道。成得個甚麼事。良久曰。剩栽無影樹。留與後",
    "X81n1571_029:0676a04": "人看　上堂。纔陞此座。已涉塵勞。更乃凝眸。自彰瑕",
    "X81n1571_029:0676a05": "玷。別傳一句。勾賊破家。不失本宗。狐狸戀窟。所以真",
    "X81n1571_029:0676a06": "如凡聖。皆是夢言。佛及眾生。竝為增語。到這裏回光",
    "X81n1571_029:0676a07": "返照。撒手承當。未免寒蟬抱枯木。泣盡不回頭　上",
    "X81n1571_029:0676a08": "堂。喚作一句。已是埋沒宗風。曲為今時。通途消耗。所",
    "X81n1571_029:0676a09": "以借功明位。用在體處。借位明功。體在用處。若也體",
    "X81n1571_029:0676a10": "用雙明。如門扇兩開。不得向兩扇上著意。不見新豐",
    "X81n1571_029:0676a11": "老子道。峰巒秀異。鶴不停機。靈木迢然。鳳無依倚。直",
    "X81n1571_029:0676a12": "得功成不處。電火難追。擬議之問。長途萬里　上堂。",
    "X81n1571_029:0676a13": "臘月三十日已前即不問。臘月三十日事作麼生。諸",
    "X81n1571_029:0676a14": "仁者。到這裏。佛也為你不得。法也為你不得。祖師也",
    "X81n1571_029:0676a15": "為你不得。天下老和尚。也為你不得。山僧也為你不",
    "X81n1571_029:0676a16": "得。閻羅老子。也為你不得。直須盡却今時去。若也盡",
    "X81n1571_029:0676a17": "却今時。佛也不奈他何。法也不奈他何。祖師也不奈",
    "X81n1571_029:0676a18": "他何。天下老和尚。也不奈他何。山僧也不奈他何。閻",
    "X81n1571_029:0676a19": "羅老子。也不奈他何。諸人且道。如何是盡却今時底",
    "X81n1571_029:0676a20": "道理。還會麼。明年更有新條在。惱亂春風卒未休",
    "X81n1571_029:0676a21": "　問如何是道。師曰。無角泥牛犇夜欄　上堂。鐘鼓喧",
    "X81n1571_029:0676a22": "喧報未聞。一聲驚起夢中人。圓常靜應無餘事。誰道",
    "X81n1571_029:0676a23": "觀音別有門。良久曰。還會麼。休問補陀巖上客。鶯聲",
    "X81n1571_029:0676a24": "啼斷海山雲　上堂。拈拄杖曰。這裏薦得。盡是諸佛",
    "X81n1571_029:0676b01": "建立事邊。直饒東涌西沒。卷舒自在。也未夢見七佛",
    "X81n1571_029:0676b02": "已前消息。須知有一人不從人得。不受教詔。不落階",
    "X81n1571_029:0676b03": "級。若識。此人一生參學事畢。驀召大眾曰。更若凝眸。",
    "X81n1571_029:0676b04": "不勞相見　上堂。良久曰。青山常運步。石女夜生兒。",
    "X81n1571_029:0676b05": "便下座　上堂。假言唱道。落在今時。設使無舌人解",
    "X81n1571_029:0676b06": "語。無脚人能行。要且未能與那一人相應。還會麼。龍",
    "X81n1571_029:0676b07": "吟徒側耳。虎嘯謾沉吟　問如何是兼帶之語。師曰。",
    "X81n1571_029:0676b08": "妙用全施該世界。木人閑步火中來。曰如何是和尚",
    "X81n1571_029:0676b09": "家風。師曰。眾人皆見。曰未審見個甚麼。師曰。東壁打",
    "X81n1571_029:0676b10": "西壁　宋徽宗大觀初。開封尹李孝壽。奏師道行卓",
    "X81n1571_029:0676b11": "冠叢林。宜有褒顯。即賜紫方袍。號定照禪師。內臣持",
    "X81n1571_029:0676b12": "勅命至。師謝恩竟。乃陳己志。出家時。嘗有重誓。不為",
    "X81n1571_029:0676b13": "利名。專誠學道。用資九族。苟渝願心。當棄身命。父母",
    "X81n1571_029:0676b14": "以此聽許。今若不守本志。竊冐寵光。則佛法親盟背",
    "X81n1571_029:0676b15": "矣。於是修表具辭。復降旨京尹。堅俾受之。師確守不",
    "X81n1571_029:0676b16": "回。以拒命坐罪。奉旨下棘寺。與從輕寺。吏聞。有司議",
    "X81n1571_029:0676b17": "徙淄州。有司知師忠誠。欲寬之。乃問曰。長老枯悴。有",
    "X81n1571_029:0676b18": "疾乎。師曰無疾。曰何有灸瘢耶。師曰。昔者疾。今日愈。",
    "X81n1571_029:0676b19": "吏令思之。師曰。已悉厚意。但妄非所安。乃恬然就刑",
    "X81n1571_029:0676b20": "而行。從之者如歸市。及抵淄川僦居。學者愈親。明年",
    "X81n1571_029:0676b21": "冬。勅令自便。庵於芙蓉湖心。道俗川湊　示眾。夫出",
    "X81n1571_029:0676b22": "家者。為厭塵勞。求脫生死。休心息念。斷絕攀緣。故名",
    "X81n1571_029:0676b23": "出家。豈可以等閑利養。埋沒平生。直須兩頓撒開。中",
    "X81n1571_029:0676b24": "間放下。遇聲遇色。如石上栽花。見利見名。似眼中著",
    "X81n1571_029:0676c01": "屑。況從無始以來。不是不曾經歷。又不是不知次第。",
    "X81n1571_029:0676c02": "不過翻頭作尾。止於如此。何須苦苦貪戀。如今不歇。",
    "X81n1571_029:0676c03": "更待何時。所以先聖教人。祇要盡却今時。能盡今時。",
    "X81n1571_029:0676c04": "更有何事。若得心中無事。佛祖猶是冤家。一切世事。",
    "X81n1571_029:0676c05": "自然冷淡。方始那邊相應。你不見隱山至死。不肯見",
    "X81n1571_029:0676c06": "人。趙州至死。不肯告人。匾擔拾橡栗為食。大梅以荷",
    "X81n1571_029:0676c07": "葉為衣。紙衣道者祇披紙。玄泰上座祇著布。石霜置",
    "X81n1571_029:0676c08": "枯木堂。與人坐臥。祇要死了你心。投子使人辦米。同",
    "X81n1571_029:0676c09": "煑共[(歹*又)/食]。要得省取你事。且從上諸聖。有如此榜樣。若",
    "X81n1571_029:0676c10": "無長處。如何甘得。諸仁者。若也於斯體究。的不虧人。",
    "X81n1571_029:0676c11": "若也不肯承當。向後深恐費力。山僧行業無取。忝主",
    "X81n1571_029:0676c12": "山門。豈可坐費常住。頓忘先聖付囑。今者輙斆古人",
    "X81n1571_029:0676c13": "為住持體例。與諸人議定。更不下山。不赴齋。不發化",
    "X81n1571_029:0676c14": "主。唯將本院莊課一歲所得。均作三百六十分。日取",
    "X81n1571_029:0676c15": "一分用之。更不隨人添減。可以備飯則作飯。作飯不",
    "X81n1571_029:0676c16": "足則作粥。作粥不足則作米湯。新到相見。茶湯而已。",
    "X81n1571_029:0676c17": "更不煎點。唯置一茶堂。自去取用。務要省緣專一辦",
    "X81n1571_029:0676c18": "道。又況活計具足。風景不疎。華解笑。鳥解啼。木馬長",
    "X81n1571_029:0676c19": "鳴。石牛善走。天外之青山寡色。耳畔之鳴泉無聲。嶺",
    "X81n1571_029:0676c20": "上猿啼。露濕中宵之月。林間鶴唳。風回清曉之松。春",
    "X81n1571_029:0676c21": "風起時。枯木龍吟。秋葉凋而寒林華散。玉堦鋪苔蘚",
    "X81n1571_029:0676c22": "之紋。人面帶烟霞之色。音塵寂爾。消息宛然。一味蕭",
    "X81n1571_029:0676c23": "條。無可趣向。山僧今日向諸人面前說家門。已是不",
    "X81n1571_029:0676c24": "著便。豈可更去陞堂入室。拈槌豎拂。東喝西棒。張眉",
    "X81n1571_029:0677a01": "努目。如癎病發相似。不唯屈沈上座。况亦辜負先聖。",
    "X81n1571_029:0677a02": "你不見。達磨西來。少室山下。面壁九年。二祖至於立",
    "X81n1571_029:0677a03": "雪斷臂。可謂受盡艱辛。然而達磨不曾措了一詞。二",
    "X81n1571_029:0677a04": "祖不曾問著一句。還喚達磨。作不為人得麼。二祖做",
    "X81n1571_029:0677a05": "不求師得麼。山僧每至說著古聖做處。便覺無地容",
    "X81n1571_029:0677a06": "身。慚愧後人軟弱。又況百味珍羞。遞相供養道。我四",
    "X81n1571_029:0677a07": "事具足。方可發心。祇恐做手脚不迭。便是隔生隔世",
    "X81n1571_029:0677a08": "去也。時光似箭。深為可惜。雖然如是。更在他人從長",
    "X81n1571_029:0677a09": "相度。山僧也強教你不得。諸仁者。還見古人偈麼。山",
    "X81n1571_029:0677a10": "田脫粟飯。野菜淡黃虀。喫則從君喫。不喫任東西。伏",
    "X81n1571_029:0677a11": "維同道。各自努力。珍重　政和丁酉。徽宗賜額。曰華",
    "X81n1571_029:0677a12": "嚴禪寺。次年重和戊戌五月十四日。索筆書偈。付侍",
    "X81n1571_029:0677a13": "僧曰。吾年七十六。世緣今已足。生不愛天堂。死不怕",
    "X81n1571_029:0677a14": "地獄。撒手橫身三界外。騰騰任運何拘束。移時乃逝。",
    "X81n1571_029:0677a15": "隨州大洪山報恩禪師衛之黎陽劉氏子。世皆碩儒。",
    "X81n1571_029:0677a16": "師未冠。舉方略。擢上第。後厭塵境。請于朝。乞謝簪紱",
    "X81n1571_029:0677a17": "為僧。上從其請。遂遊心祖道。至投子。未久即悟心要。",
    "X81n1571_029:0677a18": "子曰。汝再來人也。宜自護持。辭謁諸名宿。皆蒙印可。",
    "X81n1571_029:0677a19": "丞相韓公縝。請開法於西京少林。未幾。大洪革律為",
    "X81n1571_029:0677a20": "禪。詔師居之　上堂。五五二十五。案山雷。主山雨。明",
    "X81n1571_029:0677a21": "眼衲僧。莫教錯舉　僧問。九鼎澄波即不問。為祥為",
    "X81n1571_029:0677a22": "瑞事如何。師曰。古今不墜。曰這個且拈放一邊。向上",
    "X81n1571_029:0677a23": "還有事也無。師曰。太無厭生。曰作家宗師。師曰。也不",
    "X81n1571_029:0677a24": "消得　上堂。如斯話會誰是知音。直饒向一句下。千",
    "X81n1571_029:0677b01": "眼頓開。端的有幾個是。迷逢達磨。諸人要識達磨祖",
    "X81n1571_029:0677b02": "師麼。乃舉手作揑勢曰。達磨鼻孔。在少林手裏。若放",
    "X81n1571_029:0677b03": "開去也。從教此土西天說黃道黑。若不放過。不消一",
    "X81n1571_029:0677b04": "揑。有人要與祖師作主。便請出來。與少林相見。還有",
    "X81n1571_029:0677b05": "麼。良久曰。果然　上堂。拈起拄杖曰。昔日德山臨濟。",
    "X81n1571_029:0677b06": "信手拈來。便能坐斷十方。壁立千仞。直得冰河焰起。",
    "X81n1571_029:0677b07": "枯木花芳。諸人若也善能橫檐豎夯。徧問諸方。苟或",
    "X81n1571_029:0677b08": "不終。少林倒行此令去也。擊禪牀一下　問一箭一",
    "X81n1571_029:0677b09": "羣即不問。一箭一個事如何。師曰中也。曰還端的也",
    "X81n1571_029:0677b10": "無。師曰。同聲相應。同氣相求。曰恁麼則石鞏猶在。師",
    "X81n1571_029:0677b11": "曰。非但一個兩個。曰好事不如無。師曰。穿却了也",
    "X81n1571_029:0677b12": "　問三元三要即不問。五位君臣事若何。師曰。非公境",
    "X81n1571_029:0677b13": "界。曰恁麼則石人拊掌。木女呵呵。師曰。杓卜聽虗聲。",
    "X81n1571_029:0677b14": "熟睡饒譫語。曰若不上來伸此問。焉能得見少林機。",
    "X81n1571_029:0677b15": "師曰。放過即不可。隨後便打　上堂。橫按拄杖曰。便",
    "X81n1571_029:0677b16": "與麼休去。已落二三。更若忉忉。終成異見。既到這裏",
    "X81n1571_029:0677b17": "又不可弓折箭盡去也。且衲僧家。遠則能照。近則能",
    "X81n1571_029:0677b18": "明。乃拈起拄杖曰。穿却德山鼻孔。換却臨濟眼睛。掀",
    "X81n1571_029:0677b19": "翻大海。撥轉虗空。且道。三千里外。誰是知音。於斯明",
    "X81n1571_029:0677b20": "得。大似杲日照天。苟或未明。不免雲騰致雨。卓一下",
    "X81n1571_029:0677b21": "　問祖師西來。九年面壁。最後一句。請師舉唱。師曰。",
    "X81n1571_029:0677b22": "而黑眼睛白　師甞設百問。以問學者。其略曰。假使",
    "X81n1571_029:0677b23": "百千劫。所作業不忘。為甚麼一稱南無佛。罪滅河沙",
    "X81n1571_029:0677b24": "劫。又作此○相曰。森羅萬象。總在其中。具眼禪人。試",
    "X81n1571_029:0677c01": "請甄別　上堂。拈拄杖曰。看看。大地雪漫漫。春來特",
    "X81n1571_029:0677c02": "地寒。靈峰與少室。料掉不相干。休論佛意祖意。謾謂",
    "X81n1571_029:0677c03": "言端語端。鐵牛放去無蹤跡。明月蘆花君自看。卓拄",
    "X81n1571_029:0677c04": "杖下座　師素與無盡居士張公商英。友善。無盡甞",
    "X81n1571_029:0677c05": "以書。問三教大要曰。清涼疏第三卷。西域邪見。不出",
    "X81n1571_029:0677c06": "四見。此方儒道。亦不出此四見。如莊老計。自然為因。",
    "X81n1571_029:0677c07": "能生萬物。即是邪因。易曰。太極生兩儀。太極為因。亦",
    "X81n1571_029:0677c08": "是邪因。若謂一陰一陽之謂道。能生萬物。亦是邪因。",
    "X81n1571_029:0677c09": "若計一為虗無。則是無因。今疑。老子自然。與西天外",
    "X81n1571_029:0677c10": "道自然不同。何以言之。老子曰。常無欲以觀其妙。常",
    "X81n1571_029:0677c11": "有欲以觀其徼。無欲則常有。徼則已入其道矣。謂之",
    "X81n1571_029:0677c12": "邪因。豈有說乎。易曰。一陰一陽之謂道。陰陽不測之",
    "X81n1571_029:0677c13": "謂神。神也者。妙萬物而為言。寂然不動。感而遂通天",
    "X81n1571_029:0677c14": "下之故。今乃破陰陽變易之道為邪因。撥去不測之",
    "X81n1571_029:0677c15": "神。豈有說乎。望紙後批示。以斷疑網故也。師答曰。西",
    "X81n1571_029:0677c16": "域外道宗多途。要其會歸。不出有無四見而已。謂有",
    "X81n1571_029:0677c17": "見。無見。亦有亦無見。非有非無見也。葢不即一心為",
    "X81n1571_029:0677c18": "道。則道非我有。故名外道。不即諸法是心。則法隨見",
    "X81n1571_029:0677c19": "異。故名邪見。如謂之有。有則有無。如謂之無。無則無",
    "X81n1571_029:0677c20": "有。有無則有見競生。無有則無見斯起。若亦有亦無",
    "X81n1571_029:0677c21": "見。非有非無見。亦猶是也。夫不能離諸見。則無以明",
    "X81n1571_029:0677c22": "自心。無以明自心。則不能知正道矣。故經云。言詞所",
    "X81n1571_029:0677c23": "說法。小智妄分別。不能了自心。云何知正道。又曰。有",
    "X81n1571_029:0677c24": "見即為垢。此則未為見。遠離於諸見。如是乃見佛。以",
    "X81n1571_029:0678a01": "此論之。邪正異途。正由見悟殊致故也。故清涼以莊",
    "X81n1571_029:0678a02": "老計。道法自然。能生萬物。易謂太極生兩儀。一陰一",
    "X81n1571_029:0678a03": "陽之謂道。以自然太極為因。一陰一陽為道。能生萬",
    "X81n1571_029:0678a04": "物。則是邪因。計一為虗無。則是無因。甞試論之。夫三",
    "X81n1571_029:0678a05": "界唯心。萬緣一致。心生故法生。心滅故法滅。推而廣",
    "X81n1571_029:0678a06": "之。彌綸萬有而非有。統而會之。究竟寂滅而非無。非",
    "X81n1571_029:0678a07": "無亦非非無。非有亦非非有。四執既亡。百非斯遣。則",
    "X81n1571_029:0678a08": "自然因緣。皆為戲論。虗無真實。俱是假名矣。至若謂",
    "X81n1571_029:0678a09": "太極陰陽。能生萬物。常無常有。斯為眾妙之門。陰陽",
    "X81n1571_029:0678a10": "不測。是謂無方之神。雖聖人設教示悟多方。然既異",
    "X81n1571_029:0678a11": "一心。寧非四見。何以明之。葢虗無為道。道則是無。若",
    "X81n1571_029:0678a12": "自然。若太極。若一陰一陽為道。道則是有。常無常有。",
    "X81n1571_029:0678a13": "則是亦無亦有。陰陽不測。則是非有非無。先儒或謂",
    "X81n1571_029:0678a14": "妙萬物謂之神。則非物物。物則亦是無。故西天諸大",
    "X81n1571_029:0678a15": "論師。皆以心外有法為外道。萬法唯心為正宗。葢以",
    "X81n1571_029:0678a16": "心為宗。則諸見自亡。言雖或異。未足以為異也。心外",
    "X81n1571_029:0678a17": "有法。則諸見競生。言雖或同。未足以為同也。雖然。儒",
    "X81n1571_029:0678a18": "道聖人。固非不知之。乃存而不論耳。良以未即明指",
    "X81n1571_029:0678a19": "一心為萬法之宗。雖或言之。猶不論也。如西天外道。",
    "X81n1571_029:0678a20": "皆大權菩薩示化之所施為。橫生諸見。曲盡異端。以",
    "X81n1571_029:0678a21": "明佛法是為正道。此其所以為聖人之道。順逆皆宗。",
    "X81n1571_029:0678a22": "非思議之所能知矣。故古人有言。緣昔真宗未至。孔",
    "X81n1571_029:0678a23": "子且以繫心。今知理有所歸。不應猶執權教。然知權",
    "X81n1571_029:0678a24": "之為權。未必知權也。知權之為實。斯知權矣。是亦周",
    "X81n1571_029:0678b01": "孔老莊。設教立言之本意。一大事因緣之所成始所",
    "X81n1571_029:0678b02": "成終也。然則三教一心。同途異轍。究竟道宗。本無言",
    "X81n1571_029:0678b03": "說。非維摩大士。孰能知此意也。",
    "X81n1571_029:0678b04": "沂州洞山雲禪師上堂。秋風卷地。夜雨翻空。可中別",
    "X81n1571_029:0678b05": "有清涼。個裏更無熱惱。是誰活計。到者方知。纔落見",
    "X81n1571_029:0678b06": "聞。即居途路。且道。到家後如何。任運獨行無伴侶。不",
    "X81n1571_029:0678b07": "居正位不居偏。",
    "X81n1571_029:0678b08": "長安福應文禪師上堂。明明百草頭。明明祖師意。直",
    "X81n1571_029:0678b09": "下便承當。錯認弓為矢。惺惺底築著磕著。懵懂底和",
    "X81n1571_029:0678b10": "泥合水。龜毛拂逼塞虗空。兔角杖撑天拄地。日射珊",
    "X81n1571_029:0678b11": "瑚林。知心能幾幾。擊禪牀下座。",
    "X81n1571_029:0678b12": "滁州龍蟠聖壽曇廣禪師僧問。師唱誰家曲。宗風嗣",
    "X81n1571_029:0678b13": "阿誰。師曰。楊廣山頭雲靄靄。月華庵畔栢青青。曰恁",
    "X81n1571_029:0678b14": "麼則投子嫡嗣。大陽親孫也。師曰。未跨鐵牛。棒如雨",
    "X81n1571_029:0678b15": "點。曰今日已知端的。師曰。一任敲甎打瓦。",
    "X81n1571_029:0678b17": "五燈全書卷第二十九"
}