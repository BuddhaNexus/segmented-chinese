{
    "T48n2025_001:1112c13": "勅修百丈清規卷第一",
    "T48n2025_001:1112c15": "大智壽聖禪寺住持臣僧",
    "T48n2025_001:1112c16": "德煇奉　勅重編",
    "T48n2025_001:1112c17": "大龍翔集慶寺住持臣僧",
    "T48n2025_001:1112c18": "大訴奉　勅校正",
    "T48n2025_001:1112c19": "1 祝釐章祝釐章第一",
    "T48n2025_001:1112c20": "人之所貴在明道。故自古聖君崇吾西方聖",
    "T48n2025_001:1112c21": "人之教。不以世禮待吾徒。尊其道也。欽惟",
    "T48n2025_001:1112c22": "國朝優遇尤至。特蠲賦役使安厥居。而期以",
    "T48n2025_001:1112c23": "悉力于道。",
    "T48n2025_001:1112c24": "聖恩廣博天地莫窮。必也悟明佛性以歸乎",
    "T48n2025_001:1112c25": "至善。發揮妙用以超乎至神。導民於無為之",
    "T48n2025_001:1112c26": "化。躋世於仁壽之域。以是報君。斯吾徒所當",
    "T48n2025_001:1112c27": "盡心也。其見諸日用。則朝夕必祝。一飯不忘",
    "T48n2025_001:1112c28": "而存夫軌度焉。",
    "T48n2025_001:1112c29": "聖節聖節",
    "T48n2025_001:1113a01": "欽遇",
    "T48n2025_001:1113a02": "聖節。必先啟建金剛無量壽道場。一月日僧",
    "T48n2025_001:1113a03": "行不給假示敬也。啟建之先一日。堂司備榜。",
    "T48n2025_001:1113a04": "張于三門之右及上殿經單式見後俱用黃紙書。",
    "T48n2025_001:1113a05": "之。輪差僧簿依戒次。各書雙字名。維那先五",
    "T48n2025_001:1113a06": "日袖紙帶堂司行者。詣書記寮通報書記出接。維那觸禮一拜",
    "T48n2025_001:1113a07": "稟云啟建聖節煩製疏語。如書記缺則書狀侍者代之。俱缺則用現成疏語。見後書記製畢。",
    "T48n2025_001:1113a08": "具草先呈住持。親送堂司。觸禮一拜答先禮",
    "T48n2025_001:1113a09": "也。維那用黃紙書疏。帶行僕。捧盤袱爐燭香",
    "T48n2025_001:1113a10": "合。上方丈請住持僉疏。炷香觸禮一拜稟云",
    "T48n2025_001:1113a11": "啟建聖節請和尚僉疏僉訖。行者就覆住持。來早殿上啟",
    "T48n2025_001:1113a12": "建諷經。仍報諸寮掛諷經牌。燒香侍者覆住",
    "T48n2025_001:1113a13": "持。來早上堂至五更。住持行香回。再覆粥罷。",
    "T48n2025_001:1113a14": "上堂令客頭掛上堂牌。維那於僧堂。早粥遍",
    "T48n2025_001:1113a15": "食椎後。再鳴椎一下云白大眾。粥罷聞鐘聲。各具威儀。詣大佛寶殿。啟建天",
    "T48n2025_001:1113a16": "壽聖節謹白復鳴椎一下。往住持前問訊。從首座板",
    "T48n2025_001:1113a17": "起巡堂一匝。出外堂下間至上間。歸內堂中",
    "T48n2025_001:1113a18": "間。問訊而出。粥後少停。待大殿排香燭茶湯",
    "T48n2025_001:1113a19": "鐃鈸手爐俱辦。堂司行者報方丈客頭。先覆",
    "T48n2025_001:1113a20": "住持。次覆侍者。鳴方丈板三下鳴鼓。堂司行",
    "T48n2025_001:1113a21": "者預鳴眾寮前板三下。集眾坐堂。如尋常坐",
    "T48n2025_001:1113a22": "禪向內坐。鼓鳴則轉身向外坐。頭首先集堂",
    "T48n2025_001:1113a23": "外候鼓鳴。即入堂。首座後入就坐。西堂勤舊",
    "T48n2025_001:1113a24": "蒙堂諸寮並外堂坐。住持於鼓初鳴。出寢堂",
    "T48n2025_001:1113a25": "坐。侍者問訊東立。行者問訊西立。轉鼓侍者",
    "T48n2025_001:1113a26": "往法座左側立候眾集。頭首下床。聖僧前問",
    "T48n2025_001:1113a27": "訊領眾出堂。至法座前。列一行問訊歸西序",
    "T48n2025_001:1113a28": "立。大眾雁列于後。若不候頭首至。先自立定",
    "T48n2025_001:1113a29": "非法也。其行堂亦於鼓鳴時鳴板三下。參頭",
    "T48n2025_001:1113b01": "領眾行者。列庫堂前相對排立。候轉鼓。知事",
    "T48n2025_001:1113b02": "出則問訊隨其後。待西序歸位畢。亦列一行。",
    "T48n2025_001:1113b03": "座前問訊。上首居後。都寺引歸東序立定。眾",
    "T48n2025_001:1113b04": "行者列知事後。稍離遠立。侍侍者入請住持",
    "T48n2025_001:1113b05": "出。行者問訊。住持至法座前。行者趲近知事",
    "T48n2025_001:1113b06": "後立。冬月則眾去帽問訊。住持和南登座。侍",
    "T48n2025_001:1113b07": "者隨上法座。以香合蓋盛香捧上。住持拈香",
    "T48n2025_001:1113b08": "祝壽畢。侍者接香。以左手插爐中右手拈從",
    "T48n2025_001:1113b09": "香一炷。略問訊下座歸班。待住持斂衣趺坐。",
    "T48n2025_001:1113b10": "侍者先末班。引過座下。列一行問訊。燒香侍",
    "T48n2025_001:1113b11": "者引班歸位。次首座領班出。列座前問訊。大",
    "T48n2025_001:1113b12": "眾同問訊。知事轉班列座前問訊。行者隨問",
    "T48n2025_001:1113b13": "訊。西堂東堂出座下問訊。侍者登座。左手上",
    "T48n2025_001:1113b14": "香轉身提坐具問訊謂之代眾請法退立座側問答罷。",
    "T48n2025_001:1113b15": "陳白事意云某月某日欽遇天壽聖節。某寺預於某月某日。啟建金剛無量壽道場。一月日逐日",
    "T48n2025_001:1113b16": "輪僧上殿。披閱金文。今辰開啟。住持臣僧某。陞于此座舉揚聖諦第一義。所集洪因端為祝延聖壽萬安者說",
    "T48n2025_001:1113b17": "法竟。白云下座。各具威儀詣大佛殿啟建天壽聖節。謹白此日座下雖有",
    "T48n2025_001:1113b18": "官員。亦不得敘謝。蓋尊君也。鳴大鍾及僧堂",
    "T48n2025_001:1113b19": "前鐘。集眾列殿上向佛排立。住持上茶湯。上",
    "T48n2025_001:1113b20": "首知事遞上。燒香侍者就佛座前。下茶湯畢。",
    "T48n2025_001:1113b21": "住持歸位立定。行者鳴鈸維那轉身爐前。揖",
    "T48n2025_001:1113b22": "住持上香。燒香侍者捧香合。次東堂西堂出",
    "T48n2025_001:1113b23": "班上香如有大方諸山住持偶至者。令侍者請。於兩序前上香次兩序對出向",
    "T48n2025_001:1113b24": "佛問訊。上香畢。兩兩相朝轉身歸位。大眾同",
    "T48n2025_001:1113b25": "展三拜。兩序分班對立。住持就跪。知客跪進",
    "T48n2025_001:1113b26": "手爐。侍者跪進香合。維那白佛宣疏畢。知客",
    "T48n2025_001:1113b27": "跪接爐。住持收坐具。維那舉楞嚴呪。回向云。",
    "T48n2025_001:1113b28": "諷誦祕章。所萃洪因。端為祝延今上皇帝聖壽萬安。金剛無量壽佛云云眾散。每日堂司",
    "T48n2025_001:1113b29": "行者將輪差僧簿。須預先一日請住持頭首",
    "T48n2025_001:1113c01": "眾僧。各書雙字名僉押。量眾多少。依戒具寫",
    "T48n2025_001:1113c02": "差單。排定日分周而復始。仍列經目。對揭殿",
    "T48n2025_001:1113c03": "內柱上。至日各務嚴肅。鳴大鍾上殿。當次僧",
    "T48n2025_001:1113c04": "員須具威儀。香合禮佛歸位看經。庫司嚴設",
    "T48n2025_001:1113c05": "香燭。備點心。維那燒香點湯照拂。至晚鳴大",
    "T48n2025_001:1113c06": "鍾下殿。堂司行者直殿行者。常加伺候。毋令",
    "T48n2025_001:1113c07": "怠慢。如官員入山拈香。鳴鍾集眾。諷無量壽",
    "T48n2025_001:1113c08": "呪。舉藥師號畢。回向云某處某官入山拜手拈香。僧眾諷誦祕章。所萃洪因。",
    "T48n2025_001:1113c09": "端為祝延今上皇帝聖壽萬安。金剛無量壽云云節內遇三八日。佛殿念誦。",
    "T48n2025_001:1113c10": "至日齋罷。堂司行者覆住持兩序諸寮。掛念",
    "T48n2025_001:1113c11": "誦牌報眾。參前巡廊鳴板。集眾向佛排立。住",
    "T48n2025_001:1113c12": "持至鳴大板三下。次鳴大鐘。燒香歸位。維那",
    "T48n2025_001:1113c13": "出班。念誦云皇風永扇帝道遐昌。佛日增輝法輪常轉。為如上緣。念清淨法身毘盧遮那佛。",
    "T48n2025_001:1113c14": "十號訖回向云。上來念誦所集洪因。端為祝延今上皇帝聖壽萬安。金剛無量壽云云鳴僧堂前",
    "T48n2025_001:1113c15": "鐘三下。大眾問訊而散。或住持赴郡縣都道",
    "T48n2025_001:1113c16": "場所歸時。鳴鐘集眾門迎詣方丈問訊。",
    "T48n2025_001:1113c17": "聖節啟散古規所載。堂僧堂司給由。暫到",
    "T48n2025_001:1113c18": "客司給由隨身照證。蓋往時僧道歲一供",
    "T48n2025_001:1113c19": "帳納免丁錢。官給由為憑。故遊方道具度",
    "T48n2025_001:1113c20": "牒之外。有每歲免丁由。有何處坐夏由。有",
    "T48n2025_001:1113c21": "啟散聖節。以備徵詰。各亦畏慎。今雖不",
    "T48n2025_001:1113c22": "用。存其事以見古也。",
    "T48n2025_001:1113c23": "黃榜式",
    "T48n2025_001:1113c24": "某州某府某寺",
    "T48n2025_001:1113c25": "某月某日欽遇",
    "T48n2025_001:1113c26": "天壽聖節本寺預於今月某日恭就",
    "T48n2025_001:1113c27": "大佛寶殿啟建",
    "T48n2025_001:1113c28": "金剛無量壽道場一月日逐日輪僧上殿披閱真詮",
    "T48n2025_001:1113c29": "宣持密號所萃",
    "T48n2025_001:1113c30": "洪因端為祝延",
    "T48n2025_001:1114a01": "今上皇帝聖壽萬歲萬歲萬萬歲",
    "T48n2025_001:1114a02": "右恭　惟",
    "T48n2025_001:1114a03": "佛日洞明",
    "T48n2025_001:1114a04": "龍天昭格",
    "T48n2025_001:1114a05": "某年某月　日都監寺臣僧某謹言",
    "T48n2025_001:1114a06": "住　持　臣僧某",
    "T48n2025_001:1114a07": "經單式",
    "T48n2025_001:1114a08": "今具經文品目于后",
    "T48n2025_001:1114a09": "大方廣佛華嚴經",
    "T48n2025_001:1114a10": "大佛頂萬行首楞嚴經",
    "T48n2025_001:1114a11": "大乘妙法蓮華經",
    "T48n2025_001:1114a12": "大乘金光明經",
    "T48n2025_001:1114a13": "大方廣圓覺脩多羅了義經",
    "T48n2025_001:1114a14": "大乘金剛般若波羅密經",
    "T48n2025_001:1114a15": "大仁王護國經",
    "T48n2025_001:1114a16": "右具如前",
    "T48n2025_001:1114a17": "今月　日綱維臣僧　某　具",
    "T48n2025_001:1114a18": "差單式",
    "T48n2025_001:1114a19": "今具逐日輪僧上殿名員于後　用白紙書",
    "T48n2025_001:1114a20": "某日　住持臣僧　某甲首座　某甲書記",
    "T48n2025_001:1114a21": "　　　某甲藏主　某甲知客　某甲西堂",
    "T48n2025_001:1114a22": "某日　某甲稱呼　某甲上座　某甲都寺",
    "T48n2025_001:1114a23": "右具如前",
    "T48n2025_001:1114a24": "　　　　今月　日堂司　某　具",
    "T48n2025_001:1114a25": "疏語啟建右伏以　覆燾無私。乾坤孰測其高",
    "T48n2025_001:1114a26": "厚　照臨有赫。日月莫喻其光華。知　贊仰",
    "T48n2025_001:1114a27": "之徒勞。欲　補報而無極。惟託鈞陶之內。義",
    "T48n2025_001:1114a28": "重　四恩。故竭　忠愛之心。虔恭　三祝。",
    "T48n2025_001:1114a29": "斗樞電繞龍象筵開。帝網百億山河咸歸",
    "T48n2025_001:1114a30": "　聖量。華藏三千世界益衍　丕圖。少盡涓埃。",
    "T48n2025_001:1114a31": "匪懈朝夕。欽願　蘷龍登用　景星耀而泰",
    "T48n2025_001:1114a32": "階平　麟鳳呈祥　聖人作而萬物覩。謹疏",
    "T48n2025_001:1114b01": "　滿散優鉢羅花瑞世　同佛降生　閻浮提",
    "T48n2025_001:1114b02": "樹連陰。與天齊壽。故　毓夙成之　睿質。克",
    "T48n2025_001:1114b03": "　承丕顯之　聖謨　大哉乾至哉乾　體",
    "T48n2025_001:1114b04": "乾居正　會其極歸其極　建極立中。爰以",
    "T48n2025_001:1114b05": "　吾道之大同。有裨　聖時之至治。山林鐘",
    "T48n2025_001:1114b06": "鼓樂　化日之舒長。草木昆蟲被　膏澤之",
    "T48n2025_001:1114b07": "滲漉　祥開震夙　頌祝華封。欽願　垂拱",
    "T48n2025_001:1114b08": "無為。天地位而萬物育　鈞陶有象。陰陽理",
    "T48n2025_001:1114b09": "而四時平　壽考萬年　本支百世。",
    "T48n2025_001:1114b10": "景命四齋日祝讚景命四齋日祝讚",
    "T48n2025_001:1114b11": "景命好日。月旦。月望。初八。廿三。四齋日。隔",
    "T48n2025_001:1114b12": "宿堂司行者報眾。掛諷經牌。次早鐘絕。後鳴",
    "T48n2025_001:1114b13": "僧堂前鐘。集眾登殿。維那舉楞嚴呪。唱藥師",
    "T48n2025_001:1114b14": "號。嘆佛畢。回向云某日令辰。某州某寺住持傳法某僧某。謹集合山僧眾。恭趨",
    "T48n2025_001:1114b15": "寶殿。諷誦大佛頂萬行首楞嚴神呪。稱揚聖號。所萃洪因。祝延今上皇帝聖壽萬安。金剛無量壽佛仁王菩薩云",
    "T48n2025_001:1114b16": "云。",
    "T48n2025_001:1114b17": "旦望藏殿祝讚旦望藏殿祝讚",
    "T48n2025_001:1114b18": "旦望古來轉藏祝壽。今則必先侵晨登殿。",
    "T48n2025_001:1114b19": "御座前祝讚。於禮為恭。或粥罷陞座罷鳴鐘",
    "T48n2025_001:1114b20": "集眾。往藏殿。維那舉云摩訶般若波羅蜜多眾當默念。",
    "T48n2025_001:1114b21": "住持領眾合掌繞藏。行道三匝。多眾則一匝",
    "T48n2025_001:1114b22": "立定。維那舉大悲呪。回向云大圓照中有華藏海。功超造化。道",
    "T48n2025_001:1114b23": "絕明言三光電卷而實相涵。六合雷奔而湛然寂。不思議海難盡讚揚。某州某寺住持傳法臣僧某。月旦望令辰。",
    "T48n2025_001:1114b24": "謹集合山僧眾。恭趨藏殿繞旋行道。稱念摩訶佛母聖號。運轉天宮法寶輪藏。諷誦大悲圓滿神呪所萃洪因。端為",
    "T48n2025_001:1114b25": "祝延　今上皇帝聖壽萬安。金剛無量壽佛仁王。菩薩摩訶薩。摩訶般若波羅密。",
    "T48n2025_001:1114b26": "每日祝讚每日祝讚",
    "T48n2025_001:1114b27": "齋粥二時下堂。僧眾必須登殿。維那舉無量",
    "T48n2025_001:1114b28": "壽呪三遍。回向云諷誦秘章。所萃洪因。端為祝延今上皇帝聖壽萬安。金剛無量壽",
    "T48n2025_001:1114b29": "佛云云。",
    "T48n2025_001:1114c01": "千秋節千秋節",
    "T48n2025_001:1114c02": "至期堂司行者隔宿報眾。掛諷經牌。次早鳴",
    "T48n2025_001:1114c03": "僧堂鐘。集眾登殿。維那舉楞嚴呪畢白佛四齋",
    "T48n2025_001:1114c04": "日同回向云某道某路某寺某月某日。敬遇皇太子千秋令節。謹集合山僧眾。恭趨寶殿。諷誦大佛頂萬",
    "T48n2025_001:1114c05": "行首楞嚴神呪。稱揚聖號。所萃良因。敬祝皇太子睿算千秋殿下。伏願日重輪月重輝。照臨海宇。山如礪河如帶。",
    "T48n2025_001:1114c06": "鞏固邦基。金剛無量壽佛云云。",
    "T48n2025_001:1114c07": "善月善月",
    "T48n2025_001:1114c08": "正五九為善月。預先一日。維那令堂司行者。",
    "T48n2025_001:1114c09": "覆住持報庫司。掛善月牌于殿門前。具經單",
    "T48n2025_001:1114c10": "輪差僧簿。每日鳴大鐘登殿。看經祝贊終月",
    "T48n2025_001:1114c11": "而畢。",
    "T48n2025_001:1114c12": "始山隋開皇三年詔天下。正五九并六齋日。",
    "T48n2025_001:1114c13": "各寺建祈禱道場。不得殺生命。取藏經中。有",
    "T48n2025_001:1114c14": "毘沙門天王。每歲巡按四大部洲。正五九月",
    "T48n2025_001:1114c15": "治南贍部洲。故禁屠宰。而唐之藩鎮每上任。",
    "T48n2025_001:1114c16": "必犒士卒不下數萬人。須大烹宰。故以正五",
    "T48n2025_001:1114c17": "九不上官。為禁殺也。而俗以為忌者非。",
    "T48n2025_001:1114c18": "祝釐章終",
    "T48n2025_001:1114c19": "2 報恩章報恩章第二",
    "T48n2025_001:1114c20": "國有禘袷四時之祭。所以昭功德隆本始重",
    "T48n2025_001:1114c21": "繼嗣也。聖朝崇佛。",
    "T48n2025_001:1114c22": "世祖而下。咸各建寺。謂由佛應身以御天下。",
    "T48n2025_001:1114c23": "化儀既終復歸佛位。在　京官寺。於是設",
    "T48n2025_001:1114c24": "　聖容具佛壇場。月以五祭。設奠展禮如生。而",
    "T48n2025_001:1114c25": "致夫羹牆之思。洪惟　聖化所被。與佛之教",
    "T48n2025_001:1114c26": "流于無垠。而吾徒沐恩波濡　聖澤。可不知",
    "T48n2025_001:1114c27": "所自而思所報効焉。",
    "T48n2025_001:1114c28": "國忌國忌",
    "T48n2025_001:1114c29": "上賓日屆期。隔宿庫司報堂司。令行者覆住",
    "T48n2025_001:1115a01": "持兩序。報眾掛諷經牌。就法座上。安　御座。",
    "T48n2025_001:1115a02": "用黃紙寫　聖號牌位。嚴設香花燈燭几筵",
    "T48n2025_001:1115a03": "供養。至期鳴僧堂鐘。集眾候住持至上香上",
    "T48n2025_001:1115a04": "茶湯。維那舉楞嚴呪。諷誦畢。回向云某州某寺住持傳法",
    "T48n2025_001:1115a05": "臣僧某。某月某日。恭遇某聖聖忌之辰。謹集合山僧眾。謹誦大佛頂萬行首楞嚴神呪。稱揚聖號。所萃殊利資嚴",
    "T48n2025_001:1115a06": "聖駕。伏願神遊八極。想雲車風馬來。臨位證中天受玉殿瓊樓快樂。十方三世云云。",
    "T48n2025_001:1115a07": "祈禱祈禱",
    "T48n2025_001:1115a08": "凡有祈禱。須如法嚴治壇場。鋪陳供養。住持",
    "T48n2025_001:1115a09": "專心加謹。僧眾各務整肅。知事內外提督應",
    "T48n2025_001:1115a10": "辦。大小寮舍巡警齋潔。或有官員拈香。恭勤",
    "T48n2025_001:1115a11": "迎送。預期庫司稟覆住持。先付意旨。維那知",
    "T48n2025_001:1115a12": "會。堂司行者報眾掛祈禱牌。齋粥二時鳴鐘",
    "T48n2025_001:1115a13": "集眾諷經。或看藏經。或四大部經。或三日五",
    "T48n2025_001:1115a14": "日七日。隨時而行。如祈晴祈雨。則輪僧十員",
    "T48n2025_001:1115a15": "廿員。或三五十員。分作幾引。接續諷誦。每引",
    "T48n2025_001:1115a16": "諷大悲呪消災呪大雲呪。各三七遍。謂之不",
    "T48n2025_001:1115a17": "斷輪。終日諷誦。必期感應。方可滿散懺謝。其",
    "T48n2025_001:1115a18": "疏意各列于后。",
    "T48n2025_001:1115a19": "祈晴祈晴切見。淫雨為戾物用不成。百川橫流",
    "T48n2025_001:1115a20": "民無寧處。蓋眾生共業所感。惟上天覆燾無",
    "T48n2025_001:1115a21": "私。由是謹發誠心。啟建祈晴道場。每日命僧",
    "T48n2025_001:1115a22": "諷誦經呪。仰扣諸聖。所冀祈求晴霽。速賜感",
    "T48n2025_001:1115a23": "彰。伏願掃頑雲於四野。陰沴潛消。麗杲日於",
    "T48n2025_001:1115a24": "中天。容光必照。俾五行各順其序。而萬彙悉",
    "T48n2025_001:1115a25": "遂其生。",
    "T48n2025_001:1115a26": "祈雨祈雨切見。亢陽為災百物就槁。匪上天之",
    "T48n2025_001:1115a27": "降罰。由下民之多愆。惟諸佛開慈悲之門。而",
    "T48n2025_001:1115a28": "神呪有祈禳之應。由是謹發誠心。啟建祈雨",
    "T48n2025_001:1115a29": "道場。每日命僧。諷誦經呪。仰扣諸聖。所冀祈",
    "T48n2025_001:1115b01": "求雨澤。速賜感通。伏願拯生靈於塗炭。厥維",
    "T48n2025_001:1115b02": "艱哉。起雲龍于山川。俾霶𩃱矣。庶茲多稼亦",
    "T48n2025_001:1115b03": "乃有秋。",
    "T48n2025_001:1115b04": "祈雪祈雪切見。時冬恒溫。恐生物之疵癘。維天",
    "T48n2025_001:1115b05": "降雪。淨下土之祲氛。庸致瓣香之誠。願集",
    "T48n2025_001:1115b06": "六花之瑞。由是謹發誠心。啟建祈雪道場。每",
    "T48n2025_001:1115b07": "日命僧。諷誦經呪。仰扣諸聖。所冀祈求雨雪。",
    "T48n2025_001:1115b08": "速賜感通。伏願彤雲千里潤澤。八荒六府三",
    "T48n2025_001:1115b09": "事用修。草木咸若。二氣五行順序。神人以和。",
    "T48n2025_001:1115b10": "遣蝗遣蝗切見。飛蝗蔽天。惟凶荒之可慮。遺孽",
    "T48n2025_001:1115b11": "入地。恐滋蔓之難圖。匪假神功之驅除。雖極",
    "T48n2025_001:1115b12": "人力而罔措。由是謹發誠心。啟建遣蝗道場。",
    "T48n2025_001:1115b13": "每日命僧。諷誦經呪。仰扣諸聖。所冀驅遣蟲",
    "T48n2025_001:1115b14": "蝗速賜消殄。伏願滌之風雨。掃種類以無遺。",
    "T48n2025_001:1115b15": "投之江河。隨業感而自化。民安其業物遂其",
    "T48n2025_001:1115b16": "生。",
    "T48n2025_001:1115b17": "日蝕日蝕此日而食。占五紀之或乖。畏天之威。",
    "T48n2025_001:1115b18": "虞六沴之將作。故徇民情而救護。盍依佛力",
    "T48n2025_001:1115b19": "以禱禳。由是謹發誠心。命僧諷誦經呪。用伸",
    "T48n2025_001:1115b20": "救護。所冀日精速賜還光。伏願五色開而黃",
    "T48n2025_001:1115b21": "道明。照臨下土。群陰消而陽德盛。昭回于天。",
    "T48n2025_001:1115b22": "月蝕月蝕月耀陰精而主夜。所賴照臨。天示咎",
    "T48n2025_001:1115b23": "徵于下民。於焉薄食。既戒既懼。以禱以禳。由",
    "T48n2025_001:1115b24": "是謹發誠心。命僧諷誦經呪。用伸救護。所冀",
    "T48n2025_001:1115b25": "月華速賜還明。伏願妖蟇滅跡。清光現大地",
    "T48n2025_001:1115b26": "山河。顧兔長生。萬象納廣寒宮殿。",
    "T48n2025_001:1115b27": "報恩章終",
    "T48n2025_001:1115b28": "勅修百丈清規卷第一"
}