{
    "T43n1832_003:0707c19": "成唯識論了義燈卷第三(論第二)",
    "T43n1832_003:0707c21": "淄洲大雲寺苾芻惠沼述",
    "T43n1832_003:0707c22": "論。有三有為之有為相。具如疏解。然准婆",
    "T43n1832_003:0707c23": "沙三十八云。如譬喻者諸有為相。是不相應",
    "T43n1832_003:0707c24": "行蘊所攝。少同大乘。即經部本師。然通離",
    "T43n1832_003:0707c25": "識．不離識別在下例破。分別論者說此能",
    "T43n1832_003:0707c26": "相皆是無為。法密部說三相有為滅相無為。",
    "T43n1832_003:0707c27": "立無為者非此所破。下無為中方始例破。",
    "T43n1832_003:0707c28": "此等雖立作有為相非不相應。以論文中",
    "T43n1832_003:0707c29": "標．結但破不相應故　有言已他破竟故此",
    "T43n1832_003:0708a01": "不破　今謂不爾。非他已破今此不破。諸",
    "T43n1832_003:0708a02": "不相應經部已破。今復破故。或雖無為然",
    "T43n1832_003:0708a03": "為能相。今破能相義。下破無為義。二段俱",
    "T43n1832_003:0708a04": "破理亦不違　相似相續沙門所說色法生",
    "T43n1832_003:0708a05": "住老無常體還是色。乃至識法生老住無常",
    "T43n1832_003:0708a06": "體還是識。此下例破不別破之。不爾色．心",
    "T43n1832_003:0708a07": "之體即色心故有相符失。經部師立准婆沙",
    "T43n1832_003:0708a08": "說。同大乘立一期四相。薩婆多師云。唯是",
    "T43n1832_003:0708a09": "眾同分相。非有為相。此意說云。一期四相但",
    "T43n1832_003:0708a10": "與同分而為能相。非諸有為相。以諸有為",
    "T43n1832_003:0708a11": "剎那剎那皆具四相故。即薩婆多不許依",
    "T43n1832_003:0708a12": "經立一期四相。依世俗諦理即不遮。婆沙",
    "T43n1832_003:0708a13": "三十八多復次解故。諸餘門義如諸論辨。",
    "T43n1832_003:0708a14": "言非第六聲便表異體等者。外立量云。有為",
    "T43n1832_003:0708a15": "相言。定別有體。有第六囀言故。如天授之",
    "T43n1832_003:0708a16": "衣等　准此量中有其三過。一宗中比量",
    "T43n1832_003:0708a17": "相違過。過云有為相言。非定別有體。以有",
    "T43n1832_003:0708a18": "第六囀言故。如地之堅等。宗不言定無別",
    "T43n1832_003:0708a19": "體。但違於彼定別有故。無不定過。二者彼",
    "T43n1832_003:0708a20": "量有不定過。如文可解。三者亦有有法自",
    "T43n1832_003:0708a21": "相相違過。此量不但立別有體。即顯離所",
    "T43n1832_003:0708a22": "相。而是有為能相耶若之衣等。非有為能",
    "T43n1832_003:0708a23": "相。故成相違。離此四相之外。更無同喻。",
    "T43n1832_003:0708a24": "餘皆非有為相。即成異法。第六囀言。因",
    "T43n1832_003:0708a25": "於異轉故。如入正理論立有非實．德．業等",
    "T43n1832_003:0708a26": "量。",
    "T43n1832_003:0708a27": "論若有為相異所體等者。量云。汝無為相。",
    "T43n1832_003:0708a28": "應離體別有。說之相言故。如有為相。然有",
    "T43n1832_003:0708a29": "解云。此量有他不定失云。堅等異品。說之",
    "T43n1832_003:0708b01": "相言。是不定過。此亦無過。在宗中故。以許",
    "T43n1832_003:0708b02": "有之言。總難令別有此。又云汝無自違",
    "T43n1832_003:0708b03": "過　西明量云。無為相體。應異所相。為無",
    "T43n1832_003:0708b04": "為中隨一攝故。如有為相　有解云。此量",
    "T43n1832_003:0708b05": "有兩俱不成。以為無為中隨一攝因。於所",
    "T43n1832_003:0708b06": "相有於能相無　此亦不爾。有為能相是",
    "T43n1832_003:0708b07": "有為。無為能相亦是無為。豈無為能相在有",
    "T43n1832_003:0708b08": "為中云於能相。無要集隨此。云有解勝。又",
    "T43n1832_003:0708b09": "破他言。汝有為相體。不異所相。或應無",
    "T43n1832_003:0708b10": "別實相為相。為無為相中隨一攝故。如無為",
    "T43n1832_003:0708b11": "相　要集云。有說有釋但為此量。此量因中",
    "T43n1832_003:0708b12": "有法差別相違過。量云。有為相體。應非假",
    "T43n1832_003:0708b13": "不相應。為無為中隨一攝故。如無為相。由",
    "T43n1832_003:0708b14": "此但以道理例破。不應立量者　此說非",
    "T43n1832_003:0708b15": "理。所以者何。以立宗言汝有為相體。即就",
    "T43n1832_003:0708b16": "他宗破他比量。不立自故。如何得與論",
    "T43n1832_003:0708b17": "主。作法差別相違。又假不異所相。實不異",
    "T43n1832_003:0708b18": "所相。別實有。不別實有。是差別故。然准作",
    "T43n1832_003:0708b19": "違。即是有法差別。即應脫一有字。若作有",
    "T43n1832_003:0708b20": "法差別。是差別故。又設若爾彼立違量亦有",
    "T43n1832_003:0708b21": "此過。以實有不相應。非實有不相應。是差別",
    "T43n1832_003:0708b22": "意。立量實有不相應。今與作有法差別違量",
    "T43n1832_003:0708b23": "云。汝實有為相。應非實有不相應。為無為",
    "T43n1832_003:0708b24": "中隨一攝故。如無為相。故不得成有法及",
    "T43n1832_003:0708b25": "法差別違。即顯彼立異有為外別立能相。",
    "T43n1832_003:0708b26": "如耶若之衣等。量有法自相相違決定。及法",
    "T43n1832_003:0708b27": "差別相違決定。又過如前。由此有說．有釋",
    "T43n1832_003:0708b28": "無愆。",
    "T43n1832_003:0708b29": "論。又生等相若體俱有等者。本云。初破古師",
    "T43n1832_003:0708c01": "相用前後。又住異滅下。破新薩婆多三相用",
    "T43n1832_003:0708c02": "俱　西明科云。並通新舊。有解取前為正",
    "T43n1832_003:0708c03": "　要集云。取西明為正。以婆沙文義有兩",
    "T43n1832_003:0708c04": "釋。初云作用時異。即三相前後　又云。婆沙",
    "T43n1832_003:0708c05": "云滅時老．滅方有作用。故即同時　今謂不",
    "T43n1832_003:0708c06": "爾。前引婆沙三十九云。顯一剎那具有三",
    "T43n1832_003:0708c07": "相。問若爾應一法亦生．老．滅。作用時異故",
    "T43n1832_003:0708c08": "不相違。謂法生時生有作用。滅時老．滅方",
    "T43n1832_003:0708c09": "有作用。體雖同時用有先後。此意即答三",
    "T43n1832_003:0708c10": "相作用皆有前後。不別云滅與老同時。",
    "T43n1832_003:0708c11": "論云為止他宗顯正義故。如譬喻師一剎",
    "T43n1832_003:0708c12": "那中有三相者。即應一法一時亦生．亦老．",
    "T43n1832_003:0708c13": "亦滅。然無此理。互相違故。應說諸行初起",
    "T43n1832_003:0708c14": "名生。後盡名滅。中衰名老。為遮彼執顯",
    "T43n1832_003:0708c15": "一剎那具有三相。問若如是者。則應一法",
    "T43n1832_003:0708c16": "一時亦生．老．滅。答作用時異故不相違。乃",
    "T43n1832_003:0708c17": "至云。體雖同時用有先後。一法生滅作用",
    "T43n1832_003:0708c18": "究竟名一剎那。故無有失。或生．滅位非",
    "T43n1832_003:0708c19": "一剎那。然一剎那具有三體故。說三相同",
    "T43n1832_003:0708c20": "一剎那(已上論文)。云滅時老．滅方有作用者。以",
    "T43n1832_003:0708c21": "老衰法滅時方顯。云滅時老．滅方有作用。",
    "T43n1832_003:0708c22": "故下總結。體雖同時用有先後。又不說住",
    "T43n1832_003:0708c23": "與滅同時。故知古師相用前後。不應分為",
    "T43n1832_003:0708c24": "二說。文無別故　又俱舍第五破薩婆多",
    "T43n1832_003:0708c25": "云。又住等三用俱現在。應一法體一剎那中。",
    "T43n1832_003:0708c26": "即有安住．衰異．壞滅。若時住相能住此法。",
    "T43n1832_003:0708c27": "為名安住。為名衰異。為名滅壞。諸說住",
    "T43n1832_003:0708c28": "等用不同時。彼說便違剎那滅義。他既自",
    "T43n1832_003:0708c29": "說相用前後。約俱時難古薩婆多。即有",
    "T43n1832_003:0709a01": "相符難新薩婆多相用前後。亦是相符。故",
    "T43n1832_003:0709a02": "依本正。",
    "T43n1832_003:0709a03": "論。所待因緣應非本有者。疏答外難云。虛",
    "T43n1832_003:0709a04": "疎之法雖現有種。便無外緣即不能起。",
    "T43n1832_003:0709a05": "以劣弱故。汝之實法何得相例　要集云。",
    "T43n1832_003:0709a06": "此釋未能盡理　今謂種體雖恒。所待因",
    "T43n1832_003:0709a07": "緣本無今有。展轉無窮。非恒具足。故非常",
    "T43n1832_003:0709a08": "生。故瑜伽五十一云。諸行雖有各別生因。",
    "T43n1832_003:0709a09": "然必待緣方得生長。乃至故此論云。不同",
    "T43n1832_003:0709a10": "外道緣恒非無故不頓生者。今將此釋無",
    "T43n1832_003:0709a11": "異於本更待外緣。外緣即是親種之外。外",
    "T43n1832_003:0709a12": "緣未合即不能生。即緣非恒有故即前因。",
    "T43n1832_003:0709a13": "何勞別說　今更設難。如我識外有外緣。",
    "T43n1832_003:0709a14": "不具不頓生。大乘唯自心。不假識外法頓",
    "T43n1832_003:0709a15": "起　答所緣親境唯自識。不能緣外說唯",
    "T43n1832_003:0709a16": "心。不無增上他有情。此外不具非頓起。外",
    "T43n1832_003:0709a17": "又救云。汝種雖現有。虛疎待假緣。我法體",
    "T43n1832_003:0709a18": "實有。還待實外緣。若爾即執二生便為無",
    "T43n1832_003:0709a19": "用。",
    "T43n1832_003:0709a20": "論。所相恒有而生等合者。問此破與前理有",
    "T43n1832_003:0709a21": "何別　答前以彼宗不離無為別立能相。",
    "T43n1832_003:0709a22": "例破有為不令別立。今以有為體恒有。說",
    "T43n1832_003:0709a23": "生等合。例彼無為體亦恒有。應生等合。故",
    "T43n1832_003:0709a24": "二文別。",
    "T43n1832_003:0709a25": "云俱舍云。即前異不成。異前非一法。若",
    "T43n1832_003:0709a26": "所異之法。即前住所住者。異義不成。非前",
    "T43n1832_003:0709a27": "所住是別法者。即非一法。",
    "T43n1832_003:0709a28": "論。表此後無為相何失。本疏云。即現在法於",
    "T43n1832_003:0709a29": "後無時。名之為滅。假言過去。過去體無實",
    "T43n1832_003:0709b01": "非彼世　西明釋云。滅相是假。行蘊所攝。",
    "T43n1832_003:0709b02": "假依現實。實在過去。若說現在應依異",
    "T43n1832_003:0709b03": "世。此意滅相。論說後一是無故是過去。若",
    "T43n1832_003:0709b04": "說依現。異世相依。自釋難云。若依過去便",
    "T43n1832_003:0709b05": "無所依。答云如比量中立法無者。彼因依",
    "T43n1832_003:0709b06": "無亦得成立。非如有量因必有依。滅相是",
    "T43n1832_003:0709b07": "無。依無何失。有解取前本疏為正。後說雖",
    "T43n1832_003:0709b08": "無異世相依。而有異世相表。又已滅無。如",
    "T43n1832_003:0709b09": "龜毛等非有為故　要集意取後說為正",
    "T43n1832_003:0709b10": "　五十二云。依生已壞滅分位。建立無常。",
    "T43n1832_003:0709b11": "又四十六云。依於有分建立一種有為之",
    "T43n1832_003:0709b12": "相。依於無分建立一種有為之相。又此論",
    "T43n1832_003:0709b13": "云。無時名滅。此中所說時分位者。不可無",
    "T43n1832_003:0709b14": "時說有分位。亦非有時說無分位。由此准",
    "T43n1832_003:0709b15": "知。已滅分位建立過去。更多云云　今謂。本",
    "T43n1832_003:0709b16": "疏所說為正。何者且論立世。世依法立。雖",
    "T43n1832_003:0709b17": "云過．未。過．未無體。還依現法。觀待曾．當",
    "T43n1832_003:0709b18": "立過．未世。滅相在過去。過去既依現法假",
    "T43n1832_003:0709b19": "立。滅相理實依於現在。故佛地論第一說。",
    "T43n1832_003:0709b20": "有為法上假立分位。或是心上分位影像。此",
    "T43n1832_003:0709b21": "所說時通於三世。但於現在假立三故。",
    "T43n1832_003:0709b22": "雜集第二云。時者謂於因果相續流轉假立",
    "T43n1832_003:0709b23": "為時　又第三云。依止現在假立去．來。故",
    "T43n1832_003:0709b24": "約當得假立未來。約曾得假立過去　又",
    "T43n1832_003:0709b25": "此論云。表此後無　又云滅表有法後是",
    "T43n1832_003:0709b26": "無。若不依現法觀曾有義。唯取法無已。",
    "T43n1832_003:0709b27": "立過去世及滅相者。既論云無時名滅。過",
    "T43n1832_003:0709b28": "去實無。滅相及世即俱是實。何得名假。又",
    "T43n1832_003:0709b29": "何得云表此後無。應云表前法已無故。",
    "T43n1832_003:0709c01": "復違雜集第三依止現在假立三世。彼約",
    "T43n1832_003:0709c02": "諸法因果曾當。通一切故　又顯揚第一云。",
    "T43n1832_003:0709c03": "心不相應不可施設與心等法若一若異。",
    "T43n1832_003:0709c04": "滅相既依過去無立。與現在法時體俱乖。",
    "T43n1832_003:0709c05": "云何不可施設為異。又若唯無。何故五十",
    "T43n1832_003:0709c06": "二云。問如世尊言有過去行。乃至云。此何",
    "T43n1832_003:0709c07": "密意。答過去諸行與果故有。未來諸行攝因",
    "T43n1832_003:0709c08": "故有。不爾過．未體既是無。如何可說與果",
    "T43n1832_003:0709c09": "攝因。故依現法與果攝因。假名過．未。又如",
    "T43n1832_003:0709c10": "何言於諸蘊中隨觀生滅。滅依過去。過去",
    "T43n1832_003:0709c11": "是無。無非蘊法。",
    "T43n1832_003:0709c12": "問既依現法假立過去。云何得言無時名",
    "T43n1832_003:0709c13": "滅　又四十六云。過去行已生已滅。由彼諸",
    "T43n1832_003:0709c14": "行無因可得。亦無自性。又云。即此已生諸",
    "T43n1832_003:0709c15": "行剎那。自性滅壞正觀為滅。答即觀現法",
    "T43n1832_003:0709c16": "有酬前相。假說曾因名為過去。名為已生",
    "T43n1832_003:0709c17": "自性滅壞。非無現法獨說過去。故五十二",
    "T43n1832_003:0709c18": "云。若已與果種子相續名過去界　既稱種",
    "T43n1832_003:0709c19": "子相續名過去界。明種子體非是已滅　問",
    "T43n1832_003:0709c20": "現法未滅如何立滅。又諸現行可無滅相",
    "T43n1832_003:0709c21": "　答且據種子顯過去界。影彰於現。如未與",
    "T43n1832_003:0709c22": "果。種子相續名現在界。不唯種子獨名現",
    "T43n1832_003:0709c23": "在。如十八界通三世故。或但說種。以恒",
    "T43n1832_003:0709c24": "相續因名界增。或復現行亦得名種。能生",
    "T43n1832_003:0709c25": "果故。如第八會十因二因種子之言。故實",
    "T43n1832_003:0709c26": "種現皆有滅相。由觀現法有酬前用。假說",
    "T43n1832_003:0709c27": "曾滅故。說滅相在過去世。以法謝已。滅相",
    "T43n1832_003:0709c28": "方顯。據實於現由有當滅。亦名為滅。即",
    "T43n1832_003:0709c29": "如論文表此後無假立滅相猶如壞苦樂",
    "T43n1832_003:0710a01": "滅方有。然說樂受亦名壞苦。謂壞時苦故。",
    "T43n1832_003:0710a02": "現法亦爾。當必滅故說過去者。此時顯故。",
    "T43n1832_003:0710a03": "異他宗故約世分故。故五十二云。何故世",
    "T43n1832_003:0710a04": "尊但說三種。一生。二滅。三住異。答由一切",
    "T43n1832_003:0710a05": "行三世所顯故。從未來世本無而生。是故",
    "T43n1832_003:0710a06": "世尊由未來世。於有為法說生有為相。乃",
    "T43n1832_003:0710a07": "至由過去世。於有為法說滅有為相。現在",
    "T43n1832_003:0710a08": "世法二相所顯。謂住及異。既於現立住．異",
    "T43n1832_003:0710a09": "二相。明生未來。滅在過去。約世義分。據實",
    "T43n1832_003:0710a10": "假義得通三世。不爾四相不遍有為。現．未",
    "T43n1832_003:0710a11": "無滅應非無常。五十二云。復次無常差別",
    "T43n1832_003:0710a12": "亦有多種。謂壞滅無常．生起無常．變易無",
    "T43n1832_003:0710a13": "常．散壞無常．當有無常．現墮無常。若一切行",
    "T43n1832_003:0710a14": "生已尋滅名壞滅無常。本無今有名生起無",
    "T43n1832_003:0710a15": "常。異相行起名變易無常。離散退失名散壞",
    "T43n1832_003:0710a16": "無常。即四無常在未來時名當有無常。正",
    "T43n1832_003:0710a17": "現前時。名現墮無常　准此故知得通三",
    "T43n1832_003:0710a18": "世。以重釋前四相差別故　又釋唯現以",
    "T43n1832_003:0710a19": "無別過．未。依現立三故。雖實依現。義通",
    "T43n1832_003:0710a20": "三世。無不遍失。",
    "T43n1832_003:0710a21": "然有為法因緣力故下。申正。准文五門分",
    "T43n1832_003:0710a22": "別。一說相意。二相相狀即亦辨名。三約世",
    "T43n1832_003:0710a23": "分。四釋妨難。五顯差別。科段如疏。今加出",
    "T43n1832_003:0710a24": "體。出體有二。初辨異宗者。婆沙三十八云。",
    "T43n1832_003:0710a25": "如譬喻者說。有為相是不相應。行蘊所攝。不",
    "T43n1832_003:0710a26": "相應行蘊無有實體。故有為相非實有體。",
    "T43n1832_003:0710a27": "然末經部不別說在不相應中。分別論者",
    "T43n1832_003:0710a28": "說。有為相皆是無為。若是有為性羸．劣故。則",
    "T43n1832_003:0710a29": "不應能生法住法異法滅法。以有為相體",
    "T43n1832_003:0710b01": "是無為性強盛故。便能生法乃至滅法。",
    "T43n1832_003:0710b02": "法密部說。三相有為。滅相無為。若無常相體",
    "T43n1832_003:0710b03": "是有為。性羸劣故不能滅法。以是無為性",
    "T43n1832_003:0710b04": "強盛故。便能滅法　相似相續沙門所說。色",
    "T43n1832_003:0710b05": "法生住老無常體還是色。乃至識法亦爾。此",
    "T43n1832_003:0710b06": "意四相不異色等。隨五蘊體相即彼攝。非",
    "T43n1832_003:0710b07": "不相應　經部師說。五蘊出胎時名生。相續",
    "T43n1832_003:0710b08": "時名住。衰變時名異。命終時名滅。然婆沙",
    "T43n1832_003:0710b09": "說。顯彼唯是眾同分相非有為相此意即說",
    "T43n1832_003:0710b10": "唯依有情眾同分上立此四相。不遍有為。",
    "T43n1832_003:0710b11": "以經部師一剎那法不許立住。時中之極名",
    "T43n1832_003:0710b12": "剎那。由諸法剎那故。准俱舍論第五。經部",
    "T43n1832_003:0710b13": "亦立剎那四相。彼論說云。又一剎那諸有為",
    "T43n1832_003:0710b14": "法。離執實有物四相亦成。謂一一念本無今",
    "T43n1832_003:0710b15": "有名生。有已還無名滅。後後剎那嗣前前",
    "T43n1832_003:0710b16": "起名為住。即彼前後有差別故名住異。此",
    "T43n1832_003:0710b17": "意本無今有體起名生。有已還無無時名滅。",
    "T43n1832_003:0710b18": "能引後後剎那嗣前前起名住。即彼住相。",
    "T43n1832_003:0710b19": "或與前念。或與後念。有差別故名住異。約",
    "T43n1832_003:0710b20": "住辨異故云住異。雖是假立不離所相。",
    "T43n1832_003:0710b21": "俱舍第五云。此中何用生等別物。又如大士",
    "T43n1832_003:0710b22": "相不異大士。又如堅等地等界相非異地",
    "T43n1832_003:0710b23": "等。故雖假立不離所相。薩婆多說。異所相",
    "T43n1832_003:0710b24": "法別實有體。是不相應行蘊所攝。已辨小",
    "T43n1832_003:0710b25": "乘。大乘所說四相假有。與所相法不一不異。",
    "T43n1832_003:0710b26": "是不相應行蘊所攝。理皆極成故不引證。",
    "T43n1832_003:0710b27": "二說意者。先辨小乘。婆沙三十九云。問何故",
    "T43n1832_003:0710b28": "作此論。答為欲分別契經義故。復次為",
    "T43n1832_003:0710b29": "止他宗顯正義故。復次標別有為名有為",
    "T43n1832_003:0710c01": "相。雖釋經中說三所以。亦說相意。相實有",
    "T43n1832_003:0710c02": "四。經中說三。釋此經意有多復次。亦說",
    "T43n1832_003:0710c03": "相意如疏略辨　次顯大乘者。准顯揚十",
    "T43n1832_003:0710c04": "八。為起屬主相應言論故說相等。故彼論",
    "T43n1832_003:0710c05": "云。屬主言論者。謂諸言論配屬於主。方解",
    "T43n1832_003:0710c06": "其相非不屬主。如說生相此誰之生。觀",
    "T43n1832_003:0710c07": "所屬主起此言論。所謂色之生。受．想．行．識",
    "T43n1832_003:0710c08": "之生。非說色時此誰之色。觀所屬主起此",
    "T43n1832_003:0710c09": "言論。如生如是住異無常等心不相應行。類",
    "T43n1832_003:0710c10": "如其所應盡當知。是名屬主相應言論。瑜",
    "T43n1832_003:0710c11": "伽四十六有多復次。一令觀無常。二觀行",
    "T43n1832_003:0710c12": "是苦。三知法無我。四令證涅槃。廣如彼釋",
    "T43n1832_003:0710c13": "　雜集說觀生老住意亦同此。若此論文表",
    "T43n1832_003:0710c14": "異無為。假立四相者。意．亦同彼觀無常",
    "T43n1832_003:0710c15": "證涅槃等　相狀如文　約世分者。小乘",
    "T43n1832_003:0710c16": "如常。大乘多說。一說三相現在。一相過去。",
    "T43n1832_003:0710c17": "如此論文後一是無故在過去。此約二世。",
    "T43n1832_003:0710c18": "同瑜伽論五十二說。或約一世。論云生表",
    "T43n1832_003:0710c19": "有法先非有。滅表有法後是無。既表後無",
    "T43n1832_003:0710c20": "故在現在。不爾應云滅表有法生已無。若",
    "T43n1832_003:0710c21": "隨初解。應云表生已後即體還無。非現立",
    "T43n1832_003:0710c22": "滅表已後無。二解任取。義意如前　又五",
    "T43n1832_003:0710c23": "十二約三世顯。論云由一切行三世所顯",
    "T43n1832_003:0710c24": "故。從未來世本無而生。是故世尊由未來",
    "T43n1832_003:0710c25": "世。於有為法說生有為相。彼既生已落謝",
    "T43n1832_003:0710c26": "過去。是故世尊由過去世。於有為法說滅",
    "T43n1832_003:0710c27": "有為相。現在世法二相所顯。謂住及異。所以",
    "T43n1832_003:0710c28": "者何。唯現在時有住可得。前後變異亦唯現",
    "T43n1832_003:0710c29": "在　准此論意。既於現在唯有住．異明生",
    "T43n1832_003:0711a01": "未來。滅居過去。此亦義說。道理無違。或復",
    "T43n1832_003:0711a02": "四相俱通三世。雖無全文說通三世。以約",
    "T43n1832_003:0711a03": "前後互相准例義則可通。約三世分。生在",
    "T43n1832_003:0711a04": "未來。剎那分別。生即在現。差別分別。亦通",
    "T43n1832_003:0711a05": "未來。五十二云。若依墮世界生說。始從",
    "T43n1832_003:0711a06": "欲界。乃至無所有處生。名有上生。此意雖",
    "T43n1832_003:0711a07": "說現生之法。更有勝上。如有為法名為有",
    "T43n1832_003:0711a08": "上。義意亦顯未來更有上法當生名有上",
    "T43n1832_003:0711a09": "生　無常之中。五十二云。壞滅無常．生起",
    "T43n1832_003:0711a10": "無常．變易無常．散壞無常．當有無常．現墮無",
    "T43n1832_003:0711a11": "常。若一切行生已尋滅。名壞滅無常。若一切",
    "T43n1832_003:0711a12": "行本無今有。名生起無常。當有無常者。即",
    "T43n1832_003:0711a13": "四無常在未來世時。名當有無常。此文如",
    "T43n1832_003:0711a14": "次過去．現在．未來三世是三無常。住．異文",
    "T43n1832_003:0711a15": "中。以影略故論文不說。此論總明生等四",
    "T43n1832_003:0711a16": "相。通情．非情．剎那．相續。假立四相　釋難",
    "T43n1832_003:0711a17": "如論　外難過去體是無。於過去世立滅",
    "T43n1832_003:0711a18": "相。未來體亦無。於未來世亦立相。答過去",
    "T43n1832_003:0711a19": "體曾有。曾有立滅相。未來體本無。未來不",
    "T43n1832_003:0711a20": "立相　又難過去曾有。曾有立相。未來當",
    "T43n1832_003:0711a21": "有。當有立相。答滅相體是無。依已滅無立",
    "T43n1832_003:0711a22": "無相。生等體是有。未來體無不立相　又難",
    "T43n1832_003:0711a23": "表法後是無。依無立滅相表法後當有。未",
    "T43n1832_003:0711a24": "來立生相。答表法後是無。可得依無立無",
    "T43n1832_003:0711a25": "相表法後是有。不得依無立有相。更多妨",
    "T43n1832_003:0711a26": "難略不能舉　顯差別者。經部立二種。謂",
    "T43n1832_003:0711a27": "剎那．一期。有部亦爾。上座．化地部．正量部。",
    "T43n1832_003:0711a28": "如樞要明　就大乘辨。有多差別。一常無",
    "T43n1832_003:0711a29": "常差別。剋性無常。相從是常。攝相歸性常。",
    "T43n1832_003:0711b01": "相用別論無常。故涅槃二十二云。善男子有",
    "T43n1832_003:0711b02": "為之法。生亦是常。以住無常生亦無常。住",
    "T43n1832_003:0711b03": "亦是常。以生生故住亦無常。異亦是常。以",
    "T43n1832_003:0711b04": "住無常異亦無常。壞亦是常。以本無今有",
    "T43n1832_003:0711b05": "故壞亦無常　二遍計依他差別。若遍計性",
    "T43n1832_003:0711b06": "體若空花。不可說作有為之相。常無常亦",
    "T43n1832_003:0711b07": "爾。若依他性依緣有故。是無常相。故中論第",
    "T43n1832_003:0711b08": "一三相品云。如是三相為是有為能作有為",
    "T43n1832_003:0711b09": "相。為是無為能作有為相。二俱不然。何以",
    "T43n1832_003:0711b10": "故。若生是有為。即應有三相。若生是無為。",
    "T43n1832_003:0711b11": "何名有為相等　三體類差別。如五十二",
    "T43n1832_003:0711b12": "云。復次生差別。謂剎那生．相續生．增長生．",
    "T43n1832_003:0711b13": "心差別生．不可愛生．可愛生．下劣生．處中",
    "T43n1832_003:0711b14": "生．勝妙生．有上生．無上生。老差別者。謂身",
    "T43n1832_003:0711b15": "老．心老．壽老．變壞老．自體轉變老。住差別",
    "T43n1832_003:0711b16": "者。謂剎那住．相續住．緣相續住．不散亂住．",
    "T43n1832_003:0711b17": "建立軌範住。無常差別如次前列。又有剎",
    "T43n1832_003:0711b18": "那．一期．經劫．窮生死。如顯差別中釋。披",
    "T43n1832_003:0711b19": "文可知。此即時節差別　四五名同體差別。",
    "T43n1832_003:0711b20": "如緣生中生老死支。觸中生老死觸等　何",
    "T43n1832_003:0711b21": "以差別。答緣生支生。據從中有至本有中",
    "T43n1832_003:0711b22": "未衰變來五蘊實體名為生支。老據髮白",
    "T43n1832_003:0711b23": "或復衰朽未死已前。死據臨終將死正死。俱",
    "T43n1832_003:0711b24": "通五蘊實法為體。以彼相名顯緣生支。假",
    "T43n1832_003:0711b25": "實．分位差別不同。一期四相位雖可同。假",
    "T43n1832_003:0711b26": "實有別。又一期滅據已滅名死。緣生支死",
    "T43n1832_003:0711b27": "將死正死。已滅非支故　觸中老死。五十四",
    "T43n1832_003:0711b28": "云。由時分變異不平等立老。由命根變異",
    "T43n1832_003:0711b29": "不平等故立死。此意老死是果。由依觸分",
    "T43n1832_003:0711c01": "位有彼老死故。因立果名。如飢渴觸體",
    "T43n1832_003:0711c02": "即四大分位假立。唯在色蘊。四相老死通依",
    "T43n1832_003:0711c03": "五蘊。取上別義。四嗢拕南中。通說五蘊體",
    "T43n1832_003:0711c04": "及四相。俱名無常。無彼常故。四十六云。如",
    "T43n1832_003:0711c05": "是諸行常不可得。故名無常。與雜集同。",
    "T43n1832_003:0711c06": "經中亦云。諸行無常。是生滅故。因明論中所",
    "T43n1832_003:0711c07": "立無常。即唯取滅。然通體相。數論相滅。對",
    "T43n1832_003:0711c08": "聲論等即立體滅。若通生滅名無常者。即",
    "T43n1832_003:0711c09": "宗．因無別過類所攝　六體同名差別。或名",
    "T43n1832_003:0711c10": "生住異滅。或名生老住無常。或名生住住異",
    "T43n1832_003:0711c11": "無常。或名起盡等　七遍不遍差別。一期四",
    "T43n1832_003:0711c12": "相約有情辨。剎那四相遍有為法。八十八",
    "T43n1832_003:0711c13": "云。如是三相依二種行流轉安立。一依生",
    "T43n1832_003:0711c14": "身。二依剎那。依初流轉者。謂於彼彼有情",
    "T43n1832_003:0711c15": "眾同分中。初生名生。終歿名滅等。",
    "T43n1832_003:0711c16": "破名句文中云。若名句文異聲實有。此破",
    "T43n1832_003:0711c17": "外計　要集假敘外人反難云。假不相應名",
    "T43n1832_003:0711c18": "等。應非能詮。以是假故　或云許異聲",
    "T43n1832_003:0711c19": "處不相應假法處攝故。如餘假法　西明",
    "T43n1832_003:0711c20": "釋云。汝名句等實體不成。義如前破。若不",
    "T43n1832_003:0711c21": "許聲是能詮者。便有量中闕至教量失。",
    "T43n1832_003:0711c22": "此不成釋。前未破故。又復大乘諸師計別。",
    "T43n1832_003:0711c23": "陳那不立至教量故。他許實故。要集云。外",
    "T43n1832_003:0711c24": "人作比量相違。然彼量有宗相符失故　今",
    "T43n1832_003:0711c25": "謂不爾。量中云非實能詮可相符失。但云",
    "T43n1832_003:0711c26": "非能詮何名相符　今云彼量是因中相",
    "T43n1832_003:0711c27": "違決定失。以假實因及異聲處法處所攝",
    "T43n1832_003:0711c28": "各自許故。大乘無過。外人若云假名句文",
    "T43n1832_003:0711c29": "非假能詮。為相違者。此亦非過。何以故。大",
    "T43n1832_003:0712a01": "乘量破彼云。汝名．句．文定不能詮。以異聲",
    "T43n1832_003:0712a02": "故。如色等。今與大乘作量。云假名．句．文",
    "T43n1832_003:0712a03": "非假能詮。於因明相違中是何相違。望大",
    "T43n1832_003:0712a04": "乘量總非是過。又大乘名等不異聲故。以",
    "T43n1832_003:0712a05": "假從實即聲能詮。外難不詮。違世間故。故",
    "T43n1832_003:0712a06": "下文云語不異能詮人天共了。",
    "T43n1832_003:0712a07": "論。謂聲能生等者。破他可知　問大乘自許",
    "T43n1832_003:0712a08": "假名等詮。言何用名等豈不自違。答外",
    "T43n1832_003:0712a09": "許名等定異於聲。由聲生顯。此聲必有音",
    "T43n1832_003:0712a10": "韻屈曲不爾不生。大乘能詮雖在名等依",
    "T43n1832_003:0712a11": "屈曲聲。非定一異。對破定異。攝假從實云",
    "T43n1832_003:0712a12": "聲能詮。何用名等。故無有過。",
    "T43n1832_003:0712a13": "論。若謂聲上等者。牒破可知。然本疏量云。",
    "T43n1832_003:0712a14": "聲之屈曲應非離所依別有實體法處所",
    "T43n1832_003:0712a15": "收。色蘊上屈曲故。或色．聲二色之上隨一屈",
    "T43n1832_003:0712a16": "曲故。如色處長等　要集云此量有法差",
    "T43n1832_003:0712a17": "別。法差別量云。聲之屈曲應非離聲處假",
    "T43n1832_003:0712a18": "法處攝。因．喻同前　此亦不爾。誰許聲體",
    "T43n1832_003:0712a19": "在法處收。以許名等在法處故。名等依",
    "T43n1832_003:0712a20": "聲不即聲故。今對破他計屈曲聲即是名",
    "T43n1832_003:0712a21": "等。異聲別有法處所攝。故舉長等以為",
    "T43n1832_003:0712a22": "量破。然西明云。汝色上長．短應異色處",
    "T43n1832_003:0712a23": "別有法處自性。有屈曲故。如聲上屈曲",
    "T43n1832_003:0712a24": "　此量亦過。應云汝色上長短等。應異色處",
    "T43n1832_003:0712a25": "法處所攝。色上屈曲故。如聲上屈曲　今言",
    "T43n1832_003:0712a26": "長短應異色處。別有法處自性。即長．短上",
    "T43n1832_003:0712a27": "生等諸法。法處所攝。即是長等異於色處。",
    "T43n1832_003:0712a28": "有此生等法處自性此言過失也　又量云。",
    "T43n1832_003:0712a29": "聲上屈曲。應無別體法處自性。以即屈曲",
    "T43n1832_003:0712b01": "故。如色上屈曲　此量言過同前應知。若",
    "T43n1832_003:0712b02": "即准言復有法自相相違過也　問若云聲",
    "T43n1832_003:0712b03": "上屈曲能顯義故。有教性。故。意識所得故。",
    "T43n1832_003:0712b04": "法處收假立名等。他云我宗亦爾。大乘通云。",
    "T43n1832_003:0712b05": "不唯依聲假立名等。通依多法故法處攝。",
    "T43n1832_003:0712b06": "長等不然者。問此據緣假為緣實者。若據",
    "T43n1832_003:0712b07": "五識唯緣實宗。長等意得。應法處收。若云",
    "T43n1832_003:0712b08": "雖唯意得。依眼明取故非法處。屈曲之聲",
    "T43n1832_003:0712b09": "明取亦爾。應在聲處。若據緣假。屈曲之聲",
    "T43n1832_003:0712b10": "亦耳識得。應聲處攝。又應耳識亦緣名等。",
    "T43n1832_003:0712b11": "即屈曲故　今正解者云。大乘師聲上屈曲。",
    "T43n1832_003:0712b12": "雖體非實。仍法處收說為名等者。據攝假",
    "T43n1832_003:0712b13": "從實。非即正取屈曲聲體以為名等。取屈",
    "T43n1832_003:0712b14": "曲上有能詮用說為名等。如無心定等。但",
    "T43n1832_003:0712b15": "取種上能防心用非即種體。相等亦爾。故",
    "T43n1832_003:0712b16": "法處攝。長．短之色無能詮用如屈曲聲。自",
    "T43n1832_003:0712b17": "體性邊俱自處攝。非大許彼屈曲聲體在",
    "T43n1832_003:0712b18": "不相應。彼非色．心。此是色故。設五緣假。耳",
    "T43n1832_003:0712b19": "識但取屈曲聲體不取詮用。故攝處別。疏",
    "T43n1832_003:0712b20": "中但以屈曲之聲。長．短等相例者。且隨他",
    "T43n1832_003:0712b21": "宗為不正釋。及攝假從實云聲能詮。非是",
    "T43n1832_003:0712b22": "剋體性用別門。取聲體為名．句．文等。故下",
    "T43n1832_003:0712b23": "正解。然依語聲分位差別。而假建立名．句．",
    "T43n1832_003:0712b24": "文身。更多有問答及以異釋。恐煩不述。",
    "T43n1832_003:0712b25": "論。若謂聲上等者。外救量云。聲上音韻屈曲。",
    "T43n1832_003:0712b26": "不能詮。聲屈曲故。如弦管聲　聲上音韻",
    "T43n1832_003:0712b27": "屈曲是有法。不能詮是法　樞要云。論主為",
    "T43n1832_003:0712b28": "作有法差別相違。內聲屈曲能生名等。不",
    "T43n1832_003:0712b29": "生名等。是差別故。故論云。此應如彼聲",
    "T43n1832_003:0712c01": "不別生名等。先舉同喻後舉宗法。故作量",
    "T43n1832_003:0712c02": "云。汝內聲屈曲。不能生名等。聲屈曲故。如",
    "T43n1832_003:0712c03": "弦管聲　此就他宗。彼弦管聲不生名等",
    "T43n1832_003:0712c04": "故。以內聲如彼弦管聲　有解作法差別",
    "T43n1832_003:0712c05": "相違因。破云。內聲屈曲不能別生實名等。",
    "T43n1832_003:0712c06": "即聲屈曲故。如弦管聲　此說不爾。准外",
    "T43n1832_003:0712c07": "量文。屈曲是有法非法。何名法差別　要",
    "T43n1832_003:0712c08": "集云。此破末計屈曲有二。法差別相違因",
    "T43n1832_003:0712c09": "者。別生名等非詮。不別生名等非詮。故",
    "T43n1832_003:0712c10": "法差別　此亦不爾。他宗說聲不是能詮。名",
    "T43n1832_003:0712c11": "等能詮。別生名等不生名等。在聲不在",
    "T43n1832_003:0712c12": "非詮。何得言別生名等非詮。不別生名",
    "T43n1832_003:0712c13": "等非詮故。若以非詮為法差別。論應云",
    "T43n1832_003:0712c14": "此如彼能詮。不別生名等。何故云如彼聲",
    "T43n1832_003:0712c15": "　西明云。雜心許有因俱聲如弦管等。俱",
    "T43n1832_003:0712c16": "舍論破。正理論救云。誰言一極微二大所造。",
    "T43n1832_003:0712c17": "但約助緣說因俱聲。此中正破雜心所說",
    "T43n1832_003:0712c18": "　不詳此說。雜心因俱即弦管等。似有能",
    "T43n1832_003:0712c19": "詮非實能詮。正理亦同。何故但言偏破雜",
    "T43n1832_003:0712c20": "心。不云兼破正理何也。疏云我亦不說弦",
    "T43n1832_003:0712c21": "上屈曲非不能詮。但如汝化人身．語二業",
    "T43n1832_003:0712c22": "非善惡性。今我因俱故者。此意前隨汝宗。",
    "T43n1832_003:0712c23": "屈曲之聲云如弦管不生名等非善．惡",
    "T43n1832_003:0712c24": "性。亦如汝說化人身．語二業非善．惡性。我",
    "T43n1832_003:0712c25": "弦管聲是因俱故。假通善．惡。亦許能詮。如",
    "T43n1832_003:0712c26": "林聲說法。離質化等。皆通善等。",
    "T43n1832_003:0712c27": "論。名詮自性句詮差別者。辨自性差別如",
    "T43n1832_003:0712c28": "因明斷。",
    "T43n1832_003:0712c29": "本疏成立他方有佛云。除此三千界外他",
    "T43n1832_003:0713a01": "方。亦應時有佛出教化眾生有人天眾生",
    "T43n1832_003:0713a02": "故。猶如此土。不言定有恒有。以有劫中",
    "T43n1832_003:0713a03": "無佛出故。復除成．壞非時有故。簡不定",
    "T43n1832_003:0713a04": "過。有解改因云。彼有所化人天故。意避成．",
    "T43n1832_003:0713a05": "壞。雖有人天而非所化。根性未成故　要",
    "T43n1832_003:0713a06": "集云。前量有不定過。為如成．壞劫有人天",
    "T43n1832_003:0713a07": "故無佛出世　今謂不爾。於無過中妄生",
    "T43n1832_003:0713a08": "過想。前量不言恒定有故。自許不定故。今",
    "T43n1832_003:0713a09": "為不定云。有人天眾生故佛定不出。如成",
    "T43n1832_003:0713a10": "壞等劫。此意餘方定無佛出。以有人天眾",
    "T43n1832_003:0713a11": "生故。如此成．壞劫。此量不定破前定量亦",
    "T43n1832_003:0713a12": "令不定。即似理門似共不定。故理門云。由",
    "T43n1832_003:0713a13": "用不定同法等因。成立自宗。方便說他亦",
    "T43n1832_003:0713a14": "有此法。由是便成似共不定。今所立量雖",
    "T43n1832_003:0713a15": "非即彼。然似於彼。又無共同喻。以成壞劫",
    "T43n1832_003:0713a16": "大乘亦許有佛出故。前云時有不簡報",
    "T43n1832_003:0713a17": "化。如法華經眾生見劫盡大火所燒時。我",
    "T43n1832_003:0713a18": "此土安穩等。",
    "T43n1832_003:0713a19": "又彼自立量云。他方世界人天有根性成器",
    "T43n1832_003:0713a20": "者。以住劫減時人天有情故。如此土住劫",
    "T43n1832_003:0713a21": "減時　令謂此量是真不定。為如此有",
    "T43n1832_003:0713a22": "佛住劫減時人天有根性成器。為如此無",
    "T43n1832_003:0713a23": "佛住劫減時人天無根性成器。故成不定",
    "T43n1832_003:0713a24": "　要集又於本第二量。作決定相違量云。",
    "T43n1832_003:0713a25": "光明等上。定無名等。以非聲故。如虛空",
    "T43n1832_003:0713a26": "等。此亦不爾。無共同喻。大乘亦許名等",
    "T43n1832_003:0713a27": "依空。雖不依如。依識變故。無文障故。",
    "T43n1832_003:0713a28": "問言便繕那此云扇．相好．根形．味。此即是",
    "T43n1832_003:0713a29": "鹽。能顯物中味故。味即是文　准此解意。",
    "T43n1832_003:0713b01": "文即能顯。云何前言而體不能顯耶　答顯",
    "T43n1832_003:0713b02": "有二義。一顯名．句。二能顯義。文能顯名．",
    "T43n1832_003:0713b03": "句。名句由文有故。名．句能顯義。文從名．",
    "T43n1832_003:0713b04": "句能顯體。非顯義故。前後義亦不相違",
    "T43n1832_003:0713b05": "　問字體非能顯。從彼名．句說為顯。聲性非",
    "T43n1832_003:0713b06": "能詮。從名說能顯　答名．句依文近。字從",
    "T43n1832_003:0713b07": "名說顯。句等望聲疎。聲不從名顯　問文",
    "T43n1832_003:0713b08": "體非能詮。為因從果顯。字體非能表。為果",
    "T43n1832_003:0713b09": "從因表　答名．句必帶文。文從名等顯。聲",
    "T43n1832_003:0713b10": "不必有字。字不從聲表　問名．句為攬",
    "T43n1832_003:0713b11": "字成。為別有體。若別有體豈可離聲。一",
    "T43n1832_003:0713b12": "剎那聲必有字故。若即攬成。名．句與文體",
    "T43n1832_003:0713b13": "性何別　答有二解。一云各別。一剎那聲多",
    "T43n1832_003:0713b14": "屈曲故。二云攬成。總別有異故。三體別。後",
    "T43n1832_003:0713b15": "釋為正。如前第一卷已辨。",
    "T43n1832_003:0713b16": "論。有執隨眠等者。薩婆多師隨眠是纏。即現",
    "T43n1832_003:0713b17": "行法。成實論師無表雖依思立。然是不相應",
    "T43n1832_003:0713b18": "攝。",
    "T43n1832_003:0713b19": "論。如是二法等者。緣瓶等心。等取衣食車",
    "T43n1832_003:0713b20": "等心。是何量攝　答本云非量收。不親緣得",
    "T43n1832_003:0713b21": "法自體故。非比度故。非量所收。非量不要",
    "T43n1832_003:0713b22": "唯竪執故。西明意同。有解似現。即比量攝。",
    "T43n1832_003:0713b23": "故理門云。彼聲．喻等攝在此中故唯二量",
    "T43n1832_003:0713b24": "　有云。若開現．比．及非量三法不同。能緣",
    "T43n1832_003:0713b25": "之心可通三量　然要集斷云。假立瓶等義",
    "T43n1832_003:0713b26": "同名等。雖非法數。然定散意皆得緣瓶。故",
    "T43n1832_003:0713b27": "前三師皆不應理。取第四正　今謂。初二",
    "T43n1832_003:0713b28": "義即如實。後二非理。所以者何。且第三師",
    "T43n1832_003:0713b29": "云。緣瓶之心是似現量。即比量攝理且不然。",
    "T43n1832_003:0713c01": "現．比二量是正智攝。似現．比量迷亂所收。",
    "T43n1832_003:0713c02": "何名比量。若以緣共相故比量收。諸迷亂",
    "T43n1832_003:0713c03": "心及以妄執似比量心。應比量攝。若許爾者",
    "T43n1832_003:0713c04": "真似何別。似比量等非真比量收。似現亦應",
    "T43n1832_003:0713c05": "爾。又理門解比量智云。從現量生。或比量",
    "T43n1832_003:0713c06": "生。緣瓶心是似現所攝。何得說是比量收",
    "T43n1832_003:0713c07": "耶。然理門論云。彼聲喻等攝在此中　故唯",
    "T43n1832_003:0713c08": "二量者。據得法體無謬者說。非似現．比",
    "T43n1832_003:0713c09": "亦許二攝。何能自悟。若二皆攝何能自悟。",
    "T43n1832_003:0713c10": "若第四師緣瓶之心．若二皆攝。何能自悟",
    "T43n1832_003:0713c11": "　若第四師緣瓶之心通三量者。違理門說。",
    "T43n1832_003:0713c12": "彼云。如是一切世俗有中瓶等輿等皆似現",
    "T43n1832_003:0713c13": "量。於實有中作餘行相。假合餘義分別轉",
    "T43n1832_003:0713c14": "故　八正理論亦云。謂諸有智了瓶衣等分",
    "T43n1832_003:0713c15": "別而生。由彼於義不以自相為境界故。名",
    "T43n1832_003:0713c16": "似現量。非比如前。所說非理　問若爾",
    "T43n1832_003:0713c17": "定心諸佛菩薩。豈不緣瓶　答不障緣瓶。",
    "T43n1832_003:0713c18": "但心不作實有瓶解。得瓶所依四塵自相。",
    "T43n1832_003:0713c19": "於實有中不作餘行相。假合餘義分別轉",
    "T43n1832_003:0713c20": "故。以能了知世間緣彼作實瓶解故現量",
    "T43n1832_003:0713c21": "境。如遍計性聖者達無亦為聖境。非同凡",
    "T43n1832_003:0713c22": "執說為聖境。本疏云緣瓶之心是非量者。",
    "T43n1832_003:0713c23": "據作實瓶解說。非約了瓶假。亦是非量",
    "T43n1832_003:0713c24": "收。設復緣瓶作比量解。亦似比量。非真比",
    "T43n1832_003:0713c25": "量。無實瓶體故亦非量。非似現比是非量",
    "T43n1832_003:0713c26": "攝。不稱境故邪謬智故。",
    "T43n1832_003:0713c27": "論。無為非世等。本云汝宗無為應非無為",
    "T43n1832_003:0713c28": "是無常法。許有用故。如眼．耳等　要集云。",
    "T43n1832_003:0713c29": "有違自宗　今謂非過。宗言汝故　又云",
    "T43n1832_003:0714a01": "若取他宗因有不定。為如識變無為有作",
    "T43n1832_003:0714a02": "用故是無為耶　此亦不爾。識變無為假",
    "T43n1832_003:0714a03": "名無為。非實無為。前言汝宗無為。即實無",
    "T43n1832_003:0714a04": "為。故無不定。量既無過。何故不得立量以",
    "T43n1832_003:0714a05": "破。云但理破耶。",
    "T43n1832_003:0714a06": "論。又諸無為許無因果故等者。舊俱舍云。無",
    "T43n1832_003:0714a07": "為非因果者。錯翻無字以為非字。若言非",
    "T43n1832_003:0714a08": "者。即不是六因五果。他宗自許六因之內",
    "T43n1832_003:0714a09": "為能作因。五果之中是離繫等。今言無因",
    "T43n1832_003:0714a10": "果者。雖為能作因。無取與果用故。無有",
    "T43n1832_003:0714a11": "力能令果生故云無果。雖擇滅無為是離",
    "T43n1832_003:0714a12": "繫等果。不從因生故云無因。不礙他生",
    "T43n1832_003:0714a13": "為能作因。由離縛得。擇滅是離繫。餘二增",
    "T43n1832_003:0714a14": "上。俱通士用。大乘所說如樞要辨。",
    "T43n1832_003:0714a15": "疏云有漏一識因。無漏二識果。無漏三智。或",
    "T43n1832_003:0714a16": "說八識者。七地已前有漏變熏唯第六識。故",
    "T43n1832_003:0714a17": "一識因。在無漏位第七創緣虛空．非擇滅",
    "T43n1832_003:0714a18": "未有漏熏。但由第六。故二識果。無漏三智。",
    "T43n1832_003:0714a19": "或除成事。不說緣理。或通八識。智遍緣",
    "T43n1832_003:0714a20": "故。",
    "T43n1832_003:0714a21": "然識變者。獨影唯從見。無別種生　西明即",
    "T43n1832_003:0714a22": "許識變無為別熏成種　今謂不爾。若許",
    "T43n1832_003:0714a23": "成種。且有漏心緣虛空等。許別成種。即他",
    "T43n1832_003:0714a24": "界緣．無漏緣。應皆成種。若許成種。後應",
    "T43n1832_003:0714a25": "生現。亦可為質。何得說云但緣名境。若",
    "T43n1832_003:0714a26": "云雖生他界及無漏質。非真實故說緣名",
    "T43n1832_003:0714a27": "境。若爾應假。假法如無非因緣故。若許彼",
    "T43n1832_003:0714a28": "緣不別生種。變無為等例亦應然。",
    "T43n1832_003:0714a29": "六八等無為假實分別。識變皆假。依如立者。",
    "T43n1832_003:0714b01": "本及西明說。六中五假。真如是實。八中三",
    "T43n1832_003:0714b02": "實。即三種如。餘皆是假　今為二解。一云皆",
    "T43n1832_003:0714b03": "假。故此論云。此五皆依真如假立。真如亦",
    "T43n1832_003:0714b04": "是假施設名。又前標中云。二依法性假設。",
    "T43n1832_003:0714b05": "又下結諸言無簡。云故諸無為非定實有。",
    "T43n1832_003:0714b06": "二云真如無為。一三是實。論但說云真如。",
    "T43n1832_003:0714b07": "亦假施設名。非體假設。云非定實有者。總",
    "T43n1832_003:0714b08": "結非他。離色．心外非定實有。不言不",
    "T43n1832_003:0714b09": "離色．心者非定實有。未見文斷任意取",
    "T43n1832_003:0714b10": "捨。",
    "T43n1832_003:0714b11": "增減不同者。依大般若立一。真如無為。約",
    "T43n1832_003:0714b12": "廢詮談旨故　依瑜伽五十三立二。謂虛",
    "T43n1832_003:0714b13": "空及非擇。約世共知故。又世於空但識其",
    "T43n1832_003:0714b14": "義而不識體。但言空常住。不知是無為。",
    "T43n1832_003:0714b15": "於非擇滅。識體而不識義。謂知此法緣闕",
    "T43n1832_003:0714b16": "不生。法體滅無。而不知是無為云不識",
    "T43n1832_003:0714b17": "義　若准此論亦得云二。一依識變。二",
    "T43n1832_003:0714b18": "非識變。假實異故。依識變者。似非真故。",
    "T43n1832_003:0714b19": "或有立三。謂隨小乘。又為世出世故。虛空．",
    "T43n1832_003:0714b20": "非擇世間。未離縛故。擇滅出世　或有立",
    "T43n1832_003:0714b21": "四。掌珍．五蘊論。為對他宗及於自義辨",
    "T43n1832_003:0714b22": "假實故。虛空．擇．非擇是共他立。真如無為",
    "T43n1832_003:0714b23": "是自義。前三是假。後一實故　此論立六。",
    "T43n1832_003:0714b24": "依於擇滅分出二種。由依智．定二障別故。",
    "T43n1832_003:0714b25": "不動滅．想受滅。斷定障故。於定難知。又",
    "T43n1832_003:0714b26": "分二種。或由定．不定。不動．想受。永斷擇滅。",
    "T43n1832_003:0714b27": "暫伏非擇。能所依異故立真如。或假實別。",
    "T43n1832_003:0714b28": "對法立八。於真如中約詮分三。謂善．不",
    "T43n1832_003:0714b29": "善．及無記法。此論約旨故但立一。若據約",
    "T43n1832_003:0714c01": "詮。乃至眾多假立無失。",
    "T43n1832_003:0714c02": "種類不同有三種無為。一依如立。實是無",
    "T43n1832_003:0714c03": "為。二依識立。相似無為。少分似彼體實有",
    "T43n1832_003:0714c04": "為。三別義立。謂諸無漏。非煩惱作故名無",
    "T43n1832_003:0714c05": "為。從因緣起故有為攝。初非染淨因緣為。",
    "T43n1832_003:0714c06": "次或二為。或非染為。以三性心俱得變故。",
    "T43n1832_003:0714c07": "後非染為。然若剋體。即是有為。從因生故",
    "T43n1832_003:0714c08": "　略問答者。何故斷煩惱障所顯真如。名",
    "T43n1832_003:0714c09": "為擇滅。斷所知障。不名擇滅但名為滅",
    "T43n1832_003:0714c10": "　答由不定故。下第十云。不動等二暫伏滅",
    "T43n1832_003:0714c11": "者。非擇滅攝。究竟滅者。擇滅所攝。與顯揚",
    "T43n1832_003:0714c12": "同　問煩惱亦爾。何名擇．非擇　答煩惱易",
    "T43n1832_003:0714c13": "而共許與擇等名。所知難而非共故但名",
    "T43n1832_003:0714c14": "滅。或互影顯。或隨應立名。不可齊責",
    "T43n1832_003:0714c15": "　問擇．非擇滅。隨擇．非擇不生處得。不動．想",
    "T43n1832_003:0714c16": "受何故不然　答據究竟斷故作是說。不",
    "T43n1832_003:0714c17": "障分無亦立彼二。據顯如齊解。或約二定",
    "T43n1832_003:0714c18": "所顯真如。餘地未得彼二定故。約得智．",
    "T43n1832_003:0714c19": "定不齊解。隨斷何煩惱必得智故。若苦樂",
    "T43n1832_003:0714c20": "受及想受未滅。未得彼定故　問煩惱不",
    "T43n1832_003:0714c21": "障定。唯約所知分。煩惱亦障定。應通二",
    "T43n1832_003:0714c22": "障說　答實俱障定。但據勝論。以異熟受",
    "T43n1832_003:0714c23": "領下劣定。障於勝定勝餘染法故。偏據所",
    "T43n1832_003:0714c24": "知。不約煩惱說　問識變無為。及緣無",
    "T43n1832_003:0714c25": "為所起相分。何法攝耶　答攝相從見。即",
    "T43n1832_003:0714c26": "四蘊收。見．相別說。法同分攝。或准論文",
    "T43n1832_003:0714c27": "無為有二。一依識變。雖實有為亦無為",
    "T43n1832_003:0714c28": "攝。以相從質以假隨實故。更多問答如餘",
    "T43n1832_003:0714c29": "廣辨。",
    "T43n1832_003:0715a01": "此二法執細故難斷。要集三解。一云六．七法",
    "T43n1832_003:0715a02": "執從無始來。與彼我見唯同種起。離我見",
    "T43n1832_003:0715a03": "外無別法執。彼說此正。云由此法執唯有",
    "T43n1832_003:0715a04": "一百二十八種。與煩惱同　今謂不爾。從",
    "T43n1832_003:0715a05": "無始來執法為有。即執為我。可如所說。涅",
    "T43n1832_003:0715a06": "槃見等雖執法有。不執作我。豈非法執。此",
    "T43n1832_003:0715a07": "等既法執。豈恒我執俱。又小無學我執已斷。",
    "T43n1832_003:0715a08": "豈不起法執。法執若起。許熏種不。若不熏",
    "T43n1832_003:0715a09": "種。何闕不能。若許熏種。可不生現。此既",
    "T43n1832_003:0715a10": "生現。豈與我執恒同種耶。雖說頭數百二",
    "T43n1832_003:0715a11": "十八。不說各各與惑同種　問斷第六識",
    "T43n1832_003:0715a12": "俱生法執。有於漸頓次及超不　答唯漸斷",
    "T43n1832_003:0715a13": "次第不超。無頓得果及超地故　若爾何故",
    "T43n1832_003:0715a14": "二乘斷惑障。先伏後成超。菩薩斷所知。後",
    "T43n1832_003:0715a15": "超先亦伏　答二乘得果易。先伏後成超。大",
    "T43n1832_003:0715a16": "乘證地難。無超可得伏　問大乘難得果。",
    "T43n1832_003:0715a17": "唯次不言超。飼虎及掩泥。如何說超劫",
    "T43n1832_003:0715a18": "　答大乘無超地。據此不言超。由精進促",
    "T43n1832_003:0715a19": "生。何妨得超劫。",
    "T43n1832_003:0715a20": "論。緣用必依實有體故者。問若無體法雖無",
    "T43n1832_003:0715a21": "緣義。得有所緣者。何故前第一。云非諸極",
    "T43n1832_003:0715a22": "微共和合位。可與五識各作所緣　答五",
    "T43n1832_003:0715a23": "識不能緣細境故說非所緣。不障第六",
    "T43n1832_003:0715a24": "緣無變相成所緣義　若爾何故觀所緣。云",
    "T43n1832_003:0715a25": "極微於五識設緣非所緣　答意破所緣。",
    "T43n1832_003:0715a26": "設縱緣義。無實體法望於六識皆不成緣",
    "T43n1832_003:0715a27": "　問假法及無皆不成緣。大乘第六緣兔角",
    "T43n1832_003:0715a28": "等。此相分假。得成緣不。若許成緣。何故破",
    "T43n1832_003:0715a29": "他。若不成緣。豈無親所緣緣耶　答小乘",
    "T43n1832_003:0715b01": "等執識外之法。假實皆無。非所緣緣。故前破",
    "T43n1832_003:0715b02": "之。大乘所緣是不離識。簡遍計故。皆得",
    "T43n1832_003:0715b03": "名實。成所緣緣。",
    "T43n1832_003:0715b04": "論。如非所緣他聚攝故者。此或無同喻。五七",
    "T43n1832_003:0715b05": "等緣有不遍故。云如非所緣。第六遍緣十",
    "T43n1832_003:0715b06": "八界故。何非所緣　答據別緣說。他共許",
    "T43n1832_003:0715b07": "故　問佛智遍緣自他同許。何非所緣　答",
    "T43n1832_003:0715b08": "約因說故。又他許佛心能非一切時恒遍",
    "T43n1832_003:0715b09": "緣故。",
    "T43n1832_003:0715b10": "論。現在彼聚等者。量破於他准文可知。然",
    "T43n1832_003:0715b11": "二十唯識論云。他心智云何。知境不如實。",
    "T43n1832_003:0715b12": "如知自心智。不知如佛境。此文有徵有解",
    "T43n1832_003:0715b13": "有遂有答。初二句外徵。以前答他除佛",
    "T43n1832_003:0715b14": "已外。雖知他心。然不如實。以他為質。相",
    "T43n1832_003:0715b15": "分少似。不能稱實。與本質異。故不如實",
    "T43n1832_003:0715b16": "故今外徵。他心智云何知境不如實　如",
    "T43n1832_003:0715b17": "知自心智。論主為解。不取見分緣自見分。",
    "T43n1832_003:0715b18": "已除佛外皆不能緣。據一剎那非前後量",
    "T43n1832_003:0715b19": "故。如實知故亦非自證。取前後緣。及緣別",
    "T43n1832_003:0715b20": "識。亦變相故不如實知　他復遂云。云何",
    "T43n1832_003:0715b21": "知自他。俱不能如實　頌第四句不知二",
    "T43n1832_003:0715b22": "字。是論主答。若他心智除佛已外。由法執",
    "T43n1832_003:0715b23": "蔽。若現行若種子。有此無知覆心及境故",
    "T43n1832_003:0715b24": "不能知。即由此覆。不知如佛淨智所行",
    "T43n1832_003:0715b25": "離言說境。一不知言通答前遂。并顯不",
    "T43n1832_003:0715b26": "知如佛所由。准此論意。頌不知言。無知不",
    "T43n1832_003:0715b27": "知合名不知通遂及答。",
    "T43n1832_003:0715b28": "疏云。然上座等計。同聚心相應之法亦互能",
    "T43n1832_003:0715b29": "緣。婆沙第九云。如法密部彼作是說。惠等",
    "T43n1832_003:0715c01": "能了相應受等。此意不說各能自緣。俱互",
    "T43n1832_003:0715c02": "相緣　婆沙復云。或復有執。心．心所法能了",
    "T43n1832_003:0715c03": "俱有。如化地部。彼作是說。惠有二種俱時",
    "T43n1832_003:0715c04": "而生。一相應。二不相應。相應惠知不相應",
    "T43n1832_003:0715c05": "者。不相應惠知相應者　俱舍法師釋云。言",
    "T43n1832_003:0715c06": "相應者。與同時起心聚相應。不相應者。即",
    "T43n1832_003:0715c07": "前後念。不與同時心聚相應。此之二惠更",
    "T43n1832_003:0715c08": "互相知。今猶未了緣俱有法言。及西方師",
    "T43n1832_003:0715c09": "義待後檢文。今又釋云。言相應者即四蘊。",
    "T43n1832_003:0715c10": "不相應者即是色蘊。及前後四蘊。與四蘊",
    "T43n1832_003:0715c11": "俱。不緣自相應。能緣俱起不相應蘊。名了",
    "T43n1832_003:0715c12": "俱有。智相應蘊前後智知。前後起智。即是不",
    "T43n1832_003:0715c13": "與此智相應。能知此智相應四蘊。即前後",
    "T43n1832_003:0715c14": "相應智更互相知　大眾部說。智等能了為",
    "T43n1832_003:0715c15": "自性故。能了自他。如燈能照為自性故。",
    "T43n1832_003:0715c16": "能照自他。",
    "T43n1832_003:0715c17": "論。如有真火等者。本云。依他之中有似法",
    "T43n1832_003:0715c18": "無似我。法謂軌持。依他中有。我謂主宰。依",
    "T43n1832_003:0715c19": "他中無。法別種起。我無別種。不障名似。但",
    "T43n1832_003:0715c20": "有無別。餘多不了。異釋云云。要集中說人",
    "T43n1832_003:0715c21": "類猛等及緣自共相等皆不得意。設難失",
    "T43n1832_003:0715c22": "宗。煩不能敘。",
    "T43n1832_003:0715c23": "問疏中立量。如第六識緣張人時。張人身",
    "T43n1832_003:0715c24": "中餘一切法皆應緣著。雖就他宗為此比",
    "T43n1832_003:0715c25": "量。大乘自宗定心緣時。得張人身一切法不。",
    "T43n1832_003:0715c26": "若不得者應非現量。不得自相故。若許",
    "T43n1832_003:0715c27": "得者。人是假法。共相無體。現量證智如何得",
    "T43n1832_003:0715c28": "緣　答現量心緣。得自相者。各附己體而",
    "T43n1832_003:0715c29": "分明得知和合法假說為人。非作一解名",
    "T43n1832_003:0716a01": "得自相。",
    "T43n1832_003:0716a02": "釋燒心口。外人返難。如汝定心及五．八識",
    "T43n1832_003:0716a03": "得法自相。緣火之時何不燒心　答宗計",
    "T43n1832_003:0716a04": "有別。汝執言說得自相者。如似身根得火",
    "T43n1832_003:0716a05": "自相。即覺燒熱。火以燒熱為自相故。心等",
    "T43n1832_003:0716a06": "亦然。既得自相何不燒熱。此就外道難。",
    "T43n1832_003:0716a07": "非大乘宗。大乘宗者根非所燒。而言得自",
    "T43n1832_003:0716a08": "相者。各附己體分明而得。非分別貫通餘",
    "T43n1832_003:0716a09": "法名得自相。不同外道。若外道餘乘。各",
    "T43n1832_003:0716a10": "執言說得法自相亦同身根。故作此難。",
    "T43n1832_003:0716a11": "大乘不爾故自無過。",
    "T43n1832_003:0716a12": "言今緣青作青解者。此比量知不稱前法。",
    "T43n1832_003:0716a13": "如眼識緣色。稱自相故不作色解。後起意",
    "T43n1832_003:0716a14": "識緣色共相作青等解　問前言緣瓶雖",
    "T43n1832_003:0716a15": "不堅執是非量收。非青青解何名比量",
    "T43n1832_003:0716a16": "　答瓶依多法作一解。不稱法體非量收。青",
    "T43n1832_003:0716a17": "不依多順法體。由有分別比量攝　若爾",
    "T43n1832_003:0716a18": "定心作青等解不。若不作解　云何遍處勝",
    "T43n1832_003:0716a19": "處作青等觀。若作青等解。定心應比量",
    "T43n1832_003:0716a20": "　答雖作青解各附自體不貫通餘。得是",
    "T43n1832_003:0716a21": "現量。不淨觀等准此可知。",
    "T43n1832_003:0716a22": "問言假智詮依共相轉。為緣故名轉。為行",
    "T43n1832_003:0716a23": "解名轉。若緣故名轉。共相體無。智緣何起",
    "T43n1832_003:0716a24": "　答共相雖依本質自相增益似有。假智緣",
    "T43n1832_003:0716a25": "時還依本質以變相分。質．相俱無彼共相",
    "T43n1832_003:0716a26": "體。智但緣相。不能緣著彼之共相。義說共",
    "T43n1832_003:0716a27": "相以為所緣。顯詮緣不著。名依共轉。或",
    "T43n1832_003:0716a28": "於行解亦得名轉。但生行解。無彼共相",
    "T43n1832_003:0716a29": "　若爾何故名依共相轉　答依共相解轉",
    "T43n1832_003:0716b01": "　若爾行解．緣用有何差別　答如我執心",
    "T43n1832_003:0716b02": "所緣無我。而自執情妄作我解。即緣妄解",
    "T43n1832_003:0716b03": "能執心生。故論云。起自心相分別許度執",
    "T43n1832_003:0716b04": "為實我起自心相。疏有兩解。此依後解。法",
    "T43n1832_003:0716b05": "執亦然。此假智．詮雖非堅執。行相似彼",
    "T43n1832_003:0716b06": "　若爾行解所取及以共相。俱無體性。何得",
    "T43n1832_003:0716b07": "成緣　答假智緣時。隨其所應必定質．相",
    "T43n1832_003:0716b08": "心方得生。故成緣義。非無相．質而心獨",
    "T43n1832_003:0716b09": "起　問既論色體實非青．黃。然假智詮詮",
    "T43n1832_003:0716b10": "緣青時。為遮為表。若但是遮。應無所詮",
    "T43n1832_003:0716b11": "緣。如何實色等說有青．黃等。若亦有表。即",
    "T43n1832_003:0716b12": "詮緣青等。如何說言不得自相　答如似",
    "T43n1832_003:0716b13": "色言依法假立。非體如言即實是色。青等",
    "T43n1832_003:0716b14": "亦爾。但遮於餘。意欲表此。說通遮．表。非",
    "T43n1832_003:0716b15": "以有表即得自相。五．八緣時。不作色非色",
    "T43n1832_003:0716b16": "青非青等解。但證相緣故得自相。",
    "T43n1832_003:0716b17": "問無色界無聲。假智依何起。答有三解。",
    "T43n1832_003:0716b18": "一依多分說。二亦有聲。依定果說。三曾下",
    "T43n1832_003:0716b19": "二界數聞於彼。以串習故假智亦起。",
    "T43n1832_003:0716b20": "問論云能詮所詮俱非自相。若能所詮俱非",
    "T43n1832_003:0716b21": "自相。可依共轉。能緣所緣不言非自相。應",
    "T43n1832_003:0716b22": "不依共轉　答能緣假智亦非自相。有分",
    "T43n1832_003:0716b23": "別故言假智　何故不說　答影略故舉",
    "T43n1832_003:0716b24": "境顯心。",
    "T43n1832_003:0716b25": "論。似謂增益。本云。自相之上增益共相　西",
    "T43n1832_003:0716b26": "明云。且如眼識得青自相。名實有相。後尋",
    "T43n1832_003:0716b27": "求心重緣青等。非自相青將為自相。故云",
    "T43n1832_003:0716b28": "似謂增益非實有相　集云。有釋尋求心等。",
    "T43n1832_003:0716b29": "於非自相將為自相故名增益。此非共",
    "T43n1832_003:0716c01": "相。尋求非量故　今謂不爾。若尋求心所緣",
    "T43n1832_003:0716c02": "非共。離自共相應有第三相。第三相無非",
    "T43n1832_003:0716c03": "共何攝。又尋求心是假智不。若是假智者。前",
    "T43n1832_003:0716c04": "言假智及詮。唯依諸法共相而轉。若非共",
    "T43n1832_003:0716c05": "相違彼唯言。又復定中亦許尋求。豈是非",
    "T43n1832_003:0716c06": "量　問假智及詮俱非自相。依似事轉。似",
    "T43n1832_003:0716c07": "事非實。即假法如無。如何得有表義名言",
    "T43n1832_003:0716c08": "之所熏種　答若彼本質是可生法。相分似",
    "T43n1832_003:0716c09": "彼。由此名言意解之力。令此相分熏成彼",
    "T43n1832_003:0716c10": "種。相分非假故亦無過。",
    "T43n1832_003:0716c11": "論。能變有二謂因及果。有多解釋。且准論",
    "T43n1832_003:0716c12": "文及本疏意。因變但種子。果變唯現行。設現",
    "T43n1832_003:0716c13": "熏種不名因變。何以故。論但云一因能變。",
    "T43n1832_003:0716c14": "謂第八識中等流．異熟二因習氣。既言第八",
    "T43n1832_003:0716c15": "識中二因習氣。七現能熏非在八中。亦非",
    "T43n1832_003:0716c16": "習氣。不同三相。三相諸文互說不定。二變",
    "T43n1832_003:0716c17": "更無異文說故　若爾現熏種是何變收",
    "T43n1832_003:0716c18": "　答是果變。或非二變。何以故。若言因非習",
    "T43n1832_003:0716c19": "氣。若言果五七不能現彼種相故　問若",
    "T43n1832_003:0716c20": "爾二變攝義不盡　答不盡何過。二變據勝",
    "T43n1832_003:0716c21": "故。然樞要中作句數者以義說之。或現熏",
    "T43n1832_003:0716c22": "種亦因能變。若說為果。五七所熏豈是現",
    "T43n1832_003:0716c23": "相。此中意說自證所現名種種相故　若爾",
    "T43n1832_003:0716c24": "云何不說能熏亦為因變　答准下第八",
    "T43n1832_003:0716c25": "現亦名種。然說習氣勝顯相續。現因間絕",
    "T43n1832_003:0716c26": "隱略不說。",
    "T43n1832_003:0716c27": "論。此中且說我愛執藏等　西明約引．滿異",
    "T43n1832_003:0716c28": "熟果簡。不異本釋　有解別簡。我愛執藏",
    "T43n1832_003:0716c29": "目阿賴耶。持雜染種即目陀那。最初能變異",
    "T43n1832_003:0717a01": "熟果識名為異熟　今謂不爾。陀那通佛。非",
    "T43n1832_003:0717a02": "持雜染故　要集云。謂我法所依能變。於",
    "T43n1832_003:0717a03": "二位中別簡六識至第七地顯我執位真",
    "T43n1832_003:0717a04": "執藏處。八地已上除金剛位。持雜染種顯",
    "T43n1832_003:0717a05": "法執位俱唯第八。故頌偏說第八異熟。今",
    "T43n1832_003:0717a06": "謂不爾。若兼法執依。即初能變非最先捨。",
    "T43n1832_003:0717a07": "違下文故。今本釋意有二種簡。一簡他。謂",
    "T43n1832_003:0717a08": "餘六識非真異熟。二簡自。八地已去雖真",
    "T43n1832_003:0717a09": "異熟。非是我執恒愛著處。已捨我執故。故",
    "T43n1832_003:0717a10": "下釋云。初能變識大小乘教名阿賴耶　又",
    "T43n1832_003:0717a11": "云。此識自相分位雖多。藏初過重。是故偏",
    "T43n1832_003:0717a12": "說。若以異熟取法執依。攝此果相而為自",
    "T43n1832_003:0717a13": "相。何得藏初過重。又下辨捨。先阿賴耶",
    "T43n1832_003:0717a14": "非異熟識。故今此文顯簡自他。但取我執",
    "T43n1832_003:0717a15": "所依。持雜染種異熟果識。名為能變。非皆",
    "T43n1832_003:0717a16": "攝盡故云且說。頌分或為十一門。以不可",
    "T43n1832_003:0717a17": "知唯此識有。餘識所無故別為門。別離受",
    "T43n1832_003:0717a18": "俱故有十一。或受攝入心所門中即為十",
    "T43n1832_003:0717a19": "門。若不可知即二行相不別為門。即離說",
    "T43n1832_003:0717a20": "受故但十門。",
    "T43n1832_003:0717a21": "論。能藏所藏等。西明三釋。第一八現望餘",
    "T43n1832_003:0717a22": "現。第二以雜染種為能藏。種能持果故。第",
    "T43n1832_003:0717a23": "三現．種俱能藏。意取第二　要集亦取第二",
    "T43n1832_003:0717a24": "為正云。雜染品種望本識體但是所依。無",
    "T43n1832_003:0717a25": "因緣義。現行七識望第八現亦無因緣故。",
    "T43n1832_003:0717a26": "第二釋是彼宗也。然三相中因相。與此義意",
    "T43n1832_003:0717a27": "稍異　今謂諸論說能所藏不唯說種。且無",
    "T43n1832_003:0717a28": "性云。證阿賴耶識名阿賴耶。能攝藏諸法",
    "T43n1832_003:0717a29": "者。謂是所熏是習氣義。既云證阿賴耶識",
    "T43n1832_003:0717b01": "名阿賴耶。復云攝藏諸法謂是所熏。明說",
    "T43n1832_003:0717b02": "第八。非諸法種。若雜染種名為能藏。便證",
    "T43n1832_003:0717b03": "種子名阿賴耶。經部種子亦應如是。何關",
    "T43n1832_003:0717b04": "第八　彼論又云。是故復言一切種子識。",
    "T43n1832_003:0717b05": "與一切種子。俱生俱滅故。阿賴耶識與諸轉",
    "T43n1832_003:0717b06": "識互為緣故。展轉攝藏　若即說種名種子",
    "T43n1832_003:0717b07": "識。豈可種子復與種子俱生俱滅。名為展",
    "T43n1832_003:0717b08": "轉攝藏　又若以世親以第二句釋第一",
    "T43n1832_003:0717b09": "句。即證種子名為能藏。何故無著論云。復",
    "T43n1832_003:0717b10": "何緣故此識說名阿賴耶識。謂一切有生雜",
    "T43n1832_003:0717b11": "染品法。於此攝藏。又即此識於彼攝藏。既",
    "T43n1832_003:0717b12": "言此識於彼攝藏。即應種子在現法藏。若",
    "T43n1832_003:0717b13": "如是者。何故復云或諸有情攝藏此識為",
    "T43n1832_003:0717b14": "自我故。豈可執雜染種現以為我。故種子",
    "T43n1832_003:0717b15": "識言不目種子。由現第八能攝種子。名種",
    "T43n1832_003:0717b16": "子識。故諸名中云或名種子識。能遍住持",
    "T43n1832_003:0717b17": "諸種子故。是故世親以第二句釋第一句。又",
    "T43n1832_003:0717b18": "無性云。於此攝藏者。顯能持習氣。由非唯",
    "T43n1832_003:0717b19": "習氣名阿賴耶識。要能持習氣。如彼說意",
    "T43n1832_003:0717b20": "識。此意即顯現第八識。能持習氣得賴耶",
    "T43n1832_003:0717b21": "名。以能持習氣。如經部師第六意識。若取",
    "T43n1832_003:0717b22": "諸種即唯習氣名阿賴耶識。舉意識喻亦",
    "T43n1832_003:0717b23": "不相似。此種彼現。有差別故　又此論第三",
    "T43n1832_003:0717b24": "正釋彼頌云。由此本識具諸種子故能攝",
    "T43n1832_003:0717b25": "藏諸雜染法。依此建立阿賴耶名。准此豈",
    "T43n1832_003:0717b26": "可但證種子攝藏果法名為本識阿賴耶",
    "T43n1832_003:0717b27": "名　又云亦為有情執藏為我。若說種子。",
    "T43n1832_003:0717b28": "豈可執種以為我耶。若執現識不應言",
    "T43n1832_003:0717b29": "亦。既說亦言。明說現八為能攝藏。復執為",
    "T43n1832_003:0717c01": "我。故說於亦。此論又言。此即顯示初能變",
    "T43n1832_003:0717c02": "識所有自相。攝持因果為自相故　又解",
    "T43n1832_003:0717c03": "因相云。此識因相雖有多種。持種不共故",
    "T43n1832_003:0717c04": "偏說之　若爾現八但為種依不生雜染。",
    "T43n1832_003:0717c05": "何名彼因　答種是識用。不一異故。攝用",
    "T43n1832_003:0717c06": "歸體說為法因。無漏法種能所治別。故不",
    "T43n1832_003:0717c07": "說之。若直取種。無漏應取　又識顯現。種",
    "T43n1832_003:0717c08": "子沈隱。以識能持彼種子故。說識為因。義",
    "T43n1832_003:0717c09": "顯種子。如說聞熏為出世種。義顯本有",
    "T43n1832_003:0717c10": "無漏為因。說雜染法與阿賴耶為因緣",
    "T43n1832_003:0717c11": "者。應知亦爾　又親因緣及增上緣。皆名因",
    "T43n1832_003:0717c12": "名緣。經頌俱名因。論釋俱名緣。設就增",
    "T43n1832_003:0717c13": "上名互為因。亦復無妨。持彼熏彼之種",
    "T43n1832_003:0717c14": "子故　又云。三相中因相。與此稍異者　此",
    "T43n1832_003:0717c15": "亦不爾。准此論文。與法為因即是因相。如",
    "T43n1832_003:0717c16": "文具顯。煩不能引。釋賴耶名三藏之義。至",
    "T43n1832_003:0717c17": "下當辨。",
    "T43n1832_003:0717c18": "問賴耶三相為是體相為是義相　答本疏",
    "T43n1832_003:0717c19": "釋云。自相是體。餘二是義相　西明二解。一",
    "T43n1832_003:0717c20": "云自相是體相。餘二是相狀相。二云三俱體",
    "T43n1832_003:0717c21": "相。故下結云體相　又無性云。略有三者。",
    "T43n1832_003:0717c22": "分折此識自相應相　今詳此釋。雖無文",
    "T43n1832_003:0717c23": "判。然本疏為正。何者若說識中諸法種子",
    "T43n1832_003:0717c24": "以為因相。體相有二。果離自相更無別",
    "T43n1832_003:0717c25": "體。但望酬因義分果相。況此論文說能持",
    "T43n1832_003:0717c26": "種以為因相。故下論云。持種不共故偏說",
    "T43n1832_003:0717c27": "之。離自相體豈有別體為能持種。說為",
    "T43n1832_003:0717c28": "三相不同二障。二障用殊。障性伏斷各各",
    "T43n1832_003:0717c29": "差別。經論誠說二障體別。無文說此三相",
    "T43n1832_003:0718a01": "別體。設有文說。猶有前過。若云相狀體相",
    "T43n1832_003:0718a02": "合說有三。自相有體此即極成。因果狀相",
    "T43n1832_003:0718a03": "為有別體為無別體。若有別體。過即同",
    "T43n1832_003:0718a04": "前。若無別體。即是義相名為相狀。此即前",
    "T43n1832_003:0718a05": "因。何勞別說　又自答云。於一體上義說",
    "T43n1832_003:0718a06": "三體。故於自相義說極成。",
    "T43n1832_003:0718a07": "論。此識因相雖有多種。十因幾因。如樞要",
    "T43n1832_003:0718a08": "辨非聲性故非隨說因。是現行故非牽引．",
    "T43n1832_003:0718a09": "生起。若種因相八。除隨說及相違因。種非聲",
    "T43n1832_003:0718a10": "故。是無記故　六因之中能作幾因　雖顯",
    "T43n1832_003:0718a11": "揚論破破薩婆多。離第八識餘現等法非",
    "T43n1832_003:0718a12": "因緣故。雜集論中。依第八識持諸法種。說",
    "T43n1832_003:0718a13": "有六因皆因緣性。且現行識望彼諸法為",
    "T43n1832_003:0718a14": "能作因。能作因寬　又對法云。依因自性",
    "T43n1832_003:0718a15": "建立能作因故。當知一切因皆能作因所攝。",
    "T43n1832_003:0718a16": "雖現行識非諸法種。據能持種說為因相。",
    "T43n1832_003:0718a17": "攝大乘云。因相者。謂即如是一切種子阿賴",
    "T43n1832_003:0718a18": "耶識。於一切時與彼雜染品類諸法現前為",
    "T43n1832_003:0718a19": "因。此雖說現識。亦得攝用歸體名因。望",
    "T43n1832_003:0718a20": "七轉識既同生滅即俱有因。望自心所即相",
    "T43n1832_003:0718a21": "應因。故攝論云。俱有因者。即阿賴耶與諸轉",
    "T43n1832_003:0718a22": "識。若離如是俱有因攝內外種子阿賴耶識。",
    "T43n1832_003:0718a23": "所餘因緣定不可得　問俱有．相應二因何",
    "T43n1832_003:0718a24": "別　答俱有通七識。相應自心所。若自心所",
    "T43n1832_003:0718a25": "俱時而生為俱有因　所緣．體等即相應因。",
    "T43n1832_003:0718a26": "望自後念即同類因。通生諸法即遍行因。",
    "T43n1832_003:0718a27": "故無性云。因相即是增盛作用。熏習功能能",
    "T43n1832_003:0718a28": "為因性。現前能生雜染法故　若薩婆多但",
    "T43n1832_003:0718a29": "說苦下五見．疑．癡。集諦下四二見．疑．癡。除",
    "T43n1832_003:0718b01": "三見故。此能遍生五門雜染。名為遍因。",
    "T43n1832_003:0718b02": "雜集通說四諦諸惑能為遍因。故雜集云。",
    "T43n1832_003:0718b03": "此遍行因非唯令相似煩惱增長。所以者何。",
    "T43n1832_003:0718b04": "若有隨習貪等煩惱。皆令嗔等一切煩惱相",
    "T43n1832_003:0718b05": "續．增長．堅固等　無性攝論即通說一切。",
    "T43n1832_003:0718b06": "故彼論云。即異門說阿賴耶識同類．遍行．異",
    "T43n1832_003:0718b07": "熟三因。若離任持熏習因性不相應故。既",
    "T43n1832_003:0718b08": "說賴耶由能任持熏習因性為三因性即",
    "T43n1832_003:0718b09": "任持習氣。不別說染故通諸法。或雖總言",
    "T43n1832_003:0718b10": "意但取染。亦得望後自異熟識為異熟因。",
    "T43n1832_003:0718b11": "即此前引。攝論為證　若據剋性體用別",
    "T43n1832_003:0718b12": "論。現識望餘但能作因。是增上故。若種因相",
    "T43n1832_003:0718b13": "為六因性。能作因通　俱有因者種生於現。",
    "T43n1832_003:0718b14": "既與果俱名俱有因。下云如俱有因者自",
    "T43n1832_003:0718b15": "俱有因。如薩婆多通持業．依主　相應因",
    "T43n1832_003:0718b16": "者。但依主釋　種子前後自類相生即同類",
    "T43n1832_003:0718b17": "因。下云如同類者義同前會。諸名言種生",
    "T43n1832_003:0718b18": "於現行亦同類因。種子．現行性皆同故。故下",
    "T43n1832_003:0718b19": "論云。因果俱是善等性故亦名善等。雜集論",
    "T43n1832_003:0718b20": "云。謂由彼長養諸種子故。於未來世即彼",
    "T43n1832_003:0718b21": "種類增勝而生。乃至云立同類因　遍行因",
    "T43n1832_003:0718b22": "者。自種望餘非因緣性。俱為增上由隨轉",
    "T43n1832_003:0718b23": "故假說因緣。異熟因性亦復如是。或可能",
    "T43n1832_003:0718b24": "與遍行為因。以現貪等緣餘嗔等熏種生",
    "T43n1832_003:0718b25": "彼名遍行因種是此因亦名遍行因　如似",
    "T43n1832_003:0718b26": "生因因故亦名生因。異熟因亦爾。現行善等",
    "T43n1832_003:0718b27": "為方便因。能感異熟名異熟因。種子能與",
    "T43n1832_003:0718b28": "此異熟因為因亦名異熟因。或能有異熟",
    "T43n1832_003:0718b29": "立異熟名。與此為因名異熟因。現行善等",
    "T43n1832_003:0718c01": "是能有異熟。然雜集論舉果顯彼能有異",
    "T43n1832_003:0718c02": "熟云。能攝受自體故。即是異熟因。名與小",
    "T43n1832_003:0718c03": "同。義意有別　又此三相文義意殊。准樞要",
    "T43n1832_003:0718c04": "中一云此論三相唯現。然曾聞釋三相俱通",
    "T43n1832_003:0718c05": "種．現二法。且對他宗舉顯勝者。又據前總",
    "T43n1832_003:0718c06": "標此中且說我愛執藏持雜染種能變果",
    "T43n1832_003:0718c07": "識。名為異熟以辨三相。故但說現。理實俱",
    "T43n1832_003:0718c08": "通以為了義　因果分別云。在因具三相。",
    "T43n1832_003:0718c09": "佛果唯二無其果相。非異熟故者　若爾自",
    "T43n1832_003:0718c10": "相亦應非有。以攝因果而為自相。既無",
    "T43n1832_003:0718c11": "果相。攝何為自　答從舊因生為果。攝諸",
    "T43n1832_003:0718c12": "法種為因。包此二種名攝二相　若爾自",
    "T43n1832_003:0718c13": "相中果相。應與果相別　答果相據勝顯。",
    "T43n1832_003:0718c14": "簡他但異熟。自相談其體。果非唯異熟。但",
    "T43n1832_003:0718c15": "云與雜染法互為緣故。由他能熏第八識",
    "T43n1832_003:0718c16": "起亦即果故　或但攝因以體能持諸法種",
    "T43n1832_003:0718c17": "子。即體攝用而為自相。若親因生即是自",
    "T43n1832_003:0718c18": "相。若離因生無自相故。望他業感方名為",
    "T43n1832_003:0718c19": "果。故佛位無。故攝論云。果相者謂即依彼",
    "T43n1832_003:0718c20": "雜染品法。無始時來所有熏習。阿賴耶識相",
    "T43n1832_003:0718c21": "續而生。此論復說異熟為果　若爾因相佛",
    "T43n1832_003:0718c22": "位亦無。攝論說云因相者。乃至阿賴耶識。",
    "T43n1832_003:0718c23": "於一切時與彼雜染品類諸法現前為因。",
    "T43n1832_003:0718c24": "復云聞熏非賴耶攝　答攝論據染。此論",
    "T43n1832_003:0718c25": "即通。但此能持諸法種子。不但雜染。下文",
    "T43n1832_003:0718c26": "又云一切種相應更分別。通一切故。攝論",
    "T43n1832_003:0718c27": "但以種為因相者。性．用別論。親生諸法。現",
    "T43n1832_003:0718c28": "行不爾。餘准可知。",
    "T43n1832_003:0718c29": "論。又諸有情等。本疏云。唯引無漏。初引三",
    "T43n1832_003:0719a01": "文。後結。一引楞伽五姓。皆是有性故。第二",
    "T43n1832_003:0719a02": "瑜伽三無漏根。第三地持等性種姓文。皆唯",
    "T43n1832_003:0719a03": "無漏。然疏中并明無上依等者。通舉諸教",
    "T43n1832_003:0719a04": "意取法爾無漏種子故。疏云。故應定有法",
    "T43n1832_003:0719a05": "爾無漏種子不由熏生。言通證者。是得",
    "T43n1832_003:0719a06": "錯本。又見通舉。謂證二種者不得疏意。",
    "T43n1832_003:0719a07": "本姓住姓。有人解釋。或取真如。或云住自",
    "T43n1832_003:0719a08": "乘性名本性住姓。又說五姓皆新熏生。又",
    "T43n1832_003:0719a09": "釋真如所緣緣種生　并會五姓文失。並",
    "T43n1832_003:0719a10": "如能顯中邊惠日論。并成立五種姓皆是本",
    "T43n1832_003:0719a11": "有。有漏不能生無漏種。真如不能親生諸",
    "T43n1832_003:0719a12": "法。亦如彼辨。",
    "T43n1832_003:0719a13": "攝大乘說阿賴耶識等者。彼論第二引瑜伽",
    "T43n1832_003:0719a14": "論第五十一云。何建立互為緣性轉相。謂",
    "T43n1832_003:0719a15": "阿賴耶識與諸轉識作二緣性。一為彼種",
    "T43n1832_003:0719a16": "子故。二為彼依故。為種子者。謂所有善．",
    "T43n1832_003:0719a17": "不善．無記轉識轉時。一切皆用阿賴耶識為",
    "T43n1832_003:0719a18": "種子故因緣也。為所依者。由執色根五識",
    "T43n1832_003:0719a19": "依轉等增上緣也　諸轉識與阿賴耶識作",
    "T43n1832_003:0719a20": "二緣性。一於現法中能長養彼種子故。二",
    "T43n1832_003:0719a21": "於後法中為彼得生攝殖彼種子故。長養",
    "T43n1832_003:0719a22": "種子者。謂如如依止阿賴耶識。善．不善．無",
    "T43n1832_003:0719a23": "記轉識轉時。同生同滅熏習阿賴耶識。後後",
    "T43n1832_003:0719a24": "轉識轉更增長。轉更熾盛。轉明了轉。此因緣",
    "T43n1832_003:0719a25": "也。准此但似與後後轉識為因緣。不言",
    "T43n1832_003:0719a26": "與賴耶而作因緣　今解此意言長養彼",
    "T43n1832_003:0719a27": "種子故。謂同生滅熏習阿賴耶識。即熏八",
    "T43n1832_003:0719a28": "識義。且此意望種子賴耶為因緣性。言與",
    "T43n1832_003:0719a29": "賴耶為因緣性。影顯生現持諸熏習令轉",
    "T43n1832_003:0719b01": "識生　不爾與前轉識轉時。一切皆用阿",
    "T43n1832_003:0719b02": "賴耶識為種何別　又是轉識與轉識為",
    "T43n1832_003:0719b03": "因。非賴耶因也　又前賴耶且望與現轉",
    "T43n1832_003:0719b04": "識為因。影顯亦與彼種為因。此中轉識且",
    "T43n1832_003:0719b05": "望賴耶種子為因。影顯亦與現行為因。何",
    "T43n1832_003:0719b06": "故如是。生轉識種現能熏勝。隱八不言。生",
    "T43n1832_003:0719b07": "現第八種子因勝。隱現不言。故但說言於",
    "T43n1832_003:0719b08": "現法中。能長養彼種子故。即現熏種。現是",
    "T43n1832_003:0719b09": "種因　於後法中為彼得生攝殖彼種子",
    "T43n1832_003:0719b10": "者。謂彼熏習種類。能引攝當來異熟無記阿",
    "T43n1832_003:0719b11": "賴耶識者。此約業種引當異熟為增上緣",
    "T43n1832_003:0719b12": "　言謂彼熏習種類者。業種是彼名言種類。",
    "T43n1832_003:0719b13": "為彼得生攝殖彼種子。即顯由業彼方得",
    "T43n1832_003:0719b14": "生。不爾異熟不能生故。",
    "T43n1832_003:0719b15": "論。如炷與焰展轉生燒等者。初喻三法。後",
    "T43n1832_003:0719b16": "喻因果。俱喻因緣　西明釋云。三法喻能",
    "T43n1832_003:0719b17": "生因。後喻依持因　要集云。無性釋意。燈",
    "T43n1832_003:0719b18": "喻互為因緣生緣。束蘆喻更互依持令住",
    "T43n1832_003:0719b19": "不倒。亦順瑜伽五十一文。彼彼明建立緣",
    "T43n1832_003:0719b20": "性及俱轉相故　今謂無性蘆喻依持。此喻",
    "T43n1832_003:0719b21": "俱有因。故頌前問。若唯本有。轉識不應與",
    "T43n1832_003:0719b22": "阿賴耶為因緣性。釋頌復云。於一切時展",
    "T43n1832_003:0719b23": "轉相生互為因果。結云唯依此二建立因",
    "T43n1832_003:0719b24": "緣。又下云。三法展轉因果俱時。如炷生焰焰",
    "T43n1832_003:0719b25": "生焳炷。亦如束蘆更互相依。因果俱時理",
    "T43n1832_003:0719b26": "不傾動　又云能熏生種種起現行如俱",
    "T43n1832_003:0719b27": "有因。故雖云相依。意取俱時喻於因果。簡",
    "T43n1832_003:0719b28": "他前後為因緣性。不以相依之言證依持",
    "T43n1832_003:0719b29": "因。又解無性亦證因緣同時不倒。簡餘持",
    "T43n1832_003:0719c01": "種以為因緣。別時因緣皆悉顛倒。故彼論",
    "T43n1832_003:0719c02": "云。又如束蘆互相依持同時不倒。應觀此",
    "T43n1832_003:0719c03": "中更互為因道理亦爾。不言依持。瑜伽論",
    "T43n1832_003:0719c04": "中識俱轉相。別復次明。非互為緣同處而",
    "T43n1832_003:0719c05": "辨。",
    "T43n1832_003:0719c06": "論。非熏令長可名因緣等者。本疏云。現業增",
    "T43n1832_003:0719c07": "果種　西明云。善．惡業與異熟果應成因",
    "T43n1832_003:0719c08": "緣。能增長異熟果故　要集云。現業熏有支",
    "T43n1832_003:0719c09": "種。此種能增長現異熟果故。應是因緣",
    "T43n1832_003:0719c10": "　今謂不爾。阿賴耶識隨先業轉。種生現已。",
    "T43n1832_003:0719c11": "更若為增。若至現增。應至後念非剎那",
    "T43n1832_003:0719c12": "滅。又生已方增。不見此理。若未生增。現無",
    "T43n1832_003:0719c13": "果故。故但增種令有力生現異熟果以為",
    "T43n1832_003:0719c14": "正義　然現善惡即增果種。非種增種。現",
    "T43n1832_003:0719c15": "以增故。若現不增。應非行支。唯種是支。既",
    "T43n1832_003:0719c16": "爾何故說行支體通現．種耶。又不應言",
    "T43n1832_003:0719c17": "於後法中。為彼得生攝殖彼種子。業種現",
    "T43n1832_003:0719c18": "在與現果力。何名後法　若言初未與力",
    "T43n1832_003:0719c19": "後方與力名為後法。行應不與識等為",
    "T43n1832_003:0719c20": "緣。以未與力故。若許與力何不生現者。",
    "T43n1832_003:0719c21": "理亦不然。愛未潤故。業未熟故。緣未具",
    "T43n1832_003:0719c22": "故。",
    "T43n1832_003:0719c23": "言分別論者。或大乘異師。有種子故。或小",
    "T43n1832_003:0719c24": "乘諸部皆名分別。不定一部。故攝論中分別",
    "T43n1832_003:0719c25": "論者傳釋是化地部　婆沙中分別傳說是正",
    "T43n1832_003:0719c26": "量部。此論下文分別論者云是說假部故。今",
    "T43n1832_003:0719c27": "此文略有三釋。一云即大眾等四部　若爾",
    "T43n1832_003:0719c28": "何故下云何故汝論說有異生唯得成就無",
    "T43n1832_003:0719c29": "漏種子　答下因便破大乘異師　二云始",
    "T43n1832_003:0720a01": "終俱是破大乘師　三云始終俱是破小乘",
    "T43n1832_003:0720a02": "師。大眾部等以本淨心能為因生名為種",
    "T43n1832_003:0720a03": "子。非許有種　或復彼師許有種子。破不",
    "T43n1832_003:0720a04": "相應中云有執隨眠。即大眾等故。樞要三",
    "T43n1832_003:0720a05": "解。",
    "T43n1832_003:0720a06": "論。若唯始起無因緣故應不得生。西明云。三",
    "T43n1832_003:0720a07": "乘初生見道無漏。應不得生。以無現行無",
    "T43n1832_003:0720a08": "漏熏故　今謂此解不依論文。又復因有",
    "T43n1832_003:0720a09": "自不定過。為如汝初生見道無漏。無現行",
    "T43n1832_003:0720a10": "而得生耶　亦有兩俱不成。三乘見道初無",
    "T43n1832_003:0720a11": "漏心。皆不許有現無漏心為能熏生　又",
    "T43n1832_003:0720a12": "亦自違。自初生見道無漏。亦不由現無漏",
    "T43n1832_003:0720a13": "熏方始生故。",
    "T43n1832_003:0720a14": "論。不善應為善法等種。云小乘可爾者。假",
    "T43n1832_003:0720a15": "設許之。非小乘許。又六因中小乘許為同",
    "T43n1832_003:0720a16": "類因故。",
    "T43n1832_003:0720a17": "論。若有漏心性是無漏等。量云。汝無漏心。應",
    "T43n1832_003:0720a18": "有餘相違性。以漏無漏心隨一攝故。如有",
    "T43n1832_003:0720a19": "漏心性。若言無漏心性。是有漏。漏無漏中隨",
    "T43n1832_003:0720a20": "一攝故。猶如有漏心者。此同喻中無所立",
    "T43n1832_003:0720a21": "過。以有漏心性非有漏故。若云取染心性",
    "T43n1832_003:0720a22": "以為同喻。即因有不定。為如染心性是有",
    "T43n1832_003:0720a23": "漏。為如淨心性是無漏。",
    "T43n1832_003:0720a24": "資糧等位有漏熏習感總別報。如法華義決",
    "T43n1832_003:0720a25": "略明　然要集斷。若感總報。然無性釋即",
    "T43n1832_003:0720a26": "為無用。又緣起經我不說彼無明行起。故",
    "T43n1832_003:0720a27": "依無性教理相應　今謂不爾。無性論中",
    "T43n1832_003:0720a28": "據無分別。故前問云。未得佛果已來無分",
    "T43n1832_003:0720a29": "別智。當於何處感異熟果。釋云。非異熟因",
    "T43n1832_003:0720b01": "能對治彼故。即增上果假立彼名者　此",
    "T43n1832_003:0720b02": "無分別種．現通說。見道前種。見道後現。故說",
    "T43n1832_003:0720b03": "對治有漏果法。若是有漏豈為對治。言由",
    "T43n1832_003:0720b04": "此資熏餘有漏業令感異熟者。是無漏餘。",
    "T43n1832_003:0720b05": "此同雜集資糧．加行是道諦攝　然緣起經",
    "T43n1832_003:0720b06": "云。又不放逸內法異生。若造福行及不動行。",
    "T43n1832_003:0720b07": "彼是正法如理作意相應善心之所引發。雖",
    "T43n1832_003:0720b08": "於善趣感殊勝生。而非無明起增上緣者",
    "T43n1832_003:0720b09": "據勝者說彼是正法如理作意。非無相應．",
    "T43n1832_003:0720b10": "纏．及隨眠為緣起行。若不如是。即應說",
    "T43n1832_003:0720b11": "言內法異生不放逸者不造新業。何故但",
    "T43n1832_003:0720b12": "云諸聖有學不共無明已永斷故不造新業。",
    "T43n1832_003:0720b13": "此論復言有漏性者是修所斷感勝異熟",
    "T43n1832_003:0720b14": "　又解攝論據無分別不感異熟。不障有分",
    "T43n1832_003:0720b15": "別者感異熟果。緣起經中增上品如理作意",
    "T43n1832_003:0720b16": "所起聞熏。云而非無明起增上緣。不妨亦",
    "T43n1832_003:0720b17": "有中下品等因我執心所起聞熏。為順解",
    "T43n1832_003:0720b18": "脫能感異熟。不得說言因我心起非解",
    "T43n1832_003:0720b19": "脫分對法等云。學人身中有為善法皆是學",
    "T43n1832_003:0720b20": "法。既名學法即解脫分等　此釋應好。至",
    "T43n1832_003:0720b21": "第八卷更當廣解。",
    "T43n1832_003:0720b22": "論。然諸種子略有六種者。准瑜伽第五種子",
    "T43n1832_003:0720b23": "七義。何故二論多少不同　答開合有異。如",
    "T43n1832_003:0720b24": "樞要辨。今更助釋第三．第五　第三云。又",
    "T43n1832_003:0720b25": "雖與他性為因。及與後念自性為因。然",
    "T43n1832_003:0720b26": "已生未滅方能為因。非未生已滅。即此第",
    "T43n1832_003:0720b27": "二果俱有義。此言俱有為因為果俱是現",
    "T43n1832_003:0720b28": "有。瑜伽簡他未生已滅為因之者故開為",
    "T43n1832_003:0720b29": "二。此論據因同時為一。故云雖因與果",
    "T43n1832_003:0720c01": "有俱不俱。而現在時可有因用　第五又",
    "T43n1832_003:0720c02": "雖得餘緣然成變異方能為因非未變",
    "T43n1832_003:0720c03": "異。亦此第五。彼約得緣熟未熟別。未熟非",
    "T43n1832_003:0720c04": "種是種類故開之為二。此待緣同故合為",
    "T43n1832_003:0720c05": "一。故此云自眾緣合功能殊勝。殊勝即變異",
    "T43n1832_003:0720c06": "　西明釋云。彼第三相成前俱有隨轉。第五",
    "T43n1832_003:0720c07": "變異成待眾緣　今疑所以。餘何不成獨",
    "T43n1832_003:0720c08": "成二耶。又若成前更無別義。何故瑜伽云",
    "T43n1832_003:0720c09": "又建立因有七種相。故應思擇。",
    "T43n1832_003:0720c10": "一無常法是因。本疏云。亦簡真如受熏為",
    "T43n1832_003:0720c11": "種　要集云。如雖受熏不為法因。但所持",
    "T43n1832_003:0720c12": "種為法因故　此不識意。攝論云。此中攝",
    "T43n1832_003:0720c13": "持種子相應。謂有生法俱生俱滅故成熏習。",
    "T43n1832_003:0720c14": "如是熏習攝持種子應正道理　真如常",
    "T43n1832_003:0720c15": "法不是持種故非法因。又下受熏遮無為",
    "T43n1832_003:0720c16": "故。",
    "T43n1832_003:0720c17": "論。二果俱有至俱現和合。本疏三義名現",
    "T43n1832_003:0720c18": "　西明云。種與現行果俱在現在故名為現。",
    "T43n1832_003:0720c19": "有解二義。現在．現有。破初顯現。破次非有",
    "T43n1832_003:0720c20": "次非有者。西明說中不簡假法。假法非有。",
    "T43n1832_003:0720c21": "云現有破　未詳決云唯簡第七狹而無",
    "T43n1832_003:0720c22": "文。亦破初說　有云二義。一種．果俱現在。",
    "T43n1832_003:0720c23": "二俱在現在一身和合　要集云。有釋．有云",
    "T43n1832_003:0720c24": "於理為勝　今謂有釋不簡假法如有解",
    "T43n1832_003:0720c25": "破。若云護法宗假法如無非因緣故。不相",
    "T43n1832_003:0720c26": "應行假實門簡故此不遮。亦應常法及諸轉",
    "T43n1832_003:0720c27": "識不須遮簡　出體門中簡轉識訖。四分",
    "T43n1832_003:0720c28": "門中顯是相分。常法轉識非第八相。此何須",
    "T43n1832_003:0720c29": "簡。云親生自果即引自果。既云及所生果",
    "T43n1832_003:0721a01": "不一不異。即與果俱後何須簡。故諸門中",
    "T43n1832_003:0721a02": "具義多少。亦須簡假　又云。簡無性第七。",
    "T43n1832_003:0721a03": "諸七轉識有力能熏。皆成種果。亦不顯現",
    "T43n1832_003:0721a04": "應此中簡。其義等故如何留在第三方簡。",
    "T43n1832_003:0721a05": "故於此中但簡前後若種若現。及他相離",
    "T43n1832_003:0721a06": "無和合者　此亦不得疏之本意。以無性",
    "T43n1832_003:0721a07": "人第七恒轉亦具七義。但種果沈隱以此簡",
    "T43n1832_003:0721a08": "之。餘非恒轉故後門簡。",
    "T43n1832_003:0721a09": "論。三恒隨轉。西明云。世親且約染說治道。",
    "T43n1832_003:0721a10": "無性通約三性名言。隨所生果恒相續轉。",
    "T43n1832_003:0721a11": "不說治道。今此論中或隨同一。或雙同二",
    "T43n1832_003:0721a12": "故。言至究竟位不說治道生者。名言無記",
    "T43n1832_003:0721a13": "非有治道故。若說隨果轉者。非正生時",
    "T43n1832_003:0721a14": "應非種子。故今但言至究竟位　今疑此",
    "T43n1832_003:0721a15": "釋。若言非果生時亦名種子者。即非六義",
    "T43n1832_003:0721a16": "方為種子。不假果俱故。若云名言無治道",
    "T43n1832_003:0721a17": "者。自性治道善等可無。緣縛治道善等亦有。",
    "T43n1832_003:0721a18": "不爾不應說通修斷等。故本疏正。",
    "T43n1832_003:0721a19": "問能引自果方名種者。極微既是見分種",
    "T43n1832_003:0721a20": "生。何名引自。以從心種生於色故。若自",
    "T43n1832_003:0721a21": "有種。微何名假。若許微實違諸論說　答",
    "T43n1832_003:0721a22": "無別微種。但由想惠作極微解。假無實體",
    "T43n1832_003:0721a23": "假名為色。行相當心假說種生。不望極微",
    "T43n1832_003:0721a24": "名引自果。對實名皆引自心果　問四無",
    "T43n1832_003:0721a25": "記心。為是一種逢緣起別。為各有種。若是",
    "T43n1832_003:0721a26": "一種逢緣起別。何名引自果。若各別種。何",
    "T43n1832_003:0721a27": "故瑜伽五十五。於異熟蘊及加行別。皆世俗",
    "T43n1832_003:0721a28": "有　答有二解。一云有同別種。若是異熟無",
    "T43n1832_003:0721a29": "記心種逢緣引別分成三心。除變化心即",
    "T43n1832_003:0721b01": "是同種。由逢緣。別分成三心故名世俗。",
    "T43n1832_003:0721b02": "以變化心不通異熟故。若自力能熏。即各",
    "T43n1832_003:0721b03": "別種。便非世俗。即自在成就攝者。但言是",
    "T43n1832_003:0721b04": "世俗。不說唯世俗故。據性各別心色不同",
    "T43n1832_003:0721b05": "名引自果　二云三各定別。設自不熏由",
    "T43n1832_003:0721b06": "他緣熏。所緣境別故各成種。言世俗者有",
    "T43n1832_003:0721b07": "緣．發別。發威儀等名威儀等。即是實有。緣",
    "T43n1832_003:0721b08": "威儀等名威儀等。即是世俗。以是異熟由",
    "T43n1832_003:0721b09": "緣此等名威儀等故　問異熟．威儀等各",
    "T43n1832_003:0721b10": "定何性　答若云四無記如名取義。若但",
    "T43n1832_003:0721b11": "云異熟威儀等。初三通三性。變化唯二性",
    "T43n1832_003:0721b12": "　准何得知　答五十五云。又異熟．生一向無",
    "T43n1832_003:0721b13": "記。二三可得。一有二種。若依伎樂以染污",
    "T43n1832_003:0721b14": "心發起威儀是染污性。若依寂靜即是善",
    "T43n1832_003:0721b15": "性。若依染著發起工巧是染污性。若善加行",
    "T43n1832_003:0721b16": "所起工巧即是善性。為引導他。或為利益",
    "T43n1832_003:0721b17": "而起變化當知是善。此無染．污。染污言通",
    "T43n1832_003:0721b18": "不善．有覆。今取不善故云二三可得。",
    "T43n1832_003:0721b19": "論。此種勢力等。此解生．引通於內外。准二",
    "T43n1832_003:0721b20": "攝論皆亦同此。然世親論果有正．殘。因分",
    "T43n1832_003:0721b21": "生．引。無性論文但云若外種子親望於芽",
    "T43n1832_003:0721b22": "為能生因。傳望莖等為能引因。識望名色",
    "T43n1832_003:0721b23": "為能生因。傳望六處乃至老死為能引因。",
    "T43n1832_003:0721b24": "因雖分生．引。果中不名殘．正遠．近。二論",
    "T43n1832_003:0721b25": "名即可同但果取有寬狹。二論內外各別作",
    "T43n1832_003:0721b26": "法。此論總明。雜集但望十二緣生不說",
    "T43n1832_003:0721b27": "於外。與瑜伽第九．第十同。第五但說雜染",
    "T43n1832_003:0721b28": "十因。菩薩地文即說三性十因。俱分生．引。",
    "T43n1832_003:0721b29": "果中不云殘．正遠．近。廣略不同義皆無違。",
    "T43n1832_003:0721c01": "又伽論．雜集。但於因中去果遠近分於生．",
    "T43n1832_003:0721c02": "引。果中不說。此即影顯。又緣生支有總通",
    "T43n1832_003:0721c03": "現。瑜伽第十云。要先愚於所應知事即起",
    "T43n1832_003:0721c04": "邪行。起邪行令心顛倒。心顛倒結生相續。",
    "T43n1832_003:0721c05": "結生相續諸根圓滿等　此即假說。非正緣",
    "T43n1832_003:0721c06": "起。故不於此別分生．引　然有解云。本疏",
    "T43n1832_003:0721c07": "無性唯說正．殘。違無性者是不尋疏　要",
    "T43n1832_003:0721c08": "集云。有說世親說近．遠。無性云正．殘　亦",
    "T43n1832_003:0721c09": "途聽耳　問此生．引因且緣生中為行支。是",
    "T43n1832_003:0721c10": "為亦通餘　答既云能所引俱名為引因。",
    "T43n1832_003:0721c11": "復許通內外故不唯行　問屍骸既許前",
    "T43n1832_003:0721c12": "生力引應通四生。化生何故不有屍骸",
    "T43n1832_003:0721c13": "　答三生漸死。前生有力引遠殘果。化生頓",
    "T43n1832_003:0721c14": "滅。無力引果。問若取老死而為引因。由",
    "T43n1832_003:0721c15": "頓滅故無力引果。此由生支而為引因。",
    "T43n1832_003:0721c16": "何關頓滅不引殘果　答屍骸望生即為",
    "T43n1832_003:0721c17": "殘果。望於老死即為正果。故生望為引。老",
    "T43n1832_003:0721c18": "死望為生。三生有生．引。死後有屍骸。化生",
    "T43n1832_003:0721c19": "闕能生。死後無屍骸　問化生無老死。闕",
    "T43n1832_003:0721c20": "能生故無屍骸。雖化亦具支何得生因闕",
    "T43n1832_003:0721c21": "　答老死位漸死。可能作生因。化生死頓",
    "T43n1832_003:0721c22": "無。不能作生因　問攝論但云。若二種子",
    "T43n1832_003:0721c23": "唯作生因非引因者。收置倉等麥等種子",
    "T43n1832_003:0721c24": "不應久續。死後屍等分位隨轉亦不應有。",
    "T43n1832_003:0721c25": "此即一因義分生．引。何故今說有引無生",
    "T43n1832_003:0721c26": "　答攝論因望近遠果。一法分二因。瑜伽果",
    "T43n1832_003:0721c27": "望近遠因。兩因位有別。此亦互顯。今者此",
    "T43n1832_003:0721c28": "釋且據瑜伽　問准依此論及瑜伽等。但",
    "T43n1832_003:0721c29": "說能所引以為引因。能生為生因。何處說",
    "T43n1832_003:0722a01": "生等。以為生．引因　答論中作法且舉一",
    "T43n1832_003:0722a02": "偶。義准展轉作亦無失。若定如論不應說",
    "T43n1832_003:0722a03": "別。又據增上支支皆緣。不爾如何生緣老",
    "T43n1832_003:0722a04": "死。既說生與老死為緣。為生為引。若非",
    "T43n1832_003:0722a05": "二攝。豈可二因攝因不盡。由此故知。漸次",
    "T43n1832_003:0722a06": "第作於理無爽。是故此論但總說云。此種",
    "T43n1832_003:0722a07": "勢力生近正果名生因等。不爾設據能所",
    "T43n1832_003:0722a08": "引因為引因。如何三生漸成。有力而為引",
    "T43n1832_003:0722a09": "因　問何故瑜伽等約因位別分生．引。攝",
    "T43n1832_003:0722a10": "大乘等據果位殊分生．引　答因有熟．未",
    "T43n1832_003:0722a11": "熟。未熟遠引近即生。果中有正．殘。近．正稱",
    "T43n1832_003:0722a12": "生。殘．遠名引。各據一義互相影顯。",
    "T43n1832_003:0722a13": "所熏四義。第一義簡西明二解。一同本疏。一",
    "T43n1832_003:0722a14": "云不簡七轉心所。第三門簡　要集斷云。此",
    "T43n1832_003:0722a15": "釋為勝　今謂不爾。心王自在尚非所熏。",
    "T43n1832_003:0722a16": "心所依王何獨所熏。故第三門但簡第八相",
    "T43n1832_003:0722a17": "應心所。具前二義故第三簡　要集云。第七",
    "T43n1832_003:0722a18": "未轉此中不簡簡已轉依。若非一類即簡",
    "T43n1832_003:0722a19": "七識。第八亦轉應不受熏。故初但簡前六",
    "T43n1832_003:0722a20": "轉識。非相續故。第二義中方簡第七未轉",
    "T43n1832_003:0722a21": "依位　此亦不爾。但言相續不簡第七。既",
    "T43n1832_003:0722a22": "言一類即簡第七。以漏無漏性非一類。不",
    "T43n1832_003:0722a23": "同第八未無漏位一類受熏。若無漏位即",
    "T43n1832_003:0722a24": "不受熏。故不相例。第七已轉既在初簡。未",
    "T43n1832_003:0722a25": "轉何故即第二簡。若非無記。已轉第七豈無",
    "T43n1832_003:0722a26": "記耶。",
    "T43n1832_003:0722a27": "問第八具義說為所熏。三相熏何　答或云",
    "T43n1832_003:0722a28": "熏果報識。即當果相。或云熏自相。是自體",
    "T43n1832_003:0722a29": "故。二解後正。義依體立。無別性故。但以自",
    "T43n1832_003:0722b01": "相酬因邊名果相。持種邊名因相。故唯自",
    "T43n1832_003:0722b02": "相是正所熏。",
    "T43n1832_003:0722b03": "能熏義中二有勝用。西明云。業感異熟心心",
    "T43n1832_003:0722b04": "所等。護法無異分別。門人分成兩釋。一云",
    "T43n1832_003:0722b05": "業感定不能熏。唯法爾起必用業助。若依",
    "T43n1832_003:0722b06": "此說。異熟心心所等。取六識滿業所感心",
    "T43n1832_003:0722b07": "心所等。一云業感有二。強者能熏。劣即不",
    "T43n1832_003:0722b08": "熏。若依此說等取劣者。三藏意取後解為",
    "T43n1832_003:0722b09": "勝　又云初釋不許影像熏本質種　今",
    "T43n1832_003:0722b10": "謂。此說俱不應理。何者初釋本質非影熏",
    "T43n1832_003:0722b11": "成。轉識不應與阿賴耶為因緣性。違護法",
    "T43n1832_003:0722b12": "釋。第二解若是業招名為異熟。雖復引．漏",
    "T43n1832_003:0722b13": "二果有別。為業引同俱名異熟。並不能熏。",
    "T43n1832_003:0722b14": "俱異熟故。論不簡故。無文證故。俱是滿果。",
    "T43n1832_003:0722b15": "何獨等劣。應勝劣俱等。若非業引但分別",
    "T43n1832_003:0722b16": "生。即是能熏。性非異熟。是異熟生。異熟生",
    "T43n1832_003:0722b17": "寬。業非業感。俱異熟生。此簡異熟是業感",
    "T43n1832_003:0722b18": "者。性微劣故不是能熏。不假業力強分別",
    "T43n1832_003:0722b19": "起者。此異熟生及威儀工巧非業引者。亦能",
    "T43n1832_003:0722b20": "熏攝。",
    "T43n1832_003:0722b21": "論。云此遮異熟心心所等者。舉異熟無記。",
    "T43n1832_003:0722b22": "等取威儀．工巧業所感者心心所法。及此等",
    "T43n1832_003:0722b23": "心心所心所帶相分。俱不能熏。為非業感",
    "T43n1832_003:0722b24": "心心所法。緣變影熏一切不遮。故言第二解",
    "T43n1832_003:0722b25": "勝異熟能熏但等取劣道理無據。",
    "T43n1832_003:0722b26": "論。俱生俱滅熏習義成者。無性論亦識中種",
    "T43n1832_003:0722b27": "名為熏習。無著本論云。復次何等名為熏",
    "T43n1832_003:0722b28": "習。熏習能詮。何為所詮。謂依彼法俱生俱",
    "T43n1832_003:0722b29": "滅。釋熏習體。此中有能生彼因性。是謂所",
    "T43n1832_003:0722c01": "詮。釋熏習義。既云此中有能生彼因性。是",
    "T43n1832_003:0722c02": "謂所詮。明是種子名為熏習。舉喻復云。如",
    "T43n1832_003:0722c03": "苣勝中有花熏習。乃至云。是諸苣勝帶能",
    "T43n1832_003:0722c04": "生彼香因而生。無性釋依字云。如言依",
    "T43n1832_003:0722c05": "雲而有雨等。舉其因性為顯此中有能隨",
    "T43n1832_003:0722c06": "順生果因體。此意依雲有雨。喻因有果。雲",
    "T43n1832_003:0722c07": "喻因雨喻果。即本識中種子如雲。亦同無",
    "T43n1832_003:0722c08": "著般若論中釋其雲喻。故知熏習不目能",
    "T43n1832_003:0722c09": "熏。據實能所俱名熏習。",
    "T43n1832_003:0722c10": "論。設名因緣應知假說。本疏但會。雜集第四",
    "T43n1832_003:0722c11": "說十二緣皆名因緣應知假說。有非因故",
    "T43n1832_003:0722c12": "　西明釋云。會彼六因　要集云。勝　今謂",
    "T43n1832_003:0722c13": "不爾。顯揚論中具破五因存異熟因。無性",
    "T43n1832_003:0722c14": "許五依異門說。以影互明故此不會。但",
    "T43n1832_003:0722c15": "會緣起　又且會緣起略不舉六因。若言",
    "T43n1832_003:0722c16": "六中有非因緣不會故劣。亦十二支有非",
    "T43n1832_003:0722c17": "因緣。不會亦劣。六因餘有會。緣起未有會。",
    "T43n1832_003:0722c18": "本疏會未會。故本疏為勝。此難他語。據",
    "T43n1832_003:0722c19": "實疏意舉此例餘。餘但會六因不例餘",
    "T43n1832_003:0722c20": "者失。",
    "T43n1832_003:0722c21": "三法展轉。難云。新現從種起。現行即能熏。",
    "T43n1832_003:0722c22": "種新由現生。新種即起現　答現行逢勝",
    "T43n1832_003:0722c23": "緣。新現即能熏。新種闕勝緣。未即能生現",
    "T43n1832_003:0722c24": "　又解新現勢用增。纔起即熏種。新種無",
    "T43n1832_003:0722c25": "勝用。故不即生現　又解種子不相違。起",
    "T43n1832_003:0722c26": "現即熏種。現果體相返。種未即生現　難",
    "T43n1832_003:0722c27": "受與受等違種不即生現。色多得並起。應",
    "T43n1832_003:0722c28": "新種即生　答新現由緣具。種子得從生。",
    "T43n1832_003:0722c29": "新種未具緣。現色未即起。",
    "T43n1832_003:0723a01": "問論本頌中具有不可知．執受處．了。何但",
    "T43n1832_003:0723a02": "問處．了。不問不可知。釋中即具明不可知．",
    "T43n1832_003:0723a03": "處．了　答有二解。一云影略說。二云總依",
    "T43n1832_003:0723a04": "於別故但問別。釋中具辨故通總．別　又",
    "T43n1832_003:0723a05": "問但據體　答并顯用。故不相違。",
    "T43n1832_003:0723a06": "論。識以了別為行相故　本釋云。識自體分",
    "T43n1832_003:0723a07": "以了別為行相。故行相見分也。類體亦然。",
    "T43n1832_003:0723a08": "此意見分名行相者。行應平聲讀。以見分",
    "T43n1832_003:0723a09": "能行於境相。故此見分得行相名。評取初",
    "T43n1832_003:0723a10": "解云。然本但是行於相義　類體亦然者。",
    "T43n1832_003:0723a11": "以行相不可知。類體亦然　然西明疏并顯",
    "T43n1832_003:0723a12": "同一所緣不同一行相。總為三釋評取第",
    "T43n1832_003:0723a13": "三。第三釋行相言者。即了別領納等各不同",
    "T43n1832_003:0723a14": "故。名不同一行相。此意行者即去聲讀。正是",
    "T43n1832_003:0723a15": "能緣之行解也　又解云。行於相故帶相行",
    "T43n1832_003:0723a16": "故名行相。此即平聲。相通影．質。即同本釋。",
    "T43n1832_003:0723a17": "然要集評取第三釋同。世親．無性俱行解相",
    "T43n1832_003:0723a18": "貌以為行相。此論亦云了別領納等作用各",
    "T43n1832_003:0723a19": "異故。若取行於相故名行相者。恐非論",
    "T43n1832_003:0723a20": "意。又不應言行相不同。違教及理。以心．",
    "T43n1832_003:0723a21": "心所行於境相無差別故。何得言不同",
    "T43n1832_003:0723a22": "　今謂錯評。何者汎言行相有三。一境名行",
    "T43n1832_003:0723a23": "相。即十六行諦。二能緣行相。即十二行法輪。",
    "T43n1832_003:0723a24": "三行於相名行相。即無分別智等。前二是",
    "T43n1832_003:0723a25": "局。後一即通。今此了言雖能緣行。釋從通",
    "T43n1832_003:0723a26": "解。第三能變即依局辨。云了境相麁故。般",
    "T43n1832_003:0723a27": "若經云。彼識不能了故。不通無分別智。第",
    "T43n1832_003:0723a28": "二能變亦從通解。恒審思量無我相故。或",
    "T43n1832_003:0723a29": "相影顯。隨其所應在因在果。故攝論本頌",
    "T43n1832_003:0723b01": "云。諸菩薩行相。復於所緣中。是無分別智。",
    "T43n1832_003:0723b02": "彼所知無相。無性釋云。於所緣中相似而",
    "T43n1832_003:0723b03": "行。故名行相。此釋初句行相。既言相似而",
    "T43n1832_003:0723b04": "行故名行相。明作平聲。不作去聲而讀行",
    "T43n1832_003:0723b05": "相　然次論云。所知無相者。謂說此智於",
    "T43n1832_003:0723b06": "真如境所作行相。此意說言。無分別智緣",
    "T43n1832_003:0723b07": "真如境。離一切相作意行相以為行相者。",
    "T43n1832_003:0723b08": "是釋第四句。重顯無分別智行相。行於境",
    "T43n1832_003:0723b09": "相中時。不作行解相狀。不是正釋行相之",
    "T43n1832_003:0723b10": "言　問相者是境。行者是心。如何說了名",
    "T43n1832_003:0723b11": "為行相　答能行於相名為行相。有財釋。",
    "T43n1832_003:0723b12": "或相之行。依主釋。不得難云若取行於境",
    "T43n1832_003:0723b13": "相名行相即違教理。及心．心所行於境相",
    "T43n1832_003:0723b14": "無差別故者　此意難云。論說識．受．想等",
    "T43n1832_003:0723b15": "作用各別故違教。心及心所作用各別。若取",
    "T43n1832_003:0723b16": "行於境相王．所同緣。如何各別　此難不",
    "T43n1832_003:0723b17": "然。論云了別領納等作用各異者。據能行",
    "T43n1832_003:0723b18": "說不約所行。識即能了行於境相。受即領",
    "T43n1832_003:0723b19": "納行於境相。云作用各異。約取境用異。不",
    "T43n1832_003:0723b20": "取緣境之時取諸境相行解用異。以無分",
    "T43n1832_003:0723b21": "別智不作諸境別行相故。雖後得智及分",
    "T43n1832_003:0723b22": "別心。緣境之時作諸行解。不取此釋識之",
    "T43n1832_003:0723b23": "行相。以不遍故。今本論意但取心起行於",
    "T43n1832_003:0723b24": "境相名為行相。即通一切。不取行解名",
    "T43n1832_003:0723b25": "為行相。不通一切故。又此正釋本識了",
    "T43n1832_003:0723b26": "言。若以行解相貌以為行相。深乖論旨。本",
    "T43n1832_003:0723b27": "識任運無行解故。若局後得及分別心釋",
    "T43n1832_003:0723b28": "行相者。得約行解名為行相。",
    "T43n1832_003:0723b29": "論。所緣相似行相各別。本疏引瑜伽第一同",
    "T43n1832_003:0723c01": "一所緣不同一行相有三解　西明三釋。第",
    "T43n1832_003:0723c02": "三釋云。同一有二。一一故名同一。此即",
    "T43n1832_003:0723c03": "本疏約質故。二相似名同一。即本疏約影。",
    "T43n1832_003:0723c04": "樞要五釋。後人多釋不出於此。諸家不解",
    "T43n1832_003:0723c05": "執取一釋。於中出過　要集復斷有解破",
    "T43n1832_003:0723c06": "本疏。若就本質名同一。無質意識應非相",
    "T43n1832_003:0723c07": "應。云此破有理。此論唯影不通無漏故。",
    "T43n1832_003:0723c08": "以論云然有漏識自體生時。似能所相現",
    "T43n1832_003:0723c09": "故。瑜伽第一通漏．無漏者　此亦不然。雖",
    "T43n1832_003:0723c10": "言有漏生似二現。下即通餘。故引經頌",
    "T43n1832_003:0723c11": "云。一切唯有覺。成三分中云。然心．心所一",
    "T43n1832_003:0723c12": "一生時。各有三分故不唯有漏。若以前支",
    "T43n1832_003:0723c13": "但云有漏識生。即證唯依有漏識。亦應瑜",
    "T43n1832_003:0723c14": "伽論中。言同一所緣非一行相。但眼．意識",
    "T43n1832_003:0723c15": "不通餘識。正釋眼識及俱意識故。彼既許",
    "T43n1832_003:0723c16": "通此論何局。故知本疏深得論旨。",
    "T43n1832_003:0723c17": "論。不應見分是第三果。本疏云難古師　要",
    "T43n1832_003:0723c18": "集云。陳那但立三分不遮第四。故護法師",
    "T43n1832_003:0723c19": "不違陳那。但是遮破　今謂不爾。雖言破",
    "T43n1832_003:0723c20": "古非陳那等。如理門論破古因明師。豈即",
    "T43n1832_003:0723c21": "破彌勒等師。但破古來不正諸師。今言破",
    "T43n1832_003:0723c22": "古亦復如是。破唯三分以見分為第三果",
    "T43n1832_003:0723c23": "者。不破許有第四分者。",
    "T43n1832_003:0723c24": "就此能量所量量果別中。相傳解云有六師",
    "T43n1832_003:0723c25": "別。一云覺天說。根為現量。惠為能量。境為",
    "T43n1832_003:0723c26": "所量。根是量果。二云妙音師。根．境同前。能",
    "T43n1832_003:0723c27": "量取識。三云法救師。能量惠及識。餘如前",
    "T43n1832_003:0723c28": "說。此皆顯故名現。四云經部。根．境．識和合",
    "T43n1832_003:0723c29": "生法名之為現。根．識為能量。境為所量",
    "T43n1832_003:0724a01": "境。還以根．識為量果。五云犢子部。以神",
    "T43n1832_003:0724a02": "我現量。諸心．心所為能量。神我為量果。六",
    "T43n1832_003:0724a03": "云成實師。以心所中受．想之用為能量。境",
    "T43n1832_003:0724a04": "為所量。識為量果。更當撿文方可為定",
    "T43n1832_003:0724a05": "　本疏問如諸佛及因五．八唯現量應但三",
    "T43n1832_003:0724a06": "分。見分即得為第三果故。答云此不然。內",
    "T43n1832_003:0724a07": "外定故。見分緣外用亦外也。不得為緣內",
    "T43n1832_003:0724a08": "果　要集云。若內外定。已轉依位見分。不",
    "T43n1832_003:0724a09": "應緣第三分。內外定故　今謂不爾。不障",
    "T43n1832_003:0724a10": "緣第三。但不親取。要變於相。相是外攝故。",
    "T43n1832_003:0724a11": "言緣外故。論自云前二是外。",
    "T43n1832_003:0724a12": "論。所取能取纏。本疏云。此唯眾生四分。故",
    "T43n1832_003:0724a13": "言纏縛。相及麁重二縛具故。無漏心四而非",
    "T43n1832_003:0724a14": "纏縛　西明釋云。能取所取四分相屬故名",
    "T43n1832_003:0724a15": "為纏。亦通無漏。非謂煩惱之纏縛也　今",
    "T43n1832_003:0724a16": "謂此非。違論釋故。論云皆有所取能取纏",
    "T43n1832_003:0724a17": "縛。頌言眾生。釋言纏縛。明但眾生有此相",
    "T43n1832_003:0724a18": "縛。不通無漏。安惠可爾。此文且說有漏四",
    "T43n1832_003:0724a19": "分。如三界唯心言。且說有漏唯識。豈以無",
    "T43n1832_003:0724a20": "漏亦唯識。即三界言許通無漏耶。",
    "T43n1832_003:0724a21": "問既立第三能證第二及第四分。第四復能",
    "T43n1832_003:0724a22": "證第三分。即心能自緣。云何不與世法相",
    "T43n1832_003:0724a23": "違。刀不自割。指端不能觸自指端　答佛",
    "T43n1832_003:0724a24": "地論第三云。答云不見燈等能自照耶。何",
    "T43n1832_003:0724a25": "知自照現見無闇分明顯現。若不自照。應",
    "T43n1832_003:0724a26": "有闇障。應不現見　問燈等非闇。何須",
    "T43n1832_003:0724a27": "照耶　答如瓶．衣等體雖非闇。無燈等照",
    "T43n1832_003:0724a28": "邊。有闇障不得現見。照令闇除衣等現見",
    "T43n1832_003:0724a29": "名為燈照。燈等亦爾。自體生時邊闇障除令",
    "T43n1832_003:0724b01": "現得見。故名自照　問燈能照自令現得",
    "T43n1832_003:0724b02": "見。證心能自緣。衣不自照由他照見。證",
    "T43n1832_003:0724b03": "心不自緣　答心性是照本極成。若例同",
    "T43n1832_003:0724b04": "衣不能照。彼有違自．世間等過。",
    "T43n1832_003:0724b05": "問量云。心能自照。性能照故。如燈等。此量",
    "T43n1832_003:0724b06": "豈非法自相相違。因．喻所立不成過　答",
    "T43n1832_003:0724b07": "取能照義。以燈為喻故無有過　問豈本",
    "T43n1832_003:0724b08": "不欲證心自緣　答雖言緣自意取顯證。",
    "T43n1832_003:0724b09": "今緣．照雖殊。俱自顯證義　或但相例。不",
    "T43n1832_003:0724b10": "是立量取彼為喻。故無有過。",
    "T43n1832_003:0724b11": "論。如眾燈明各遍似一。疏及樞要已具解訖",
    "T43n1832_003:0724b12": "　要集彈云。若由炷．盞發影。可言隨彼",
    "T43n1832_003:0724b13": "有多影。但由一光發。如何有多影。彼自解",
    "T43n1832_003:0724b14": "云。謂多燈各發一別光。多光相資假立一明",
    "T43n1832_003:0724b15": "光。一光不明多光方明故　今謂不然。取",
    "T43n1832_003:0724b16": "意有別。若二炷相近同生一焰。光即是一",
    "T43n1832_003:0724b17": "但發一影。若炷相離。或多盞相離。即別生",
    "T43n1832_003:0724b18": "焰。焰別光殊便發多影。然光雖別各遍似",
    "T43n1832_003:0724b19": "一。如共業果。炷．盞相近共生一焰。如二眼",
    "T43n1832_003:0724b20": "根共發一識。不爾假光實非是一。何得喻",
    "T43n1832_003:0724b21": "識而是一耶。又假一明光即應唯發一影。",
    "T43n1832_003:0724b22": "如何有多　又且發影為離炎光為即炎",
    "T43n1832_003:0724b23": "光。若離炎光。光既遍室。影亦應遍。既猶炎",
    "T43n1832_003:0724b24": "東影於西發。即不離炎光。不離炎光不",
    "T43n1832_003:0724b25": "得言一。光不離炎炎應成一故。今共果",
    "T43n1832_003:0724b26": "取離炎光喻。二根發識取不離喻。故疏．",
    "T43n1832_003:0724b27": "樞要得二論意　又西明云。質異同見等四",
    "T43n1832_003:0724b28": "句。有過不成。思之可悉。",
    "T43n1832_003:0724b29": "論。又諸聖者厭離有色等。本疏據顯言。色界",
    "T43n1832_003:0724c01": "類示　西明云。此說那含等厭色生無色",
    "T43n1832_003:0724c02": "必不下生。不說色界者。彼有色身往欲",
    "T43n1832_003:0724c03": "界故　今謂不爾。違下文故。下云是故現",
    "T43n1832_003:0724c04": "居及當生者變為此界。不言當往者變。若",
    "T43n1832_003:0724c05": "許往者變。無色亦來佛傍側立。亦應許變。",
    "T43n1832_003:0724c06": "況下又難。設有色身麁細懸隔。此變為彼",
    "T43n1832_003:0724c07": "亦何所用。故本解正。",
    "T43n1832_003:0724c08": "論。故器世界將壞初成而亦現變。問將成可",
    "T43n1832_003:0724c09": "用餘界生。變壞時何用而餘生變。既餘生變。",
    "T43n1832_003:0724c10": "生變因在。何有盡時　答由彼餘生感界",
    "T43n1832_003:0724c11": "業成熟故變。不爾住時既同此變。此界生無",
    "T43n1832_003:0724c12": "何故即壞。由此故知他壞業變。如在此生",
    "T43n1832_003:0724c13": "他變扶塵沒生他地。或般涅槃他變扶塵。",
    "T43n1832_003:0724c14": "而有膖脹漸爛壞者。壞業力盡三災亦滅。亦",
    "T43n1832_003:0724c15": "由此生本所變界而為引因。下三靜慮涅槃",
    "T43n1832_003:0724c16": "經。說由內過患據引因說。由彼俱業感彼",
    "T43n1832_003:0724c17": "界成故。生餘時災由彼引。不爾餘由引此",
    "T43n1832_003:0724c18": "言何用。故據實義非隨轉門。引因勢盡此",
    "T43n1832_003:0724c19": "等都滅　問維摩經云。或現劫盡燒天地皆",
    "T43n1832_003:0724c20": "洞然。眾生有常想。照令知速滅。即佛菩",
    "T43n1832_003:0724c21": "薩神力變起。何但眾生　答變化不遮但非",
    "T43n1832_003:0724c22": "實壞。實壞由業非神通力。若定由神力。壞",
    "T43n1832_003:0724c23": "時節不定。故前難云。應實變為此雜穢土。",
    "T43n1832_003:0724c24": "若許實變災壞世界。有相符失。今此文中。",
    "T43n1832_003:0724c25": "說實成壞。不據變化　問劫壞之時彼空",
    "T43n1832_003:0724c26": "界色為有為無。有何不壞。無即違經。經云",
    "T43n1832_003:0724c27": "空劫唯有孔穴色現。即空界色　答雖有非",
    "T43n1832_003:0724c28": "壞。非成壞業之所起故。若許可用故他常",
    "T43n1832_003:0724c29": "變。三災可用。他亦常變。若成壞收應有成",
    "T43n1832_003:0725a01": "壞。以此故知。雖他識變非成壞收　問設",
    "T43n1832_003:0725a02": "生他方自地許變。如在此界大海水等。欲",
    "T43n1832_003:0725a03": "界有情為同變不。若許同變。欲界諸天應",
    "T43n1832_003:0725a04": "見下水寧作瑠璃。既見瑠璃明不同變。",
    "T43n1832_003:0725a05": "設不同變天有水不　答論說共用即可",
    "T43n1832_003:0725a06": "同變。海不共用。彼不變水。天上可有　若",
    "T43n1832_003:0725a07": "爾八熱大地獄等聖者不用。應不變彼",
    "T43n1832_003:0725a08": "　答現同地故　若爾水等應然。天現同地",
    "T43n1832_003:0725a09": "　答大海同變。見瑠璃者說別水故　若爾",
    "T43n1832_003:0725a10": "魚等居水即見屋宅。大海之中眾生。亦應",
    "T43n1832_003:0725a11": "見屋宅。若許不見海。即非同地變。若許",
    "T43n1832_003:0725a12": "見海水等。應不作舍宅　答許別舍宅",
    "T43n1832_003:0725a13": "居於海水。如地穴居。由業力別。若餘別水",
    "T43n1832_003:0725a14": "一處四境。理即不遮。由別業故。如孤獨獄",
    "T43n1832_003:0725a15": "等。",
    "T43n1832_003:0725a16": "言定通等力。西明云。等取神通。傳三藏亦",
    "T43n1832_003:0725a17": "等願力　有云等取有十能變。定．通．願同",
    "T43n1832_003:0725a18": "四。佛加被力等　今謂不爾。若佛加被即",
    "T43n1832_003:0725a19": "神通力攝。持經．神呪是法力攝。諸受變改",
    "T43n1832_003:0725a20": "力．煩惱力．改寶珠梵行等力。即前業力攝",
    "T43n1832_003:0725a21": "　要集云。第八三力變。佛等加被與願無異",
    "T43n1832_003:0725a22": "者　此亦不爾。加被是通。非願力也。",
    "T43n1832_003:0725a23": "論。及隨法處所攝實色。西明解云。第八緣",
    "T43n1832_003:0725a24": "實不緣假故。然前解處中。即許第八亦緣",
    "T43n1832_003:0725a25": "假色。判為護法正義云。生相等隱第八不",
    "T43n1832_003:0725a26": "緣。長．短等顯故第八緣。又引鏡智緣十八",
    "T43n1832_003:0725a27": "圓滿證八緣假　若如是者今法處中亦應",
    "T43n1832_003:0725a28": "緣假。何但取實。故本疏判。唯緣實者護法",
    "T43n1832_003:0725a29": "正義。若取鏡智緣方．圓等證八緣假。亦應",
    "T43n1832_003:0725b01": "緣過．未及生．住等假相。鏡智緣故。故因果",
    "T43n1832_003:0725b02": "殊不可相例　又云。異生定所生色亦有",
    "T43n1832_003:0725b03": "實用。云威德者是根本定。非勝者起名威",
    "T43n1832_003:0725b04": "德定　今謂不爾。若許異生定變實色。何",
    "T43n1832_003:0725b05": "故瑜伽第十三云。謂超第二阿僧企耶。變有",
    "T43n1832_003:0725b06": "實用。若云彼說通變。此說定變者。此亦不",
    "T43n1832_003:0725b07": "爾。通力是勝尚超第二劫變方有用。定力",
    "T43n1832_003:0725b08": "是劣。云何凡變即許實用。故威德定是勝人",
    "T43n1832_003:0725b09": "起。三十三云非聖神通不堪受用故　問",
    "T43n1832_003:0725b10": "既許變化。於上下界各變幾塵。西明釋云。",
    "T43n1832_003:0725b11": "由化心託欲．色異熟本質化。欲界具五。上",
    "T43n1832_003:0725b12": "界除香．味　今謂。上亦變香。法華經云乃",
    "T43n1832_003:0725b13": "至於有頂。聞香知所在。若云彼說法處今",
    "T43n1832_003:0725b14": "說五境者。何故定通變五境耶。應皆法處。",
    "T43n1832_003:0725b15": "若雖定等變非法處收。若爾何等是法處攝。",
    "T43n1832_003:0725b16": "若云雖定等力擊第八變。是業果色故是",
    "T43n1832_003:0725b17": "五塵。若定果等即法處色者。應佛唯有法",
    "T43n1832_003:0725b18": "界。無色等五界。既許定生具十八界。故知",
    "T43n1832_003:0725b19": "上界亦變香境　西明問五根五境隨其所",
    "T43n1832_003:0725b20": "應同在一處。為各別四大造。為一四大造。",
    "T43n1832_003:0725b21": "若一四大造。云何瑜伽云羯剌藍時。能造身",
    "T43n1832_003:0725b22": "根及眼等。大俱時而有次第造耶。若別大造。",
    "T43n1832_003:0725b23": "何故五十四但說七物與眼同處。彼問云色",
    "T43n1832_003:0725b24": "蘊中眼幾物所攝。答若據相離攝。唯有一",
    "T43n1832_003:0725b25": "物。謂眼識所依清淨色。若據不相離攝。即",
    "T43n1832_003:0725b26": "有七物。謂眼．及身．地．色．香．味．觸。三藏解",
    "T43n1832_003:0725b27": "云。同一處者唯一大造。以理推微五根根",
    "T43n1832_003:0725b28": "依同一處者。一地大造。而說造眼四大者。",
    "T43n1832_003:0725b29": "隨所造法。名造眼大。乃至名能造觸大。據",
    "T43n1832_003:0725c01": "實一大。此釋七物有。并會俱時而有。以初",
    "T43n1832_003:0725c02": "即有此能造眼等之功故說俱有　問云",
    "T43n1832_003:0725c03": "何無火等。壽．煖．識三恒不相離除無色處",
    "T43n1832_003:0725c04": "　解云據實有火等。而五十四但說七物",
    "T43n1832_003:0725c05": "者。據相顯說。以地堅性眼等所依。是故偏",
    "T43n1832_003:0725c06": "說。",
    "T43n1832_003:0725c07": "論。因緣分別二變西明二解。第二唯第八心",
    "T43n1832_003:0725c08": "王為因緣變。云何名有實用。實用有二。如",
    "T43n1832_003:0725c09": "色一質礙用。二本質用。若爾五識所變為第",
    "T43n1832_003:0725c10": "六質。何非因緣。若云無質礙用不具二",
    "T43n1832_003:0725c11": "義者。第八所變長等亦唯為本質應非因",
    "T43n1832_003:0725c12": "緣。法師自云。若爾初解為勝　問第八在",
    "T43n1832_003:0725c13": "意界。所緣應當唯法界。云何通十八界耶",
    "T43n1832_003:0725c14": "　答依彼六二緣。意處所緣法界攝。不依",
    "T43n1832_003:0725c15": "六二緣。隨彼所緣十八攝。又以闇從明十",
    "T43n1832_003:0725c16": "八界攝　既爾何不別立界處　答處．界．",
    "T43n1832_003:0725c17": "出生．及因義。意處所緣法處收。第八無別出",
    "T43n1832_003:0725c18": "生．因故。亦隨六意處攝　問若五識變相分",
    "T43n1832_003:0725c19": "無礙。與對法第三相違。彼論有對無對分",
    "T43n1832_003:0725c20": "別中云。諸有見者皆是有對。豈眼識相分非",
    "T43n1832_003:0725c21": "有見耶。彼論云。謂眼所行境是有見義。故眼",
    "T43n1832_003:0725c22": "識相應名有見。若云有對者。是境界有對。",
    "T43n1832_003:0725c23": "非障礙有對者。理亦不然。彼云三因故名",
    "T43n1832_003:0725c24": "有對。謂種類故。積集故。不修治故。種類者互",
    "T43n1832_003:0725c25": "為能所礙。積集者極微已上。以一極微無",
    "T43n1832_003:0725c26": "對礙故。不修治者非定起色　今為二解。",
    "T43n1832_003:0725c27": "一云五識所變並是有礙。且說有見舉此",
    "T43n1832_003:0725c28": "例餘。即對法云。諸有見色名有對故　一",
    "T43n1832_003:0725c29": "云無對。非有見故。眼所行境名為有見。眼",
    "T43n1832_003:0726a01": "根但照彼本質故　若爾何故名同境根",
    "T43n1832_003:0726a02": "　答同取本質。如說王所同一所緣　或有對",
    "T43n1832_003:0726a03": "三義。本質具三。相但後二。總名有對。非礙",
    "T43n1832_003:0726a04": "名對。今據所變有質礙對。名為實用。五識",
    "T43n1832_003:0726a05": "相無。若准此釋。七識應是分別變收。但為",
    "T43n1832_003:0726a06": "境故　此亦不然。自在定生既有實用。何",
    "T43n1832_003:0726a07": "非因緣　答定．散別故。自在所生為食等",
    "T43n1832_003:0726a08": "用。不得相例　若爾五識亦因緣變。有段",
    "T43n1832_003:0726a09": "食用故　據此可爾　又解亦非。為他食用",
    "T43n1832_003:0726a10": "是因緣。五變自用故非因緣。",
    "T43n1832_003:0726a11": "成唯識論了義燈卷第三(終)"
}