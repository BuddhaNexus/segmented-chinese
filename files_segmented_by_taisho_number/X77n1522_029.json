{
    "X77n1522_029:0324a01": "新脩科分六學僧傳卷第二十九",
    "X77n1522_029:0324a02": "淛東沙門　曇噩　述",
    "X77n1522_029:0324a03": "　　定學",
    "X77n1522_029:0324a04": "神化科",
    "X77n1522_029:0324a05": "晉竺僧朗京兆人。少遊方。往來關中。以講演自任。甞",
    "X77n1522_029:0324a06": "與同輩赴請。至中途忽曰。君等衣物留寺中今被竊",
    "X77n1522_029:0324a07": "矣。急歸逐之可免也。眾如其言果免。居太山與隱士",
    "X77n1522_029:0324a08": "張忠遊。忠卒徙太山西北之金輿谷崐崙山。學者造",
    "X77n1522_029:0324a09": "焉。符堅每致嚫施。其後汰僧。獨以朗道行著稱不入",
    "X77n1522_029:0324a10": "搜括之例。山素多虎害。自此亦屏絕云。客至多寡。貴",
    "X77n1522_029:0324a11": "賤皆前知之。輒使弟子豫治具。壽八十五歿。時有支",
    "X77n1522_029:0324a12": "僧敦者。善經論。通大乘。著人物始義論行世。",
    "X77n1522_029:0324a13": "晉犍陀勒者西域人也。久游洛陽。人未知其異也。城",
    "X77n1522_029:0324a14": "東南有盤鴟山。勒指山下地。謂人曰。此古寺基也。發",
    "X77n1522_029:0324a15": "之果得甎瓦故器物。於是共建寺。以勒主之。寺去洛",
    "X77n1522_029:0324a16": "陽百許里。勒且入郭赴諸施家飯。暮乞油一盋。還寺",
    "X77n1522_029:0324a17": "供佛。率以為常。其行奔馬莫能及。甞令人捉衣裓。但",
    "X77n1522_029:0324a18": "覺有風過耳聲。須臾至寺。後不知所終。",
    "X77n1522_029:0324a19": "晉訶羅竭者樊陽人。美儀止。襟情高潔。出家暗能誦",
    "X77n1522_029:0324a20": "經二百萬言。行頭陀山林間。冬沍坐石磴上。夜不臥。",
    "X77n1522_029:0324a21": "太康元年。至洛陽。時疫者相枕籍。竭祝之則病以起",
    "X77n1522_029:0324a22": "死以生。不可勝數。元康元年。西止婁至山。石室中。室",
    "X77n1522_029:0324a23": "去水遠。人欲為鑿沼引澗以便汲。竭曰。何至相勞。即",
    "X77n1522_029:0324a24": "以左足碾室西石壁。沒趾。即㧞足水隨出。香洌而美。",
    "X77n1522_029:0324b01": "飲之。止饑渴除病疾。八年卒。闍維之。全身趺坐之散。",
    "X77n1522_029:0324b02": "乃移之石室供養。咸和初。有竺定安世者。來自西域",
    "X77n1522_029:0324b03": "聞而異焉。躬造石室。見其遺體。儼然如平生。時死已",
    "X77n1522_029:0324b04": "三十年矣。",
    "X77n1522_029:0324b05": "晉佛圖澄者天竺人也。永嘉四年。來遊洛自云百有",
    "X77n1522_029:0324b06": "餘歲。常服氣自養。能積日不食。善誦神祝役使鬼神。",
    "X77n1522_029:0324b07": "腹旁有孔。以絮塞之。夜讀書則㧞絮出光。照室。齋則",
    "X77n1522_029:0324b08": "臨水從孔中。引膓胃洗濯。乃還納之。每聽塔鈴以言",
    "X77n1522_029:0324b09": "吉凶。皆奇驗。洛中寇亂。潛草野以觀變。石勒屯兵葛",
    "X77n1522_029:0324b10": "陂專行殺戮。沙門多遇害。澄謁勒將郭黑略。黑略舘",
    "X77n1522_029:0324b11": "之。略後從勒征伐。輒預尅勝負。勒疑問曰。孤不覺公",
    "X77n1522_029:0324b12": "有出人之謀。每知行軍吉凶。何也。黑略曰。將軍天挺",
    "X77n1522_029:0324b13": "神武。幽靈所助。近得沙門一人。有異能解言。將軍。略",
    "X77n1522_029:0324b14": "有區夏已當為師。前後所白皆其言也。勒召澄試其",
    "X77n1522_029:0324b15": "術。澄取盋盛水燒香祝之。俄有蓮花生盋中。光色曜",
    "X77n1522_029:0324b16": "日。勒由此敬信。自勒葛陂還河北過枋頭歒夜斫營。",
    "X77n1522_029:0324b17": "澄先謂黑略曰。須臾賊至。可令公知。既而以有備免。",
    "X77n1522_029:0324b18": "勒甞冠冑衣甲執刀夜坐。遣人問。澄曰。夜來將軍何",
    "X77n1522_029:0324b19": "所在。澄謂使者曰。平居無寇。何故夜嚴。一日勒以事",
    "X77n1522_029:0324b20": "忿。欲盡害諸道士。併苦澄。澄匿。黑略舍。語弟子曰。苟",
    "X77n1522_029:0324b21": "將軍使人見。問則紿以不知。夜果使。人至。求之不得。",
    "X77n1522_029:0324b22": "還白勒勒驚曰。吾過矣。吾過矣。惡念適起則澄棄我",
    "X77n1522_029:0324b23": "去如此。通夕不能寐。思欲見之。且澄上謁勒曰。夜何",
    "X77n1522_029:0324b24": "之。對曰。公怒。故避之耳。今改矣。敢爾來。勒笑曰。道人",
    "X77n1522_029:0324c01": "無乃謬。襄國水源。在城塹西北五里。忽涸竭。勒問澄",
    "X77n1522_029:0324c02": "何以致水。對曰。當為敕龍乃與弟子法省等。至水源",
    "X77n1522_029:0324c03": "上澄坐繩牀。燒安息香。祝之。泫然微流有小龍長五",
    "X77n1522_029:0324c04": "六寸許。戲水中。俄水大至。隍壍皆滿。鮮卑段末波攻",
    "X77n1522_029:0324c05": "勒眾甚盛。勒懼問澄對曰。寺鈴聲云。明日食時當禽",
    "X77n1522_029:0324c06": "段末波。勒登城隍望之。末波軍不見其後。失色曰。末",
    "X77n1522_029:0324c07": "波如此可遽獲乎。更遣夔安問澄。對曰。已獲末波矣。",
    "X77n1522_029:0324c08": "時城北伏兵出。遇末波執之。澄因勸勒赦其罪。使還",
    "X77n1522_029:0324c09": "國。勒從之。卒獲其用。劉曜遣弟岳攻勒。勒遣弟季龍",
    "X77n1522_029:0324c10": "拒之。岳敗退保石梁塢。季龍堅柵守之。澄時與弟子。",
    "X77n1522_029:0324c11": "自官寺。至中寺。忽歎曰。劉岳可憫。弟子法祚問其故。",
    "X77n1522_029:0324c12": "澄曰。昨日亥時岳敗被執。已而果然。劉曜自攻洛陽",
    "X77n1522_029:0324c13": "勒將拒之。左右諫以為不可。勒以訪澄對曰。塔相輪",
    "X77n1522_029:0324c14": "鈴音云。秀支替戾岡[仁-二+業]谷劬禿當。此羯語也。秀支軍",
    "X77n1522_029:0324c15": "也。替戾岡出也。僕谷劉曜胡位也。劬禿當捉也。此言",
    "X77n1522_029:0324c16": "軍出捉得曜也。於是徐光獨勸勒行。勒留子弘鎮襄",
    "X77n1522_029:0324c17": "國率步騎。赴洛石堪卒生擒曜水中。當是時。澄取麻",
    "X77n1522_029:0324c18": "油合燕脂。塗掌中。使童子潔齋。而後視之。童子驚曰。",
    "X77n1522_029:0324c19": "見軍馬甚眾。有一人長大白皙。以朱絑約其肘。澄曰",
    "X77n1522_029:0324c20": "此曜也。遽以告弘。勒稱趙天王。行皇帝事。敬澄彌篤。",
    "X77n1522_029:0324c21": "時石聦將叛。澄戒勒曰。今年葱中有虫。食必害人。可",
    "X77n1522_029:0324c22": "令百姓無食葱也。俄石聦果走。勒自是每事必咨澄",
    "X77n1522_029:0324c23": "而後行。號大和尚。勒子斌暴卒。勒歎曰。虢太子扁鵲",
    "X77n1522_029:0324c24": "能生之。大和尚寧無意乎。澄至以楊枝沾水。灑祝之。",
    "X77n1522_029:0325a01": "又以手引斌曰。起起。斌遂生。勒自是敕諸子寺中養",
    "X77n1522_029:0325a02": "之。每至四月八日。躬詣寺灌佛發願。建平四年。四月",
    "X77n1522_029:0325a03": "天靜無風。塔上一鈴獨鳴。澄曰。鈴聲云。國有大喪。不",
    "X77n1522_029:0325a04": "出今年矣。七月勒果薨。子弘襲位。俄而季龍廢之。自",
    "X77n1522_029:0325a05": "立。遷都于鄴。傾心事澄。衣澄以綾錦。乘以雕輦。朝會",
    "X77n1522_029:0325a06": "引之升殿。常侍以下悉助舉輿。太子諸公扶翼而上",
    "X77n1522_029:0325a07": "主者唱大和尚。坐者皆起。司空李農旦夕親問。太子",
    "X77n1522_029:0325a08": "諸公。五日一朝。民皆奉佛相競建塔寺。出家真偽相",
    "X77n1522_029:0325a09": "半多過僭。季龍下書。料簡之。著作郎王度奏曰。佛外",
    "X77n1522_029:0325a10": "國之神。非諸夏所應祠奉。漢傳其道。唯聽西域八建",
    "X77n1522_029:0325a11": "寺自奉其神。漢人未甞出家。魏承漢制。亦循前軌。今",
    "X77n1522_029:0325a12": "可令逍人。不得諸寺致敬。專遵典祀。其百辟卿士下",
    "X77n1522_029:0325a13": "逮眾隷例皆禁之。有犯者與淫祠同罪。沙門者。令罷",
    "X77n1522_029:0325a14": "道朝士多同度奏季龍以澄故下書曰。朕出自邊戎。",
    "X77n1522_029:0325a15": "忝居諸夏。至於饗祀應從本俗佛是戎神應所兼奉",
    "X77n1522_029:0325a16": "其夷趙百姓有樂事佛者。持聽之。澄甞遣弟子法常",
    "X77n1522_029:0325a17": "北至襄國。常弟法佐自襄國來。相遇於梁臺城下。對",
    "X77n1522_029:0325a18": "車夜談。及澄佐歸。澄咲曰。乃與法常對車說汝師耶。",
    "X77n1522_029:0325a19": "先民有言。不曰。敬乎幽而不改。不曰慎乎獨而不怠。",
    "X77n1522_029:0325a20": "幽獨者敬慎之本。汝不識乎。佐愕然媿謝。於是國人",
    "X77n1522_029:0325a21": "相戒莫起惡心。大和尚知汝矣。澄所在。無敢向之唾",
    "X77n1522_029:0325a22": "涕便溺者。季龍太子邃有二子。在襄國澄語邃曰。小",
    "X77n1522_029:0325a23": "阿彌。比當得疾。邃即馳信往視之。果已得病。大醫殷",
    "X77n1522_029:0325a24": "勝。及外國道士。自言能療。澄謂弟子法才曰。政使聖",
    "X77n1522_029:0325b01": "人復出。不能療也。已而果死。邃將逆謂內竪曰。和尚",
    "X77n1522_029:0325b02": "神道儻發吾謀當先除之。澄將入覲。謂弟子僧慧曰。",
    "X77n1522_029:0325b03": "我有所過。汝可止我。澄過。邃延上南臺。僧慧引其衣",
    "X77n1522_029:0325b04": "辤邃歸寺。歎曰。禍已兆矣。因從容箴季龍。終不能解",
    "X77n1522_029:0325b05": "事。發方悟其語郭黑略。征長安北差。墮羗圍中澄改",
    "X77n1522_029:0325b06": "容曰。郭公今有厄。唱云。眾僧祝願。澄又自祝願。有頃",
    "X77n1522_029:0325b07": "曰。脫矣。黑略還自說。方潰圍欲走。馬力乏。忽有人推",
    "X77n1522_029:0325b08": "己馬借之。得脫。是日蓋澄祝願時也。天旱季龍禱雨",
    "X77n1522_029:0325b09": "無應。請澄自行有白龍二。降臨漳江口祠中。雨方數",
    "X77n1522_029:0325b10": "千里。澄遣弟子西域市香。既行曰。掌中見其遭盜劫",
    "X77n1522_029:0325b11": "將死。乃祝之。弟子還言賊欲殺己。忽無故驚遁去。黃",
    "X77n1522_029:0325b12": "河不生[元/?]。忽有得者以獻。季龍澄見而歎曰。桓溫入",
    "X77n1522_029:0325b13": "河其不久乎。溫字元子已而果然。偽大司馬燕公斌",
    "X77n1522_029:0325b14": "為幽州牧。澄謂季龍曰。疾收馬還。至秋齊當癰爛。季",
    "X77n1522_029:0325b15": "龍不解。即敕諸處收馬。其秋有譖斌者。季龍召至鞭",
    "X77n1522_029:0325b16": "之三百。殺其母齊氏李龍又手殺五百人。而後已。澄",
    "X77n1522_029:0325b17": "曰。心不可縱。死不可生。禮不可親。殺以傷恩也。安有",
    "X77n1522_029:0325b18": "天子手行罰乎。晉軍出淮泗。隴北諸城。皆被侵逼。三",
    "X77n1522_029:0325b19": "方告急。季龍怒曰。吾奉佛供僧。反致寇。佛無神矣。澄",
    "X77n1522_029:0325b20": "讓曰。陛下前世為商人。甞於罽賓寺作大會。會中有",
    "X77n1522_029:0325b21": "六十應真。吾其一也。有聖者曰。此檀越命終。報為雞。",
    "X77n1522_029:0325b22": "却後再反乃王晉地。今陛下豈非奉佛供僧之報耶。",
    "X77n1522_029:0325b23": "疆場侵噬。有國之常。何為怨謗三寶。及興毒念乎。季",
    "X77n1522_029:0325b24": "龍跪謝。因謂澄曰。佛法戒殺。朕於天下掌生殺奈何。",
    "X77n1522_029:0325c01": "澄曰。帝王事佛在。體恭心順。顯贊法道。不為暴虐。不",
    "X77n1522_029:0325c02": "害無孤耳。民有為惡而不悛者。其可不殺乎。但殺不",
    "X77n1522_029:0325c03": "可濫刑。不可不慎耳。尚書張離張良家富奉佛。及建",
    "X77n1522_029:0325c04": "塔廟殊甚。澄謂曰。事佛在清淨無欲。君輩雖敬佛而",
    "X77n1522_029:0325c05": "貪鄙不已。遊獵無度。建塔千萬何益也。季龍夢群羊",
    "X77n1522_029:0325c06": "負魚從北來。寤以訪澄。對曰不祥也。鮮卑其有中原",
    "X77n1522_029:0325c07": "乎。後皆驗。甞從陞中堂忽驚曰。變變索酒噀之。咲曰",
    "X77n1522_029:0325c08": "止。已有自幽州來者。言其日火。有驟雨從西南來滅",
    "X77n1522_029:0325c09": "之。雨有酒氣。石宣將殺石韜。過澄居。浮圖一鈴鳴。澄",
    "X77n1522_029:0325c10": "曰。解鈴音乎。鈴云胡子洛度。宣色變曰。是何言歟。澄",
    "X77n1522_029:0325c11": "即詭曰。老胡為道不能居山。而重茵美食。以享富貴。",
    "X77n1522_029:0325c12": "豈非洛度乎。韜後至。澄熟視良久。韜懼而問。對曰。恠",
    "X77n1522_029:0325c13": "公血臭耳。季龍夢。龍飛西南。自天而落以問澄。對曰。",
    "X77n1522_029:0325c14": "禍將作矣。當父子慈和。以慎之。季龍與妻杜氏問訊。",
    "X77n1522_029:0325c15": "澄曰。脇下有賊不出十日。自寺浮圖以西殿以東。皆",
    "X77n1522_029:0325c16": "血流。慎勿東行也。妻曰。和尚耄耶。何處有賊。澄即詭",
    "X77n1522_029:0325c17": "曰。六情所受皆賊也。老固當耄。但使少者不惛即佳",
    "X77n1522_029:0325c18": "耳。其後二日宣果害韜。於寺中。欲因季龍。臨喪殺之。",
    "X77n1522_029:0325c19": "以澄先戒。獲免。及宣被收諫曰。皆陛下子也。何為重",
    "X77n1522_029:0325c20": "禍哉。能捨怒如慈。尚有六十餘歲。不然宣當為彗星。",
    "X77n1522_029:0325c21": "下掃鄴宮。季龍竟鎖宣頸。牽登積薪之上。焚殺之。後",
    "X77n1522_029:0325c22": "有一馬髦。尾皆有燒狀。入中陽門。出顯陽門東首。東",
    "X77n1522_029:0325c23": "宮皆不得入。走之東北。俄失所在。澄歎曰。灾及矣。季",
    "X77n1522_029:0325c24": "龍大饗群臣於太武前殿澄吟曰。殿乎殿乎。棘子成",
    "X77n1522_029:0326a01": "林。將壞人衣。季龍令發殿石下。有棘生焉。及冉閔之",
    "X77n1522_029:0326a02": "亂。石氏殆盡。閔小字棘奴。初造太武殿。圖古忠臣孝",
    "X77n1522_029:0326a03": "子烈士貞女。皆變為胡狀。頭悉縮肩中。唯冠髮出。季",
    "X77n1522_029:0326a04": "龍惡之。不言也。澄對之流涕。乃自啟塋墓於鄴西紫",
    "X77n1522_029:0326a05": "陌。坐而自語曰。得三年乎。自答不得。又云得二年一",
    "X77n1522_029:0326a06": "年百日一月乎。自答不得。遂不復語。久之。謂法祚曰。",
    "X77n1522_029:0326a07": "戊申歲禍亂漸萌。己酉石氏當滅。吾及其未然先化",
    "X77n1522_029:0326a08": "矣。遂遺書季龍決別。駕即至慰諭曰。和尚乃遽棄朕",
    "X77n1522_029:0326a09": "乎。澄曰。出生入死。道之常也。脩短分定。無由增損。但",
    "X77n1522_029:0326a10": "道貴行全。德貴不怠。苟德行無玷。雖死如生。咸無焉。",
    "X77n1522_029:0326a11": "千歲尚何益哉。然有可恨者。國家。心存佛理。建寺度",
    "X77n1522_029:0326a12": "僧。當蒙祉福。而布政猛虗。罰賞交濫。特違聖典。不自",
    "X77n1522_029:0326a13": "悛革。致國祚不延耳。季龍悲慟嗚咽。澄乃安坐而化。",
    "X77n1522_029:0326a14": "晉穆帝永和四年也。有沙門從雍來稱見澄西入關。",
    "X77n1522_029:0326a15": "季龍發塚視之。唯見一石。季龍惡之曰。石朕也。葬朕",
    "X77n1522_029:0326a16": "而去。朕其將死矣。因而遇疾。明年遂大亂。澄甞謂季",
    "X77n1522_029:0326a17": "龍曰。國東二百里。某月日送一非常人。勿殺之也。如",
    "X77n1522_029:0326a18": "期魏縣市中。有乞者。著麻襦布裳。時謂之麻襦。言語",
    "X77n1522_029:0326a19": "卓越。如狂人。乞得米穀不食。輒散置大路曰。飼天馬",
    "X77n1522_029:0326a20": "趙興太守藉拔送至。季龍與語。了無異言。弟曰。陛下",
    "X77n1522_029:0326a21": "終當一柱殿下。季龍不解。送詣澄。見澄曰。昔在光和",
    "X77n1522_029:0326a22": "中會。奄至今日。西戎受玄命絕曆。營有期。金離消于",
    "X77n1522_029:0326a23": "壞。邊荒不能遵。驅除靈期跡懿裔苗葉繁來。方積休",
    "X77n1522_029:0326a24": "期於何永以歡。澄曰。天迴運極否。將不支九木難可",
    "X77n1522_029:0326b01": "以術。寧玄啟雖存世莫能。基必頹。久游閻浮利。擾擾",
    "X77n1522_029:0326b02": "多此患行。登凌雲宇。會於虗游間。其言人莫能曉。季",
    "X77n1522_029:0326b03": "龍驛送。還本縣既出城。即欲步行云。當有所過。未便",
    "X77n1522_029:0326b04": "得發也。至合口橋可留以見待。驛至而麻襦已先在",
    "X77n1522_029:0326b05": "慕容儁投季龍於漳水倚橋柱不流。則一柱殿下之",
    "X77n1522_029:0326b06": "驗也。元帝嗣興江左則天馬之驗也。",
    "X77n1522_029:0326b07": "晉單道開燉煌人也。誦經四十萬言。辟穀食柏實。不",
    "X77n1522_029:0326b08": "常得食。松脂亦不繼。食細石子。一吞數枚。數日一服。",
    "X77n1522_029:0326b09": "或多或寡。時復一噉薑椒。如此七年。不畏寒暑。晝夜",
    "X77n1522_029:0326b10": "坐不臥。山樹諸神。見異形。開不懼也。石季龍時從西",
    "X77n1522_029:0326b11": "平來。一日行七百里。其一沙彌。年十四。行亦及之。至",
    "X77n1522_029:0326b12": "秦州表送到鄴季龍使佛圖澄與語相好。止城西法",
    "X77n1522_029:0326b13": "綝祠中。後徙臨漳昭德寺於房中。造重閣高八九丈",
    "X77n1522_029:0326b14": "許。上編菅為禪室。常坐其中。季龍資給甚厚。道開皆",
    "X77n1522_029:0326b15": "以施人。人或來咨問仙。道開不答。乃說偈曰。我矜一",
    "X77n1522_029:0326b16": "切苦。出家為利世。利世須學明。學明能斷惡。山遠糧",
    "X77n1522_029:0326b17": "粒難。作斯斷食計。非是求仙侶。幸勿相傳說。日服鎮",
    "X77n1522_029:0326b18": "守藥數丸。大如梧子。有松蜜薑桂茯苓之氣。時飲茶",
    "X77n1522_029:0326b19": "蘇一二升而已。自云能療目疾。就療者皆驗。視其行",
    "X77n1522_029:0326b20": "狀若有神。佛圖澄曰。此道士觀國興衰。若去當大亂。",
    "X77n1522_029:0326b21": "及季龍末。道開南渡許昌。鄴中大亂。升平三年。至京",
    "X77n1522_029:0326b22": "師後遊南海入羅浮山獨處。茅茨。蕭然物外。年百餘",
    "X77n1522_029:0326b23": "歲。卒于山舍。敕弟子以戶置石穴中。弟子乃移入石",
    "X77n1522_029:0326b24": "空。陳袁宏為南海太守。與弟頴叔沙門支法防共登",
    "X77n1522_029:0326c01": "羅浮山。至石室見道開。骸形如生。香火瓦器猶存。宏",
    "X77n1522_029:0326c02": "曰。法師行業殊群。正當蟬蛻耳。",
    "X77n1522_029:0326c03": "晉竺佛調者天竺人也。師事佛圖澄。為人少緣飾。住",
    "X77n1522_029:0326c04": "山寺積年。有男子亡其姓。從調受道。其妻病亟。移舍",
    "X77n1522_029:0326c05": "寺外療治之。弟家居頗以為憂。且見調從外來。弟因",
    "X77n1522_029:0326c06": "致兄嫂問。調曰。卿兄如常疾者。亦覺漸愈已。而弟繼",
    "X77n1522_029:0326c07": "往謝和尚屈臨。其兄驚曰。老師豈甞且出妄也。兄弟",
    "X77n1522_029:0326c08": "爭不已以。問調。調笑而不答。調裹糗糒獨行深山中。",
    "X77n1522_029:0326c09": "動經年歲逮還。糗糒常有餘。或隨以行。天暮大雪。輒",
    "X77n1522_029:0326c10": "宿虎窟中。或者骸懼。久之尅日告逝。民聚觀。調曰。山",
    "X77n1522_029:0326c11": "河天地皆變滅。而況人乎。而得久長。但能專心清淨",
    "X77n1522_029:0326c12": "屏除三毒。形數雖乖。其會必同。言訖即以帔蒙頭。端",
    "X77n1522_029:0326c13": "坐而化。後教年弟子八人。入西山。俄見調立崖上。衣",
    "X77n1522_029:0326c14": "服鮮。明氣宇雄放。八人作禮曰。和尚固無恙乎。調笑",
    "X77n1522_029:0326c15": "首頷之。即失所在。歸而開視其塚。唯履在。",
    "X77n1522_029:0326c16": "晉耆域者天竺人也。以惠帝時。至襄陽。欲渡漢江舟",
    "X77n1522_029:0326c17": "人以其胡沙門。棄不載。舟至北岸而域已先在。舟人",
    "X77n1522_029:0326c18": "眩然異之。路有兩虎。域以手按一虎頭。又頓足趁一",
    "X77n1522_029:0326c19": "虎。於是虎皆背去。所至小兒譁逐之。入洛陽比丘之",
    "X77n1522_029:0326c20": "作禮者。以萬數。域危坐受之。無所言。獨指支法淵曰。",
    "X77n1522_029:0326c21": "此菩薩從羊中來。又指竺法興曰。此菩薩從天中來。",
    "X77n1522_029:0326c22": "又曰。比丘衣服皆花飾。違佛法制非也。望見宮室曰",
    "X77n1522_029:0326c23": "大略似忉利天。但彼是道力所成。此特業力成耳。謂",
    "X77n1522_029:0326c24": "沙門耆闍密曰。匠此宮闕者。從忉利天來。成已即還",
    "X77n1522_029:0327a01": "天上。屋脊瓦下。應有作具。跡之。果有千五百器。衡陽",
    "X77n1522_029:0327a02": "大守滕永文。寄居滿水寺。有風痺疾。域以水噀之兩",
    "X77n1522_029:0327a03": "攣足。即能起行。寺有思惟樹數株。枯萎久矣。域以水",
    "X77n1522_029:0327a04": "祝之。俄花葉鮮茂。尚方署中有病癥者。將死。域以應",
    "X77n1522_029:0327a05": "器置癥者腹上。以布覆之。祝數千言。忽有臭氣。即揭",
    "X77n1522_029:0327a06": "布。應器中皆有淤泥。病者遂蘇。會洛中亂。辭歸。天竺",
    "X77n1522_029:0327a07": "沙門竺法行請曰。願乞一言。終身行之。域乃集道俗",
    "X77n1522_029:0327a08": "升高座曰。守口攝身。意。慎勿犯眾惡。脩行一切善。如",
    "X77n1522_029:0327a09": "是得度世。言訖默然。行曰。願受所未聞之法。若此偈",
    "X77n1522_029:0327a10": "八歲童子能誦之。非所望於道人也。域笑曰。八歲能",
    "X77n1522_029:0327a11": "誦。百歲不行。不行誦之何益哉。人皆知敬得道者。不",
    "X77n1522_029:0327a12": "知行之自得道。悲夫。於是掣肘徑去。數百人遮拜。請",
    "X77n1522_029:0327a13": "中食乃行。域許之。明旦五百餘家。皆有域。蓋分身也。",
    "X77n1522_029:0327a14": "既發送者。至河南域徐行追者不及。乃以杖劃地曰。",
    "X77n1522_029:0327a15": "於此別矣。以其日有見域出長安者。有見在寺中者",
    "X77n1522_029:0327a16": "又賈客胡濕登歸自西域云。是日甞見之流沙計已",
    "X77n1522_029:0327a17": "九千里矣。",
    "X77n1522_029:0327a18": "晉涉公者西域人也。少為沙門。符堅時入長安。虗靜",
    "X77n1522_029:0327a19": "服氣。不食五穀。日能行五百里。言未然之事。驗若指",
    "X77n1522_029:0327a20": "掌。能以祕祝。下神龍。每旱堅常使之祝龍請雨。俄龍",
    "X77n1522_029:0327a21": "下鉢中。天輒大雨。堅及群臣親就鉢觀之。卒于長安。",
    "X77n1522_029:0327a22": "後大旱移時。符堅謂中書朱彤曰。涉公若在。豈憂此",
    "X77n1522_029:0327a23": "乎。",
    "X77n1522_029:0327a24": "晉佛陀耶舍此云覺明。罽賓國婆羅門種。世奉外道。",
    "X77n1522_029:0327b01": "有比丘乞食其家。耶舍父怒敺之。遂手足攣躄。卜曰。",
    "X77n1522_029:0327b02": "坐犯大人。即求向比丘懺悔。遂愈。父大驚。俾耶舍師",
    "X77n1522_029:0327b03": "事焉。時年十三。甞隨師逢虎嚝野中。師窘欲逃匿。耶",
    "X77n1522_029:0327b04": "舍曰。毋畏。虎且去。師問其故。曰虎已飽矣。前行見餘",
    "X77n1522_029:0327b05": "殘。師心異之。年十五。日誦三萬言。有異僧憐其慧敏。",
    "X77n1522_029:0327b06": "為乞食分共之。使無廢誦習。年十九。誦大小乘經。數",
    "X77n1522_029:0327b07": "百萬言。性高簡以知見廣大。自持視世。莫足以師己",
    "X77n1522_029:0327b08": "者。人亦以此短之。然見其風度。談咲則又爽然。失所",
    "X77n1522_029:0327b09": "恨。以是反壯猶為沙彌。益從其舅。學五明諸論。年二",
    "X77n1522_029:0327b10": "十七乃得戒。常供眾僧飯於沙勒王家。太子達磨勿",
    "X77n1522_029:0327b11": "多與語悅之。留以供養。羅什後至。復相研究懽甚。會",
    "X77n1522_029:0327b12": "什侍毋還龜茲。沙勒太子嗣位。時呂光伐龜茲。龜茲",
    "X77n1522_029:0327b13": "求敕於沙勒。兵未至。而龜茲陷。羅什為所執舍獨東",
    "X77n1522_029:0327b14": "化龜茲。十年什在姑臧。遣書邀舍。國人留挽。又一年",
    "X77n1522_029:0327b15": "因夜與弟子。竊發。弟子曰。且日追至奈何。於是祝藥",
    "X77n1522_029:0327b16": "投盋水中。洗足以行。黎明數百里。問弟子何覺。曰但",
    "X77n1522_029:0327b17": "聞疾風淚出耳。復祝藥投水。洗足乃止。至姑臧什在",
    "X77n1522_029:0327b18": "長安聞興以女子逼為非法。歎曰。好綿其可使馳之",
    "X77n1522_029:0327b19": "棘林中哉。什勸興迎之使至。耶舍咲曰。明旨遠降。便",
    "X77n1522_029:0327b20": "當驛馳。仰副檀越待士之勤。脫見禮如羅什者。即貧",
    "X77n1522_029:0327b21": "道未敢聞命。使還以聞。興歎其幾慎。遣使敦喻。乃肯",
    "X77n1522_029:0327b22": "來。興郊迎。別建精舍於逍遙園。雖盛供設。無所受。時",
    "X77n1522_029:0327b23": "至分衛一食而已。時羅什譯十住品經。疑未操筆。至",
    "X77n1522_029:0327b24": "是審定。焉舍為人赤髭。善毗婆沙。時號赤髭毗婆沙",
    "X77n1522_029:0327c01": "又以其道。為什所師。號大毗婆沙。司隷校尉姚爽。請",
    "X77n1522_029:0327c02": "出曇無德律。興疑其脫謬。試令誦差籍藥方五萬言",
    "X77n1522_029:0327c03": "及覆無誤者。又譯四分律。凡四十四卷。長阿含等興",
    "X77n1522_029:0327c04": "以萬縑施。凡所施積一屋。皆未甞問。或貨之以造城",
    "X77n1522_029:0327c05": "南寺云。還西域至罽賓。得虗空藏經一卷。傅賈客寄",
    "X77n1522_029:0327c06": "涼州故人。",
    "X77n1522_029:0327c07": "晉曇霍者不知何許人。好居塚間樹下。河西鮮卑禿",
    "X77n1522_029:0327c08": "髮利鹿孤僭據西平。改元建和。時霍持一錫杖。自河",
    "X77n1522_029:0327c09": "南至。使人跪之曰。此般若眼。奉之者可以得道。人施",
    "X77n1522_029:0327c10": "以衣服。受之而擲地棄水。後其衣自還施家。無所汙",
    "X77n1522_029:0327c11": "染。行疾如風。或力追之。莫可及。言禍福皆驗。有戲藏",
    "X77n1522_029:0327c12": "其錫杖者。霍斂目良久。即知所藏處。起取去。無所問。",
    "X77n1522_029:0327c13": "鹿孤弟車騎傉檀。權傾一國。霍每勸令事佛。傉檀曰。",
    "X77n1522_029:0327c14": "吾先世事天地。今事佛。恐違先人之訓。公能七日不",
    "X77n1522_029:0327c15": "食者。吾從公。且令人守視之。傉檀陰遺以餅餌。霍謂",
    "X77n1522_029:0327c16": "沙門智行曰。吾誰欺。欺國王耶。卒如期不食。於是傉",
    "X77n1522_029:0327c17": "檀信服焉。傉檀女疾。請救。霍曰。生死分定。聖不能轉。",
    "X77n1522_029:0327c18": "正可粗知早晚耳。固請時後宮門久閉。霍趣開之曰。",
    "X77n1522_029:0327c19": "及開則生。不及則死。果宮門未及開而卒。每謂傉檀",
    "X77n1522_029:0327c20": "曰。若能安坐無為。則天下可定。國祚克昌。如其窮兵",
    "X77n1522_029:0327c21": "好殺。禍將及矣。傉檀不能從。後兵亂。霍不珠所終。",
    "X77n1522_029:0327c22": "晉史宗者不知何許人。著麻衣加納其上。號麻布道",
    "X77n1522_029:0327c23": "士。喜怒不常。體癬疥。日坐廣陵白土埭。謳唱引[糸*乍]自",
    "X77n1522_029:0327c24": "適。夜不知其歸宿處。江都令檀祗召至。與語詞無畔",
    "X77n1522_029:0328a01": "岸。索紙賦詩曰。有欲苦不足。無欲即無憂。未若清虗",
    "X77n1522_029:0328a02": "者。帶索披玄裘。浮游一世間。汎若不繫舟。要當脫塵",
    "X77n1522_029:0328a03": "累。栖志老山丘。檀祗異之。施布若干。宗即以施人。時",
    "X77n1522_029:0328a04": "有一男子。杖負一簏。暮依海鹽令宿。見牧鵝鴨小兒。",
    "X77n1522_029:0328a05": "從令借之。曰數日當遣還。令許之。即領一兒登一山。",
    "X77n1522_029:0328a06": "山有屋數椽。道人三四輩。相勞苦。所語小兒一不解。",
    "X77n1522_029:0328a07": "但食一小甌如熟艾。問男子曰。君知史宗否。其謫何",
    "X77n1522_029:0328a08": "當竟。答曰。在徐州江北廣陵白土埭。計其詞。行當竟",
    "X77n1522_029:0328a09": "矣。問者作書。授男子曰。為我達之。即以繫之小兒衣",
    "X77n1522_029:0328a10": "帶。還海鹽。令喜問簏中何有。曰書疏耳。然終不次示",
    "X77n1522_029:0328a11": "令令欲盜觀之而男子輒夜移他處且辭去。且曰吾",
    "X77n1522_029:0328a12": "本欲小留。而君常有盜意。豈復可留耶。令因呼小兒。",
    "X77n1522_029:0328a13": "問前事。小兒曰。前為捉杖飄然去。但聞足下波浪聲。",
    "X77n1522_029:0328a14": "至一山。山中人。寄書。與曰。上埭阿上。即引衣帶開讀。",
    "X77n1522_029:0328a15": "令不能曉。小兒詣史宗。史宗大驚曰。汝乃從蓬萊山",
    "X77n1522_029:0328a16": "來耶。後過漁梁見捕魚者。宗因浴其上流。而魚悉不",
    "X77n1522_029:0328a17": "可捕。又與沙門道開夜語頗。聞蓬萊事。",
    "X77n1522_029:0328a18": "晉曇始關中人。史亡其氏。為沙門大元末。遊遼東。授",
    "X77n1522_029:0328a19": "三乘法。為高麗佛教流通之始也。義熈初。還長安又",
    "X77n1522_029:0328a20": "大弘佛教。名振三輔。始兩足白行泥淖中不沾汙。號",
    "X77n1522_029:0328a21": "白足和尚。有男子王胡者。其叔死數年。忽還家牽胡",
    "X77n1522_029:0328a22": "手。遊地獄。且祝曰。當奉事白足阿練。既歸。胡徧求得",
    "X77n1522_029:0328a23": "以事之。於是神異顯著。晉末匈奴自朔方來。陷關中",
    "X77n1522_029:0328a24": "殺伐多。始遇之而刃不能傷。赫連勃勃嗟異。赦。餘沙",
    "X77n1522_029:0328b01": "門不殺。始因潛山林禪誦。俄拓㧞燾王長安。而任崔",
    "X77n1522_029:0328b02": "浩以寇謙之之言勸。燾盡誅沙門。以絕其法。使無為",
    "X77n1522_029:0328b03": "民害。燾信之。太平七年。遣兵。燒佛舍。放僧尼。罷道。竄",
    "X77n1522_029:0328b04": "逸者捕斬之。一境為空。久之始知其可化。因燾元會",
    "X77n1522_029:0328b05": "曰。持錫至宮門伍伯白有道人至。燾曰。趣斬之刃下",
    "X77n1522_029:0328b06": "不傷。以白燾。燾大怒抽佩力自斬。不能傷。劒有微痕。",
    "X77n1522_029:0328b07": "如線。令置虎檻中。虎皆怖伏。不敢瞬。燾於是延上殿",
    "X77n1522_029:0328b08": "再拜悔謝。始為說法。燾媿恨感疾。而浩謙皆以惡疾。",
    "X77n1522_029:0328b09": "死。燾忿以事盡誅兩族。下書興復釋教。燾死孫濬嗣",
    "X77n1522_029:0328b10": "佛法又盛始。不知所終。",
    "X77n1522_029:0328b11": "晉杯渡者莫知姓氏。亦不省何許人。始見於冀州如",
    "X77n1522_029:0328b12": "清狂者。挈一木杯。渡水必乘之。時號杯渡甞託宿一",
    "X77n1522_029:0328b13": "富人家。龕有金像。竊之而去。雖徐行馬追之。莫能及",
    "X77n1522_029:0328b14": "也。乘杯絕孟津。至京師。時年四十許者狀。寒窘喜怒",
    "X77n1522_029:0328b15": "不常。出語無緣飾。盛寒穴氷而浴。或著屐登山。或跣",
    "X77n1522_029:0328b16": "曝市中行止。荷一蘆圌。詣延賢寺沙門法意。意舘之",
    "X77n1522_029:0328b17": "尤勤。忽棄去行瓜步。欲登舟。舟人未及應。即又乘杯",
    "X77n1522_029:0328b18": "至北岸。廣陵村有李氏方飯僧。渡徑入置蘆圌庭中。",
    "X77n1522_029:0328b19": "坐席上。眾環目之。渡自若。座有怒者。李氏見蘆圌礙",
    "X77n1522_029:0328b20": "往來處。欲移之。饒力不能動。食畢提之。咲而去。且呼",
    "X77n1522_029:0328b21": "曰。四天王。四天王。福李家。時有竪子。竊見圌中。有四",
    "X77n1522_029:0328b22": "小兒皆長數寸。眉目如畫。李氏異而追之。失所在。又",
    "X77n1522_029:0328b23": "三日見坐西界蒙籠樹下。乃拜請還家。供事之。飲啖",
    "X77n1522_029:0328b24": "無所擇。沛國劉伯興為兗州刺史。走使要之。負蘆圌。",
    "X77n1522_029:0328c01": "至。伯興。尊之。竊窺其中。唯敗衲木杯而已。與語不解。",
    "X77n1522_029:0328c02": "乃還李氏。一旦忽索伽梨。趣為辦之。攜去。夜聞異香",
    "X77n1522_029:0328c03": "徧一境。黎明尋至北岸。僵席伽梨臥。旁皆青蓮華。撼",
    "X77n1522_029:0328c04": "之死矣。又數日人自彭城來云。見渡客白衣黃欣家。",
    "X77n1522_029:0328c05": "欣信敬。而貧日食麥飯。渡甘美之。留半年。忽令辨蘆",
    "X77n1522_029:0328c06": "圌。三十六枚。欣曰。止得十枚。渡使必如其數列中庭。",
    "X77n1522_029:0328c07": "俄金帛皆滿直百餘萬。以施欣乃去。舘京師朱文殊",
    "X77n1522_029:0328c08": "家。文殊扣頭求濟。渡不答。文殊喜曰。佛法默然蓋許",
    "X77n1522_029:0328c09": "之也。又遊吳中從漁者乞魚。得餒者投水中活遊而",
    "X77n1522_029:0328c10": "去。他日又乞之。漁者怒罵不予。渡以兩石子。投網中。",
    "X77n1522_029:0328c11": "俄牛鬬水中。裂其網。而牛不復見。東遊天台。還京師。",
    "X77n1522_029:0328c12": "訪西域沙門僧佉吒於長干寺。沙門僧悟者。與吒同",
    "X77n1522_029:0328c13": "房。甞窺隙見。吒取剎干玩之。悟由是加敬。又有張奴",
    "X77n1522_029:0328c14": "者。與吒相遇。吒曰。吾東見蔡豚。南訊馬生。北見王年",
    "X77n1522_029:0328c15": "今欲就杯渡。不期識子於此也。張奴題槐樹詩。詞甚",
    "X77n1522_029:0328c16": "俊偉。而吒答之。亦可觀。及渡見奴如平生。又依南州",
    "X77n1522_029:0328c17": "陳氏。或傳都下別有一杯渡。陳氏父子五人。往觀之。",
    "X77n1522_029:0328c18": "所見無異。而疑。於是為設蜜刀子熏陸香手巾等。於",
    "X77n1522_029:0328c19": "前而留。其二弟即還家見所設。亦如之。謂陳曰。刀子",
    "X77n1522_029:0328c20": "鈍可磨也。已而都下者遷靈鷲寺。陳氏者忽求黃紙",
    "X77n1522_029:0328c21": "二幅。作書。書不成字合同其背。陳問上人何劵。渡不",
    "X77n1522_029:0328c22": "答。吳郡朱靈期自高麗還。舶值風飄。至一洲。洲上有",
    "X77n1522_029:0328c23": "山。山甚高大。因意行十餘里。聞午梵。入一寺。寺七寶",
    "X77n1522_029:0328c24": "所成。僧數輩。皆石像。欲反有呼之者。靈期再拜。得食",
    "X77n1522_029:0329a01": "食味香美。非世間有。一人云。此去都二十餘萬里。甞",
    "X77n1522_029:0329a02": "識杯渡道人否。靈期曰。識之。其人指北壁一囊曰。其",
    "X77n1522_029:0329a03": "盋具耳。因持以授。并作書著圅中曰。見渡當付之。且",
    "X77n1522_029:0329a04": "遺以一青竹杖。使置舶首曰。可三日至石頭。既至。遂",
    "X77n1522_029:0329a05": "失竹杖。有頃。渡來取書。得盋。大咲曰。我不見此盋。且",
    "X77n1522_029:0329a06": "四千年矣。以擲雲中。又接之。陳氏且日門扇上。有福",
    "X77n1522_029:0329a07": "德門靈人降六字。而渡去絕跡。都下則猶行。山村有",
    "X77n1522_029:0329a08": "庾常者。婢竊物而走。常跡之問渡。渡指曰。死於金陵",
    "X77n1522_029:0329a09": "江邊空塚中。常馳往視之。果然。黃門侍郎孔生疾乞",
    "X77n1522_029:0329a10": "渡祝。渡曰。已為鬼害不可。生俄而死。又齊諧妻胡氏。",
    "X77n1522_029:0329a11": "疾。乞渡祝。祝之而愈。留錢一萬倩諧飯僧去。至赤山",
    "X77n1522_029:0329a12": "湖而化。元嘉三年九月也。諧葬之建業覆舟山。五年",
    "X77n1522_029:0329a13": "三月八日渡復主諧家呂道惠杜天期水丘熈三士",
    "X77n1522_029:0329a14": "在焉。見之大驚。即再拜。渡曰。年大凶。無忌脩福業。法",
    "X77n1522_029:0329a15": "意道人。德高可親之禳灾。俄門楣上有僧。呼渡。渡仰",
    "X77n1522_029:0329a16": "見之即辭去。",
    "X77n1522_029:0329a17": "宋法朗高昌人。史亡其氏。少為沙門。精苦其師法進",
    "X77n1522_029:0329a18": "者。亦有高行。甞閉戶燕坐。忽見朗立前。進問何從得",
    "X77n1522_029:0329a19": "至此。朗曰。自戶鑰中入。仍與數僧至。日將中。願為辨",
    "X77n1522_029:0329a20": "供。進起為設饌。但聞匙盋聲。初不見人。大訝之。進以",
    "X77n1522_029:0329a21": "廬山慧遠所贈伽梨為襯。朗曰。眾僧放匕箸去矣。他",
    "X77n1522_029:0329a22": "日當來取之。尋見執爨者。取伽梨。進欣然授之。明日",
    "X77n1522_029:0329a23": "問之。則執爨者無所取。蓋化身也。魏虜毀減佛法。朗",
    "X77n1522_029:0329a24": "西遊龜茲。龜茲王甞祝其國之尊者曰。有得道者至。",
    "X77n1522_029:0329b01": "幸報我。欲事之。朗至尊者為王言。王師尊之如佛。俄",
    "X77n1522_029:0329b02": "坐化去。闍維之日。兩眉湧泉濺空。王收骨石起塔于",
    "X77n1522_029:0329b03": "龜茲。時涼州有沙門智整。亦有異行。",
    "X77n1522_029:0329b04": "宋慧覧生成氏。醴泉人。少與玄高俱以寂觀稱。遊西",
    "X77n1522_029:0329b05": "域頂戴佛盋。至罽賓於達磨達比丘咨受禪要。達磨",
    "X77n1522_029:0329b06": "甞入定。登兜率從彌勒菩薩受戒。轉以戒法。授覽。覽",
    "X77n1522_029:0329b07": "還于闐。以戒授諸比丘。乃由河南出吐谷。渾慕延世",
    "X77n1522_029:0329b08": "子瓊等。敬禮。遣使立左軍寺於蜀。以延之。又移羅浮",
    "X77n1522_029:0329b09": "天宮寺。文帝詔至京師。傳授妙義。久之歿。大明中壽",
    "X77n1522_029:0329b10": "六十。",
    "X77n1522_029:0329b11": "宋邵碩者康居人。奓口大目。狀如狂。所至小兒。得侮",
    "X77n1522_029:0329b12": "慢之。時時從酒徒。入市酣飲酒徒多推擠之使去不",
    "X77n1522_029:0329b13": "去。則謾與飲。無所較。然見佛像則百拜。悲歎流涕。生",
    "X77n1522_029:0329b14": "三男二女。大男名慧生為沙門。碩後亦為沙門。號碩",
    "X77n1522_029:0329b15": "公。出入經行。不問夜旦。意欲為之則往。遊益部諸縣。",
    "X77n1522_029:0329b16": "皆以滑稽言事。發人歡咲。而勸以善。因家家喜之。碩",
    "X77n1522_029:0329b17": "至而地臥。則其家有死禍。從乞細席。臥則有生兒之",
    "X77n1522_029:0329b18": "喜。四月八日成都迎像。碩甞於眾中。匍匐弄師子。伎",
    "X77n1522_029:0329b19": "以自效。是日亦有見之[郫-卑+((白-日+田)/廾)]縣者。蓋分身云。刺史蕭慧",
    "X77n1522_029:0329b20": "開劉孟明並敬事之。孟明甞使二妾。衣男子衣。給侍",
    "X77n1522_029:0329b21": "公左右。公遽為韻語以却之。曰寧乞美酒過殘歲。不",
    "X77n1522_029:0329b22": "能年老做夫壻。孟明長史沈仲玉改鞭杖格碩曰。天",
    "X77n1522_029:0329b23": "地嗷嗷從此起。若除此格。得刺史。仲玉聞而除之。及",
    "X77n1522_029:0329b24": "孟明卒。仲玉行州事。元徽元年九月一日。語岷山通",
    "X77n1522_029:0329c01": "雲沙門法進曰。我死可露骸松下。然兩脚須著履。進",
    "X77n1522_029:0329c02": "從之。已而化。舁其尸露之。明日往視失所在。俄有自",
    "X77n1522_029:0329c03": "[郫-卑+((白-日+田)/廾)]縣來者。曰昨見公行市中。一脚著履。曰為我語進",
    "X77n1522_029:0329c04": "公。小兒輩欺我。止予我隻履。進驚問沙彌。沙彌曰。舁",
    "X77n1522_029:0329c05": "尸時一履墮。行急不及繫也。",
    "X77n1522_029:0329c06": "齊法匱生玩氏。吳興於潛人。少師事枳園沙門法楷。",
    "X77n1522_029:0329c07": "楷以道學為琅邪王奐王肅師。匱為人。恭愿質樸。寡",
    "X77n1522_029:0329c08": "語自守。不交世俗。誦法華經。寺有勝法師者。老病匱",
    "X77n1522_029:0329c09": "依止護視之。勝已。葬之如法。聚襯施造旃檀像。像成",
    "X77n1522_029:0329c10": "設大會慶之。家寓都城大市。將亡。一日徧赴定林枳",
    "X77n1522_029:0329c11": "園并其家中食。歸閉房臥而化。其尸香輭。屈二指乃",
    "X77n1522_029:0329c12": "知其得果也。武帝聞之臨。弔。文宣文惠從焉。塔於枳",
    "X77n1522_029:0329c13": "園。永明七年也。",
    "X77n1522_029:0329c14": "齊僧慧生劉氏。不知何許人。客荊州。數十年主南陽",
    "X77n1522_029:0329c15": "劉虸所建陟[山*巳]寺。狀五六十歲許。為人無威儀。至病",
    "X77n1522_029:0329c16": "人家。瞋必死。喜必生。俗以此卜之。見人先未甞相識。",
    "X77n1522_029:0329c17": "輒知其親。表存亡之詳。甞從津吏求渡。吏以舟小辭",
    "X77n1522_029:0329c18": "焉。俄見慧已濟行岸上。時中山甄恬。南平車曇同日",
    "X77n1522_029:0329c19": "請慧。皆赴之。文慧太子要入京師。過寶誌。誌撫其背",
    "X77n1522_029:0329c20": "曰。赤龍子餘無所言。還荊州遇鎮西長史劉景蕤。忽",
    "X77n1522_029:0329c21": "慟哭。俄景蕤果為刺史所害。後不知所終。時長沙有",
    "X77n1522_029:0329c22": "沙門慧遠亦有異跡。能分身赴請云。",
    "X77n1522_029:0329c23": "齊慧通不知何許人。宋元嘉中。見於壽春衣弊露宿",
    "X77n1522_029:0329c24": "野中。自稱鄭散騎。言未然事。皆驗。江陵有邊僧歸者。",
    "X77n1522_029:0330a01": "商于壽春。將還。通來欲寄物。僧歸以檐重不許。強增",
    "X77n1522_029:0330a02": "之。然檐殊不覺重。行數里即別去曰。我有女兄名慧",
    "X77n1522_029:0330a03": "緒。住三層寺。煩致意。忽不見。顧所寄物。亦失之。僧歸",
    "X77n1522_029:0330a04": "大驚。至則求慧緒語之。緒曰。吾無弟。即往求通不見。",
    "X77n1522_029:0330a05": "及通至江陵而慧緒亦死。入其房問訊委悉。因留江",
    "X77n1522_029:0330a06": "陵行見人家墳墓。無不言其氏族死亡年月。江陵人",
    "X77n1522_029:0330a07": "皆相視驚異。或時懸指偷劫道其罪狀。故群盜見之。",
    "X77n1522_029:0330a08": "亦掩跡避走。俄就任漾家。索酒。甚急。曰我遠行不復",
    "X77n1522_029:0330a09": "相見。為謝諸知識。宜各精進脩善為。先飲醉臥墻下",
    "X77n1522_029:0330a10": "而化。數日復有人見行市中。追及共語久之乃失。",
    "X77n1522_029:0330a11": "梁寶誌者不測之人也。宋元嘉中。金陵人朱氏婦於",
    "X77n1522_029:0330a12": "上巳日。聞兒啼鷹巢中。梯樹得之。養以為子。方面瑩",
    "X77n1522_029:0330a13": "徹如鏡。手足皆鳥爪。七歲去。依鍾山大沙門僧儉。為",
    "X77n1522_029:0330a14": "童子。長而落髮。脩習禪觀。坐必閱旬浹。久之。忽無定",
    "X77n1522_029:0330a15": "居。多來往皖山劒領之下。髮而徒跣。著錦袍。飲啖同",
    "X77n1522_029:0330a16": "流俗。恒以剪刀。及鏡縑帛等。負之柱杖而。趨經聚落。",
    "X77n1522_029:0330a17": "兒童譁逐之。或微索酒。或累日不食。甞從食鱠者。求",
    "X77n1522_029:0330a18": "鱠。食者與而心非之。即吐水中皆成生魚游去。時時",
    "X77n1522_029:0330a19": "題詩。初不可解。後皆有驗。建元間。異跡甚著。丞相高",
    "X77n1522_029:0330a20": "嵩為武帝言之。以禮自皖山。迎至都下。舘於陳征虜",
    "X77n1522_029:0330a21": "家。輒自[釐-厘+力]其面。出十二首。觀世音相。慈嚴妙麗。傾都",
    "X77n1522_029:0330a22": "觀歎。後帝忿其惑眾。收付建康獄。而游行市里。不少",
    "X77n1522_029:0330a23": "變。然在獄中者自若也。一夕使吏取門外所食物。且",
    "X77n1522_029:0330a24": "則文惠太子竟陵王以金盋盛飯。滿兩轝送供。至建",
    "X77n1522_029:0330b01": "康令呂文顯以事啟帝。詔迎至禁中。俄有詔屏除後",
    "X77n1522_029:0330b02": "宮。為家人宴。吏亦以例出公。已而猶見公於景陽山",
    "X77n1522_029:0330b03": "上。引比丘七輩行道。帝怒使推驗失所在。吏曰。公出",
    "X77n1522_029:0330b04": "久矣。今在省中。吏就視之。則身如塗墨者。帝聞而大",
    "X77n1522_029:0330b05": "驚。陳顯達鎮江州殷齊之以大司馬從行。往辭公公。",
    "X77n1522_029:0330b06": "引紙畫鴉授之。曰緩急可用也。顯達叛。齊之遁去。顯",
    "X77n1522_029:0330b07": "達遣騎追之。將及。齊之窘甚。時晚景嚑黑。樹林陰翳。",
    "X77n1522_029:0330b08": "無所見群鴉噪其上。因念公前日所授畫。意即匿其",
    "X77n1522_029:0330b09": "處以免。鄱陽忠烈王飯公於私弟。去則置荊枝於門",
    "X77n1522_029:0330b10": "上。俄詔王領荊州。衛尉胡諧病。以書邀屈。語尤切。公",
    "X77n1522_029:0330b11": "題其書尾曰。明屈翌日果尸出。僧法正欲以衣施而",
    "X77n1522_029:0330b12": "求之龍光罽賓兩寺。皆無有。曰夜宿此黎明去矣。厲",
    "X77n1522_029:0330b13": "侯伯。公所厚善者。又求之其家。侯伯曰。公昨就吾家",
    "X77n1522_029:0330b14": "行道倦。今臥未興。求者視之。笑而起。公在花林園。忽",
    "X77n1522_029:0330b15": "重著三布帽。然亦不知何自得也。俄而武帝崩。文慧",
    "X77n1522_029:0330b16": "太子豫章文獻王相繼薨。而齊亦自此季矣。靈味寺",
    "X77n1522_029:0330b17": "沙門寶亮。欲施公衲帔。未及有言。公輒自來持帔去。",
    "X77n1522_029:0330b18": "仲熊甞問己仕所至。直解杖頭左索。擲予之。仲熊後。",
    "X77n1522_029:0330b19": "果至尚書左丞。永明中。舘東宮後堂。旦暮每出入諸",
    "X77n1522_029:0330b20": "門無他。末年忽褰衣疾走。以避云。門有血汙人。逮西",
    "X77n1522_029:0330b21": "昌害鬱林先令。載屍寄故閹人徐龍駒家。其犢車所",
    "X77n1522_029:0330b22": "過頸血塗。戶限皆滿。建武中。明帝害諸生高士。江泌",
    "X77n1522_029:0330b23": "憂之。南康王子琳訪公禍福。公以香鑪舉覆其灰曰。",
    "X77n1522_029:0330b24": "都盡都盡。後皆如其語。徐陵兒時。父攜詣公。公拊之",
    "X77n1522_029:0330c01": "曰。天上石麒麟也。屯騎桑偃謀不軌。公見之戟手。詬",
    "X77n1522_029:0330c02": "曰。若欲斮頭穴胸邪。偃汗下不敢仰視。梁受禪。武帝",
    "X77n1522_029:0330c03": "以前朝過於禁錮。至是詔釋之。甞問曰。弟子煩惑未",
    "X77n1522_029:0330c04": "除。何以治之。答曰十二。又問。十二之旨。曰在書字時",
    "X77n1522_029:0330c05": "節刻滿中。又問。何時得淨心脩習。曰安樂禁。又問年",
    "X77n1522_029:0330c06": "祚遠近曰。元嘉元嘉。帝欣然。以為享祚倍宋文之年。",
    "X77n1522_029:0330c07": "天監五年冬旱。雩祭備至。而雨不降。誌謂左右曰。吾",
    "X77n1522_029:0330c08": "病不差。就官乞活。儻不奏白。官應得禍。即上啟願於",
    "X77n1522_029:0330c09": "華光殿。講勝鬘經請雨。帝即命沙門法雲講之。終夕",
    "X77n1522_029:0330c10": "而雪。誌又以刀橫水盂上。良久雨。帝初繁刑。公假以",
    "X77n1522_029:0330c11": "神力。令見高祖受極苦於地下。自是省刑。詔畫工張",
    "X77n1522_029:0330c12": "僧繇寫公像。藏禁中僧繇下筆輒不自定。扣頭哀懇。",
    "X77n1522_029:0330c13": "公咲曰。毗婆尸佛蚤留心。直至如今不得妙。帝偶同",
    "X77n1522_029:0330c14": "公臨江。縱望。有物泝流而上。公舉杖引之。隨杖至。蓋",
    "X77n1522_029:0330c15": "紫旃檀也。詔供奉官俞紹雕公像。頃刻而成。神情如",
    "X77n1522_029:0330c16": "生。帝大悅。置內庭。為子孫世世福。時法雲寺雲光師",
    "X77n1522_029:0330c17": "講經。天為雨華。帝意其證聖。夜於含光殿。焚疏請約",
    "X77n1522_029:0330c18": "誌雲光傅大士四老齋。翌日。雲光不至。公甞聽法雲",
    "X77n1522_029:0330c19": "講法華。至假使黑風。問風果有否。曰世諦故有。第一",
    "X77n1522_029:0330c20": "義諦故無。公曰。若體是假有此亦不可解邪。法雲默",
    "X77n1522_029:0330c21": "然。公則自為主客。辨難鋒出。一座莫有解者。帝甞從",
    "X77n1522_029:0330c22": "容。問國祚有流難否。公指其喉視之。侯景之亂。尤追",
    "X77n1522_029:0330c23": "繹其言焉。有僧一曰石頭。浮杯來謁帝。帝方與客棊。",
    "X77n1522_029:0330c24": "吟曰殺之。棊罷問。僧所在。侍衛奏適蒙旨。已殺之矣。",
    "X77n1522_029:0331a01": "帝嗟悼。以問公。公曰。陛下前身蚯蚓也。僧甞為鉏草",
    "X77n1522_029:0331a02": "者。誤　殺蚯蚓。今償債耳。天監十三年。公移花林園",
    "X77n1522_029:0331a03": "像置所居房。帝聞之曰。大師將去我耶。是歲十二月",
    "X77n1522_029:0331a04": "忽命。奏絲竹徹晝夜。至六日終於興皇寺臨亡然一",
    "X77n1522_029:0331a05": "燭。付後閤舍人吳慶以聞。帝歎曰。大師不復留矣。燭",
    "X77n1522_029:0331a06": "者將以後事囑我乎。帝昔與公臨鍾山之定林指前",
    "X77n1522_029:0331a07": "獨龍岡阜曰。此為陰宅。則永其後。帝曰。誰當得之。誌",
    "X77n1522_029:0331a08": "曰先行者得。至是以金十二萬。易其地。以葬焉。皇女",
    "X77n1522_029:0331a09": "永康公主薨。盡施其粧奩。建浮圖五層于其上。且冠",
    "X77n1522_029:0331a10": "以無價寶珠云。仍建開善精舍敕陸倕製銘干塚內。",
    "X77n1522_029:0331a11": "王筠勒碑於寺門。處處傳其遺像焉。畢工。上幸其寺。",
    "X77n1522_029:0331a12": "公忽見於雲間。萬眾歡呼。聲震山谷。敕諡廣濟大師。",
    "X77n1522_029:0331a13": "公顯跡之始。可五六十許。及終亦不老。有徐棲道者。",
    "X77n1522_029:0331a14": "年九十三。自言是公外舅弟少公四歲計其亡時。蓋",
    "X77n1522_029:0331a15": "九十七矣。",
    "X77n1522_029:0331a16": "梁明達姓康氏。西域康居國人也。童稚出家。及受具",
    "X77n1522_029:0331a17": "足。行業彌峻。脇不至席。日無再飯。天監初。屆益部時",
    "X77n1522_029:0331a18": "則巴峽蠻夷。鼓行抄刧。州郡將徵兵討之。達憫其見",
    "X77n1522_029:0331a19": "殺。乃馳詣賊壘。招撫賊未喻。忽風雨雷電交作。賊懼",
    "X77n1522_029:0331a20": "求達哀救。達使具列千鐙以禱。即明霽如故。賊亦斂",
    "X77n1522_029:0331a21": "縮就農畝。而行役往來者。無復患。皆達力也。甞道逢",
    "X77n1522_029:0331a22": "縛豚者。豚伏地作人語曰。願上聖解我縛。達遽脫衣",
    "X77n1522_029:0331a23": "贖。又夜從田中歸。弟子以湯濯足泥不去。達曰。此魚",
    "X77n1522_029:0331a24": "膏也。惡可濯以湯哉。因易之以水。泥即去矣。至梓州",
    "X77n1522_029:0331b01": "忽發願欲構精舍。反浮圖於牛頭山。然初未甞購材",
    "X77n1522_029:0331b02": "而輒訪善工。議者莫不笑其誕。時方三月。涪水涸甚。",
    "X77n1522_029:0331b03": "俄使掘水中出鉅材以為柱。四月水大漲材木翳江",
    "X77n1522_029:0331b04": "下取。而積之如山。未幾寺與塔并就。峻傑壯麗甲一",
    "X77n1522_029:0331b05": "方。沙門僧救久患攣躃。從達乞治療。達授杖命之行",
    "X77n1522_029:0331b06": "驟步。以反無所苦。盜有窺其布薩而負物踰垣者。竟",
    "X77n1522_029:0331b07": "眩惑不知所往。卒復拔寺中。慰喻遣去。間據繩牀入",
    "X77n1522_029:0331b08": "禪定。烟焰赫然。眾趨滅之則固無火也。天監十五年。",
    "X77n1522_029:0331b09": "十二月終于江陵。壽五十五。",
    "X77n1522_029:0331b10": "元魏檀特師一名慧豐。所為趺踢。不循戒檢。飲啖一",
    "X77n1522_029:0331b11": "同流俗。然語嘿無常。論未來事。輒驗。居武威。尤狂逸",
    "X77n1522_029:0331b12": "肆意。刺史宇文仲和迎至府中。歷觀庫廐。謂曰何意",
    "X77n1522_029:0331b13": "公畜他官物耶。仲和怒斥去。禁不許復入城。未幾仲",
    "X77n1522_029:0331b14": "和拒朝命不受。代者詔獨孤信以所部擒之。悉沒入",
    "X77n1522_029:0331b15": "其資。時周文方以冢宰輔政。聞其異。馳書召之。至岐",
    "X77n1522_029:0331b16": "會高歡寇玉壁。檀特曰。狗豈能過龍門哉。果不至龍",
    "X77n1522_029:0331b17": "門而還。侯景將叛東魏。先是檀特忽刻其杖首。為獼",
    "X77n1522_029:0331b18": "猴形。常令西面日夜捉之以游。又索角弓。牽挽之。俄",
    "X77n1522_029:0331b19": "而景降。尋叛歸梁。大統十七年。春忽著布帽。出入冢",
    "X77n1522_029:0331b20": "宰府。左右驚問之。檀特曰。汝亦著。王亦著也。閱三月。",
    "X77n1522_029:0331b21": "而魏文帝崩。後復著白絹帽。左右問如前對。而夫人",
    "X77n1522_029:0331b22": "薨。後復著。而次子武邑公薨。事之先驗類此。頃之病",
    "X77n1522_029:0331b23": "卒。",
    "X77n1522_029:0331b24": "元魏河禿師孝昌中。以沙門形服。遊於晉陽市肆。而",
    "X77n1522_029:0331c01": "乍愚乍智。不可測識。人競以河禿師呼之。然竟不知",
    "X77n1522_029:0331c02": "其姓氏鄉里也。齊神武居潛邸武明太后。生文宣帝",
    "X77n1522_029:0331c03": "洋時。太后家貧甚。一日與所親語。因曰。如此則正憂",
    "X77n1522_029:0331c04": "凍餓死耳。文宣在襁褓昉數月。應聲曰。得活太后及",
    "X77n1522_029:0331c05": "左右以其不當言。而言謂以為妖。皆大驚。會聞禿師",
    "X77n1522_029:0331c06": "之異。固邀以至。悉出文襄魏永熈。后歷問將來祿位。",
    "X77n1522_029:0331c07": "皆無所擬議。獨於文宣舉手指天再三。蓋其意有在",
    "X77n1522_029:0331c08": "矣。",
    "X77n1522_029:0331c09": "魏勒那漫提西域人。時住洛陽永寧寺。所學不可測。",
    "X77n1522_029:0331c10": "綦母懷文者。巧思士也。凡國家營宮室制器械。皆參",
    "X77n1522_029:0331c11": "預其畫。甞出為信州刺史。至是詔脩提所住寺。因得",
    "X77n1522_029:0331c12": "與提往來。然心知提有異術。每饋餉祗承以冀開曉。",
    "X77n1522_029:0331c13": "而提視之如常人。懷文私恨之。方蠕蠕之盛。使客至",
    "X77n1522_029:0331c14": "輒舘之玄武驛。有一客殊善提。提亦於客厚甚。乘馬",
    "X77n1522_029:0331c15": "衣皮日相就。以夷語問答。無倦色。懷文傍聽。莫能喻。",
    "X77n1522_029:0331c16": "謂提曰。弟子素好佛法。且工儒業。而於世間伎藝稍",
    "X77n1522_029:0331c17": "復閑習。比來盡敬望師降意。而未甞小賜一言之益。",
    "X77n1522_029:0331c18": "此北狄耳。古所謂獫狁也。人貌獸心。殺生血食。誠何",
    "X77n1522_029:0331c19": "足道。而狎昵如此。提曰。彼惡可慢哉。中國雖讀萬卷",
    "X77n1522_029:0331c20": "書。較其所能所知必弗相過。懷文曰。若然者願以算",
    "X77n1522_029:0331c21": "術與之角。而賭所乘馬可乎。維時七月。果實繁茂。提",
    "X77n1522_029:0331c22": "即指庭前棗樹曰。此其上所生之實子。能知其數否。",
    "X77n1522_029:0331c23": "懷文咲曰。是豈算術哉。吾不能知也。提曰。蠕蠕則知",
    "X77n1522_029:0331c24": "之。懷文終不信。因與蠕蠕立賭馬券而要之曰。汝必",
    "X77n1522_029:0332a01": "知其實之幾許熟。幾許未熟。幾許有核。幾許無核。然",
    "X77n1522_029:0332a02": "後得所賭如券。蠕蠕頷首應。尋於腰間皮囊中。出一",
    "X77n1522_029:0332a03": "器如權狀。貫五色縷。縷復以白珠貫之。用以量樹上",
    "X77n1522_029:0332a04": "下四旁。又周回。延佇若計較者。久之。悉準懷文所要",
    "X77n1522_029:0332a05": "先書其數遣人盡撲之以驗。果不誣。具亦略無所餘",
    "X77n1522_029:0332a06": "欠。竟驅所賭馬去。提一日歎曰。我欲牽取嵩高少室",
    "X77n1522_029:0332a07": "二山。枕之。洛水庶幾免於採伐者。負戴之勞。使家給",
    "X77n1522_029:0332a08": "薪槱。戶足樵蘇。而後放還。此固在吾術為甚易。然恐",
    "X77n1522_029:0332a09": "世之惑者妄以已證聖故不敢也。一日就房寢。弟子",
    "X77n1522_029:0332a10": "或從門隙見。提臥空中。因相告聚窺之。而有謦欬其",
    "X77n1522_029:0332a11": "間者。提覺牀臥如故。呼謂曰。何不入來。吾方以牀熱。",
    "X77n1522_029:0332a12": "而移所臥處耳。勿妄以為恠也。未幾卒。",
    "X77n1522_029:0332a13": "周香闍梨者蓋莫測其所自也。梁初見之益州青城",
    "X77n1522_029:0332a14": "山飛赴寺。俗以歲之三月三日。男女遊賞無不至。必",
    "X77n1522_029:0332a15": "攜酒肉山中。相醉飽以為樂。雖屢加戒喻。曾莫聽。後",
    "X77n1522_029:0332a16": "香預令人穿坑方丈於他處。會遊賞者如前集。則謂",
    "X77n1522_029:0332a17": "之曰。檀越等獨不念香寂寞耶。於是眾共奉酒肉。進。",
    "X77n1522_029:0332a18": "香輒為盡終其席。略不小置杯筯。口受腹貯。沛然若",
    "X77n1522_029:0332a19": "填鉅壑。觀者恠之。逮莫。顧其徒曰。扶我扶我。我醉飽",
    "X77n1522_029:0332a20": "且欲吐。就坑而吐。則不汙地。僅至坑即大吐。如傾倒。",
    "X77n1522_029:0332a21": "肉之雞者。出則飛。肉之羊者。出則走。酒食出則水上",
    "X77n1522_029:0332a22": "盈坑。魚蝦鵝鴨游泳交錯。眾因魄駭神悼。誓斷葷殺。",
    "X77n1522_029:0332a23": "四方傳之。以懲勸。未幾別駕羅研覲京師。誌公問研",
    "X77n1522_029:0332a24": "曰。益州香貴賤。答曰。甚賤。初不意其指闍梨也。誌曰。",
    "X77n1522_029:0332b01": "既為人所賤。可久留耶。研殊不省。他日為有識者言",
    "X77n1522_029:0332b02": "之。有識者曰。將非謂青城香闍梨乎。研遂詣山中。向",
    "X77n1522_029:0332b03": "香具述。香曰。檀越遠來。豈虗言哉。是夕竟逝。弟子等",
    "X77n1522_029:0332b04": "營墓將殯。舉其棺輕甚。訝而開視。但杖屨而已。",
    "X77n1522_029:0332b05": "周僧度每見之益州。狀類狂騃。而言語舉止。多預讖。",
    "X77n1522_029:0332b06": "識者稍相戒無狎侮。趙王在鎮。有[郫-卑+((白-日+田)/廾)]縣人先與厚善。",
    "X77n1522_029:0332b07": "後因微隙。欲舉兵反。或以狀告。王弗信。且則其人將",
    "X77n1522_029:0332b08": "[郫-卑+((白-日+田)/廾)]兵攻王於城西。王亦據城西樓。以兵三千騎自衛。",
    "X77n1522_029:0332b09": "未及戰。其人方踞坐城西。大街牀上。指揮其黨。而度",
    "X77n1522_029:0332b10": "乃戴靴一隻頭上。從城西遺尿。而走棄靴盤陀塔下",
    "X77n1522_029:0332b11": "眾恠之。雖其人亦莫測也。顧以紙筆問吉凶。度則操",
    "X77n1522_029:0332b12": "紙筆作周度字。其人喜曰。彼州既度而我受之。是猶",
    "X77n1522_029:0332b13": "擇日得往亡曰我往彼亡。其吉可知矣。既而趙王麾",
    "X77n1522_029:0332b14": "其兵進。一戰就擒而殺之死者千餘人。築京觀盤陀",
    "X77n1522_029:0332b15": "塔下。然後知其事之驗。蓋[郫-卑+((白-日+田)/廾)]皮也。靴皮履也。履不可",
    "X77n1522_029:0332b16": "以加諸首。今而戴之。則是[郫-卑+((白-日+田)/廾)]人無理。而反上也。若其",
    "X77n1522_029:0332b17": "遺尿而走且棄靴。則皆其穢汙敗北。死亡之相。至於",
    "X77n1522_029:0332b18": "周度(徒各反)字順逆。以切音。求之則成斫頭字。正指言",
    "X77n1522_029:0332b19": "其人。當如此也。可謂驗而無小爽矣。久之有以其事",
    "X77n1522_029:0332b20": "聞於王者。遣召四至。終不可得乃已。",
    "X77n1522_029:0332b21": "周僧成咸陽靈武程氏子。戲聚沙塔。志見幼年。親愛",
    "X77n1522_029:0332b22": "所纏。晚從薙落。時已二十六矣。既獲依止道原法師",
    "X77n1522_029:0332b23": "隨覲孝文荐蒙降禮。蓋原師。寔魏代之名匠云。太和",
    "X77n1522_029:0332b24": "未偕至洛。遇勒那三藏。受禪法。其於玄秘。宿稟生知。",
    "X77n1522_029:0332c01": "那奇之每曰。心學東流。能造詣者。其斯人乎。大統中。",
    "X77n1522_029:0332c02": "周祖方總百揆。下詔曰。師目麗重瞳。偏同虞舜。背隆",
    "X77n1522_029:0332c03": "傴僂。又似周公。德宇純懿。軌量難模。言為世寶。篤志",
    "X77n1522_029:0332c04": "住持。其有法事之宜興。俗務之宜廢。發於奏議見之",
    "X77n1522_029:0332c05": "施行可。昭玄三藏保定初。詔升國三藏。逮平荊梁益",
    "X77n1522_029:0332c06": "州大德五十餘人。至京條以真諦妙宗。質問所答文",
    "X77n1522_029:0332c07": "理舒暢。南北貫通。披決隱滯。洞出情外。皆伏其淹博。",
    "X77n1522_029:0332c08": "一日忽語其徒曰。江南某寺堂且崩壓。可急治香火",
    "X77n1522_029:0332c09": "誦觀世音號。以救之當是時。揚都道俗數百人。方法",
    "X77n1522_029:0332c10": "集一講堂上。聞東北有香氣。及伎樂聲於是空堂趨",
    "X77n1522_029:0332c11": "出候聽。而堂隨摧壞。眾幸無損。三年七月十八日卒。",
    "X77n1522_029:0332c12": "於大追遠寺。春秋八十有八。訃聞。上哀慟即以其日。",
    "X77n1522_029:0332c13": "窆於東郊門外。仍詔有司置大福田寺圖形于壁。弟",
    "X77n1522_029:0332c14": "子曇相等。樹碑墓上。義城公庾信製文。",
    "X77n1522_029:0332c15": "周曇相生雍州藍田之梁氏。住大福田寺。尤與僧實",
    "X77n1522_029:0332c16": "相好。聦敏易悟。目覧七行。而慈悲接誘。偏所留意每",
    "X77n1522_029:0332c17": "行見物之窘於弋繳羅網者。請以身代。必使脫乃已。",
    "X77n1522_029:0332c18": "實謂人曰。吾於曇相所不及多矣。實甞夜詣相房。對",
    "X77n1522_029:0332c19": "坐移時。略無問答。識者知其目擊而道存也。歲或疫",
    "X77n1522_029:0332c20": "癘旱澇兵宼。問之則略舉而已。其言不能盡曉。逮其",
    "X77n1522_029:0332c21": "時而驗之。則信有問李順興強練者。相以為順興胎",
    "X77n1522_029:0332c22": "龍也。性多慾。強練俗仙也。性嗜游行。皆所以助佛揚",
    "X77n1522_029:0332c23": "化耳。大象廢法。深遁山谷。開皇初。率先緇鬀出于民",
    "X77n1522_029:0332c24": "間。二年四月八日卒于渭陰。今京師禪林圖像在焉。",
    "X77n1522_029:0333a01": "方其終時。遺言以為吾茲往生。西蜀名慧寬又慧端",
    "X77n1522_029:0333a02": "者。則其傳持之弟子云。事見別傳。",
    "X77n1522_029:0333a03": "梁法行論法師之神足也。論見別傳。行所居無常處。",
    "X77n1522_029:0333a04": "山谷市鄽。時復見之。而青溪則常所遊歷也。一日道",
    "X77n1522_029:0333a05": "由覆船因造絕頂。愛其流泉茂木。顧謂其徒曰。十年",
    "X77n1522_029:0333a06": "之後。當有大福慧人。營此為伽藍。及智者成先告果",
    "X77n1522_029:0333a07": "符其記。又甞於當陽執竹弓射城。已而山賊攻城而",
    "X77n1522_029:0333a08": "圍之。然每預言國之休咎。宣帝惡之。遣使召至都。行",
    "X77n1522_029:0333a09": "拒不旨前。曰吾當償命於此地而已。無所復往也。會",
    "X77n1522_029:0333a10": "後使至。命就其地斬之。臨終乃說偈。述業報不可逃",
    "X77n1522_029:0333a11": "避之意。皆詞理切至。多莫具載。刑餘無血。旋亦失其",
    "X77n1522_029:0333a12": "屍云。唐僕射瑀曰。先人以纘承。故致殺聖人。其罪重",
    "X77n1522_029:0333a13": "矣。屢造四望山因禪師所。追為宣帝懺悔。",
    "X77n1522_029:0333a14": "梁法聦姓梅。南陽新野人。八歲出家。長有成立。淨施",
    "X77n1522_029:0333a15": "相繼悉以迴。造經藏三千餘卷。凡言論之可弘贊者。",
    "X77n1522_029:0333a16": "莫不繕集。年二十五。東遊嵩嶽。西陟武當。所在揚化。",
    "X77n1522_029:0333a17": "惟務燕默。築室於襄陽傘蓋山。以資栖息。晉安王承",
    "X77n1522_029:0333a18": "風來造。馬騎將從欲進而却。王怒竟反。夜感惡夢。且",
    "X77n1522_029:0333a19": "夕更往。人馬辟易如初。王乃潔齋盡敬至寺。側但覩",
    "X77n1522_029:0333a20": "谷口猛焰洞然。頃之水波騰湧。少須水滅。始見堂宇",
    "X77n1522_029:0333a21": "而徵其事實。蓋聦方入水火定也。聦坐繩牀上。旁有",
    "X77n1522_029:0333a22": "二虎如立侍。王却走。聦使虎俯首閉目而進王。因告",
    "X77n1522_029:0333a23": "以境內多虎患。聰為入定。俄致十七大虎。與受歸戒",
    "X77n1522_029:0333a24": "且約無傷暴百姓。又命其徒以布故衣。繫虎頸。期以",
    "X77n1522_029:0333b01": "七日復來。王偶於所期日。設齋眾纔集。虎亦群至。遽",
    "X77n1522_029:0333b02": "解去其布。而與之食。由是無虎患。偕王遊白馬泉有",
    "X77n1522_029:0333b03": "白龜出泉。取食於聰之手中。曰此雄龍也。又遊靈泉",
    "X77n1522_029:0333b04": "有五色鯉。曰此雌龍也。是日王大加施予而旋。其左",
    "X77n1522_029:0333b05": "右有凶貪者。數十人。謀夜劫所施物。而虎咆哮遮道。",
    "X77n1522_029:0333b06": "見鉅人倚松樹立。樹僅至其膝。持金剛杵。忿怒見於",
    "X77n1522_029:0333b07": "色。謀者懼不敢前。恲[怡-台+營]達旦。過午乃得反。王詰其故",
    "X77n1522_029:0333b08": "以實告。遂奏聞。詔造禪居寺以邀焉。聰則別以人代。",
    "X77n1522_029:0333b09": "不自往。復詔徐摛就其地。造靈泉寺。白鹿白雀依以",
    "X77n1522_029:0333b10": "棲止。甞行田野。遇屠者驅猪數百入市。聰為三誦解",
    "X77n1522_029:0333b11": "脫首楞嚴。而猪悉散走無餘。屠怒將敺之。而手足若",
    "X77n1522_029:0333b12": "束縛者。不可動。有漁於漢水者。見之如前三誦。輒舉",
    "X77n1522_029:0333b13": "網無所得。荊州久旱。長沙寺遣僧詣聰丐雨。果霑洽。",
    "X77n1522_029:0333b14": "詔廬陵王迎至京輦。固辭後遊廬阜驃騎威王既稟",
    "X77n1522_029:0333b15": "戒。因欲奉之還臺。潛遁至湘東。王躬。師事之。督親信",
    "X77n1522_029:0333b16": "陳旻白意。謂旻曰。如不允者。於汝乎有罰。聰不得已",
    "X77n1522_029:0333b17": "一覲都邑間適青溪。江陵令江祿來起重閣山中。太",
    "X77n1522_029:0333b18": "清三年。高祖崩。湘東王執政。斥祖所御之宮為寺。而",
    "X77n1522_029:0333b19": "名之天宮。以延聰。王又以巴峽守所致柏木治寢殿。",
    "X77n1522_029:0333b20": "殿放光徹旬日。王亟命。易寺名為寶光。構浮圖僧房",
    "X77n1522_029:0333b21": "講堂。捨玩物作露盤其上。王以暇日於焉。述般若義。",
    "X77n1522_029:0333b22": "述義之夜。每放光照數里。逮宣帝尤加禮敬。末年入",
    "X77n1522_029:0333b23": "道場則涕泗不自勝。大定五年九月無疾而卒。端坐",
    "X77n1522_029:0333b24": "如生。形柔頂暖。手屈二指。異香竟月。壽九十二。",
    "X77n1522_029:0333c01": "陳善慧大士當蕭齊建武四年。丁丑五月八日。於婺",
    "X77n1522_029:0333c02": "州義烏縣雙林鄉傅宣慈家示生。神光滿室。厥相異",
    "X77n1522_029:0333c03": "常。稍長名翕字玄風。年十六納劉氏妙光為室。產普",
    "X77n1522_029:0333c04": "建普成二子。時則梁之天監間也。年二十四。從其父",
    "X77n1522_029:0333c05": "漁於稽亭浦父有所獲輒投之水中。父雖怒不恤也。",
    "X77n1522_029:0333c06": "世傳以為愚。會有僧自天竺至。曰嵩頭陀訪之曰。我",
    "X77n1522_029:0333c07": "與汝同於毗婆尸佛所發願。今兜率宮衣盋見在。何",
    "X77n1522_029:0333c08": "日當還。因與之臨水而照。見大士之影。圓光寶蓋熾",
    "X77n1522_029:0333c09": "然具足。士咲曰。眾生未度。我何以樂此哉。因栖隱於",
    "X77n1522_029:0333c10": "松山絕頂。躬耕以贍。甞說偈曰。空手把鉏頭步行騎",
    "X77n1522_029:0333c11": "水牛人從橋上過橋流水不流。或盜其所植物者。大",
    "X77n1522_029:0333c12": "士遇之。輒匿草中。投之筠籠使盛去。盡則偕眾傭作",
    "X77n1522_029:0333c13": "夜則行道。釋迦金粟定光三如來。相與周旋。一日入",
    "X77n1522_029:0333c14": "定。前有光作首楞嚴三昧字。大通二年。估賣妻子獲",
    "X77n1522_029:0333c15": "錢五萬。以設無遮大會。時有慧集法師聞法解悟。以",
    "X77n1522_029:0333c16": "大士為彌勒應身。大士恐其惑眾遽呵止之。六年正",
    "X77n1522_029:0333c17": "月二十八日。遣弟子傅暀致書于梁高祖曰。雙檮樹",
    "X77n1522_029:0333c18": "下。當來解脫。善慧大士。白國主救世菩薩。今欲條上",
    "X77n1522_029:0333c19": "中下善希。能受持其上善者。略以虗懷為本。不著為",
    "X77n1522_029:0333c20": "宗。亡相為因。涅槃為果。其中善者。略以治身為本。治",
    "X77n1522_029:0333c21": "國為宗。天上人間。果報安樂。其下善者。略以護養眾",
    "X77n1522_029:0333c22": "生勝殘去殺。普今百姓。俱稟六齋。今聞皇帝崇法。欲",
    "X77n1522_029:0333c23": "伸論義。未遂襟懷。故遣弟子傅暀告白。暀因太樂令",
    "X77n1522_029:0333c24": "何昌投進。昌曰。慧約國師猶復置啟。翕是國民又非",
    "X77n1522_029:0334a01": "長老。殊不謙卑。豈敢呈達。暀燒手御路以效誠懇。昌",
    "X77n1522_029:0334a02": "乃馳往同泰寺。詢皓法師皓勸速呈。二月二十一日",
    "X77n1522_029:0334a03": "進書。帝覧之。遽遣詔迎。既至。帝問。從來師事誰邪。曰",
    "X77n1522_029:0334a04": "從無所從。來無所來。師事亦爾。昭明太子問大士何",
    "X77n1522_029:0334a05": "不論義。曰菩薩所說。非長非短。而廣非狹。非有邊。非",
    "X77n1522_029:0334a06": "無邊。如如正理。復有何言。帝又問。何為真諦。曰息而",
    "X77n1522_029:0334a07": "不滅。帝曰。若息而不滅。此則有色。有色故鈍。若如是",
    "X77n1522_029:0334a08": "者。居士不免流俗。曰臨財無苟得。臨難無苟免。帝曰",
    "X77n1522_029:0334a09": "居士大識禮。曰一切諸法。不有不無。帝曰。謹受居士",
    "X77n1522_029:0334a10": "來旨。曰大千世界。所有色象。莫不歸空。百川叢注。不",
    "X77n1522_029:0334a11": "過於海。無量妙法。不出真如。如來何故。於三界九十",
    "X77n1522_029:0334a12": "六道中。獨超其最視一切眾生。有若赤子。有若自身。",
    "X77n1522_029:0334a13": "天下非道不安。非理不樂。帝默然。大士辭退。異日帝",
    "X77n1522_029:0334a14": "於壽光。殿請大士。講金剛經。大士登座執拍板唱經",
    "X77n1522_029:0334a15": "成四十九頌。大同五年。奏捨宅於松山下。因雙檮樹",
    "X77n1522_029:0334a16": "而創寺。名曰雙林。其樹連理祥煙。周繞。有雙鶴棲止。",
    "X77n1522_029:0334a17": "太清二年。大士誓不食。取佛生日焚身供養。至日白",
    "X77n1522_029:0334a18": "黑六十餘人。代不食。燒身三百人。刺心瀝血和香。請",
    "X77n1522_029:0334a19": "大士住世。大士愍而從之。承聖三年。復捨家資為眾",
    "X77n1522_029:0334a20": "生。供養三寶而說偈曰。傾捨為群品。奉供天中天。仰",
    "X77n1522_029:0334a21": "祈甘露雨。流澍普無邊。陳天嘉二年。大士於松山頂",
    "X77n1522_029:0334a22": "遶連理樹行道。七佛相隨。釋迦引前。維摩接後。唯釋",
    "X77n1522_029:0334a23": "尊數顧共語。為我補處也。其山忽起黃雲。盤旋。若蓋。",
    "X77n1522_029:0334a24": "因號雲黃山時有慧和法師不疾而終。嵩頭陀於柯",
    "X77n1522_029:0334b01": "山靈巖寺入滅。大士懸知曰。嵩公兜率待我。決不可",
    "X77n1522_029:0334b02": "久留也。時四側華木。方當秀實。欻然枯悴。太建元年",
    "X77n1522_029:0334b03": "己丑四月二十四日。示眾曰。此身甚可厭惡。眾苦所",
    "X77n1522_029:0334b04": "集。須慎三業。精勤六度。若墜地獄。卒難得脫。常須懺",
    "X77n1522_029:0334b05": "悔。又曰。吾去已不得移寢牀。七日有法猛上人持像",
    "X77n1522_029:0334b06": "及鐘來。鎮于此。弟子問滅後形體若為。曰山頂焚之。",
    "X77n1522_029:0334b07": "又問。不遂如何。曰慎勿棺斂。但壘甓作壇。移屍於上。",
    "X77n1522_029:0334b08": "屏風周繞。絳紗覆之。上建浮圖。以彌勒像。處其下。又",
    "X77n1522_029:0334b09": "問諸佛涅槃時皆說功德。師之發跡可得聞乎。曰我",
    "X77n1522_029:0334b10": "從第四天來。為度汝等。次補釋迦。若傳普敏者。文殊",
    "X77n1522_029:0334b11": "也。慧集者觀音也。何昌者阿難也。是皆同來贊助我",
    "X77n1522_029:0334b12": "者。故大品經曰。有菩薩從兜率來。諸根猛利。疾與般",
    "X77n1522_029:0334b13": "若相應。即吾身是也。言訖趺坐而終。壽七十有三。尋",
    "X77n1522_029:0334b14": "猛師果將到。織成彌勒像。及九乳鐘留鎮之。須臾不",
    "X77n1522_029:0334b15": "見。大士道具十餘事見在。晉天福九年甲辰六月十",
    "X77n1522_029:0334b16": "七日。錢王遣使發塔。取靈骨一十六片。紫金色及道",
    "X77n1522_029:0334b17": "具至府城南龍山建龍華寺寘之。仍以靈骨塑其像。",
    "X77n1522_029:0334b19": "新脩科分六學僧傳卷第二十九"
}