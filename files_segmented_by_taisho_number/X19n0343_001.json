{
    "X19n0343_001:0152c06": " 維摩詰所說經疏敘例",
    "X19n0343_001:0152c08": "曰余嚮也讀玅經文句若記而邃然見其會本之弗",
    "X19n0343_001:0152c09": "若夫各函也何居夫古之疏記之體製也非夫后世",
    "X19n0343_001:0152c10": "之注解之比也后之以為注解者也自有意于截章",
    "X19n0343_001:0152c11": "嵌注也古之以為疏記者也自有意于經疏別行也",
    "X19n0343_001:0152c12": "蓋古之疏記也譬諸一巨幅山水之圖也有人而割",
    "X19n0343_001:0152c13": "之離間而列次焉其列也弗失次則弗失矣然其勢",
    "X19n0343_001:0152c14": "已弊也苟其勢蔽則觀焉者或有以惑矣蓋后之注",
    "X19n0343_001:0152c15": "解也譬諸若而幅小畫以張乎壁間也每幅其為勢",
    "X19n0343_001:0152c16": "盡而其為觀全也是以夫會本也蓋非古也然而夫",
    "X19n0343_001:0152c17": "法華雜華諸部也其函三而其袟巨矣會焉則利於",
    "X19n0343_001:0152c18": "初機之者者亦弗復尠也乃今斯經疏也函但兩而",
    "X19n0343_001:0152c19": "帙且小矣會焉則為利也鮮而為害也有矣然則是",
    "X19n0343_001:0152c20": "斷不可以會者也而今會之也何也有弗得已也蓋",
    "X19n0343_001:0152c21": "是疏也原書林某嘗借古剎之所藏本以令傭書者",
    "X19n0343_001:0152c22": "寫焉而欲經疏併刻之之需分會若國字傍訓於余",
    "X19n0343_001:0152c23": "余於在乎泠之以前之畵譬曰其為單刻焉也是所以",
    "X19n0343_001:0152c24": "得夫作者之意也不亦善乎然彼面則曰唯唯而退",
    "X19n0343_001:0153a01": "則亦曰噫噫竟以弗肯余曰唉不為會焉則不為刻",
    "X19n0343_001:0153a02": "焉然乃教其法門之偉寶而復廢置篋衍而以充螙",
    "X19n0343_001:0153a03": "魚之饑而已矣愛也夫弗會之與其無以行于世寧",
    "X19n0343_001:0153a04": "孰會之而有害是所謂弗得已也是以今之分會也",
    "X19n0343_001:0153a05": "務在不割裂文義而莫敢逐支科以分裁焉聞之也",
    "X19n0343_001:0153a06": "垂輪之為造器千奇百思尚有遺工是余之謭陋舛",
    "X19n0343_001:0153a07": "譌奚鮮第是所謂擁篲清道企望塵濁云爾幾乎君",
    "X19n0343_001:0153a08": "子之涉于此而且研焉且鑽焉也。",
    "X19n0343_001:0153a09": "經也用吾邦黃檗藏本也本之十有四品為卷三曰",
    "X19n0343_001:0153a10": "上曰中曰下其之上卷雙題竝舉之中之下單題曰",
    "X19n0343_001:0153a11": "維摩詰所說經今之會本離卷為五也是以隨疏以",
    "X19n0343_001:0153a12": "造卷爾既是隨疏為卷故於經之首題除卷上二名",
    "X19n0343_001:0153a13": "及以下去不復安經題也若經文藏本之與疏牒字",
    "X19n0343_001:0153a14": "有異也廼標出于格上。",
    "X19n0343_001:0153a15": "譯者之名也經本每卷出焉今既無隨經而釐卷是",
    "X19n0343_001:0153a16": "以獨卷首乙處出焉爾。",
    "X19n0343_001:0153a17": "疏原本五卷矣若高麗天法師教藏總錄曰吉藏維",
    "X19n0343_001:0153a18": "摩經疏十二卷或六卷恐是釐卷以異爾其或六卷",
    "X19n0343_001:0153a19": "者也為是共科牒一弓與亦有曰嘗以讀本邦舊教",
    "X19n0343_001:0153a20": "章錄乃藏師有廣略二疏所未能詳焉而元本題目",
    "X19n0343_001:0153a21": "不一一謂之疏一謂之義疏一謂之略疏乃今竝各",
    "X19n0343_001:0153a22": "處存舊也若其為體製也當宜稱略疏矣夫斯疏乎",
    "X19n0343_001:0153a23": "漸于吾邦也蓋當千載幾而刻木也實始于今日已",
    "X19n0343_001:0153a24": "今會本之首題曰維摩詰所說經(亦名不可思議解脫)疏第一",
    "X19n0343_001:0153b01": "也是為於經題也除卷上之字於疏題也除維摩經",
    "X19n0343_001:0153b02": "之字以合為題號也由其第二卷以降單舉疏題也",
    "X19n0343_001:0153b03": "所以弗復隨經而離卷也於疏之三名也獨用疏之",
    "X19n0343_001:0153b04": "目也所以仍古也若品題也疏之元本別行安焉今",
    "X19n0343_001:0153b05": "也厭繁故但以﹂界之而弗復別乎行。",
    "X19n0343_001:0153b06": "經文之疏釋之不敢文字之作大小以甄別之惟疏",
    "X19n0343_001:0153b07": "也低乙字而別于經文。",
    "X19n0343_001:0153b08": "近世聖行諸氏諸部會本力欲前以科名次以經文",
    "X19n0343_001:0153b09": "而後之疏釋故差譌亦夥也何居夫古之人之於疏",
    "X19n0343_001:0153b10": "記也必別出科文所以其為釋也亦弗標母科而舉",
    "X19n0343_001:0153b11": "子科也亦略子科而獨出母科也亦趨牒科名以直",
    "X19n0343_001:0153b12": "消文旨也皆為由夫科文之別出已然后之人之視",
    "X19n0343_001:0153b13": "科文也猶弁髦也為之多弗之存焉夫夫也不知有",
    "X19n0343_001:0153b14": "是是以譌爾乃今不必科也前之經也次之唯力而",
    "X19n0343_001:0153b15": "俾文以帖帖然爾經文也既弗敢細柝是以其中支",
    "X19n0343_001:0153b16": "科也概以﹂斷焉蓋令之易見也亦經文疏釋隔遠",
    "X19n0343_001:0153b17": "而其節段難以照應者之屬也標科格上蓋令之易",
    "X19n0343_001:0153b18": "繹也。",
    "X19n0343_001:0153b19": "疏文焉玄釋大章者也安圈于章首以舉其疏文也",
    "X19n0343_001:0153b20": "疏之為文字或恐羨剩焉者或恐失脫焉者今無復",
    "X19n0343_001:0153b21": "餘善本之可以讐也世之君子苟能得善本請參校",
    "X19n0343_001:0153b22": "焉。",
    "X19n0343_001:0153b23": "疏之原本其為書也古拙頗以異體余斷為是寫隋",
    "X19n0343_001:0153b24": "唐間之本而莫一字之以歷後進之改易者亡論法",
    "X19n0343_001:0153c01": "間之偉寶即天下之奇珍乎苟有嗜古之士觀焉豈",
    "X19n0343_001:0153c02": "庶幾猶魯之璵璠為重矣今本之字也傭書者更為",
    "X19n0343_001:0153c03": "者十常五六亦不可得而復舊也惜夫其餘之存者",
    "X19n0343_001:0153c04": "標之格上曰某某同也一曰某也某異體也。",
    "X19n0343_001:0153c05": "斯之疏文字假借以讀者為多也今者私讀而標之",
    "X19n0343_001:0153c06": "格上然今疏之所以特多借讀以頗疑好奇詭也何",
    "X19n0343_001:0153c07": "也曰其繇為二其一曰夫諸部之以流行于世也是",
    "X19n0343_001:0153c08": "后之人刊之誤校之文而改易者居多矣今疏弗爾",
    "X19n0343_001:0153c09": "是以爾也其二曰蓋當時識字者寫之為欲奇古其",
    "X19n0343_001:0153c10": "書而令讀者以沈潛然後得焉勿然草草爾懼是非",
    "X19n0343_001:0153c11": "必盡疏家之所用也然夫古之章疏之文字假借以",
    "X19n0343_001:0153c12": "讀也往往而然若其消為帖影為檠德為得(是也於天台法",
    "X19n0343_001:0153c13": "華疏中趨舉斯之三)性作姓淵作泉待作得(是也於慈恩唯識疏中且出斯之三)",
    "X19n0343_001:0153c14": "之彚不可勝計也若章疏既爾經論亦然詎以不復",
    "X19n0343_001:0153c15": "用心也與哉亦且舊之鈔寫間有釋為尺辨為弁之",
    "X19n0343_001:0153c16": "類今之人也姍其用此而為訛俗其無乃非識之故",
    "X19n0343_001:0153c17": "書也乎偷人之以讀此之本也黨乎悟而逈乎通於",
    "X19n0343_001:0153c18": "是以閱諸部之章疏也惡在莫靈靈爾也是譬若夫",
    "X19n0343_001:0153c19": "陸遜之束炬先攻乎一營而遂曉破蜀之法然惡余",
    "X19n0343_001:0153c20": "乎斗筲之人漫焉校文僭踰固已寧乎逃罪諸寧乎",
    "X19n0343_001:0153c21": "逃罪諸。",
    "X19n0343_001:0153c22": "元祿戊寅相月庚子沙門釋(道空)識",
    "X19n0343_001:0154a02": "維摩經疏目次",
    "X19n0343_001:0154a04": "卷第一",
    "X19n0343_001:0154a05": "敘例佛國品第一",
    "X19n0343_001:0154a06": "卷第二",
    "X19n0343_001:0154a07": "方便品第二弟子品第三",
    "X19n0343_001:0154a08": "卷第三",
    "X19n0343_001:0154a09": "菩薩品第四文殊問疾品第五",
    "X19n0343_001:0154a10": "卷第四",
    "X19n0343_001:0154a11": "不思議品第六觀眾生品第七",
    "X19n0343_001:0154a12": "佛道品第八",
    "X19n0343_001:0154a13": "卷第五",
    "X19n0343_001:0154a14": "入不二法門品第九香積佛品第十",
    "X19n0343_001:0154a15": "菩薩行品第十一見阿閦佛品第十二",
    "X19n0343_001:0154a16": "法供養品第十三囑累品第十四",
    "X19n0343_001:0154a18": "維摩經疏目次(終)",
    "X19n0343_001:0154b03": "維摩詰所說經(亦名不可思議解脫經)疏第一",
    "X19n0343_001:0154b05": "姚秦三藏法師鳩摩羅什奉詔譯",
    "X19n0343_001:0154b06": "胡　吉藏　撰",
    "X19n0343_001:0154b07": "佛國品第一",
    "X19n0343_001:0154b08": "佛國品第一維摩詰者尊其人也不思議解脫",
    "X19n0343_001:0154b09": "者重其法也夫至韻無言玄藉彌布法身無像物",
    "X19n0343_001:0154b10": "感則形故無言而無不言無像而無不像以無言",
    "X19n0343_001:0154b11": "而無不言故張大教網亘生死流無像而無不像",
    "X19n0343_001:0154b12": "故住如幼智遊戲五道是故斯經人法雙舉維摩",
    "X19n0343_001:0154b13": "詰者此云淨名以淨德內充喜聲外滿天下藉其",
    "X19n0343_001:0154b14": "故曰淨名豈唯降魔勞怨制諸外道爾乃五百聲",
    "X19n0343_001:0154b15": "聞自稱不敏八千菩薩失對當時言其法者即不",
    "X19n0343_001:0154b16": "思議解脫故統萬行則以權智為主樹德本則以",
    "X19n0343_001:0154b17": "六度為根濟矇或則以慈悲為首語宗極則以不",
    "X19n0343_001:0154b18": "二為言故能室抱乾象手接大千借座燈王請飯",
    "X19n0343_001:0154b19": "香土眇漭無為而無不為罔知所以然而能然不",
    "X19n0343_001:0154b20": "思議解脫也然此一經乃是大乘之心髓方等之",
    "X19n0343_001:0154b21": "膏油是故叡師歎曰餘之發心啟矇若此又僧肇",
    "X19n0343_001:0154b22": "序曰此乃窮源盡化玅絕之稱也其人家貧常以",
    "X19n0343_001:0154b23": "傭書為業恒讀老莊每喟然歎曰美最美矣遊神",
    "X19n0343_001:0154b24": "[穴/俱]理之方而未盡善也後見斯經即頂戴受持謂",
    "X19n0343_001:0154c01": "親友曰吾知所歸極也尋便出家遇什師長安受",
    "X19n0343_001:0154c02": "學肇師出家叡公啟悟竝由此經所以大經云眾",
    "X19n0343_001:0154c03": "生善知識非一國土非一緣教非一乃有無量善",
    "X19n0343_001:0154c04": "知識無量教門雖有無量善知識佛與菩薩是眾",
    "X19n0343_001:0154c05": "生真善知識佛菩薩是人善知識佛菩薩所說教",
    "X19n0343_001:0154c06": "是法善知識是故善知識莫出人法二種然遇此",
    "X19n0343_001:0154c07": "善知識復不同自有一人遇無量人無量人遇一",
    "X19n0343_001:0154c08": "人具有四句一人遇無量即如善財入法界始見",
    "X19n0343_001:0154c09": "文殊後值彌勒凡一百一十善知識復遇三千大",
    "X19n0343_001:0154c10": "千世界微塵數善知識一一善知識各說一法門",
    "X19n0343_001:0154c11": "即有三千大千世界微塵法門故是一人遇無量",
    "X19n0343_001:0154c12": "也無量人遇一者如無量眾生遇一佛一菩薩餘",
    "X19n0343_001:0154c13": "二句可知(云云)然善財是淨土中人淨土多諸菩薩",
    "X19n0343_001:0154c14": "說法故善財遇多善知識今娑婆穢土唯佛及淨",
    "X19n0343_001:0154c15": "名勝鬘等說法為眾生善知識也今略於餘句且",
    "X19n0343_001:0154c16": "明淨名為眾生善知識維摩詰即是人善知識不",
    "X19n0343_001:0154c17": "思議解脫即是法善知識是故見人稟法皆得悟",
    "X19n0343_001:0154c18": "道也然此經文不同今當作一種分裁超越南北",
    "X19n0343_001:0155a01": "殊古異今何者從來開為三段序正流通即四品",
    "X19n0343_001:0155a02": "為序說從文殊問去訖香積有六品為正說從菩",
    "X19n0343_001:0155a03": "薩行品去訖經為流通說所以作此判者約室內",
    "X19n0343_001:0155a04": "外故為此分斯經既稱淨名經故以淨名室內為",
    "X19n0343_001:0155a05": "正前非室內說故為序後室外說故為流通從來",
    "X19n0343_001:0155a06": "所用也今所明者華嚴有七處八會此經即有二",
    "X19n0343_001:0155a07": "處四會言二處者即是菴園方丈二處言四會者",
    "X19n0343_001:0155a08": "菴園有二方丈亦二菴園二者佛國品四眾皆聚",
    "X19n0343_001:0155a09": "八部雲集佛說淨土法門并命弟子及菩薩問淨",
    "X19n0343_001:0155a10": "名之疾即是菴園一會從菩薩行品文殊與淨名",
    "X19n0343_001:0155a11": "并天龍大眾往至佛所即是菴園重會也方丈二",
    "X19n0343_001:0155a12": "者初即是方便品未命問疾之前淨名現疾長者",
    "X19n0343_001:0155a13": "國王無數千人皆往問疾淨名因以身疾而為說",
    "X19n0343_001:0155a14": "法即是方丈初會次佛命文殊往五百聲聞八千",
    "X19n0343_001:0155a15": "菩薩從文殊去入方丈內問疾復是一會也然此",
    "X19n0343_001:0155a16": "之二處即道俗二處佛菩薩二處道俗方便佛菩",
    "X19n0343_001:0155a17": "薩方便(云云)問曰菴園二會二會何異方丈兩集兩",
    "X19n0343_001:0155a18": "集何殊解云此兩處兩會竝異言菴園二會異者",
    "X19n0343_001:0155a19": "即廣略不同初略明淨土因果法門但是舊眾後",
    "X19n0343_001:0155a20": "即廣明菩薩行具客舊二眾也方丈二會異者初",
    "X19n0343_001:0155a21": "但說二法門一毀生死過患二讚如來法身功德",
    "X19n0343_001:0155a22": "即逼引歎毀二教後即廣說諸法辨不思議等事",
    "X19n0343_001:0155a23": "人亦異初唯有國王長者百千人但有俗人唯是",
    "X19n0343_001:0155a24": "顯眾若是後會即具道俗異幽顯兩眾故四會不",
    "X19n0343_001:0155b01": "同也然雖有二處四會差別不同束為三段還是",
    "X19n0343_001:0155b02": "序正流通也此之三章有異從來從來室內外判",
    "X19n0343_001:0155b03": "今即不然言三章者從初至說偈竟為序從寶積",
    "X19n0343_001:0155b04": "問淨土因果訖法供養品為正屬累一品為流通",
    "X19n0343_001:0155b05": "也問從來約室內外判有何過失而輙不用解云",
    "X19n0343_001:0155b06": "有大過失何者汝若用前四品為室外序說者方",
    "X19n0343_001:0155b07": "便品在何處說耶不可言方便品在室外說方便",
    "X19n0343_001:0155b08": "品是淨名為諸問疾人說豈應是室外說若是室",
    "X19n0343_001:0155b09": "內說應囑正說云何判為序耶二者從前至法供",
    "X19n0343_001:0155b10": "養品明菩薩觀行豈復是流通何者前之四品明",
    "X19n0343_001:0155b11": "淨土行方便品破凡迷次弟子菩薩兩品破聖病",
    "X19n0343_001:0155b12": "聖病有大小既其如此云何為序耶後明菩薩行",
    "X19n0343_001:0155b13": "辨盡無盡法門豈復應是流通耶又如汝所說室",
    "X19n0343_001:0155b14": "內外為序正者即隱義而顯事顯事者約室判故",
    "X19n0343_001:0155b15": "為顯事而不取義分文故為隱義今取義分文非",
    "X19n0343_001:0155b16": "但得義而復得事事義雙明彼即雙失故不應約",
    "X19n0343_001:0155b17": "室內外判也問約室內外分是誰作此判耶解云",
    "X19n0343_001:0155b18": "根本是莊嚴解後招提所用故不可依也問若爾",
    "X19n0343_001:0155b19": "大師何故用耶解云師乃是一時作此說豈可永",
    "X19n0343_001:0155b20": "為定耶問汝作此判為何承耶解云此乃古老相",
    "X19n0343_001:0155b21": "承關中舊說何者故肇師云此經始自淨土終訖",
    "X19n0343_001:0155b22": "法供養其文雖殊不思議一既置前六事略後囑",
    "X19n0343_001:0155b23": "累故知前六事為序後囑累為流通中間不思議",
    "X19n0343_001:0155b24": "為正也肇公親對什師後注此經竟寄曇邕與劉",
    "X19n0343_001:0155c01": "遺民云貧道語雖不文義承有本以是義故斯判",
    "X19n0343_001:0155c02": "可依也三說之中今是序說就此章中後開為二",
    "X19n0343_001:0155c03": "第一通序第二別序通別有數意已如餘經記釋",
    "X19n0343_001:0155c04": "(云云)問今是序說應是序品何故題佛國品耶解云",
    "X19n0343_001:0155c05": "品是後人所安斯有何定或從前為品或從後為",
    "X19n0343_001:0155c06": "品或從事從義等今此中從後為名從義立目故",
    "X19n0343_001:0155c07": "云佛國品又且多明義少明事言義者即是淨土",
    "X19n0343_001:0155c08": "因果法門品多明此義從多為論故安佛國品也",
    "X19n0343_001:0155c09": "問何故不云淨土品耶解云佛國語通淨土言別",
    "X19n0343_001:0155c10": "通得包別別不含通為因緣從通為名不從別為",
    "X19n0343_001:0155c11": "目言佛國通者直云佛國淨穢等土無非佛國若",
    "X19n0343_001:0155c12": "言淨土但得淨不兼穢為是故佛國通淨土別也",
    "X19n0343_001:0155c13": "又依現蓋事為名蓋中有十方佛土土有淨穢故",
    "X19n0343_001:0155c14": "但得題佛國不標淨土也又依佛與寶積說土因",
    "X19n0343_001:0155c15": "果為名此中明非但明淨亦復辨穢故文云應以",
    "X19n0343_001:0155c16": "何國起菩薩根而取佛土應以何國入佛智慧而",
    "X19n0343_001:0155c17": "取佛土若使如此即明淨穢諸土以利眾生眾生",
    "X19n0343_001:0155c18": "應見淨即現淨宜見穢即現穢此即隨眾生所宜",
    "X19n0343_001:0155c19": "即為現土不得偏應寶王不現土沙以是義故但",
    "X19n0343_001:0155c20": "題佛國不得淨土也問此云佛國品為從前寶積",
    "X19n0343_001:0155c21": "獻蓋如來現土為名為從後如來明淨土因果為",
    "X19n0343_001:0155c22": "名耶解云具此二義品中明此二事從此為名故",
    "X19n0343_001:0155c23": "佛國品也。",
    "X19n0343_001:0155c24": "如是。我聞。一時。佛。在毗耶離菴羅樹園。",
    "X19n0343_001:0156a01": "如是者即是第一通序此中即六事已如餘處廣",
    "X19n0343_001:0156a02": "釋今略而解之如是者解此雖復眾多不出合離",
    "X19n0343_001:0156a03": "二判今釋者大智論云佛法大海信為能入智為",
    "X19n0343_001:0156a04": "能度如是者信也雖有如是二言總名為信如是",
    "X19n0343_001:0156a05": "者即信不如是即不信也信何物法信不思議解",
    "X19n0343_001:0156a06": "脫法即不思議解脫信也婆藪節經云如是者決",
    "X19n0343_001:0156a07": "定也明阿難傳佛語決定如是也離解者從來云",
    "X19n0343_001:0156a08": "文如理是二物相似曰如一物無非曰是明阿難",
    "X19n0343_001:0156a09": "說如佛說故云如阿難說理不異佛理故云是也",
    "X19n0343_001:0156a10": "又梁武云如斯之文是佛所說又云如即如佛所",
    "X19n0343_001:0156a11": "說是即是佛所說故云如是也。",
    "X19n0343_001:0156a12": "我聞者第二明傳經之人然我聞有三種自有聞",
    "X19n0343_001:0156a13": "稱我聞自有不聞而稱我聞自有聞不聞而稱我",
    "X19n0343_001:0156a14": "聞聞而稱我聞者即是大品等經終始侍佛親承",
    "X19n0343_001:0156a15": "音旨故是聞而稱我聞也不聞而稱我聞者即是",
    "X19n0343_001:0156a16": "大經說涅槃時阿難不在座而為魔所亂不聞說",
    "X19n0343_001:0156a17": "涅槃而經前亦稱我聞此即當時不聞而稱我聞",
    "X19n0343_001:0156a18": "也亦聞亦不聞稱我聞者即是此經前在菴園親",
    "X19n0343_001:0156a19": "侍如來故是亦聞未命問疾前有國王長者無數",
    "X19n0343_001:0156a20": "千人問疾而說法阿難不聞次文殊與八千菩薩",
    "X19n0343_001:0156a21": "五百聲聞天人八部俱往問疾阿難亦不聞何者",
    "X19n0343_001:0156a22": "其不在方丈內故下文阿難問如來云此為是何",
    "X19n0343_001:0156a23": "香佛答云是彼菩薩所食之香飯毛孔之香若使",
    "X19n0343_001:0156a24": "如爾故知阿難不在方丈內斯即四會兩聞兩不",
    "X19n0343_001:0156b01": "聞故是亦聞亦不聞而稱我聞也問聞可稱我聞",
    "X19n0343_001:0156b02": "既不聞何得亦稱我聞耶解云雖復不聞阿難懸",
    "X19n0343_001:0156b03": "領故得稱我聞大經云阿難多聞士自然當解了",
    "X19n0343_001:0156b04": "也大金剛藏經云阿難得法性覺三昧云何不聞",
    "X19n0343_001:0156b05": "而不懸領又舍利弗問經阿難得不忘禪佛覺三",
    "X19n0343_001:0156b06": "昧也又釋道安云阿難得佛意三昧若依報恩經",
    "X19n0343_001:0156b07": "云阿難為侍者求於四願最後願云所未聞經願",
    "X19n0343_001:0156b08": "佛重為我說若爾前雖不聞後更得聞也又此聞",
    "X19n0343_001:0156b09": "聞不思議法即是不思議聞不思議聞即不聞而",
    "X19n0343_001:0156b10": "聞也然有三阿難持三藏復有一阿難持三藏今",
    "X19n0343_001:0156b11": "此阿難與佛同行釋迦精進故為佛阿難多聞故",
    "X19n0343_001:0156b12": "持佛法也問若爾何意被呵解云共為開道然道",
    "X19n0343_001:0156b13": "非得失能得失耳說不思議名居士持不思議名",
    "X19n0343_001:0156b14": "阿難。",
    "X19n0343_001:0156b15": "一時者第三事釋此非一今略而明之一時者可",
    "X19n0343_001:0156b16": "有二種一者根緣開發之時二者阿難領悟之時",
    "X19n0343_001:0156b17": "根緣開發正是此時阿難領悟此意為傍何者如",
    "X19n0343_001:0156b18": "來彼教正為眾生眾生欲開發故菩薩說教故此",
    "X19n0343_001:0156b19": "意為正若是阿難領悟即是如來去世後安令人",
    "X19n0343_001:0156b20": "信耳故大論云說時方人令人信故故是傍也又",
    "X19n0343_001:0156b21": "肇師云法王啟運嘉集之一時也。",
    "X19n0343_001:0156b22": "佛者第四事佛即說教之主外國云佛此間番為",
    "X19n0343_001:0156b23": "覺者外國詺佛為天皷何者卅三天有鼓賊來自",
    "X19n0343_001:0156b24": "然鳴賊去亦鳴鳴時諸天勇如來說法亦爾如餘",
    "X19n0343_001:0156c01": "處辨(云云)。",
    "X19n0343_001:0156c02": "在毗耶離城下第五明住處亦云毗耶離國此是",
    "X19n0343_001:0156c03": "六大城中一大城十六大國中一大國毗耶離或",
    "X19n0343_001:0156c04": "云毗舍離或云鞞舍離此云廣博嚴淨亦云好稻",
    "X19n0343_001:0156c05": "復云好成有通別廣狹二處可知菴園者即是別",
    "X19n0343_001:0156c06": "處亦云捺女園此事如祇陀園祇陀園給孤長者",
    "X19n0343_001:0156c07": "買為佛起精舍此處是捺女自捨為佛起精舍然",
    "X19n0343_001:0156c08": "王舍城有六精舍今毗耶離城有三精舍一在城",
    "X19n0343_001:0156c09": "內名彌獲陀一在城南即是重閣講堂今此在城",
    "X19n0343_001:0156c10": "北去城二里名捺女園精舍也捺女因緣事出捺",
    "X19n0343_001:0156c11": "女經如彼經所辨也。",
    "X19n0343_001:0156c12": "○大比丘眾下第六列然眾有二一者證阿難無",
    "X19n0343_001:0156c13": "傳聞之謬合後人信前既云我聞為阿難自聞為",
    "X19n0343_001:0156c14": "與他共聞若自聞未足可信為是故今列同聞眾",
    "X19n0343_001:0156c15": "明阿難非獨自聞乃與無量人共聞證阿難無傳",
    "X19n0343_001:0156c16": "聞之謬故可信也二者前明佛是說教主以菴園",
    "X19n0343_001:0156c17": "是說教處今列眾即是教所被緣就此中列眾為",
    "X19n0343_001:0156c18": "二第一列眾第二結眾就列眾中為三第一列聲",
    "X19n0343_001:0157a01": "聞第二列菩薩第三列凡夫而不次第有數義一",
    "X19n0343_001:0157a02": "者顯示教明聲聞心形兩勝故前菩薩不定心勝",
    "X19n0343_001:0157a03": "形劣故處中凡夫兩劣故居後二者聲聞樂涅槃",
    "X19n0343_001:0157a04": "畏生死凡夫樂生死畏涅槃聲聞住涅槃凡夫滯",
    "X19n0343_001:0157a05": "生死竝是二邊二邊故在前後菩薩不著二邊故",
    "X19n0343_001:0157a06": "處中故文云非凡夫行非賢聖行是菩薩行也問",
    "X19n0343_001:0157a07": "引聲聞何意不歎德耶由來解云此是第三抑揚",
    "X19n0343_001:0157a08": "教抑聲聞揚菩薩為法華之由漸故彼云將會眾",
    "X19n0343_001:0157a09": "徒歸於一致故歎凡夫有及復毀聲聞如敗種為",
    "X19n0343_001:0157a10": "是故不歎聲聞今明不然汝若仰聲聞高菩薩亦",
    "X19n0343_001:0157a11": "呵聲聞不呵菩薩既呵聲聞不歎聲聞亦應呵菩",
    "X19n0343_001:0157a12": "薩不歎菩薩俱呵俱不歎俱呵俱歎又將法華難",
    "X19n0343_001:0157a13": "此經呵聲聞不歎聲聞法華破聲聞不歎(云云)又一",
    "X19n0343_001:0157a14": "家云有但小但大以但小被呵此解亦不勉難何",
    "X19n0343_001:0157a15": "者既呵但小不歎但小不歎但小不歎但小亦呵",
    "X19n0343_001:0157a16": "但大不歎但大若言歎不但大亦應歎不但小淺",
    "X19n0343_001:0157a17": "難(云云)但不但義別釋今所明者關中釋望前顯示",
    "X19n0343_001:0157a18": "教即便可解何者關中云聲聞不須歎菩薩須歎",
    "X19n0343_001:0157a19": "何者聲聞形儀勝人皆信故有時歎有時不歎菩",
    "X19n0343_001:0157a20": "薩形無定方人不皆信故須歎又且愚人多智者",
    "X19n0343_001:0157a21": "少外形易識內德難知以形易識故不歎聲聞內",
    "X19n0343_001:0157a22": "德難知故須歎菩薩也又聲聞常眾無餘人故不",
    "X19n0343_001:0157a23": "須歎菩薩不常眾復有餘人故須歎也。",
    "X19n0343_001:0157a24": "與大比丘眾八千人俱。",
    "X19n0343_001:0157b01": "三章之中此即第一列聲聞眾大比丘如常釋也。",
    "X19n0343_001:0157b02": "菩薩。三萬二千。眾所知識大智本行皆悉成就",
    "X19n0343_001:0157b03": "諸佛威神之所建立為護法城受持正法能師子吼",
    "X19n0343_001:0157b04": "名聞十方眾人不請友而安之紹隆三寶能使不絕",
    "X19n0343_001:0157b05": "降伏魔怨制諸外道悉已清淨永離蓋纏心常安住",
    "X19n0343_001:0157b06": "無礙解脫念定總持辯才不斷布施持戒忍辱精進",
    "X19n0343_001:0157b07": "禪定智慧及方便力無不具足逮無所得不起法忍",
    "X19n0343_001:0157b08": "已能隨順轉不退輪善解法相知眾生根蓋諸大眾",
    "X19n0343_001:0157b09": "得無所畏功德智慧以修其心相好嚴身色像第一",
    "X19n0343_001:0157b10": "捨諸世間所有飾好名稱高遠踰於須彌深信堅固",
    "X19n0343_001:0157b11": "猶若金剛法寶普照而雨甘露於眾言音微玅第一",
    "X19n0343_001:0157b12": "深入緣起斷諸邪見有無二邊無復餘習演法無畏",
    "X19n0343_001:0157b13": "猶師子吼其所講說乃如雷震無有量已過量集眾",
    "X19n0343_001:0157b14": "法寶如海導師了達諸法深玅之義善知眾生往來",
    "X19n0343_001:0157b15": "所趣及心所行近無等等佛自在慧十力無畏十八",
    "X19n0343_001:0157b16": "不共關閉一切諸惡趣門而生五道以現其身為大",
    "X19n0343_001:0157b17": "醫王善療眾病應病與藥令得服行。無量功德皆",
    "X19n0343_001:0157b18": "成就無量佛土皆嚴淨其見聞者無不蒙益諸有所",
    "X19n0343_001:0157b19": "作亦不唐捐。如是一切功德皆悉具足。",
    "X19n0343_001:0157b20": "菩薩三萬二千下第二列菩薩眾為五標名唱數",
    "X19n0343_001:0157b21": "歎德列名第五結菩薩即總標名三萬二千即唱",
    "X19n0343_001:0157b22": "數眾所知識即第三歎德然此中歎德古來釋不",
    "X19n0343_001:0157b23": "同有一師約位釋此是初地二句是歎二地等次",
    "X19n0343_001:0157b24": "關中諸師直擿句釋今所明者不出二種一出家",
    "X19n0343_001:0157c01": "二在家又有二種一他方二此土復有二種一者",
    "X19n0343_001:0157c02": "結業身二者法性身釋論云七地得無生忍捨宍",
    "X19n0343_001:0157c03": "身得法身雖然此中正歎法身菩薩法身通道俗",
    "X19n0343_001:0157c04": "客舊又此中歎不出二種一即鉤璅相生二即當",
    "X19n0343_001:0157c05": "句而歎相生者前句生後句後句釋前句當句逈",
    "X19n0343_001:0157c06": "生者即不然也故婆沙中說法有二種次第一者",
    "X19n0343_001:0157c07": "依義二者隨緣義次第者前後相成隨緣即未必",
    "X19n0343_001:0157c08": "如此今文具足有之眾所知識者人牽此句不同",
    "X19n0343_001:0157c09": "有云菩薩三萬二千眾所知識合為一句明菩薩",
    "X19n0343_001:0157c10": "無量此等三萬二千是眾所知識也有云菩薩即",
    "X19n0343_001:0157c11": "總標名三萬等是唱數眾所知識即歎德今明此",
    "X19n0343_001:0157c12": "句屬歎德也。",
    "X19n0343_001:0157c13": "言眾所知識者此有數意一者知菩薩內德為知",
    "X19n0343_001:0157c14": "識菩薩外形為識二者遠眾為知近眾為識如即",
    "X19n0343_001:0157c15": "時人近即見識遠即但知名而不識形也三者成",
    "X19n0343_001:0157c16": "論法門品云知為真諦識為世諦世諦淺為識真",
    "X19n0343_001:0157c17": "諦深為知菩薩具二諦智故云知識四者約六根",
    "X19n0343_001:0157c18": "而判六根不出見聞覺知眼見耳聞鼻舌身三根",
    "X19n0343_001:0158a01": "為覺意根為知也復有四句一知不識二識不知",
    "X19n0343_001:0158a02": "三亦知亦識四非知非識知而不識者如今人知",
    "X19n0343_001:0158a03": "有觀音彌勒有大德行而不識識而不知者自有",
    "X19n0343_001:0158a04": "識此菩薩而不知內之德行故大論云有人見佛",
    "X19n0343_001:0158a05": "只言是一好形沙門而已三者亦知識者知其內",
    "X19n0343_001:0158a06": "德識其外形也非知非識今時不取也又肇師釋",
    "X19n0343_001:0158a07": "云大士處世猶日昇天有目之徒誰不知識也問",
    "X19n0343_001:0158a08": "菩薩出世何故為眾所知識解云菩薩內有大悲",
    "X19n0343_001:0158a09": "外現一切身吐一切教欲度一切故大品云云何",
    "X19n0343_001:0158a10": "菩薩為大事故起所謂度一切眾生既度一切眾",
    "X19n0343_001:0158a11": "生一切眾生豈當不識又若顯識幽不識不得名",
    "X19n0343_001:0158a12": "眾知識以幽顯皆識故云眾識問菩薩既普為一",
    "X19n0343_001:0158a13": "切何故有不度者解云必由內因若無內因菩薩",
    "X19n0343_001:0158a14": "雖應終自無益猶如天雨枯木不受菩薩亦爾有",
    "X19n0343_001:0158a15": "因必感也。",
    "X19n0343_001:0158a16": "大智本行皆悉成就者上眾所知識顯其外德今",
    "X19n0343_001:0158a17": "大智本行列其內德亦得釋上何因為眾之所識",
    "X19n0343_001:0158a18": "良由有大智本行故為眾所知識若無內德行何",
    "X19n0343_001:0158a19": "得為人所知識者耶以十方三世諸佛平等之智",
    "X19n0343_001:0158a20": "故云大智所以法花云平等大慧為眾生說法也",
    "X19n0343_001:0158a21": "本行者菩薩此行為大智之本修於行得大智故",
    "X19n0343_001:0158a22": "云大智本行正是歎因行上句歎德此句美行上",
    "X19n0343_001:0158a23": "句標此句釋標釋德行兩雙也。",
    "X19n0343_001:0158a24": "諸佛威神建立者上句明修勝法此句辨值勝人",
    "X19n0343_001:0158b01": "亦上句明修勝因此句明值勝緣菩薩雖修因修",
    "X19n0343_001:0158b02": "須諸佛加護令其成就也加護有二種一者近二",
    "X19n0343_001:0158b03": "者遠言近者即如金剛藏等加其辯才令其說法",
    "X19n0343_001:0158b04": "言遠者從初發心終至成佛所有善根皆悉加護",
    "X19n0343_001:0158b05": "普令成就舉喻如魚母念子故成也問魚子從母",
    "X19n0343_001:0158b06": "腹生筋血相開可令得成菩薩不從佛腹生云何",
    "X19n0343_001:0158b07": "言加護得成就耶解云一家有本淨義佛與眾生",
    "X19n0343_001:0158b08": "其源是同故相關也二者就事亦相關由佛說教",
    "X19n0343_001:0158b09": "故有菩薩所以從佛口生從法化生也。",
    "X19n0343_001:0158b10": "為護法城者上句明佛菩薩緣此句明菩薩為佛",
    "X19n0343_001:0158b11": "緣上句明猶諸佛建加護故菩薩行成今菩薩行",
    "X19n0343_001:0158b12": "既成就還報佛恩為護法之城然此有二意竝得",
    "X19n0343_001:0158b13": "一以正法為城故經云正法寶城菩薩為護此法",
    "X19n0343_001:0158b14": "城故云為護法城二者為作也菩薩作法之城故",
    "X19n0343_001:0158b15": "世間言此人可為籬猨後意為正也然城有二一",
    "X19n0343_001:0158b16": "者防敵二安王菩薩法城亦爾一者防邪二者立",
    "X19n0343_001:0158b17": "正故云為法城也。",
    "X19n0343_001:0158b18": "受持正法者上為護法城歎菩薩外德今云受持",
    "X19n0343_001:0158b19": "正法歎菩薩內德亦是釋上句何由能護法城良",
    "X19n0343_001:0158b20": "由受持正法故也初領在心為受康不忘為持初",
    "X19n0343_001:0158b21": "受後持也。",
    "X19n0343_001:0158b22": "能師子吼者招提云此是歎九地菩薩何以知然",
    "X19n0343_001:0158b23": "引華嚴經云九地菩薩具四無礙墮法師位今云",
    "X19n0343_001:0158b24": "能師子吼故是九地今明不然初地菩薩亦能師",
    "X19n0343_001:0158c01": "子孔乃至十地亦能師子孔何止局在九地耶終",
    "X19n0343_001:0158c02": "是預無生忍菩薩無生忍菩薩無生忍即通也前",
    "X19n0343_001:0158c03": "受持正法歎內德今云能師子吼歎外德亦是釋",
    "X19n0343_001:0158c04": "上良由內受持正法故外能演說也師子吼具如",
    "X19n0343_001:0158c05": "大經及思益所辨也。",
    "X19n0343_001:0158c06": "名聞十方者上師子吼歎因名聞十方歎果亦由",
    "X19n0343_001:0158c07": "能師子吼故所以名聞十方也問前已云眾所知",
    "X19n0343_001:0158c08": "識竟今何故復云名聞十方耶解云前眾所知識",
    "X19n0343_001:0158c09": "即狹今名聞十方即廣何者前眾所知識但在一",
    "X19n0343_001:0158c10": "天下及四天下一世界等今聞十方無量世界故",
    "X19n0343_001:0158c11": "廣為是故前後為異。",
    "X19n0343_001:0158c12": "眾人不請友而安之者然大經云莫熾燃說莫非",
    "X19n0343_001:0158c13": "時說莫不請說今何故云不請說解云彼經歎請",
    "X19n0343_001:0158c14": "說此經歎不請說請不請各有所以不可一向非",
    "X19n0343_001:0158c15": "解今云不請說者肇云真友不待請如慈母之赴",
    "X19n0343_001:0158c16": "嬰兒慈母不待子請乳母方與乳今菩薩亦爾不",
    "X19n0343_001:0158c17": "俟眾生請說方說有所宜即而安之宜人天即人",
    "X19n0343_001:0158c18": "天安宜三乘即三乘安故友而安之也友者父慈",
    "X19n0343_001:0159a01": "子孝兄友弟悌又云同門曰朋同志曰友菩薩與",
    "X19n0343_001:0159a02": "眾生同志求佛道故稱友又菩薩前悟為兄後悟",
    "X19n0343_001:0159a03": "為弟不取年高下但論前悟後悟以判兄弟故云",
    "X19n0343_001:0159a04": "友而安之也。",
    "X19n0343_001:0159a05": "紹隆三寶能使不絕者上句明下有所齊此句明",
    "X19n0343_001:0159a06": "上有所興即興隆三寶使不斷絕也興隆三寶可",
    "X19n0343_001:0159a07": "有二一者因中興二者果地興言因興者即龍樹",
    "X19n0343_001:0159a08": "提婆之流破邪三寶顯正三寶破有得三寶弘無",
    "X19n0343_001:0159a09": "得三寶也果興者明菩薩習無得之觀不絕悟無",
    "X19n0343_001:0159a10": "生忍得成於佛今還此悟悟於未悟眾生不盡三",
    "X19n0343_001:0159a11": "寶不斷故云使不斷絕也。",
    "X19n0343_001:0159a12": "降伏魔怨制諸外道者前句歎顯正今句歎破邪",
    "X19n0343_001:0159a13": "明菩薩德過三界所以三界莫敵德過天魔魔無",
    "X19n0343_001:0159a14": "敵矣德過外道人無敵矣天人既其無敵四趣故",
    "X19n0343_001:0159a15": "自不論故云降伏魔怨制外道也然怖之以威稱",
    "X19n0343_001:0159a16": "降屈之以辨曰制也。",
    "X19n0343_001:0159a17": "悉以清淨永離蓋纏者上句歎菩薩永離天魔此",
    "X19n0343_001:0159a18": "句歎菩薩內無蓋纏也蓋即五蓋一切蓋纏即十",
    "X19n0343_001:0159a19": "纏無量纏菩薩竝離也。",
    "X19n0343_001:0159a20": "心常安住無礙解脫者上明永離蓋纏歎菩薩離",
    "X19n0343_001:0159a21": "此句明心常安住無礙解脫歎菩薩得然無礙解",
    "X19n0343_001:0159a22": "脫者釋不同數云無礙斷解脫證論云無礙伏解",
    "X19n0343_001:0159a23": "脫斷大品差別品云菩薩無礙道中行諸佛解脫",
    "X19n0343_001:0159a24": "道中行此就因果判就因自有無礙解脫前念為",
    "X19n0343_001:0159b01": "無礙後念名解脫今此中明竝非此釋只詺無礙",
    "X19n0343_001:0159b02": "為解脫即是不思議解脫故云無礙解脫。",
    "X19n0343_001:0159b03": "念定總持辯才不斷者此就四法為歎念是一句",
    "X19n0343_001:0159b04": "定是一句總持是一句辯才復是一句不斷通貫",
    "X19n0343_001:0159b05": "上四句以念不斷慧踰明定不斷心常一持不斷",
    "X19n0343_001:0159b06": "憶識強辯不斷化無礙也所以四句不斷者欲異",
    "X19n0343_001:0159b07": "凡殊聖凡即經胎便忘二乘無復更生菩薩經胎",
    "X19n0343_001:0159b08": "不忘歷劫踰明故云念定總持辯才不斷也。",
    "X19n0343_001:0159b09": "布施下歎菩薩二慧二慧多種此中權六度實為",
    "X19n0343_001:0159b10": "方便實方便為實方便故大品云慧方便明菩薩",
    "X19n0343_001:0159b11": "具慧方便行乃成行若無慧方便行不成行若無",
    "X19n0343_001:0159b12": "六事即墮空見若有六事即成有見故須方便慧",
    "X19n0343_001:0159b13": "也今此中亦然六度無方便亦不具足方便無六",
    "X19n0343_001:0159b14": "度亦不具足今具此二事故云無不具足。",
    "X19n0343_001:0159b15": "逮無所得不起法忍者逮之言及無所得還是無",
    "X19n0343_001:0159b16": "所受如大品所明也不起法忍者還是無生法忍",
    "X19n0343_001:0159b17": "然釋此不同三大法師八地真俗竝觀名曰無生",
    "X19n0343_001:0159b18": "今明不然七地即真無生大品云七地等定慧地",
    "X19n0343_001:0159b19": "又且七地是阿鞞位即是無生不退又抑阿羅漢",
    "X19n0343_001:0159b20": "經云有三種事無生是七地菩薩事般舟是八地",
    "X19n0343_001:0159b21": "事首楞嚴是九地事問若爾大論何故云初地得",
    "X19n0343_001:0159b22": "無生解云有二種初地無生七地無生亦初地不",
    "X19n0343_001:0159b23": "退七地不退也。",
    "X19n0343_001:0159b24": "已能隨順轉不退輪者上逮無所得不起法忍即",
    "X19n0343_001:0159c01": "歎菩薩自行今轉不退輪即歎菩薩化他亦上歎",
    "X19n0343_001:0159c02": "菩薩如說而行此句歎菩薩如行而說也隨順者",
    "X19n0343_001:0159c03": "可有三義一者隨順眾生眾生根性不同欲樂非",
    "X19n0343_001:0159c04": "一故菩薩隨順而為說法二者隨順諸佛不違如",
    "X19n0343_001:0159c05": "來之意前即下隨眾生此即上順諸佛也三者隨",
    "X19n0343_001:0159c06": "順實相故云隨順也又唯佛真轉菩薩順佛而轉",
    "X19n0343_001:0159c07": "也不退者有三謂位行念此三竝不退故云不退",
    "X19n0343_001:0159c08": "問何者為輪云何言轉耶數有二師故彼文云牟",
    "X19n0343_001:0159c09": "尼說見道疾故名法輪或復說八支轉至於他心",
    "X19n0343_001:0159c10": "上半即薩衛下半即瞿沙此之二釋同是見諦而",
    "X19n0343_001:0159c11": "自他為異今明不然但以無生忍為轉自得無生",
    "X19n0343_001:0159c12": "為自轉復以無生轉與他名他轉悟有自悟他悟",
    "X19n0343_001:0159c13": "故轉有自轉他轉也問用何為能轉解云以二慧",
    "X19n0343_001:0159c14": "為能轉用二慧手轉於此輪也關中云流演負通",
    "X19n0343_001:0159c15": "不的繫於一人稱之為輪自此於彼名之為轉此",
    "X19n0343_001:0159c16": "句與上相成上不起法忍即自悟今轉不退轉即",
    "X19n0343_001:0159c17": "他悟也。",
    "X19n0343_001:0159c18": "善解法相知眾生根者此句亦得釋上句何由能",
    "X19n0343_001:0160a01": "轉法輪良由善解法相知眾生根故能轉法輪又",
    "X19n0343_001:0160a02": "上轉不退輪即是知一相門此句知眾生根即知",
    "X19n0343_001:0160a03": "種種相門上句是知一相門者只是一無生令眾",
    "X19n0343_001:0160a04": "生修一無生故是一相門此句歎知種種法知種",
    "X19n0343_001:0160a05": "種根性欲樂而為說法故是種種相門所以大品",
    "X19n0343_001:0160a06": "金剛品云知一相門知種種相門然一相門即道",
    "X19n0343_001:0160a07": "慧知種種相門即道種慧也。",
    "X19n0343_001:0160a08": "蓋諸大眾得無所畏者蓋有二種一者覆蓋二者",
    "X19n0343_001:0160a09": "映蓋言覆蓋者明菩薩以大慈悲覆蓋大眾言映",
    "X19n0343_001:0160a10": "蓋者菩薩以智慧威德映弊大眾故得無所畏亦",
    "X19n0343_001:0160a11": "得釋前菩薩何由蓋諸大眾由得無所畏故蓋諸",
    "X19n0343_001:0160a12": "大眾也無畏即四無畏如經論所辨(云云)問菩薩亦",
    "X19n0343_001:0160a13": "四無畏佛亦四無畏菩薩四無礙智佛亦四無礙",
    "X19n0343_001:0160a14": "智此為齊不解云通齊而不齊者法門多種那可",
    "X19n0343_001:0160a15": "一例又請何所以解云佛無畏中有一切智無畏",
    "X19n0343_001:0160a16": "此是果地菩薩是因中所以無有若是四無礙即",
    "X19n0343_001:0160a17": "通故不齊也。",
    "X19n0343_001:0160a18": "功德智慧以修其心者就福慧門歎關中云心以",
    "X19n0343_001:0160a19": "智德為嚴形以相好為餝嚴心可以進道餝形可",
    "X19n0343_001:0160a20": "以靡俗斯即三嚴具足也。",
    "X19n0343_001:0160a21": "捨諸世間所有餝好者有二意一者明菩薩自有",
    "X19n0343_001:0160a22": "相好嚴身不須世餝故捨二者釋疑菩薩既相好",
    "X19n0343_001:0160a23": "嚴身人謂菩薩愛著此身故今釋云菩薩嚴身者",
    "X19n0343_001:0160a24": "為化世人所以嚴身菩薩心已捨於事故云捨也",
    "X19n0343_001:0160b01": "名稱高遠者此復是一句歎然至此凡三過歎竝",
    "X19n0343_001:0160b02": "有何異解云前眾所知識者即一天下識知菩薩",
    "X19n0343_001:0160b03": "說名聞十方即是歎菩薩名遠今云須彌歎菩薩",
    "X19n0343_001:0160b04": "譽高然自遠而不高高而不遠今菩薩遠徹十方",
    "X19n0343_001:0160b05": "高至有頂也。",
    "X19n0343_001:0160b06": "深信堅固者然此中歎無生法忍菩薩云何乃歎",
    "X19n0343_001:0160b07": "信信乃是菩薩初基云何復歎於此事耶解云信",
    "X19n0343_001:0160b08": "有二種一初信二後信舉喻好醫藥初上信好後",
    "X19n0343_001:0160b09": "治病差方信定是好醫今菩薩得無生後方深信",
    "X19n0343_001:0160b10": "也無生之信不可阻壞猶若金剛故作斯歎也。",
    "X19n0343_001:0160b11": "法寶普照而雨甘露者大海出寶即如意珠從大",
    "X19n0343_001:0160b12": "海出放光普照雨甘露雨菩薩亦爾從佛智慧海",
    "X19n0343_001:0160b13": "出放智慧光雨正法雨優婆塞經云捨身施物後",
    "X19n0343_001:0160b14": "得如意珠報也。",
    "X19n0343_001:0160b15": "於眾言音下歎菩薩口業上歎心心第一次歎身",
    "X19n0343_001:0160b16": "身第一今歎口口第一三業皆第一賢愚中有八",
    "X19n0343_001:0160b17": "種聲唯有梵聲第一今菩薩即梵音第一也。",
    "X19n0343_001:0160b18": "深入緣起斷諸邪見者他云此歎八地菩薩數於",
    "X19n0343_001:0160b19": "色塵眾生為若干塵所成世界為若干塵所成今",
    "X19n0343_001:0160b20": "謂不然地經別有其義今言深入緣起者明菩薩",
    "X19n0343_001:0160b21": "深達因緣滅諸邪見故中論云能說是因緣善滅",
    "X19n0343_001:0160b22": "諸戲論今亦爾便入緣起即能說因緣斷諸邪見",
    "X19n0343_001:0160b23": "即滅諸戲論也。",
    "X19n0343_001:0160b24": "有無二邊無復餘習者明菩薩了達因緣非但正",
    "X19n0343_001:0160c01": "使無遺亦乃習氣皆盡故中論云因緣所生法我",
    "X19n0343_001:0160c02": "說即是空亦為是假名亦是中道義以因緣即中",
    "X19n0343_001:0160c03": "道故離二邊二邊正使既盡所以習氣亦淨也。",
    "X19n0343_001:0160c04": "演法無畏猶師子吼者上句由菩薩了達因緣之",
    "X19n0343_001:0160c05": "法離於結習也問前已云得無所畏竟今何故復",
    "X19n0343_001:0160c06": "云無畏耶解云上無畏通今無畏別上云一切無",
    "X19n0343_001:0160c07": "畏故通今但云演法無畏故別何者以菩薩悟無",
    "X19n0343_001:0160c08": "所得還演無所得故云無畏所以大經云有所得",
    "X19n0343_001:0160c09": "者無四無礙無所得者有四無礙亦有得者無四",
    "X19n0343_001:0160c10": "畏無得者有四無畏問上已明能師子吼竟何故",
    "X19n0343_001:0160c11": "猶師子吼耶解上明菩薩自無畏如師子今明令",
    "X19n0343_001:0160c12": "他畏如師子也。",
    "X19n0343_001:0160c13": "其所講說乃如雷震者明菩薩智慧如震說嚮若",
    "X19n0343_001:0160c14": "雷凡夫人有慧無辯有辯無慧今菩薩內有智慧",
    "X19n0343_001:0160c15": "外足辯才故說如雷。",
    "X19n0343_001:0160c16": "無有量已過量者三界內分段為有量菩薩以法",
    "X19n0343_001:0160c17": "身為身過三界內生死故云無量過量也。",
    "X19n0343_001:0160c18": "習眾法寶如海導師譬歎可知也肇師云導眾生",
    "X19n0343_001:0161a01": "入大乘海採眾法寶使必獲無難猶海師導商人",
    "X19n0343_001:0161a02": "必獲夜光了達諸法深玅之義者歎菩薩二慧了",
    "X19n0343_001:0161a03": "達諸法深玅之義歎實慧善知眾生往來即歎方",
    "X19n0343_001:0161a04": "便慧問上已云善解法相竟何故復云了達諸法",
    "X19n0343_001:0161a05": "深玅義耶解云上善解法相無差別差別義世諦",
    "X19n0343_001:0161a06": "今云了達深玅之義即差別無差別真諦也又上",
    "X19n0343_001:0161a07": "已知眾生根竟今何故復云善知眾生往來所趣",
    "X19n0343_001:0161a08": "耶解云知眾生根此即略今善知即廣上直云眾",
    "X19n0343_001:0161a09": "生根故略今云善知眾生三世身心因果故廣何",
    "X19n0343_001:0161a10": "以知然往即過去來即未來所行即現在所行即",
    "X19n0343_001:0161a11": "因所趣即果也近無等等者前齊菩薩歎此中鄰",
    "X19n0343_001:0161a12": "佛歎近無等等者前佛為無等後佛等前佛故云",
    "X19n0343_001:0161a13": "無等等佛若無等等菩薩鄰佛故名之為近又實",
    "X19n0343_001:0161a14": "相無等唯佛能盡故云無等等菩薩鄰此故云近",
    "X19n0343_001:0161a15": "無等等也佛自在慧者出無等等之位佛有自在",
    "X19n0343_001:0161a16": "之慧力無畏等菩薩竝皆鄰之也。",
    "X19n0343_001:0161a17": "關閇一切諸惡趣門者此復是一歎明法身無生",
    "X19n0343_001:0161a18": "無不生以無故惡趣門閇無不生故而生五道以",
    "X19n0343_001:0161a19": "現身也為大醫王下釋而生五道以現身菩薩何",
    "X19n0343_001:0161a20": "意生五道以現身由為作大醫王故現生五道也",
    "X19n0343_001:0161a21": "善療眾病等者釋醫王醫王語通有能治病有不",
    "X19n0343_001:0161a22": "能治病若不能善療眾病雖醫不名為王(云云)是故",
    "X19n0343_001:0161a23": "重正善療眾病應病與藥即得消藥也。",
    "X19n0343_001:0161a24": "無量功德皆成就者上來歷別歎此下總結此有",
    "X19n0343_001:0161b01": "二句今第一歎依正二果亦自行化他無量功德",
    "X19n0343_001:0161b02": "成就即歎正果無量佛土皆嚴淨即歎依果亦無",
    "X19n0343_001:0161b03": "量德歎自行無量佛土淨歎化他菩薩何故淨土",
    "X19n0343_001:0161b04": "為化他故所以土淨故文云菩薩成佛時眾生來",
    "X19n0343_001:0161b05": "生其國。",
    "X19n0343_001:0161b06": "其見聞者無不蒙益者第二歎感應兩益其見聞",
    "X19n0343_001:0161b07": "無不蒙益即歎感益諸有所作亦不唐捐歎應益",
    "X19n0343_001:0161b08": "言前歎感益者見即見菩薩形聞即聞菩薩教見",
    "X19n0343_001:0161b09": "形生福聞教長慧福慧兩益故云無不蒙益言歎",
    "X19n0343_001:0161b10": "應者諸有所作竝為利緣諸有所作悉不唐捐唐",
    "X19n0343_001:0161b11": "言徒捐言棄動無非時無有徒勞之弊也。",
    "X19n0343_001:0161b12": "如是一切功德下第三總歡如文。",
    "X19n0343_001:0161b13": "其名曰等觀菩薩不等觀菩薩等不等觀菩薩定自",
    "X19n0343_001:0161b14": "在王菩薩法自在王菩薩法相菩薩光相菩薩光嚴",
    "X19n0343_001:0161b15": "菩薩大嚴菩薩寶積菩薩辯積菩薩寶手菩薩寶印",
    "X19n0343_001:0161b16": "手菩薩常舉手菩薩常下手菩薩常慘菩薩喜根菩",
    "X19n0343_001:0161b17": "薩喜王菩薩辯音菩薩虗空藏菩薩執寶炬菩薩寶",
    "X19n0343_001:0161b18": "勇菩薩寶見菩薩帝網菩薩明網菩薩無緣觀菩薩",
    "X19n0343_001:0161b19": "慧積菩薩寶勝菩薩天王菩薩壞魔菩薩電德菩薩",
    "X19n0343_001:0161b20": "自在王菩薩功德相嚴菩薩師子吼菩薩雷音菩薩",
    "X19n0343_001:0161b21": "山相擊音菩薩香象菩薩白香象菩薩常精進菩薩",
    "X19n0343_001:0161b22": "不休息菩薩玅生菩薩華嚴菩薩觀世音菩薩得大",
    "X19n0343_001:0161b23": "勢菩薩梵網菩薩寶杖菩薩無勝菩薩嚴土菩薩金",
    "X19n0343_001:0161b24": "髻菩薩珠髻菩薩彌勒菩薩文殊師利法王子菩薩。",
    "X19n0343_001:0161c01": "如是三萬二千人。",
    "X19n0343_001:0161c02": "其名曰等觀下第四列名然此中列五十二菩薩",
    "X19n0343_001:0161c03": "攝一切菩薩盡何者有深有淺有此土有他方有",
    "X19n0343_001:0161c04": "道有俗有已成佛有當成佛如是攝皆盡在文可",
    "X19n0343_001:0161c05": "尋言等觀者即不二觀方便實為名不等觀即是",
    "X19n0343_001:0161c06": "二觀實方便為名此二章舉耳既有不二即有二",
    "X19n0343_001:0161c07": "既有二即有不二因緣度之(云云)等不等者具二不",
    "X19n0343_001:0161c08": "二兩慧具足斯亦不異前有一即有二也定自在",
    "X19n0343_001:0161c09": "者於諸定中勝故云定自在王餘如文。",
    "X19n0343_001:0161c10": "如是等即第五總結眾也。",
    "X19n0343_001:0161c11": "復有萬梵天王尸棄等從餘四天下來詣佛所而為",
    "X19n0343_001:0161c12": "聽法。復有萬二千天帝亦從餘四天下來在會坐。",
    "X19n0343_001:0161c13": "并餘大威力諸天龍神夜叉乾闥婆阿脩羅迦樓羅",
    "X19n0343_001:0161c14": "緊那羅摩睺羅伽等悉來會坐。諸比丘比丘尼優",
    "X19n0343_001:0161c15": "婆塞優婆夷俱來會坐。",
    "X19n0343_001:0161c16": "復有萬梵下第三列凡夫眾就文為二初列幽眾",
    "X19n0343_001:0161c17": "次列顯眾若作天眾人眾即局若作幽顯則廣今",
    "X19n0343_001:0161c18": "用第一列幽第二列顯就列幽為二第一別列兩",
    "X19n0343_001:0161c19": "界二天第二總列一切是鬼神今初列欲色二天",
    "X19n0343_001:0161c20": "初即色界初天即攝色界復次列欲界初天主即",
    "X19n0343_001:0161c21": "攝欲界復所以的列此二天者有二義一者梵王",
    "X19n0343_001:0161c22": "請轉法輪主天帝即佛檀越故別列二者梵王得",
    "X19n0343_001:0161c23": "阿那含果天主得須陀洹果故別列也并餘大威",
    "X19n0343_001:0161c24": "力下第二總列一切鬼神諸比丘下第二列顯眾",
    "X19n0343_001:0162a01": "如文。",
    "X19n0343_001:0162a02": "彼時佛與無量百千之眾恭敬圍繞而為說法譬如",
    "X19n0343_001:0162a03": "須彌山王顯於大海安處眾寶師子之座蔽於一切",
    "X19n0343_001:0162a04": "諸來大眾。",
    "X19n0343_001:0162a05": "彼時佛與下列眾中本開為二第一列眾第二結",
    "X19n0343_001:0162a06": "眾今即第二眾彼時佛與大眾而為說法此句難",
    "X19n0343_001:0162a07": "解見作兩問一者問云既云維摩經應云維摩為",
    "X19n0343_001:0162a08": "說既云佛說名佛經二者問云而為說法說何物",
    "X19n0343_001:0162a09": "法解前問應名佛經者有二義不得名佛經一者",
    "X19n0343_001:0162a10": "維摩說多如來說少二者兩人相鑒居士知佛心",
    "X19n0343_001:0162a11": "佛知居士心故如來為居士集眾為顯不思議之",
    "X19n0343_001:0162a12": "漸大眾宜聞居士不思議之法得悟故名居士說",
    "X19n0343_001:0162a13": "也說何物法者此似法華法華前說無量義經論",
    "X19n0343_001:0162a14": "無量義經此中亦爾從來云說普集經未見其文",
    "X19n0343_001:0162a15": "不知明何物事也。",
    "X19n0343_001:0162a16": "○爾時毗耶離下即第二別序從來就此中分於",
    "X19n0343_001:0162a17": "三序一緣起序二述德序三顯德序言緣起者淨",
    "X19n0343_001:0162a18": "名與五百長者為護法城等侶每問道參玄無不",
    "X19n0343_001:0162a19": "同集今五百皆來淨名不至故知有疾此即為問",
    "X19n0343_001:0162a20": "疾之緣起也次述德者淨名既有疾未知此疾為",
    "X19n0343_001:0162a21": "是業報為是橫遭故有第二方便一品述淨名之",
    "X19n0343_001:0162a22": "德明此疾非業報非橫遭乃是方便疾耳次云顯",
    "X19n0343_001:0162a23": "德序者居士方便現疾如來命問疾人五百聲聞",
    "X19n0343_001:0162a24": "八千菩薩皆陳不堪顯淨名之德故云顯德序作",
    "X19n0343_001:0162b01": "此亦好但序是傍若用此為序即失正意故不應",
    "X19n0343_001:0162b02": "用今明上來是通序從此下訖偈為別從問淨土",
    "X19n0343_001:0162b03": "因果即屬正經所以前是通序此去是別序者前",
    "X19n0343_001:0162b04": "六事眾經皆有故是通言別者或天雨四華地六",
    "X19n0343_001:0162b05": "種動或父母送書寶積獻蓋今此寶積獻蓋眾經",
    "X19n0343_001:0162b06": "不同故云別序古云此為發起修多羅序前之六",
    "X19n0343_001:0162b07": "事證信說經之時不以此為開經序今正因此事",
    "X19n0343_001:0162b08": "以開淨土法門故云開經序就此為三第一奉蓋",
    "X19n0343_001:0162b09": "第二如來受第三偈歎今即第一。",
    "X19n0343_001:0162b10": "爾時毗耶離城有長者子名曰寶積與五百長者子",
    "X19n0343_001:0162b11": "俱持七寶蓋來詣佛所頭面禮足各以其蓋共供養",
    "X19n0343_001:0162b12": "佛。",
    "X19n0343_001:0162b13": "問長者近在此城住云何後至耶解云此事同大",
    "X19n0343_001:0162b14": "經純陀純陀知時故後至今此長者知時亦後至",
    "X19n0343_001:0162b15": "也問長者持蓋來為業心奉佛為不爾耶解云二",
    "X19n0343_001:0162b16": "義一者諸長者悉是貴族行時皆持七寶蓋而行",
    "X19n0343_001:0162b17": "既至佛所即以奉佛二者此諸長者是如來同行",
    "X19n0343_001:0162b18": "必知因此開發不思議之宗故以其蓋奉佛也。",
    "X19n0343_001:0162b19": "佛之威神令諸寶蓋合成一蓋徧覆三千大千世界",
    "X19n0343_001:0162b20": "而此世界廣長之相悉於中現又此三千大千世界",
    "X19n0343_001:0162b21": "諸須彌山雪山目真鄰陀山摩訶目真鄰陀山香山",
    "X19n0343_001:0162b22": "寶山金山黑山鐵圍山大鐵圍山大海江河川流泉",
    "X19n0343_001:0162b23": "源及日月星辰天宮龍宮諸尊神宮悉現於寶蓋中",
    "X19n0343_001:0162b24": "又十方諸佛諸佛說法亦現於寶蓋中。",
    "X19n0343_001:0162c01": "佛以威神下第二如來受蓋為二初合蓋次現土",
    "X19n0343_001:0162c02": "今即合蓋所以合蓋者有數義一者所表明蓋雖",
    "X19n0343_001:0162c03": "殊合成一蓋表五百長者雖復不同皆悟無生道",
    "X19n0343_001:0162c04": "二者諸長者雖不同同得法身故也三者欲於蓋",
    "X19n0343_001:0162c05": "中現不思議事令眾見如此權變悉皆得道故也",
    "X19n0343_001:0162c06": "又所以合蓋者將說不思議之法故前現不思議",
    "X19n0343_001:0162c07": "之瑞此即是淨土即不思議何者蓋遍覆三千而",
    "X19n0343_001:0162c08": "不大世界在蓋中而不小即是不思議也如來唘",
    "X19n0343_001:0162c09": "於前淨名來於後也文中有二初現一世界次現",
    "X19n0343_001:0162c10": "十方世界從狹至廣也。",
    "X19n0343_001:0162c11": "爾時一切大眾覩佛神力歎未曾有合掌禮佛瞻仰",
    "X19n0343_001:0162c12": "尊顏目不暫捨。",
    "X19n0343_001:0162c13": "爾時一切大眾下第三說偈稱歎為二第一大眾",
    "X19n0343_001:0162c14": "歡喜稱歎第二寶積說偈別歎今即初如文。",
    "X19n0343_001:0162c15": "長者子寶積即於佛前以偈頌曰目淨修廣如青蓮",
    "X19n0343_001:0162c16": "心淨已度諸禪定久積淨業稱無量導眾以寂故稽",
    "X19n0343_001:0162c17": "首。",
    "X19n0343_001:0162c18": "長者寶積下第二寶積說偈別歎此之二歎不同",
    "X19n0343_001:0163a01": "上內心歎今說偈口歎前意業今口業也就初為",
    "X19n0343_001:0163a02": "二初經家生起次正說偈歎就偈中為五第一歎",
    "X19n0343_001:0163a03": "本第二歎迹第三重歎本第四重歎迹第五總結",
    "X19n0343_001:0163a04": "歎就本迹義無量舍那為本釋迦為迹此釋迦舍",
    "X19n0343_001:0163a05": "那臺葉相開判本迹也今即第一有兩行四句只",
    "X19n0343_001:0163a06": "是一偈何者莫問四言五言七言終取四句為一",
    "X19n0343_001:0163a07": "偈也就初行兩句為二上句歎形下句歎心亦上",
    "X19n0343_001:0163a08": "句歎外德下句歎內德上句歎外形有法說有譬",
    "X19n0343_001:0163a09": "說目淨修廣即法說歎問身有四支百體何故的",
    "X19n0343_001:0163a10": "歎目不難餘耶解云有無量義今略而釋之所以",
    "X19n0343_001:0163a11": "的歎目者寶積瞻顏而歎故偏美其目又相書云",
    "X19n0343_001:0163a12": "七尺之身不如一尺之面一尺之面不如一寸之",
    "X19n0343_001:0163a13": "眼也復次佛以慈眼等視一切眾生重其等故歎",
    "X19n0343_001:0163a14": "之也如青蓮者即譬說歎然陸生須夢為勝水生",
    "X19n0343_001:0163a15": "青蓮為最故借青蓮以喻如來之眼青而且白有",
    "X19n0343_001:0163a16": "大人之相心淨已度諸禪定者即歎如來內德歎",
    "X19n0343_001:0163a17": "禪定者由禪定所以有不思議之事故先歎定也",
    "X19n0343_001:0163a18": "言度禪定者禪定大海二乘凡夫不能盡底唯如",
    "X19n0343_001:0163a19": "來能極故稱曰度此取其了達究竟為度也關中",
    "X19n0343_001:0163a20": "云目為一身之最心為眾德之本是故歎目美心",
    "X19n0343_001:0163a21": "也久積淨業稱無量者前來歎果竟今即是歎因",
    "X19n0343_001:0163a22": "何由得上內外之德良由久積無量淨業故致之",
    "X19n0343_001:0163a23": "然也所以一家云不生不滅因得不斷不常果又",
    "X19n0343_001:0163a24": "上歎德今歎名故序云淨德內充嘉聲外滿也言",
    "X19n0343_001:0163b01": "稱無量者如大論云無有得名如佛者故云稱無",
    "X19n0343_001:0163b02": "量也道眾生寂故者前來歎自行今即是歎化他",
    "X19n0343_001:0163b03": "道眾以寂者示道眾生微玅寂滅之法故云道眾",
    "X19n0343_001:0163b04": "已寂故稽首者此即一周歎竟何者良由如來有",
    "X19n0343_001:0163b05": "此名德自行化他故所以屈膝頂禮又上來口業",
    "X19n0343_001:0163b06": "歎今身業歎上口歎今身敬敬歎具足也。",
    "X19n0343_001:0163b07": "既見大聖以神變普現十方無量土其中諸佛演說",
    "X19n0343_001:0163b08": "法於是一切悉見聞。",
    "X19n0343_001:0163b09": "既見大聖已神變者第二歎迹有兩行既見者見",
    "X19n0343_001:0163b10": "上現土神變之事大聖者三乘中上故云大聖神",
    "X19n0343_001:0163b11": "變者見現土見土中佛又見說法即見依正二果",
    "X19n0343_001:0163b12": "如文於是一切悉見聞者即見佛等事聞即聞說",
    "X19n0343_001:0163b13": "法也。",
    "X19n0343_001:0163b14": "法王法力超羣生常以法財施一切能善分別諸法",
    "X19n0343_001:0163b15": "相於第一義而不動已於諸法得自在是故稽首此",
    "X19n0343_001:0163b16": "法王說法不有亦不無以因緣故諸法生無我無造",
    "X19n0343_001:0163b17": "無受者善惡之業亦不亡始在佛樹力降魔得甘露",
    "X19n0343_001:0163b18": "滅覺道成已無心意無受行而悉摧伏諸外道三轉",
    "X19n0343_001:0163b19": "法輪於大千其輪本來常清淨天人得道此為證三",
    "X19n0343_001:0163b20": "寶於是現世間以斯玅法濟羣生一受不退常寂然",
    "X19n0343_001:0163b21": "度老病死大醫王當禮法海德無邊毀譽不動如須",
    "X19n0343_001:0163b22": "彌於善不善等以慈心行平等如虗空孰聞人寶不",
    "X19n0343_001:0163b23": "敬承。",
    "X19n0343_001:0163b24": "法王下第三廣歎本德無量略歎不盡故今重廣",
    "X19n0343_001:0163c01": "歎也此中有數種歎今作法王歎故關中釋云如",
    "X19n0343_001:0163c02": "俗王以俗力勝民故風被一國法王以法力超眾",
    "X19n0343_001:0163c03": "故道濟無量也能善分別諸法相於第一義而不",
    "X19n0343_001:0163c04": "動者巧分別一切法而不動第一義如大品善吉",
    "X19n0343_001:0163c05": "問諸天子汝不解那諸天子答不解善吉云我無",
    "X19n0343_001:0163c06": "所說說而無說今亦爾分別而無分別故云不動",
    "X19n0343_001:0163c07": "等覺而建立諸法也無我無造無受者善惡業不",
    "X19n0343_001:0163c08": "亡者由來云無我無外道耶我善惡不亡不無佛",
    "X19n0343_001:0163c09": "正法今謂不然若無外道人即無外道法既有佛",
    "X19n0343_001:0163c10": "法法亦有佛法人何得以無外道人對有佛法法",
    "X19n0343_001:0163c11": "耶今時作數意釋之極精何者一家有法長人短",
    "X19n0343_001:0163c12": "四句今此中正是法長人短一句言法長人短者",
    "X19n0343_001:0163c13": "明法通生死佛地故法長生死無人唯佛地有人",
    "X19n0343_001:0163c14": "故人短問既無生死人亦生死法也解云明釋迦",
    "X19n0343_001:0163c15": "出此土偏迮人病故作此說也二者欲破斷常二",
    "X19n0343_001:0163c16": "見無我無作無受便謂無復因果故明雖無人而",
    "X19n0343_001:0163c17": "善惡不忘無人即破常有業即破斷今悟不常不",
    "X19n0343_001:0163c18": "斷也始在下歎一化始終方便前歎上歎大乘今",
    "X19n0343_001:0163c19": "具歎始終也三轉法輪者即示勸證即十二法輪",
    "X19n0343_001:0163c20": "廣如法華釋也彭城云示生聞慧勸生思慧證生",
    "X19n0343_001:0163c21": "修慧也其輪本來常清淨者數論聞此言不知是",
    "X19n0343_001:0163c22": "何成論云三輪即世諦本淨即真諦師云此是兩",
    "X19n0343_001:0163c23": "證義聞有即安世諦中聞無即置真諦中今明不",
    "X19n0343_001:0163c24": "然只轉而清淨清淨而轉豈開二諦之理耶毀轝",
    "X19n0343_001:0164a01": "不動如須彌者然釋迦具遭八風而不傾動具如",
    "X19n0343_001:0164a02": "大論中辨故關中云裁手不戚捧足不欣善惡自",
    "X19n0343_001:0164a03": "彼慈覆無二也孰聞人寶者在天為天寶在人為",
    "X19n0343_001:0164a04": "人寶故云人寶也。",
    "X19n0343_001:0164a05": "今奉世尊此微蓋於中現我三千界諸天龍神所居",
    "X19n0343_001:0164a06": "宮乾闥婆等及夜叉悉見世間諸所有十力哀現是",
    "X19n0343_001:0164a07": "化變眾覩希有皆歎佛今我稽首三界尊。大聖法",
    "X19n0343_001:0164a08": "王眾所歸淨心觀佛靡不欣各見世尊在其前斯則",
    "X19n0343_001:0164a09": "神力不共法。佛以一音演說法眾生隨類各得解",
    "X19n0343_001:0164a10": "皆謂世尊同其語斯則神力不共法。佛以一音演",
    "X19n0343_001:0164a11": "說法眾生各各隨所解普得受行獲其利斯則神力",
    "X19n0343_001:0164a12": "不共法。佛以一音演說法或有恐畏或歡喜或生",
    "X19n0343_001:0164a13": "厭離或斷疑斯則神力不共法。",
    "X19n0343_001:0164a14": "今奉世尊此微蓋第四重歎迹為二初報恩歎既",
    "X19n0343_001:0164a15": "云稽首故是報恩也文中具歎三密今即第一歎",
    "X19n0343_001:0164a16": "身密一身一切皆見在前此有二釋一云只是一",
    "X19n0343_001:0164a17": "佛一切皆見是人但各見在前二者只是一佛隨",
    "X19n0343_001:0164a18": "類各見人即見人天即見天不共者不與二乘等",
    "X19n0343_001:0164a19": "共佛以一音下第二歎口密為三第一歎一音說",
    "X19n0343_001:0164a20": "法各謂同音第二歎一音說法隨所解第三一音",
    "X19n0343_001:0164a21": "說法欣畏兼生今即第一一音者有解云一法身",
    "X19n0343_001:0164a22": "音地論云一員音此音無所不出故云各解今明",
    "X19n0343_001:0164a23": "如身一天竺身各見亦一天竺音眾生各有所解",
    "X19n0343_001:0164a24": "餘如文。",
    "X19n0343_001:0164b01": "稽首十力大精進稽首已得無所畏稽首住於不共",
    "X19n0343_001:0164b02": "法稽首一切大導師稽首能斷眾結縛稽首已到於",
    "X19n0343_001:0164b03": "彼岸稽首能度諸世間稽首永離生死道悉知眾生",
    "X19n0343_001:0164b04": "來去相善於諸法得解脫不著世間如蓮華常善入",
    "X19n0343_001:0164b05": "於空寂行達諸法相無罣礙稽首如空無所依。",
    "X19n0343_001:0164b06": "稽首十力下第五歎上雖四歎不盡故今結難也。",
    "X19n0343_001:0164b07": "○爾時長者下一經大髮初序說竟今即第二正",
    "X19n0343_001:0164b08": "說然此中雖有二處四會不同[紡万+死]其大歸不出二",
    "X19n0343_001:0164b09": "種之行故大智論云菩薩行雖無量不出二事一",
    "X19n0343_001:0164b10": "者淨佛國土二者成就眾生為是義故明斯二種",
    "X19n0343_001:0164b11": "何處文是佛國品即淨土行從方便去竝屬成就",
    "X19n0343_001:0164b12": "眾生此之二行行中之要故發初即明此二行次",
    "X19n0343_001:0164b13": "意有二種初會後會即是佛說中間二會是淨名",
    "X19n0343_001:0164b14": "說即是道俗因果等法門然未曾道俗因道俗因",
    "X19n0343_001:0164b15": "果方便也問方便品及問疾等可是淨名說難聲",
    "X19n0343_001:0164b16": "聞詰菩薩云何是淨名說耶解云亦是菩薩說何",
    "X19n0343_001:0164b17": "者此等聲聞菩薩皆陳菩薩前說即陳菩薩說故",
    "X19n0343_001:0164b18": "知是菩薩說方便文殊問等品是菩薩今說弟子",
    "X19n0343_001:0164b19": "菩薩品是菩薩古說菩薩既有二說如來亦有二",
    "X19n0343_001:0164b20": "說初四眾圍繞而說法即已說為長者說淨土即",
    "X19n0343_001:0164b21": "今說而不明未來者未來不相閞也。",
    "X19n0343_001:0164b22": "爾時長者子寶積說此偈已白佛言世尊是五百長",
    "X19n0343_001:0164b23": "者子皆已發阿耨多羅三藐三菩提心願聞得佛國",
    "X19n0343_001:0164b24": "土清淨唯願世尊說諸菩薩淨土之行。",
    "X19n0343_001:0164c01": "四會之中今即是菴園初集為四一問因果二誡",
    "X19n0343_001:0164c02": "許三受旨四廣釋今即第一寶積問有二初問果",
    "X19n0343_001:0164c03": "次問因然此問有舊有新言舊者此諸長者皆已",
    "X19n0343_001:0164c04": "發菩提心未解修菩薩行如善財見諸智識皆云",
    "X19n0343_001:0164c05": "前已發菩提心未知修菩薩行今寶積亦爾也言",
    "X19n0343_001:0164c06": "新問者從上獻蓋生寶積獻蓋如來現土既見淨",
    "X19n0343_001:0164c07": "土是故致問也願聞得佛土清淨者即是問果願",
    "X19n0343_001:0164c08": "說菩薩淨土之行者問因此即帶請問也。",
    "X19n0343_001:0164c09": "佛言善哉寶積乃能為諸菩薩問於如來淨土之行",
    "X19n0343_001:0164c10": "諦聽諦聽善思念之當為汝說。",
    "X19n0343_001:0164c11": "佛言善哉下第二歎問誡聽許說。",
    "X19n0343_001:0164c12": "於是寶積及五百長者子受教而聽。",
    "X19n0343_001:0164c13": "於是寶積及五百長者下第三寶積受旨而聽如",
    "X19n0343_001:0164c14": "文。",
    "X19n0343_001:0164c15": "佛言寶積眾生之類是菩薩佛土所以者何菩薩隨",
    "X19n0343_001:0164c16": "所化眾生而取佛土隨所調伏眾生而取佛土隨諸",
    "X19n0343_001:0164c17": "眾生應以何國入佛智慧而取佛土隨諸眾生應以",
    "X19n0343_001:0164c18": "何國起菩薩根而取佛土所以者何菩薩取於淨國",
    "X19n0343_001:0165a01": "皆為饒益諸眾生故。",
    "X19n0343_001:0165a02": "佛言寶積下第四佛廣解釋答因果二問即為二",
    "X19n0343_001:0165a03": "初答果次答果中三第一法第二譬第三合今即",
    "X19n0343_001:0165a04": "第一法說為二初正說次釋疑今即初略明二種",
    "X19n0343_001:0165a05": "士一報土二應土眾生修行所得名為報土佛隨",
    "X19n0343_001:0165a06": "眾生所宜而現名為應土報多約能所應多就所",
    "X19n0343_001:0165a07": "能須知此是應報報應能所所能眾生佛佛眾生",
    "X19n0343_001:0165a08": "因緣義也然報應土各有五一淨二穢三雜四淨",
    "X19n0343_001:0165a09": "不淨五淨不淨成土種土言眾生之類是菩薩佛",
    "X19n0343_001:0165a10": "土者此明菩薩未曾土不土為他眾生故土為眾",
    "X19n0343_001:0165a11": "生故土土云何言眾生是土眾生為正為依耶解",
    "X19n0343_001:0165a12": "云菩薩如行而說眾生如說而行則能所能所皆",
    "X19n0343_001:0165a13": "淨皆淨即正報淨正報既淨故依果淨也所以者",
    "X19n0343_001:0165a14": "即釋疑佛未曾土不土隨眾生故土也隨所調伏",
    "X19n0343_001:0165a15": "眾生而取佛土者上明生善此明滅惡如文隨諸",
    "X19n0343_001:0165a16": "眾生應以何國入佛智慧者第二明應土報土有",
    "X19n0343_001:0165a17": "二句一生善二滅惡今應土中亦二一入佛智慧",
    "X19n0343_001:0165a18": "即終二起菩薩根即始關中云七地無生忍為入",
    "X19n0343_001:0165a19": "佛智慧初地至六地為起菩薩根故大品云七地",
    "X19n0343_001:0165a20": "菩薩等定慧地得佛眼故也彭城云卅心為起菩",
    "X19n0343_001:0165a21": "薩根初地為入佛智慧然初地無生七地無生竝",
    "X19n0343_001:0165a22": "出釋論皆可用所以者何菩薩取佛土釋如文。",
    "X19n0343_001:0165a23": "譬如有人欲於空地造立宮室隨意無礙若於虗空",
    "X19n0343_001:0165a24": "終不能成。",
    "X19n0343_001:0165b01": "譬如有人下第二譬說有此譬來者上明報應二",
    "X19n0343_001:0165b02": "土竝為眾生若使如此菩薩不自修行是故今釋",
    "X19n0343_001:0165b03": "菩薩修淨土要為眾生若不為眾生菩薩不修淨",
    "X19n0343_001:0165b04": "土如地起室有地故起室無地不得起室菩薩亦",
    "X19n0343_001:0165b05": "爾為眾生故修淨土無有眾生即不修也又雖修",
    "X19n0343_001:0165b06": "淨土為眾生而不妨畢竟空雖知畢竟空而取淨",
    "X19n0343_001:0165b07": "土化眾生具足二行乃得立此正斥凡夫二乘二",
    "X19n0343_001:0165b08": "乘唯著空不能化眾生故今云若於虗空終不能",
    "X19n0343_001:0165b09": "成也。",
    "X19n0343_001:0165b10": "菩薩如是為成就眾生故願取佛國願取佛國者非",
    "X19n0343_001:0165b11": "於空也。",
    "X19n0343_001:0165b12": "菩薩如是為成就下第三合譬如文可尋。",
    "X19n0343_001:0165b13": "寶積當知直心是菩薩淨土菩薩成佛時不謟眾生",
    "X19n0343_001:0165b14": "來生其國深心是菩薩淨土菩薩成佛時具足功德",
    "X19n0343_001:0165b15": "眾生來生其國菩提心是菩薩淨土菩薩成佛時大",
    "X19n0343_001:0165b16": "乘眾生來生其國布施是菩薩淨土菩薩成佛時一",
    "X19n0343_001:0165b17": "切能捨眾生來生其國持戒是菩薩淨土菩薩成佛",
    "X19n0343_001:0165b18": "時行十善道滿願眾生來生其國忍辱是菩薩淨土",
    "X19n0343_001:0165b19": "菩薩成佛時三十二相莊嚴眾生來生其國精進是",
    "X19n0343_001:0165b20": "菩薩淨土菩薩成佛時勤修一切功德眾生來生其",
    "X19n0343_001:0165b21": "國禪定是菩薩淨土菩薩成佛時攝心不亂眾生來",
    "X19n0343_001:0165b22": "生其國智慧是菩薩淨土菩薩成佛時正定眾生來",
    "X19n0343_001:0165b23": "生其國四無量心是菩薩淨土菩薩成佛時成就慈",
    "X19n0343_001:0165b24": "悲喜捨眾生來生其國四攝法是菩薩淨土菩薩成",
    "X19n0343_001:0165c01": "佛時解脫所攝眾生來生其國方便是菩薩淨土菩",
    "X19n0343_001:0165c02": "薩成佛時於一切法方便無閡眾生來生其國三十",
    "X19n0343_001:0165c03": "七道品是菩薩淨土菩薩成佛時念處正勤神足根",
    "X19n0343_001:0165c04": "力覺道眾生來生其國迴向心是菩薩淨土菩薩成",
    "X19n0343_001:0165c05": "佛時得一切具足功德國土說除八難是菩薩淨土",
    "X19n0343_001:0165c06": "菩薩成佛時國土無有三惡八難自守戒行不譏彼",
    "X19n0343_001:0165c07": "闕是菩薩淨土菩薩成佛時國土無有犯禁之名十",
    "X19n0343_001:0165c08": "善是菩薩淨土菩薩成佛時命不中夭大富梵行所",
    "X19n0343_001:0165c09": "言誠諦常以輭語眷屬不離善和諍訟言必饒益不",
    "X19n0343_001:0165c10": "嫉不恚正見眾生來生其國。",
    "X19n0343_001:0165c11": "寶積當知直心下前答果問竟今第二答因問就",
    "X19n0343_001:0165c12": "中開為三第一正答淨土因問第二身子疑念第",
    "X19n0343_001:0165c13": "三如來釋今第一為三初標三心及萬行第二明",
    "X19n0343_001:0165c14": "萬行相資第三結淨土義今即第一言直心者邪",
    "X19n0343_001:0165c15": "曲之心為曲正直之為直心一往凡夫二乘為曲",
    "X19n0343_001:0165c16": "心菩薩為直心大經云二乘為邪曲之見二者有",
    "X19n0343_001:0165c17": "所得心即曲無所得乃名直心何者還是諸見故",
    "X19n0343_001:0165c18": "非淨土因所以經云有所得者是魔伴儻邪見之",
    "X19n0343_001:0165c19": "人也問直心是因淨土是果云何言直心是淨土",
    "X19n0343_001:0165c20": "耶釋有二義一者就事釋明直心是菩薩淨土者",
    "X19n0343_001:0165c21": "就因中說果如百論食金也二者只此直心是淨",
    "X19n0343_001:0165c22": "土土以何為義土以栖託為義菩薩栖託實相實",
    "X19n0343_001:0165c23": "相只是淨土故直心是菩薩淨土也不謟眾生來",
    "X19n0343_001:0165c24": "生其國者菩薩無生正悟悟於未悟令一切眾生",
    "X19n0343_001:0166a01": "同菩薩悟今既同悟無生來世界同生淨土也深",
    "X19n0343_001:0166a02": "心者上明直心未知為深為淺故今明深心菩薩",
    "X19n0343_001:0166a03": "既悟深心還悟眾生以深心故具足功德眾生來",
    "X19n0343_001:0166a04": "生其土大乘心者上明深心未名廣大是故今明",
    "X19n0343_001:0166a05": "廣大之心遍度四生咸濟六道竝令悟大乘心也",
    "X19n0343_001:0166a06": "布施者此明萬行為淨土因萬行之中六度為首",
    "X19n0343_001:0166a07": "故先明之也四攝是淨土成佛時解脫眾生來者",
    "X19n0343_001:0166a08": "此句難解既云四攝是菩薩淨土何故復云解脫",
    "X19n0343_001:0166a09": "所攝耶解云有二義一者菩薩因中四攝攝眾生",
    "X19n0343_001:0166a10": "若在果地解脫攝眾生也二者菩薩雖四攝攝眾",
    "X19n0343_001:0166a11": "生不為眾生屬菩薩律中云有婆羅門設人食即",
    "X19n0343_001:0166a12": "作貫擬穿其鼻今菩薩不爾雖四攝攝眾生但為",
    "X19n0343_001:0166a13": "解脫眾生不為屬於菩薩故也。",
    "X19n0343_001:0166a14": "如是寶積菩薩隨其直心則能發行隨其發行則得",
    "X19n0343_001:0166a15": "深心隨其深心則意調伏隨其調伏則如說行隨如",
    "X19n0343_001:0166a16": "說行則能迴向隨其迴向則有方便隨其方便則成",
    "X19n0343_001:0166a17": "就眾生隨成就眾生則佛土淨隨佛土淨則說法淨",
    "X19n0343_001:0166a18": "隨說法淨則智慧淨隨智慧淨則其心淨隨其心淨",
    "X19n0343_001:0166a19": "則一切功德淨。",
    "X19n0343_001:0166a20": "如是寶積菩薩隨其直心下第二明萬行相資如",
    "X19n0343_001:0166a21": "文。",
    "X19n0343_001:0166a22": "是故寶積若菩薩欲得淨土當淨其心隨其心淨則",
    "X19n0343_001:0166a23": "佛土淨。",
    "X19n0343_001:0166a24": "是故寶積若欲得淨土當淨其心下第三結明淨",
    "X19n0343_001:0166b01": "土言欲得淨土當淨其心者成論人云心為善惡",
    "X19n0343_001:0166b02": "解脫之本除心上之或留此心置故心淨名土淨",
    "X19n0343_001:0166b03": "地論云除妄心何者佛非妄心豈妄心作佛故六",
    "X19n0343_001:0166b04": "識悉除留第八阿棃耶識又有三藏師云亦除八",
    "X19n0343_001:0166b05": "識此識亦不淨第九阿摩羅識番此乃淨斯等諸",
    "X19n0343_001:0166b06": "釋終有淨心有淨心即有見終不淨今明悉淨如",
    "X19n0343_001:0166b07": "此心淨此穢心得此淨心妄心淨真心悉淨如此",
    "X19n0343_001:0166b08": "心淨即佛土淨故云當淨其心即佛土淨也。",
    "X19n0343_001:0166b09": "爾時舍利弗承佛威神作是念若菩薩心淨則佛土",
    "X19n0343_001:0166b10": "淨者我世尊本為菩薩時意豈不淨而是佛土不淨",
    "X19n0343_001:0166b11": "若此。",
    "X19n0343_001:0166b12": "爾時舍利承佛下第二身子疑念疑云若使心淨",
    "X19n0343_001:0166b13": "即佛土淨者今此土不淨如此如來為菩薩時心",
    "X19n0343_001:0166b14": "應不淨將因難果將果徵因有似信相亦同迦葉",
    "X19n0343_001:0166b15": "此即將正徵依也。",
    "X19n0343_001:0166b16": "佛知其念即告之言於意云何日月豈不淨耶而盲",
    "X19n0343_001:0166b17": "者不見對曰不也世尊是盲者過非日月咎舍利弗",
    "X19n0343_001:0166b18": "眾生罪故不見如來國土嚴淨非如來咎舍利弗我",
    "X19n0343_001:0166b19": "此土淨而汝不見爾時螺髻梵王語舍利弗勿作是",
    "X19n0343_001:0166b20": "念謂此佛土以為不淨所以者何我見釋迦牟尼佛",
    "X19n0343_001:0166b21": "土清淨譬如自在天宮舍利弗言我見此土丘陵坑",
    "X19n0343_001:0166b22": "坎荊棘沙礫土石諸山穢惡充滿螺髻梵王言仁者",
    "X19n0343_001:0166b23": "心有高下不依佛慧故見此土為不淨耳舍利弗菩",
    "X19n0343_001:0166b24": "薩於一切眾生悉皆平等深心清淨依佛智慧則能",
    "X19n0343_001:0166c01": "見此佛土清淨。於是佛以足指按地即時三千大",
    "X19n0343_001:0166c02": "千世界若干百千珍寶嚴飾譬如寶莊嚴佛無量功",
    "X19n0343_001:0166c03": "德寶莊嚴土一切大眾歎未曾有而皆自見坐寶蓮",
    "X19n0343_001:0166c04": "華佛告舍利弗汝且觀是佛土嚴淨舍利弗言唯然",
    "X19n0343_001:0166c05": "世尊本所不見本所不聞今佛國土嚴淨悉現佛告",
    "X19n0343_001:0166c06": "舍利弗我佛國土常淨若此為欲度斯下劣人故示",
    "X19n0343_001:0166c07": "是眾惡不淨土耳譬如諸天共寶器食隨其福德飯",
    "X19n0343_001:0166c08": "色有異如是舍利弗若人心淨便見此土功德莊嚴。",
    "X19n0343_001:0166c09": "當佛現此國土嚴淨之時寶積所將五百長者子皆",
    "X19n0343_001:0166c10": "得無生法忍八萬四千人皆發阿耨多羅三藐三菩",
    "X19n0343_001:0166c11": "提心佛攝神足於是世界還復如故求聲聞乘三萬",
    "X19n0343_001:0166c12": "二千諸天及人知有為法皆悉無常遠塵離垢得法",
    "X19n0343_001:0166c13": "眼淨八千比丘不受諸法漏盡意解。",
    "X19n0343_001:0166c14": "佛知其念下第三釋疑身子疑謂如來土不淨今",
    "X19n0343_001:0166c15": "如來及質云身子日月常淨盲者不見言日月不",
    "X19n0343_001:0166c16": "淨是盲者過非日月不淨如來土常淨而汝罪垢",
    "X19n0343_001:0166c17": "不見言不淨也爾時螺髻者螺髻菩薩釋淨土還",
    "X19n0343_001:0166c18": "成如來意上如來明土淨時眾謂云如來自說土",
    "X19n0343_001:0166c19": "淨無有見者是故今螺髻菩薩親見如來土淨然",
    "X19n0343_001:0166c20": "此具四句二人俱失二人俱得三梵王得身子失",
    "X19n0343_001:0166c21": "四身子得梵王失俱二失者土未曾淨不淨淨不",
    "X19n0343_001:0166c22": "淨皆失二俱得者各得一種方便身子得梵王失",
    "X19n0343_001:0166c23": "者眾生正宜穢得度即淨非也梵王得身子失亦",
    "X19n0343_001:0166c24": "爾此中正彈穢見應以淨土法門得悟故彈云勿",
    "X19n0343_001:0167a01": "謂此土為不淨也譬如自在天宮者明天即見天",
    "X19n0343_001:0167a02": "宮明人即見人宮故二緣不同也於是足指案地",
    "X19n0343_001:0167a03": "下次如來變土所以有此文來者前身子見穢梵",
    "X19n0343_001:0167a04": "王見淨但身子見穢事彰梵王見淨未顯是故今",
    "X19n0343_001:0167a05": "現淨成梵王之言也問如來土本淨何意足指案",
    "X19n0343_001:0167a06": "變淨耶日月本淨不可變令不淨今何故變土解",
    "X19n0343_001:0167a07": "云土變不變但眾生心變故言土變如盲眼開見",
    "X19n0343_001:0167a08": "淨耳為欲度斯下劣人者此句即是穢者為得若",
    "X19n0343_001:0167a09": "無穢土何以化下劣人下劣人見穢得悟故穢為",
    "X19n0343_001:0167a10": "得也亦是釋疑我此土淨何意如來現穢耶釋云",
    "X19n0343_001:0167a11": "為度眾生故現耳譬如諸天者諸天生時欲誡其",
    "X19n0343_001:0167a12": "福福厚者即飯白福薄者食即赤眾生亦爾心有",
    "X19n0343_001:0167a13": "淨不淨見淨穢耳又意飯白無福橫見赤亦土本",
    "X19n0343_001:0167a14": "淨無福橫見穢也當佛現此土下時眾得道有二",
    "X19n0343_001:0167a15": "初時眾悟深次時眾悟淺大乘中有深悟有淺悟",
    "X19n0343_001:0167a16": "今即深悟悟無生忍也問眾止見淨土何因得無",
    "X19n0343_001:0167a17": "生忍耶解云所明淨一切心除淨穢見即得無生",
    "X19n0343_001:0167a18": "直置淨土無有是處所餘如文。",
    "X19n0343_001:0167a20": "維摩經疏第一"
}