{
    "T10n0279_032:0171a02": "大方廣佛華嚴經卷第三十二",
    "T10n0279_032:0171a04": "于闐國三藏實叉難陀奉　制譯",
    "T10n0279_032:0171a05": "十迴向品第二十五之十",
    "T10n0279_032:0171a06": "「佛子！云何為菩薩摩訶薩等法界無量迴向？",
    "T10n0279_032:0171a07": "「佛子！此菩薩摩訶薩以離垢繒而繫其頂，住",
    "T10n0279_032:0171a08": "法師位，廣行法施，起大慈悲安立眾生，於菩",
    "T10n0279_032:0171a09": "提心常行饒益無有休息；以菩提心長養善",
    "T10n0279_032:0171a10": "根，為諸眾生作調御師，示諸眾生一切智道；",
    "T10n0279_032:0171a11": "為諸眾生作法藏日，善根光明普照一切；於",
    "T10n0279_032:0171a12": "諸眾生其心平等，修諸善行無有休息；心淨",
    "T10n0279_032:0171a13": "無染，智慧自在，不捨一切善根道業；作諸眾",
    "T10n0279_032:0171a14": "生大智商主，普令得入安隱正道；為諸眾生",
    "T10n0279_032:0171a15": "而作導首，令修一切善根法行；為諸眾生作",
    "T10n0279_032:0171a16": "不可壞堅固善友，令其善根增長成就。「佛子！",
    "T10n0279_032:0171a17": "此菩薩摩訶薩以法施為首，發生一切清淨",
    "T10n0279_032:0171a18": "白法，攝受趣向一切智心，殊勝願力究竟堅",
    "T10n0279_032:0171a19": "固；成就增益，具大威德，依善知識，心無諂誑，",
    "T10n0279_032:0171a20": "思惟觀察一切智門無邊境界。以此善根如",
    "T10n0279_032:0171a21": "是迴向：『願得修習、成就、增長廣大無礙一切",
    "T10n0279_032:0171a22": "境界；願得於佛正教之中，乃至聽聞一句、一",
    "T10n0279_032:0171a23": "偈受持演說；願得憶念與法界等無量無邊",
    "T10n0279_032:0171a24": "一切世界去、來、現在一切諸佛，既憶念已，修",
    "T10n0279_032:0171a25": "菩薩行。又願以此念佛善根，為一眾生於一",
    "T10n0279_032:0171a26": "世界盡未來劫修菩薩行；如於一世界，盡法",
    "T10n0279_032:0171a27": "界、虛空界、一切世界皆亦如是；如為一眾生，",
    "T10n0279_032:0171a28": "為一切眾生亦復如是。以善方便，一一皆為",
    "T10n0279_032:0171a29": "盡未來劫大誓莊嚴，終無離佛善知識想，常",
    "T10n0279_032:0171b01": "見諸佛現在其前，無有一佛出興於世不得",
    "T10n0279_032:0171b02": "親近。一切諸佛及諸菩薩所讚所說清淨梵",
    "T10n0279_032:0171b03": "行，誓願修行，悉令圓滿，所謂：不破梵行、不缺",
    "T10n0279_032:0171b04": "梵行、不雜梵行、無點梵行、無失梵行、無能蔽",
    "T10n0279_032:0171b05": "梵行、佛所讚梵行、無所依梵行、無所得梵行、",
    "T10n0279_032:0171b06": "增益菩薩清淨梵行、三世諸佛所行梵行、無",
    "T10n0279_032:0171b07": "礙梵行、無著梵行、無諍梵行、無滅梵行、安住",
    "T10n0279_032:0171b08": "梵行、無比梵行、無動梵行、無亂梵行、無恚梵",
    "T10n0279_032:0171b09": "行。』「佛子！菩薩摩訶薩若能為己修行如是清",
    "T10n0279_032:0171b10": "淨梵行，則能普為一切眾生，令一切眾生皆",
    "T10n0279_032:0171b11": "得安住；令一切眾生皆得開曉；令一切眾生",
    "T10n0279_032:0171b12": "皆得成就；令一切眾生皆得清淨；令一切眾",
    "T10n0279_032:0171b13": "生皆得無垢；令一切眾生皆得照明；令一切",
    "T10n0279_032:0171b14": "眾生離諸塵染；令一切眾生無諸障翳；令一",
    "T10n0279_032:0171b15": "切眾生離諸熱惱；令一切眾生離諸纏縛；令",
    "T10n0279_032:0171b16": "一切眾生永離諸惡；令一切眾生無諸惱害，",
    "T10n0279_032:0171b17": "畢竟清淨。何以故？菩薩摩訶薩自於梵行不",
    "T10n0279_032:0171b18": "能清淨，不能令他而得清淨；自於梵行而有",
    "T10n0279_032:0171b19": "退轉，不能令他無有退轉；自於梵行而有失",
    "T10n0279_032:0171b20": "壞，不能令他無有失壞；自於梵行而有遠離，",
    "T10n0279_032:0171b21": "不能令他常不遠離；自於梵行而有懈怠，不",
    "T10n0279_032:0171b22": "能令他不生懈怠；自於梵行不生信解，不能",
    "T10n0279_032:0171b23": "令他心生信解；自於梵行而不安住，不能令",
    "T10n0279_032:0171b24": "他而得安住；自於梵行而不證入，不能令他",
    "T10n0279_032:0171b25": "心得證入；自於梵行而有放捨，不能令他恒",
    "T10n0279_032:0171b26": "不放捨；自於梵行而有散動，不能令他心",
    "T10n0279_032:0171b27": "不散動。何以故？菩薩摩訶薩住無倒行，說",
    "T10n0279_032:0171b28": "無倒法，所言誠實，如說修行，淨身、口、意，離諸",
    "T10n0279_032:0171b29": "雜染，住無礙行，滅一切障。菩薩摩訶薩自得",
    "T10n0279_032:0171c01": "淨心，為他演說清淨心法；自修和忍，以諸",
    "T10n0279_032:0171c02": "善根調伏其心，令他和忍，以諸善根調伏",
    "T10n0279_032:0171c03": "其心；自離疑悔，亦令他人永離疑悔；自得",
    "T10n0279_032:0171c04": "淨信，亦令他得不壞淨信；自住正法，亦令眾",
    "T10n0279_032:0171c05": "生安住正法。「佛子！菩薩摩訶薩復以法施",
    "T10n0279_032:0171c06": "所生善根如是迴向，所謂：『願我獲得一切諸",
    "T10n0279_032:0171c07": "佛無盡法門，普為眾生分別解說，皆令歡喜，",
    "T10n0279_032:0171c08": "心得滿足，摧滅一切外道異論。願我能為一",
    "T10n0279_032:0171c09": "切眾生演說三世諸佛法海，於一一法生起、",
    "T10n0279_032:0171c10": "一一法義理、一一法名言、一一法安立、一一",
    "T10n0279_032:0171c11": "法解說、一一法顯示、一一法門戶、一一法悟",
    "T10n0279_032:0171c12": "入、一一法觀察、一一法分位，悉得無邊無盡",
    "T10n0279_032:0171c13": "法藏，獲無所畏，具四辯才，廣為眾生分別解",
    "T10n0279_032:0171c14": "說，窮未來際而無有盡。為欲令一切眾生立",
    "T10n0279_032:0171c15": "勝志願，出生無礙、無謬失辯；為欲令一切眾",
    "T10n0279_032:0171c16": "生皆生歡喜，為欲令一切眾生成就一切淨",
    "T10n0279_032:0171c17": "法光明，隨其類音，演說無斷：為欲令一切眾",
    "T10n0279_032:0171c18": "生深信歡喜，住一切智，辨了諸法，俾無迷",
    "T10n0279_032:0171c19": "惑，作是念言：我當普於一切世界，為諸眾生",
    "T10n0279_032:0171c20": "精勤修習，得遍法界無量自在身，得遍法界",
    "T10n0279_032:0171c21": "無量廣大心，具等法界無量清淨音聲，現等",
    "T10n0279_032:0171c22": "法界無量眾會道場，修等法界無量菩薩業，",
    "T10n0279_032:0171c23": "得等法界無量菩薩住，證等法界無量菩薩平",
    "T10n0279_032:0171c24": "等，學等法界無量菩薩法，住等法界無量菩",
    "T10n0279_032:0171c25": "薩行，入等法界無量菩薩迴向。』是為菩薩摩",
    "T10n0279_032:0171c26": "訶薩以諸善根而為迴向，為令眾生悉得成",
    "T10n0279_032:0171c27": "就一切智故。「佛子！菩薩摩訶薩復以善根如",
    "T10n0279_032:0171c28": "是迴向，所謂：『為欲見等法界無量諸佛，調伏",
    "T10n0279_032:0171c29": "等法界無量眾生，住持等法界無量佛剎，證",
    "T10n0279_032:0172a01": "等法界無量菩薩智，獲等法界無量無所畏，",
    "T10n0279_032:0172a02": "成等法界無量諸菩薩陀羅尼，得等法界無",
    "T10n0279_032:0172a03": "量諸菩薩不思議住，具等法界無量功德，滿",
    "T10n0279_032:0172a04": "等法界無量利益眾生善根；又願以此善根",
    "T10n0279_032:0172a05": "故，令我得福德平等、智慧平等、力平等、無畏",
    "T10n0279_032:0172a06": "平等、清淨平等、自在平等、正覺平等、說法平",
    "T10n0279_032:0172a07": "等、義平等、決定平等、一切神通平等，如是等",
    "T10n0279_032:0172a08": "法皆悉圓滿。如我所得，願一切眾生亦如是",
    "T10n0279_032:0172a09": "得，如我無異。』「佛子！菩薩摩訶薩復以善根",
    "T10n0279_032:0172a10": "如是迴向，所謂：『如法界無量，善根迴向亦復",
    "T10n0279_032:0172a11": "如是，所得智慧終無有量；如法界無邊，善根",
    "T10n0279_032:0172a12": "迴向亦復如是，見一切佛，無有其邊；如法界",
    "T10n0279_032:0172a13": "無限，善根迴向亦復如是，詣諸佛剎無有齊",
    "T10n0279_032:0172a14": "限；如法界無際，善根迴向亦復如是，於一切",
    "T10n0279_032:0172a15": "世界修菩薩行無有涯際；如法界無斷，善根",
    "T10n0279_032:0172a16": "迴向亦復如是，住一切智永不斷絕；如法界",
    "T10n0279_032:0172a17": "一性，善根迴向亦復如是，與一切眾生同一",
    "T10n0279_032:0172a18": "智性；如法界自性清淨，善根迴向亦復如是，",
    "T10n0279_032:0172a19": "令一切眾生究竟清淨；如法界隨順，善根迴",
    "T10n0279_032:0172a20": "向亦復如是，令一切眾生悉皆隨順普賢行",
    "T10n0279_032:0172a21": "願；如法界莊嚴，善根迴向亦復如是，令一切",
    "T10n0279_032:0172a22": "眾生以普賢行而為莊嚴；如法界不可失壞，",
    "T10n0279_032:0172a23": "善根迴向亦復如是，令諸菩薩永不失壞諸",
    "T10n0279_032:0172a24": "清淨行。』「佛子！菩薩摩訶薩復以此善根如是",
    "T10n0279_032:0172a25": "迴向，所謂：『願以此善根，承事一切諸佛菩薩",
    "T10n0279_032:0172a26": "皆令歡喜；願以此善根，速得趣入一切智性；",
    "T10n0279_032:0172a27": "願以此善根，遍一切處，修一切智；願以此善",
    "T10n0279_032:0172a28": "根，令一切眾生常得往覲一切諸佛；願以",
    "T10n0279_032:0172a29": "此善根，令一切眾生常見諸佛，能作佛事；願",
    "T10n0279_032:0172b01": "以此善根，令一切眾生恒得見佛，不於佛事",
    "T10n0279_032:0172b02": "生怠慢心；願以此善根，令一切眾生常得見",
    "T10n0279_032:0172b03": "佛，心喜清淨，無有退轉；願以此善根，令一切",
    "T10n0279_032:0172b04": "眾生常得見佛，心善解了；願以此善根，令一",
    "T10n0279_032:0172b05": "切眾生常得見佛，不生執著；願以此善根，令",
    "T10n0279_032:0172b06": "一切眾生常得見佛，了達無礙；願以此善根，",
    "T10n0279_032:0172b07": "令一切眾生常得見佛，成普賢行；願以此善",
    "T10n0279_032:0172b08": "根，令一切眾生常見諸佛，現在其前，無時暫",
    "T10n0279_032:0172b09": "捨；願以此善根，令一切眾生常見諸佛，出生",
    "T10n0279_032:0172b10": "菩薩無量諸力；願以此善根，令一切眾生常",
    "T10n0279_032:0172b11": "見諸佛，於一切法永不忘失。』「佛子！菩薩摩訶",
    "T10n0279_032:0172b12": "薩又以諸善根如是迴向，所謂：『如法界無起",
    "T10n0279_032:0172b13": "性迴向、如法界根本性迴向、如法界自體性",
    "T10n0279_032:0172b14": "迴向、如法界無依性迴向、如法界無忘失性",
    "T10n0279_032:0172b15": "迴向、如法界空無性迴向、如法界寂靜性迴",
    "T10n0279_032:0172b16": "向、如法界無處所性迴向、如法界無遷動性",
    "T10n0279_032:0172b17": "迴向、如法界無差別性迴向。』「佛子！菩薩摩訶",
    "T10n0279_032:0172b18": "薩復以法施所有宣示、所有開悟及因此起",
    "T10n0279_032:0172b19": "一切善根如是迴向，所謂：『願一切眾生成菩",
    "T10n0279_032:0172b20": "薩法師，常為諸佛之所護念；願一切眾生作",
    "T10n0279_032:0172b21": "無上法師，方便安立一切眾生於一切智；願",
    "T10n0279_032:0172b22": "一切眾生作無屈法師，一切問難莫能窮盡；",
    "T10n0279_032:0172b23": "願一切眾生作無礙法師，得一切法無礙光",
    "T10n0279_032:0172b24": "明；願一切眾生作智藏法師，能善巧說一切",
    "T10n0279_032:0172b25": "佛法；願一切眾生成諸如來自在法師，善能",
    "T10n0279_032:0172b26": "分別如來智慧；願一切眾生作如眼法師，說",
    "T10n0279_032:0172b27": "如實法，不由他教；願一切眾生作憶持一切",
    "T10n0279_032:0172b28": "佛法法師，如理演說，不違句義；願一切眾生",
    "T10n0279_032:0172b29": "作修行無相道法師，以諸妙相而自莊嚴，放",
    "T10n0279_032:0172c01": "無量光，善入諸法；願一切眾生作大身法師，",
    "T10n0279_032:0172c02": "其身普遍一切國土，興大法雲，雨諸佛法；願",
    "T10n0279_032:0172c03": "一切眾生作護法藏法師，建無勝幢，護諸佛",
    "T10n0279_032:0172c04": "法，令正法海無所缺減；願一切眾生作一切",
    "T10n0279_032:0172c05": "法日法師，得佛辯才，巧說諸法；願一切眾生",
    "T10n0279_032:0172c06": "作妙音方便法師，善說無邊法界之藏；願一",
    "T10n0279_032:0172c07": "切眾生作到法彼岸法師，以智神通開正法",
    "T10n0279_032:0172c08": "藏；願一切眾生作安住正法法師，演說如來",
    "T10n0279_032:0172c09": "究竟智慧；願一切眾生作了達諸法法師，能",
    "T10n0279_032:0172c10": "說無量無盡功德；願一切眾生作不誑世間",
    "T10n0279_032:0172c11": "法師，能以方便令入實際；願一切眾生作破",
    "T10n0279_032:0172c12": "諸魔眾法師，善能覺知一切魔業；願一切眾",
    "T10n0279_032:0172c13": "生作諸佛所攝受法師，離我、我所攝受之心；",
    "T10n0279_032:0172c14": "願一切眾生作安隱一切世間法師，成就菩薩",
    "T10n0279_032:0172c15": "說法願力。』「佛子！菩薩摩訶薩復以諸善根如",
    "T10n0279_032:0172c16": "是迴向，所謂：『不以取著業故迴向，不以取著",
    "T10n0279_032:0172c17": "報故迴向，不以取著心故迴向，不以取著法",
    "T10n0279_032:0172c18": "故迴向，不以取著事故迴向，不以取著因故",
    "T10n0279_032:0172c19": "迴向，不以取著語言音聲故迴向，不以取著",
    "T10n0279_032:0172c20": "名句文身故迴向，不以取著迴向故迴向，不",
    "T10n0279_032:0172c21": "以取著利益眾生故迴向。』「佛子！菩薩摩訶薩",
    "T10n0279_032:0172c22": "復以善根如是迴向，所謂：『不為耽著色境界",
    "T10n0279_032:0172c23": "故迴向，不為耽著聲、香、味、觸、法境界故迴向，",
    "T10n0279_032:0172c24": "不為求生天故迴向，不為求欲樂故迴向，不",
    "T10n0279_032:0172c25": "為著欲境界故迴向，不為求眷屬故迴向，不",
    "T10n0279_032:0172c26": "為求自在故迴向，不為求生死樂故迴向，不",
    "T10n0279_032:0172c27": "為著生死故迴向，不為樂諸有故迴向，不為",
    "T10n0279_032:0172c28": "求和合樂故迴向，不為求可樂著處故迴向，",
    "T10n0279_032:0172c29": "不為懷毒害心故迴向，不壞善根故迴向，不",
    "T10n0279_032:0173a01": "依三界故迴向，不著諸禪解脫三昧故迴向，",
    "T10n0279_032:0173a02": "不住聲聞、辟支佛乘故迴向。但為教化調伏",
    "T10n0279_032:0173a03": "一切眾生故迴向；但為成滿一切智智故迴",
    "T10n0279_032:0173a04": "向；但為得無礙智故迴向；但為得無障礙清",
    "T10n0279_032:0173a05": "淨善根故迴向；但為令一切眾生超出生死",
    "T10n0279_032:0173a06": "證大智慧故迴向；但為令大菩提心如金剛",
    "T10n0279_032:0173a07": "不可壞故迴向；但為成就究竟不死法故迴",
    "T10n0279_032:0173a08": "向；但為以無量莊嚴莊嚴佛種性，示現一切",
    "T10n0279_032:0173a09": "智自在故迴向；但為求菩薩一切法明大神",
    "T10n0279_032:0173a10": "通智故迴向；但為於盡法界、虛空界一切佛",
    "T10n0279_032:0173a11": "剎，行普賢行圓滿不退，被堅固大願鎧，令一",
    "T10n0279_032:0173a12": "切眾生住普賢地故迴向；但為盡未來劫度",
    "T10n0279_032:0173a13": "脫眾生常無休息，示現一切智地無礙光明",
    "T10n0279_032:0173a14": "恒不斷故迴向。』「佛子！菩薩摩訶薩以彼善根",
    "T10n0279_032:0173a15": "迴向時，以如是心迴向，所謂：『以本性平等心",
    "T10n0279_032:0173a16": "迴向，以法性平等心迴向，以一切眾生無量",
    "T10n0279_032:0173a17": "平等心迴向，以無諍平等心迴向，以自性",
    "T10n0279_032:0173a18": "無所起平等心迴向，以知諸法無亂心迴向，",
    "T10n0279_032:0173a19": "以入三世平等心迴向，以出生三世諸佛種",
    "T10n0279_032:0173a20": "性心迴向，以得不退失神通心迴向，以生成",
    "T10n0279_032:0173a21": "一切智行心迴向。又為令一切眾生永離一",
    "T10n0279_032:0173a22": "切地獄故迴向；為令一切眾生不入畜生趣",
    "T10n0279_032:0173a23": "故迴向；為令一切眾生不往閻羅王處故迴",
    "T10n0279_032:0173a24": "向；為令一切眾生除滅一切障道法故迴向；",
    "T10n0279_032:0173a25": "為令一切眾生滿足一切善根故迴向；為令",
    "T10n0279_032:0173a26": "一切眾生能應時轉法輪，令一切歡喜故迴",
    "T10n0279_032:0173a27": "向；為令一切眾生入十力輪故迴向；為令一",
    "T10n0279_032:0173a28": "切眾生滿足菩薩無邊清淨法願故迴向；為",
    "T10n0279_032:0173a29": "令一切眾生隨順一切善知識教，菩提心器",
    "T10n0279_032:0173b01": "得滿足故迴向；為令一切眾生受持修行甚",
    "T10n0279_032:0173b02": "深佛法，得一切佛智光明故迴向；為令一切",
    "T10n0279_032:0173b03": "眾生修諸菩薩無障礙行常現前故迴向；為",
    "T10n0279_032:0173b04": "令一切眾生常見諸佛現其前故迴向；為令",
    "T10n0279_032:0173b05": "一切眾生清淨法光明常現前故迴向；為令",
    "T10n0279_032:0173b06": "一切眾生無畏大菩提心常現前故迴向；為",
    "T10n0279_032:0173b07": "令一切眾生菩薩不思議智常現前故迴向；",
    "T10n0279_032:0173b08": "為令一切眾生普救護眾生，令清淨大悲心",
    "T10n0279_032:0173b09": "常現前故迴向；為令一切眾生以不可說不",
    "T10n0279_032:0173b10": "可說勝妙莊嚴具莊嚴一切諸佛剎故迴向；",
    "T10n0279_032:0173b11": "為令一切眾生摧滅一切眾魔鬪諍羅網業",
    "T10n0279_032:0173b12": "故迴向；為令一切眾生於一切佛剎皆無所",
    "T10n0279_032:0173b13": "依修菩薩行故迴向；為令一切眾生發一切",
    "T10n0279_032:0173b14": "種智心，入一切佛法廣大門故迴向。』「佛子！菩",
    "T10n0279_032:0173b15": "薩摩訶薩又以此善根，正念清淨迴向；智慧",
    "T10n0279_032:0173b16": "決定迴向；盡知一切佛法方便迴向；為成就",
    "T10n0279_032:0173b17": "無量無礙智故迴向；欲滿足清淨殊勝心故",
    "T10n0279_032:0173b18": "迴向；為一切眾生住大慈故迴向；為一切眾",
    "T10n0279_032:0173b19": "生住大悲故迴向；為一切眾生住大喜故迴",
    "T10n0279_032:0173b20": "向；為一切眾生住大捨故迴向；為永離二著",
    "T10n0279_032:0173b21": "住勝善根故迴向；為思惟觀察分別演說一",
    "T10n0279_032:0173b22": "切緣起法故迴向；為立大勇猛幢心故迴向；",
    "T10n0279_032:0173b23": "為立無能勝幢藏故迴向；為破諸魔眾故迴",
    "T10n0279_032:0173b24": "向；為得一切法清淨無礙心故迴向；為修一",
    "T10n0279_032:0173b25": "切菩薩行不退轉故迴向；為得樂求第一勝",
    "T10n0279_032:0173b26": "法心故迴向；為得樂求諸功德法自在清淨",
    "T10n0279_032:0173b27": "一切智智心故迴向；為滿一切願，除一切諍，",
    "T10n0279_032:0173b28": "得佛自在無礙清淨法，為一切眾生轉不退",
    "T10n0279_032:0173b29": "法輪故迴向；為得如來最上殊勝法智慧日，",
    "T10n0279_032:0173c01": "百千光明之所莊嚴，普照一切法界眾生故",
    "T10n0279_032:0173c02": "迴向；為欲調伏一切眾生，隨其所樂常令滿",
    "T10n0279_032:0173c03": "足，不捨本願，盡未來際，聽聞正法，修習大",
    "T10n0279_032:0173c04": "行，得淨智慧離垢光明，斷除一切憍慢，消",
    "T10n0279_032:0173c05": "滅一切煩惱，裂愛欲網，破愚癡闇，具足無垢",
    "T10n0279_032:0173c06": "無障礙法故迴向；為一切眾生，於阿僧祇劫",
    "T10n0279_032:0173c07": "常勤修習一切智行無有退轉，一一令得無",
    "T10n0279_032:0173c08": "礙妙慧，示現諸佛自在神通無有休息故迴",
    "T10n0279_032:0173c09": "向。「佛子！菩薩摩訶薩以諸善根如是迴向",
    "T10n0279_032:0173c10": "時，不應貪著三有、五欲境界。何以故？菩薩",
    "T10n0279_032:0173c11": "摩訶薩應以無貪善根迴向，應以無瞋善根",
    "T10n0279_032:0173c12": "迴向，應以無癡善根迴向，應以不害善根迴",
    "T10n0279_032:0173c13": "向，應以離慢善根迴向，應以不諂善根迴",
    "T10n0279_032:0173c14": "向，應以質直善根迴向，應以精勤善根迴向，",
    "T10n0279_032:0173c15": "應以修習善根迴向。佛子！菩薩摩訶薩如是",
    "T10n0279_032:0173c16": "迴向時得淨信心，於菩薩行歡喜忍受，修習",
    "T10n0279_032:0173c17": "清淨大菩薩道；具佛種性，得佛智慧；捨一切",
    "T10n0279_032:0173c18": "惡，離眾魔業；親近善友，成己大願；請諸眾",
    "T10n0279_032:0173c19": "生，設大施會。「佛子！菩薩摩訶薩復以此法",
    "T10n0279_032:0173c20": "施所生善根如是迴向，所謂：『令一切眾生，",
    "T10n0279_032:0173c21": "得淨妙音，得柔軟音，得天鼓音，得無量無數",
    "T10n0279_032:0173c22": "不思議音，得可愛樂音，得清淨音，得周遍一",
    "T10n0279_032:0173c23": "切佛剎音，得百千那由他不可說功德莊嚴",
    "T10n0279_032:0173c24": "音，得高遠音，得廣大音，得滅一切散亂音，得",
    "T10n0279_032:0173c25": "充滿法界音，得攝取一切眾生語言音；得一",
    "T10n0279_032:0173c26": "切眾生無邊音聲智，得一切清淨語言音聲",
    "T10n0279_032:0173c27": "智，得無量語言音聲智，得最自在音入一切",
    "T10n0279_032:0173c28": "音聲智；得一切清淨莊嚴音，得一切世間無",
    "T10n0279_032:0173c29": "厭足音，得究竟不繫屬一切世間音，得歡喜",
    "T10n0279_032:0174a01": "音，得佛清淨語言音，得說一切佛法遠離癡",
    "T10n0279_032:0174a02": "翳名稱普聞音，得令一切眾生得一切法陀",
    "T10n0279_032:0174a03": "羅尼莊嚴音，得說一切無量種法音，得普至",
    "T10n0279_032:0174a04": "法界無量眾會道場音，得普攝持不可思議",
    "T10n0279_032:0174a05": "法金剛句音，得開示一切法音，得能說不可",
    "T10n0279_032:0174a06": "說字句差別智藏音，得演說一切法無所著",
    "T10n0279_032:0174a07": "不斷音，得一切法光明照耀音，得能令一",
    "T10n0279_032:0174a08": "切世間清淨究竟至於一切智音，得普攝一",
    "T10n0279_032:0174a09": "切法句義音，得神力護持自在無礙音，得到",
    "T10n0279_032:0174a10": "一切世間彼岸智音。又以此善根，令一切眾",
    "T10n0279_032:0174a11": "生，得不下劣音，得無怖畏音，得無染著音，",
    "T10n0279_032:0174a12": "得一切眾會道場歡喜音，得隨順美妙音，得",
    "T10n0279_032:0174a13": "善說一切佛法音，得斷一切眾生疑念皆令",
    "T10n0279_032:0174a14": "覺悟音，得具足辯才音，得普覺悟一切眾生",
    "T10n0279_032:0174a15": "長夜睡眠音。』「佛子！菩薩摩訶薩復以諸善根",
    "T10n0279_032:0174a16": "如是迴向，所謂：『願一切眾生得離眾過惡清",
    "T10n0279_032:0174a17": "淨法身，願一切眾生得離眾過惡淨妙功德，",
    "T10n0279_032:0174a18": "願一切眾生得離眾過惡清淨妙相，願一切",
    "T10n0279_032:0174a19": "眾生得離眾過惡清淨業果，願一切眾生得",
    "T10n0279_032:0174a20": "離眾過惡清淨一切智心，願一切眾生得離",
    "T10n0279_032:0174a21": "眾過惡無量清淨菩提心，願一切眾生得離",
    "T10n0279_032:0174a22": "眾過惡了知諸根清淨方便，願一切眾生得",
    "T10n0279_032:0174a23": "離眾過惡清淨信解，願一切眾生得離眾過",
    "T10n0279_032:0174a24": "惡清淨勤修無礙行願，願一切眾生得離眾",
    "T10n0279_032:0174a25": "過惡清淨正念、智慧辯才。』「佛子！菩薩摩訶",
    "T10n0279_032:0174a26": "薩復以諸善根，為一切眾生如是迴向：『願得",
    "T10n0279_032:0174a27": "種種清淨妙身，所謂：光明身、離濁身、無染身、",
    "T10n0279_032:0174a28": "清淨身、極清淨身、離塵身、極離塵身、離垢身、",
    "T10n0279_032:0174a29": "可愛樂身、無障礙身。於一切世界現諸業像，",
    "T10n0279_032:0174b01": "於一切世間現言說像，於一切宮殿現安立",
    "T10n0279_032:0174b02": "像。如淨明鏡，種種色像自然顯現，示諸眾",
    "T10n0279_032:0174b03": "生大菩提行，示諸眾生甚深妙法，示諸眾",
    "T10n0279_032:0174b04": "生種種功德，示諸眾生修行之道，示諸眾生",
    "T10n0279_032:0174b05": "成就之行，示諸眾生菩薩行願，示諸眾生於",
    "T10n0279_032:0174b06": "一世界、一切世界佛興於世，示諸眾生一切",
    "T10n0279_032:0174b07": "諸佛神通變化，示諸眾生一切菩薩不可思",
    "T10n0279_032:0174b08": "議解脫威力，示諸眾生成滿普賢菩薩行願",
    "T10n0279_032:0174b09": "一切智性。』菩薩摩訶薩以如是等微妙淨身，",
    "T10n0279_032:0174b10": "方便攝取一切眾生，悉令成就清淨功德一",
    "T10n0279_032:0174b11": "切智身。「佛子！菩薩摩訶薩復以法施所生善",
    "T10n0279_032:0174b12": "根如是迴向：『願身隨住一切世界修菩薩行，",
    "T10n0279_032:0174b13": "眾生見者皆悉不虛，發菩提心永無退轉，順",
    "T10n0279_032:0174b14": "真實義不可傾動；於一切世界，盡未來劫，住",
    "T10n0279_032:0174b15": "菩薩道而無疲厭；大悲均普，量同法界；知眾",
    "T10n0279_032:0174b16": "生根，應時說法，常不休息；於善知識，心常",
    "T10n0279_032:0174b17": "正念，乃至不捨一剎那頃；一切諸佛常現",
    "T10n0279_032:0174b18": "在前，心常正念未曾暫懈，修諸善根無有虛",
    "T10n0279_032:0174b19": "偽；置諸眾生於一切智，令不退轉；具足一切",
    "T10n0279_032:0174b20": "佛法光明，持大法雲，受大法雨，修菩薩行；入",
    "T10n0279_032:0174b21": "一切眾生，入一切佛剎，入一切諸法，入一切",
    "T10n0279_032:0174b22": "三世，入一切眾生業報智，入一切菩薩善巧",
    "T10n0279_032:0174b23": "方便智，入一切菩薩出生智，入一切菩薩清",
    "T10n0279_032:0174b24": "淨境界智，入一切佛自在神通，入一切無邊",
    "T10n0279_032:0174b25": "法界，於此安住，修菩薩行。』",
    "T10n0279_032:0174b26": "大方廣佛華嚴經卷第三十二"
}