{
    "T20n1128_001:0542c02": "No. 1128",
    "T20n1128_001:0542c03": "最上大乘金剛大教寶王經卷上",
    "T20n1128_001:0542c05": "西天譯經三藏朝散大夫試鴻臚卿",
    "T20n1128_001:0542c06": "傳教大師臣法天奉　詔譯",
    "T20n1128_001:0542c07": "如是我聞。一時世尊。在廣嚴城菴羅樹園。與",
    "T20n1128_001:0542c08": "大苾芻眾六十萬人俱。其名曰尊者大迦葉",
    "T20n1128_001:0542c09": "尊者優樓頻螺迦葉。尊者那提迦葉尊者須",
    "T20n1128_001:0542c10": "菩提。尊者尊那尊者大目乾連。尊者舍利弗",
    "T20n1128_001:0542c11": "尊者劫賓那。尊者摩呬捺囉尊者優波梨。尊",
    "T20n1128_001:0542c12": "者阿難。如是等苾芻眾六十萬人俱。復有菩",
    "T20n1128_001:0542c13": "薩摩訶薩。其名曰師子威德菩薩摩訶薩。地",
    "T20n1128_001:0542c14": "藏菩薩摩訶薩。虛空藏菩薩摩訶薩。普賢菩",
    "T20n1128_001:0542c15": "薩摩訶薩。金剛手菩薩摩訶薩。除蓋障菩薩",
    "T20n1128_001:0542c16": "摩訶薩。觀自在菩薩摩訶薩。妙吉祥菩薩摩",
    "T20n1128_001:0542c17": "訶薩。寶星菩薩摩訶薩。鉢訥摩俱母那菩薩",
    "T20n1128_001:0542c18": "摩訶薩。常堅固身菩薩摩訶薩。寶嚴海慧菩",
    "T20n1128_001:0542c19": "薩摩訶薩。清淨妙音聲菩薩摩訶薩。燈光明",
    "T20n1128_001:0542c20": "菩薩摩訶薩。得妙音聲菩薩摩訶薩。如意光",
    "T20n1128_001:0542c21": "明菩薩摩訶薩。遍往世界如師子行菩薩摩",
    "T20n1128_001:0542c22": "訶薩。清淨無垢金光明菩薩摩訶薩。善威儀",
    "T20n1128_001:0542c23": "善行菩薩摩訶薩。從地踊持世王菩薩摩訶",
    "T20n1128_001:0542c24": "薩。天言說堅固音聲菩薩摩訶薩。得一切法",
    "T20n1128_001:0542c25": "自在菩薩摩訶薩。慈氏菩薩摩訶薩。如是等",
    "T20n1128_001:0542c26": "菩薩摩訶薩六百萬人俱。",
    "T20n1128_001:0542c27": "爾時世尊從於口中放大光明。其光晃曜",
    "T20n1128_001:0542c28": "過於日月而有眾色。所謂青色。黃色白色紅",
    "T20n1128_001:0542c29": "色綠色。有如是等無數種種色光。照於無量",
    "T20n1128_001:0543a01": "無邊世界乃至梵世。如是照已。還從世尊頂",
    "T20n1128_001:0543a02": "門而入。",
    "T20n1128_001:0543a03": "爾時尊者阿難。即從座起偏袒右肩。右膝著",
    "T20n1128_001:0543a04": "地合掌恭敬。白佛言世尊。如來放光非無因",
    "T20n1128_001:0543a05": "緣。世尊今日放大光明何因何緣。唯願如來",
    "T20n1128_001:0543a06": "應正等覺。大慈廣覆為我等說。",
    "T20n1128_001:0543a07": "爾時世尊告阿難言。如汝所說非無因緣。汝",
    "T20n1128_001:0543a08": "當諦聽吾當為汝廣分別說。阿難今有無量",
    "T20n1128_001:0543a09": "無邊眾生。得證無生法忍乃至得涅槃界。由",
    "T20n1128_001:0543a10": "是因緣放斯光明。說是語時有一天子名印",
    "T20n1128_001:0543a11": "捺囉部帝。領四兵眾。及持種種供養之具來",
    "T20n1128_001:0543a12": "詣佛所。至佛所已持諸供具恭敬供養。禮佛",
    "T20n1128_001:0543a13": "雙足住立一面。作是思惟我今欲聞甚深之",
    "T20n1128_001:0543a14": "法。復以頭面禮世尊足。右膝著地合掌恭敬。",
    "T20n1128_001:0543a15": "而白佛言。如薄伽梵三界大師。乃至一切眾",
    "T20n1128_001:0543a16": "生之父。我如小兒愚癡無慧復無方便。又如",
    "T20n1128_001:0543a17": "盲人多於瞋恚。唯願世尊哀愍於我。云何",
    "T20n1128_001:0543a18": "方便令我諸根。於諸境界當使獲得無生法",
    "T20n1128_001:0543a19": "忍。爾時世尊讚彼王言善哉善哉知汝所問。",
    "T20n1128_001:0543a20": "為於當來末法眾生。欲令彼等得無生忍。",
    "T20n1128_001:0543a21": "於是世尊告大王言。我有四種最上之法。若",
    "T20n1128_001:0543a22": "有聞者必當獲得無生法忍。",
    "T20n1128_001:0543a23": "爾時阿難在大眾中得聞是語。即前禮佛合",
    "T20n1128_001:0543a24": "掌白言。世尊云何名為四種之法。佛言四種",
    "T20n1128_001:0543a25": "法者。所謂聲聞乘緣覺乘。此二乘者但能自",
    "T20n1128_001:0543a26": "利不能利他。復有二乘。謂方廣大乘及彼最",
    "T20n1128_001:0543a27": "上金剛大乘。是名為四。爾時阿難又復問言。",
    "T20n1128_001:0543a28": "是金剛大乘當云何性。佛言阿難。若有菩薩",
    "T20n1128_001:0543a29": "發於最上大菩提心。是即名為金剛乘性。是",
    "T20n1128_001:0543b01": "菩提心能自利益復利於他。如是菩薩摩訶",
    "T20n1128_001:0543b02": "薩行解於方便。能於諸根各各境界所緣",
    "T20n1128_001:0543b03": "所作。當獲無生法忍。爾時彼王印捺囉部帝。",
    "T20n1128_001:0543b04": "得聞世尊為於阿難。說是四法甚大歡喜。",
    "T20n1128_001:0543b05": "次白佛言世尊。云何菩薩摩訶薩解於方便。",
    "T20n1128_001:0543b06": "能於諸根各各境界所緣所作得無生忍。佛",
    "T20n1128_001:0543b07": "言大王。乃往過去無量無邊不可思議大劫",
    "T20n1128_001:0543b08": "之前。時世有佛出興於世。號日清淨光明如",
    "T20n1128_001:0543b09": "來應供正等覺明行足善逝世間解無上士調",
    "T20n1128_001:0543b10": "御丈夫天人師佛世尊。彼佛世界名大妙香。",
    "T20n1128_001:0543b11": "是日清淨光明如來。壽量住九萬劫。彼佛世",
    "T20n1128_001:0543b12": "界所有眾生智慧猛利。皆悉發於大菩提心。",
    "T20n1128_001:0543b13": "時世有王名精進授。力如輪王領四兵眾。前",
    "T20n1128_001:0543b14": "後導從詣彼佛所。復持種種香華奉獻彼佛。",
    "T20n1128_001:0543b15": "伸供養已作禮旋遶。䠒跪合掌白言世尊。云",
    "T20n1128_001:0543b16": "何能令諸根境界所緣所作。當得無生法忍。",
    "T20n1128_001:0543b17": "佛言大王。所有過去未來及與現在諸佛世",
    "T20n1128_001:0543b18": "尊。皆亦說此方便。解於諸根各各境界所緣",
    "T20n1128_001:0543b19": "所作。而能獲得無生法忍。時精進授復白佛",
    "T20n1128_001:0543b20": "言。云何菩薩摩訶薩本性。佛言菩薩性者。即",
    "T20n1128_001:0543b21": "是大慈大悲大喜大捨。而此四法是菩薩性。",
    "T20n1128_001:0543b22": "菩薩樂行如是四法。能為一切眾生使獲無",
    "T20n1128_001:0543b23": "生法忍。",
    "T20n1128_001:0543b24": "爾時日清淨光明如來。顧視左邊諸大菩薩",
    "T20n1128_001:0543b25": "摩訶薩。告金剛手菩薩言。金剛手汝可往彼",
    "T20n1128_001:0543b26": "精進授王宮中。如王所問金剛大乘。汝當為",
    "T20n1128_001:0543b27": "王及隨眾生種種根性演說菩薩摩訶薩行",
    "T20n1128_001:0543b28": "於方便。使令獲得無生法忍。金剛手菩薩聞",
    "T20n1128_001:0543b29": "佛告勅。即從座起偏袒右肩。右膝著地合掌",
    "T20n1128_001:0543c01": "向佛。作如是言。我今當承如來聖旨行往度",
    "T20n1128_001:0543c02": "脫。時精進授王聞佛告語。即向金剛手菩薩",
    "T20n1128_001:0543c03": "前。頭面作禮而伸請曰。唯願菩薩遵奉佛勅",
    "T20n1128_001:0543c04": "愍察志誠往詣我宮。為我演說金剛大乘。使",
    "T20n1128_001:0543c05": "我開解證無生忍。亦令當來一切眾生獲大",
    "T20n1128_001:0543c06": "利益。時金剛手默然。王知許已即整四兵前",
    "T20n1128_001:0543c07": "後導從。即與菩薩同乘還宮。及設傘蓋幢幡",
    "T20n1128_001:0543c08": "香華伎樂供養菩薩。是時王城名曰最上。城",
    "T20n1128_001:0543c09": "中人民聞菩薩來。於所經路競以香華供養。",
    "T20n1128_001:0543c10": "菩薩既至宮已。精進授王復設七寶師子之",
    "T20n1128_001:0543c11": "座。請菩薩座奉獻種種金銀珍寶。及以寶瓶",
    "T20n1128_001:0543c12": "盛滿閼伽上妙香水。及以五種供養奉上菩",
    "T20n1128_001:0543c13": "薩。復有眾多苾芻之眾。為欲聞法亦持香華來",
    "T20n1128_001:0543c14": "獻菩薩。時金剛手菩薩。即如從佛所聞法式。",
    "T20n1128_001:0543c15": "入大曼拏羅。以金剛淨水與王灌頂。精進授",
    "T20n1128_001:0543c16": "王得灌頂已。復有諸苾芻眾及諸剎帝利婆",
    "T20n1128_001:0543c17": "羅門吠舍首陀等。皆悉來詣王宮至菩薩所。",
    "T20n1128_001:0543c18": "為欲聞法。發菩提心入金剛乘。時金剛手菩",
    "T20n1128_001:0543c19": "薩。便即為說菩薩摩訶薩行。及諸根法種相。",
    "T20n1128_001:0543c20": "及尼陀那方便等。乃至如來部金剛部寶部",
    "T20n1128_001:0543c21": "蓮華部羯磨部。依金剛乘相應。及三摩地三",
    "T20n1128_001:0543c22": "摩鉢底等方便。皆令得解盡涅槃界。爾時南",
    "T20n1128_001:0543c23": "印度王精進授。是王深信敬重。樂求最上法",
    "T20n1128_001:0543c24": "入金剛大乘。又復樂求隨眾生根性相應三",
    "T20n1128_001:0543c25": "摩地三摩鉢底。解於方便獲無生忍盡涅槃",
    "T20n1128_001:0543c26": "界。復有北印度王名尾哩野嚩哩摩亦如是。",
    "T20n1128_001:0543c27": "東印度王名妙臂亦如是。西印度王名百臂",
    "T20n1128_001:0543c28": "亦如是。復有百千苾芻。共持眾寶上妙衣服。",
    "T20n1128_001:0543c29": "同時來詣菩薩之所。供養恭敬作禮旋繞。白",
    "T20n1128_001:0544a01": "菩薩言。我等深心樂求最上金剛大乘。亦復",
    "T20n1128_001:0544a02": "樂求隨眾生性相應三摩地三摩鉢底。解諸",
    "T20n1128_001:0544a03": "方便證無生忍盡涅槃界。是時復有國中人",
    "T20n1128_001:0544a04": "民之眾見聞隨喜之者。亦皆發起大菩提心。",
    "T20n1128_001:0544a05": "時世復有眾多金剛阿闍梨。所謂覺龍覺授",
    "T20n1128_001:0544a06": "法龍賢授德授海授。如是等阿闍梨。得聞菩",
    "T20n1128_001:0544a07": "薩所說相應之法。皆悉證得無生法忍。爾時",
    "T20n1128_001:0544a08": "東印度王妙臂。與中宮后妃嬪嬙婇女。乃至",
    "T20n1128_001:0544a09": "城中人民樂法之眾。而於根本最上法中三",
    "T20n1128_001:0544a10": "摩地相應之法。而得成就隱沒自在。是印度",
    "T20n1128_001:0544a11": "中復有諸金剛阿闍梨。所謂賢軍德軍寂靜",
    "T20n1128_001:0544a12": "軍烏多羅軍無邊藏天藏善力藏等。復有諸",
    "T20n1128_001:0544a13": "婆羅門。所謂捺多婆羅門。訶哩三謨婆羅門。",
    "T20n1128_001:0544a14": "奔茶利迦婆羅門鉢訥摩婆羅門。如是等阿",
    "T20n1128_001:0544a15": "闍梨婆羅門等。得聞菩薩所說金剛大乘。及",
    "T20n1128_001:0544a16": "相應三摩地法。皆悉獲得無生法忍。時西印",
    "T20n1128_001:0544a17": "度王百臂。及彼中宮后妃婇女等。聞菩薩所",
    "T20n1128_001:0544a18": "說甚深金剛大乘及諸法要。皆悉證得金剛智",
    "T20n1128_001:0544a19": "所攝相應三摩地成就法。及隱沒自在。彼印",
    "T20n1128_001:0544a20": "度中復有眾多金剛阿闍梨。所謂智密善",
    "T20n1128_001:0544a21": "密賢密慧密慧賢無垢賢等。亦有諸毘舍。",
    "T20n1128_001:0544a22": "所謂善意毘舍印捺囉波毘舍。印捺囉囉毘",
    "T20n1128_001:0544a23": "舍淨光毘舍等。是阿闍梨及毘舍等。得聞菩",
    "T20n1128_001:0544a24": "薩所說最上金剛大乘及諸妙法。皆悉證得",
    "T20n1128_001:0544a25": "無生法忍。北印度王尾哩野二合嚩哩摩。與",
    "T20n1128_001:0544a26": "中宮后妃婇女等。及諸人民沙門婆羅門等。",
    "T20n1128_001:0544a27": "樂入金剛大乘者。於是法中得聞菩薩演說",
    "T20n1128_001:0544a28": "法要。亦於金剛智所攝真實相應三摩地成",
    "T20n1128_001:0544a29": "就及隱沒自在。爾時金剛手菩薩。為彼諸王",
    "T20n1128_001:0544b01": "及沙門婆羅門乃至毘舍等。於六年中演說",
    "T20n1128_001:0544b02": "金剛大乘及諸法要。使彼諸王及樂法之眾",
    "T20n1128_001:0544b03": "悉獲利樂。又復演說諸成就法。謂八大聖",
    "T20n1128_001:0544b04": "藥。眼藥劍羂索。金剛輪金剛杵。寶瓶革屣",
    "T20n1128_001:0544b05": "等。及人修羅窟。乃至敬愛諸成就法。時諸",
    "T20n1128_001:0544b06": "王及一切沙門婆羅門等。而常隨逐聽受教",
    "T20n1128_001:0544b07": "導。",
    "T20n1128_001:0544b08": "爾時金剛手菩薩告彼眾言。今彼處有大名",
    "T20n1128_001:0544b09": "山號摩呬捺囉。其山頂上平正廣闊。亦有園",
    "T20n1128_001:0544b10": "苑池沼適悅之所。汝等諸王及沙門婆羅門",
    "T20n1128_001:0544b11": "吠舍首陀等。所有修學金剛大乘。皆可同往",
    "T20n1128_001:0544b12": "彼山修習而住。後於異時忽告眾曰。彼日清",
    "T20n1128_001:0544b13": "淨光明如來應正等覺將入涅槃。汝等今可",
    "T20n1128_001:0544b14": "與我同至佛所求受灌頂。時修習金剛大乘",
    "T20n1128_001:0544b15": "諸會眾等。即與菩薩共持種種殊妙香華。往",
    "T20n1128_001:0544b16": "詣日清淨光明如來之所。既至彼已奉上香",
    "T20n1128_001:0544b17": "華。作大供養旋繞讚歎。頭面著地禮佛雙足。",
    "T20n1128_001:0544b18": "修敬畢已共坐佛前。",
    "T20n1128_001:0544b19": "爾時金剛手菩薩於眾會前。偏袒右肩右膝",
    "T20n1128_001:0544b20": "著地。金剛合掌安自心上。白世尊言我承如",
    "T20n1128_001:0544b21": "來教勅往彼王宮。為諸王等及沙門婆羅門。",
    "T20n1128_001:0544b22": "乃至一切發菩提心求學金剛大乘者。即為",
    "T20n1128_001:0544b23": "演說金剛大乘。及於諸根境界所緣所作種",
    "T20n1128_001:0544b24": "種之法。皆令獲得無生法忍。世尊我今欲於",
    "T20n1128_001:0544b25": "如來金剛大乘法中。與彼學眾求受灌頂。唯",
    "T20n1128_001:0544b26": "願如來慈悲聽許。爾時日清淨光明如來。左",
    "T20n1128_001:0544b27": "右顧視已。即於口中放大光明。其光五色",
    "T20n1128_001:0544b28": "於剎那間。照於恒河沙等諸佛剎土。上至",
    "T20n1128_001:0544b29": "梵世悉皆照耀。如是照已尋復旋還。却從世",
    "T20n1128_001:0544c01": "尊口中而入。時彼光明所照佛剎一切如來。",
    "T20n1128_001:0544c02": "悉皆稱讚作如是言。彼金剛大乘即攝一切",
    "T20n1128_001:0544c03": "乘。乃至過去未來現在亦復如是。彼金剛大",
    "T20n1128_001:0544c04": "乘即攝一切乘。時彼學眾即於金剛大乘悉",
    "T20n1128_001:0544c05": "得灌頂。得灌頂已咸以頭面。禮世尊日清淨",
    "T20n1128_001:0544c06": "光明如來及金剛手菩薩足。復繞千匝歡喜",
    "T20n1128_001:0544c07": "讚歎各還本處。",
    "T20n1128_001:0544c08": "爾時日清淨光明如來。於後不久入般涅",
    "T20n1128_001:0544c09": "槃。佛涅槃後法住千歲。時金剛手菩薩復往",
    "T20n1128_001:0544c10": "摩呬捺囉山中安住。時一切金剛大乘學眾",
    "T20n1128_001:0544c11": "互相謂言。我等本師菩薩還止彼山。我等宜",
    "T20n1128_001:0544c12": "應同往彼山奉事供養。及自修習金剛大乘",
    "T20n1128_001:0544c13": "一切事業。時彼學眾一切沙門婆羅門等。各",
    "T20n1128_001:0544c14": "持香華及諸供具。即同往詣摩呬捺囉山金",
    "T20n1128_001:0544c15": "剛手菩薩所。至彼山已各各奉上香華寶玩。",
    "T20n1128_001:0544c16": "供養菩薩旋繞禮拜瞻仰而住。於是菩薩",
    "T20n1128_001:0544c17": "見彼學眾。咸來山中親近供養。修習事業志",
    "T20n1128_001:0544c18": "意堅固。即告眾曰汝等各各。於我最上金剛",
    "T20n1128_001:0544c19": "大乘聞諸法要。悉皆證得無生法忍盡涅槃",
    "T20n1128_001:0544c20": "界。汝等諦聽。我師日清淨光明如來已入涅",
    "T20n1128_001:0544c21": "槃。眾生薄福無所恃怙。我所告汝汝善遵行。",
    "T20n1128_001:0544c22": "佛入滅後彼金剛阿闍梨是汝等師。何以故",
    "T20n1128_001:0544c23": "彼阿闍梨而能護持佛剎。復能護持金剛祕",
    "T20n1128_001:0544c24": "密法故能說四字名。此即是如來相。汝等大",
    "T20n1128_001:0544c25": "眾當於彼師。常加尊重禮拜供養同於佛",
    "T20n1128_001:0544c26": "想。即感一切如來常加擁護。即是見前一切",
    "T20n1128_001:0544c27": "如來。汝等學眾常於彼師奉事供給。凡所受",
    "T20n1128_001:0544c28": "用坐臥等具。衣服湯藥一切所須無令闕乏。",
    "T20n1128_001:0544c29": "雖常侍近不得足蹋師影。所有同學無分親",
    "T20n1128_001:0545a01": "疏一心平等。善男子若有學人及諸人等。於",
    "T20n1128_001:0545a02": "金剛阿闍梨及金剛大乘諸學眾等。生不信",
    "T20n1128_001:0545a03": "心發起惡念復加毀謗。是人果報當墮地獄",
    "T20n1128_001:0545a04": "畜生及諸惡趣。何以故以一切諸法從彼生",
    "T20n1128_001:0545a05": "故。若有毀者是即毀法故獲是報。若有眾生",
    "T20n1128_001:0545a06": "未斷輪迴來求學者。當隨根性為他演說金",
    "T20n1128_001:0545a07": "剛大乘。當令得入金剛三昧。金剛手菩薩又",
    "T20n1128_001:0545a08": "復告言。此金剛大乘即是一切如來。一切如",
    "T20n1128_001:0545a09": "來即是大智。汝等學眾若有不依三昧違我",
    "T20n1128_001:0545a10": "教者。令汝破壞由如灰燼。於是菩薩即以金",
    "T20n1128_001:0545a11": "剛水與學眾等飲。復結大忿怒印安著學眾",
    "T20n1128_001:0545a12": "頂上。作加被已。又復告言佛子。汝今此身即",
    "T20n1128_001:0545a13": "為金剛三昧所持。若有違犯不依從者。以我",
    "T20n1128_001:0545a14": "金剛三昧印及忿怒印令彼破壞又復菩薩",
    "T20n1128_001:0545a15": "即如先佛法式。為諸學眾授於灌頂。復誦警",
    "T20n1128_001:0545a16": "覺真言令其覺悟。又復示與金剛杵自稱己",
    "T20n1128_001:0545a17": "名。與諸弟子身分八處而作加被。時金剛大",
    "T20n1128_001:0545a18": "乘學眾。於菩薩所受學一切法式。畢已即向",
    "T20n1128_001:0545a19": "菩薩。種種稱讚恭敬供養謝彼菩薩。又復白",
    "T20n1128_001:0545a20": "言我等各各如菩薩教。於金剛阿闍梨所。承",
    "T20n1128_001:0545a21": "事供養恭敬讚歎一如聖旨。爾時金剛手菩",
    "T20n1128_001:0545a22": "薩摩訶薩化事畢已。即於彼處隱沒不現。",
    "T20n1128_001:0545a23": "最上大乘金剛大教寶王經卷上"
}