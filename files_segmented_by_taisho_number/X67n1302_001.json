{
    "X67n1302_001:0255a03": "焭絕老人頌古直注序",
    "X67n1302_001:0255a05": "禪宗頌古有四家焉。天童雪竇投子丹霞是已。而寔",
    "X67n1302_001:0255a06": "嗣響於汾陽。夫古者。古德悟心之機緣也。頌者。鼓發",
    "X67n1302_001:0255a07": "心機使之宣流也。故其義或直敷其事。或引類況旨。",
    "X67n1302_001:0255a08": "或興惑發悟。以心源為本。成聲為節。而合契所修為",
    "X67n1302_001:0255a09": "要。然非機輪圓轉。不昧現前。起後得智之親境。不能",
    "X67n1302_001:0255a10": "作也。昔人以雪竇天童。比之孔門游夏。擬為頌聖。有",
    "X67n1302_001:0255a11": "以也哉。顧諸古在燈錄。以燈錄行一為頌本。則以頌",
    "X67n1302_001:0255a12": "重。蓋其所激揚當時主賓玄要。皆形於頌也。胡得不",
    "X67n1302_001:0255a13": "尋而繹之。窺禪道之幽微乎。釋頌者。自栢山大隱圓",
    "X67n1302_001:0255a14": "通覺海二集外。不啻數十家。質野者旨近。支離者意",
    "X67n1302_001:0255a15": "疎。若佛果萬松林泉諸尊宿。采經傳之蘊。滙諸家之",
    "X67n1302_001:0255a16": "長。纂修成集。稱四家評唱。佐四頌之盛。略該五宗之",
    "X67n1302_001:0255a17": "微言。而大隱覺海等集弗克並踪矣。今去古益遠。受",
    "X67n1302_001:0255a18": "道之緣豈能盡同。且所謂頌古。已遶路之禪。挾緣之",
    "X67n1302_001:0255a19": "智矣。須不援餘論直抉靈源。庶古德悟心機緣。鼓發",
    "X67n1302_001:0255a20": "宣流。而乃可以契禪道幽微於無際。此煢絕老人之",
    "X67n1302_001:0255a21": "頌古直註所由作也。老人退休林阿。明窓碧篆無所",
    "X67n1302_001:0255a22": "施其婆心。因取頌古直揭大意。淨剗群疑。標題結案",
    "X67n1302_001:0255a23": "不費辭飭。廼為斯注。校諸評唱。實謂過之。雖然此猶",
    "X67n1302_001:0255a24": "以注稱也。其體非注。如以注則曲中理玅。如疏注者",
    "X67n1302_001:0255b01": "不少矣。故雖注而尚直。此猶以直稱也。其趣非直。如",
    "X67n1302_001:0255b02": "以直則了無餘致。如世語者不少矣。故雖直而尚古。",
    "X67n1302_001:0255b03": "況其間釋事寔。必目擊意曉。而不牽陳言枝蔓之繁。",
    "X67n1302_001:0255b04": "明理體。必親證現行。而不落陰界離微之窟。解語句。",
    "X67n1302_001:0255b05": "必投機展事。而不墮實法與人之過。顯照用。必玅叶",
    "X67n1302_001:0255b06": "同時。而不溺留情轉位之偏。至如別提眼目。若明鏡",
    "X67n1302_001:0255b07": "之孤懸。潛通血脉。如金針之暗度。如斯類例未易枚",
    "X67n1302_001:0255b08": "舉。洵禪關之樞鈕。後學之指南也。惜是書出正嘉間。",
    "X67n1302_001:0255b09": "藂林秘護。至有名字不聞。今越百有餘年。遺珠復還。",
    "X67n1302_001:0255b10": "埋光再耀。寔菩曇自禪師力也。禪師證寶鏡三昧。以",
    "X67n1302_001:0255b11": "入世智。化瓦礫成寶坊。又以護法愍俗之慈。傳斯頌",
    "X67n1302_001:0255b12": "注。余與禪師為同學。而遊相好。頃遺書慰存。且索言",
    "X67n1302_001:0255b13": "以弁其首。余因得詳煢絕著書之概。而復徧告諸禪",
    "X67n1302_001:0255b14": "林學士。夫寶鏡三昧。傳自洞上。而光炤五宗。今禪林",
    "X67n1302_001:0255b15": "學士。有不欲證寶鏡者乎。務先究四家之頌古。有不",
    "X67n1302_001:0255b16": "究頌古者乎。務先習焭絕之直注。由直注而明頌古。",
    "X67n1302_001:0255b17": "頌古明而寶鏡證。始不負禪師之教也。吾將觀鏡光",
    "X67n1302_001:0255b18": "炤耀叢林於無窮哉。",
    "X67n1302_001:0255b19": "順治辛卯夏台山後學受登槃譚撰",
    "X67n1302_001:0255c03": "焭絕直註四家頌古敘",
    "X67n1302_001:0255c05": "道本無差。因修有異。宇博人浩。心殊見冗。非乎大智",
    "X67n1302_001:0255c06": "大德。惡能圓通圓濟者哉。盖先德見其學者沉機滯",
    "X67n1302_001:0255c07": "境。所以行慈運悲。借主借賓。就問就答。排乎古而例",
    "X67n1302_001:0255c08": "乎今。指通指塞。為頌為拈。發乎智而拔乎愚。有體無",
    "X67n1302_001:0255c09": "用。必喪孤危。有用無體。全是虗詐。體用雙全。陷於平",
    "X67n1302_001:0255c10": "寔。體用雙超。執乎尊貴。有功無位。名之外紹。有位無",
    "X67n1302_001:0255c11": "功。名之內紹。功位雙具。正偏兼到。功位兩絕。獨明向",
    "X67n1302_001:0255c12": "上。計略齊施。言中有響。理事通行。句裡呈機。以機奪",
    "X67n1302_001:0255c13": "機。就身打劫。以權占權。劈筈奪窩。見執破執。是名拈",
    "X67n1302_001:0255c14": "情。就計遮計。是名盖覆。前露後拂。獅子迷踪。聖出凡",
    "X67n1302_001:0255c15": "超。丹鳳冲霄。言思路窮。名為絕待。貼體無私。名無意",
    "X67n1302_001:0255c16": "路。不犯思議。直下承當。不立玄玅。當陽直指。意絕邊",
    "X67n1302_001:0255c17": "疆。信手拈來法無彼此。一律平懷。達境即心。就路還",
    "X67n1302_001:0255c18": "家。純真絕相大功一色。純真兩絕正位一色。理事渾",
    "X67n1302_001:0255c19": "然今時一色。三色高超。始名本分家風。三色隨宜。故",
    "X67n1302_001:0255c20": "名入鄽垂手。滯有者心之不忘。滯無者守空失旨。百",
    "X67n1302_001:0255c21": "般方便總名善巧。破差別之紊執。明真寔之本源。私",
    "X67n1302_001:0255c22": "欲一申。公正自昧。天理一明。群機自絕。棄萬川之異",
    "X67n1302_001:0255c23": "流。獨游大海。出十界之貪欲。焭飛高漢。直註者。直指",
    "X67n1302_001:0255c24": "靈機。免墮疊疊之貫花。當機者。當央直領。咸達雄雄",
    "X67n1302_001:0256a01": "之本玅。方知此理非修非證。豈淪機境之中。了明斯",
    "X67n1302_001:0256a02": "道。本成本現。昺踰堦級之外。不假功用。了然自契。余",
    "X67n1302_001:0256a03": "因幼小小。期胡跪請而絕示。倘乎略有所通。誓願刊",
    "X67n1302_001:0256a04": "而普及。不違先盟。以補今虧。聊將管見。權接斷途之",
    "X67n1302_001:0256a05": "橋。莫嫌草藥。微消沉疴之疾。請乎大德大仁。莫令斷",
    "X67n1302_001:0256a06": "絕。啟乎重刊重示。遠接後來。合十海嶽酬願故述。",
    "X67n1302_001:0256a07": "時弘治歲次戊申太簇月上元吉旦",
    "X67n1302_001:0256a08": "洪都隆興沙門本瑞述",
    "X67n1302_001:0256a13": "焭絕老人天奇直註雪竇顯和尚頌",
    "X67n1302_001:0256a14": "古上",
    "X67n1302_001:0256a16": "金臺興隆沙門道霖編集",
    "X67n1302_001:0256a17": "古杭菩曇禪寺淨深重梓",
    "X67n1302_001:0256a18": "梁武帝問達磨大師。如何是聖諦第一義(撥却真俗直問中道。",
    "X67n1302_001:0256a19": "呈解驗王)。磨云廓然無聖(杳無一法。何安聖諦。一拈二截)帝云對朕者誰",
    "X67n1302_001:0256a20": "(不領其旨。逐句返追)。磨云不識(當頭一截。不容對待)。帝不契(權實不投)。渡江至",
    "X67n1302_001:0256a21": "魏○(主意拈情。旨明向上)帝問志公(敘因)。公云陛下還識此人否",
    "X67n1302_001:0256a22": "(就機一提權實並行)。帝云不識(實供)。公云此是觀音大士傳佛心",
    "X67n1302_001:0256a23": "印(隔身指註。就裏塗糊)。帝悔遂遣使取(不識當機所以外逐)。公云莫道陛",
    "X67n1302_001:0256a24": "下發使去取。闔國人去他亦不回(見不領旨。點他外奔)。",
    "X67n1302_001:0256b01": "○(主意急處一提。旨明句裏藏鋒)總結(二師不遇知音。武帝頭頭蹉過)。",
    "X67n1302_001:0256b02": "聖諦廓然(拈前公案)。何當辨的(這箇廓然有何所辨)。對朕者誰。還",
    "X67n1302_001:0256b03": "云不識(既見其蹉。不免一截)。因茲暗渡江。豈免生荊棘(只因不契。",
    "X67n1302_001:0256b04": "干戈徧界。)闔國人追不再來。千古萬古空相憶(當時粗心。過後",
    "X67n1302_001:0256b05": "却悔)。休相憶。清風匝地有何極(一段清風普天匝地。更有其誰而又却悔)。",
    "X67n1302_001:0256b06": "師顧視左右云。這裏還有祖師麼(雪竇見人外奔。所以當央直示)。",
    "X67n1302_001:0256b07": "自云。有(鈎錐在手。照用同時)。喚來與老僧洗脚(見不領旨所以點罰。似恁",
    "X67n1302_001:0256b08": "般人只堪洗脚)。",
    "X67n1302_001:0256b09": "趙州示眾云(垂釣為人)。至道無難。唯嫌揀擇(人人本分。何有取捨)。纔",
    "X67n1302_001:0256b10": "有語言。是揀擇。是明白(令人着限。辨別是何)。老僧不在明白裏。",
    "X67n1302_001:0256b11": "是你諸人還護惜也無(明白是大功。護惜是揀擇。我尚不住大功。且道你還揀擇",
    "X67n1302_001:0256b12": "麼)。僧云。既不在明白裏。護惜箇什麼(不住大功何有揀擇)。州云",
    "X67n1302_001:0256b13": "我亦不知(言思無路故呈不知)。僧云。和尚既不知。為什麼道不",
    "X67n1302_001:0256b14": "在明白裏(只知惺細不知失見)。州云。問事即得。禮拜了退(向上非言。",
    "X67n1302_001:0256b15": "不可犯忤)○(主意垂釣為人。旨明大功不宰)總結(不落階級)。",
    "X67n1302_001:0256b16": "至道無難(拈案)。言端語端(註無委曲)。一有多種(放則全體發用。一即",
    "X67n1302_001:0256b17": "一切)。二無兩般(收則全用歸體。一切即一)。天際日上月下。檻前山",
    "X67n1302_001:0256b18": "深水寒(恐滯兩邊妄生分別。所以直指全無揀擇)。髑髏識盡喜何立(喜識",
    "X67n1302_001:0256b19": "若盡方無揀擇)。枯木龍吟消未乾(若存喜識盡墮大功。舉倒比註)。難難(不落",
    "X67n1302_001:0256b20": "凡聖極難分訴)。揀擇明白君自看(莫靠他人。應自着眼)。",
    "X67n1302_001:0256b21": "馬祖不安。院主問。和尚近日尊候如何(仁義之問)。祖云。日",
    "X67n1302_001:0256b22": "面佛。月面佛(養子之心)○(主意直下明宗。旨明無有意路)總結(問以人情。答以直指)。",
    "X67n1302_001:0256b23": "日面佛。月面佛。五帝三皇是何物(若會日面月面。便會五帝三皇。",
    "X67n1302_001:0256b24": "舉一例〔請〕)。二十年來曾苦辛。為君幾下蒼龍窟(雪竇新他用功",
    "X67n1302_001:0256c01": "之難如龍穴取珠。使盡心機方到此地)。屈堪述。明眼衲僧莫輕忽(恐有",
    "X67n1302_001:0256c02": "高流笑耻故言其屈。又怕未及之者故言堪述。末後雙收二字。總言不得輕忽)。",
    "X67n1302_001:0256c03": "德山到溈山。挾複子於法堂上從東過西從西過東。",
    "X67n1302_001:0256c04": "顧視云。無無。便出(特來呈機校勘諸方。自誇見高無與等者)。師著語云。勘",
    "X67n1302_001:0256c05": "破了也(當頭一點。不必馳騁)。德山至門首却云不得草草。便具",
    "X67n1302_001:0256c06": "威儀再入相見(既到諸方豈可愴忙)。溈山坐次(候看來諸)。德山提起",
    "X67n1302_001:0256c07": "坐具云和尚(大用親呈)。溈山擬取拂子(將在謀而不在勇)。德山便",
    "X67n1302_001:0256c08": "喝。拂袖而出(不受籠罩。截皆來機)。師著語云勘破了也(不過如此不須",
    "X67n1302_001:0256c09": "賣弄。一點二拈)。德山背却法堂著鞋便行(意有自許。不過此理)。溈山至",
    "X67n1302_001:0256c10": "晚問首座。適來新到在什麼處(雙關而問)。座云當時背却",
    "X67n1302_001:0256c11": "法堂著鞋去了(實供)。山云此子已後向孤峰頂上盤結",
    "X67n1302_001:0256c12": "草庵呵佛罵祖去在(如此孤危。佛祖不容)。師著語云。雪上加霜",
    "X67n1302_001:0256c13": "(他又如此行。你又如此說他)○(主意呈機相勘。旨明大用現前)總結(主賓互驗)。",
    "X67n1302_001:0256c14": "一勘破。二勘雪上加霜。曾險墮(拈前着語。呈他手眼)。飛騎",
    "X67n1302_001:0256c15": "將軍入虜庭。再得完全能幾箇(再入相見。如李廣遭陷還能跳出)。",
    "X67n1302_001:0256c16": "急走過。不放過。孤峰頂上草裏坐(直饒不留踪跡。也點靜沉死水)。",
    "X67n1302_001:0256c17": "咄(恐陷後人坐在孤危。故責令出須當稟命)。",
    "X67n1302_001:0256c18": "雪峰示眾云。盡大地撮來如粟米大拋向面前。漆桶",
    "X67n1302_001:0256c19": "不會(情與無情一切無別。盡情吐出你又不會)。打皷普請看(今特聚眾。大家着眼)",
    "X67n1302_001:0256c20": "○(主意垂釣為人。旨明攝用歸體)。總結(老婆心切)。",
    "X67n1302_001:0256c21": "牛頭沒。馬頭回。曹溪鏡裏絕塵埃(會得上句。靈山少室盡古盡今。",
    "X67n1302_001:0256c22": "一切無漏)。打皷看來君不見。百花春至為誰開(使盡其情因何",
    "X67n1302_001:0256c23": "不會。且道萬別千差畢竟是誰)。",
    "X67n1302_001:0256c24": "雲門大師垂語云。十五日已前不問汝(借明空劫。已絕問答)。十",
    "X67n1302_001:0257a01": "五日已後道將一句來(既居日用。一切任意)。自代云。日日是好",
    "X67n1302_001:0257a02": "日(恐成兩截故又雙牧。這邊那邊使無縫罅)○(主意垂釣旨明藏鋒)。總結(老婆心切)。",
    "X67n1302_001:0257a03": "去却一。拈得七。上下四維無等匹(會得上句。四方八面了無有二)。",
    "X67n1302_001:0257a04": "徐行踏斷流水聲。縱觀寫出飛禽迹(若能了法不二。明中自然",
    "X67n1302_001:0257a05": "踏斷。暗中自然獨露)。草茸茸。烟羃羃(一律平懷。了無彼此)。空生巖畔花",
    "X67n1302_001:0257a06": "狼藉(恐墮大功故舉例破)。彈指堪悲舜若多(恐墮無功復舉例破)。莫動",
    "X67n1302_001:0257a07": "著。動著三十棒(今行法令莫犯二病)。",
    "X67n1302_001:0257a08": "僧問法眼。如何是佛(請益)。眼云汝是慧超(當頭一提)",
    "X67n1302_001:0257a09": "○(主意急處一提。旨明就窩打兔)。總結(箭鋒相拄)。",
    "X67n1302_001:0257a10": "江國春風吹不起(盡國人呼。未曾着意)。鷓鴣啼在深花裏(今日",
    "X67n1302_001:0257a11": "請益。平常一提)。三級浪高魚化龍(慧超悟處。聞雷而化)。癡人猶戽夜",
    "X67n1302_001:0257a12": "塘水(無智之人逐語生情。如乎深夜戽水取魚)。",
    "X67n1302_001:0257a13": "翠巖示眾云。一夏已來為兄弟說話。看翠巖眉毛在",
    "X67n1302_001:0257a14": "麼(探竿在手)。保福云。作賊人心虗(就身打劫)。長慶云生也([齒*可]粗齧細)。",
    "X67n1302_001:0257a15": "雲門云。關(一點一拈)○(主意垂釣。旨明藏鋒)。總結(作家唱和)。",
    "X67n1302_001:0257a16": "翠巖示徒。千古無對(美他句中不露鋒骨)。關字相酬。失錢遭",
    "X67n1302_001:0257a17": "罪(只知截人。不知自放)。潦倒保福。抑揚難得(擒縱殺活。自然恰好)。嘮嘮",
    "X67n1302_001:0257a18": "翠巖。分明是賊(句中藏刃。暗取人頭)。白圭無玷。誰辨真假(句無",
    "X67n1302_001:0257a19": "稜角。誠然難辨)。長慶相諳。眉毛生也(獨許知音。善拈善點)。",
    "X67n1302_001:0257a20": "僧問趙州。如何是趙州(借事藏鋒)。州云東門南門西門北",
    "X67n1302_001:0257a21": "門(以機遣機)○(主意藏鋒。旨明絕待)。總結(劈筈奪窩)。",
    "X67n1302_001:0257a22": "句裏呈機劈面來(問中雙關。當頭不讓)。爍迦羅眼絕纖埃(答處",
    "X67n1302_001:0257a23": "就機。人境雙奪)。東南西北門相對。無限輪鎚擊不開(理事混然。",
    "X67n1302_001:0257a24": "神劍難分)。",
    "X67n1302_001:0257b01": "睦州問僧近離甚麼處(探竿)。僧便喝(大用親呈)。州云老僧被",
    "X67n1302_001:0257b02": "汝一喝(輸己陷人)。僧又喝(有用無照)。州云三喝四喝後作麼生",
    "X67n1302_001:0257b03": "(是也喝。不是也喝。喝後如何)。僧無對(果失其照)。州便打云。這掠虗頭漢",
    "X67n1302_001:0257b04": "(大用生擒)○(主意陷虎之機。旨明大用全提)。總結(權衡在手)。",
    "X67n1302_001:0257b05": "兩喝與三喝。作者知機變(只解行喝。不知機變。打草驚蛇。戒後強為)。若",
    "X67n1302_001:0257b06": "謂騎虎頭。二俱成瞎漢(若將此喝只作擒縱。非便賓瞎亦乃主瞎)。誰瞎",
    "X67n1302_001:0257b07": "漢。拈來天下與人看(或是賓瞎或是主瞎。或是賓主一時瞎。果然明得。不可自",
    "X67n1302_001:0257b08": "專。直須驗過始得)。",
    "X67n1302_001:0257b09": "黃蘗示眾云。汝等諸人盡是噇酒糟漢。與麼行脚何",
    "X67n1302_001:0257b10": "處有今日(迷名滯相如酒所困。如此行持何年得醒)。還知大唐國裏無禪",
    "X67n1302_001:0257b11": "師麼(人境俱奪。意要直領)。僧云。只如諸方匡徒領眾。又作麼生",
    "X67n1302_001:0257b12": "(既無佛法。何用開堂)。蘗云。不道無禪。只是無師(既是無師。盡是杜撰)",
    "X67n1302_001:0257b13": "○(主意搜短為長。旨明垂釣為人)。總結(權衡在手)。",
    "X67n1302_001:0257b14": "凜凜孤風不自誇。端居寰海定龍蛇(本有權衡豈是強勉)。大",
    "X67n1302_001:0257b15": "中天子曾輕觸。三度親遭弄爪牙(聖主不讓。豈容禪客)。",
    "X67n1302_001:0257b16": "僧問洞山如何是佛(請益)。山云麻三斤(平實)",
    "X67n1302_001:0257b17": "○(主意拈轉話頭。旨明無有意路)。總結(問以劫外。答以今時)。",
    "X67n1302_001:0257b18": "金烏急。玉兔速。善應何曾有輕觸(洞山雪竇徹底為人)。展事",
    "X67n1302_001:0257b19": "投機見洞山。跛鼈盲龜入空谷(只云事上鑽研。正如跛鼈盲龜撞入",
    "X67n1302_001:0257b20": "空谷。何年得出)。花簇簇。錦簇簇。南地竹兮北地木(平實相通。舉例",
    "X67n1302_001:0257b21": "令看)。因思長慶陸大夫。解道合笑不合哭(你若只在事上。正好",
    "X67n1302_001:0257b22": "拍手大笑)。咦(此之一笑。是賞是罰。是事是理。請着眼看)。",
    "X67n1302_001:0257b23": "僧問巴陵。如何是提婆宗(請益辨主)。陵云銀椀裏盛雪(當央",
    "X67n1302_001:0257b24": "直指)○(主意明宗。旨明絕待)。總結(問偏答正)。",
    "X67n1302_001:0257c01": "老新開。端的別解道。銀椀裏盛雪(句不立玄。故乃讚歎)。九十",
    "X67n1302_001:0257c02": "六箇應自知。不知却問天邊月(諸人自知負墮則可。如有不知更問",
    "X67n1302_001:0257c03": "明眼人始得)。提婆宗。提婆宗。赤幡之下起清風(雪竇盡力提持。",
    "X67n1302_001:0257c04": "若然會得。便解返擲)。",
    "X67n1302_001:0257c05": "僧問雲門。如何是一代時教(請益)。門云對一說(當央直指)",
    "X67n1302_001:0257c06": "○(主意明宗。旨明絕待)。總結(當頭直指)。",
    "X67n1302_001:0257c07": "對一說。太孤絕(句絕其比)。無也鐵椎重下楔(問無孔竅。答絕方隅)。",
    "X67n1302_001:0257c08": "閻浮樹下笑呵呵。昨夜驪龍拗解折(雪竇大笑。諸方任是英靈",
    "X67n1302_001:0257c09": "也插觜不得)。別別(不同諸方。要人着眼)。韶陽老人得一橛(只有湛水之波。",
    "X67n1302_001:0257c10": "而無滔天之浪)。",
    "X67n1302_001:0257c11": "僧問雲門。不是目前機。亦非目前事時如何(悟非世理。特呈",
    "X67n1302_001:0257c12": "解問)。門云倒一說(就機一點)○(主意見機而作。旨明就身打劫)。總結(以楔出楔)。",
    "X67n1302_001:0257c13": "倒一說。分一節(分明放過。把手同行)。同死同生為君決(或明或暗。",
    "X67n1302_001:0257c14": "隨分令出)。八萬四千非鳳毛(人雖眾多。無一英俊)。三十三人入虎",
    "X67n1302_001:0257c15": "穴(大手宗師方能為作)。別別(故意提起令人着眼)。擾擾匇匇水裏月(影影",
    "X67n1302_001:0257c16": "灼灼如水中月。戒其學者情見未忘)。",
    "X67n1302_001:0257c17": "僧問鏡清。學人啐。請師啄(借事藏鋒)。清云還得活也無(以機",
    "X67n1302_001:0257c18": "驗機)。僧云若不活遭人恠笑(若只在殼豈不被笑)。清云也是草裏",
    "X67n1302_001:0257c19": "漢(雖不住死。又在其活。故乃鏡清一點一拈)○(主意拈情。旨明爪牙)。總結(權衡在手)。",
    "X67n1302_001:0257c20": "古佛有家風。對揚遭貶剝(主賓相交。今古皆然)。子母不相知。",
    "X67n1302_001:0257c21": "是誰同啐啄(啐啄未忘。機境交加。子母雙忘。對待何有)。啄(主之追處)覺(賓之呈處)",
    "X67n1302_001:0257c22": "猶在殻(云死存活)。重遭撲(身困於活。又遭其點)。天下衲僧徒名邈",
    "X67n1302_001:0257c23": "(其僧活潑潑地尚遭其點。天下衲僧徒勞向此名摸)。",
    "X67n1302_001:0257c24": "僧問香林。如何是祖師西來意(請益)。林云坐久成勞(平實",
    "X67n1302_001:0258a01": "直指)○(主意明宗。旨明絕待)。總結(信手拈來)。",
    "X67n1302_001:0258a02": "一箇兩箇千萬箇。脫却籠頭卸却馱(天下衲僧皆如。香林心不",
    "X67n1302_001:0258a03": "立玄。偏不附物。自然輕快)。左轉隨後來。紫胡要打劉鐵磨",
    "X67n1302_001:0258a04": "(盡情說了。你再立玄附物。似紫胡打劉鐵磨一般)。",
    "X67n1302_001:0258a05": "肅宗帝問忠國師。百年後所須何物(仁義之問)。師云與老",
    "X67n1302_001:0258a06": "僧作箇無縫塔(有縫今時。無縫實際)。帝曰請師塔樣(就機一拶)。師良",
    "X67n1302_001:0258a07": "久(全身直示)。會麼(恐失復追)。帝曰不會(實供)。師云吾有付法弟子",
    "X67n1302_001:0258a08": "躭源却諳此事。請詔問之(一囑二薦)。師遷化後。帝詔躭源",
    "X67n1302_001:0258a09": "問此意如何。源云。相之南。譚之北(雖不存意。暗拈二邊)。中有黃",
    "X67n1302_001:0258a10": "金充一國(盡力傍通)。無影樹下合同船。琉璃殿上無知識",
    "X67n1302_001:0258a11": "(註上良久。不墮偏方。不居正位)○(主意當央直示。旨明不落階級)。總結(一呈一註)。",
    "X67n1302_001:0258a12": "無縫塔。見還難(實際不受。何有其見)。澄潭不許蒼龍蟠(國師躭源",
    "X67n1302_001:0258a13": "皆是死水。不恐逐生情。故乃拈之)。層落落。影團團。千古萬古與人看",
    "X67n1302_001:0258a14": "(非但此時。今古榜樣)。",
    "X67n1302_001:0258a15": "俱胝和尚凡有所問。只竪一指(當央直示)",
    "X67n1302_001:0258a16": "○(主意覿面相呈。旨明大用現前)。總結(一切即一)。",
    "X67n1302_001:0258a17": "對揚深愛老俱胝。宇宙空來更有誰(一生不改)。曾向滄",
    "X67n1302_001:0258a18": "溟下浮木。夜濤相共接盲龜(戒勉後來不求大悟。若學俱胝只去竪指。",
    "X67n1302_001:0258a19": "但接盲龜。此點有體無用之輩)。",
    "X67n1302_001:0258a20": "龍牙問翠微。如何是祖師西來意(請益)。微云與我過禪",
    "X67n1302_001:0258a21": "板來(名裏呈機)。牙取禪板與微(半醉半醒。不知蹉過)。微接得便打(大用",
    "X67n1302_001:0258a22": "全提)。牙云。打即任打。要且無祖師西來意(空受痛棒。不領大旨。強作",
    "X67n1302_001:0258a23": "主宰。反言無意)。又問臨濟。如何是祖師西來意。濟云與我過",
    "X67n1302_001:0258a24": "蒲團來。牙取蒲團與濟。濟接得蒲團便打。牙云。打即",
    "X67n1302_001:0258b01": "任打。要且無祖師西來意(行德同前)",
    "X67n1302_001:0258b02": "○(主意明宗。旨明大用)。總結(正令全提)。",
    "X67n1302_001:0258b03": "龍牙山裏龍無眼。死水何曾振古風(言他鑽入死水。不能活處",
    "X67n1302_001:0258b04": "行機。蒲團禪板在自手中。反與人打)。禪板蒲團不能用。只應分付與",
    "X67n1302_001:0258b05": "盧公(雪竇自言。若道無有祖意。當時直要打出祖意)。",
    "X67n1302_001:0258b06": "師拈云。這老漢也未勦絕。復成頌曰(恐逐境奔。故再呈頌)。",
    "X67n1302_001:0258b07": "盧公付了亦何憑。坐倚休將繼祖燈(撥去玄妙。意要直領)。堪",
    "X67n1302_001:0258b08": "對暮雲歸未合。遠山無限碧層層(恐墮孤危。故指平實)。",
    "X67n1302_001:0258b09": "僧問智門。蓮花未出水時如何(問是借事用明空劫)。門云蓮花",
    "X67n1302_001:0258b10": "(直截明宗)。僧云出水後如何(用明今時)。門云荷葉(同前)",
    "X67n1302_001:0258b11": "○(主意當央直指。旨明無有意路)。總結(問有彼此。答無是非)。",
    "X67n1302_001:0258b12": "蓮花荷葉報君知。出水如何未出時(出水何如。未出何如。若乃",
    "X67n1302_001:0258b13": "見得。方知不在兩頭)。江北江南問王老。一狐疑了一狐疑(若不",
    "X67n1302_001:0258b14": "領旨。只去出水未出上問。轉生其疑。何時得了)。",
    "X67n1302_001:0258b15": "雪峰示眾云。南山有條鼈鼻蛇。汝等諸人切須好看",
    "X67n1302_001:0258b16": "(人多困於孤危。故教明其平實)。長慶云。今日堂中大有人喪身失命",
    "X67n1302_001:0258b17": "(喪其法身。失其慧命。莫道究用。連本已失。故曰大有)。僧舉似玄沙。沙云須是稜",
    "X67n1302_001:0258b18": "兄始得(見放無收。搦人顯己)。雖然如此。我即不然(意在等問)。僧云和",
    "X67n1302_001:0258b19": "尚作麼生(就機一拶)。沙云用南山作麼(恐逐其言。故乃拈之)。雲門以",
    "X67n1302_001:0258b20": "拄杖攛向雪峰面前作怕勢(一呼一遣。權實並行)",
    "X67n1302_001:0258b21": "○(主意垂釣為人。旨明作家相見)。總結(父子唱和)。",
    "X67n1302_001:0258b22": "象骨巖高人不到。到者須是弄蛇手(機峻無敵。若萬仞崖。須是",
    "X67n1302_001:0258b23": "作者方無阻隔)。稜師備師不奈何。喪身失命有多少(慶放沙收。",
    "X67n1302_001:0258b24": "總不當機)。韶陽知。重撥草。南北東西無處討(用得當央故難得也)。",
    "X67n1302_001:0258c01": "忽然突出拄杖頭。拋對雪峰大張口。大張口兮同",
    "X67n1302_001:0258c02": "閃電。剔起眉毛還不見(須然大用全彰。箇裏了無踪跡)。如今藏一",
    "X67n1302_001:0258c03": "乳峰前。來者一一看方便(於今盡在此處。各人應須着眼)。師高聲",
    "X67n1302_001:0258c04": "喝云。看脚下(拽回鼻孔。大用急提)。",
    "X67n1302_001:0258c05": "保福長慶遊山(日用生涯)。福以手指云。這裏便是妙峰頂",
    "X67n1302_001:0258c06": "(此為絕頂。以驗同道)。慶云。是則是。可惜許(若執於此。盡困中途)。師著語云。",
    "X67n1302_001:0258c07": "今日共這漢遊山。圖箇什麼(一个說是。一个不是。我於同行。圖个什麼。點他",
    "X67n1302_001:0258c08": "二家總是無端)。復云。百千年後不道無。只是少(是是大功。不是是無功。二",
    "X67n1302_001:0258c09": "者總是階級。向後不道無人過此。要至此地二者皆少)。後舉似鏡清。清云若不",
    "X67n1302_001:0258c10": "是孫公。便見髑髏遍野(若不具眼看破。便被他裁)",
    "X67n1302_001:0258c11": "○(主意呈機探㧞。旨明遞相酬唱)。總結(總是心倖)。",
    "X67n1302_001:0258c12": "妙峰孤頂草離離(直饒妙絕今古。二人總是葛藤)。拈得分明付與",
    "X67n1302_001:0258c13": "誰(指示分明。你却與誰)。不是孫公辯端的。髑髏著地幾人知",
    "X67n1302_001:0258c14": "(拈前公案)。",
    "X67n1302_001:0258c15": "劉鐵磨到溈山。山云老牸牛汝來也(點他動落今時)。磨云。來",
    "X67n1302_001:0258c16": "日臺山大會齋。和尚還去麼(隔身反點靜沉死水)。山放身臥(截斷",
    "X67n1302_001:0258c17": "兩頭)。磨便出(回互不犯)○(主意見機而作。旨明作家相見)。總結(心倖)。",
    "X67n1302_001:0258c18": "曾騎鐵馬入重城(磨之不懼。慣便如將)。勅下傳聞六國清(山如",
    "X67n1302_001:0258c19": "帝令。天下太平)。猶握金鞭問歸客(磨之反問你還去否)。夜深誰共御",
    "X67n1302_001:0258c20": "街行(末後二人不坐正偏。故曰誰共)。",
    "X67n1302_001:0258c21": "蓮花峰庵主拈拄杖示眾云。古人到這裏。為甚不肯",
    "X67n1302_001:0258c22": "住(透得本地。因何不住)。眾無語(不知落處)。自代云為他途路不得力",
    "X67n1302_001:0258c23": "(執於大功。盡未到家)。復云畢竟如何(徵前審後)。自云楖栗橫擔不顧",
    "X67n1302_001:0258c24": "人。直入千峰萬峰去(直須絕跡。莫執大功)",
    "X67n1302_001:0259a01": "○(主意垂釣為人。旨明大功不宰)。總結(轉功就位)。",
    "X67n1302_001:0259a02": "眼裏塵沙耳裏土。千峰萬峰不肯住(菴主轉功就位。雪竇轉位",
    "X67n1302_001:0259a03": "就功。故曰不住)。落花流水太茫茫。剔起眉毛何處去(塵塵獨露。",
    "X67n1302_001:0259a04": "剎剎全彰。無古無今。更向何去)。",
    "X67n1302_001:0259a05": "僧問百丈。如何是奇特事(辨主)。丈云獨坐大雄峰(全身擔荷)。",
    "X67n1302_001:0259a06": "僧禮拜(一謝具眼。二點獨尊)。丈便打(正令雙截)",
    "X67n1302_001:0259a07": "○(主意呈機。旨明大用)。總結(權衡在手)。",
    "X67n1302_001:0259a08": "祖域交馳天馬駒(法中自在。如駒絕絆)。化門舒卷不同途(擒縱",
    "X67n1302_001:0259a09": "殺活。豈定一機)。電光石火存機變。堪笑人來捋虎鬚(僧須具見。",
    "X67n1302_001:0259a10": "不料其力。丈機迅速。善敢當鋒)。",
    "X67n1302_001:0259a11": "僧問雲門。樹凋葉落時如何(借事呈解)。門云體露金風(就機",
    "X67n1302_001:0259a12": "一點。拈他大功)○(主意見機而作。旨明就身打劫)。總結(以見遣見)。",
    "X67n1302_001:0259a13": "問既有宗。答亦攸同(主賓相符)。三句可辨(一句具三。皎然明白)。一",
    "X67n1302_001:0259a14": "鏃遼空(三句外看。射空無敵)。大野兮凉飈颯颯。長天兮疎雨",
    "X67n1302_001:0259a15": "濛濛(恐滯竿頭故示剎塵)。君不見(令人着眼)。少林久坐未歸客。靜",
    "X67n1302_001:0259a16": "依熊耳一叢叢(恐落平實故指面壁。且道是樹凋葉落。是體露金風)。",
    "X67n1302_001:0259a17": "南泉參百丈惟政和尚。丈問從上諸聖還有不為人",
    "X67n1302_001:0259a18": "說底法麼(探㧞)。泉云有(供自見處)。丈云作麼生是不為人說",
    "X67n1302_001:0259a19": "底法(以見驗見)。泉云。不是心。不是佛。不是物(只知供欵。不知失見)。丈",
    "X67n1302_001:0259a20": "云說了也(點不疾流)。泉云。某只與麼。和尚作麼生(見自失節。返追",
    "X67n1302_001:0259a21": "他用)。丈云。我又不是善知識。爭知有說不說(須乃推惡離己。亦註",
    "X67n1302_001:0259a22": "非言可及)。泉云某甲不會(見機嚴密。更探其的)。丈云太煞與汝說了",
    "X67n1302_001:0259a23": "(先已盡情。何必重問)○(主意深竿在手。旨明就身打劫)。總結(乾出其身)。",
    "X67n1302_001:0259a24": "祖佛從來不為人。衲僧今古競頭走(本無一法。妄生取捨)。明",
    "X67n1302_001:0259b01": "鏡當臺列象殊(丈如明鏡。絲毫不昧)。一一面南看北斗(一一着眼。",
    "X67n1302_001:0259b02": "是說不說)。半柄垂。無處討(當面直註。何又更尋)。拈得鼻孔失却口",
    "X67n1302_001:0259b03": "(若逐其句。顧前失後。顧後失前)。",
    "X67n1302_001:0259b04": "僧問大隋。劫火洞然。大千俱壞。未審這箇壞不壞(引教",
    "X67n1302_001:0259b05": "請益)。隋云壞(直指明宗)。僧云與麼則隨他去(迷宗逐句)。隋云隨他",
    "X67n1302_001:0259b06": "去(同前)○(主意明宗。旨明絕待)。總結(隨流得妙)。",
    "X67n1302_001:0259b07": "劫火光中立問端。衲僧猶滯兩重關(壞與不壞。問處兩關)。可",
    "X67n1302_001:0259b08": "憐一句隨他語。萬里區區獨往還(當時不識。後過投子點破。復徃",
    "X67n1302_001:0259b09": "大隋。雪竇點他兩處蹉過)。",
    "X67n1302_001:0259b10": "僧問趙州。承聞和尚親見南泉是否(驗主)。州云鎮州出",
    "X67n1302_001:0259b11": "大蘿蔔頭(直下明宗)○(主意直指。旨明絕待)。總結(平常無生)。",
    "X67n1302_001:0259b12": "鎮州出大蘿蔔。天下衲僧取則(天下衲僧取此為極)。只知自",
    "X67n1302_001:0259b13": "古自今。爭辯鵠白烏黑(須然今古無差。爭奈難分黑白)。賊賊。衲僧",
    "X67n1302_001:0259b14": "鼻孔曾拈得(言這老賊善換人眼)。",
    "X67n1302_001:0259b15": "麻谷持鍚到章敬。遶床三匝。振錫一下。卓然而立(呈機",
    "X67n1302_001:0259b16": "校勘)。敬云是是(照用同時)。師著語云錯(恐陷其是。故乃拈之)。谷又到南",
    "X67n1302_001:0259b17": "泉。繞床三匝。振錫一下。卓然而立。泉云不是不是(照用",
    "X67n1302_001:0259b18": "同時)。師著語云錯(恐陷不是。故乃拈之)。谷云。章敬道是。和尚為甚",
    "X67n1302_001:0259b19": "道不是(逐句雙疑)。泉云。章敬是。是汝不是。此是風力所轉。",
    "X67n1302_001:0259b20": "終成敗壞(過在於汝。非干師事。情逐於境。豈不喪真)",
    "X67n1302_001:0259b21": "○(主意辨驗。旨明拈情)。總結(權衡在手)。",
    "X67n1302_001:0259b22": "此錯彼錯。切忌拈却。四海浪平。百川潮落(便得兩錯。是非",
    "X67n1302_001:0259b23": "皆絕)。古策風高十二門。門門有路空蕭索(杖上清風。高超一切)。",
    "X67n1302_001:0259b24": "非蕭索。作者好求無病藥(前拈大功。今拈無功。任是作者亦當治無)。",
    "X67n1302_001:0259c01": "定上座問臨濟。如何是佛法大意(請益)。濟下禪床擒住",
    "X67n1302_001:0259c02": "一掌便托開(全提大用)。定佇立(情絕其路)。傍僧云。定上座何不",
    "X67n1302_001:0259c03": "禮拜(見失傍提)。定方禮拜。忽然大悟(因此達彼)",
    "X67n1302_001:0259c04": "○(主意直指。旨明大用)。總結(正令全提)。",
    "X67n1302_001:0259c05": "斷際全機繼後踪(黃蘗全機。臨濟紹之)。持來何必在從容(當央",
    "X67n1302_001:0259c06": "分付。何必又疑)。巨靈擡手無多子。分破華山千萬重(定公疑。高",
    "X67n1302_001:0259c07": "如山。臨濟一掌粉碎)。",
    "X67n1302_001:0259c08": "陳操尚書看資福。福見畫一圓相(暗機為驗)。操云弟子恁",
    "X67n1302_001:0259c09": "麼來。早是不著便。何更畫一圓相(退己點人)。福便掩却門",
    "X67n1302_001:0259c10": "(因便一截)。師云陳操只具一隻眼(點他見前失後)",
    "X67n1302_001:0259c11": "○(主意探干。旨明大用)。總結(權衡在手)。",
    "X67n1302_001:0259c12": "團團珠繞(福之圓相)玉珊珊(操之言鋒)。馬載驢馱上鐵船。分",
    "X67n1302_001:0259c13": "付海山無事客(船裝馬載。只當尋常)。釣鰲時下一圈攣(不用多端。",
    "X67n1302_001:0259c14": "一機足矣)。師復云。天下衲僧跳不出(須言無事。天下禪流幾人能出有無",
    "X67n1302_001:0259c15": "之殼)。",
    "X67n1302_001:0259c16": "仰山問僧近離甚處(探㧞藏鋒)。僧云廬山(實供)。山云曾到五",
    "X67n1302_001:0259c17": "老峰麼(撥轉別驗)。僧云不曾(同前)。山云闍黎不曾遊山(點他不達)。",
    "X67n1302_001:0259c18": "雲門云。皆為慈悲之故。有落草之談(言不行捧。只打葛藤)",
    "X67n1302_001:0259c19": "○(主意探干。旨明平懷)。總結(就事藏鋒)。",
    "X67n1302_001:0259c20": "出草入草。誰解尋討(門出山入。誰生分別)。白雲重重。紅日杲",
    "X67n1302_001:0259c21": "杲(平懷拈出。免生異見)。左顧無暇。右盻已老(註上之機皆無縫罅)。君不",
    "X67n1302_001:0259c22": "見。寒山子。行太早。十年歸不得。忘却來時道(迷名失旨。",
    "X67n1302_001:0259c23": "舉例故點)。",
    "X67n1302_001:0259c24": "文殊問無著。近離甚處(平常藏鋒)。著云南方。殊云南方佛",
    "X67n1302_001:0260a01": "法如何拄持(入就一追)。著云。末法比丘少奉戒律(前後具實)。殊",
    "X67n1302_001:0260a02": "云多少眾(細搜其見)。著云或三百或五百(依舊逐句)。著問。此間",
    "X67n1302_001:0260a03": "佛法如何住持(返問)。殊云。凡聖同居。龍蛇混雜(照用同時)。著",
    "X67n1302_001:0260a04": "云多少眾(兩處如常)。殊云。前三三。後三三(當央直截)",
    "X67n1302_001:0260a05": "○(主意探㧞。旨明直指)。總結(老婆心切)。",
    "X67n1302_001:0260a06": "千峰盤屈色如藍。誰謂文殊是對談(遍界全彰。誰說對談)。堪",
    "X67n1302_001:0260a07": "笑清凉多少眾。前三三與後三三(欲識二三。盡在此笑)。",
    "X67n1302_001:0260a08": "長沙一日遊山歸至門首。首座云。和尚什麼處來(因事",
    "X67n1302_001:0260a09": "辯主)。沙云遊山來(就事呈解)。座云到什麼處來(細辯來源)。沙云。始",
    "X67n1302_001:0260a10": "隨芳草去。又逐落花回(句甚英美)。座云大似春意(點逐今時)。沙",
    "X67n1302_001:0260a11": "云。也勝秋露滴芙蕖(拈他死水)。師云。謝答話(一个今時。一个劫外。雙點",
    "X67n1302_001:0260a12": "雙拈)○(主意探竿。旨明絕待)。總結(作家相見)。",
    "X67n1302_001:0260a13": "大地絕纖埃。何人眼不開(若達平常。無事不了)。始隨芳草去。",
    "X67n1302_001:0260a14": "又逐落花回(拈前公案)。羸鶴翹寒木。狂猿嘯古臺(雪竇呈機)。",
    "X67n1302_001:0260a15": "長沙無限意(拈起令看)。咄(恐落平實。舉令一截)。",
    "X67n1302_001:0260a16": "盤山垂語云。三界無法。何處求心(上句奪境。下句奪人。意在直領。豈可",
    "X67n1302_001:0260a17": "商量)○(主意直下明宗。旨明心法不二)。總結(垂釣為人)。",
    "X67n1302_001:0260a18": "三界無法。何處求心。白雲為葢。流泉作琴(上拈公案。下呈",
    "X67n1302_001:0260a19": "其機)。一曲兩曲無人會。雨過夜塘秋水深(盡情吐露。不領大旨。",
    "X67n1302_001:0260a20": "如秋凉水。豈水嘆也)。",
    "X67n1302_001:0260a21": "風穴郢州衙內上堂云。祖師心印狀似鐵牛之機(搖撼",
    "X67n1302_001:0260a22": "不動。亦無疑罅)。去即印住(不令逐境)。住即印破(不令立玄)。只如不去不",
    "X67n1302_001:0260a23": "住。印即是不印即是(不住二邊。正當恁麼。又作麼生)。盧陂長老出問。",
    "X67n1302_001:0260a24": "某有鐵牛之機。請師不搭印(識句拈情)。穴云。慣釣鯨鯢沉",
    "X67n1302_001:0260b01": "巨浸。却嗟蛙步[馬*展]泥沙(慣釣巨鯢。豈怕青蛙)。陂佇思(失情)。穴喝云",
    "X67n1302_001:0260b02": "長老何不進語(你道不搭。因何無路)。陂後議(進退無門)。穴打一拂子",
    "X67n1302_001:0260b03": "云。還記得話頭麼(提前逼後)。陂擬開口(左右絕路)。穴又打(當央直截)。",
    "X67n1302_001:0260b04": "牧主云。佛法與王法一般(傍觀者哂)。穴云見箇什麼(審他見處)。",
    "X67n1302_001:0260b05": "主云。當斷不斷。反招其亂(合行不行。合止不止)。穴下座(非只盧陂。亦有",
    "X67n1302_001:0260b06": "風穴。故就拂迹)○(主意大用全提。旨明攙旗奪皷)。總結(權衡在手)。",
    "X67n1302_001:0260b07": "擒得盧陂跨鐵牛。三玄戈甲未輕酬。楚王城畔朝",
    "X67n1302_001:0260b08": "宗水。喝下曾令却倒流(一喝中具三玄三要。莫道盧陂。任是長江一喝倒流)。",
    "X67n1302_001:0260b09": "僧問雲門。如何是清淨法身(請益)。門云花藥欄(平實一指)。僧",
    "X67n1302_001:0260b10": "云便與麼去時如何(直領如何)。門云金毛獅子(當央一點)",
    "X67n1302_001:0260b11": "○(主意拽回鼻孔。旨明無有意路)。總結(權衡在手)。",
    "X67n1302_001:0260b12": "花藥欄。莫瞞盰(要人仔細)。星在秤兮不在盤(意在花藥闌上。不在",
    "X67n1302_001:0260b13": "法身。如秤在斤兩上。不在定盤星上)。便與麼。太無端(先執法智同後執平實。總非本分",
    "X67n1302_001:0260b14": "故曰無端)。金毛獅子大家看(人人皆有此等二病。便是英才也須着眼)。",
    "X67n1302_001:0260b15": "陸亘大夫語南泉云。肇法師道。天地同根。萬物一體。",
    "X67n1302_001:0260b16": "也甚奇恠(只見句奇。不知自昧)。泉指花云。大夫。時人見此一株",
    "X67n1302_001:0260b17": "花。如夢相似(當央直截。點他錯認)○(主意拈轉話頭。旨明直下明宗)。總結(法窟爪牙)。",
    "X67n1302_001:0260b18": "聞見覺知非一一。山河不在鏡中觀(根塵境對偶。識生其中。恐成",
    "X67n1302_001:0260b19": "心境。故曰不在)。霜天月落夜將半。誰共澄潭照影寒(物我雙絕。",
    "X67n1302_001:0260b20": "天地何有。杳無一念。故曰誰共)。",
    "X67n1302_001:0260b21": "趙州問投子。大死底人却活時如何(呈機驗主)。子云不許",
    "X67n1302_001:0260b22": "夜行。投明須到(已見來情。故乃拈之)○(主意探竿。旨明拈情)。總結(是精識精)。",
    "X67n1302_001:0260b23": "活中有眼還同死。藥忌何須鑑作家(甦後同絕只可自知。何必",
    "X67n1302_001:0260b24": "驗人)。古佛尚言曾未到。不知誰解撒塵沙(已到之人又言未到。",
    "X67n1302_001:0260c01": "誰能過此別說奇特)。",
    "X67n1302_001:0260c02": "龐居士辭藥山。山命十禪客相送至門首。士指空中",
    "X67n1302_001:0260c03": "雪云。好雪片片。不落別處(全機為驗。一切無過)。全禪客云。落在",
    "X67n1302_001:0260c04": "甚處(只知驗人。不知失己)。士打一掌(當央直指)。全云。居士也不得草",
    "X67n1302_001:0260c05": "草(半點半拈)。士云。汝恁麼稱禪客。閻羅老子未放你在(點他",
    "X67n1302_001:0260c06": "情見)。全云居士作麼生(果不識機)。士打云。眼見如盲。口說如",
    "X67n1302_001:0260c07": "啞(正令一截。註上逐句)。師別初問處。握雪便打(一起便截。免得葛藤)",
    "X67n1302_001:0260c08": "○(主意探竿。旨明大用)。總結(權衡在手)。",
    "X67n1302_001:0260c09": "雪團打。雪團打。龐老機關沒可把(開口便打。他縱機峻不能插手)。",
    "X67n1302_001:0260c10": "天上人間不自知。眼裏耳裏絕瀟洒(內心外境。通是一真)。瀟",
    "X67n1302_001:0260c11": "洒絕。碧眼胡僧難辨別(一真若空。言思無路)。",
    "X67n1302_001:0260c12": "僧問洞山。寒暑到來如何迴避(就偏問正)。山云。何不向無",
    "X67n1302_001:0260c13": "寒暑處去(就偏指正)。僧云如何是無寒暑處(就正問正)。山云。寒",
    "X67n1302_001:0260c14": "時寒殺闍黎。熱時熱殺闍黎(見逐其正。復指其偏)",
    "X67n1302_001:0260c15": "○(主意正偏互換。旨明左右無拘)。總結(不住二邊)。",
    "X67n1302_001:0260c16": "垂手還同萬仞崖(垂手不居正位。萬仞不住偏方)。正偏何必在安",
    "X67n1302_001:0260c17": "排(隨緣應用。自然恰好)。琉璃古殿照明月。忍俊韓獹空上堦",
    "X67n1302_001:0260c18": "(不領大旨。只逐其句。舉例點罰)。",
    "X67n1302_001:0260c19": "禾山垂語云。習學謂之聞(出口入耳)。絕學謂之鄰(沉空滯寂)。過",
    "X67n1302_001:0260c20": "此二者是為真過(不落有無。方明本分)。僧云如何是真過(因便一追)。",
    "X67n1302_001:0260c21": "山云解打鼓(恐滯一見故指平實)。僧云如何是真諦(非一切法)。山云",
    "X67n1302_001:0260c22": "解打鼓。僧云。即心即佛即不問。如何是非心非佛(拈一",
    "X67n1302_001:0260c23": "放一)。山云解打鼓。僧云向上人來如何接(尊貴中人如何提携)。山",
    "X67n1302_001:0260c24": "云解打鼓○(主意拈轉話頭。旨明無有意路)。總結(直下明宗)。",
    "X67n1302_001:0261a01": "一拽石。二搬土。撥機須是千鈞弩。象骨老師曾輥",
    "X67n1302_001:0261a02": "毬(三處須是太用皆在孤危。舉例令看)。爭似禾山解打鼓(不似禾山用得平實)。",
    "X67n1302_001:0261a03": "報君知。莫莽鹵。甜者甜兮苦者苦(告報諸方不得瞞盰。孤危平實",
    "X67n1302_001:0261a04": "須要兩段。分明則可)。",
    "X67n1302_001:0261a05": "僧問趙州。萬法歸一。一歸何處(編僻)。州云。我在青州作",
    "X67n1302_001:0261a06": "領布衫重七斤(當央直指)○(主意明宗。旨明絕待)。總結(信手拈來)。",
    "X67n1302_001:0261a07": "編辟曾挨老古錐。七斤衫重幾人知(問是編僻。答處絕情)。如",
    "X67n1302_001:0261a08": "今拋擲西湖裏。下載清風付與誰(編僻之問。平實之家答。徹底掀翻。",
    "X67n1302_001:0261a09": "名曰下載)。",
    "X67n1302_001:0261a10": "鏡清問僧門外什麼聲(探竿)。僧云雨滴聲(實供)。清云。眾生",
    "X67n1302_001:0261a11": "顛倒。迷己逐物(點逐其句)。僧云和尚作麼生(迷己反追)。清云。洎",
    "X67n1302_001:0261a12": "不迷己(合得不迷)。僧云洎不迷己意旨如何(展轉生疑)。清云出",
    "X67n1302_001:0261a13": "身猶可易。脫體道應難(逐句則易。撒手則難)",
    "X67n1302_001:0261a14": "○(主意遇物明宗。旨明句裏呈機)。總結(權衡在手)。",
    "X67n1302_001:0261a15": "虗堂雨滴聲。作者難酬對(若作雨聲。逐物迷己。不作雨聲。又無摸[打-丁+索]。故曰",
    "X67n1302_001:0261a16": "難酬)。若謂曾入流。依前還不會(若作入流忘所。依舊迷己逐物)。會不",
    "X67n1302_001:0261a17": "會。南山北山轉霶霈(雙舉令看南山北山。且道是雨聲是入流)。",
    "X67n1302_001:0261a18": "僧問雲門。如何是法身(請益)。門云六不收(當央直指)",
    "X67n1302_001:0261a19": "○(主意明宗。旨明絕待)。總結(信手拈來)。",
    "X67n1302_001:0261a20": "一二三。四五六。碧眼胡僧數不足(葢無意路。佛祖難言)。少林",
    "X67n1302_001:0261a21": "謾道付神光(不須言付)。卷衣又說歸天竺(不必言歸)。天竺茫",
    "X67n1302_001:0261a22": "茫無處尋。夜來却對乳峰宿(且道不在諸方。你看乳峰誰宿)。",
    "X67n1302_001:0261a23": "王太傅入招慶煎茶。朗上座與明昭把銚。朗翻却茶",
    "X67n1302_001:0261a24": "銚(責來頻煩)。太傅見問。上座。茶爐下是什麼(就事一追)。朗云捧",
    "X67n1302_001:0261b01": "爐神(只知呈機。不知失智)。傅云。既是捧爐神。為什麼翻却茶銚",
    "X67n1302_001:0261b02": "(一點二探)。朗云。仕官千日。失在一朝(點他失事罷職)。傅拂袖便去",
    "X67n1302_001:0261b03": "(責他搜短)。昭云。朗上座喫却招慶飯。却去江外野榸(不行",
    "X67n1302_001:0261b04": "本分。獨忤他人)。朗云上座作麼生(反追其見)。昭云非人得其便(如此",
    "X67n1302_001:0261b05": "下語。反惹人恠)。師云。當時踏倒茶爐(如此行令。誰敢當鋒)",
    "X67n1302_001:0261b06": "○(主意違宗失旨。旨明惹火燒身)。總結(不守本分)。",
    "X67n1302_001:0261b07": "來問若成風(太傅之巧)。應機非善巧(朗之迷宗)。可悲獨眼龍。",
    "X67n1302_001:0261b08": "曾未呈牙爪(滿瓶不響)。牙爪開。生雲雷。逆水之波經幾",
    "X67n1302_001:0261b09": "迴(雪老自誇。踏爐之機無敢當堵)。",
    "X67n1302_001:0261b10": "三聖問雪峰。透網金鱗未審以何為食(借事呈解。出過凡聖以何",
    "X67n1302_001:0261b11": "為道)。峰云待汝出網來即向汝道(就見一陷。反追求趣)。聖云。一千",
    "X67n1302_001:0261b12": "五百人善知識。話頭也不識(法窟爪牙。當央一點)。峰云老僧住",
    "X67n1302_001:0261b13": "持事繁(不辨賢愚。退已一陷)○(主意互換。旨明心倖)。總結(作家相見)。",
    "X67n1302_001:0261b14": "透網金鱗。休云滯水(出過佛祖。無不自在)。搖乾蕩坤。振鬣擺",
    "X67n1302_001:0261b15": "尾。千尺鯨噴洪浪飛。一聲雷震清飈起(三聖如鯨變化。雪峰",
    "X67n1302_001:0261b16": "如雷相送)。清飈起天上。人間知幾幾(二人之妙。世非有比)。",
    "X67n1302_001:0261b17": "僧問雲門。如何是塵塵三昧(請益)。門云。鉢裏飯。桶裏水",
    "X67n1302_001:0261b18": "(函葢相應)○(主意直下明宗。旨明無有意路)。總結(信手拈來)。",
    "X67n1302_001:0261b19": "鉢裏飯。桶裏水。多口阿師難下嘴(註上之奇。通身是口不能分訴)。",
    "X67n1302_001:0261b20": "北斗南星位不殊(一一當然。悉無動轉)。白浪滔天平地起(悉滯",
    "X67n1302_001:0261b21": "定量。所以又破。忽乃顛拈倒用。你却又作麼生)。擬不擬。止不止。箇箇無裩",
    "X67n1302_001:0261b22": "長者子(欲行不能行。欲止不能止。又如無裩小女。更去人前馳騁)。",
    "X67n1302_001:0261b24": "焭絕老人天奇直註雪竇和尚頌古上"
}