{
    "T48n2016_059:0753b10": "宗鏡錄卷第五十九",
    "T48n2016_059:0753b12": "慧日永明寺主智覺禪師延壽集",
    "T48n2016_059:0753b13": "夫有為無為二門。為當是一是異。",
    "T48n2016_059:0753b14": "答。非一非異。非泯非存。何者。若是一者。仁王",
    "T48n2016_059:0753b15": "經不應云。諸菩薩等。有為功德無為功德。悉皆",
    "T48n2016_059:0753b16": "成就。又維摩經云。菩薩不盡有為。不住無為",
    "T48n2016_059:0753b17": "等。二義雙明。豈是一耶。若是異者。般若經。",
    "T48n2016_059:0753b18": "佛告善現。不得離有為說無為。不得離無為",
    "T48n2016_059:0753b19": "說有為。豈成異耶。若云俱泯者。華嚴經云。於",
    "T48n2016_059:0753b20": "有為界示無為之理。不滅有為之相。於無為",
    "T48n2016_059:0753b21": "界示有為之法。不壞無為之性。則有無性相。",
    "T48n2016_059:0753b22": "無礙俱存。若言俱存者。如前論云。二依法性",
    "T48n2016_059:0753b23": "假施設有。謂空無我所顯真如。有無俱非。心",
    "T48n2016_059:0753b24": "言路絕。則百非莫能惑。四句不能詮。非。可",
    "T48n2016_059:0753b25": "以情謂有無。唯應智超言像。方達有為無為",
    "T48n2016_059:0753b26": "唯識之真性矣。如大智度論。復次夫生滅法",
    "T48n2016_059:0753b27": "者。若先有心。後有生。則心不待生。何以故。先",
    "T48n2016_059:0753b28": "已有心故。若先有生。則生無所生。又生滅性",
    "T48n2016_059:0753b29": "相違。生則不應有滅。滅時不應有生。以是故。",
    "T48n2016_059:0753c01": "一時不可得。異亦不可得。是則無生。若無生。",
    "T48n2016_059:0753c02": "則無住滅。若無生住滅。則無心數法。無心數",
    "T48n2016_059:0753c03": "法。則無心不相應諸行色法。色法無故。無為",
    "T48n2016_059:0753c04": "法亦無故。何以故。因有為。故有無為。若無有",
    "T48n2016_059:0753c05": "為。則亦無無為。是故不應言諸法有。又勝思",
    "T48n2016_059:0753c06": "惟梵天所問經云。有為無為之法。文字言說",
    "T48n2016_059:0753c07": "有差別耳。持世經云。有為法如實相。即是無",
    "T48n2016_059:0753c08": "為。問。心所具幾義。立心所之門。答。古德釋",
    "T48n2016_059:0753c09": "云。心所義有三。一恒依心起。二與心相應。三。",
    "T48n2016_059:0753c10": "繫屬於心。心王緣總相。如畫師作模。心所通",
    "T48n2016_059:0753c11": "緣總別相。如弟子於總相模中。填眾多彩色。",
    "T48n2016_059:0753c12": "即心所於心王總青。如眼識心王。緣青色境",
    "T48n2016_059:0753c13": "時。是總相。更不作多般行解。心所緣別相者。",
    "T48n2016_059:0753c14": "如五心所中作意。以警心引心為別相等。上",
    "T48n2016_059:0753c15": "便領納想像。造作種種行相。是通緣總別相。",
    "T48n2016_059:0753c16": "問。心王與心所。為同為別。答。約俗則似同",
    "T48n2016_059:0753c17": "似別。論真則非即非離。識論云。如是六位心",
    "T48n2016_059:0753c18": "所法。為離心體有別自性。為即是心分位差",
    "T48n2016_059:0753c19": "別。設爾何失。二俱有過。若離心體有別自性。",
    "T48n2016_059:0753c20": "如何聖教說唯有識。又如何說。心遠獨行。染",
    "T48n2016_059:0753c21": "淨由心。士夫六界。莊嚴論說。復云何通。如彼",
    "T48n2016_059:0753c22": "頌言。許心似二現。如是似貪等。或似於信等。",
    "T48n2016_059:0753c23": "無別染善法。若即是心分位差別。如何聖教",
    "T48n2016_059:0753c24": "說心相應。他性相應。非自性故。又如何說。心",
    "T48n2016_059:0753c25": "與心所。俱時而起。如日與光。瑜伽論說。心所",
    "T48n2016_059:0753c26": "非即心故。應說離心有別自性。以心勝故。說",
    "T48n2016_059:0753c27": "唯識等。心所依心勢力生故。說似彼現。非彼",
    "T48n2016_059:0753c28": "即心。又識心言。亦攝心所。恒相應故。唯識等",
    "T48n2016_059:0753c29": "言。及現似彼。皆無有失。此依世俗。若依勝義。",
    "T48n2016_059:0754a01": "心所與心。非即非離。諸識相望。應知亦然。是",
    "T48n2016_059:0754a02": "謂大乘真俗妙理。攝論頌云。遠行及獨行。無",
    "T48n2016_059:0754a03": "身寐於窟。調其難調心。是名真梵志。百法",
    "T48n2016_059:0754a04": "釋云。如來依意根處。說遠行及獨行也。隨無",
    "T48n2016_059:0754a05": "明。意識遍緣一切境也。故名遠行。又諸心相",
    "T48n2016_059:0754a06": "續。一一轉故。無實主宰。名獨行。無身者。即心",
    "T48n2016_059:0754a07": "無形質故。寐於窟者。即依附諸根。潛轉身內。",
    "T48n2016_059:0754a08": "名為寐於窟也。寐者。藏也。即心之所蘊在身",
    "T48n2016_059:0754a09": "中。此偈意謂破外道執有實我也。世尊云。但",
    "T48n2016_059:0754a10": "是心獨行。無別主宰。故言獨行也。又無始遊",
    "T48n2016_059:0754a11": "歷六塵境。故名遠行。無別心所。故名獨行。明",
    "T48n2016_059:0754a12": "知無別心所也。士夫六界者。瑜伽云。佛說皆",
    "T48n2016_059:0754a13": "云。四大。空。識。能成有情。色。動。心。三法最勝。為",
    "T48n2016_059:0754a14": "所依。色所依者。即四大也。動所依者。空即是",
    "T48n2016_059:0754a15": "也。謂內空界。不取外者。由內身中有此空界",
    "T48n2016_059:0754a16": "故。所以有動。故為動依。心所依者。識是也。即",
    "T48n2016_059:0754a17": "說六界能成有情。不言心所界也。釋云。許心",
    "T48n2016_059:0754a18": "似二現者。此中似言。似心外所計實二分等",
    "T48n2016_059:0754a19": "法。故名為似。無別染善法者。謂唯心變似見",
    "T48n2016_059:0754a20": "相二分。二分離心。無別有法。復言心變似貪",
    "T48n2016_059:0754a21": "信等故。貪信等。離心之外。無別染善法。體即",
    "T48n2016_059:0754a22": "心也。如二分故。應說離心有別自性。以心勝",
    "T48n2016_059:0754a23": "故。說唯識等者。既說離心有所。何故說唯",
    "T48n2016_059:0754a24": "識。心遠獨行染淨由心。六界之中唯說心者。",
    "T48n2016_059:0754a25": "以心勝故。說。此唯識等。如何勝。總有四義。一。",
    "T48n2016_059:0754a26": "能為主。二能為依。三行相總。四恒決定。非如",
    "T48n2016_059:0754a27": "心所等。有時不定。又若依第一體用顯現諦。",
    "T48n2016_059:0754a28": "即心王為體。心所為用。即體用不即不離也。",
    "T48n2016_059:0754a29": "若依勝義。即是因果差別諦。即王所互為因",
    "T48n2016_059:0754b01": "果。法爾非離也。若依第三證得勝義諦。即依",
    "T48n2016_059:0754b02": "詮顯者。若依能詮依他起性說。非即。若依所",
    "T48n2016_059:0754b03": "詮二無我理說。即王所非離。若第四勝義勝",
    "T48n2016_059:0754b04": "義諦。廢詮談旨。亦不言即離也。即一真法界。",
    "T48n2016_059:0754b05": "離言絕相。即王所道理同歸一真如故。問。",
    "T48n2016_059:0754b06": "心王心所。云何明假實。答。從種生者名實。",
    "T48n2016_059:0754b07": "依他立者名假。心法唯是實有。心所之中。遍",
    "T48n2016_059:0754b08": "行別境。唯是實有。其餘諸法。或假或實。真如",
    "T48n2016_059:0754b09": "無為。雖非自從種起。亦名為實。不依他故。或",
    "T48n2016_059:0754b10": "諸法名義俱假。唯真如無為一種。名假體實。",
    "T48n2016_059:0754b11": "離言詮故。問。識論云。但說識即攝心所者。",
    "T48n2016_059:0754b12": "真如與識。非如心所。何故不說。答。識實性",
    "T48n2016_059:0754b13": "故。識俱。有故。不離識故。非我法依故。但說識。",
    "T48n2016_059:0754b14": "不說真如。故知真如即識。識即真如。問。",
    "T48n2016_059:0754b15": "真如即識。識即真如。且真如非識之所變現。",
    "T48n2016_059:0754b16": "何成唯識。答。雖非識變。識實性故。亦名唯",
    "T48n2016_059:0754b17": "識。真如離言。與能計識。非一非異。非如色等",
    "T48n2016_059:0754b18": "可依起執。故非執依。此中不說。若遠望疎。言",
    "T48n2016_059:0754b19": "亦可依執。法。末學者。依起執故。又真如既非",
    "T48n2016_059:0754b20": "識所轉變。應非唯識。不以變故。名為唯識。不",
    "T48n2016_059:0754b21": "離識故。正名唯識。問。一百法中。凡聖總具",
    "T48n2016_059:0754b22": "不。答。若凡夫位。通約三界九地種子。皆具",
    "T48n2016_059:0754b23": "一百法。若諸佛果位。唯具六十六法。除根本",
    "T48n2016_059:0754b24": "煩惱六隨煩惱二十不定四不相應行中四。",
    "T48n2016_059:0754b25": "共除三十四法。問。心攝一切。云何但標五",
    "T48n2016_059:0754b26": "位百法之門。答。雖標百法以為綱要。此中",
    "T48n2016_059:0754b27": "五位次第已攝。無盡法門。不出於此。何者。百",
    "T48n2016_059:0754b28": "法云。一明心法。謂此八種心王。有為法中。此",
    "T48n2016_059:0754b29": "最勝故。世出世間。無不由心造。二明心所有。",
    "T48n2016_059:0754c01": "法與此心王。常相應故。名相應法。望前心王。",
    "T48n2016_059:0754c02": "此即是劣。先勝後劣。所以次明。三色法。心王",
    "T48n2016_059:0754c03": "等之所現影。謂此色法不能自起。要藉前二",
    "T48n2016_059:0754c04": "心王心所之變現故。變不親緣。故致影言。或",
    "T48n2016_059:0754c05": "通本質。前二能變。此為所變。先能後所。所以",
    "T48n2016_059:0754c06": "次明。四不相應行。謂此得等二十四法不能",
    "T48n2016_059:0754c07": "自起。藉前三位差別假立。前三是實。此即",
    "T48n2016_059:0754c08": "是假。先實後假。所以次明。五無為法。體性甚",
    "T48n2016_059:0754c09": "深。若不約法以明無為。無由得顯故。藉前",
    "T48n2016_059:0754c10": "四斷染成淨之所顯示。前四有為。此即無為。",
    "T48n2016_059:0754c11": "先有後無。所以後明。又鈔中廣釋。第一心",
    "T48n2016_059:0754c12": "法最勝故者。華嚴經頌云。心如工畫師。能畫",
    "T48n2016_059:0754c13": "諸世間。一切世間中。無法而不造者。此八識",
    "T48n2016_059:0754c14": "心王最勝。由如畫師。能畫一切人天五趣形",
    "T48n2016_059:0754c15": "像。乃至佛菩薩等形像。然經中舉喻。佛但取",
    "T48n2016_059:0754c16": "少分。以畫師只畫得色蘊。餘四蘊即不能畫。",
    "T48n2016_059:0754c17": "法中若是八識。即能通造得五蘊。且如第六",
    "T48n2016_059:0754c18": "識。相應不共無明。及餘分別俱生惑等。若造",
    "T48n2016_059:0754c19": "得地獄總別報業。即自畫得地獄五蘊。乃至",
    "T48n2016_059:0754c20": "若造得人天總別報業。即自畫得人天形像。",
    "T48n2016_059:0754c21": "若具修萬行。獲得二轉依果。即自畫得佛果",
    "T48n2016_059:0754c22": "形像。故知一切世出世間五蘊。皆是自第六",
    "T48n2016_059:0754c23": "識。畫得。不簡依報正報。皆是心變。所以心",
    "T48n2016_059:0754c24": "法。獨稱最勝。第二心所有法。與此相應故者。",
    "T48n2016_059:0754c25": "瑜伽論五義略辯相應。一時者。所謂王所同",
    "T48n2016_059:0754c26": "時起。二依者。即王所同一所依根。三緣者。即",
    "T48n2016_059:0754c27": "王所同一所緣境。四行者。所謂王所三量。行",
    "T48n2016_059:0754c28": "相俱同。五事者。即王所各有自證分體事。第",
    "T48n2016_059:0754c29": "三色法。二所現影故。現者。變也。為十一種色。",
    "T48n2016_059:0755a01": "皆是心。心所。所變現故。影。謂影像。是相似流",
    "T48n2016_059:0755a02": "類之義。即此十一種色相分。是本質之流類。",
    "T48n2016_059:0755a03": "似於本質。若無質者。即似內心。故言影也。變",
    "T48n2016_059:0755a04": "不親緣。故置影言者。為八識皆有變相分緣",
    "T48n2016_059:0755a05": "義。且如前五識緣五塵境時。須變影像緣。第",
    "T48n2016_059:0755a06": "六緣十八界法。亦變相分緣。第七緣第八見",
    "T48n2016_059:0755a07": "分為我時。亦變相分緣。若第八緣他人浮塵。",
    "T48n2016_059:0755a08": "及定果色并界器時。亦變相分緣。相分望八",
    "T48n2016_059:0755a09": "識。即親所緣緣。本質望八識。即疎所緣緣。此",
    "T48n2016_059:0755a10": "上所說。且望有質影者說。若唯有相分無本",
    "T48n2016_059:0755a11": "質者。即第八緣自三境。定意識緣自定果色",
    "T48n2016_059:0755a12": "是。第四分位差別故者。此得等二十四法。即",
    "T48n2016_059:0755a13": "依他。前三位種現上假立。第五顯示實性故。",
    "T48n2016_059:0755a14": "即五無為。如前已釋。又第一八種心王。是最",
    "T48n2016_059:0755a15": "勝能緣門。第二心所有法。與心相應。是共勝",
    "T48n2016_059:0755a16": "同緣門。第三色法。心之影像。是所緣境界門。",
    "T48n2016_059:0755a17": "第四不相應法。是分位建立門。第五無為法。",
    "T48n2016_059:0755a18": "是顯示實性門。如上勝劣顯現。能所互成。假",
    "T48n2016_059:0755a19": "實詮量。有無隱顯等。能彰無盡法門。無盡法",
    "T48n2016_059:0755a20": "門。不出五位百法。五位百法。不出色心二法。",
    "T48n2016_059:0755a21": "攝末歸本。不出唯心一法矣。問。八識真原。萬",
    "T48n2016_059:0755a22": "法栖止。約其體性。都有幾種。答。經論通辯。有",
    "T48n2016_059:0755a23": "三種性。約能所染淨分別。隨事說三。縱有",
    "T48n2016_059:0755a24": "卷舒。皆不離識性。合則一體無異。開則三相",
    "T48n2016_059:0755a25": "不同。三相不同。約用而行布。一體無異。就性",
    "T48n2016_059:0755a26": "以圓融。行布乃隨義以施為。圓融則順性而",
    "T48n2016_059:0755a27": "冥寂。若無行布。無可圓融。如無妄情。不立真",
    "T48n2016_059:0755a28": "智。染淨既失。二諦不成。是以因妄辯真。在行",
    "T48n2016_059:0755a29": "相而須悉。尋迹得本。假因緣以發明。斯三性",
    "T48n2016_059:0755b01": "法門。收凡聖境界。事無不盡。理無不窮。今言",
    "T48n2016_059:0755b02": "三性者。約經論共立。一遍計所執性。二依",
    "T48n2016_059:0755b03": "他起性。三圓成實性。遍計所執性者。謂愚夫",
    "T48n2016_059:0755b04": "周遍計度。所執蘊等實我實法。名為遍計性。",
    "T48n2016_059:0755b05": "有二。一自性。總執諸法實有自性。二差別。別",
    "T48n2016_059:0755b06": "執取常無常等。實有自體。或依名遍計義。如",
    "T48n2016_059:0755b07": "未識牛。聞牛名。便推度。因何道理。名之為牛。",
    "T48n2016_059:0755b08": "或依義遍計名。或見物體。不知其名。便妄推",
    "T48n2016_059:0755b09": "度。此物名何。如未識牛共推度云。為鬼耶。為",
    "T48n2016_059:0755b10": "獸耶。此諸遍計。約體不出人法二體。約執不",
    "T48n2016_059:0755b11": "出名義二種。又一有遍非計。如無漏諸心。有",
    "T48n2016_059:0755b12": "漏善識。能遍廣緣。而非計執。無漏諸心。即諸",
    "T48n2016_059:0755b13": "聖人無漏智慧。了諸法空。即無法不遍。都無",
    "T48n2016_059:0755b14": "計執。名為非計。唯後得智。有漏善識。即地前",
    "T48n2016_059:0755b15": "菩薩。雖有漏心中。能作無我觀故。亦能觀",
    "T48n2016_059:0755b16": "一切皆無有我。亦是遍而非計。二有計非遍。",
    "T48n2016_059:0755b17": "如有漏第七識。恒緣第八見分起我法二執。",
    "T48n2016_059:0755b18": "從第六識入生空觀時。第七識中。猶尚緣第",
    "T48n2016_059:0755b19": "八見分。起於法執。故知計而非遍。三亦遍亦",
    "T48n2016_059:0755b20": "計。即眾生染心。四非遍非計。即有漏五識。及",
    "T48n2016_059:0755b21": "第八賴耶。各了自分境界。不遍。無計度。隨",
    "T48n2016_059:0755b22": "念分別。故非計也。賴耶。唯緣種子。根身。器世",
    "T48n2016_059:0755b23": "間。三種境故。尚不能緣前七現行故。非遍非",
    "T48n2016_059:0755b24": "計。有漏種子。能持能緣。無漏種子。即持而不",
    "T48n2016_059:0755b25": "緣。況餘境耶。又古德云。眾生染心。於依他起",
    "T48n2016_059:0755b26": "自性中。當知有二種遍計所執自性執。一者",
    "T48n2016_059:0755b27": "隨覺。即現行執。二者慣習。習氣隨眠。即執種",
    "T48n2016_059:0755b28": "子。依他起性者。依他眾緣和合生起。猶如幻",
    "T48n2016_059:0755b29": "事。名依他性。圓成實性者。一味真如圓滿成",
    "T48n2016_059:0755c01": "就。問。如何是能遍計自性之理。",
    "T48n2016_059:0755c02": "答。准護法云。第六第七心品執我法者。是能",
    "T48n2016_059:0755c03": "遍計。唯說意識能遍計故。",
    "T48n2016_059:0755c04": "問。如何是所遍計自性之理。答。准攝論云。",
    "T48n2016_059:0755c05": "是依他起。遍計心等所緣緣故。慈恩云。三性",
    "T48n2016_059:0755c06": "之中。是依他起。言所緣。必是有法。遍計心等。",
    "T48n2016_059:0755c07": "以此為緣。親相分者。必依他故。不以圓成而",
    "T48n2016_059:0755c08": "為境也。謂不相似故。問。三性中遍計是妄",
    "T48n2016_059:0755c09": "想。即無。依他屬因緣。是有不。答。此二性能",
    "T48n2016_059:0755c10": "所相生。俱無自體。何者。因妄想故立名相。因",
    "T48n2016_059:0755c11": "名相故立因緣。若妄想不生。名相何有。名相",
    "T48n2016_059:0755c12": "不有。因緣即空。以萬法不出名故。楞伽頌云。",
    "T48n2016_059:0755c13": "譬如修行事。於一種種現。於彼無種種。妄",
    "T48n2016_059:0755c14": "想相如是。釋云。此破妄想遍計性也。如二乘",
    "T48n2016_059:0755c15": "修諸觀行。若作青想觀時。天地萬物。莫不皆",
    "T48n2016_059:0755c16": "青也。以無青處見青。由心變故。於一色境。種",
    "T48n2016_059:0755c17": "種不同。譬凡夫妄見生死。亦是無生死處妄",
    "T48n2016_059:0755c18": "見生死也。又經頌云。譬如種種瞖。妄想眾色",
    "T48n2016_059:0755c19": "現。瞖無色非色。緣起不覺然。此破因緣依他",
    "T48n2016_059:0755c20": "起性也。如目瞖所見。差別不同。彼實非有緣",
    "T48n2016_059:0755c21": "所起法。斯則妄想體空。因緣無性。即是圓成",
    "T48n2016_059:0755c22": "究竟一法。如明眼人。見淨虛空。況一真心。更",
    "T48n2016_059:0755c23": "無所有。問。此三性中。幾法是假。幾法是實。",
    "T48n2016_059:0755c24": "答。識論云。遍計所執。妄安立故。可說為假。",
    "T48n2016_059:0755c25": "無體相故。非假非實。依他起性。有實有假。聚",
    "T48n2016_059:0755c26": "集相續。分位性故。說為假。有心心所色。從緣",
    "T48n2016_059:0755c27": "生故。說為實有。若無實法。假法亦無。假法依",
    "T48n2016_059:0755c28": "實因而施設故。圓成實性。唯是實有。不依他",
    "T48n2016_059:0755c29": "緣而施設故。釋云。遍計。有名無體。妄情安立。",
    "T48n2016_059:0756a01": "可說為假。談其法體。既無有相。非假非實。非",
    "T48n2016_059:0756a02": "兔角等。可說假實。必依有體總別法上。立為",
    "T48n2016_059:0756a03": "假實故。依他。假有三種。一聚集假者。如瓶",
    "T48n2016_059:0756a04": "盆有情等。是。聚集法。多法一時所集成故。能",
    "T48n2016_059:0756a05": "成雖實。所成是假。二相續假者。如過未等世。",
    "T48n2016_059:0756a06": "唯有因果。是相續性。多法多時上。立一假法。",
    "T48n2016_059:0756a07": "如佛說言。昔者鹿王。今我身是。所依五蘊剎",
    "T48n2016_059:0756a08": "那滅者。雖體是實。於此多法相續假。立一有",
    "T48n2016_059:0756a09": "情。至今猶在故。三分位假者。如不相應行。",
    "T48n2016_059:0756a10": "是。分位性。故皆是假。一時一法上立。如一色",
    "T48n2016_059:0756a11": "上。名有漏。可見。有對。亦名色等。並是於一法",
    "T48n2016_059:0756a12": "上。假施設故。若彼實者。應有多體。其忿恨等。",
    "T48n2016_059:0756a13": "皆此假攝。心心所色。從因緣種生。故說為實。",
    "T48n2016_059:0756a14": "又三性者。即是一性。一性即無性。何者。遍",
    "T48n2016_059:0756a15": "計無相。依他無生。圓成無性。解深密經云。瞖",
    "T48n2016_059:0756a16": "眼人。如遍計。現青黃。如依他。淨眼。如圓成。攝",
    "T48n2016_059:0756a17": "論云。分別性如蛇。依他性如藤。若人緣四塵",
    "T48n2016_059:0756a18": "相。分析此藤。但見四相。不見別藤。但是色香",
    "T48n2016_059:0756a19": "味觸相故。藤非實有。以離四塵外。無別有藤。",
    "T48n2016_059:0756a20": "所以論偈云。於藤起蛇知。見藤則無境。若知",
    "T48n2016_059:0756a21": "藤分已。藤知如蛇知。若知藤之性分是空。則",
    "T48n2016_059:0756a22": "例如藤上妄生蛇想。攝論云。菩薩不見外塵。",
    "T48n2016_059:0756a23": "但見意言分別。即了依他性。云何了別。此法。",
    "T48n2016_059:0756a24": "若離因緣。自不得生。根塵為因緣。根塵既不",
    "T48n2016_059:0756a25": "成。此法無因緣。云何得生。依初真觀。入依他",
    "T48n2016_059:0756a26": "性。由第二真觀。除依他性。則唯識想息。意言",
    "T48n2016_059:0756a27": "分別顯現。似所聞思一切義。乃至似唯有識",
    "T48n2016_059:0756a28": "想。皆不得生。生緣有二。謂分別性。及依他性。",
    "T48n2016_059:0756a29": "分別性已滅。依他性又不得生。既無二境。故",
    "T48n2016_059:0756b01": "一切義。乃至似唯識想。皆不得生。唯識想尚",
    "T48n2016_059:0756b02": "不得起。何況餘意言分別而當得生。菩薩住",
    "T48n2016_059:0756b03": "何處。唯住無分別。一切名義中平等平等。又",
    "T48n2016_059:0756b04": "依二種平等。謂能緣所緣。能緣即無分別智。",
    "T48n2016_059:0756b05": "以智無分別。故稱平等。所緣即真如境。境亦",
    "T48n2016_059:0756b06": "無分別。故稱平等。又此境智。不住能取所取",
    "T48n2016_059:0756b07": "義中。譬如虛空。故說平等。平等。由此義故。菩",
    "T48n2016_059:0756b08": "薩得入真實性。此位不可言說。以自所詮故。",
    "T48n2016_059:0756b09": "證時離覺觀思惟分別故。古德問云。我見所",
    "T48n2016_059:0756b10": "緣影像若是依他有者。應有依他性實我。答。",
    "T48n2016_059:0756b11": "此相仗因緣生。但是依他性幻有之法。而非",
    "T48n2016_059:0756b12": "是我。由彼妄執為我故。名妄執。此有兩重相。",
    "T48n2016_059:0756b13": "約此相從因緣生。有力能生心。此乃是有。名",
    "T48n2016_059:0756b14": "依他性法。於此不稱所執法義邊。名遍計所",
    "T48n2016_059:0756b15": "執。乃名為無。如人昏冥。執石為牛。石體不無。",
    "T48n2016_059:0756b16": "我見所緣緣。依他相有。如石本非牛。妄心執",
    "T48n2016_059:0756b17": "為牛。此所執牛。其體全無。如相分本非我。妄",
    "T48n2016_059:0756b18": "心執為我。此所執。其體全無。但有能執心。而",
    "T48n2016_059:0756b19": "無所執我。謂於此石處。有所緣石。而無所執",
    "T48n2016_059:0756b20": "牛。於此相分上。有所緣法。而無所執我。又況",
    "T48n2016_059:0756b21": "云。如南方人不識駝毛。曾於一處聞說龜毛。",
    "T48n2016_059:0756b22": "後忽見駝毛。由不識故。妄謂駝毛以為龜毛。",
    "T48n2016_059:0756b23": "此所見駝毛是有故。如依他性法。其駝毛上",
    "T48n2016_059:0756b24": "無龜毛。妄心謂為龜毛。如所執實我法故。論",
    "T48n2016_059:0756b25": "云。有義。一切及心所法。由熏習力。所變二分。",
    "T48n2016_059:0756b26": "從緣生故。名依他起。遍計依斯。妄執定實。有",
    "T48n2016_059:0756b27": "無一異。俱不俱等。此二名遍計所執性。問。",
    "T48n2016_059:0756b28": "三性中。幾性不可滅。幾性可滅耶。答。准佛",
    "T48n2016_059:0756b29": "性論云。二性不可滅。一性可得滅。何以故。分",
    "T48n2016_059:0756c01": "別性本來是無。故不可滅。真實性本來是真。",
    "T48n2016_059:0756c02": "故不可滅。依他性雖有不真實。是故可滅。所",
    "T48n2016_059:0756c03": "以分別中邊論云。分別性者。謂是六塵。永不",
    "T48n2016_059:0756c04": "可得。猶如空華。依他性者。謂唯亂識。有非實",
    "T48n2016_059:0756c05": "故。猶如幻物。真實性者。謂能取所取。二無所",
    "T48n2016_059:0756c06": "有。真實有無故。猶如虛空。問。依他起相。但是",
    "T48n2016_059:0756c07": "自心妄分別有。理事雙寂。名體俱虛。云何有",
    "T48n2016_059:0756c08": "憂喜。所行境界。答。譬如夜行。見杌為鬼。疑",
    "T48n2016_059:0756c09": "繩作蛇。蛇之與鬼。名體都無。性相恒寂。雖不",
    "T48n2016_059:0756c10": "可得。而生怖心。以體虛而成事故。清涼疏云。",
    "T48n2016_059:0756c11": "若依攝論說喻。皆喻依他起性。然並為遣疑。",
    "T48n2016_059:0756c12": "所疑不同故。所喻亦異。一以外人聞依他起",
    "T48n2016_059:0756c13": "相。但是妄分別有。非真實義。遂即生疑云。若",
    "T48n2016_059:0756c14": "無實義。何有所行境界。故說如幻。謂幻者。幻",
    "T48n2016_059:0756c15": "作。所緣六處。豈有實耶。二疑云。若無實。何有",
    "T48n2016_059:0756c16": "心心法轉。故說如焰。飄動。非水似水。妄有心",
    "T48n2016_059:0756c17": "轉。三疑云。若無實。何有愛非愛受用。故說如",
    "T48n2016_059:0756c18": "夢中。實無男女。而有愛非愛受用。覺時亦爾。",
    "T48n2016_059:0756c19": "四疑云。若無實。何有戲論言說。故說如響。實",
    "T48n2016_059:0756c20": "無有聲。聽者謂有。五疑云。若無實。何有善惡",
    "T48n2016_059:0756c21": "業果。故說如影。謂如鏡影像。故亦非實。六",
    "T48n2016_059:0756c22": "疑云。若無實。何以菩薩作利樂事。故說如化。",
    "T48n2016_059:0756c23": "謂變化者。雖知不實。而作化事。菩薩亦爾。是",
    "T48n2016_059:0756c24": "以萬法雖空。體虛成事。一真非有。無性隨緣。",
    "T48n2016_059:0756c25": "則湛爾堅凝。常隨物化。紛然起作。不動真如。",
    "T48n2016_059:0756c26": "宗鏡錄卷第五十九",
    "T48n2016_059:0756c27": "　　　　　　戊申歲分司大藏都監開板"
}