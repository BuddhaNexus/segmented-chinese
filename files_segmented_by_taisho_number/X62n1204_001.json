{
    "X62n1204_001:0686b06": "蓮修起信錄",
    "X62n1204_001:0686b08": "鸞說",
    "X62n1204_001:0686b09": "飛鸞開化。其來已久。機感靈應。則示乎人。神不能言。",
    "X62n1204_001:0686b10": "假人言之。假人手中之物言之。神離乎人。鸞不能運。",
    "X62n1204_001:0686b11": "人離乎神。鸞亦不能運也。沙盤落字如飛。光氣四射。",
    "X62n1204_001:0686b12": "不可逼視。人與物皆不得自主。其非假託昭昭然也。",
    "X62n1204_001:0686b13": "或問降鸞之神。以神運鸞乎。抑實有物運鸞乎。殊不",
    "X62n1204_001:0686b14": "知天地間祇一氣充塞。神之靈。大則蟠天際地。小僅",
    "X62n1204_001:0686b15": "入於芥子。經云。修羅王施神通力。身量充透三十三",
    "X62n1204_001:0686b16": "天。小能藏於藕絲中。此釋迦文佛。金口親言。決非妄",
    "X62n1204_001:0686b17": "語。三界善惡諸神。福德有厚薄。力量有大小。判語有",
    "X62n1204_001:0686b18": "精粗。大都勸善懲惡者為正。惑世誣民者為邪。善惡",
    "X62n1204_001:0686b19": "分則是非立判。於鸞何疑。",
    "X62n1204_001:0686b22": "淨雲菩薩敘",
    "X62n1204_001:0686b24": "程子纂蓮修起信錄成。乞敘於予。予曰。昔宣聖以六",
    "X62n1204_001:0686c01": "經救世。其道雖大。難救末流之弊。我佛開慈悲方便",
    "X62n1204_001:0686c02": "法門。四字真言。普濟無邊。上智之士。念佛可以明心",
    "X62n1204_001:0686c03": "見性。解脫生死。中下之輩。念佛向善。不致起念作惡。",
    "X62n1204_001:0686c04": "墮落三途。我佛救世之心。不論高下利鈍。一體等觀。",
    "X62n1204_001:0686c05": "普攝無遺。豈非輔世翼教之一大法門哉。嗚呼。人心",
    "X62n1204_001:0686c06": "陷溺日深。只賸此一句彌陀可救。若此路一閉。別無",
    "X62n1204_001:0686c07": "可以救度眾生之法。我勸眾生。彌陀當早念也。念佛",
    "X62n1204_001:0686c08": "之法有三。神念口念心念。神念為上。心念次之。口念",
    "X62n1204_001:0686c09": "又次之。念佛之人。先要明心。心明則佛在心。佛在心",
    "X62n1204_001:0686c10": "則一刻不離。果能一刻不離。雖夢寐中亦有佛在。至",
    "X62n1204_001:0686c11": "夢寐中亦有佛在。神即游於佛土矣。如軒轅之夢入",
    "X62n1204_001:0686c12": "華胥。即神游淨土也。生能如此。何愁死不往生。今人",
    "X62n1204_001:0686c13": "念佛。口念雖多。神念却少。大都雜欲擾擾。口念而心",
    "X62n1204_001:0686c14": "亂。貌似而神非。何得謂之念佛。我觀眾生智慧德相。",
    "X62n1204_001:0686c15": "誰不如如來。生初無知。渾然天理。如此心性。即是彌",
    "X62n1204_001:0686c16": "陀。終身若此。誰不可以往生。誰不可以成佛。經云。一",
    "X62n1204_001:0686c17": "佛當心。諸魔悉退。生前無障。命盡往生。此理之常。無",
    "X62n1204_001:0686c18": "足怪者。奈何眾生私欲日蔽。貪吝詐偽。狡猾行兇。作",
    "X62n1204_001:0686c19": "百端惡孼。所以三塗不免。必入輪迴。真可悲也。此書",
    "X62n1204_001:0686c20": "諸佛菩薩顯示淨業功夫。往生實驗。如行路之有導。",
    "X62n1204_001:0686c21": "如入闇之有燭。爾等既知念佛之好。切勿空過此生。",
    "X62n1204_001:0686c22": "人身難得。佛法難遇。已得已遇。此萬劫難逢機會也。",
    "X62n1204_001:0686c23": "勉之慎之。是為序。",
    "X62n1204_001:0687a03": "敘",
    "X62n1204_001:0687a05": "嘗讀魯論。至毋意毋必毋固毋我一章。而歎意成於",
    "X62n1204_001:0687a06": "我。我又生意。物欲牽引。循環不窮。惟孔子盡絕根株。",
    "X62n1204_001:0687a07": "隱有合於佛教之大旨。曷言之。昔覺明妙行菩薩云。",
    "X62n1204_001:0687a08": "心行處有。是眾生生死業心。心本無念。念逐想生。此",
    "X62n1204_001:0687a09": "想虗妄。流轉生死。猶孔子所謂私意耳。夫私意妄想。",
    "X62n1204_001:0687a10": "迷戀俗情。皆由誤認色身。執定為我。因之造種種業。",
    "X62n1204_001:0687a11": "奉此形軀。利己不顧損人。養身致多害物。豈知四大",
    "X62n1204_001:0687a12": "變壞。三塗難免。佛言眾生自無始來。認賊為子。自竊",
    "X62n1204_001:0687a13": "家寶。奈何惑於塵勞。而喪真性乎。果能毋意毋我。即",
    "X62n1204_001:0687a14": "色即空。則心德渾全。住世為聖人之施澤。心光普照。",
    "X62n1204_001:0687a15": "出世為諸佛之慈悲。儒釋同此心源。即同此之性體。",
    "X62n1204_001:0687a16": "亦即同此功行也。程公厭塵。法派淨佛。與先君子默",
    "X62n1204_001:0687a17": "契清修。時或參稽楚貝。([汱-大+木]清)倦游歸里。近仰慈暉。以",
    "X62n1204_001:0687a18": "此兩世因緣。幸遭逢上善知識。蒙示道場中。諸佛菩",
    "X62n1204_001:0687a19": "薩歷年降乩寶訓。並往生諸上善降乩開化同侶偈",
    "X62n1204_001:0687a20": "言。兼有淨公在道場中。為大地眾生㧞苦表文。伏讀",
    "X62n1204_001:0687a21": "之餘。如聆棒喝。每慨人心日敝。悉偽儒華士釀成之。",
    "X62n1204_001:0687a22": "葢農工商賈不言文。無敢肆行排觝。而聖學漸滅。讀",
    "X62n1204_001:0687a23": "書者性理弗明。於是尖頭銳面之狂生。訾戒殺戒淫",
    "X62n1204_001:0687a24": "為迂謬。甚至敵讐三寶。斥為異端。大藏經云。誹謗正",
    "X62n1204_001:0687b01": "法。同於五逆十惡。此等殘暴無明。固佛界之波旬。亦",
    "X62n1204_001:0687b02": "儒林之敗類也。此則淨公因果淺說一篇所由集也。",
    "X62n1204_001:0687b03": "以淨公夙根般若。靜悟瞿曇。被圓頓之機。開方便之",
    "X62n1204_001:0687b04": "路。所謂一時勸人以口。百世勸人以書。願力宏深。訖",
    "X62n1204_001:0687b05": "於福利人天者。信乎其不可說矣。淨公於二十年前。",
    "X62n1204_001:0687b06": "得悟和老人正傳淨土法門。於是不惜勞苦。開社勸",
    "X62n1204_001:0687b07": "人。親對佛刺十指端血。發四十八願。繪彌陀地藏二",
    "X62n1204_001:0687b08": "聖像。繕成內典共大小三十二部。紥七級浮屠供奉",
    "X62n1204_001:0687b09": "焚化。恒寫十年。如此悲心廣大。為過去父母師長贖",
    "X62n1204_001:0687b10": "罪超生。益知淨公意我胥忘。冤親普渡。([汱-大+木]清)真不可",
    "X62n1204_001:0687b11": "及不可及矣。數十年來。流蕩恒沙。愧未繼先人之志。",
    "X62n1204_001:0687b12": "得公指引。恍見彌陀。爰薰沐敬撰弁言。冀天下後世",
    "X62n1204_001:0687b13": "見斯集者。洗心滌慮。廣發菩提。是則我淨公之本願",
    "X62n1204_001:0687b14": "也夫。時在",
    "X62n1204_001:0687b15": "光緒十四年歲次戊子清和月下旬同郡晚學生東",
    "X62n1204_001:0687b16": "亭陳沐清頓首謹序",
    "X62n1204_001:0687b19": "敘",
    "X62n1204_001:0687b21": "釋迦住世。說法四十九年。無量法門。具詳龍藏。惟淨",
    "X62n1204_001:0687b22": "土念佛一門。為憫末世眾生力怯。直指殊勝方便。但",
    "X62n1204_001:0687b23": "能一心不亂。即入圓頓正宗。惟上智利根。不難深信。",
    "X62n1204_001:0687b24": "而說空禪客。動輒生疑。今值末法。邪見日滋。故諸佛",
    "X62n1204_001:0687c01": "菩薩。憫眾生顛墜。憑鸞開化。喚醒癡迷。起信一書。真",
    "X62n1204_001:0687c02": "救世之慈航。佛門之棒喝矣。是書為厭塵居士所錄",
    "X62n1204_001:0687c03": "存。居士棲心淨域。功行深純。予仰慕潛修。進求指授。",
    "X62n1204_001:0687c04": "因出是編見示。頟誦再三。見其約事顯理。即淺究深。",
    "X62n1204_001:0687c05": "實能上契心源。發人深省。其為金口親宣。毫無疑議。",
    "X62n1204_001:0687c06": "或曰。降乩顯化。乃神道設教之事。我佛寂滅為宗。豈",
    "X62n1204_001:0687c07": "復作此狡獪。予曰。予言良是。予所以信者。信其理也。",
    "X62n1204_001:0687c08": "非泥其事也。若徒拘執事迹。目見為真。我輩凡夫。既",
    "X62n1204_001:0687c09": "未親眼見佛。遂謂震旦流傳之三藏十二部經。皆非",
    "X62n1204_001:0687c10": "佛說可乎。故圓通之士。惟理是信。信理既堅。則視此",
    "X62n1204_001:0687c11": "書為佛說也可。即非佛說。而視為佛說也亦無不可。",
    "X62n1204_001:0687c12": "若因語出於乩。因而非之。吾不知其可矣。因沐手而",
    "X62n1204_001:0687c13": "為之序。",
    "X62n1204_001:0687c14": "光緒二十年歲在甲午仲冬二日淨業弟子張淨觀",
    "X62n1204_001:0687c15": "薰沐敬書",
    "X62n1204_001:0687c18": "敘",
    "X62n1204_001:0687c20": "兆鸞。愚人也。幼不知佛法。因感乩語發心。數十年精",
    "X62n1204_001:0687c21": "進。少有所知。不忍為敝帚之棄。略述梗概。置之篇首。",
    "X62n1204_001:0687c22": "即以為敘。予籍海陵。先君子於道光間。先後應高郵",
    "X62n1204_001:0687c23": "州牧。范魏兩刺史之聘。因徙家居郵。咸豐間。粵寇擾",
    "X62n1204_001:0687c24": "江北。州人倉皇遷避。予亦奉母居鄉間。日與樵牧伍。",
    "X62n1204_001:0688a01": "不知佛法也。一夜夢身在曠野。見緇素數十輩。皆胡",
    "X62n1204_001:0688a02": "跪合掌念佛。中一比丘來撲予肩曰。大劫將來。汝尚",
    "X62n1204_001:0688a03": "不知念佛耶。予瞿然驚寤。後詣張金門家看扶鸞。一",
    "X62n1204_001:0688a04": "仙降云。大劫未已。吾奉帝命。稽察甚忙。予頓觸夢中",
    "X62n1204_001:0688a05": "比丘言。心怦怦動。時私心揣測。不識真偽。思舉隱事",
    "X62n1204_001:0688a06": "問難。乩忽稱予乳名。予始惕然。予汝名。張實不知也。",
    "X62n1204_001:0688a07": "並判云。汝深具夙根。何不速斷塵勞。歸心淨業。予拜",
    "X62n1204_001:0688a08": "謝。此發心之始也。是時賊氛遍地。學使久不觀風。予",
    "X62n1204_001:0688a09": "決意棄儒學佛。事悟和法師。朝夕親炙。解淨土法門。",
    "X62n1204_001:0688a10": "惟予由乩語勸悟。嗣後月必兩次請乩。凡語涉佛教",
    "X62n1204_001:0688a11": "者。先後錄存。裒然成帙。先是悟和長老。建永清念佛",
    "X62n1204_001:0688a12": "社。師圓寂。予承師命領眾。乩改名為智慧道場。並云",
    "X62n1204_001:0688a13": "爾淨因未熟。耐心念佛。此壇可支二十年也。是年瘟",
    "X62n1204_001:0688a14": "疫流行。醫多束手。華大王判救世諸方。乞者輙效。予",
    "X62n1204_001:0688a15": "因於念佛外。兼事放生。志益堅定。又承乩命。行空獄",
    "X62n1204_001:0688a16": "施丹濟苦消災諸懺。每懺念佛七日。並勉以若果念",
    "X62n1204_001:0688a17": "佛虔誠。諸佛菩薩當來輔助。一切判語。具如後錄。夫",
    "X62n1204_001:0688a18": "修淨業者。信願行三字。最難切實。平日功夫。非死心",
    "X62n1204_001:0688a19": "踏地。臨命終時。何能一心不亂。蓮池大師曰。信願行",
    "X62n1204_001:0688a20": "三。淨土資糧。資糧既具。準見慈王。旨哉言乎。修淨業",
    "X62n1204_001:0688a21": "人。切勿朝更夕改。見異思遷。祇要提起一件功課。由",
    "X62n1204_001:0688a22": "始至終。一信做去。信為功德母。長養諸善根。無論發",
    "X62n1204_001:0688a23": "何願。直至未來際。縱刀鋸在前。身命可捨。而我一念",
    "X62n1204_001:0688a24": "真誠。無怨無怖。無疑無悔。終不退失。此淨土方便法",
    "X62n1204_001:0688b01": "門。名為橫出三界。非比參禪持律。為豎出三界。一生",
    "X62n1204_001:0688b02": "不能了脫。譬如三十三節竹子一根。豎修者。節節咬",
    "X62n1204_001:0688b03": "通。方透至極頂。橫修者。如旁穿一孔。從此鑽出。極其",
    "X62n1204_001:0688b04": "捷速。阿彌陀佛四十八願中云。若有眾生稱我名字。",
    "X62n1204_001:0688b05": "而不生我國者。誓不成正覺。行者若肯信心。仗佛誓",
    "X62n1204_001:0688b06": "願。畢此報身。定超三界。世間念佛者雖多。大半希冀",
    "X62n1204_001:0688b07": "現前未來福報。求其發願回向者。百無一二。如此念",
    "X62n1204_001:0688b08": "佛。何年得見彌陀。至於超拔先靈。導歸極樂。果其精",
    "X62n1204_001:0688b09": "誠上契。自能感應道交。世問以佛事為兒戲。又多焚",
    "X62n1204_001:0688b10": "紙鏹冥具。致死者執相生貪。依舊沈迷五欲。難脫輪",
    "X62n1204_001:0688b11": "迴。顛倒癡迷。真堪痛惜。余自椿萱棄養。風木興悲。罔",
    "X62n1204_001:0688b12": "極深恩。不知所報。後讀蓮池八祖書。方知欲報親恩。",
    "X62n1204_001:0688b13": "莫如念佛。仗彌陀力。薦先靈出苦往生。是為大孝。古",
    "X62n1204_001:0688b14": "人刺血寫經。不可枚數。(兆鸞)仰冀前修。涕霖如雨。因",
    "X62n1204_001:0688b15": "在三寶前。稽首立誓。陸續刺指瀝血。書大乘經三十",
    "X62n1204_001:0688b16": "二部。恒寫十年。事畢之日。造繒綵七級浮圖。奉經供",
    "X62n1204_001:0688b17": "養。延道侶念佛七晝夜。然後焚化。沉其灰於盂城之",
    "X62n1204_001:0688b18": "甓社珠湖。為無始以來。生生世世父母師長。法界眾",
    "X62n1204_001:0688b19": "生。懺除罪業。仗此微忱。同生安養。乩判云。血滴滴。血",
    "X62n1204_001:0688b20": "滴滴。映透西方七寶壁。三乘七趣出娑婆。仗爾功勳",
    "X62n1204_001:0688b21": "超淨域。余今年六十有六矣。鬢髮如霜。齒牙漸脫。自",
    "X62n1204_001:0688b22": "知幻宅。難於久居。往昔淨因。殆將具足。平生相識。半",
    "X62n1204_001:0688b23": "已墓草離離矣。甲午秋。淨業課畢。挑鐙獨坐。梧桐滴",
    "X62n1204_001:0688b24": "雨。蟋蟀哀鳴。嗟時序之如流。歎人生之若夢。奮筆書",
    "X62n1204_001:0688c01": "此。垂示後來。因搜羅篋中舊存鸞訓若干則。又附拙",
    "X62n1204_001:0688c02": "著數條。都為六卷。名曰蓮修起信錄。節衣食餘資。付",
    "X62n1204_001:0688c03": "之棃棗。古人云。一世勸人以口。百世勸人以書。倘龍",
    "X62n1204_001:0688c04": "天護法。廣遠流通。自能感發善芽。信心無量。此區區",
    "X62n1204_001:0688c05": "苦衷。所禱祀而求者耳。因作偈曰。阿彌陀佛弘誓願。",
    "X62n1204_001:0688c06": "度盡眾生無疲倦。世人深信苦修持。速證蓮邦操左",
    "X62n1204_001:0688c07": "券。飛鸞開化具婆心。斬惱除煩智慧劍。過去現在及",
    "X62n1204_001:0688c08": "未來。一切有情三界遍。我今刺血寫金經。供奉慈王",
    "X62n1204_001:0688c09": "乞垂鑒。浮圖七級性中光。彌陀一句心頭念。同生極",
    "X62n1204_001:0688c10": "樂離苦輪。滿我悲懷塵不戀。眾生實信普迴光。莫再",
    "X62n1204_001:0688c11": "愚癡生妄見。噫。世間高人才子。誹謗佛法。以出世之",
    "X62n1204_001:0688c12": "說為愚。豈知出世乃大丈夫第一見識。楚石大師云。",
    "X62n1204_001:0688c13": "萬億人中一二知。是知愚者不愚。彼說愚者適以自",
    "X62n1204_001:0688c14": "愚。而猶不知為愚也。悲夫。",
    "X62n1204_001:0688c15": "光緒甲午年孟冬月六六老叟淨業弟子程兆鸞沐",
    "X62n1204_001:0688c16": "手謹述",
    "X62n1204_001:0688c20": "蓮修起信錄",
    "X62n1204_001:0688c21": "目錄",
    "X62n1204_001:0688c22": "卷首",
    "X62n1204_001:0688c23": "諸敘",
    "X62n1204_001:0688c24": "卷一",
    "X62n1204_001:0689a01": "寶訓(上)",
    "X62n1204_001:0689a02": "卷二",
    "X62n1204_001:0689a03": "寶訓(下)",
    "X62n1204_001:0689a04": "卷三",
    "X62n1204_001:0689a05": "籤方",
    "X62n1204_001:0689a06": "卷四",
    "X62n1204_001:0689a07": "往生徵信錄(上)",
    "X62n1204_001:0689a08": "卷五",
    "X62n1204_001:0689a09": "往生徵信錄(下)",
    "X62n1204_001:0689a10": "卷六",
    "X62n1204_001:0689a11": "厭塵雜著(附)",
    "X62n1204_001:0689a17": "蓮修起信錄卷第一",
    "X62n1204_001:0689a19": "海陵　程兆鸞　錄存",
    "X62n1204_001:0689a20": "蓮邦寶訓上",
    "X62n1204_001:0689a21": "大勢至菩薩寶訓",
    "X62n1204_001:0689a22": "修淨業者。先跕脚步。將一字抱緊。再由是一非一。非",
    "X62n1204_001:0689a23": "一是一。必須跳躍自在。動靜如如。隱現無蹤。隨時互",
    "X62n1204_001:0689a24": "應。澄心覺照。娘面翻身。即見自知。身泯心泯。性佛兩",
    "X62n1204_001:0689b01": "忘。惺惺寂寂。寂寂惺惺。知冰即水。知水即冰。萬派歸",
    "X62n1204_001:0689b02": "原。澄清一片。不空而空。空而不空。此不把握中之第",
    "X62n1204_001:0689b03": "一把握也。如此前行。那有落空之禍。自有持手之拳。",
    "X62n1204_001:0689b04": "持手二字。本是二乘知見。若能恒順眾生。非持而持。",
    "X62n1204_001:0689b05": "非守而守。則更進一層。順覺性而修行。則諸般圓頓。",
    "X62n1204_001:0689b06": "知習因而幻染。則萬事成空。舉二念則障門全開。收",
    "X62n1204_001:0689b07": "一念則諸魔匿跡。念起則煙霧頓生。心靜則十方映",
    "X62n1204_001:0689b08": "澈。若能滴滴歸源。自然此感彼應。爾修淨業人。宜虗",
    "X62n1204_001:0689b09": "心聽之。",
    "X62n1204_001:0689b10": "明華嚩囉哆菩薩寶訓",
    "X62n1204_001:0689b11": "吾在晉遠公蓮社中。習坐禪法。凡坐禪者。必先坐定。",
    "X62n1204_001:0689b12": "調和氣息。氣平後。以眼觀鼻。鼻觀心。盤膝而坐。不偏",
    "X62n1204_001:0689b13": "不倚。心中不思一切。念心如水。毫無波紋。縱有人在",
    "X62n1204_001:0689b14": "旁戲笑。吾耳雖聞。而心不為其搖動。此坐禪之始也。",
    "X62n1204_001:0689b15": "坐定數日。妄想不令生。如此再坐數日。妄想自少。此",
    "X62n1204_001:0689b16": "平心定亂之始也。不坐禪時。心能常定。坐禪時心更",
    "X62n1204_001:0689b17": "易平。心平則氣和。氣和則神凝。神凝後。加之念佛。念",
    "X62n1204_001:0689b18": "念心頭。即見各各聖像。令人心清氣爽。自覺欣喜。又",
    "X62n1204_001:0689b19": "兼畏敬。一切世情。均皆忘却。此時仍當攝心念佛。若",
    "X62n1204_001:0689b20": "一動念。轉瞬間一切異景皆斂。只吾身端坐於此。下",
    "X62n1204_001:0689b21": "座出門。仰觀俯察。仍是一團濁氣。大非定中念佛光",
    "X62n1204_001:0689b22": "景矣。因作偈曰。光影搖搖浮欲起。眾生不在乾坤裏。",
    "X62n1204_001:0689b23": "水精如來現全身。蓮花脈絡玲瓏矣。若論念佛。神念",
    "X62n1204_001:0689b24": "口念。有聲無聲。均不必拘。總以神光內凝。名為三昧。",
    "X62n1204_001:0689c01": "入手須用兩耳自聽其音。神不外馳。妄想自退。久之",
    "X62n1204_001:0689c02": "彌久。心光心聲。一片靈機。以靈薰靈。便能感佛。此換",
    "X62n1204_001:0689c03": "骨之訣。口送光中之音出。耳收音中之光入。以威光",
    "X62n1204_001:0689c04": "自養其心神。心神圓聚。妄念自除。人之所以不能如",
    "X62n1204_001:0689c05": "佛者。非有所不足也。皆由無始以來。習氣種子。未能",
    "X62n1204_001:0689c06": "除盡。不善養心。邪則內侵。以念引光。出入轉薰。非出",
    "X62n1204_001:0689c07": "非入。無內無外。久之得大自在。並無可以告人者。",
    "X62n1204_001:0689c08": "普慧菩薩寶訓",
    "X62n1204_001:0689c09": "吾觀末世眾生。情緣纏迫。障垢難消。雖得法門。不求",
    "X62n1204_001:0689c10": "精進。稍知覺悟。便要稱能。忽忽一生。仍作飄流之客。",
    "X62n1204_001:0689c11": "悠悠半世。猶無證果之期。受三皈者。轉念不敬三寶。",
    "X62n1204_001:0689c12": "求五戒者。終久難脫五衰。苟有真修之士。尋求出世",
    "X62n1204_001:0689c13": "之方。能知念佛易。念心難。口念易。定心難。慚愧前隱。",
    "X62n1204_001:0689c14": "發心今現。現中之隱全為隱。隱中之現非為現。能知",
    "X62n1204_001:0689c15": "此中之理。自然一念全消。萬緣皆寂。非隱即現。非現",
    "X62n1204_001:0689c16": "即隱。不空而空。空而不空。非心非相。非相非空。有空",
    "X62n1204_001:0689c17": "有相。了却真空。法門無量。妙在其中。眾生勤心辦去。",
    "X62n1204_001:0689c18": "莫作汎汎之翁。而說偈曰。一句彌陀萬法通。分開混",
    "X62n1204_001:0689c19": "濁出凡籠。若能念得彌陀徹。便是莊嚴極樂翁。圓朗",
    "X62n1204_001:0689c20": "音聲法力窮。耳根管照入心中。靈光交護包天地。忽",
    "X62n1204_001:0689c21": "聽西山一棒鐘。三教歸原本是空。生生了脫萬緣通。",
    "X62n1204_001:0689c22": "悟明根本方為悟。一箇如如未易逢。中天月朗淨無",
    "X62n1204_001:0689c23": "聲。水底波明樹影橫。若欲水中無影跡。須將障垢了",
    "X62n1204_001:0689c24": "生生。參禪念佛兩相同。只要心中徹底空。一點未明",
    "X62n1204_001:0690a01": "魔自擾。四生解脫證元通。削壁千山一月明。黃河源",
    "X62n1204_001:0690a02": "本實難尋。自家心鏡分明見。照出乾坤徹底形。",
    "X62n1204_001:0690a03": "囉囉了悟菩薩寶訓",
    "X62n1204_001:0690a04": "嗟乎。至道淪亡。眾生根鈍。不求正眼。昧却真如。以正",
    "X62n1204_001:0690a05": "為邪。沉淪胡底。以苦為樂。求道難成。不敬賢良。不親",
    "X62n1204_001:0690a06": "勝友。論高論下。諍我諍人。學道者有口無心。誦經者",
    "X62n1204_001:0690a07": "九訛十錯。名號雖稱。茫茫莫悟。參求稍得。狂見難消。",
    "X62n1204_001:0690a08": "吾觀時驚愕。暗地傷心。苟有真修。勤求正法。心心以",
    "X62n1204_001:0690a09": "自性為宗。念念以彌陀為主。行住坐臥。喫飯穿衣。由",
    "X62n1204_001:0690a10": "心至口。從耳入心。神妙無窮。妙光自露。佛從光現。光",
    "X62n1204_001:0690a11": "自佛生。光光圓融。念念寂靜。寂非能寂。念非所念。一",
    "X62n1204_001:0690a12": "片靈機。十方影現。聲中自性。性裏無聲。聲外無聲。性",
    "X62n1204_001:0690a13": "外無性。性光含容世界。光明湛寂心宗。事事皆空。心",
    "X62n1204_001:0690a14": "心是佛。一佛一心。一心一佛。一即亘古亘今。一即無",
    "X62n1204_001:0690a15": "形無相。一是非一。一即是一。離一得一。得一離一。離",
    "X62n1204_001:0690a16": "一是空。得一非空。非空有相。有相非空。兩忘空有。妙",
    "X62n1204_001:0690a17": "在其中。此中領略。此意無窮。此中妙處誰人悟。這點",
    "X62n1204_001:0690a18": "悟明歸淨土。呵呵。我昔糊塗。我今徹悟。問家鄉。明湯",
    "X62n1204_001:0690a19": "湯大路。蓮花朵朵層無數。接同參。娑婆極樂一大步。",
    "X62n1204_001:0690a20": "一滴施遍清甘露。住住住。十方國土。皆是人修住。吾",
    "X62n1204_001:0690a21": "今臨壇所判。皆是希賢作聖之功。脫苦良方之妙劑",
    "X62n1204_001:0690a22": "也。爾等其各勉之。",
    "X62n1204_001:0690a23": "過去正法明如來寶訓",
    "X62n1204_001:0690a24": "南無阿彌陀佛。宜耳根聽得清清白白。字字分明。管",
    "X62n1204_001:0690b01": "照真誠。綿綿密密。將心佛念得兩空。自然月映千江。",
    "X62n1204_001:0690b02": "影現鏡明。影去鏡空。此念佛之真詮。行住坐臥。喫飯",
    "X62n1204_001:0690b03": "穿衣。順逆兩境。暑寒常變。一刻莫忘。爾心即是淨土。",
    "X62n1204_001:0690b04": "淨土即在爾心。無箇不是彌陀。無處不是淨土。雖隔",
    "X62n1204_001:0690b05": "十萬億佛土。彈指即到蓮池。最忌是煩惱心。傷殺心。",
    "X62n1204_001:0690b06": "高貢心。奸婬心。饑笑心。暗昧心。執一心。貪戀心。喜愛",
    "X62n1204_001:0690b07": "心。嫉姤心。放逸心。人我心。怠惰心。此皆修淨業人之",
    "X62n1204_001:0690b08": "所切忌也。爾等照此行之。休走錯路。此法門是我佛",
    "X62n1204_001:0690b09": "慈悲。開無上最勝第一方便。權巧圓頓。易修易證。末",
    "X62n1204_001:0690b10": "世眾生根鈍。餘門學道。是險最難。修淨土只要抱緊",
    "X62n1204_001:0690b11": "四字真言。如一座須彌山。靠得定定。如七重香海水。",
    "X62n1204_001:0690b12": "徹底清清。一點靈知。自家照破。靈知圓融。是假名故。",
    "X62n1204_001:0690b13": "以假名假。是名為空。非空非假。妙在其中。六根常淨。",
    "X62n1204_001:0690b14": "三惑自清。平白地細細收清。圓融他刀刀斬斷。吾無",
    "X62n1204_001:0690b15": "多囑。退。",
    "X62n1204_001:0690b16": "名文光如來寶訓",
    "X62n1204_001:0690b17": "一串牟尼在手中。阿彌陀佛力無窮。人人趁此尋歸",
    "X62n1204_001:0690b18": "計。朵朵蓮花氣味同。葛藤斬斷即觀音。無去無來自",
    "X62n1204_001:0690b19": "在心。真體圓融皆妙覺。微塵世界色成金。四教原來",
    "X62n1204_001:0690b20": "一理通。淺深次第不相同。歸原悟得真空性。便是蓮",
    "X62n1204_001:0690b21": "開極樂翁。幢幡寶葢大千遮。箇箇明珠一不差。珠裏",
    "X62n1204_001:0690b22": "三千含世界。珠珠相互道人家。參禪念佛本相同。橫",
    "X62n1204_001:0690b23": "豎雖殊一法通。百八慧光心口洽。耳根管照鏡光融。",
    "X62n1204_001:0690b24": "南鄰北舍幾人家。失却真如路轉差。總是癡迷難醒",
    "X62n1204_001:0690c01": "悟。滿天雲霧雨噴沙。經聲佛號喚癡迷。鐵鎖沉江浪",
    "X62n1204_001:0690c02": "捲泥。縱有慈航來普渡。幾人能上碧雲梯。吾因往劫",
    "X62n1204_001:0690c03": "中。與爾等數人。有一段淨土因緣。故來此開導汝等。",
    "X62n1204_001:0690c04": "既修淨業。須要真誠。屏除世俗虗名。皈命一心辦道。",
    "X62n1204_001:0690c05": "汝等知得一字否。由靜生敬。由敬成一。由一而得死。",
    "X62n1204_001:0690c06": "由死而成活。活而復死。由死而寂。由寂而無。由無而",
    "X62n1204_001:0690c07": "成有。到此功夫。即是一字。此乃次第進步。勉之。",
    "X62n1204_001:0690c08": "智慧玲瓏嚩囉噠哆如來寶訓",
    "X62n1204_001:0690c09": "念得一聲佛號。能使萬慮皆空。千生業障一朝鬆。富",
    "X62n1204_001:0690c10": "貴黃粱一夢。何不飄然出世。自然高悟元通。窮魚亦",
    "X62n1204_001:0690c11": "可化成龍。切莫自家心動。悲夫。三界牢籠。猶如火宅。",
    "X62n1204_001:0690c12": "一念稍差。即現萬狀。譬如無舵之舟。何時登彼道岸。",
    "X62n1204_001:0690c13": "夫四千八百法門。雖可修持。然必由多生功行。備歷",
    "X62n1204_001:0690c14": "酸辛。方得成就。惟淨土一門。專持名號。三業便清。土",
    "X62n1204_001:0690c15": "以念淨。佛以念成。隨念往生。最為捷徑。但能心生實",
    "X62n1204_001:0690c16": "信。勤篤精修。速超生死。一切眷屬。六道眾生。以我念",
    "X62n1204_001:0690c17": "佛音光。多得解脫。豈非極廣大之法門乎。且念佛一",
    "X62n1204_001:0690c18": "端。不費財帛。不勞奔波。久久行之純熟。打成一片。自",
    "X62n1204_001:0690c19": "有大驗。可惜世人聞修者眾。而決志往生者希。造業",
    "X62n1204_001:0690c20": "彌天。自甘受報。縱有魔頭說偈。多從外道開場。吾今",
    "X62n1204_001:0690c21": "來此。普勸世人。能把一句彌陀。靠得定定。便是脫苦",
    "X62n1204_001:0690c22": "良方。形骸雖存東土。心神已在蓮池矣。爾諸弟子。六",
    "X62n1204_001:0690c23": "道輪迴。沈迷五欲。譬如寶鏡掩塵。黃金委地。須仗一",
    "X62n1204_001:0690c24": "句彌陀。朝夕切磋。去其障垢。久久不懈。自然消清。心",
    "X62n1204_001:0691a01": "光透露。雖在塵緣。塵緣不雜。淨土之因必矣。諸弟子",
    "X62n1204_001:0691a02": "既知三界如火宅。必猛勇念佛。跳出火坑。既知極樂",
    "X62n1204_001:0691a03": "是故鄉。必求佛慈悲。誕登彼岸。修淨業必須戒殺。世",
    "X62n1204_001:0691a04": "人習氣成風。忍心相殺。紛紛酬答。互作高低。可不痛",
    "X62n1204_001:0691a05": "哉。文明前來。既修方便正法。必須將俗念掃淨。只",
    "X62n1204_001:0691a06": "換一念彌陀。自然萬慮掃清。塵心淨盡。明舟前來。",
    "X62n1204_001:0691a07": "淨業人不可貪眠。悞了時光。能一朝覺悟。名淨業大",
    "X62n1204_001:0691a08": "成。不如此。終歸帶業往生。好精進去。達源前來。修",
    "X62n1204_001:0691a09": "道人要自家在心地上打掃乾淨。自然明明亮亮。徹",
    "X62n1204_001:0691a10": "底澄清。洞觀內外全無礙。重見當年舊主人。松國",
    "X62n1204_001:0691a11": "前來。爾修持數載。濁氣未清。吾贈一偈。心平如水耳",
    "X62n1204_001:0691a12": "如聾。目定神凝念亦空。空到空中仍有佛。佛來佛去",
    "X62n1204_001:0691a13": "佛空空。細悟之。淨源前來。爾淨功稍好。但辦道有",
    "X62n1204_001:0691a14": "先後地步。由平等心。至四空心。由四空心。至寂滅心。",
    "X62n1204_001:0691a15": "由寂滅心。至靈妙心。由靈妙心。至玲瓏心。由玲瓏心。",
    "X62n1204_001:0691a16": "至廣大玲瓏心。若能淨功到此地步。往生品位必高。",
    "X62n1204_001:0691a17": "賜爾一偈。情關愛鎖一朝除。欲得清幽四戒如。待到",
    "X62n1204_001:0691a18": "空明薰洗後。如如本性自如如。淨澄前來。爾時動",
    "X62n1204_001:0691a19": "嗔火。與辦道大不相宜。嗔與佛兩途。佛是水。嗔是火。",
    "X62n1204_001:0691a20": "最燒功德林。宜時時默念彌陀。自然心淨。陽年無多。",
    "X62n1204_001:0691a21": "趕快跳出羅網。是爾大幸。淨戒前來。爾為道場之",
    "X62n1204_001:0691a22": "主。善於領眾。不辭勞倦。善果將成。何須多慮。繞繞白",
    "X62n1204_001:0691a23": "雲隨意定。飛飛鴻雁上蓮臺。修志前來。吾降此道",
    "X62n1204_001:0691a24": "場。可喜復可歎。喜者。喜諸修得遇正法。堅持正念。後",
    "X62n1204_001:0691b01": "來可證蓮邦。歎者。歎眾生雖聞正法。不肯下切實功",
    "X62n1204_001:0691b02": "夫。身後何能了脫。吾觀道場弟子。精進者少。疏懈者",
    "X62n1204_001:0691b03": "多。徒求法名。貌是神非。殊不知法名二字。在閻老案",
    "X62n1204_001:0691b04": "下。不能抵攩對報。彌陀一句。能為萬劫千生消罪障。",
    "X62n1204_001:0691b05": "能為四恩三有起因緣。爾等修行諸人。皆有神靈鑒",
    "X62n1204_001:0691b06": "察。精進者名標蓮蕊。蓮花自爾鮮明。臨命終時。諸菩",
    "X62n1204_001:0691b07": "薩將花來迎。接引念佛人神識。投入蓮花內。所謂蓮",
    "X62n1204_001:0691b08": "胎託質。疏懈者蓮花憔悴。久久乾枯而沒。臨命終時。",
    "X62n1204_001:0691b09": "仍舊隨業受報。吾勸在此弟子。正念持定。休要迷戀",
    "X62n1204_001:0691b10": "娑婆。受無邊苦惱。結萬世冤讐。當發猛勇精進心。專",
    "X62n1204_001:0691b11": "修一行。速棄窮途。而登聖境。淨西前來。爾勸世一",
    "X62n1204_001:0691b12": "片婆心。無人曉得。非爾不力。須知有佛緣無佛緣。均",
    "X62n1204_001:0691b13": "有一定憑據。爾今後每夜向西頂禮。念大放光明如",
    "X62n1204_001:0691b14": "來一串珠。再請阿彌陀佛四十八串珠。再趺坐默佛",
    "X62n1204_001:0691b15": "兩炷香。如此三載。便勸一得一。好好恒心。切莫退墮。",
    "X62n1204_001:0691b16": "淨體前來。爾道場之主。凡事須要和平。念佛原貴",
    "X62n1204_001:0691b17": "靜。然貪著靜功一邊。一遇動境。便做不得主。是修行",
    "X62n1204_001:0691b18": "大病。必須動中做得主。靜中更易得力。動靜一致。自",
    "X62n1204_001:0691b19": "無功夫兩橛之患。緒修前來。爾是女眾先導。要將",
    "X62n1204_001:0691b20": "一句佛抱定。不得搖動。念得三江水徹底澄清。上下",
    "X62n1204_001:0691b21": "貫通一氣。一呼一息。默記彌陀。功夫到純乎其純。自",
    "X62n1204_001:0691b22": "然一月映千江。虗空懸寶鏡。淨蓮前來。爾修淨業。",
    "X62n1204_001:0691b23": "須將俗緣看輕。俗緣輕一分。業障消一分。靈知便發",
    "X62n1204_001:0691b24": "露一分。凡事以正大光明為主。清淨為佳。果能將一",
    "X62n1204_001:0691c01": "句佛號。念到不念自念功夫。譬如行車輪之溜。淨功",
    "X62n1204_001:0691c02": "到此。可晝夜彌陀十數萬。雖皮袋安眠。而念佛如故。",
    "X62n1204_001:0691c03": "那時一應貪嗔癡愛。種種念頭不起。何愁道不能悟。",
    "X62n1204_001:0691c04": "法不能空。此事一心已成。而理一心仍要精進。爾如",
    "X62n1204_001:0691c05": "直下承當。一心念去。自到理一心境界。不可失此千",
    "X62n1204_001:0691c06": "載罕逢之正法。勉之。淨覺前來。修道要緩緩而進。",
    "X62n1204_001:0691c07": "忙也無用。春間種一斗。秋來收萬斛。修道人心光搖",
    "X62n1204_001:0691c08": "動。必遭魔病。淨珠前來。爾輔此道場。眾侶赴壇。香",
    "X62n1204_001:0691c09": "廚辦膳。以致逐日定課。不能劃一。此後無論坐念臥",
    "X62n1204_001:0691c10": "念。歡喜念。煩惱念。高念低念。繞念立念。聯珠念。隨意",
    "X62n1204_001:0691c11": "念。有事念。無事念。金剛持念。當依吾囑。念頭莫失。到",
    "X62n1204_001:0691c12": "晚在佛前將一日功課。迴向四恩三有。法界有情。莊",
    "X62n1204_001:0691c13": "嚴淨域。唱迴向偈一遍。頂禮三拜。果一生無缺。保爾",
    "X62n1204_001:0691c14": "臨命終時。瀟灑生西。無冤愆相纏。賜爾四句悟之。心",
    "X62n1204_001:0691c15": "淨業自消。業消心更寂。何功能到此。全仗彌陀力。精",
    "X62n1204_001:0691c16": "進行之。中來前來。一心堅持。萬緣俱寂。存心公直。",
    "X62n1204_001:0691c17": "大道無私。淨悲前來。爾夜間趺坐。將心經默念一",
    "X62n1204_001:0691c18": "百遍。再坐定香一炷。至交子時連衣而臥。五鼓起身。",
    "X62n1204_001:0691c19": "功課照舊畢。散禪經行。日間佛號二萬。彌陀經二十",
    "X62n1204_001:0691c20": "卷。寒暑無間。六年後自有得力處。賜爾一偈。金光聚",
    "X62n1204_001:0691c21": "處玉盤空。無相無聲法界中。法界之中何物見。須知",
    "X62n1204_001:0691c22": "此物○證元通。淨直前來。大凡世人一經眼光射",
    "X62n1204_001:0691c23": "地。一生所作所為。未必盡善盡美。無始冤愆。前來相",
    "X62n1204_001:0691c24": "擾。彼時牙關不活。全賴心王。心王不在平素鍊成。實",
    "X62n1204_001:0692a01": "難戰萬劫千生之業障。心不能發露。被業力相隔。雖",
    "X62n1204_001:0692a02": "有佛來。亦無可奈何。豈不復墮幽途。縱世有大德。為",
    "X62n1204_001:0692a03": "八部鬼神。終難脫輪迴之苦。必須心光佛光。打成一",
    "X62n1204_001:0692a04": "片。定得超生。淨佛前來。爾創立道場。十方七道。乘",
    "X62n1204_001:0692a05": "念佛音光。往生極樂無量。今名播十方。人天沾惠。道",
    "X62n1204_001:0692a06": "場雖小。眾志成城。在娑婆精進修持。到西方自爾高",
    "X62n1204_001:0692a07": "超品位。生前立願須堅固。好比銅牆並鐵柱。萬牛拖",
    "X62n1204_001:0692a08": "得不回頭。方可不怕蟲兒蛀。若不能面壁苦行。用久",
    "X62n1204_001:0692a09": "久淨功。斷除結習。終歸仗彌陀悲願。帶業往生。到彼",
    "X62n1204_001:0692a10": "岸造修。亦要本性悟明。方得花開見佛。娑婆難修易",
    "X62n1204_001:0692a11": "證。極樂易修難證。勉之。",
    "X62n1204_001:0692a12": "華嚴會上菩薩寶訓",
    "X62n1204_001:0692a13": "眾生蠢蠢皆盲瞎。彌陀四字無上藥。若能悟透出婆",
    "X62n1204_001:0692a14": "婆。智慧海中稱大覺。吾普明和尚也。呵呵。人生如夢。",
    "X62n1204_001:0692a15": "幻質非堅。富貴榮華。百年而已。雖有高官顯爵。桂子",
    "X62n1204_001:0692a16": "蘭孫。白玉黃金。高堂大廈。一旦無常將至。苦惱萬分。",
    "X62n1204_001:0692a17": "陽壽已終。死歸無有。況在生貪圖口腹。殺業多多。以",
    "X62n1204_001:0692a18": "他肉補己身。結深冤為對報。娑婆之苦。可謂極矣。若",
    "X62n1204_001:0692a19": "欲脫此苦任汝千方百計。難以偷安。萬劫千生。何能",
    "X62n1204_001:0692a20": "逃脫。稍有知識者修持十善。可免一時對報。但福盡",
    "X62n1204_001:0692a21": "輪轉。焉能保真靈不喪。真靈既喪。顛倒癡迷。復作種",
    "X62n1204_001:0692a22": "種惡業。對報循環。仍無了期。若欲修仙。萬億修持。難",
    "X62n1204_001:0692a23": "得一人成就。即或成仙。終不免沉淪之苦。若別求至",
    "X62n1204_001:0692a24": "高之路。方便之門。乃釋迦如來金口所宣。西方有世",
    "X62n1204_001:0692b01": "界。名曰極樂。其土有佛。號阿彌陀。願力廣大。無量無",
    "X62n1204_001:0692b02": "邊。有四十八願莊嚴淨土。彼處有七寶池。八功德水。",
    "X62n1204_001:0692b03": "蓮分九品。樓臺殿閣。池流花樹。皆能演暢法音。無女",
    "X62n1204_001:0692b04": "人身。無三惡道。若十方眾生。至心信受。晨夕恭敬。稱",
    "X62n1204_001:0692b05": "佛名號。一心不亂。臨命終時。定感佛接引。得生彼國。",
    "X62n1204_001:0692b06": "受無量無窮之樂。如此至高最穩之路。眾生何不早",
    "X62n1204_001:0692b07": "辦前程。得入蓮邦。即登不退地。爾等做定課時。如同",
    "X62n1204_001:0692b08": "佛跕金蓮。聽我念佛。聽我懺悔。久久照行。自然心淨。",
    "X62n1204_001:0692b09": "妄想不起。淨佛前來。嗣後道場中。每季行普佛七",
    "X62n1204_001:0692b10": "天。每天誦佛號十二支香。諷彌陀經十二卷。名曰獄",
    "X62n1204_001:0692b11": "空大懺。淨佛爾喜靜坐念佛。吾今告爾。第一飲食不",
    "X62n1204_001:0692b12": "可過度。趺坐氣不舒暢。心神難凝。第二坐久經行。要",
    "X62n1204_001:0692b13": "依規矩搖動。串活血脈。若猛然跕起。血脈未通。得病",
    "X62n1204_001:0692b14": "難治。第三佛已默得圓熟。一應起身走路。要留神養",
    "X62n1204_001:0692b15": "住。不可動嗔火。念中之佛。方能晝夜相續。倘若一斷。",
    "X62n1204_001:0692b16": "再圓甚難。非用加倍之功。不得如常。古云。寂寂惺惺",
    "X62n1204_001:0692b17": "是。寂寂昏沉非。惺惺寂寂是。惺惺亂想非。寂寂久。生",
    "X62n1204_001:0692b18": "昏沉。惺惺久。生亂想。倘一經不安。隨至佛前懺悔。次",
    "X62n1204_001:0692b19": "夜再坐再念。久之純熟。正念不動。一佛當胸。萬緣俱",
    "X62n1204_001:0692b20": "寂。爾恐遭魔。正念不動。魔自不入爾心光。",
    "X62n1204_001:0692b21": "大明蓮池伏虎禪師寶訓",
    "X62n1204_001:0692b22": "修道原非輕易為。死生拋却已心灰。任他百業千魔",
    "X62n1204_001:0692b23": "鍊。一念堅持永不回。看經念佛即參禪。皆賴心誠行",
    "X62n1204_001:0692b24": "力全。躲過一番魔語障。自然獨鯉得朝天。憶昔當年",
    "X62n1204_001:0692c01": "創道場。雙修願行太悤忙。今朝雖證無生忍。猶歎三",
    "X62n1204_001:0692c02": "塗業報長。性海源頭仔細尋。一靈終不被塵侵。無形",
    "X62n1204_001:0692c03": "無相包天地。湛寂恒明沒古今。大道能求在一誠。止",
    "X62n1204_001:0692c04": "觀定慧運神明。如來真諦何饒舌。老實門中放步行。",
    "X62n1204_001:0692c05": "顯現光中用耳修。一三三一萬緣休。離心離意兼離",
    "X62n1204_001:0692c06": "識。好向軒轅借枕頭。念心念佛佛心無。無佛無心心",
    "X62n1204_001:0692c07": "佛俱。即佛即心心即佛。念心念佛佛光舒。不念心兮",
    "X62n1204_001:0692c08": "即念中。此時心佛兩俱空。圓光交互原無物。便是西",
    "X62n1204_001:0692c09": "方極樂翁。吾乃蓮池和尚是也。呵呵。吾往東方世界",
    "X62n1204_001:0692c10": "化導有緣。皈吾佛門。爾等開乩。吾故來此道場開化",
    "X62n1204_001:0692c11": "南閻浮提最惡之地。乃有眾生舉此善事。實也難得。",
    "X62n1204_001:0692c12": "淨佛前來。爾在娑婆普勸情緣。當猛勇前進。不可",
    "X62n1204_001:0692c13": "懈怠。爾行放生會。亦屬善念。但去凡財。何能普濟。胎",
    "X62n1204_001:0692c14": "卵溼化諸生。其靈知與諸佛無二無別。只因造業彌",
    "X62n1204_001:0692c15": "深。故受斯報。報滿。餘業未盡。仍受冥報。吾佛門廣大",
    "X62n1204_001:0692c16": "慈悲救度。但度則度去。造又造來。午時地獄方空。未",
    "X62n1204_001:0692c17": "時地獄又滿。爾道場每季須行普佛七日。吾名曰放",
    "X62n1204_001:0692c18": "生解脫懺。往劫前大士現宰官身時。行此功德。吾今",
    "X62n1204_001:0692c19": "宣出。是爾等大幸。亦無量無邊眾生大幸。",
    "X62n1204_001:0692c20": "文殊師利菩薩寶訓",
    "X62n1204_001:0692c21": "法傳東土幾千年。反覆叮嚀度有緣。可恨世人真信",
    "X62n1204_001:0692c22": "少。何能安養坐金蓮。法壇智慧佛光融。願行雙修道",
    "X62n1204_001:0692c23": "自宏。歎我蓮邦真骨肉。如何埋沒業波中。悲夫。天仙",
    "X62n1204_001:0692c24": "二道。總是幻中樓閣。終入難免五衰。人道雖有螢火",
    "X62n1204_001:0693a01": "頑福。無非造業深坑。畢竟難逃墮落。修羅執一己之",
    "X62n1204_001:0693a02": "能。何得明通大道。地獄餓鬼畜生三惡道。飢餓仍加",
    "X62n1204_001:0693a03": "刑罰。痛哉。紅塵煩擾。終為釜內之魚。百誤迷盲。却比",
    "X62n1204_001:0693a04": "籠中之鳥。何如極樂蓮邦。逍遙自在。無寒無暑。四季",
    "X62n1204_001:0693a05": "陽春。寶地經行。金階趺坐。速宜醒悟本源。懺悔多生",
    "X62n1204_001:0693a06": "業障。直下承當。莫教此生空過。正法住世。如電光石",
    "X62n1204_001:0693a07": "火。由眾生因緣已熟。勸則信從。西方乃有菩薩下世。",
    "X62n1204_001:0693a08": "或現比丘比丘尼宰官居士等身。指破迷津。一經因",
    "X62n1204_001:0693a09": "緣聚足。為先導者。即捨此血肉身而去。諸人向後持",
    "X62n1204_001:0693a10": "名。音聲宜圓宜緩。讀經要句句分明。天道眾生。方可",
    "X62n1204_001:0693a11": "聽得了了。淨佛前來。爾道場中每季添普佛七天。",
    "X62n1204_001:0693a12": "超拔宗祖。敬孝乃成道之基。爾等宗祖超生。乃孝中",
    "X62n1204_001:0693a13": "之大孝也。每季添佛會三天。超拔淹溺。呵呵。此道場",
    "X62n1204_001:0693a14": "所行功德備矣。逢各懺期。先具表焚化。淨佛。爾喜",
    "X62n1204_001:0693a15": "禪定。聽吾吩咐。如欲禪坐念佛。須將雙膝盤齊擺平。",
    "X62n1204_001:0693a16": "將身搖動四五次。兩手將眼瞠揉四五次。口中緩緩",
    "X62n1204_001:0693a17": "出濁氣四五次。入清氣四五次。然後凝神。冬天要穿",
    "X62n1204_001:0693a18": "衣厚。夏要衣薄。衣服在身要寬大。褲袍帶要鬆。上下",
    "X62n1204_001:0693a19": "往來。氣方不阻。坐要直如峰。四面不能有倚靠。兩手",
    "X62n1204_001:0693a20": "接彌陀印。擺平膝腿正中。眼對鼻。鼻對心。隨息之出",
    "X62n1204_001:0693a21": "入默念彌陀。初由半炷香時刻。漸至一二炷香時刻。",
    "X62n1204_001:0693a22": "功夫一深。心不煩燥。只有阿彌陀佛四字。餘外無一",
    "X62n1204_001:0693a23": "毫活動氣。雖霹歷亦不搖動念頭。如水無波紋之狀。",
    "X62n1204_001:0693a24": "功夫到此。只要行心不退。定力得深。心光自然發露。",
    "X62n1204_001:0693b01": "淨業易成。那時仍有一番魔境。叠叠現前。鍊行者心",
    "X62n1204_001:0693b02": "性。大概佛化魔來。心中格外清淨。魔化佛來。清涼心",
    "X62n1204_001:0693b03": "中自然煩燥。總要抱定四字真言。一直念去。便知百",
    "X62n1204_001:0693b04": "尺竿頭饒進步。十方世界現全身。",
    "X62n1204_001:0693b06": "蓮修起信論卷第一"
}