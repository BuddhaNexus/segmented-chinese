{
    "T26n1530_005:0312a02": "佛地經論卷第五",
    "T26n1530_005:0312a04": "親光菩薩等造",
    "T26n1530_005:0312a05": "大唐三藏法師玄奘奉　詔譯",
    "T26n1530_005:0312a06": "經曰：又如圓鏡周瑩其面，於一切處為諸影",
    "T26n1530_005:0312a07": "像遍起依緣。如是如來大圓鏡智，不斷無量",
    "T26n1530_005:0312a08": "眾行善瑩，為諸智影遍起依緣，謂聲聞乘諸",
    "T26n1530_005:0312a09": "智影像，獨一覺乘諸智影像，無上大乘諸智",
    "T26n1530_005:0312a10": "影像，為欲令諸聲聞乘人依聲聞乘而出離",
    "T26n1530_005:0312a11": "故，獨一覺人依獨覺乘而出離故，大乘之人",
    "T26n1530_005:0312a12": "依無上乘而出離故。",
    "T26n1530_005:0312a13": "論曰：云何一智於一切時，能生三乘一切智",
    "T26n1530_005:0312a14": "等諸法影像？釋此難言，又如圓鏡周瑩面等。",
    "T26n1530_005:0312a15": "如世圓鏡為遍於中現其面等一切影像，種",
    "T26n1530_005:0312a16": "種加行周瑩其面前後兩邊，於一切處普能",
    "T26n1530_005:0312a17": "為緣現一切影。鏡智亦爾，一切如來為菩薩",
    "T26n1530_005:0312a18": "時，雖有種性而為障覆未能現起，為遍於",
    "T26n1530_005:0312a19": "中生起三乘一切智等諸法影故，精勤修習",
    "T26n1530_005:0312a20": "不斷無量眾行善瑩，金剛喻定現在前時，離",
    "T26n1530_005:0312a21": "一切障清淨圓滿，遍能生起三乘智等一切",
    "T26n1530_005:0312a22": "影像。不斷，就方，無分限故無量，就時，無量時",
    "T26n1530_005:0312a23": "故。此言因位遍一切處，於無量時勤修眾行，",
    "T26n1530_005:0312a24": "除障善瑩大圓鏡智，能生三乘智等影像。又",
    "T26n1530_005:0312a25": "即鏡智遍處恒時離諸垢穢，種種行德圓滿",
    "T26n1530_005:0312a26": "莊嚴極圓淨故，一切處時能起諸影。如說殊",
    "T26n1530_005:0312a27": "勝金剛喻定斷一切障，證得如來大圓鏡智，",
    "T26n1530_005:0312a28": "種種功德圓滿莊嚴，於一切處及無量時能",
    "T26n1530_005:0312a29": "起三乘一切影像。此中意說，各別善根成熟",
    "T26n1530_005:0312b01": "差別勝道生時，大圓鏡智或近或遠，隨其所",
    "T26n1530_005:0312b02": "應為作強緣，決定種性各依自乘而得出離，",
    "T26n1530_005:0312b03": "不定種性或依大乘或依餘乘而得出離。言",
    "T26n1530_005:0312b04": "出離者，即是涅槃。諸三乘人用自種性以為",
    "T26n1530_005:0312b05": "因緣，如來鏡智為增上緣，精勤方便修集資",
    "T26n1530_005:0312b06": "糧引生聖道，除煩惱障及所知障，隨其所應",
    "T26n1530_005:0312b07": "各證涅槃。決定種性聲聞獨覺住無學位，樂",
    "T26n1530_005:0312b08": "寂滅故發業潤生，諸煩惱障永滅除故，先業",
    "T26n1530_005:0312b09": "煩惱所感身心，任運滅已更不受生，無所依",
    "T26n1530_005:0312b10": "故。一切有漏無漏有為諸行種子，皆隨斷滅，",
    "T26n1530_005:0312b11": "唯有轉依無戲論相離垢真如清淨法界解",
    "T26n1530_005:0312b12": "脫身在，名無餘依般涅槃界，常住安樂究竟",
    "T26n1530_005:0312b13": "寂滅，不墮眾數不可思議。同諸如來，但無有",
    "T26n1530_005:0312b14": "為無漏功德所莊嚴故，無有更起利益安樂有",
    "T26n1530_005:0312b15": "情事故。不同如來，不定種性聲聞獨覺住無",
    "T26n1530_005:0312b16": "學位，雖無煩惱樂菩提故，由定願力留身相",
    "T26n1530_005:0312b17": "續修大乘行，乃至獲得金剛喻定，一切障滅",
    "T26n1530_005:0312b18": "證佛三身。雖有有為無漏功德，而無有漏身",
    "T26n1530_005:0312b19": "心在故，證無餘依大涅槃界。依謂三界有漏",
    "T26n1530_005:0312b20": "身心。若諸菩薩斷二障盡得佛果時，即得說",
    "T26n1530_005:0312b21": "名證無餘依大涅槃界。是故二乘先入有餘",
    "T26n1530_005:0312b22": "依涅槃界，後入無餘依涅槃界。菩薩初證如",
    "T26n1530_005:0312b23": "來地時，頓證二種大涅槃界，一切有漏身心",
    "T26n1530_005:0312b24": "盡故，名無餘依。猶有變化似有漏相身心在",
    "T26n1530_005:0312b25": "故，名有餘依。悲智無斷所證得故，亦名無",
    "T26n1530_005:0312b26": "住大涅槃界。涅槃即是真如體上障永滅義，",
    "T26n1530_005:0312b27": "由無漏慧簡擇諦理，斷諸雜染而證得故。亦",
    "T26n1530_005:0312b28": "名擇滅，如是擇滅於真如上假施設有，無別",
    "T26n1530_005:0312b29": "實物。至究竟位說名涅槃，無所趣故，無臭穢",
    "T26n1530_005:0312c01": "故，離編織故，離稠林故，名為涅槃。聲聞獨",
    "T26n1530_005:0312c02": "覺有所知障習氣未滅，云何證得究竟涅槃？",
    "T26n1530_005:0312c03": "所知障習是無知故，非染污故，障菩提果不",
    "T26n1530_005:0312c04": "障涅槃，非煩惱故，不能潤生。若無願力迴",
    "T26n1530_005:0312c05": "心趣大至無學位，盡其壽量必永寂滅。",
    "T26n1530_005:0312c06": "經曰：如圓鏡中大影可得，所謂大地大山大",
    "T26n1530_005:0312c07": "樹大宮舍影，而是圓鏡不等彼量。如是如來",
    "T26n1530_005:0312c08": "圓鏡智上，從極喜地乃至佛地智影可得，及",
    "T26n1530_005:0312c09": "與一切世出世法智影可得，而圓鏡智非彼",
    "T26n1530_005:0312c10": "分量。",
    "T26n1530_005:0312c11": "論曰：若圓鏡智能起智影，應同彼量差別可",
    "T26n1530_005:0312c12": "得。釋此難言，如圓鏡中大影可得，謂大地",
    "T26n1530_005:0312c13": "等。如世圓鏡，雖能為緣起地等影，而是圓鏡",
    "T26n1530_005:0312c14": "不等彼量，一小鏡中眾多山等大影可得，一",
    "T26n1530_005:0312c15": "大鏡中眾多石等小影可得，雖有形礙而不同",
    "T26n1530_005:0312c16": "影大小數量。鏡智亦爾，雖起諸地世出世間",
    "T26n1530_005:0312c17": "諸智影像無形礙故，而不同彼一切智影大",
    "T26n1530_005:0312c18": "小數量，由是因緣諸佛鏡智名大智藏，世出",
    "T26n1530_005:0312c19": "世間智根本故，如說世尊成大智藏鏡智，能",
    "T26n1530_005:0312c20": "生一切智故。應知此中以智名說一切功德，由",
    "T26n1530_005:0312c21": "是鏡智相應淨識具足一切自利利他功德",
    "T26n1530_005:0312c22": "種子，能為因緣生自身中智等影像，為增上",
    "T26n1530_005:0312c23": "緣生他身中智等影像。由此鏡智能變現身",
    "T26n1530_005:0312c24": "生智說法，展轉生他智等影故，或悲願力熏",
    "T26n1530_005:0312c25": "修所成，任運為他智等善法增上緣故，令他",
    "T26n1530_005:0312c26": "身中智等善法易得生長。是故經言：「一切眾",
    "T26n1530_005:0312c27": "生所有善法及殊勝果，皆是如來慈悲願力",
    "T26n1530_005:0312c28": "增上所起。」",
    "T26n1530_005:0312c29": "經曰：又如圓鏡，非處障質影像起緣。如是如",
    "T26n1530_005:0313a01": "來大圓鏡智，非惡友攝聞不正法障礙眾生",
    "T26n1530_005:0313a02": "智影起緣，彼非器故。",
    "T26n1530_005:0313a03": "論曰：若圓鏡智為令三乘得出離故生諸智",
    "T26n1530_005:0313a04": "影，又悲願力熏修所成為增上緣，生世出世",
    "T26n1530_005:0313a05": "諸智影者，云何世間諸外道等正智不生？能",
    "T26n1530_005:0313a06": "生因緣常和合故，諸外道等應無顛倒。釋此",
    "T26n1530_005:0313a07": "難言，又如圓鏡非處障質影像緣等，如世圓",
    "T26n1530_005:0313a08": "鏡雖能為緣現諸影像，而非處在壁障等質",
    "T26n1530_005:0313a09": "影像起緣。如來鏡智亦復如是，雖能為緣生",
    "T26n1530_005:0313a10": "智影像，而非處在惡知識攝、愛樂聽聞邪法",
    "T26n1530_005:0313a11": "障者智影生緣，以彼非是可加被器、聞正法",
    "T26n1530_005:0313a12": "器。是故外道，聖道不生常懷顛倒，善法種子",
    "T26n1530_005:0313a13": "被損伏故，惡法種子遇生緣故。一切眾生無",
    "T26n1530_005:0313a14": "始時來，習善時少造惡時多，是故善法雖遇",
    "T26n1530_005:0313a15": "強緣亦難生長，惡法雖遇少小外緣則便熾",
    "T26n1530_005:0313a16": "盛。",
    "T26n1530_005:0313a17": "經曰：又如圓鏡，非處闇質影像起緣。如是如",
    "T26n1530_005:0313a18": "來大圓鏡智，非處樂惡愚昧眾生智影起緣，",
    "T26n1530_005:0313a19": "彼非器故。",
    "T26n1530_005:0313a20": "論曰：如外緣障智影不生，如是內緣宿習樂",
    "T26n1530_005:0313a21": "惡無明闇障智影不起。諸樂惡者，雖貪瞋等",
    "T26n1530_005:0313a22": "一切煩惱悉皆熾盛，而癡偏重，以不了知善",
    "T26n1530_005:0313a23": "惡因果勝劣事故。世間現有諸佛正法，利益",
    "T26n1530_005:0313a24": "安樂一切眾生，三寶良田生長一切世出世",
    "T26n1530_005:0313a25": "間無量福聚，不欲聽受不樂歸依，而反聽受",
    "T26n1530_005:0313a26": "無利無樂外道邪法，歸依生長能感眾苦，無",
    "T26n1530_005:0313a27": "量惡業種種邪神，豈非無明癡闇障力？是故",
    "T26n1530_005:0313a28": "障善無明最重，當勤修習智慧光明，無明重",
    "T26n1530_005:0313a29": "者非善器故。",
    "T26n1530_005:0313b01": "經曰：又如圓鏡，非處遠質影像起緣。如是如",
    "T26n1530_005:0313b02": "來大圓鏡智，非處不淨感匱法業不信眾生",
    "T26n1530_005:0313b03": "智影起緣，彼非器故。",
    "T26n1530_005:0313b04": "論曰：如是內外二緣障力智影不生：一由先",
    "T26n1530_005:0313b05": "世感匱法業，令於多時不聞正法，謂於前生",
    "T26n1530_005:0313b06": "誹毀正法，由此業障經無量劫不聞佛法，即",
    "T26n1530_005:0313b07": "此不聞諸佛正法，是彼業果障彼智影令不",
    "T26n1530_005:0313b08": "得生不聞正法。其體是無，云何得名謗正法",
    "T26n1530_005:0313b09": "果？云何能障可生智影？不即說彼不聞正法",
    "T26n1530_005:0313b10": "為果為障，然說由彼感匱法業，所得不能聽",
    "T26n1530_005:0313b11": "受正法、不具根等愚鈍身心為果為障。二由",
    "T26n1530_005:0313b12": "不信，謂無種性無涅槃法，不樂涅槃，無有出",
    "T26n1530_005:0313b13": "世聖道種子，於證真如有畢竟障，聞出世法",
    "T26n1530_005:0313b14": "都不信受，畢竟不得三乘涅槃。如是一切身",
    "T26n1530_005:0313b15": "心相續不清淨故，非聖法器，暫時畢竟不生",
    "T26n1530_005:0313b16": "出世功德智影，如濁穢水不能發生月等影",
    "T26n1530_005:0313b17": "像。鏡智亦爾，於彼不能生智影像。",
    "T26n1530_005:0313b18": "如是略說大圓鏡智有九種相，勝所餘智，謂",
    "T26n1530_005:0313b19": "訓詞相、無分別相、障清淨相、依止因緣生",
    "T26n1530_005:0313b20": "智影相、無有我所無攝受相、不忘一切所知",
    "T26n1530_005:0313b21": "境相、遍處恒時生智影相、能生一切智根本",
    "T26n1530_005:0313b22": "相、於非法器不能生相。此有三種非聖法器：",
    "T26n1530_005:0313b23": "一者、親近不善知識聞不正法，暫時有障非",
    "T26n1530_005:0313b24": "聖法器；二者、煩惱癡障所障非聖法器；三者、",
    "T26n1530_005:0313b25": "極重業障所障，及無出世聖道種子，久時畢",
    "T26n1530_005:0313b26": "竟非聖法器。如是三種總名第九於非法器",
    "T26n1530_005:0313b27": "不能生相。",
    "T26n1530_005:0313b28": "經曰：復次，妙生！平等性智者，由十種相圓滿",
    "T26n1530_005:0313b29": "成就。",
    "T26n1530_005:0313c01": "論曰：平等性智由十種相圓滿成就，應知即",
    "T26n1530_005:0313c02": "是十地修果，一一地中略說各證一平等性，",
    "T26n1530_005:0313c03": "修習圓滿成就佛地平等性智，是故說言，平",
    "T26n1530_005:0313c04": "等性智由十種相圓滿成就。若廣說者，一一",
    "T26n1530_005:0313c05": "地中各證無量平等法性，修習圓滿成就佛",
    "T26n1530_005:0313c06": "地平等性智。",
    "T26n1530_005:0313c07": "經曰：證得諸相增上喜愛，平等法性圓滿成",
    "T26n1530_005:0313c08": "故。",
    "T26n1530_005:0313c09": "論曰：諸相者，謂諸大士相及諸隨好，相差別",
    "T26n1530_005:0313c10": "故，皆名為相。如是諸相，遠離遍計所執自性，",
    "T26n1530_005:0313c11": "說名平等。故契經言：「諸大士相，如來即說以",
    "T26n1530_005:0313c12": "為非相，是故說名諸大士相。」增上者，謂富貴",
    "T26n1530_005:0313c13": "自在，色等諸蘊，各別皆非富貴自在，和合亦",
    "T26n1530_005:0313c14": "非富貴自在，即別性故，諸法合時不捨自性，",
    "T26n1530_005:0313c15": "離此無實補特伽羅。是故一切富貴自在，遠",
    "T26n1530_005:0313c16": "離遍計所執自性，說名平等。故契經言：「世尊！",
    "T26n1530_005:0313c17": "我今解了一切以無我故無貧無富。」喜愛者，",
    "T26n1530_005:0313c18": "謂所有喜愛。由遍計力，於順彼法發生歡喜，",
    "T26n1530_005:0313c19": "於違彼法發生憂慼。遍計所執諸法無故，於",
    "T26n1530_005:0313c20": "彼一切遍計所執喜愛亦無，說名平等。達解",
    "T26n1530_005:0313c21": "如是所說諸相增上喜愛平等法性，故名證",
    "T26n1530_005:0313c22": "得。初地菩薩最初證得，後後地中漸漸方便",
    "T26n1530_005:0313c23": "修令增長，最後佛地圓滿成就，從此已後更",
    "T26n1530_005:0313c24": "無增長。由此證得圓滿成故，平等性智圓滿",
    "T26n1530_005:0313c25": "成就。應知此中圓滿成故，於第三處說第五",
    "T26n1530_005:0313c26": "轉，一切應說由圓滿成，義類相似言詞便故",
    "T26n1530_005:0313c27": "作如是說。",
    "T26n1530_005:0313c28": "經曰：證得一切領受緣起，平等法性圓滿成",
    "T26n1530_005:0314a01": "故。",
    "T26n1530_005:0314a02": "論曰：緣起有二：謂內及外。內緣起者，謂無明",
    "T26n1530_005:0314a03": "等十二有支。外緣起者，謂種芽等一切外物。",
    "T26n1530_005:0314a04": "內者應以雜染清淨二分行相順逆觀察；外",
    "T26n1530_005:0314a05": "者應以此有故彼有、此生故彼生行相觀察，",
    "T26n1530_005:0314a06": "謂種等有故、種等生故，芽等得有、芽等得生。",
    "T26n1530_005:0314a07": "此二緣起一切皆由因有故果有、因生故果",
    "T26n1530_005:0314a08": "生。無作用義是緣起義，空無我義、無補特伽",
    "T26n1530_005:0314a09": "羅義是緣起義。如是等義緣起自相，是所領",
    "T26n1530_005:0314a10": "受，故名領受。或假有情能領受故，名為領受。",
    "T26n1530_005:0314a11": "緣起諸法是所領受，如是一切領受緣起，無",
    "T26n1530_005:0314a12": "作用故、空無我故、無補特伽羅故，遠離遍",
    "T26n1530_005:0314a13": "計所執自性，說名平等。達解如是所說一切",
    "T26n1530_005:0314a14": "領受緣起平等法性，故名證得。由此證得，如",
    "T26n1530_005:0314a15": "前修習圓滿成故，平等性智圓滿成就。如是",
    "T26n1530_005:0314a16": "緣起平等法性，即一切法平等法性。如說梵",
    "T26n1530_005:0314a17": "志一切法性即是緣生緣起法性，悟解此故",
    "T26n1530_005:0314a18": "名為菩提。如佛所見，一切法性如此，即是緣",
    "T26n1530_005:0314a19": "起法性。又契經言：「不見少法離緣起性，此",
    "T26n1530_005:0314a20": "中緣起平等法性名緣起性。」依此密意說如",
    "T26n1530_005:0314a21": "是言，若見緣起即見法性，若見法性即見諸",
    "T26n1530_005:0314a22": "佛，緣起實性即勝義法、勝義佛故。平等法",
    "T26n1530_005:0314a23": "性於一切處皆無差別，故作是說。",
    "T26n1530_005:0314a24": "經曰：證得遠離異相非相，平等法性圓滿成",
    "T26n1530_005:0314a25": "故。",
    "T26n1530_005:0314a26": "論曰：色等諸法變壞等相不相似故，名為異",
    "T26n1530_005:0314a27": "相。遠離如是各別異相，即是共相。如是共相",
    "T26n1530_005:0314a28": "以何為相？非相為相。如契經言：「一切法性",
    "T26n1530_005:0314b01": "唯有一相，所謂非相。」非相即是平等法性。",
    "T26n1530_005:0314b02": "達解如是遍計所執一切法性，畢竟永無平",
    "T26n1530_005:0314b03": "等法性。故名證得。由此證得，如前修習圓滿",
    "T26n1530_005:0314b04": "成故，平等性智圓滿成就。復有義者，遠離",
    "T26n1530_005:0314b05": "異相即無有相，遠離非相即無無相，無有無",
    "T26n1530_005:0314b06": "無名平等性，餘如前說。",
    "T26n1530_005:0314b07": "經曰：弘濟大慈，平等法性圓滿成故。",
    "T26n1530_005:0314b08": "論曰：慈有三種：一有情緣；二者法緣；三者",
    "T26n1530_005:0314b09": "無緣。初發心位諸菩薩等，多分修習有情緣",
    "T26n1530_005:0314b10": "慈，多是有漏，以世俗有為境界故。修正行",
    "T26n1530_005:0314b11": "位諸菩薩等，多分修習法緣之慈，亦多有漏，",
    "T26n1530_005:0314b12": "大乘教法為境界故。得無生忍諸菩薩等，多",
    "T26n1530_005:0314b13": "分修習無緣之慈，雖有所緣，緣法界故。譬如",
    "T26n1530_005:0314b14": "眼等異熟諸法，無有分別、不作加行任運轉",
    "T26n1530_005:0314b15": "故，說名無緣平等性智相應大慈。或有義",
    "T26n1530_005:0314b16": "者，唯緣法界，所緣分別永無有故，不緣有情",
    "T26n1530_005:0314b17": "及諸法故，名無緣慈。復有義者，亦緣諸法。",
    "T26n1530_005:0314b18": "如實義者，亦緣有情但無分別，平等行相了",
    "T26n1530_005:0314b19": "知一切假立有情性平等故，緣生等法性平",
    "T26n1530_005:0314b20": "等故，無我真如性平等故，名平等智。此智相",
    "T26n1530_005:0314b21": "應就所緣境得具三慈，但無分別平等行故，",
    "T26n1530_005:0314b22": "說名無緣。如來地中平等性智相應大慈，眾",
    "T26n1530_005:0314b23": "相成滿恒常現行，如來既有無緣大慈，餘二",
    "T26n1530_005:0314b24": "不說自然成就。如來由此三種慈故，平等救",
    "T26n1530_005:0314b25": "濟一切有情，非但於彼少分與樂，普於一切",
    "T26n1530_005:0314b26": "有情諸法無我真如平等性轉，恒常現行救",
    "T26n1530_005:0314b27": "度一切，故名大慈。非如聲聞及異生等，暫時",
    "T26n1530_005:0314b28": "少分與樂行轉，不能救度一切有情。以勝一",
    "T26n1530_005:0314c01": "切聲聞等故，救度一切諸有情故，長時積集",
    "T26n1530_005:0314c02": "福慧資糧所成滿故，說名弘濟。如是所說弘",
    "T26n1530_005:0314c03": "濟大慈，遍一切處無差別轉，故名平等，即此",
    "T26n1530_005:0314c04": "平等說名法性。或即所說弘濟大慈平等法",
    "T26n1530_005:0314c05": "性為所緣故，就境說名平等法性。由此大",
    "T26n1530_005:0314c06": "慈，如前修習圓滿成故，平等性智圓滿成就。",
    "T26n1530_005:0314c07": "經曰：無待大悲，平等法性圓滿成故。",
    "T26n1530_005:0314c08": "論曰：聲聞等悲不能拔濟一切有情，唯緣欲",
    "T26n1530_005:0314c09": "界少分行相暫時而轉。如來大悲普能拔濟",
    "T26n1530_005:0314c10": "一切有情，通緣三界遍滿行相恒時而轉。言",
    "T26n1530_005:0314c11": "無待者，無所觀待恒救不捨，謂無所待，隨其",
    "T26n1530_005:0314c12": "所應拔濟三苦，所苦有情恒轉不捨，猶如長",
    "T26n1530_005:0314c13": "者怜愛一子。於諸有情平等而轉，以有情界",
    "T26n1530_005:0314c14": "無邊際故。成熟有情時無暫廢，成熟有情曾",
    "T26n1530_005:0314c15": "不過時，如來常與大悲相應，不可說言暫起",
    "T26n1530_005:0314c16": "暫轉。如經言：「善男子！不應說言諸佛世尊",
    "T26n1530_005:0314c17": "所有大悲，於諸有情暫起暫轉。何以故？恒常",
    "T26n1530_005:0314c18": "轉故。諸佛世尊乃至大悲無根未立，終不證",
    "T26n1530_005:0314c19": "得無上菩提。如來證得大菩提已，恒作是念：",
    "T26n1530_005:0314c20": "『我當安立一切有情諸善根本。若有未悟一切",
    "T26n1530_005:0314c21": "法者，我當開悟。』如來如是於諸有情常起大",
    "T26n1530_005:0314c22": "悲。」乃至廣說。如契經說：「如來晝夜恒於六",
    "T26n1530_005:0314c23": "時觀察世間。」云何今言大悲恒轉？此說作用",
    "T26n1530_005:0314c24": "六時相續恒無間斷，故不相違。大慈大悲，無",
    "T26n1530_005:0314c25": "瞋不害無癡善根以為自性，與樂拔苦行相",
    "T26n1530_005:0314c26": "有異，俱有三種有情緣等。慈是無瞋、悲是不",
    "T26n1530_005:0314c27": "害，慈緣無樂欲與其樂，悲緣有苦欲拔其苦，",
    "T26n1530_005:0314c28": "無待大悲無差別轉，故名平等，此即法性或",
    "T26n1530_005:0315a01": "緣平等法性為境。由此大悲，如前修習圓滿",
    "T26n1530_005:0315a02": "成故，平等性智圓滿成就。",
    "T26n1530_005:0315a03": "經曰：隨諸眾生所樂示現，平等法性圓滿成",
    "T26n1530_005:0315a04": "故。",
    "T26n1530_005:0315a05": "論曰：隨諸有情樂見如來色身差別，如來示",
    "T26n1530_005:0315a06": "現如是色身。如來雖居無戲論位，由平等智",
    "T26n1530_005:0315a07": "增上力故，大圓鏡智相應淨識，現琉璃等微",
    "T26n1530_005:0315a08": "妙色身，令諸有情善根成熟，自心變似如",
    "T26n1530_005:0315a09": "是身根，謂自心外見如來身。如契經言：「由",
    "T26n1530_005:0315a10": "諸如來慈善根力有所示現，令天人等自心",
    "T26n1530_005:0315a11": "變異見如來身，如金色等。」又如經言：「若所應",
    "T26n1530_005:0315a12": "化無量有情，宜見琉璃末尼寶色，如來即能",
    "T26n1530_005:0315a13": "無礙示現種種琉璃末尼寶色，令彼自心亦",
    "T26n1530_005:0315a14": "如是變。」乃至廣說。如是示現一切如來形相",
    "T26n1530_005:0315a15": "平等，如是平等即是法性，是故說名平等法",
    "T26n1530_005:0315a16": "性。謂諸如來隨同所化有情樂見色身形相，",
    "T26n1530_005:0315a17": "即各示現同處同時同類形相，令彼自心如",
    "T26n1530_005:0315a18": "是變現，作利樂事。如諸有情阿賴耶識共相",
    "T26n1530_005:0315a19": "種熟，各各變現世界等相，同處相似不相妨",
    "T26n1530_005:0315a20": "礙。此亦如是。如色身相，餘事亦爾。由此示現，",
    "T26n1530_005:0315a21": "如前修習圓滿成故，平等性智圓滿成就。",
    "T26n1530_005:0315a22": "經曰：一切眾生敬受所說，平等法性圓滿成",
    "T26n1530_005:0315a23": "故。",
    "T26n1530_005:0315a24": "論曰：若有如是種類語業，能令有情善根成",
    "T26n1530_005:0315a25": "熟，聞生歡喜得淨信樂，如來便現如是語業",
    "T26n1530_005:0315a26": "令彼得聞。如來雖無戲論分別，由悲願力如",
    "T26n1530_005:0315a27": "是示現，所化有情自勝解力如是變異，謂自",
    "T26n1530_005:0315a28": "心外聞佛音聲。如來所出一切語言稱機宜",
    "T26n1530_005:0315a29": "故，諸人天等皆無違逆，故名敬受。若不稱機",
    "T26n1530_005:0315b01": "則不示現，故說諸佛語不唐捐。雖有眾生不",
    "T26n1530_005:0315b02": "順佛語，此是化作或當有益，後必信受。就總",
    "T26n1530_005:0315b03": "為語，故言一切敬受所說，如是語言，由前道",
    "T26n1530_005:0315b04": "理諸佛同現，故名平等。如是平等即名法性。",
    "T26n1530_005:0315b05": "由此示現，如前修習圓滿成故，平等性智圓",
    "T26n1530_005:0315b06": "滿成就。",
    "T26n1530_005:0315b07": "經曰：世間寂靜皆同一味，平等法性圓滿成故。",
    "T26n1530_005:0315b08": "論曰：有漏五蘊說名世間，念念對治二種壞",
    "T26n1530_005:0315b09": "故，即彼息滅名為寂靜。由此於此而寂靜故，",
    "T26n1530_005:0315b10": "即是聖道及以涅槃依他起性，世間寂靜同",
    "T26n1530_005:0315b11": "歸真如，圓成實性故名一味。又世間者，遍計",
    "T26n1530_005:0315b12": "所執，此本性無說名寂靜，如是寂靜所顯真",
    "T26n1530_005:0315b13": "如無差別故，名為一味，此即名為平等法性。",
    "T26n1530_005:0315b14": "由此一味，如前修習圓滿成故，平等性智圓",
    "T26n1530_005:0315b15": "滿成就。",
    "T26n1530_005:0315b16": "經曰：世間諸法苦樂一味，平等法性圓滿成",
    "T26n1530_005:0315b17": "故。",
    "T26n1530_005:0315b18": "論曰：世間諸法略有八種：一、利；二、衰；三、毀；四、",
    "T26n1530_005:0315b19": "譽；五、稱；六、譏。七、苦；八、樂。得可意事名利，失",
    "T26n1530_005:0315b20": "可意事名衰，不現誹撥名毀，不現讚美名譽，",
    "T26n1530_005:0315b21": "現前讚美名稱，現前誹撥名譏，逼惱身心名",
    "T26n1530_005:0315b22": "苦，適悅身心名樂。如是八種總有二品：四違",
    "T26n1530_005:0315b23": "名苦、四順名樂，生欣慼故。或復此中略說",
    "T26n1530_005:0315b24": "最後苦樂一對，聖者居中恒常一味，得利不",
    "T26n1530_005:0315b25": "高、遇衰不下，如是乃至樂而無愛、苦而無恚。",
    "T26n1530_005:0315b26": "如契經言：「聖處世間平等一味猶如虛空，凡",
    "T26n1530_005:0315b27": "愚在世計有差別。由彼遠離遍計所執，世間",
    "T26n1530_005:0315b28": "八法於一切處皆同一味。」即此說名平等法",
    "T26n1530_005:0315b29": "性。由此一味，如前修習圓滿成故，平等性智",
    "T26n1530_005:0315c01": "圓滿成就。",
    "T26n1530_005:0315c02": "經曰：修殖無量功德究竟，平等法性圓滿",
    "T26n1530_005:0315c03": "成故。",
    "T26n1530_005:0315c04": "論曰：功德即是菩提分等諸功德法。熏種長",
    "T26n1530_005:0315c05": "養成熟解脫，說名修殖。平等性智雖無分別，",
    "T26n1530_005:0315c06": "由佛菩薩智增上力如如意珠，令異身中功",
    "T26n1530_005:0315c07": "德生長成熟解脫。言究竟者，能得三乘般涅",
    "T26n1530_005:0315c08": "槃故。既令解脫，令得世樂不說自成。如是智",
    "T26n1530_005:0315c09": "名平等法性，遠離遍計所執性故。或諸菩薩",
    "T26n1530_005:0315c10": "修殖無量菩提分等殊勝功德，乃至究竟，",
    "T26n1530_005:0315c11": "即此名為平等法性。由此功德，如前修習圓",
    "T26n1530_005:0315c12": "滿成故，平等性智圓滿成就。",
    "T26n1530_005:0315c13": "經曰：復次，妙生！妙觀察智者。",
    "T26n1530_005:0315c14": "論曰：依十種因，應知分別妙觀察智。十種因",
    "T26n1530_005:0315c15": "者：一、建立因；二、生起因；三、歡喜因；四、分別",
    "T26n1530_005:0315c16": "因；五、受用因；六、趣差別因；七、界差別因；八、",
    "T26n1530_005:0315c17": "雨大法雨因；九、降伏怨敵因；十、斷一切疑因。",
    "T26n1530_005:0315c18": "經曰：譬如世界持眾生界。如是如來妙觀察",
    "T26n1530_005:0315c19": "智，任持一切陀羅尼門、三摩地門，無礙辯說",
    "T26n1530_005:0315c20": "諸佛妙法。",
    "T26n1530_005:0315c21": "論曰：此中顯示建立因相。譬如世界持眾生",
    "T26n1530_005:0315c22": "界者，如諸有情自心所變下風輪等諸世界",
    "T26n1530_005:0315c23": "相，能持自心所變眼等諸有情界。如是如來",
    "T26n1530_005:0315c24": "妙觀察智，能持一切陀羅尼門，廣說乃至諸",
    "T26n1530_005:0315c25": "佛妙法，與彼相應及能引故。陀羅尼者，增上",
    "T26n1530_005:0315c26": "念慧，能總任持無量佛法令不忘失，於一法",
    "T26n1530_005:0315c27": "中持一切法，於一文中持一切文，於一義中",
    "T26n1530_005:0315c28": "持一切義，攝藏無量諸功德故，名無盡藏。此",
    "T26n1530_005:0315c29": "陀羅尼略有四種：一、法陀羅尼；二、義陀羅尼；",
    "T26n1530_005:0316a01": "三、呪陀羅尼；四、能得菩薩忍陀羅尼。如瑜伽",
    "T26n1530_005:0316a02": "論廣說其相。云何唯於一法等中普能任",
    "T26n1530_005:0316a03": "持一切法等？謂佛菩薩增上念慧不思議力，",
    "T26n1530_005:0316a04": "自心相分一法相中現一切法，文義亦爾。又",
    "T26n1530_005:0316a05": "能示現無量無盡功德法門，見分自體亦具",
    "T26n1530_005:0316a06": "無邊勝功能故，任持一切令不忘失，如是念",
    "T26n1530_005:0316a07": "慧不思議力，名陀羅尼。三摩地者，謂增上定，",
    "T26n1530_005:0316a08": "即健行等諸三摩地，能勝一切世出世間諸",
    "T26n1530_005:0316a09": "三摩地，餘不能勝，故名健行。又佛菩薩健士",
    "T26n1530_005:0316a10": "所行，故名健行。唯第十地菩薩及佛得此定",
    "T26n1530_005:0316a11": "故。餘三摩地。隨經所說應釋其名。即陀羅尼",
    "T26n1530_005:0316a12": "及三摩地俱說名門，如空無願無相三門，以",
    "T26n1530_005:0316a13": "能通生無量同類異類德故。無礙辯說即四",
    "T26n1530_005:0316a14": "無礙：法、義、詞、辯，由此四種能為眾生辯說妙",
    "T26n1530_005:0316a15": "法，故名辯說。諸佛妙法即是如來力無畏等",
    "T26n1530_005:0316a16": "無量佛法、一切之言、一一應說，妙觀察智轉",
    "T26n1530_005:0316a17": "意識得作用寬廣，故能任持一切功德。此智",
    "T26n1530_005:0316a18": "相應第六意識，普與一切功德相應，及能引",
    "T26n1530_005:0316a19": "發諸功德故，說能任持。",
    "T26n1530_005:0316a20": "經曰：又如世界，是諸眾生頓起一切種種無",
    "T26n1530_005:0316a21": "量相識因緣。如是如來妙觀察智，能為頓起",
    "T26n1530_005:0316a22": "一切所知無礙妙智種種無量相識因緣。",
    "T26n1530_005:0316a23": "論曰：此中顯示生起因相，妙觀察智能作頓",
    "T26n1530_005:0316a24": "起一切所知相識因故。世界即是諸器世間。",
    "T26n1530_005:0316a25": "如器世間能為眾生種種地上無量空中相識",
    "T26n1530_005:0316a26": "生因。如是如來妙觀察智，一時頓於一切境",
    "T26n1530_005:0316a27": "界，猶如虛空能了無礙，能為一切種種世間、",
    "T26n1530_005:0316a28": "無量出世所緣境界相識生因。此義意言，一",
    "T26n1530_005:0316a29": "切如來妙觀察智，能頓了知一切境界，似所",
    "T26n1530_005:0316b01": "知境有眾多相，如彩畫色有種種相，見分智",
    "T26n1530_005:0316b02": "體能為如是相識生因。此能現彼說為生因，",
    "T26n1530_005:0316b03": "非親生因，從種生故。此即緣因說名因緣，由",
    "T26n1530_005:0316b04": "見起相或體起用，雖無異體，由不一故亦得",
    "T26n1530_005:0316b05": "為因。如從相分生見分等，此亦如是。",
    "T26n1530_005:0316b06": "經曰：又如世界，種種可玩園林池等之所莊",
    "T26n1530_005:0316b07": "嚴，甚可愛樂。如是如來妙觀察智，種種可玩",
    "T26n1530_005:0316b08": "波羅蜜多、菩提分法、十力、無畏、不共佛法之所",
    "T26n1530_005:0316b09": "莊嚴，甚可愛樂。",
    "T26n1530_005:0316b10": "論曰：此中顯示歡喜因相。如器世間種種可",
    "T26n1530_005:0316b11": "玩園林池等，綺飾間列威光熾盛，令諸有情",
    "T26n1530_005:0316b12": "歡喜愛樂。如是如來妙觀察智，種種可玩波",
    "T26n1530_005:0316b13": "羅蜜多、菩提分等，綺飾間列威光熾盛，令諸",
    "T26n1530_005:0316b14": "菩薩歡喜愛樂。波羅蜜多略有六種，謂布施",
    "T26n1530_005:0316b15": "等。或開為十，更足方便、善巧等四。或復開為",
    "T26n1530_005:0316b16": "八萬四千，如經廣說。若別分別，其數無量。菩",
    "T26n1530_005:0316b17": "提分法略三十七，廣亦無量。言十力者，謂處",
    "T26n1530_005:0316b18": "非處智力等，如來身中慧根所攝，及具知",
    "T26n1530_005:0316b19": "根。言無畏者，謂四無畏，五根所攝，及具知根",
    "T26n1530_005:0316b20": "即信等五。不共佛法有十八種。如經廣說。如",
    "T26n1530_005:0316b21": "是功德多分此智所攝、相應及能引發，是故",
    "T26n1530_005:0316b22": "一切莊嚴此智。",
    "T26n1530_005:0316b23": "經曰：又如世界，洲渚、日月、四天王天、三十三",
    "T26n1530_005:0316b24": "天，及夜摩天、覩史多天、樂變化天、他化自在",
    "T26n1530_005:0316b25": "天、梵身天等，妙飾間列。如是如來妙觀察",
    "T26n1530_005:0316b26": "智，世及出世衰盛因果，聲聞、獨覺、菩薩圓證",
    "T26n1530_005:0316b27": "無餘觀察妙飾間列。",
    "T26n1530_005:0316b28": "論曰：此中顯示分別因相。如器世間無量洲",
    "T26n1530_005:0316b29": "等，妙飾間列不相雜亂。洲謂四大洲，則贍部",
    "T26n1530_005:0316c01": "洲等。渚謂八小渚，則遮末囉等。略舉日月，",
    "T26n1530_005:0316c02": "攝諸星宿。四天王天，謂妙高山第四層級，四",
    "T26n1530_005:0316c03": "面各住。三十三天，謂此山頂四面各有八大",
    "T26n1530_005:0316c04": "天王，帝釋居中故有此數。夜摩天者，謂此天",
    "T26n1530_005:0316c05": "中隨時受樂，故名時分。覩史多天，後身菩薩",
    "T26n1530_005:0316c06": "於中教化，多修喜足，故名喜足。樂變化天，",
    "T26n1530_005:0316c07": "樂自變化，作諸樂具以自娛樂。他化自在，樂",
    "T26n1530_005:0316c08": "令他化作諸樂具，顯己自在。梵身天者，離欲",
    "T26n1530_005:0316c09": "寂靜，故名為梵，身者眾也，等者等取此上",
    "T26n1530_005:0316c10": "諸天。如是如來妙觀察智，普能觀察世及出",
    "T26n1530_005:0316c11": "世衰盛因果、三乘圓證，妙飾間列不相雜亂。",
    "T26n1530_005:0316c12": "惡趣因果名世間衰，善趣因果名世間盛。又",
    "T26n1530_005:0316c13": "世間壞及世間成，如其次第名為衰盛。又損",
    "T26n1530_005:0316c14": "減名衰，增長名盛。二乘因果名出世衰，大",
    "T26n1530_005:0316c15": "乘因果名出世盛。又退名衰，進名為盛。言圓",
    "T26n1530_005:0316c16": "證者，即是果位，前三乘名顯其因位。又圓證",
    "T26n1530_005:0316c17": "者，唯說佛果。妙觀察智觀此諸法法相異",
    "T26n1530_005:0316c18": "故，智如其境行相不雜分明顯現，是故說名",
    "T26n1530_005:0316c19": "妙飾間列。",
    "T26n1530_005:0316c20": "佛地經論卷第五"
}