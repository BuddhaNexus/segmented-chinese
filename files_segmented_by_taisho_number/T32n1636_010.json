{
    "T32n1636_010:0104b02": "大乘集菩薩學論卷第十",
    "T32n1636_010:0104b04": "西天譯經三藏朝散大夫",
    "T32n1636_010:0104b05": "試鴻臚少卿宣梵大師賜紫",
    "T32n1636_010:0104b06": "沙門臣日稱等奉　詔譯",
    "T32n1636_010:0104b07": "護受用福品第七之二",
    "T32n1636_010:0104b08": "寶積經云。佛言。迦葉波。若菩薩具此四法。則",
    "T32n1636_010:0104b09": "未生善法令滅。已生善法亦不增長。何等為",
    "T32n1636_010:0104b10": "四。謂於世間深著過慢。巧構言辭耽著利養。",
    "T32n1636_010:0104b11": "樂觀種姓嫌讚菩薩。於未說未聞契經而輒",
    "T32n1636_010:0104b12": "生誹謗。又說一切有部云。如是髮毛爪塔及",
    "T32n1636_010:0104b13": "諸身分。見已淨信發恭敬心。是大德比丘比",
    "T32n1636_010:0104b14": "丘尼等。從此地面下過八萬四千踰繕那至",
    "T32n1636_010:0104b15": "金輪際。是比丘所有若干沙數千倍轉輪聖",
    "T32n1636_010:0104b16": "王受用福報。乃至具壽優波離向如來前合",
    "T32n1636_010:0104b17": "掌恭敬。而白佛言。世尊。若佛所說是比丘善",
    "T32n1636_010:0104b18": "根。如是廣大。世尊。云何有是善根。言汝於此",
    "T32n1636_010:0104b19": "尚能散滅。佛言。優波離。謂忍此動亂而隨彼",
    "T32n1636_010:0104b20": "見。如彼梵行而親梵行。優波離。由斯善根亦",
    "T32n1636_010:0104b21": "復廣大。然汝於此尚能散滅。優波離。是故當",
    "T32n1636_010:0104b22": "如是學。又若積薪所焚。心可無壞。況彼識身",
    "T32n1636_010:0104b23": "等。文殊神變經云。所對害者。謂百劫中積",
    "T32n1636_010:0104b24": "修其善。有所減失說為對害。華嚴經說。普捄",
    "T32n1636_010:0104b25": "眾生妙德夜神因緣。如前已說。",
    "T32n1636_010:0104b26": "論曰。當於是時互相誹謗。增不善本減失壽",
    "T32n1636_010:0104b27": "量。色力安隱悉皆減少。無有少分示饒益",
    "T32n1636_010:0104b28": "者。唯說追求名聞利養作高舉事。如寶雲經",
    "T32n1636_010:0104b29": "說。佛言。善男子。菩薩得珍寶聚量若須彌。而",
    "T32n1636_010:0104c01": "取彼施。或得弊陋之物。亦取彼施。所以者",
    "T32n1636_010:0104c02": "何。彼如是思惟。由此眾生慳貪嫉妬惜自他",
    "T32n1636_010:0104c03": "物而常鬪諍。以是因緣處生死海之所沈溺。",
    "T32n1636_010:0104c04": "我欲於彼令長夜中利益安樂。故受彼施。然",
    "T32n1636_010:0104c05": "竟不作己有。亦復不起貪著之心。唯為供養",
    "T32n1636_010:0104c06": "諸佛法僧。亦復轉施一切眾生。如貧苦者得",
    "T32n1636_010:0104c07": "活身命。亦令施者極生歡喜。具如彼說。得施",
    "T32n1636_010:0104c08": "無憍慢。彼復又云。設有人來以施因緣歌頌",
    "T32n1636_010:0104c09": "稱讚。是人不生高舉。逮無憍慢。又若於我歌",
    "T32n1636_010:0104c10": "頌稱讚。謂起即滅非久如間。設使再三於諸",
    "T32n1636_010:0104c11": "時處歌頌稱讚。當生何智。謂諸法無常無住",
    "T32n1636_010:0104c12": "無強無力。令心卑下勿生高舉。逮無憍慢。如",
    "T32n1636_010:0104c13": "是菩薩於名聞利養歌頌稱讚等事。悉住正",
    "T32n1636_010:0104c14": "念。彼復又云。譬若旃陀羅子遊行世間。卑",
    "T32n1636_010:0104c15": "下其意得離憍慢。隨所住已生乞食想。復如",
    "T32n1636_010:0104c16": "彼說。善男子。一者菩薩若捨家出家。為諸親",
    "T32n1636_010:0104c17": "眷朋屬之所棄捨。猶若死屍。以是因緣摧伏",
    "T32n1636_010:0104c18": "我慢。二者已毀形好被壞色衣身貌異俗。以",
    "T32n1636_010:0104c19": "是因緣摧伏我慢。三者剃除鬚髮手持應器。",
    "T32n1636_010:0104c20": "於親非親遊行乞食。以是因緣摧伏我慢。四",
    "T32n1636_010:0104c21": "者如旃陀羅子卑下其心遊行乞食。以是因",
    "T32n1636_010:0104c22": "緣摧伏我慢。五者由乞食故得遂生成為他",
    "T32n1636_010:0104c23": "繫屬。以是因緣摧伏我慢。六者雖為他毀。為",
    "T32n1636_010:0104c24": "乞食故亦受彼施。以是因緣摧伏我慢。七者",
    "T32n1636_010:0104c25": "尊重供獻阿闍梨等。以是因緣摧伏我慢。八",
    "T32n1636_010:0104c26": "者行住威儀安詳平正。令梵行者見已歡喜。",
    "T32n1636_010:0104c27": "以是因緣。摧伏我慢。九者於諸佛法所未得",
    "T32n1636_010:0104c28": "者願此當得。以是因緣摧伏我慢。十者於瞋",
    "T32n1636_010:0104c29": "忿心有情之中多行忍辱。以是因緣摧伏我",
    "T32n1636_010:0105a01": "慢。又海意經云。若菩薩得身清淨。具相莊嚴",
    "T32n1636_010:0105a02": "手足柔軟。殊妙可愛成福生身。諸根不減身",
    "T32n1636_010:0105a03": "分圓滿。然於形好亦無醉傲。不以嚴身而求",
    "T32n1636_010:0105a04": "觸樂。若諸眾生種種色相。菩薩爾時為求法",
    "T32n1636_010:0105a05": "故謙下恭敬。彼經又云。譬如大海處地卑下。",
    "T32n1636_010:0105a06": "所有一切江河及諸細流速疾趣入。世尊。菩",
    "T32n1636_010:0105a07": "薩敬重師尊心不高舉亦復如是。一切甚深",
    "T32n1636_010:0105a08": "法門及微細善。於其耳根速疾趣入。世尊。是",
    "T32n1636_010:0105a09": "故菩薩安住正念。若高舉我慢不重師尊。亦",
    "T32n1636_010:0105a10": "不恭敬禮拜。當知菩薩是為魔鉤所制。又如",
    "T32n1636_010:0105a11": "出世間品云。佛言。佛子。菩薩有十種魔事。",
    "T32n1636_010:0105a12": "何等為十。一者於和尚阿闍梨父母沙門婆",
    "T32n1636_010:0105a13": "羅門住於正行向正道者不起尊重。是為魔",
    "T32n1636_010:0105a14": "事。二者謂諸法師說殊勝法說廣大法。於大",
    "T32n1636_010:0105a15": "乘中知涅槃道。及餘契經得總持王無有休",
    "T32n1636_010:0105a16": "息。然於法師不起尊重。及於所聞不作善巧。",
    "T32n1636_010:0105a17": "是為魔事。三者然於會中聞說大法。於法師",
    "T32n1636_010:0105a18": "所不樂讚美。況起淨信。是為魔事。四者好起",
    "T32n1636_010:0105a19": "過慢自執己見陵蔑他人。罔知己短心無揀",
    "T32n1636_010:0105a20": "擇。是為魔事。五者好起過慢自無知覺。於阿",
    "T32n1636_010:0105a21": "羅漢補特伽羅。隱蔽覆藏他實有德謂不如",
    "T32n1636_010:0105a22": "己。應讚不讚。是為魔事。六者了知是法是律",
    "T32n1636_010:0105a23": "真為佛語。為嫌其人頗嫌其法。謗正法已於",
    "T32n1636_010:0105a24": "別受持。是為魔事。七者自求高座。謂言我行",
    "T32n1636_010:0105a25": "道法不應親近執事。於他久修梵行大德耆舊",
    "T32n1636_010:0105a26": "不起承迎。是為魔事。八者貌不溫恭復多顰",
    "T32n1636_010:0105a27": "蹙。言極麁獷心伺過惡。是為魔事。九者由增",
    "T32n1636_010:0105a28": "上慢喜調戲故。不親有德不生恭敬。亦不諮",
    "T32n1636_010:0105a29": "問何者是善何者不善。何者應作何者不作。",
    "T32n1636_010:0105b01": "又何所作於長夜中而得安樂利益。又何所",
    "T32n1636_010:0105b02": "作於長夜中而不能得安樂利益。癡冥頑很",
    "T32n1636_010:0105b03": "為慢所持不明出要。是為魔事。十者由慢所",
    "T32n1636_010:0105b04": "覆。設過佛出亦復遠離。壞夙善根竟無新起。",
    "T32n1636_010:0105b05": "說不應說多起鬪諍。謂此法行返為是處墮",
    "T32n1636_010:0105b06": "大邪惡。於菩提心根力聖財斯不可得。百千",
    "T32n1636_010:0105b07": "劫中常不值佛。況復聞法。是為十種魔事。佛",
    "T32n1636_010:0105b08": "言。佛子。菩薩捨此十種魔事得十種智業。",
    "T32n1636_010:0105b09": "論曰。此中智業者。說善住化度一切眾生等。",
    "T32n1636_010:0105b10": "護國經云。彼人墮蔑戾車罪惡邊地貧賤中",
    "T32n1636_010:0105b11": "生。聾盲闇鈍而無威德。親近愚蒙執著我慢。",
    "T32n1636_010:0105b12": "又如法集經說。謂諸菩薩欲取佛土者。即眾",
    "T32n1636_010:0105b13": "生土是為佛土。由是得諸佛法。不壞正行。謂",
    "T32n1636_010:0105b14": "諸善行惡行無不依止眾生而轉。故惡行者依",
    "T32n1636_010:0105b15": "罪惡起。彼善行者依人天等。寶光明陀羅尼",
    "T32n1636_010:0105b16": "經云。佛言。佛子。此初發心菩薩先於一切眾",
    "T32n1636_010:0105b17": "生發十種心。何等為十。所謂利益心。安樂心。",
    "T32n1636_010:0105b18": "憐愍心。潤澤心。愛樂心。攝取心。守護心。平",
    "T32n1636_010:0105b19": "等心。教授心。稱讚心。是十種發心為若此入",
    "T32n1636_010:0105b20": "解信力。財印經云。我已得住一切眾生作弟",
    "T32n1636_010:0105b21": "子者。亦令他住一切眾生作弟子故。俱獲安",
    "T32n1636_010:0105b22": "隱。以要言之。我已先住恭敬禮拜。亦化一",
    "T32n1636_010:0105b23": "切眾生當住恭敬禮拜。又如維摩詰所說經",
    "T32n1636_010:0105b24": "云。若樂說世間清淨無難故。則隨所化調伏",
    "T32n1636_010:0105b25": "一切有情。來生淨佛國土。",
    "T32n1636_010:0105b26": "論曰。若踞座洗足思惟。應何所作愛樂尊重",
    "T32n1636_010:0105b27": "等事。故華嚴經云。爾時有王名法音蓋。於大",
    "T32n1636_010:0105b28": "眾中處師子座。有諸人眾一時合掌住立其",
    "T32n1636_010:0105b29": "前。如是恭敬為王作禮。乃至爾時法音蓋王",
    "T32n1636_010:0105c01": "見諸乞者。生大歡喜具大悲愍。假使三千界",
    "T32n1636_010:0105c02": "內俱為轉輪聖王經無數劫。所得妙樂過於",
    "T32n1636_010:0105c03": "前說。乃至淨居天王於無際劫行寂靜解脫",
    "T32n1636_010:0105c04": "門。亦過前說。善男子。譬若有人唯行愛育父",
    "T32n1636_010:0105c05": "母兄弟姊妹朋屬男女妻妾時久乖離。後於",
    "T32n1636_010:0105c06": "曠野歘然值遇。更相慰問。極生愛重瞻視無",
    "T32n1636_010:0105c07": "厭。善男子。此法音蓋王亦復如是。見來乞者",
    "T32n1636_010:0105c08": "具大愛樂。心生喜樂發起最上大希有心。乃",
    "T32n1636_010:0105c09": "至於諸乞者生一子想。生父母想。生福田想。",
    "T32n1636_010:0105c10": "善知識想。堅固力想。極難得想。難行能行",
    "T32n1636_010:0105c11": "想。多作想。最上成辦想。近住菩提道想。阿闍",
    "T32n1636_010:0105c12": "梨教誡想。如其來者知眾生性之所承事。平",
    "T32n1636_010:0105c13": "等無礙一切捨。施設棄己身如其所欲。復次",
    "T32n1636_010:0105c14": "選地清淨塗拭莊嚴。捨自利樂等。",
    "T32n1636_010:0105c15": "論曰。若乃主者淨信。則侍從等亦當淨信。教",
    "T32n1636_010:0105c16": "令具足饒益。應如是作意。向來比丘身有疾",
    "T32n1636_010:0105c17": "病。昔佛世尊尚為承事。如比丘雜誦律云。",
    "T32n1636_010:0105c18": "佛言。佛子。汝勿嫌棄是病比丘。我於比丘中",
    "T32n1636_010:0105c19": "尊尚為承事。持此病比丘衣。乃至洗盥。如是",
    "T32n1636_010:0105c20": "言已。時具壽阿難陀白佛言。世尊。如來勿應",
    "T32n1636_010:0105c21": "洗此病比丘衣覆不淨故。我當為洗。佛告阿",
    "T32n1636_010:0105c22": "難。汝應洗此病比丘衣。如來當以親手盥水。",
    "T32n1636_010:0105c23": "爾時具壽阿難陀於病者比丘為浣彼衣。如",
    "T32n1636_010:0105c24": "來尚以親手盥水。乃至總略。時具壽阿難",
    "T32n1636_010:0105c25": "陀如彼病比丘所唱言。善哉汝當為起。我今",
    "T32n1636_010:0105c26": "侍汝於外出。外住已。如來亦復親手盥水。語",
    "T32n1636_010:0105c27": "阿難言。",
    "T32n1636_010:0105c28": "　汝廣大承事　　濟度生歡喜",
    "T32n1636_010:0105c29": "　為憂苦損惱　　捨離於眾生",
    "T32n1636_010:0106a01": "　若人此淨信　　成就良福田",
    "T32n1636_010:0106a02": "　所有世間中　　非餘眾生類",
    "T32n1636_010:0106a03": "　譬如意賢瓶　　欲悕醇乳汁",
    "T32n1636_010:0106a04": "　尊重彼天言　　是故生恭敬",
    "T32n1636_010:0106a05": "　亦如新婦法　　承事無暫捨",
    "T32n1636_010:0106a06": "　救無量眾生　　後當獲出離",
    "T32n1636_010:0106a07": "　又若現前尊　　任持於頂上",
    "T32n1636_010:0106a08": "　置眾生髻中　　一心故無動",
    "T32n1636_010:0106a09": "　設墮阿鼻獄　　若今造當造",
    "T32n1636_010:0106a10": "　諸廣大度門　　脩行如是善",
    "T32n1636_010:0106a11": "　自我為主宰　　我義不可得",
    "T32n1636_010:0106a12": "　於彼彼造作　　不為慢所使",
    "T32n1636_010:0106a13": "　喜樂淨諸根　　苦故入煩惱",
    "T32n1636_010:0106a14": "　由喜默諸根　　為作斯化度",
    "T32n1636_010:0106a15": "　眾生若在苦　　舉身如焰然",
    "T32n1636_010:0106a16": "　於諸欲悅意　　有方便憐愍",
    "T32n1636_010:0106a17": "　愍諸造苦者　　故我求是苦",
    "T32n1636_010:0106a18": "　若倦於忍默　　如罪當懺悔",
    "T32n1636_010:0106a19": "　設於世尊所　　頂足俱散壞",
    "T32n1636_010:0106a20": "　我捨諸世間　　承事如來故",
    "T32n1636_010:0106a21": "　我造諸眾生　　憐愍無疑惑",
    "T32n1636_010:0106a22": "　見如是等人　　由何不尊敬",
    "T32n1636_010:0106a23": "　我親事如來　　正成於自利",
    "T32n1636_010:0106a24": "　為除世間苦　　故我持淨戒",
    "T32n1636_010:0106a25": "　假若一強人　　摧壞於大眾",
    "T32n1636_010:0106a26": "　願長覩眾生　　使無能作者",
    "T32n1636_010:0106a27": "　又若眾強人　　一一如王力",
    "T32n1636_010:0106a28": "　況無如是威　　何容行酷罰",
    "T32n1636_010:0106a29": "　設逢暴主時　　治官獄卒等",
    "T32n1636_010:0106b01": "　力行悲愍心　　拯濟於群有",
    "T32n1636_010:0106b02": "　極怒何所為　　寧同地獄苦",
    "T32n1636_010:0106b03": "　若惱逼眾生　　造此亦當受",
    "T32n1636_010:0106b04": "　大喜何所施　　豈容獲正覺",
    "T32n1636_010:0106b05": "　若悅豫眾生　　造此亦當受",
    "T32n1636_010:0106b06": "　汝後當作佛　　出濟諸眾生",
    "T32n1636_010:0106b07": "　云何不暫觀　　現住稱讚者",
    "T32n1636_010:0106b08": "　巍昂清淨身　　及壽量長遠",
    "T32n1636_010:0106b09": "　逮得生死忍　　轉輪王妙樂",
    "T32n1636_010:0106b10": "　若慈心供養　　名大身眾生",
    "T32n1636_010:0106b11": "　以佛淨福報　　為佛大身者",
    "T32n1636_010:0106b12": "論曰。修慈心觀。如月燈經云。乃至供養無量",
    "T32n1636_010:0106b13": "無數百千萬億不可稱量歌羅頻婆羅等諸佛",
    "T32n1636_010:0106b14": "剎土。如是供養已。不如以一慈心。如是次第",
    "T32n1636_010:0106b15": "供養恭敬。常得遠離高舉不如理作意。",
    "T32n1636_010:0106b16": "論曰。一心人解是事。如寶雲經說。善男子。",
    "T32n1636_010:0106b17": "云何菩薩不如理作意。為是菩薩獨處閑靜",
    "T32n1636_010:0106b18": "住無雜亂。發如是心。我由獨處閑靜住無雜",
    "T32n1636_010:0106b19": "亂故。唯我能順如來法律。汝諸沙門婆羅門",
    "T32n1636_010:0106b20": "等皆住雜亂。於輪迴行多所耽著。不能隨順",
    "T32n1636_010:0106b21": "如來法律。是為菩薩得不如理作意。彼經復",
    "T32n1636_010:0106b22": "說。菩薩起精進時。於此精進不拒教誨。謂不",
    "T32n1636_010:0106b23": "自矜己德。亦不陵蔑他人。如是名為善惠發",
    "T32n1636_010:0106b24": "生。然於自所脩習。亦求他誨。如是菩薩得謙",
    "T32n1636_010:0106b25": "下精進。",
    "T32n1636_010:0106b26": "論曰。已略說此護受用福。若迴向菩提。如無",
    "T32n1636_010:0106b27": "盡意經云。佛言。舍利子。若人以少善根迴向",
    "T32n1636_010:0106b28": "菩提。乃至坐菩提場終無散滅。譬如一渧之",
    "T32n1636_010:0106b29": "水墮大海中乃至住劫邊際終無散滅。",
    "T32n1636_010:0106c01": "清淨品第八",
    "T32n1636_010:0106c02": "論曰。護身等說。有三種清淨。今當說是義。云",
    "T32n1636_010:0106c03": "何謂己身受用清淨俱獲安隱。若人於身示",
    "T32n1636_010:0106c04": "現淨飲食。成熟正等菩提。如祕密大乘經云。",
    "T32n1636_010:0106c05": "復次菩薩於大城邑大塚壙間。以無數百千",
    "T32n1636_010:0106c06": "眾生充滿其中。而菩薩摩訶薩示死滅相現",
    "T32n1636_010:0106c07": "旁生趣大身眾生。乃至令食身肉。於命終時",
    "T32n1636_010:0106c08": "得生天界及餘。善趣。以是因緣。乃至最後入",
    "T32n1636_010:0106c09": "於涅盤。所謂菩薩宿願清淨。於此長夜酬其",
    "T32n1636_010:0106c10": "宿願作利益事。臨命終時。令食身肉。以是因",
    "T32n1636_010:0106c11": "緣得生天界。乃至最後入於涅盤。謂若成就",
    "T32n1636_010:0106c12": "持戒。成就思惟。成就希求。宿願如是。彼經復",
    "T32n1636_010:0106c13": "說。現法身光為諸眾生作利益事。寂惠當",
    "T32n1636_010:0106c14": "知。譬如活命醫王集諸妙藥擣篩和合成女",
    "T32n1636_010:0106c15": "人相。姝妙端正人所樂見。而善安立施作等",
    "T32n1636_010:0106c16": "事。行住坐臥如其分別。諸有國王王子大臣",
    "T32n1636_010:0106c17": "官長長者居士。而或來詣活命醫王。時彼妙",
    "T32n1636_010:0106c18": "藥所成女人相與給侍。由給侍故。一切輕安",
    "T32n1636_010:0106c19": "得無病惱。佛言寂惠。汝且觀是活命醫王。深",
    "T32n1636_010:0106c20": "植妙樂除世間病。然餘醫師無有是智。寂惠。",
    "T32n1636_010:0106c21": "現法身光菩薩亦復如是。乃至男子女人童",
    "T32n1636_010:0106c22": "男童女及餘眾生。為貪瞋癡遍觸其身熾然",
    "T32n1636_010:0106c23": "燒煮。若彈指頃一切煩惱遠離燒煮。身獲輕",
    "T32n1636_010:0106c24": "安。所謂菩薩宿願極清淨故。",
    "T32n1636_010:0106c25": "論曰。此身清淨義者。譬如苗稼為草所覆而",
    "T32n1636_010:0106c26": "不滋茂。是菩提芽為煩惱覆亦不增勝若不",
    "T32n1636_010:0106c27": "行對治思惟悕求。何容解脫令彼增長。汝諸",
    "T32n1636_010:0106c28": "世間一心伺察。罪業清淨則身器清淨。說為",
    "T32n1636_010:0106c29": "正覺。復次罪清淨者。四法經云。佛言。慈氏。",
    "T32n1636_010:0107a01": "若菩薩摩訶薩成就四法。滅先所造久積過",
    "T32n1636_010:0107a02": "罪。何等為四。所謂悔過行。對治行。制止力。",
    "T32n1636_010:0107a03": "依止力復次悔過行者。於不善業行多所改",
    "T32n1636_010:0107a04": "悔。二對治行者。謂造不善業已極為善業。",
    "T32n1636_010:0107a05": "及餘利益之所對待。三制止力者。由讀誦禁",
    "T32n1636_010:0107a06": "戒得無毀犯。四依止力者。謂歸依佛法僧寶。",
    "T32n1636_010:0107a07": "亦不棄捨菩提之心。由能依止是力。決定滅",
    "T32n1636_010:0107a08": "彼罪等。佛言。慈氏。是為菩薩摩訶薩成就四",
    "T32n1636_010:0107a09": "法滅先所造久積過罪。",
    "T32n1636_010:0107a10": "大乘集菩薩學論卷第十"
}