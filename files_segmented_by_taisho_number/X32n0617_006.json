{
    "X32n0617_006:0281a06": "妙法蓮華經卓解卷第六",
    "X32n0617_006:0281a08": "姚秦三藏法師　鳩摩羅什　原譯",
    "X32n0617_006:0281a09": "武原無依道人徐昌治覲周氏逗註",
    "X32n0617_006:0281a10": "○隨喜功德品第十八",
    "X32n0617_006:0281a11": "(隨喜者。隨順事理。無二無別。喜是慶己慶人。極讚聞此妙經功德。無有涯際。故以展教第五十人隨喜功",
    "X32n0617_006:0281a12": "德以讚之)。",
    "X32n0617_006:0281a13": "　(一條大道本無迂　　自是當人識見遲　　今日若能真領悟　　目前何法不如如)",
    "X32n0617_006:0281a14": "爾時彌勒菩薩摩訶薩。白佛言。世尊。若有善男子。善",
    "X32n0617_006:0281a15": "女人。聞是法華經隨喜者。得幾所福。而說偈言。",
    "X32n0617_006:0281a16": "　世尊滅度後　　其有聞是經　　若能隨喜者",
    "X32n0617_006:0281a17": "　為得幾所福",
    "X32n0617_006:0281a18": "爾時佛告彌勒菩薩摩訶薩。阿逸多。如來滅後。若比",
    "X32n0617_006:0281a19": "丘比丘尼優婆塞優婆夷。及餘智者。若長若幼。聞是",
    "X32n0617_006:0281a20": "經隨喜已。從法會出。至於餘處。若在僧坊。若空閑地。",
    "X32n0617_006:0281a21": "若城邑巷陌。聚落田里。如其所聞。為父母宗親。善友",
    "X32n0617_006:0281a22": "知識。隨力演說。是諸人等。聞已隨喜。復行轉教。餘人",
    "X32n0617_006:0281a23": "聞已。亦隨喜轉教。如是展轉至第五十。阿逸多。其第",
    "X32n0617_006:0281a24": "五十善男子。善女人。隨喜功德。我今說之。汝當善聽。",
    "X32n0617_006:0281b01": "若四百萬億阿僧祇世界。六趣四生眾生。卵生。胎生。",
    "X32n0617_006:0281b02": "濕生。化生。若有形無形。有想無想。非有想非無想。無",
    "X32n0617_006:0281b03": "足二足。四足多足。如是等在眾生數者。有人求福。隨",
    "X32n0617_006:0281b04": "其所欲娛樂之具。皆給與之。一一眾生。與滿閻浮提。",
    "X32n0617_006:0281b05": "金銀琉璃硨磲碼碯珊瑚琥珀諸妙珍寶。及象馬車",
    "X32n0617_006:0281b06": "乘七寶所成宮殿樓閣等。是大施主。如是布施。滿八",
    "X32n0617_006:0281b07": "十年已。而作是念。我已施眾生娛樂之具。隨意所欲。",
    "X32n0617_006:0281b08": "然此眾生。皆已衰老。年過八十。髮白面皺。將死不久。",
    "X32n0617_006:0281b09": "我當以佛法而訓導之。即集此眾生。宣布法化。示教",
    "X32n0617_006:0281b10": "利喜。一時皆得須陀洹道。斯陀含道。阿那含道。阿羅",
    "X32n0617_006:0281b11": "漢道。盡諸有漏。於深禪定。皆得自在。具八解脫。",
    "X32n0617_006:0281b12": "(六趣即六道。四生即胎卵濕化。須陀洹入聖流。斯陀含來欲界一度受生。阿那含不來受生)。",
    "X32n0617_006:0281b13": "於汝意云何。是大施主。所得功德。寧為多不。彌勒白",
    "X32n0617_006:0281b14": "佛言世尊。是人功德甚多。無量無邊。若是施主。但施",
    "X32n0617_006:0281b15": "眾生一切樂具。功德無量。何況令得阿羅漢果。佛告",
    "X32n0617_006:0281b16": "彌勒。我今分明語汝。是人以一切樂具。施於四百萬",
    "X32n0617_006:0281b17": "億阿僧祇世界六趣眾生。又令得阿羅漢果。所得功",
    "X32n0617_006:0281b18": "德。不如是第五十人聞法華經一偈。隨喜功德。百分",
    "X32n0617_006:0281b19": "千分。百千萬億分。不及其一。乃至算數譬喻所不能",
    "X32n0617_006:0281b20": "知。阿逸多。如是第五十人。展轉聞法華經。隨喜功德。",
    "X32n0617_006:0281b21": "尚無量無邊阿僧祇。何況最初於會中。聞而隨喜者。",
    "X32n0617_006:0281b22": "其福復勝。無量無邊阿僧祇不可得比。",
    "X32n0617_006:0281b23": "(格量中。先與世樂。拔果苦。後與涅槃。拔生死苦。此是略舉梵福而為校量)。",
    "X32n0617_006:0281b24": "又阿逸多。若人為是經故。往詣僧坊。若坐若立。須臾",
    "X32n0617_006:0281c01": "聽受。緣是功德。轉身所生。得好上妙象馬車乘。珍寶",
    "X32n0617_006:0281c02": "輦輿。及乘天宮。若復有人。於講法處坐。更有人來。勸",
    "X32n0617_006:0281c03": "令坐聽。若分座令坐。是人功德。轉身得帝釋坐處。若",
    "X32n0617_006:0281c04": "梵王坐處。若轉輪聖王所坐之處。阿逸多。若復有人。",
    "X32n0617_006:0281c05": "語餘人言。有經名法華。可共往聽。即受其教。乃至須",
    "X32n0617_006:0281c06": "臾間聞。是人功德。轉身得與陀羅尼菩薩。共生一處。",
    "X32n0617_006:0281c07": "利根智慧。百千萬世。終不瘖啞。口氣不臭。舌常無病。",
    "X32n0617_006:0281c08": "口亦無病。齒不垢黑。不黃不疎。亦不缺落。不差不曲。",
    "X32n0617_006:0281c09": "脣不下垂。亦不褰縮。不麤澁。不瘡胗。亦不缺壞。亦不",
    "X32n0617_006:0281c10": "咼斜。不厚不大。亦不黧黑。無諸可惡。鼻不匾[匚@虒]。亦不",
    "X32n0617_006:0281c11": "曲戾。面色不黑。亦不狹長。亦不窊曲。無有一切不可",
    "X32n0617_006:0281c12": "喜相。脣舌牙齒。悉皆嚴好。鼻修高直。面貌圓滿。眉高",
    "X32n0617_006:0281c13": "而長。額廣平正。人相具足。世世所生。見佛聞法。信受",
    "X32n0617_006:0281c14": "教誨。",
    "X32n0617_006:0281c15": "(此六根功德。利根智慧。是意功德。不瘖啞。是舌功德。鼻修高。是鼻功德。見佛。是眼功德。聞法。是耳功德。餘",
    "X32n0617_006:0281c16": "是身功德。胗。口瘡也。咼。口戾也。匾[匚@虒]。薄也。窊。不正也)。",
    "X32n0617_006:0281c17": "阿逸多。汝且觀是勸於一人令往聽法。功德如此。何",
    "X32n0617_006:0281c18": "況一心聽說讀誦。而於大眾為人分別。如說修行。爾",
    "X32n0617_006:0281c19": "時世尊。欲重宣此義而說偈言。",
    "X32n0617_006:0281c20": "　若人於法會　　得聞是經典　　乃至於一偈",
    "X32n0617_006:0281c21": "　隨喜為他說　　如是展轉教　　至於第五十",
    "X32n0617_006:0281c22": "　最後人獲福　　今當分別之　　如有大施主",
    "X32n0617_006:0281c23": "　供給無量眾　　具滿八十歲　　隨意之所欲",
    "X32n0617_006:0281c24": "　見彼衰老相　　髮白而面皺　　齒疎形枯竭",
    "X32n0617_006:0282a01": "　念其死不久　　我今應當教　　令得於道果",
    "X32n0617_006:0282a02": "　即為方便說　　涅槃真實法　　世皆不堅固",
    "X32n0617_006:0282a03": "　如水沫泡燄　　汝等咸應當　　疾生厭離心",
    "X32n0617_006:0282a04": "　諸人聞是法　　皆得阿羅漢　　具足六神通",
    "X32n0617_006:0282a05": "　三明八解脫　　最後第五十　　聞一偈隨喜",
    "X32n0617_006:0282a06": "　是人福勝彼　　不可為譬喻　　如是展轉聞",
    "X32n0617_006:0282a07": "　其福尚無量　　何況於法會　　初聞隨喜者",
    "X32n0617_006:0282a08": "　若有勸一人　　將引聽法華　　言此經深妙",
    "X32n0617_006:0282a09": "　千萬劫難遇　　即受教往聽　　乃至須臾聞",
    "X32n0617_006:0282a10": "　斯人之福報　　今當分別說　　世世無口患",
    "X32n0617_006:0282a11": "　齒不疎黃黑　　脣不厚褰缺　　無有可惡相",
    "X32n0617_006:0282a12": "　舌不乾黑短　　鼻高修且直　　額廣而平正",
    "X32n0617_006:0282a13": "　面目悉端嚴　　為人所喜見　　口氣無臭穢",
    "X32n0617_006:0282a14": "　優鉢華之香　　常從其口出　　若故詣僧坊",
    "X32n0617_006:0282a15": "　欲聽法華經　　須臾聞歡喜　　今當說其福",
    "X32n0617_006:0282a16": "　後生天人中　　得妙象馬車　　珍寶之輦輿",
    "X32n0617_006:0282a17": "　及乘天宮殿　　若於講法處　　勸人坐聽經",
    "X32n0617_006:0282a18": "　是福因緣得　　釋梵轉輪座　　何況一心聽",
    "X32n0617_006:0282a19": "　解說其義趣　　如說而修行　　其福不可限",
    "X32n0617_006:0282a20": "○法師功德品第十九",
    "X32n0617_006:0282a21": "(法師功德。謂五品之上。六根清淨之功德。即十信相似位)。",
    "X32n0617_006:0282a22": "　(自家心信自家知　　何必如來著力提　　著力既提提醒後　　大千何處不光輝)",
    "X32n0617_006:0282a23": "爾時佛告常精進菩薩摩訶薩。若善男子。善女人。受",
    "X32n0617_006:0282a24": "持是法華經。若讀若誦。若解說。若書寫。是人當得八",
    "X32n0617_006:0282b01": "百眼功德。千二百耳功德。八百鼻功德。千二百舌功",
    "X32n0617_006:0282b02": "德。八百身功德。千二百意功德。以是功德。莊嚴六根。",
    "X32n0617_006:0282b03": "皆令清淨。",
    "X32n0617_006:0282b04": "(色淨。故般若淨。故五根淨。故意根淨)。",
    "X32n0617_006:0282b05": "是善男子。善女人。父母所生清淨肉眼。見於三千大",
    "X32n0617_006:0282b06": "千世界。內外所有山林河海。下至阿鼻地獄。上至有",
    "X32n0617_006:0282b07": "頂。亦見其中一切眾生。及業因緣果報生處。悉見悉",
    "X32n0617_006:0282b08": "知。爾時世尊。欲重宣此義而說偈言。",
    "X32n0617_006:0282b09": "　若於大眾中　　以無所畏心　　說是法華經",
    "X32n0617_006:0282b10": "　汝聽其功德　　是人得八百　　功德殊勝眼",
    "X32n0617_006:0282b11": "　以是莊嚴故　　其目甚清淨　　父母所生眼",
    "X32n0617_006:0282b12": "　悉見三千界　　內外彌樓山　　須彌及鐵圍",
    "X32n0617_006:0282b13": "　并諸餘山林　　大海江河水　　下至阿鼻獄",
    "X32n0617_006:0282b14": "　上至有頂處　　其中諸眾生　　一切皆悉見",
    "X32n0617_006:0282b15": "　雖未得天眼　　肉眼力如是",
    "X32n0617_006:0282b16": "(父母所生名肉眼。能見大千世界內外。應是天眼。梵王報得天眼。在己界。徧見大千。大千外有風輪。與眼",
    "X32n0617_006:0282b17": "作障。不能見外。今能見大小內外。猶名肉眼者。圓教相似位中。因經之力。有勝根用。雖稱肉眼。具五眼用)。",
    "X32n0617_006:0282b18": "復次常精進。若善男子。善女人。受持此經。若讀若誦",
    "X32n0617_006:0282b19": "若解說。若書寫。得千二百耳功德。以是清淨耳。聞三",
    "X32n0617_006:0282b20": "千大千世界。下至阿鼻地獄。上至有頂。其中內外種",
    "X32n0617_006:0282b21": "種語言音聲。象聲馬聲。牛聲車聲。啼哭聲。愁嘆聲。螺",
    "X32n0617_006:0282b22": "聲皷聲。鐘聲鈴聲。笑聲語聲。男聲女聲。童子聲。童女",
    "X32n0617_006:0282b23": "聲。法聲。非法聲。苦聲。樂聲。凡夫聲。聖人聲。喜聲。不喜",
    "X32n0617_006:0282b24": "聲。天聲。龍聲。夜叉聲。乾闥婆聲。阿修羅聲。迦樓羅聲。",
    "X32n0617_006:0282c01": "緊那羅聲。摩睺羅伽聲。火聲。水聲。風聲。地獄聲。畜生",
    "X32n0617_006:0282c02": "聲。餓鬼聲。比丘聲。比丘尼聲。聲聞聲。辟支佛聲。菩薩",
    "X32n0617_006:0282c03": "聲。佛聲。以要言之。三千大千世界中。一切內外所有",
    "X32n0617_006:0282c04": "諸聲。雖未得天耳。以父母所生清淨常耳。皆悉聞知。",
    "X32n0617_006:0282c05": "如是分別種種音聲。而不壞耳根。爾時世尊。欲重宣",
    "X32n0617_006:0282c06": "此義而說偈言。",
    "X32n0617_006:0282c07": "　父母所生耳　　清淨無濁穢　　以此常耳聞",
    "X32n0617_006:0282c08": "　三千世界聲　　象馬車牛聲　　鍾鈴螺皷聲",
    "X32n0617_006:0282c09": "　琴瑟箜篌聲　　蕭笛之音聲　　清淨好歌聲",
    "X32n0617_006:0282c10": "　聽之而不著　　無數種人聲　　聞悉能解了",
    "X32n0617_006:0282c11": "　又聞諸天聲　　微妙之歌音　　及聞男女聲",
    "X32n0617_006:0282c12": "　童子童女聲　　山川險谷中　　迦陵頻伽聲",
    "X32n0617_006:0282c13": "　命命等諸鳥　　悉聞其音聲　　地獄眾苦痛",
    "X32n0617_006:0282c14": "　種種楚毒聲　　餓鬼飢渴逼　　求索飲食聲",
    "X32n0617_006:0282c15": "　諸阿修羅等　　居在大海邊　　自共言語時",
    "X32n0617_006:0282c16": "　出於大音聲　　如是說法者　　安住於此間",
    "X32n0617_006:0282c17": "　遙聞是眾聲　　而不壞耳根　　十方世界中",
    "X32n0617_006:0282c18": "　禽獸鳴相呼　　其說法之人　　於此悉聞之",
    "X32n0617_006:0282c19": "　其諸梵天上　　光音及徧淨　　乃至有頂天",
    "X32n0617_006:0282c20": "　言語之音聲　　法師住於此　　悉皆得聞之",
    "X32n0617_006:0282c21": "　一切比丘眾　　及諸比丘尼　　若讀誦經典",
    "X32n0617_006:0282c22": "　若為他人說　　法師住於此　　悉皆得聞之",
    "X32n0617_006:0282c23": "　復有諸菩薩　　讀誦於經法　　若為他人說",
    "X32n0617_006:0282c24": "　撰集解其義　　如是諸音聲　　悉皆得聞之",
    "X32n0617_006:0283a01": "　諸佛大聖尊　　教化眾生者　　於諸大會中",
    "X32n0617_006:0283a02": "　演說微妙法　　持此法華者　　悉皆得聞之",
    "X32n0617_006:0283a03": "　三千大千界　　內外諸音聲　　下至阿鼻獄",
    "X32n0617_006:0283a04": "　上至有頂天　　皆聞其音聲　　而不壞耳根",
    "X32n0617_006:0283a05": "　其耳聰利故　　悉皆分別知　　持是法華者",
    "X32n0617_006:0283a06": "　雖未得天耳　　但用所生耳　　功德已如是",
    "X32n0617_006:0283a07": "(耳根亦具五耳之用。故能徧聞大千內外。十法界音聲也)。",
    "X32n0617_006:0283a08": "復次常精進。若善男子。善女人。受持是經。若讀若誦。",
    "X32n0617_006:0283a09": "若解說。若書寫。成就八百鼻功德。以是清淨鼻根。聞",
    "X32n0617_006:0283a10": "於三千大千世界。上下內外。種種諸香。須曼那華香。",
    "X32n0617_006:0283a11": "闍提華香。末利華香。薝蔔華香。波羅羅華香。赤蓮華",
    "X32n0617_006:0283a12": "香。青蓮華香。白蓮華香。華樹香。果樹香。旃檀香。沉水",
    "X32n0617_006:0283a13": "香。多摩羅跋香。多伽羅香。及千萬種和香。若抹若丸。",
    "X32n0617_006:0283a14": "若塗香。持是經者。於此間住。悉能分別。又復別知眾",
    "X32n0617_006:0283a15": "生之香。象香馬香。牛羊等香。男香女香。童子香。童女",
    "X32n0617_006:0283a16": "香。及草木叢林香。若近若遠。所有諸香。悉皆得聞。分",
    "X32n0617_006:0283a17": "別不錯。持是經者。雖住於此。亦聞天上諸天之香。波",
    "X32n0617_006:0283a18": "利質多羅。拘鞞陀羅樹香。及曼陀羅華香。摩訶曼陀",
    "X32n0617_006:0283a19": "羅華香。曼殊沙華香。摩訶曼殊沙華香。旃檀沉水種",
    "X32n0617_006:0283a20": "種抹香。諸雜華香。如是等天香。和合所出之香。無不",
    "X32n0617_006:0283a21": "聞知。又聞諸天身香。釋提桓因。在勝殿上。五欲娛樂",
    "X32n0617_006:0283a22": "嬉戲時香。若在妙法堂上。為忉利諸天說法時香。若",
    "X32n0617_006:0283a23": "於諸園遊戲時香。及餘天等男女身香。皆悉遙聞。如",
    "X32n0617_006:0283a24": "是展轉乃至梵世。上至有頂。諸天身香。亦皆聞之。并",
    "X32n0617_006:0283b01": "聞諸天所燒之香。及聲聞香。辟支佛香。菩薩香。諸佛",
    "X32n0617_006:0283b02": "身香。亦皆遙聞。知其所在。雖聞此香。然於鼻根。不壞",
    "X32n0617_006:0283b03": "不錯。若欲分別。為他人說。憶念不謬。爾時世尊。欲重",
    "X32n0617_006:0283b04": "宣此義而說偈言。",
    "X32n0617_006:0283b05": "　是人鼻清淨　　於此世界中　　若香若臭物",
    "X32n0617_006:0283b06": "　種種悉聞知　　須曼那闍提　　多摩羅旃檀",
    "X32n0617_006:0283b07": "　沉水及桂香　　種種華果香　　及知眾生香",
    "X32n0617_006:0283b08": "　男子女人香　　說法者遠住　　聞香知所在",
    "X32n0617_006:0283b09": "　大勢轉輪王　　小轉輪及子　　群臣諸宮人",
    "X32n0617_006:0283b10": "　聞香知所在　　身所著珍寶　　及地中寶藏",
    "X32n0617_006:0283b11": "　轉輪王寶女　　聞香知所在　　諸人嚴身具",
    "X32n0617_006:0283b12": "　衣服及瓔珞　　種種所塗香　　聞香知其身",
    "X32n0617_006:0283b13": "　諸天若行坐　　遊戲及神變　　持是法華者",
    "X32n0617_006:0283b14": "　聞香悉能知　　諸樹華果實　　及酥油香氣",
    "X32n0617_006:0283b15": "　持經者住此　　悉知其所在　　諸山深險處",
    "X32n0617_006:0283b16": "　栴檀樹華敷　　眾生在中者　　聞香悉能知",
    "X32n0617_006:0283b17": "　鐵圍山大海　　地中諸眾生　　持經者聞香",
    "X32n0617_006:0283b18": "　悉如其所在　　阿修羅男女　　及其諸眷屬",
    "X32n0617_006:0283b19": "　鬪諍遊戲時　　聞香皆能知　　曠野險隘處",
    "X32n0617_006:0283b20": "　師子象虎狼　　野牛水牛等　　聞香知所在",
    "X32n0617_006:0283b21": "　若有懷妊者　　未辨其男女　　無根及非人",
    "X32n0617_006:0283b22": "　聞香悉能知　　以聞香力故　　知其初懷妊",
    "X32n0617_006:0283b23": "　成就不成就　　安樂產福子　　以聞香力故",
    "X32n0617_006:0283b24": "　知男女所念　　染欲癡恚心　　亦知修善者",
    "X32n0617_006:0283c01": "　地中眾伏藏　　金銀諸珍寶　　銅器之所盛",
    "X32n0617_006:0283c02": "　聞香悉能知　　種種諸瓔珞　　無能識其價",
    "X32n0617_006:0283c03": "　聞香知貴賤　　出處及所在　　天上諸華等",
    "X32n0617_006:0283c04": "　曼陀曼殊沙　　波利質多樹　　聞香悉能知",
    "X32n0617_006:0283c05": "　天上諸宮殿　　上中下差別　　眾寶華莊嚴",
    "X32n0617_006:0283c06": "　聞香悉能知　　天園林勝殿　　諸觀妙法堂",
    "X32n0617_006:0283c07": "　在所而娛樂　　聞香悉能知　　諸天若聽法",
    "X32n0617_006:0283c08": "　或受五欲時　　來往行坐臥　　聞香悉能知",
    "X32n0617_006:0283c09": "　天女所著衣　　好華香莊嚴　　周旋遊戲時",
    "X32n0617_006:0283c10": "　聞香悉能知　　如是展轉上　　乃至於梵世",
    "X32n0617_006:0283c11": "　入禪出禪者　　聞香悉能知　　光音徧淨天",
    "X32n0617_006:0283c12": "　乃至於有頂　　初生及退沒　　聞香悉能知",
    "X32n0617_006:0283c13": "　諸比丘眾生　　於法常精進　　若坐若經行",
    "X32n0617_006:0283c14": "　及讀誦經典　　或在林樹下　　專精而坐禪",
    "X32n0617_006:0283c15": "　持經者聞香　　悉知其所在　　菩薩志堅固",
    "X32n0617_006:0283c16": "　坐禪若讀誦　　或為人說法　　聞香悉能知",
    "X32n0617_006:0283c17": "　在在方世尊　　一切所供敬　　愍眾而說法",
    "X32n0617_006:0283c18": "　聞香悉能知　　眾生在佛前　　聞經皆歡喜",
    "X32n0617_006:0283c19": "　如法而修行　　聞香悉能知　　雖未得菩薩",
    "X32n0617_006:0283c20": "　無漏法生鼻　　而是持經者　　先得此鼻相",
    "X32n0617_006:0283c21": "復次常精進。若善男子。善女人。受持是經。若讀若誦。",
    "X32n0617_006:0283c22": "若解說。若書寫。得千二百舌功德。若好若醜。若美不",
    "X32n0617_006:0283c23": "美。及諸苦澁物。在其舌根。皆變成上味。如天甘露。無",
    "X32n0617_006:0283c24": "不美者。若以舌根於大眾中。有所演說。出深妙聲。能",
    "X32n0617_006:0284a01": "入其心。皆令歡喜快樂。又諸天子天女釋梵諸天。聞",
    "X32n0617_006:0284a02": "是深妙音聲。有所演說。言論次第。皆悉來聽。及諸龍",
    "X32n0617_006:0284a03": "龍女。夜叉夜叉女。乾闥婆乾闥婆女。阿修羅阿修羅",
    "X32n0617_006:0284a04": "女。迦樓羅迦樓羅女。緊那羅緊那羅女。摩睺羅伽摩",
    "X32n0617_006:0284a05": "睺羅伽女為聽法故。皆來親近。恭敬供養。及比丘比",
    "X32n0617_006:0284a06": "丘尼。優婆塞優婆夷。國王王子。群臣眷屬。小轉輪王。",
    "X32n0617_006:0284a07": "大轉輪王。七寶千子。內外眷屬。乘其宮殿。俱來聽法。",
    "X32n0617_006:0284a08": "以是菩薩。善說法故。婆羅門居士。國內人民。盡其形",
    "X32n0617_006:0284a09": "壽。隨侍供養。又諸聲聞。辟支佛。菩薩。諸佛。常樂見之。",
    "X32n0617_006:0284a10": "是人所在方面。諸佛皆向其處說法。悉能受持一切",
    "X32n0617_006:0284a11": "佛法。又能出於深妙法音。",
    "X32n0617_006:0284a12": "(鼻舌相。俱具五鼻舌之用)。",
    "X32n0617_006:0284a13": "爾時世尊。欲重宣此義而說偈言。",
    "X32n0617_006:0284a14": "　是人舌根淨　　終不受惡味　　其有所食噉",
    "X32n0617_006:0284a15": "　悉皆成甘露　　以深淨妙聲　　於大眾說法",
    "X32n0617_006:0284a16": "　以諸因緣喻　　引導眾生心　　聞者皆歡喜",
    "X32n0617_006:0284a17": "　設諸上供養　　諸天龍夜叉　　及阿修羅等",
    "X32n0617_006:0284a18": "　皆以恭敬心　　而共來聽法　　是說法之人",
    "X32n0617_006:0284a19": "　若欲以妙音　　徧滿三千界　　隨意即能至",
    "X32n0617_006:0284a20": "　大小轉輪王　　及千子眷屬　　合掌恭敬心",
    "X32n0617_006:0284a21": "　常來聽受法　　諸天龍夜叉　　羅剎毗舍闍",
    "X32n0617_006:0284a22": "　亦以歡喜心　　常樂來供養　　梵天王魔王",
    "X32n0617_006:0284a23": "　自在大自在　　如是諸天眾　　常來至其所",
    "X32n0617_006:0284a24": "　諸佛及弟子　　聞其說法音　　常念而守護",
    "X32n0617_006:0284b01": "　或時為現身",
    "X32n0617_006:0284b02": "(自在。即他化自在天。居欲界頂。及魔王也。大自在。即魔醯首羅。色界頂天)。",
    "X32n0617_006:0284b03": "復次常精進。若善男子。善女人。受持是經。若讀若誦。",
    "X32n0617_006:0284b04": "若解說。若書寫。得八百身功德。得清淨身。如淨琉璃。",
    "X32n0617_006:0284b05": "眾生喜見。其身淨故。三千大千世界眾生。生時死時。",
    "X32n0617_006:0284b06": "上下好醜。生善處惡處。悉於中現。及鐵圍山。大鐵圍",
    "X32n0617_006:0284b07": "山。彌樓山。摩訶彌樓山等諸山。及其中眾生。悉於中",
    "X32n0617_006:0284b08": "現。下至阿鼻地獄。上至有頂。所有及眾生。悉于中現。",
    "X32n0617_006:0284b09": "若聲聞。辟支佛。菩薩。諸佛說法。皆於身中。現其色像。",
    "X32n0617_006:0284b10": "(身根〔共〕五身之用。一時圓現。一時互用。一時無謬。一時無著)。",
    "X32n0617_006:0284b11": "爾時世尊。欲重宣此義。而說偈言。",
    "X32n0617_006:0284b12": "　若持法華者　　其身甚清淨　　如彼淨琉璃",
    "X32n0617_006:0284b13": "　眾生皆喜見　　又如淨明鏡　　悉見諸色像",
    "X32n0617_006:0284b14": "　菩薩於淨身　　皆見世所有　　唯獨自明了",
    "X32n0617_006:0284b15": "　餘人所不見　　三千世界中　　一切諸群萌",
    "X32n0617_006:0284b16": "　天人阿修羅　　地獄鬼畜生　　如是諸色像",
    "X32n0617_006:0284b17": "　皆於身中現　　諸天等宮殿　　乃至於有頂",
    "X32n0617_006:0284b18": "　鐵圍及彌樓　　摩訶彌樓山　　諸大海水等",
    "X32n0617_006:0284b19": "　皆於身中現　　諸佛及聲聞　　佛子菩薩等",
    "X32n0617_006:0284b20": "　若獨若在眾　　說法悉皆現　　雖未得無漏",
    "X32n0617_006:0284b21": "　法性之妙身　　以清淨常體　　一切於中現",
    "X32n0617_006:0284b22": "復次常精進。若善男子。善女人。如來滅後。受持是經。",
    "X32n0617_006:0284b23": "若讀若誦。若解說。若書寫。得千二百意功德。以是清",
    "X32n0617_006:0284b24": "淨意根。乃至聞一偈一句。通達無量無邊之義。解是",
    "X32n0617_006:0284c01": "義已。能演說一句一偈。至於一月四月。乃至一歲。諸",
    "X32n0617_006:0284c02": "所說法。隨其義趣。皆與實相不相違背。若說俗間經",
    "X32n0617_006:0284c03": "書。治世語言。資生業等。皆順正法。三千大千世界六",
    "X32n0617_006:0284c04": "趣眾生。心之所行。心所動作。心所戲論。皆悉知之。雖",
    "X32n0617_006:0284c05": "未得無漏智慧。而其意根清淨如此。是人有所思惟",
    "X32n0617_006:0284c06": "籌量言說。皆是佛法。無不真實。亦是先佛經中所說。",
    "X32n0617_006:0284c07": "(意根。亦具五意之用。十二月。即十二因緣。一月即一乘)。",
    "X32n0617_006:0284c08": "爾時世尊。欲重宣此義而說偈言。",
    "X32n0617_006:0284c09": "　是人意清淨　　明利無濁穢　　以此妙意根",
    "X32n0617_006:0284c10": "　知上中下法　　乃至聞一偈　　通達無量義",
    "X32n0617_006:0284c11": "　次第如法說　　月四月至歲　　是世界內外",
    "X32n0617_006:0284c12": "　一切諸眾生　　若天龍及人　　夜叉鬼神等",
    "X32n0617_006:0284c13": "　其在六趣中　　所念若干種　　持法華之報",
    "X32n0617_006:0284c14": "　一時皆悉知　　十方無數佛　　百福莊嚴相",
    "X32n0617_006:0284c15": "　為眾生說法　　悉聞能受持　　思惟無量義",
    "X32n0617_006:0284c16": "　說法亦無量　　終始不忘錯　　以持法華故",
    "X32n0617_006:0284c17": "　悉知諸法相　　隨義識次第　　達名字語言",
    "X32n0617_006:0284c18": "　如所知演說　　此人有所說　　皆是先佛法",
    "X32n0617_006:0284c19": "　以演此法故　　於中無所畏　　持法華經者",
    "X32n0617_006:0284c20": "　意根淨若斯　　雖未得無漏　　先有如是相",
    "X32n0617_006:0284c21": "　是人持此經　　安住希有地　　為一切眾生",
    "X32n0617_006:0284c22": "　歡喜而愛敬　　能以千萬種　　善巧之語言",
    "X32n0617_006:0284c23": "　分別而說法　　持法華經故",
    "X32n0617_006:0284c24": "(彌樓云光。即七金山之一。迦陵頻伽。好音鳥。命命。共命鳥。闍提。金錢。末利。云奈。波羅羅。熏華。多摩羅跋。云",
    "X32n0617_006:0285a01": "賢無垢。多伽羅。木香。拘鞞陀羅。大遊戲地樹。波利質多羅。帝釋殿前樹)。",
    "X32n0617_006:0285a02": "○常不輕菩薩品第二十",
    "X32n0617_006:0285a03": "(內懷不輕之解。外敬不輕之境。身立不輕之行。口宣不輕之教。人作不輕之目)。",
    "X32n0617_006:0285a04": "　(精持頓悟六根通　　普利群機妙行功　　佛性遍資無智內　　緣因廣記有心中)",
    "X32n0617_006:0285a05": "爾時佛告得大勢菩薩摩訶薩。汝今當知。若比丘。比",
    "X32n0617_006:0285a06": "丘尼。優婆塞。優婆夷。持法華經者。若有惡口罵詈誹",
    "X32n0617_006:0285a07": "謗。獲大罪報。如前所說。其所得功德。如向所說。眼耳",
    "X32n0617_006:0285a08": "鼻舌身意清淨。得大勢。乃往古昔過無量無邊不可",
    "X32n0617_006:0285a09": "思議阿僧祇劫。有佛名威音王。如來。應供。正徧知。明",
    "X32n0617_006:0285a10": "行足。善逝。世間解。無上士。調御丈夫。天人師。佛。世尊。",
    "X32n0617_006:0285a11": "劫名離衰。國名大成。其威音王佛。於彼世中。為天人",
    "X32n0617_006:0285a12": "阿修羅說法。為求聲聞者。說應四諦法。度生老病死。",
    "X32n0617_006:0285a13": "究竟涅槃。為求辟支佛者。說應十二因緣法。為諸菩",
    "X32n0617_006:0285a14": "薩因阿耨多羅三藐三菩提。說應六波羅蜜法。究竟",
    "X32n0617_006:0285a15": "佛慧。得大勢。是威音王佛。壽四十萬億那由他恒河",
    "X32n0617_006:0285a16": "沙劫。正法住世。劫數如一閻浮提微塵。像法住世。劫",
    "X32n0617_006:0285a17": "數如四天下微塵。其佛饒益眾生已。然後滅度。正法",
    "X32n0617_006:0285a18": "像法滅盡之後。於此國土。復有佛出。亦號威音王。如",
    "X32n0617_006:0285a19": "來。應供。正徧知。明行足。善逝。世間解。無上士。調御丈",
    "X32n0617_006:0285a20": "夫。天人師。佛。世尊。如是次第有二萬億佛。皆同一號。",
    "X32n0617_006:0285a21": "最初威音王如來。既已滅度。正法滅後。於像法中。增",
    "X32n0617_006:0285a22": "上慢比丘。有大勢力。爾時有一菩薩比丘。名常不輕。",
    "X32n0617_006:0285a23": "得大勢。以何因緣。名常不輕。是比丘。凡有所見。若比",
    "X32n0617_006:0285a24": "丘。比丘尼。優婆塞。優婆夷。皆悉禮拜讚歎而作是言。",
    "X32n0617_006:0285b01": "我深敬汝等。不敢輕慢。所以者何。汝等皆行菩薩道。",
    "X32n0617_006:0285b02": "當得作佛。而是比丘。不專讀誦經典。但行禮拜。乃至",
    "X32n0617_006:0285b03": "遠見四眾。亦復故往禮拜讚歎而作是言。我不敢輕",
    "X32n0617_006:0285b04": "於汝等。汝等皆當作佛。四眾之中。有生瞋恚心不淨",
    "X32n0617_006:0285b05": "者。惡口罵詈言。是無智比丘。從何所來。自言我不輕",
    "X32n0617_006:0285b06": "汝。而與我等授記當得作佛。我等不用如是虗妄授",
    "X32n0617_006:0285b07": "記。如此經歷多年。常被罵詈。不生瞋恚。常作是言汝",
    "X32n0617_006:0285b08": "當作佛。說是語時。眾人或以杖水瓦石而打擲之。避",
    "X32n0617_006:0285b09": "走遠住。猶高聲唱言。我不敢輕於汝等。汝等皆當作",
    "X32n0617_006:0285b10": "佛。以其常作是語故。增上慢比丘。比丘尼。優婆塞。優",
    "X32n0617_006:0285b11": "婆夷。號之為常不輕。是比丘。臨欲終時。於虗空中。具",
    "X32n0617_006:0285b12": "聞威音王佛。先所說法華經。二十千萬億偈。悉能受",
    "X32n0617_006:0285b13": "持。即得如上眼根清淨。耳鼻舌身意根清淨。得是六",
    "X32n0617_006:0285b14": "根清淨已。更增壽命二百萬億那由他歲。廣為人說",
    "X32n0617_006:0285b15": "是法華經。於時增上慢四眾。比丘。比丘尼。優婆塞。優",
    "X32n0617_006:0285b16": "婆夷。輕賤是人。為作不輕名者。見其得大神通力。樂",
    "X32n0617_006:0285b17": "說辯力。大善寂力。聞其所說。皆信伏隨從。是菩薩。復",
    "X32n0617_006:0285b18": "化千萬億眾。令住阿耨多羅三藐三菩提。命終之後。",
    "X32n0617_006:0285b19": "得值二千億佛。皆號日月燈明。於其法中。說是法華",
    "X32n0617_006:0285b20": "經。以是因緣。復值二千億佛。同號雲自在燈王。於此",
    "X32n0617_006:0285b21": "諸佛法中。受持讀誦。為諸四眾說此經典故。得是常",
    "X32n0617_006:0285b22": "眼清淨。耳鼻舌身意諸根清淨。於四眾中說法。心無",
    "X32n0617_006:0285b23": "所畏。得大勢。是常不輕菩薩摩訶薩。供養如是若干",
    "X32n0617_006:0285b24": "諸佛。恭敬尊重讚歎。種諸善根。於後復值千萬億佛。",
    "X32n0617_006:0285c01": "亦於諸佛法中。說是經典。功德成就。當得作佛。",
    "X32n0617_006:0285c02": "(是比丘。是菩薩。皆指不輕。演唱能行此妙經之妙行。心同虗空界。示等虗空法。證得虗空時。無是無非法)。",
    "X32n0617_006:0285c03": "得大勢。於意云何。爾時常不輕菩薩。豈異人乎。則我",
    "X32n0617_006:0285c04": "身是。若我於宿世不受持讀誦此經為他人說者。不",
    "X32n0617_006:0285c05": "能疾得阿耨多羅三藐三菩提。我於先佛所受持讀",
    "X32n0617_006:0285c06": "誦此經。為人說故。疾得阿耨多羅三藐三菩提。得大",
    "X32n0617_006:0285c07": "勢。彼時四眾。比丘比丘尼。優婆塞優婆夷。以瞋恚意",
    "X32n0617_006:0285c08": "輕賤我故。二百億劫常不值佛。不聞法。不見僧。千劫",
    "X32n0617_006:0285c09": "於阿鼻地獄受大苦惱。畢是罪已。復遇常不輕菩薩。",
    "X32n0617_006:0285c10": "教化阿耨多羅三藐三菩提。得大勢。於汝意云何。爾",
    "X32n0617_006:0285c11": "時四眾。常輕是菩薩者。豈異人乎。今此會中。跋陀婆",
    "X32n0617_006:0285c12": "羅等五百菩薩。師子月等五百比丘尼。思佛等五百",
    "X32n0617_006:0285c13": "優婆塞。皆於阿耨多羅三藐三菩提。不退轉者是。",
    "X32n0617_006:0285c14": "(跋陀婆羅。翻為善守。若眾生聞名。畢竟得三菩提。故云善守。或云賢首。住居等覺)。",
    "X32n0617_006:0285c15": "爾時世尊。欲重宣此義而說偈言。",
    "X32n0617_006:0285c16": "　過去有佛　　號威音王　　神智無量",
    "X32n0617_006:0285c17": "　將導一切　　天人龍神　　所共供養",
    "X32n0617_006:0285c18": "　是佛滅後　　法欲盡時　　有一菩薩",
    "X32n0617_006:0285c19": "　名常不輕　　時諸四眾　　計著於法",
    "X32n0617_006:0285c20": "(著法者。是法不可示。若定謂是有。即名著法。乃至定謂是非有。非無。亦名著法)。",
    "X32n0617_006:0285c21": "　不輕菩薩　　往到其所　　而語之言",
    "X32n0617_006:0285c22": "　我不輕汝　　汝等行道　　皆當作佛",
    "X32n0617_006:0285c23": "　諸人聞已　　輕毀罵詈　　不輕菩薩",
    "X32n0617_006:0285c24": "　能忍受之　　其罪畢已　　臨命終時",
    "X32n0617_006:0286a01": "　得聞此經　　六根清淨　　神通力故",
    "X32n0617_006:0286a02": "　增益壽命　　復為諸人　　廣說是經",
    "X32n0617_006:0286a03": "　諸著法眾　　皆蒙菩薩　　教化成就",
    "X32n0617_006:0286a04": "　令住佛道　　不輕命終　　值無數佛",
    "X32n0617_006:0286a05": "　說是經故　　得無量福　　漸具功德",
    "X32n0617_006:0286a06": "　疾成佛道　　彼時不輕　　則我身是",
    "X32n0617_006:0286a07": "　時四部眾　　著法之者　　聞不輕言",
    "X32n0617_006:0286a08": "　汝當作佛　　以是因緣　　值無數佛",
    "X32n0617_006:0286a09": "　此會菩薩　　五百之眾　　并及四眾",
    "X32n0617_006:0286a10": "　清信士女　　今於我前　　聽法者是",
    "X32n0617_006:0286a11": "　我於前世　　勸是諸人　　聽受斯經",
    "X32n0617_006:0286a12": "　第一之法　　開示教人　　令住涅槃",
    "X32n0617_006:0286a13": "　世世受持　　如是經典　　億億萬劫",
    "X32n0617_006:0286a14": "　至不可議　　時乃得聞　　是法華經",
    "X32n0617_006:0286a15": "　億億萬劫　　至不可議　　諸佛世尊",
    "X32n0617_006:0286a16": "　時說是經　　是故行者　　於佛滅後",
    "X32n0617_006:0286a17": "　聞如是經　　勿生疑惑　　應當一心",
    "X32n0617_006:0286a18": "　廣說是經　　世世值佛　　疾成佛道",
    "X32n0617_006:0286a19": "(前明隨喜一句。功超二乘。讀誦受持。六根清淨。未審曾有何人得如是。故引常不輕為證。曰我深敬汝等。",
    "X32n0617_006:0286a20": "不敢輕慢。汝等皆行菩薩道。當得作佛)。",
    "X32n0617_006:0286a21": "○如來神力品第二十一",
    "X32n0617_006:0286a22": "(神力者。神明不測。力名幹用。不測則天然之體深幹用。則轉變之力大。此中為付囑深法。現十種大用。故",
    "X32n0617_006:0286a23": "名神力品)。",
    "X32n0617_006:0286a24": "　(運水搬柴一妙神　　自家不悟可憐人　　一朝頓悟從今後　　土塊泥團即法身)",
    "X32n0617_006:0286b01": "爾時千世界微塵等菩薩摩訶薩。從地涌出者。皆於",
    "X32n0617_006:0286b02": "佛前。一心合掌。瞻仰尊顏而白佛言。世尊。我等於佛",
    "X32n0617_006:0286b03": "滅後。世尊分身所在國土。滅度之處。當廣說此經。所",
    "X32n0617_006:0286b04": "以者何。我等亦自欲得是真淨大法。受持讀誦。解說",
    "X32n0617_006:0286b05": "書寫。而供養之。",
    "X32n0617_006:0286b06": "(非但奉命益他。亦自願得此真淨大法。分身。即諸經教。乃如來言說法身)。",
    "X32n0617_006:0286b07": "爾時世尊。於文殊師利等無量百千萬億舊住娑婆",
    "X32n0617_006:0286b08": "世界菩薩摩訶薩。及諸比丘。比丘尼。優婆塞。優婆夷。",
    "X32n0617_006:0286b09": "天龍夜叉。乾闥婆。阿修羅。迦樓羅。緊那羅。摩睺羅伽。",
    "X32n0617_006:0286b10": "人非人等。一切眾前。",
    "X32n0617_006:0286b11": "(於文殊等耆。迹中所化之眾也。舊住者。十方本化之眾也)。",
    "X32n0617_006:0286b12": "現大神力。出廣長舌。上至梵世。",
    "X32n0617_006:0286b13": "(此第一神力也。吐舌相者。今經所演開三顯一。開近顯遠。梵世。即有頂。即色究竟天。所謂竪窮三際)。",
    "X32n0617_006:0286b14": "一切毛孔放於無量無數色光。皆悉徧照十方世界。",
    "X32n0617_006:0286b15": "眾寶樹下師子座上諸佛。亦復如是出廣長舌。放無",
    "X32n0617_006:0286b16": "量光。釋迦牟尼佛。及寶樹下諸佛現神力時。滿百千",
    "X32n0617_006:0286b17": "歲。",
    "X32n0617_006:0286b18": "(此第二神力也。徧體放光周徧十方。無處不明。表二門理一也)。",
    "X32n0617_006:0286b19": "然後還攝舌相。一時謦欬。",
    "X32n0617_006:0286b20": "(此第三神力也。謦欬者。將語之狀)。",
    "X32n0617_006:0286b21": "俱共彈指。",
    "X32n0617_006:0286b22": "(此第四神力也。彈指者。隨喜七方便。同入圓道)。",
    "X32n0617_006:0286b23": "是二音聲。徧至十方諸佛世界。地皆六種震動。",
    "X32n0617_006:0286b24": "(此第五神力也。二音聲者。謦欬彈指也)。",
    "X32n0617_006:0286c01": "其中眾生。天龍夜叉。乾闥婆。阿修羅。迦樓羅。緊那羅。",
    "X32n0617_006:0286c02": "摩睺羅伽。人非人等。以佛神力故。皆見此娑婆世界。",
    "X32n0617_006:0286c03": "無量無邊。百千萬億。眾寶樹下師子座上諸佛。及見",
    "X32n0617_006:0286c04": "釋迦牟尼佛。共多寶如來。在寶塔中坐師子座。又見",
    "X32n0617_006:0286c05": "無量無邊。百千萬億。菩薩摩訶薩。及諸四眾。恭敬圍",
    "X32n0617_006:0286c06": "繞釋迦牟尼佛。既見是已。皆大歡喜。得未曾有。",
    "X32n0617_006:0286c07": "(此第六神力也。普見大會者。表諸佛道同也)。",
    "X32n0617_006:0286c08": "即時諸天。於虗空中。高聲唱言。過此無量無邊百千",
    "X32n0617_006:0286c09": "萬億阿僧祇世界。有國名娑婆。是中有佛。名釋迦牟",
    "X32n0617_006:0286c10": "尼。今為諸菩薩摩訶薩。說大乘經。名妙法蓮華。教菩",
    "X32n0617_006:0286c11": "薩法。佛所護念。汝等當深心隨喜。亦當禮拜供養釋",
    "X32n0617_006:0286c12": "迦牟尼佛。",
    "X32n0617_006:0286c13": "(此第七神力也)。",
    "X32n0617_006:0286c14": "(此示佛具如是神通妙用也。然以世眼觀之。則黃帝乘龍。欒巴噀酒。龐婆入石。長房縮地。皆罕見之難事。",
    "X32n0617_006:0286c15": "以道眼觀之。則維摩丈室。容百萬之多座。釋尊一時。曆百千之長年。一舌抵初禪萬萬里之高。一聲遍十",
    "X32n0617_006:0286c16": "方萬萬界之廣。亦大聖之末事)。",
    "X32n0617_006:0286c17": "彼諸眾生。聞虗空中聲已。合掌向娑婆世界。作如是",
    "X32n0617_006:0286c18": "言。南無釋迦牟尼佛。南無釋迦牟尼佛。",
    "X32n0617_006:0286c19": "(此第八神力也)。",
    "X32n0617_006:0286c20": "以種種華香。瓔珞幡葢。及諸嚴身之具。珍寶妙物。皆",
    "X32n0617_006:0286c21": "共遙散娑婆世界。所散諸佛。從十方來。譬如雲集。變",
    "X32n0617_006:0286c22": "成寶帳。徧覆此間諸佛之上。",
    "X32n0617_006:0286c23": "(此第九神力也)。",
    "X32n0617_006:0286c24": "於時十方世界。通達無礙。如一佛土。",
    "X32n0617_006:0287a01": "(此第十神力也)。",
    "X32n0617_006:0287a02": "爾時佛告上行等菩薩大眾。諸佛神力。如是無量無",
    "X32n0617_006:0287a03": "邊不可思議。若我以是神力。於無量無邊百千萬億",
    "X32n0617_006:0287a04": "阿僧祇劫。為囑累故。說此經功德。猶不能盡。以要言",
    "X32n0617_006:0287a05": "之。如來所有一切之法。如來一切自在神力。如來一",
    "X32n0617_006:0287a06": "切秘要之藏。如來一切甚深之事。皆於此經。宣示顯",
    "X32n0617_006:0287a07": "說。",
    "X32n0617_006:0287a08": "(一切法者。一切皆佛法。此結妙名也。一切力考。通達無礙。具八自在。此結妙用也。一切秘藏者。徧一切處。",
    "X32n0617_006:0287a09": "皆是實相。此結妙體也。甚深事者。因果是深事。此結妙宗也)。",
    "X32n0617_006:0287a10": "是故汝等。於如來滅後。應一切受持讀誦解說書寫。",
    "X32n0617_006:0287a11": "如說修行。所在國土。若有受持讀誦解說書寫。如說",
    "X32n0617_006:0287a12": "修行。若經卷所住之處。若於園中。若於林中。若於樹",
    "X32n0617_006:0287a13": "下。若於僧坊。若白衣舍。若在殿堂。若山谷曠野。是中",
    "X32n0617_006:0287a14": "皆應起塔供養。所以者何。當知是處即是道場。諸佛",
    "X32n0617_006:0287a15": "於此得阿耨多羅三藐三菩提。諸佛於此轉於法輪。",
    "X32n0617_006:0287a16": "諸佛於此而般涅槃。爾時世尊。欲重宣此義而說偈",
    "X32n0617_006:0287a17": "言。",
    "X32n0617_006:0287a18": "　諸佛救世者　　住於大神通　　為悅眾生故",
    "X32n0617_006:0287a19": "　現無量神力　　舌相至梵天　　身放無數光",
    "X32n0617_006:0287a20": "　為求佛道者　　現此希有事　　諸佛謦欬聲",
    "X32n0617_006:0287a21": "　及彈指之聲　　周聞十方國　　地皆六種動",
    "X32n0617_006:0287a22": "　以佛滅度後　　能持是經故　　諸佛皆歡喜",
    "X32n0617_006:0287a23": "　現無量神力",
    "X32n0617_006:0287a24": "(頌十神力。中但有五者。闕後五也)。",
    "X32n0617_006:0287b01": "　囑累是經故　　讚美受持者　　於無量劫中",
    "X32n0617_006:0287b02": "　猶故不能盡　　是人之功德　　無量無有窮",
    "X32n0617_006:0287b03": "　如十方虗空　　不可得邊際",
    "X32n0617_006:0287b04": "(總頌四法。但云囑累。受持即持佛身)。",
    "X32n0617_006:0287b05": "　能持是經者　　則為已見我　　亦見多寶佛",
    "X32n0617_006:0287b06": "　及諸分身者　　又見我今日　　教化諸菩薩",
    "X32n0617_006:0287b07": "　能持是經者　　令我及分身",
    "X32n0617_006:0287b08": "(持法。即持佛身)。",
    "X32n0617_006:0287b09": "　滅度多寶佛　　一切皆歡喜　　十方現在佛",
    "X32n0617_006:0287b10": "　并過去未來　　亦見亦供養　　亦令得歡喜",
    "X32n0617_006:0287b11": "　諸佛坐道場　　所得秘要法　　能持是經者",
    "X32n0617_006:0287b12": "　不久亦當得　　能持是經者　　於諸法之義",
    "X32n0617_006:0287b13": "　名字及言辭　　樂說無窮盡　　如風於空中",
    "X32n0617_006:0287b14": "　一切無障礙　　於如來滅後　　知佛所說經",
    "X32n0617_006:0287b15": "　因緣及次第　　隨義如實說　　如日月光明",
    "X32n0617_006:0287b16": "　能除諸幽冥　　斯人行世間　　能滅眾生闇",
    "X32n0617_006:0287b17": "　教無量菩薩　　畢竟住一乘",
    "X32n0617_006:0287b18": "(說法破暗入一乘。是佛甚深之事)。",
    "X32n0617_006:0287b19": "　是故有智者　　聞此功德利　　於我滅度後",
    "X32n0617_006:0287b20": "　應受持斯經　　是人於佛道　　決定無有疑",
    "X32n0617_006:0287b21": "(此總結四法。言若能持。持四法)。",
    "X32n0617_006:0287b22": "○囑累品第二十二",
    "X32n0617_006:0287b23": "(囑是佛所付囑。累是煩爾宣傳。總使傳〔讀〕妙法。利達無窮)。",
    "X32n0617_006:0287b24": "　(道在人弘益後流　　相傳慧命利無休　　多生積習菩提法　　一旦親承覿體修)",
    "X32n0617_006:0287c01": "爾時釋迦牟尼佛。從法座起。現大神力。以右手摩無",
    "X32n0617_006:0287c02": "量菩薩摩訶薩頂。而作是言。我於無量百千萬億阿",
    "X32n0617_006:0287c03": "僧祇劫。修習是難得阿耨多羅三藐三菩提法。今以",
    "X32n0617_006:0287c04": "付囑汝等。汝等應當一心流布此法。廣令增益。如是",
    "X32n0617_006:0287c05": "三摩諸菩薩摩訶薩頂。而作是言。我於無量百千萬",
    "X32n0617_006:0287c06": "億阿僧祇劫。修習是難得阿耨多羅三藐三菩提法。",
    "X32n0617_006:0287c07": "今以付囑汝等汝等。當受持讀誦廣宣此法令一切",
    "X32n0617_006:0287c08": "眾生。普得聞知。所以者何。如來有大慈悲。無諸慳吝。",
    "X32n0617_006:0287c09": "亦無所畏。能與眾生佛之智慧。如來智慧。自然智慧。",
    "X32n0617_006:0287c10": "如來是一切眾生之大施主。汝等亦應隨學如來之",
    "X32n0617_006:0287c11": "法。勿生慳吝。",
    "X32n0617_006:0287c12": "(三摩者。重重付托。顯此法罄盡無餘。為大根人。直說六度。由慳貪而說布施。毀禁而說持戒。嗔恚而說忍",
    "X32n0617_006:0287c13": "辱。懈怠而說精進。散亂而說禪定。愚癡而說智慧。是謂從緣而起。若慳貪等一破。則懈怠散亂等一時俱",
    "X32n0617_006:0287c14": "滅。故曰各隨所安)。",
    "X32n0617_006:0287c15": "於未來世。若有善男子。善女人。信如來智慧者。當為",
    "X32n0617_006:0287c16": "演說此法華經。使得聞知。為令其人。得佛慧故。若有",
    "X32n0617_006:0287c17": "眾生不信受者。當於如來餘深法中。示教利喜。汝等",
    "X32n0617_006:0287c18": "若能如是。則為已報諸佛之恩。",
    "X32n0617_006:0287c19": "(若根深智利。直說佛慧。若不堪者。於餘深法中。示教利喜。佛慧是深而非餘。六方便是餘而非深。別教次",
    "X32n0617_006:0287c20": "第。是餘亦是深。汝能亦餘深之法。助申佛慧者即善巧報佛之恩。是名誡付囑也)。",
    "X32n0617_006:0287c21": "時諸菩薩摩訶薩。聞佛作是說已。皆大歡喜。徧滿其",
    "X32n0617_006:0287c22": "身。益加恭敬。曲躬低頭。合掌向佛。俱發聲言。如世尊",
    "X32n0617_006:0287c23": "勅。當具奉行。唯然世尊。願不有慮。諸菩薩摩訶薩眾。",
    "X32n0617_006:0287c24": "如是三反。俱發聲言。如世尊勅。當具奉行。唯然世尊。",
    "X32n0617_006:0288a01": "願不有慮。",
    "X32n0617_006:0288a02": "(佛說三業付囑。菩薩亦三業領受。歡喜。是意領受。曲躬低頭。是身領受。俱發聲言。是口領受)。",
    "X32n0617_006:0288a03": "爾時釋迦牟尼佛。令十方來諸分身佛。各還本土。而",
    "X32n0617_006:0288a04": "作是言。諸佛各隨所安。多寶佛塔。還可如故。說是語",
    "X32n0617_006:0288a05": "時。十方無量分身諸佛坐寶樹下師子座上者。及多",
    "X32n0617_006:0288a06": "寶佛并上行等。無邊阿僧祇菩薩大眾。舍利弗等。聲",
    "X32n0617_006:0288a07": "聞四眾。及一切世間天人阿修羅等。聞佛所說。皆大",
    "X32n0617_006:0288a08": "歡喜。",
    "X32n0617_006:0288a09": "(諸佛為化他事遂故喜。菩薩為自行得法故喜)。",
    "X32n0617_006:0288a10": "○藥王菩薩本事品第二十三",
    "X32n0617_006:0288a11": "(昔名星光。從尊者〔入〕藏。聞說佛慧。以雪山上藥供養眾僧。願未來能治眾生身心兩病)。",
    "X32n0617_006:0288a12": "　(只怕此身煉不盡　　此身燒盡我無依　　是名〔若〕行流通者　　珍重當人善護持)",
    "X32n0617_006:0288a13": "爾時宿王華菩薩。白佛言。世尊。藥王菩薩。云何遊於",
    "X32n0617_006:0288a14": "娑婆世界。世尊。是藥王菩薩。有若干百千萬億那由",
    "X32n0617_006:0288a15": "他。難行苦行。善哉世尊。願少解說。諸天龍神。夜叉。乾",
    "X32n0617_006:0288a16": "闥婆。阿修羅。迦樓羅。緊那羅。摩睺羅伽。人非人等。又",
    "X32n0617_006:0288a17": "他國土。諸來菩薩。及此聲聞眾。聞皆歡喜。爾時佛告",
    "X32n0617_006:0288a18": "宿王華菩薩。乃往過去無量恒河沙劫。有佛號日月",
    "X32n0617_006:0288a19": "淨明德。如來。應供。正徧知。明行足。善逝。世間解。無上",
    "X32n0617_006:0288a20": "士。調御丈夫。天人師。佛。世尊。其佛有八十萬二千劫。",
    "X32n0617_006:0288a21": "菩薩壽命亦等。彼國無有女人。地獄。餓鬼。畜生。阿修",
    "X32n0617_006:0288a22": "羅等。及以諸難。地平如掌。琉璃所成。寶樹莊嚴。寶帳",
    "X32n0617_006:0288a23": "覆上。垂寶華幡。寶缾香鑪。周徧國界。七寶為臺。一樹",
    "X32n0617_006:0288a24": "一臺。其樹去臺。盡一箭道。此諸寶樹。皆有菩薩聲聞",
    "X32n0617_006:0288b01": "而坐其下。諸寶臺上。各有百億諸天。作天伎樂。歌歎",
    "X32n0617_006:0288b02": "於佛。以為供養。爾時彼佛為一切眾生喜見菩薩。及",
    "X32n0617_006:0288b03": "眾菩薩諸聲聞眾。說法華經。是一切眾生喜見菩薩。",
    "X32n0617_006:0288b04": "樂習苦行。於日月淨明德佛法中。精進經行。一心求",
    "X32n0617_006:0288b05": "佛。滿萬二千歲已。得現一切色身三昧。得此三昧已",
    "X32n0617_006:0288b06": "心大歡喜。即作念言。我得現一切色身三昧。皆是得",
    "X32n0617_006:0288b07": "聞法華經力。我今當供養日月淨明德佛。及法華經。",
    "X32n0617_006:0288b08": "即時入是三昧。於虗空中。雨曼陀羅華。摩訶曼陀羅",
    "X32n0617_006:0288b09": "華。細抹堅黑旃檀。滿虗空中。如雲而下。又雨海此岸",
    "X32n0617_006:0288b10": "旃檀之香。此香六銖。價值娑婆世界。以供養佛。作是",
    "X32n0617_006:0288b11": "供養已。從三昧起。而自念言。我雖以神力供養於佛。",
    "X32n0617_006:0288b12": "不如以身供養。即服諸香旃檀。薰陸兜樓婆畢力迦。",
    "X32n0617_006:0288b13": "沉水膠香。又飲薝蔔諸華香油。滿千二百歲已。香油",
    "X32n0617_006:0288b14": "塗身。於日月淨明德佛前。以天寶衣而自纏身。灌諸",
    "X32n0617_006:0288b15": "香油。以神通力願。而自然身。光明徧照。八十億恒河",
    "X32n0617_006:0288b16": "沙世界。其中諸佛同時讚言。善哉善哉。善男子。是真",
    "X32n0617_006:0288b17": "精進。是名真法供養如來。若以華香瓔珞。燒香末香",
    "X32n0617_006:0288b18": "塗香。天繒幡葢。及海此岸旃檀之香。如是等種種諸",
    "X32n0617_006:0288b19": "佛供養。所不能及。假使國城妻子布施。亦所不及。善",
    "X32n0617_006:0288b20": "男子。是名第一之施。於諸施中。最尊最上。以法供養",
    "X32n0617_006:0288b21": "諸如來故。作是語已。而各默然。其身火然。千二百歲。",
    "X32n0617_006:0288b22": "過是已後。其身乃盡。一切眾生喜見菩薩。作如是法",
    "X32n0617_006:0288b23": "供養已。命終之後。復生日月淨明德佛國中。於淨德",
    "X32n0617_006:0288b24": "王家。結加趺坐。忽然化生。即為其父而說偈言。",
    "X32n0617_006:0288c01": "(內運智觀。觀煩惱因果。皆用空觀蕩。之故言真法)。",
    "X32n0617_006:0288c02": "　大王今當知　　我今行彼處　　即時得一切",
    "X32n0617_006:0288c03": "　現諸身三昧　　勤行大精進　　捨所愛之身",
    "X32n0617_006:0288c04": "說是偈已。而白父言。日月淨明德佛。今故現在。我先",
    "X32n0617_006:0288c05": "供養佛已。得解一切眾生語言陀羅尼。復聞是法華",
    "X32n0617_006:0288c06": "經。八百千萬億那由他。甄迦羅頻婆羅阿閦婆等偈。",
    "X32n0617_006:0288c07": "大王。我今當還供養此佛。白已。即坐七寶之臺。上升",
    "X32n0617_006:0288c08": "虗空高七多羅樹。往到佛所。頭面禮足。合十指爪。以",
    "X32n0617_006:0288c09": "偈讚佛。",
    "X32n0617_006:0288c10": "　容顏甚奇妙　　光明照十方　　我適曾供養",
    "X32n0617_006:0288c11": "　今復還親覲",
    "X32n0617_006:0288c12": "爾時一切眾生喜見菩薩。說是偈已。而白佛言。世尊。",
    "X32n0617_006:0288c13": "世尊。猶故在世。爾時日月淨明德佛。告一切眾生喜",
    "X32n0617_006:0288c14": "見菩薩。善男子。我涅槃時到。滅盡時至。汝可安施牀",
    "X32n0617_006:0288c15": "座。我於今夜當般涅槃。又勅一切眾生喜見菩薩。善",
    "X32n0617_006:0288c16": "男子。我以佛法囑累於汝。及諸菩薩大弟子。并阿耨",
    "X32n0617_006:0288c17": "多羅三藐三菩提法。亦以三千大千七寶世界。諸寶",
    "X32n0617_006:0288c18": "樹寶臺。及給侍諸天。悉付於汝。我滅度後。所有舍利。",
    "X32n0617_006:0288c19": "亦付囑汝。當令流布。廣設供養。應起若干千塔。如是",
    "X32n0617_006:0288c20": "日月淨明德佛。勅一切眾生喜見菩薩已。於夜後分",
    "X32n0617_006:0288c21": "入於涅槃。爾時一切眾生喜見菩薩。見佛滅度。悲感",
    "X32n0617_006:0288c22": "懊惱。戀慕於佛。即以海此岸旃檀為[卄/積]。供養佛身。而",
    "X32n0617_006:0288c23": "以燒之。火滅已後。收取舍利。作八萬四千寶瓶。以起",
    "X32n0617_006:0288c24": "八萬四千塔。高三世界。表剎莊嚴。垂諸旛葢。懸眾寶",
    "X32n0617_006:0289a01": "鈴。爾時一切眾生喜見菩薩。復自念言。我雖作是供",
    "X32n0617_006:0289a02": "養。心猶未足。我今當更供養舍利。便語諸菩薩大弟",
    "X32n0617_006:0289a03": "子。及天龍夜叉等一切大眾。汝等當一心念。我今供",
    "X32n0617_006:0289a04": "養日月淨明德佛舍利。作是語已。即於八萬四千塔",
    "X32n0617_006:0289a05": "前。然百福莊嚴臂。七萬二千歲。而以供養。令無數求",
    "X32n0617_006:0289a06": "聲聞眾。無量阿僧祇人。發阿耨多羅三藐三菩提心。",
    "X32n0617_006:0289a07": "皆使得住現一切色身三昧。爾時諸菩薩。天人阿修",
    "X32n0617_006:0289a08": "羅等。見其無臂。憂惱悲哀而作是言。此一切眾生喜",
    "X32n0617_006:0289a09": "見菩薩。是我等師。教化我者。而今燒臂。身不具足。於",
    "X32n0617_006:0289a10": "時一切眾生喜見菩薩。於大眾中。立此誓言。我捨兩",
    "X32n0617_006:0289a11": "臂。必當得佛金色之身。若實不虗。令我兩臂還復如",
    "X32n0617_006:0289a12": "故。作是誓已。自然還復。由斯菩薩福德智慧淳厚所",
    "X32n0617_006:0289a13": "致。當爾之時。三千大千世界。六種震動。天雨寶華。一",
    "X32n0617_006:0289a14": "切人天得未曾有。",
    "X32n0617_006:0289a15": "(金色之身者。前已得普現色身三昧。即八相成道金色之身)。",
    "X32n0617_006:0289a16": "佛告宿王華菩薩。於汝意云何。一切眾生喜見菩薩。",
    "X32n0617_006:0289a17": "豈異人乎。今藥王菩薩是也。其所捨身布施。如是無",
    "X32n0617_006:0289a18": "量百千萬億那由他數。宿王華。若有發心。欲得阿耨",
    "X32n0617_006:0289a19": "多羅三藐三菩提者。能然手指。乃至足一指。供養佛",
    "X32n0617_006:0289a20": "塔。勝以國城妻子。及三千大千國土。山林河池。諸珍",
    "X32n0617_006:0289a21": "寶物供養者。",
    "X32n0617_006:0289a22": "(一指內身也。妻子外身也。國城等外財也)。",
    "X32n0617_006:0289a23": "若復有人。以七寶滿三千大千世界。供養於佛。及大",
    "X32n0617_006:0289a24": "菩薩。辟支佛。阿羅漢。是人所得功德。不如受持此法",
    "X32n0617_006:0289b01": "華經。乃至一四句偈。其福最多。",
    "X32n0617_006:0289b02": "(藥王燒身煉臂。供養此經。葢燒身空我相也。煉臂忘我執也。燒身煉臂。如雲去雲來天本淨。此方他界。若",
    "X32n0617_006:0289b03": "華開華落樹何心)。",
    "X32n0617_006:0289b04": "宿王華。譬如一切川流江河。諸水之中。海為第一。此",
    "X32n0617_006:0289b05": "法華經亦復如是。於諸如來所說經中。最為深大。又",
    "X32n0617_006:0289b06": "如土山。黑山。小鐵圍山。大鐵圍山。及十寶山。眾山之",
    "X32n0617_006:0289b07": "中。須彌山為第一。此法華經亦復如是。於諸經中。最",
    "X32n0617_006:0289b08": "為其上。又如眾星之中。月天子最為第一。此法華經",
    "X32n0617_006:0289b09": "亦復如是。於千萬億種諸經法中。最為照明。又如日",
    "X32n0617_006:0289b10": "天子。能除諸闇。此經亦復如是。能破一切不善之暗。",
    "X32n0617_006:0289b11": "又如諸小王中。轉輪聖王最為第一。此經亦復如是。",
    "X32n0617_006:0289b12": "於眾經中。最為其尊。又如帝釋。於三十三天中王。此",
    "X32n0617_006:0289b13": "經亦復如是。諸經中王。又如大梵天王。一切眾生之",
    "X32n0617_006:0289b14": "父。此經亦復如是。一切賢聖學無學。及發菩薩心者",
    "X32n0617_006:0289b15": "之父。又如一切凡夫人中。須陀洹。斯陀含。阿那含。阿",
    "X32n0617_006:0289b16": "羅漢。辟支佛。為第一。此經亦復如是。一切如來所說。",
    "X32n0617_006:0289b17": "若菩薩所說。若聲聞所說。諸經法中。最為第一。有能",
    "X32n0617_006:0289b18": "受持是經典者。亦復如是。於一切眾生中。亦為第一。",
    "X32n0617_006:0289b19": "一切聲聞辟支佛中。菩薩為第一。此經亦復如是。於",
    "X32n0617_006:0289b20": "一切諸經法中。最為第一。如佛為諸法王。此經亦復",
    "X32n0617_006:0289b21": "如是。諸經中王。宿王華。此經能救一切眾生者。此經",
    "X32n0617_006:0289b22": "能令一切眾生離諸苦惱。此經能大饒益一切眾生。",
    "X32n0617_006:0289b23": "充滿其願。如清涼池。能滿一切諸渴乏者。如寒者得",
    "X32n0617_006:0289b24": "火。如躶者得衣。如商人得主。如子得母。如渡得船。如",
    "X32n0617_006:0289c01": "病得醫。如闇得燈。如貧得寶。如民得王。如賈客得海。",
    "X32n0617_006:0289c02": "如炬除闇。",
    "X32n0617_006:0289c03": "(以法妙故。最為第一。人弘妙法。亦為第一。清涼池等。總十二事。皆歎經與樂之用也)。",
    "X32n0617_006:0289c04": "此法華經亦復如是。能令眾生離一切苦。一切病痛。",
    "X32n0617_006:0289c05": "能解一切生死之縛。若人得聞此法華經。若自書。若",
    "X32n0617_006:0289c06": "使人書。所得功德。以佛智慧籌量多少。不得其邊。若",
    "X32n0617_006:0289c07": "書是經卷。華香瓔珞。燒香末香塗香。幡葢衣服。種種",
    "X32n0617_006:0289c08": "之燈。蘇燈油燈。諸香油燈。薝蔔油燈。須曼那油燈。波",
    "X32n0617_006:0289c09": "羅羅油燈。婆利師迦油燈。那婆摩利油燈。供養。所功",
    "X32n0617_006:0289c10": "德亦復如是。",
    "X32n0617_006:0289c11": "(宿音〔風〕婆斯迦夏生華。又云雨華。那婆雜華。摩利云鬘華。薰陸乳香。兜羅婆草香。畢力迦丁香)。",
    "X32n0617_006:0289c12": "宿王華。若有人聞是藥王菩薩本事品者。亦得無量",
    "X32n0617_006:0289c13": "無邊功德。若有女人。聞是藥王菩薩本事品能受持",
    "X32n0617_006:0289c14": "者。盡是女身。後不復受。若如來滅後。後五百歲中。若",
    "X32n0617_006:0289c15": "有女人。聞是經典。如說修行。於此命終。即往安樂世",
    "X32n0617_006:0289c16": "界。阿彌陀佛。大菩薩眾。圍遶住處。坐蓮華中寶座之",
    "X32n0617_006:0289c17": "上。",
    "X32n0617_006:0289c18": "(第一百年。解脫堅固。二百年。禪定堅固。三百年。持戒堅固。四百年。多聞堅固。五百年。布施堅固)。",
    "X32n0617_006:0289c19": "不復為貪欲所惱。亦復不為瞋恚愚癡所惱。亦復不",
    "X32n0617_006:0289c20": "為憍慢嫉妬諸垢所惱。得菩薩神通無生法忍。得是",
    "X32n0617_006:0289c21": "忍已。眼根清淨。以是清淨眼根。見七百萬二千億那",
    "X32n0617_006:0289c22": "由他恒河沙等諸佛如來。是時諸佛遙共讚言。善哉",
    "X32n0617_006:0289c23": "善哉。善男子。汝能於釋迦牟尼佛法中。受持讀誦思",
    "X32n0617_006:0289c24": "惟是經。為他人說。所得福德。無量無邊。火不能焚。水",
    "X32n0617_006:0290a01": "不能漂。汝之功德。千佛共說。不能令盡。汝今已能破",
    "X32n0617_006:0290a02": "諸魔賊。壞生死軍。諸餘怨敵。皆悉摧滅。善男子。百千",
    "X32n0617_006:0290a03": "諸佛。以神通力。共守護汝。於一切世間天人之中。無",
    "X32n0617_006:0290a04": "如汝者。唯除如來。其諸聲聞辟支佛。乃至菩薩智慧",
    "X32n0617_006:0290a05": "禪定。無有與汝等者。宿王華。此菩薩成就如是功德",
    "X32n0617_006:0290a06": "智慧之力。若有人聞是藥王菩薩本事品。能隨喜讚",
    "X32n0617_006:0290a07": "善者。是人現世口中。常出青蓮華香。身毛孔中。常出",
    "X32n0617_006:0290a08": "牛頭旃檀之香。所得功德。如上所說。",
    "X32n0617_006:0290a09": "(阿育王。請僧入宮供養。一比丘名優鉢羅。口中作優鉢羅華之香。王疑。勅水洗口。洗已倍香。王問。答曰。過",
    "X32n0617_006:0290a10": "去迦葉佛時。我為高座法師。讚歎佛法。故四十九億歲。生人天中。口中出香。甄迦羅。五十大數中。第十六",
    "X32n0617_006:0290a11": "數。頻婆羅。第十八數。阿閦婆。第二十數)。",
    "X32n0617_006:0290a12": "是故宿王華。以此藥王菩薩本事品。囑累於汝。我滅",
    "X32n0617_006:0290a13": "度後。後五百歲中。廣宣流布於閻浮提。無令斷絕。惡",
    "X32n0617_006:0290a14": "魔魔民。諸天龍。夜叉。鳩槃茶等。得其便也。宿王華。汝",
    "X32n0617_006:0290a15": "當以神通之力。守護是經。所以者何。此經則為閻浮",
    "X32n0617_006:0290a16": "提人病之良藥。若人有病。得聞是經。病即消滅。不老",
    "X32n0617_006:0290a17": "不死。宿王華。汝若見有受持是經者。應以青蓮華。盛",
    "X32n0617_006:0290a18": "滿抹香。供散其上。散已作是念言。此人不久。必當取",
    "X32n0617_006:0290a19": "草。坐於道場。破諸魔軍。當吹法螺。擊大法皷。度脫一",
    "X32n0617_006:0290a20": "切眾生老病死海。是故求佛道者。見有受持是經典",
    "X32n0617_006:0290a21": "人。應當如是生恭敬心。說是藥王菩薩本事品時。八",
    "X32n0617_006:0290a22": "萬四千菩薩。得解一切眾生語言陀羅尼。多寶如來",
    "X32n0617_006:0290a23": "於寶塔中。讚宿王華菩薩言。善哉善哉。宿王華。汝成",
    "X32n0617_006:0290a24": "就不可思議功德。乃能問釋迦牟尼佛如此之事。利",
    "X32n0617_006:0290b01": "益無量一切眾生。",
    "X32n0617_006:0290b03": "妙法蓮華經卓解卷第六"
}