{
    "T07n0220c_403:0012b16": "2大般若波羅蜜多經卷第四百三",
    "T07n0220c_403:0012b18": "三藏法師玄奘奉　詔譯",
    "T07n0220c_403:0012b19": "第二分觀照品第三之二",
    "T07n0220c_403:0012b20": "爾時，舍利子白佛言：「世尊！若預流、一來、不還、",
    "T07n0220c_403:0012b21": "阿羅漢聲聞般若，若獨覺般若，若菩薩摩訶",
    "T07n0220c_403:0012b22": "薩般若，若如來、應、正等覺般若，是諸般若皆",
    "T07n0220c_403:0012b23": "無差別，不相違背，無生無滅，自性皆空。若法",
    "T07n0220c_403:0012b24": "無差別、不相違、無生滅、自性空，是法差別既",
    "T07n0220c_403:0012b25": "不可得，云何世尊說行般若波羅蜜多菩薩",
    "T07n0220c_403:0012b26": "摩訶薩，於一日中所修般若，一切聲聞、獨覺",
    "T07n0220c_403:0012b27": "般若所不能及？」佛告舍利子：「於汝意云何？修",
    "T07n0220c_403:0012b28": "行般若波羅蜜多菩薩摩訶薩，一日所修般",
    "T07n0220c_403:0012b29": "若勝事，一切聲聞、獨覺般若有是事不？」舍利",
    "T07n0220c_403:0012c01": "子言：「不也！世尊！」「復次，舍利子！於汝意云何？修",
    "T07n0220c_403:0012c02": "行般若波羅蜜多菩薩摩訶薩，於一日中所修",
    "T07n0220c_403:0012c03": "般若，作是念言：『我當修行一切相微妙智、一",
    "T07n0220c_403:0012c04": "切智、道相智、一切相智，利益安樂一切有情。』",
    "T07n0220c_403:0012c05": "彼於一切法覺一切相已，方便安立一切有",
    "T07n0220c_403:0012c06": "情於無餘依般涅槃界，一切聲聞、獨覺般若",
    "T07n0220c_403:0012c07": "有是事不？」舍利子言：「不也！世尊！」「復次，舍利",
    "T07n0220c_403:0012c08": "子！於汝意云何？一切聲聞、獨覺頗能作是念：",
    "T07n0220c_403:0012c09": "『我當證阿耨多羅三藐三菩提，方便安立一",
    "T07n0220c_403:0012c10": "切有情於無餘依涅槃界。』不？」舍利子言：「不也！",
    "T07n0220c_403:0012c11": "世尊！」「復次，舍利子！於汝意云何？一切聲聞、",
    "T07n0220c_403:0012c12": "獨覺頗能作是念：『我當修行六波羅蜜多，成",
    "T07n0220c_403:0012c13": "熟有情、嚴淨佛土，滿佛十力、四無所畏、四無",
    "T07n0220c_403:0012c14": "礙解、大慈、大悲、大喜、大捨、十八佛不共法，當",
    "T07n0220c_403:0012c15": "證無上正等菩提，方便安立無量、無數、無邊",
    "T07n0220c_403:0012c16": "有情於無餘依涅槃界。』不？」舍利子言：「不也！世",
    "T07n0220c_403:0012c17": "尊！」佛言：「舍利子！諸菩薩摩訶薩皆作是念：",
    "T07n0220c_403:0012c18": "『我當修行六波羅蜜多，成熟有情、嚴淨佛土，",
    "T07n0220c_403:0012c19": "滿佛十力、四無所畏、四無礙解、大慈、大悲、大喜、",
    "T07n0220c_403:0012c20": "大捨、十八佛不共法，當證無上正等菩提，方",
    "T07n0220c_403:0012c21": "便安立無量、無數、無邊有情於無餘依般涅槃",
    "T07n0220c_403:0012c22": "界。』",
    "T07n0220c_403:0012c23": "「舍利子！譬如螢火無如是念：『我光能照遍贍",
    "T07n0220c_403:0012c24": "部洲普令大明。』如是一切聲聞、獨覺無如是",
    "T07n0220c_403:0012c25": "念：『我當修行六波羅蜜多，成熟有情、嚴淨佛",
    "T07n0220c_403:0012c26": "土，滿佛十力、四無所畏、四無礙解、大慈、大悲、",
    "T07n0220c_403:0012c27": "大喜、大捨、十八佛不共法，當證無上正等菩",
    "T07n0220c_403:0012c28": "提，方便安立無量、無數、無邊有情於無餘依",
    "T07n0220c_403:0012c29": "般涅槃界。』「舍利子！譬如日輪光明熾盛，照",
    "T07n0220c_403:0013a01": "贍部洲無不周遍。如是菩薩摩訶薩皆作是",
    "T07n0220c_403:0013a02": "念：『我當修行六波羅蜜多，成熟有情、嚴淨佛",
    "T07n0220c_403:0013a03": "土，滿佛十力、四無所畏、四無礙解、大慈、大悲、",
    "T07n0220c_403:0013a04": "大喜、大捨、十八佛不共法，證得無上正等菩",
    "T07n0220c_403:0013a05": "提，方便安立無量、無數、無邊有情於無餘依",
    "T07n0220c_403:0013a06": "般涅槃界。』「舍利子！以是當知一切聲聞、獨覺",
    "T07n0220c_403:0013a07": "般若，比行般若波羅蜜多菩薩摩訶薩於一日",
    "T07n0220c_403:0013a08": "中所修般若，百分不及一，千分不及一，百",
    "T07n0220c_403:0013a09": "千分不及一，乃至鄔波尼殺曇分亦不及一。」",
    "T07n0220c_403:0013a10": "爾時，舍利子白佛言：「世尊！諸菩薩摩訶薩云",
    "T07n0220c_403:0013a11": "何能超一切聲聞、獨覺等地，能得菩薩不退",
    "T07n0220c_403:0013a12": "轉地，能淨佛道？」佛言：「舍利子！諸菩薩摩訶薩",
    "T07n0220c_403:0013a13": "從初發心，修行六種波羅蜜多，住空、無相、無",
    "T07n0220c_403:0013a14": "願之法，即能超過一切聲聞、獨覺等地，能得",
    "T07n0220c_403:0013a15": "菩薩不退轉地，能淨佛道。」時，舍利子復白佛",
    "T07n0220c_403:0013a16": "言：「世尊！諸菩薩摩訶薩住何等地，能與一",
    "T07n0220c_403:0013a17": "切聲聞、獨覺作真福田？」佛言：「舍利子！諸菩薩",
    "T07n0220c_403:0013a18": "摩訶薩從初發心，修行六種波羅蜜多，住空、",
    "T07n0220c_403:0013a19": "無相、無願之法，乃至坐于妙菩提座，常與一",
    "T07n0220c_403:0013a20": "切聲聞、獨覺作真福田。何以故？以依菩薩摩",
    "T07n0220c_403:0013a21": "訶薩故，一切善法出現世間，所謂一切十善",
    "T07n0220c_403:0013a22": "業道、五近事戒、八近住戒、四靜慮、四無量、",
    "T07n0220c_403:0013a23": "四無色定、四聖諦智、四念住、四正斷、四神足、",
    "T07n0220c_403:0013a24": "五根、五力、七等覺支、八聖道支、六波羅蜜多、",
    "T07n0220c_403:0013a25": "十八空等，及佛十力、四無所畏、四無礙解、大",
    "T07n0220c_403:0013a26": "慈、大悲、大喜、大捨、十八佛不共法、一切智、道",
    "T07n0220c_403:0013a27": "相智、一切相智，諸如是等無量無數無邊善",
    "T07n0220c_403:0013a28": "法出現世間。「由此菩薩諸善法故，世間便有",
    "T07n0220c_403:0013a29": "剎帝利大族、婆羅門大族、長者大族、居士大",
    "T07n0220c_403:0013b01": "族、四大王眾天、三十三天、夜摩天、覩史多天、",
    "T07n0220c_403:0013b02": "樂變化天、他化自在天、梵眾天、梵輔天、梵會天、",
    "T07n0220c_403:0013b03": "大梵天、光天、少光天、無量光天、極光淨天、淨天、",
    "T07n0220c_403:0013b04": "少淨天、無量淨天、遍淨天、廣天、少廣天、無量廣",
    "T07n0220c_403:0013b05": "天、廣果天、無想有情天、無繁天、無熱天、善現",
    "T07n0220c_403:0013b06": "天、善見天、色究竟天、空無邊處天、識無邊處",
    "T07n0220c_403:0013b07": "天、無所有處天、非想非非想處天。「復由菩薩",
    "T07n0220c_403:0013b08": "諸善法故，便有預流、一來、不還、阿羅漢、獨覺、",
    "T07n0220c_403:0013b09": "菩薩摩訶薩及諸如來、應、正等覺出現世間。」",
    "T07n0220c_403:0013b10": "時，舍利子復白佛言：「世尊！菩薩摩訶薩為復",
    "T07n0220c_403:0013b11": "須報施主恩不？」佛言：「舍利子！菩薩摩訶薩",
    "T07n0220c_403:0013b12": "不復須報諸施主恩。所以者何？已甚報故。",
    "T07n0220c_403:0013b13": "何以故？舍利子！菩薩摩訶薩為大施主，施",
    "T07n0220c_403:0013b14": "諸有情多善法故，謂施有情十善業道、五近",
    "T07n0220c_403:0013b15": "事戒、八近住戒、四靜慮、四無量、四無色定、四",
    "T07n0220c_403:0013b16": "聖諦智、四念住、四正斷、四神足、五根、五力、七",
    "T07n0220c_403:0013b17": "等覺支、八聖道支、六波羅蜜多、十八空等，及",
    "T07n0220c_403:0013b18": "佛十力、四無所畏、四無礙解、大慈、大悲、大喜、大",
    "T07n0220c_403:0013b19": "捨、十八佛不共法、一切智、道相智、一切相智，",
    "T07n0220c_403:0013b20": "施諸有情如是等類無量無數無邊善法，故",
    "T07n0220c_403:0013b21": "說菩薩為大施主，由斯已報諸施主恩，真淨",
    "T07n0220c_403:0013b22": "福田生無量福。」",
    "T07n0220c_403:0013b23": "爾時，舍利子白佛言：「世尊！修行般若波羅蜜",
    "T07n0220c_403:0013b24": "多菩薩摩訶薩，與何法相應故，應言與般若",
    "T07n0220c_403:0013b25": "波羅蜜多相應？」佛言：「舍利子！修行般若波羅",
    "T07n0220c_403:0013b26": "蜜多菩薩摩訶薩，與色空相應故，應言與般",
    "T07n0220c_403:0013b27": "若波羅蜜多相應；與受、想、行、識空相應故，應",
    "T07n0220c_403:0013b28": "言與般若波羅蜜多相應。「舍利子！修行般若",
    "T07n0220c_403:0013b29": "波羅蜜多菩薩摩訶薩，與眼處空相應故，應",
    "T07n0220c_403:0013c01": "言與般若波羅蜜多相應；與耳、鼻、舌、身、意處",
    "T07n0220c_403:0013c02": "空相應故，應言與般若波羅蜜多相應；與色",
    "T07n0220c_403:0013c03": "處空相應故，應言與般若波羅蜜多相應；與",
    "T07n0220c_403:0013c04": "聲、香、味、觸、法處空相應故，應言與般若波羅蜜",
    "T07n0220c_403:0013c05": "多相應。「舍利子！修行般若波羅蜜多菩薩摩",
    "T07n0220c_403:0013c06": "訶薩，與眼界、色界、眼識界空相應故，應言與",
    "T07n0220c_403:0013c07": "般若波羅蜜多相應；與耳界、聲界、耳識界空",
    "T07n0220c_403:0013c08": "相應故，應言與般若波羅蜜多相應；與鼻界、",
    "T07n0220c_403:0013c09": "香界、鼻識界空相應故，應言與般若波羅蜜多",
    "T07n0220c_403:0013c10": "相應；與舌界、味界、舌識界空相應故，應言與",
    "T07n0220c_403:0013c11": "般若波羅蜜多相應；與身界、觸界、身識界空",
    "T07n0220c_403:0013c12": "相應故，應言與般若波羅蜜多相應；與意界、",
    "T07n0220c_403:0013c13": "法界、意識界空相應故，應言與般若波羅蜜多",
    "T07n0220c_403:0013c14": "相應。「舍利子！修行般若波羅蜜多菩薩摩訶",
    "T07n0220c_403:0013c15": "薩，與苦聖諦空相應故，應言與般若波羅蜜",
    "T07n0220c_403:0013c16": "多相應；與集、滅、道聖諦空相應故，應言與般",
    "T07n0220c_403:0013c17": "若波羅蜜多相應。「舍利子！修行般若波羅蜜",
    "T07n0220c_403:0013c18": "多菩薩摩訶薩，與無明空相應故，應言與般",
    "T07n0220c_403:0013c19": "若波羅蜜多相應；與行、識、名色、六處、觸、受、愛、",
    "T07n0220c_403:0013c20": "取、有、生、老死愁歎苦憂惱空相應故，應言與般",
    "T07n0220c_403:0013c21": "若波羅蜜多相應。「舍利子！修行般若波羅蜜",
    "T07n0220c_403:0013c22": "多菩薩摩訶薩，與一切法空相應故，應言與",
    "T07n0220c_403:0013c23": "般若波羅蜜多相應；與有為無為法空相應",
    "T07n0220c_403:0013c24": "故，應言與般若波羅蜜多相應。「舍利子！修行",
    "T07n0220c_403:0013c25": "般若波羅蜜多菩薩摩訶薩，與本性空相應",
    "T07n0220c_403:0013c26": "故，應言與般若波羅蜜多相應。「舍利子！修行",
    "T07n0220c_403:0013c27": "般若波羅蜜多菩薩摩訶薩，與如是七空相",
    "T07n0220c_403:0013c28": "應故，應言與般若波羅蜜多相應。「舍利子！修",
    "T07n0220c_403:0013c29": "行般若波羅蜜多菩薩摩訶薩，與如是七空",
    "T07n0220c_403:0014a01": "相應時，不見色若相應若不相應，不見受、想、",
    "T07n0220c_403:0014a02": "行、識若相應若不相應；不見色若生法若滅",
    "T07n0220c_403:0014a03": "法，不見受、想、行、識若生法若滅法；不見色若",
    "T07n0220c_403:0014a04": "染法若淨法，不見受、想、行、識若染法若淨法。",
    "T07n0220c_403:0014a05": "不見色與受合，不見受與想合，不見想與行",
    "T07n0220c_403:0014a06": "合，不見行與識合。何以故？無有少法與法",
    "T07n0220c_403:0014a07": "合者，以本性空故。「舍利子！諸色空，彼非色；",
    "T07n0220c_403:0014a08": "諸受、想、行、識空，彼非受、想、行、識。何以故？舍利",
    "T07n0220c_403:0014a09": "子！諸色空，彼非變礙相；諸受空，彼非領納相；",
    "T07n0220c_403:0014a10": "諸想空，彼非取像相；諸行空，彼非造作相；諸",
    "T07n0220c_403:0014a11": "識空，彼非了別相。何以故？舍利子！色不異",
    "T07n0220c_403:0014a12": "空，空不異色，色即是空，空即是色；受、想、行、",
    "T07n0220c_403:0014a13": "識不異空，空不異受、想、行、識，受、想、行、識即是",
    "T07n0220c_403:0014a14": "空，空即是受、想、行、識。「舍利子！是諸法空相，",
    "T07n0220c_403:0014a15": "不生不滅，不染不淨，不增不減，非過去非未",
    "T07n0220c_403:0014a16": "來非現在。如是空中無色，無受、想、行、識；無眼",
    "T07n0220c_403:0014a17": "處，無耳、鼻、舌、身、意處；無色處，無聲、香、味、觸、法",
    "T07n0220c_403:0014a18": "處；無眼界、色界、眼識界，無耳界、聲界、耳識界，",
    "T07n0220c_403:0014a19": "無鼻界、香界、鼻識界，無舌界、味界、舌識界，無",
    "T07n0220c_403:0014a20": "身界、觸界、身識界，無意界、法界、意識界；無無",
    "T07n0220c_403:0014a21": "明亦無無明滅，乃至無老死愁歎苦憂惱亦",
    "T07n0220c_403:0014a22": "無老死愁歎苦憂惱滅；無苦聖諦，無集、滅、道",
    "T07n0220c_403:0014a23": "聖諦；無得，無現觀；無預流，無預流果；無一",
    "T07n0220c_403:0014a24": "來，無一來果；無不還，無不還果；無阿羅漢，無",
    "T07n0220c_403:0014a25": "阿羅漢果；無獨覺，無獨覺菩提；無菩薩，無菩",
    "T07n0220c_403:0014a26": "薩行；無正等覺，無正等覺菩提。「舍利子！修",
    "T07n0220c_403:0014a27": "行般若波羅蜜多菩薩摩訶薩，與如是法相",
    "T07n0220c_403:0014a28": "應故，應言與般若波羅蜜多相應。",
    "T07n0220c_403:0014a29": "「復次，舍利子！修行般若波羅蜜多菩薩摩訶",
    "T07n0220c_403:0014b01": "薩，不見布施波羅蜜多若相應若不相應，不",
    "T07n0220c_403:0014b02": "見淨戒、安忍、精進、靜慮、般若波羅蜜多若相應",
    "T07n0220c_403:0014b03": "若不相應；不見色若相應若不相應，不見受、",
    "T07n0220c_403:0014b04": "想、行、識若相應若不相應；不見眼處若相應",
    "T07n0220c_403:0014b05": "若不相應，不見耳、鼻、舌、身、意處若相應若不",
    "T07n0220c_403:0014b06": "相應；不見色處若相應若不相應，不見聲、香、",
    "T07n0220c_403:0014b07": "味、觸、法處若相應若不相應；不見眼界、色界、",
    "T07n0220c_403:0014b08": "眼識界若相應若不相應，不見耳界、聲界、耳",
    "T07n0220c_403:0014b09": "識界若相應若不相應，不見鼻界、香界、鼻識",
    "T07n0220c_403:0014b10": "界若相應若不相應，不見舌界、味界、舌識界",
    "T07n0220c_403:0014b11": "若相應若不相應，不見身界、觸界、身識界若",
    "T07n0220c_403:0014b12": "相應若不相應，不見意界、法界、意識界若相",
    "T07n0220c_403:0014b13": "應若不相應；不見四念住若相應若不相應，",
    "T07n0220c_403:0014b14": "不見四正斷、四神足、五根、五力、七等覺支、八聖",
    "T07n0220c_403:0014b15": "道支若相應若不相應，不見佛十力若相應",
    "T07n0220c_403:0014b16": "若不相應，不見四無所畏、四無礙解、大慈、大",
    "T07n0220c_403:0014b17": "悲、大喜、大捨、十八佛不共法、一切智、道相智、一",
    "T07n0220c_403:0014b18": "切相智若相應若不相應。舍利子！修行般若",
    "T07n0220c_403:0014b19": "波羅蜜多菩薩摩訶薩，與如是法相應故，應",
    "T07n0220c_403:0014b20": "言與般若波羅蜜多相應。",
    "T07n0220c_403:0014b21": "「復次，舍利子！修行般若波羅蜜多菩薩摩訶",
    "T07n0220c_403:0014b22": "薩，不觀空與空相應，不觀無相與無相相應，",
    "T07n0220c_403:0014b23": "不觀無願與無願相應。何以故？空、無相、無願",
    "T07n0220c_403:0014b24": "皆無相應不相應故。舍利子！修行般若波羅",
    "T07n0220c_403:0014b25": "蜜多菩薩摩訶薩，與如是法相應故，應言與",
    "T07n0220c_403:0014b26": "般若波羅蜜多相應。「復次，舍利子！修行般若",
    "T07n0220c_403:0014b27": "波羅蜜多菩薩摩訶薩，入一切法自相空已，",
    "T07n0220c_403:0014b28": "不觀色若合若散，不觀受、想、行、識若合若散。",
    "T07n0220c_403:0014b29": "不觀色與前際若合若散。何以故？不見前際",
    "T07n0220c_403:0014c01": "故。不觀受、想、行、識與前際若合若散。何以故？",
    "T07n0220c_403:0014c02": "不見前際故。不觀色與後際若合若散。何以",
    "T07n0220c_403:0014c03": "故？不見後際故。不觀受、想、行、識與後際若合",
    "T07n0220c_403:0014c04": "若散。何以故？不見後際故。不觀色與現在",
    "T07n0220c_403:0014c05": "若合若散。何以故？不見現在故。不觀受、想、",
    "T07n0220c_403:0014c06": "行、識與現在若合若散。何以故？不見現在故。",
    "T07n0220c_403:0014c07": "不觀前際與後際若合若散，不觀前際與現",
    "T07n0220c_403:0014c08": "在若合若散，不觀後際與前際若合若散，不",
    "T07n0220c_403:0014c09": "觀後際與現在若合若散，不觀現在與前際",
    "T07n0220c_403:0014c10": "若合若散，不觀現在與後際若合若散，不觀",
    "T07n0220c_403:0014c11": "前際與後際、現在若合若散，不觀後際與前",
    "T07n0220c_403:0014c12": "際、現在若合若散，不觀現在與前際、後際若",
    "T07n0220c_403:0014c13": "合若散，不觀前際、後際、現在若合若散。何以",
    "T07n0220c_403:0014c14": "故？三世空故。舍利子！修行般若波羅蜜多",
    "T07n0220c_403:0014c15": "菩薩摩訶薩，與如是法相應故，應言與般若",
    "T07n0220c_403:0014c16": "波羅蜜多相應。",
    "T07n0220c_403:0014c17": "「復次，舍利子！修行般若波羅蜜多菩薩摩訶",
    "T07n0220c_403:0014c18": "薩，不觀一切智與過去若合若散。何以故？尚",
    "T07n0220c_403:0014c19": "不見過去，況觀一切智與過去若合若散！不",
    "T07n0220c_403:0014c20": "觀一切智與未來若合若散。何以故？尚不見",
    "T07n0220c_403:0014c21": "未來，況觀一切智與未來若合若散！不觀一",
    "T07n0220c_403:0014c22": "切智與現在若合若散。何以故？尚不見現在，",
    "T07n0220c_403:0014c23": "況觀一切智與現在若合若散！不觀一切智",
    "T07n0220c_403:0014c24": "與色若合若散。何以故？尚不見色，況觀一",
    "T07n0220c_403:0014c25": "切智與色若合若散！不觀一切智與受、想、行、",
    "T07n0220c_403:0014c26": "識若合若散。何以故？尚不見受、想、行、識，況",
    "T07n0220c_403:0014c27": "觀一切智與受、想、行、識若合若散！不觀一切",
    "T07n0220c_403:0014c28": "智與眼處若合若散。何以故？尚不見眼處，況",
    "T07n0220c_403:0014c29": "觀一切智與眼處若合若散！不觀一切智與",
    "T07n0220c_403:0015a01": "耳、鼻、舌、身、意處若合若散。何以故？尚不見耳、",
    "T07n0220c_403:0015a02": "鼻、舌、身、意處，況觀一切智與耳、鼻、舌、身、意處",
    "T07n0220c_403:0015a03": "若合若散！不觀一切智與色處若合若散。何",
    "T07n0220c_403:0015a04": "以故？尚不見色處，況觀一切智與色處若合",
    "T07n0220c_403:0015a05": "若散！不觀一切智與聲、香、味、觸、法處若合若",
    "T07n0220c_403:0015a06": "散。何以故？尚不見聲、香、味、觸、法處，況觀一",
    "T07n0220c_403:0015a07": "切智與聲、香、味、觸、法處若合若散！不觀一切",
    "T07n0220c_403:0015a08": "智與眼界、色界、眼識界若合若散。何以故？尚",
    "T07n0220c_403:0015a09": "不見眼界、色界、眼識界，況觀一切智與眼界、",
    "T07n0220c_403:0015a10": "色界、眼識界若合若散！不觀一切智與耳界、",
    "T07n0220c_403:0015a11": "聲界、耳識界若合若散。何以故？尚不見耳界、",
    "T07n0220c_403:0015a12": "聲界、耳識界，況觀一切智與耳界、聲界、耳識",
    "T07n0220c_403:0015a13": "界若合若散！不觀一切智與鼻界、香界、鼻識",
    "T07n0220c_403:0015a14": "界若合若散。何以故？尚不見鼻界、香界、鼻識",
    "T07n0220c_403:0015a15": "界，況觀一切智與鼻界、香界、鼻識界若合若",
    "T07n0220c_403:0015a16": "散！不觀一切智與舌界、味界、舌識界若合若",
    "T07n0220c_403:0015a17": "散。何以故？尚不見舌界、味界、舌識界，況觀",
    "T07n0220c_403:0015a18": "一切智與舌界、味界、舌識界若合若散！不觀",
    "T07n0220c_403:0015a19": "一切智與身界、觸界、身識界若合若散。何以",
    "T07n0220c_403:0015a20": "故？尚不見身界、觸界、身識界，況觀一切智與",
    "T07n0220c_403:0015a21": "身界、觸界、身識界若合若散！不觀一切智與",
    "T07n0220c_403:0015a22": "意界、法界、意識界若合若散。何以故？尚不見",
    "T07n0220c_403:0015a23": "意界、法界、意識界，況觀一切智與意界、法界、",
    "T07n0220c_403:0015a24": "意識界若合若散！舍利子！修行般若波羅蜜",
    "T07n0220c_403:0015a25": "多菩薩摩訶薩，與如是法相應故，應言與般",
    "T07n0220c_403:0015a26": "若波羅蜜多相應。",
    "T07n0220c_403:0015a27": "「舍利子！修行般若波羅蜜多菩薩摩訶薩，不",
    "T07n0220c_403:0015a28": "觀一切智與布施波羅蜜多若合若散。何以",
    "T07n0220c_403:0015a29": "故？尚不見布施波羅蜜多，況觀一切智與布",
    "T07n0220c_403:0015b01": "施波羅蜜多若合若散！不觀一切智與淨戒",
    "T07n0220c_403:0015b02": "波羅蜜多若合若散。何以故？尚不見淨戒波",
    "T07n0220c_403:0015b03": "羅蜜多，況觀一切智與淨戒波羅蜜多若合",
    "T07n0220c_403:0015b04": "若散！不觀一切智與安忍波羅蜜多若合若",
    "T07n0220c_403:0015b05": "散。何以故？尚不見安忍波羅蜜多，況觀一切",
    "T07n0220c_403:0015b06": "智與安忍波羅蜜多若合若散！不觀一切智",
    "T07n0220c_403:0015b07": "與精進波羅蜜多若合若散。何以故？尚不見",
    "T07n0220c_403:0015b08": "精進波羅蜜多，況觀一切智與精進波羅蜜",
    "T07n0220c_403:0015b09": "多若合若散！不觀一切智與靜慮波羅蜜多",
    "T07n0220c_403:0015b10": "若合若散。何以故？尚不見靜慮波羅蜜多，況",
    "T07n0220c_403:0015b11": "觀一切智與靜慮波羅蜜多若合若散！不觀",
    "T07n0220c_403:0015b12": "一切智與般若波羅蜜多若合若散。何以故？",
    "T07n0220c_403:0015b13": "尚不見般若波羅蜜多，況觀一切智與般若",
    "T07n0220c_403:0015b14": "波羅蜜多若合若散！不觀一切智與四念住",
    "T07n0220c_403:0015b15": "若合若散。何以故？尚不見四念住，況觀一",
    "T07n0220c_403:0015b16": "切智與四念住若合若散！不觀一切智與四",
    "T07n0220c_403:0015b17": "正斷、四神足、五根、五力、七等覺支、八聖道支若",
    "T07n0220c_403:0015b18": "合若散。何以故？尚不見四正斷乃至八聖道",
    "T07n0220c_403:0015b19": "支，況觀一切智與四正斷乃至八聖道支若",
    "T07n0220c_403:0015b20": "合若散！不觀一切智與佛十力若合若散。何",
    "T07n0220c_403:0015b21": "以故？尚不見佛十力，況觀一切智與佛十力",
    "T07n0220c_403:0015b22": "若合若散！不觀一切智與四無所畏、四無礙",
    "T07n0220c_403:0015b23": "解、大慈、大悲、大喜、大捨、十八佛不共法、一切智、",
    "T07n0220c_403:0015b24": "道相智、一切相智若合若散。何以故？尚不見",
    "T07n0220c_403:0015b25": "四無所畏乃至一切相智，況觀一切智與四",
    "T07n0220c_403:0015b26": "無所畏乃至一切相智若合若散！舍利子！修",
    "T07n0220c_403:0015b27": "行般若波羅蜜多菩薩摩訶薩，與如是法相",
    "T07n0220c_403:0015b28": "應故，應言與般若波羅蜜多相應。",
    "T07n0220c_403:0015b29": "「舍利子！修行般若波羅蜜多菩薩摩訶薩，不",
    "T07n0220c_403:0015c01": "觀一切智與佛若合若散，亦不觀佛與一切",
    "T07n0220c_403:0015c02": "智若合若散。何以故？一切智即佛，佛即一",
    "T07n0220c_403:0015c03": "切智故。不觀一切智與菩提若合若散，亦不",
    "T07n0220c_403:0015c04": "觀菩提與一切智若合若散。何以故？一切智",
    "T07n0220c_403:0015c05": "即菩提，菩提即一切智故。舍利子！修行般",
    "T07n0220c_403:0015c06": "若波羅蜜多菩薩摩訶薩，與如是法相應故，",
    "T07n0220c_403:0015c07": "應言與般若波羅蜜多相應。",
    "T07n0220c_403:0015c08": "「復次，舍利子！修行般若波羅蜜多菩薩摩訶",
    "T07n0220c_403:0015c09": "薩，不著色有性，不著色無性，不著受、想、行、",
    "T07n0220c_403:0015c10": "識有性，不著受、想、行、識無性；不著色常，不",
    "T07n0220c_403:0015c11": "著色無常，不著受、想、行、識常，不著受、想、行、識",
    "T07n0220c_403:0015c12": "無常；不著色樂，不著色苦，不著受、想、行、識",
    "T07n0220c_403:0015c13": "樂，不著受、想、行、識苦；不著色我，不著色無",
    "T07n0220c_403:0015c14": "我，不著受、想、行、識我，不著受、想、行、識無我；不",
    "T07n0220c_403:0015c15": "著色寂靜，不著色不寂靜，不著受、想、行、識寂",
    "T07n0220c_403:0015c16": "靜，不著受、想、行、識不寂靜；不著色空，不著",
    "T07n0220c_403:0015c17": "色不空，不著受、想、行、識空，不著受、想、行、識不",
    "T07n0220c_403:0015c18": "空；不著色無相，不著色有相，不著受、想、行、",
    "T07n0220c_403:0015c19": "識無相，不著受、想、行、識有相；不著色無願，不",
    "T07n0220c_403:0015c20": "著色有願，不著受、想、行、識無願，不著受、想、行、",
    "T07n0220c_403:0015c21": "識有願。舍利子！修行般若波羅蜜多菩薩摩",
    "T07n0220c_403:0015c22": "訶薩，與如是法相應故，應言與般若波羅蜜",
    "T07n0220c_403:0015c23": "多相應。「舍利子！修行般若波羅蜜多菩薩摩",
    "T07n0220c_403:0015c24": "訶薩，不作是念：『我行般若波羅蜜多。』不作是",
    "T07n0220c_403:0015c25": "念：『我不行般若波羅蜜多。』不作是念：『我亦行",
    "T07n0220c_403:0015c26": "亦不行般若波羅蜜多。』不作是念：『我非行非",
    "T07n0220c_403:0015c27": "不行般若波羅蜜多。』舍利子！修行般若波羅",
    "T07n0220c_403:0015c28": "蜜多菩薩摩訶薩，與如是法相應故，應言與",
    "T07n0220c_403:0015c29": "般若波羅蜜多相應。",
    "T07n0220c_403:0016a01": "「復次，舍利子！修行般若波羅蜜多菩薩摩訶",
    "T07n0220c_403:0016a02": "薩，不為布施波羅蜜多故修行般若波羅蜜",
    "T07n0220c_403:0016a03": "多，不為淨戒、安忍、精進、靜慮、般若波羅蜜多",
    "T07n0220c_403:0016a04": "故修行般若波羅蜜多；不為入正性離生故",
    "T07n0220c_403:0016a05": "修行般若波羅蜜多，不為得不退轉地故修",
    "T07n0220c_403:0016a06": "行般若波羅蜜多；不為成熟有情故修行般",
    "T07n0220c_403:0016a07": "若波羅蜜多，不為嚴淨佛土故修行般若波",
    "T07n0220c_403:0016a08": "羅蜜多；不為四念住故修行般若波羅蜜多，",
    "T07n0220c_403:0016a09": "不為四正斷、四神足、五根、五力、七等覺支、八聖",
    "T07n0220c_403:0016a10": "道支故修行般若波羅蜜多；不為佛十力故",
    "T07n0220c_403:0016a11": "修行般若波羅蜜多，不為四無所畏、四無礙",
    "T07n0220c_403:0016a12": "解、大慈、大悲、大喜、大捨、十八佛不共法、一切智、",
    "T07n0220c_403:0016a13": "道相智、一切相智故修行般若波羅蜜多；不",
    "T07n0220c_403:0016a14": "為內空故修行般若波羅蜜多，不為外空、內",
    "T07n0220c_403:0016a15": "外空、空空、大空、勝義空、有為空、無為空、畢竟空、",
    "T07n0220c_403:0016a16": "無際空、散空、無變異空、本性空、自相空、共相空、",
    "T07n0220c_403:0016a17": "一切法空、不可得空、無性空、自性空、無性自性",
    "T07n0220c_403:0016a18": "空故修行般若波羅蜜多；不為真如故修行",
    "T07n0220c_403:0016a19": "般若波羅蜜多，不為法界故修行般若波羅",
    "T07n0220c_403:0016a20": "蜜多，不為法性故修行般若波羅蜜多，不為",
    "T07n0220c_403:0016a21": "實際故修行般若波羅蜜多，不為平等性故",
    "T07n0220c_403:0016a22": "修行般若波羅蜜多。何以故？修行般若波羅",
    "T07n0220c_403:0016a23": "蜜多菩薩摩訶薩，不見諸法性差別故。舍利",
    "T07n0220c_403:0016a24": "子！修行般若波羅蜜多菩薩摩訶薩，與如是",
    "T07n0220c_403:0016a25": "法相應故，應言與般若波羅蜜多相應。",
    "T07n0220c_403:0016a26": "「復次，舍利子！修行般若波羅蜜多菩薩摩訶",
    "T07n0220c_403:0016a27": "薩，不為神境智證通故修行般若波羅蜜多，",
    "T07n0220c_403:0016a28": "不為天耳、他心、宿住隨念、天眼、漏盡智證通故",
    "T07n0220c_403:0016a29": "修行般若波羅蜜多。何以故？修行般若波羅",
    "T07n0220c_403:0016b01": "蜜多菩薩摩訶薩，尚不見般若波羅蜜多，況",
    "T07n0220c_403:0016b02": "見菩薩及諸如來六神通事！舍利子！修行般",
    "T07n0220c_403:0016b03": "若波羅蜜多菩薩摩訶薩，與如是法相應故，",
    "T07n0220c_403:0016b04": "應言與般若波羅蜜多相應。「舍利子！修行般",
    "T07n0220c_403:0016b05": "若波羅蜜多菩薩摩訶薩，不作是念：『我以神",
    "T07n0220c_403:0016b06": "境智證通，遍到十方殑伽沙等諸佛世界，供",
    "T07n0220c_403:0016b07": "養恭敬、尊重讚歎爾所世界諸佛如來。』不作",
    "T07n0220c_403:0016b08": "是念：『我以天耳智證通，遍聞十方殑伽沙等",
    "T07n0220c_403:0016b09": "諸佛世界諸佛菩薩所說法音。』不作是念：『我",
    "T07n0220c_403:0016b10": "以他心智證通，遍知十方殑伽沙等諸佛世",
    "T07n0220c_403:0016b11": "界一切有情心、心所法。』不作是念：『我以宿住",
    "T07n0220c_403:0016b12": "隨念智證通，遍憶十方殑伽沙等諸佛世界",
    "T07n0220c_403:0016b13": "一切有情諸宿住事。』不作是念：『我以天眼智",
    "T07n0220c_403:0016b14": "證通，遍見十方殑伽沙等諸佛世界一切有",
    "T07n0220c_403:0016b15": "情死此生彼。』不作是念：『我以漏盡智證通，遍",
    "T07n0220c_403:0016b16": "觀十方殑伽沙等諸佛世界一切有情漏盡不",
    "T07n0220c_403:0016b17": "盡。』舍利子！修行般若波羅蜜多菩薩摩訶薩，",
    "T07n0220c_403:0016b18": "與如是法相應故，應言與般若波羅蜜多相",
    "T07n0220c_403:0016b19": "應。「舍利子！修行般若波羅蜜多菩薩摩訶薩，",
    "T07n0220c_403:0016b20": "如是與般若波羅蜜多相應時，則能安立無",
    "T07n0220c_403:0016b21": "量、無數、無邊有情於無餘依般涅槃界，一切",
    "T07n0220c_403:0016b22": "惡魔不得其便，世間眾事所欲隨意。十方各",
    "T07n0220c_403:0016b23": "如殑伽沙界一切諸佛及諸菩薩摩訶薩眾，",
    "T07n0220c_403:0016b24": "皆共護念如是菩薩，不令退墮一切聲聞、獨",
    "T07n0220c_403:0016b25": "覺等地。十方各如殑伽沙界四大王眾天乃",
    "T07n0220c_403:0016b26": "至色究竟天，皆共擁衛如是菩薩，諸有所為",
    "T07n0220c_403:0016b27": "令無障礙，身心痛惱咸得痊除，設有罪業",
    "T07n0220c_403:0016b28": "於當來世應招苦報轉現輕受。何以故？以是",
    "T07n0220c_403:0016b29": "菩薩於一切有情慈悲普遍故。「舍利子當知！",
    "T07n0220c_403:0016c01": "如是菩薩摩訶薩少用加行，便能引發一切",
    "T07n0220c_403:0016c02": "陀羅尼門、一切三摩地門皆現在前，隨所生",
    "T07n0220c_403:0016c03": "處常得奉事諸佛世尊，乃至證得無上菩提，",
    "T07n0220c_403:0016c04": "於其中間常不離佛。「舍利子當知！修行般若",
    "T07n0220c_403:0016c05": "波羅蜜多菩薩摩訶薩與如是般若波羅蜜",
    "T07n0220c_403:0016c06": "多相應時，得如是等無量無數不可思議殊",
    "T07n0220c_403:0016c07": "勝功德。",
    "T07n0220c_403:0016c08": "「復次，舍利子！修行般若波羅蜜多菩薩摩訶",
    "T07n0220c_403:0016c09": "薩，不作是念：『有法與法若相應若不相應、若",
    "T07n0220c_403:0016c10": "等若不等。』何以故？是菩薩摩訶薩不見有法",
    "T07n0220c_403:0016c11": "與法若相應若不相應、若等若不等。舍利子！",
    "T07n0220c_403:0016c12": "修行般若波羅蜜多菩薩摩訶薩，與如是法",
    "T07n0220c_403:0016c13": "相應故，應言與般若波羅蜜多相應。「舍利子！",
    "T07n0220c_403:0016c14": "修行般若波羅蜜多菩薩摩訶薩，不作是念：",
    "T07n0220c_403:0016c15": "『我於法界若速現等覺，若不速現等覺。』何以",
    "T07n0220c_403:0016c16": "故？無有少法能於法界現等覺故。舍利子！修",
    "T07n0220c_403:0016c17": "行般若波羅蜜多菩薩摩訶薩，與如是法相",
    "T07n0220c_403:0016c18": "應故，應言與般若波羅蜜多相應。「舍利子！修",
    "T07n0220c_403:0016c19": "行般若波羅蜜多菩薩摩訶薩，不見少法離",
    "T07n0220c_403:0016c20": "法界者。舍利子！修行般若波羅蜜多菩薩摩",
    "T07n0220c_403:0016c21": "訶薩，與如是法相應故，應言與般若波羅蜜",
    "T07n0220c_403:0016c22": "多相應。「舍利子！修行般若波羅蜜多菩薩摩",
    "T07n0220c_403:0016c23": "訶薩，不作是念：『法界能為諸法因緣。』舍利",
    "T07n0220c_403:0016c24": "子！修行般若波羅蜜多菩薩摩訶薩，與如是",
    "T07n0220c_403:0016c25": "法相應故，應言與般若波羅蜜多相應。「舍利",
    "T07n0220c_403:0016c26": "子！修行般若波羅蜜多菩薩摩訶薩，不作是",
    "T07n0220c_403:0016c27": "念：『此法能證法界、若不能證。』何以故？是菩",
    "T07n0220c_403:0016c28": "薩摩訶薩尚不見少法，何況有法能證法界",
    "T07n0220c_403:0016c29": "及以不證！舍利子！修行般若波羅蜜多菩薩",
    "T07n0220c_403:0017a01": "摩訶薩，與如是法相應故，應言與般若波羅",
    "T07n0220c_403:0017a02": "蜜多相應。「復次，舍利子！修行般若波羅蜜多",
    "T07n0220c_403:0017a03": "菩薩摩訶薩，不見法界與空相應，亦不見空",
    "T07n0220c_403:0017a04": "與法界相應。舍利子！修行般若波羅蜜多菩",
    "T07n0220c_403:0017a05": "薩摩訶薩，與如是法相應故，應言與般若波",
    "T07n0220c_403:0017a06": "羅蜜多相應。「舍利子！修行般若波羅蜜多菩",
    "T07n0220c_403:0017a07": "薩摩訶薩，不見色與空相應，亦不見空與色",
    "T07n0220c_403:0017a08": "相應，不見受、想、行、識與空相應，亦不見空與",
    "T07n0220c_403:0017a09": "受、想、行、識相應；不見眼處與空相應，亦不見",
    "T07n0220c_403:0017a10": "空與眼處相應，不見耳、鼻、舌、身、意處與空相",
    "T07n0220c_403:0017a11": "應，亦不見空與耳、鼻、舌、身、意處相應；不見色",
    "T07n0220c_403:0017a12": "處與空相應，亦不見空與色處相應，不見聲、",
    "T07n0220c_403:0017a13": "香、味、觸、法處與空相應，亦不見空與聲、香、味、",
    "T07n0220c_403:0017a14": "觸、法處相應；不見眼界、色界、眼識界與空相",
    "T07n0220c_403:0017a15": "應，亦不見空與眼界、色界、眼識界相應；不見",
    "T07n0220c_403:0017a16": "耳界、聲界、耳識界與空相應，亦不見空與耳",
    "T07n0220c_403:0017a17": "界、聲界、耳識界相應；不見鼻界、香界、鼻識界",
    "T07n0220c_403:0017a18": "與空相應，亦不見空與鼻界、香界、鼻識界相",
    "T07n0220c_403:0017a19": "應；不見舌界、味界、舌識界與空相應，亦不見",
    "T07n0220c_403:0017a20": "空與舌界、味界、舌識界相應；不見身界、觸界、",
    "T07n0220c_403:0017a21": "身識界與空相應，亦不見空與身界、觸界、身",
    "T07n0220c_403:0017a22": "識界相應；不見意界、法界、意識界與空相應，",
    "T07n0220c_403:0017a23": "亦不見空與意界、法界、意識界相應；不見苦",
    "T07n0220c_403:0017a24": "聖諦與空相應，亦不見空與苦聖諦相應，不",
    "T07n0220c_403:0017a25": "見集、滅、道聖諦與空相應，亦不見空與集、滅、",
    "T07n0220c_403:0017a26": "道聖諦相應；不見無明與空相應，亦不見空",
    "T07n0220c_403:0017a27": "與無明相應，不見行、識、名色、六處、觸、受、愛、取、",
    "T07n0220c_403:0017a28": "有、生、老死愁歎苦憂惱與空相應，亦不見空",
    "T07n0220c_403:0017a29": "與行乃至老死愁歎苦憂惱相應；不見四念",
    "T07n0220c_403:0017b01": "住與空相應，亦不見空與四念住相應，不見",
    "T07n0220c_403:0017b02": "四正斷、四神足、五根、五力、七等覺支、八聖道支",
    "T07n0220c_403:0017b03": "與空相應，亦不見空與四正斷乃至八聖道",
    "T07n0220c_403:0017b04": "支相應；不見佛十力與空相應，亦不見空與",
    "T07n0220c_403:0017b05": "佛十力相應，不見四無所畏、四無礙解、大慈、",
    "T07n0220c_403:0017b06": "大悲、大喜、大捨、十八佛不共法、一切智、道相智、",
    "T07n0220c_403:0017b07": "一切相智與空相應，亦不見空與四無所畏",
    "T07n0220c_403:0017b08": "乃至一切相智相應。",
    "T07n0220c_403:0017b09": "「舍利子！修行般若波羅蜜多菩薩摩訶薩，若",
    "T07n0220c_403:0017b10": "能如是相應，是為第一與空相應。諸菩薩摩",
    "T07n0220c_403:0017b11": "訶薩由與如是空相應故，不墮聲聞、獨覺等",
    "T07n0220c_403:0017b12": "地，嚴淨佛土、成熟有情，速證無上正等菩提。",
    "T07n0220c_403:0017b13": "「舍利子！修行般若波羅蜜多菩薩摩訶薩諸",
    "T07n0220c_403:0017b14": "相應中，與般若波羅蜜多相應為最第一，最",
    "T07n0220c_403:0017b15": "尊最勝、最上最妙、最高最極、無上無上上、無等",
    "T07n0220c_403:0017b16": "無等等。何以故？舍利子！此般若波羅蜜多",
    "T07n0220c_403:0017b17": "相應，即是空相應、無相相應、無願相應故。",
    "T07n0220c_403:0017b18": "「舍利子！修行般若波羅蜜多菩薩摩訶薩，與",
    "T07n0220c_403:0017b19": "如是般若波羅蜜多相應時，當知即為受記",
    "T07n0220c_403:0017b20": "作佛，若近受記。舍利子！是菩薩摩訶薩能",
    "T07n0220c_403:0017b21": "為無量無數無邊有情作大饒益。「舍利子！是",
    "T07n0220c_403:0017b22": "菩薩摩訶薩不作是念：『我與般若波羅蜜多",
    "T07n0220c_403:0017b23": "相應。』不作是念：『我得受記，定當作佛，若近",
    "T07n0220c_403:0017b24": "受記。』不作是念：『我能嚴淨佛土、成熟有情。』",
    "T07n0220c_403:0017b25": "亦不作是念：『我當得阿耨多羅三藐三菩提，",
    "T07n0220c_403:0017b26": "轉妙法輪饒益一切。』何以故？是菩薩摩訶薩",
    "T07n0220c_403:0017b27": "不見有法離於法界，不見有法修行般若波",
    "T07n0220c_403:0017b28": "羅蜜多，不見有法得佛授記，不見有法當得",
    "T07n0220c_403:0017b29": "無上正等菩提，不見有法嚴淨佛土，不見有",
    "T07n0220c_403:0017c01": "法成熟有情。何以故？修行般若波羅蜜多菩",
    "T07n0220c_403:0017c02": "薩摩訶薩，不起我想、有情、命者、生者、養者、士",
    "T07n0220c_403:0017c03": "夫、補特伽羅、意生、儒童、作者、使作者、起者、使起",
    "T07n0220c_403:0017c04": "者、受者、使受者、知者、見者想故。所以者何？我、",
    "T07n0220c_403:0017c05": "有情等畢竟不生亦復不滅，彼既畢竟不生",
    "T07n0220c_403:0017c06": "不滅，云何當能修行般若波羅蜜多？「舍利子！",
    "T07n0220c_403:0017c07": "是菩薩摩訶薩不見有情生故修行般若波羅",
    "T07n0220c_403:0017c08": "蜜多，不見有情滅故修行般若波羅蜜多，達",
    "T07n0220c_403:0017c09": "有情空故修行般若波羅蜜多，達有情非我",
    "T07n0220c_403:0017c10": "故修行般若波羅蜜多，達有情不可得故修",
    "T07n0220c_403:0017c11": "行般若波羅蜜多，達有情遠離故修行般若",
    "T07n0220c_403:0017c12": "波羅蜜多，達有情本性非有情性故修行般",
    "T07n0220c_403:0017c13": "若波羅蜜多。",
    "T07n0220c_403:0017c14": "「舍利子！修行般若波羅蜜多菩薩摩訶薩諸",
    "T07n0220c_403:0017c15": "相應中，與空相應最為第一，與般若波羅蜜",
    "T07n0220c_403:0017c16": "多相應最尊最勝。舍利子！諸菩薩摩訶薩如",
    "T07n0220c_403:0017c17": "是相應，普能引發如來十力、四無所畏、四無",
    "T07n0220c_403:0017c18": "礙解、大慈、大悲、大喜、大捨、十八佛不共法、一切",
    "T07n0220c_403:0017c19": "智、道相智、一切相智。「舍利子！修行般若波",
    "T07n0220c_403:0017c20": "羅蜜多菩薩摩訶薩，與如是般若波羅蜜多相",
    "T07n0220c_403:0017c21": "應故，畢竟不起慳貪心，不起犯戒心，不起",
    "T07n0220c_403:0017c22": "忿恚心，不起懈怠心，不起散亂心，不起惡",
    "T07n0220c_403:0017c23": "慧心。」",
    "T07n0220c_403:0017c24": "大般若波羅蜜多經卷第四百三"
}