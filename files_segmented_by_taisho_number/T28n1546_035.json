{
    "T28n1546_035:0252a06": "阿毘曇毘婆沙論卷第三十五",
    "T28n1546_035:0252a08": "迦旃延子造　五百羅漢釋",
    "T28n1546_035:0252a09": "北涼天竺沙門浮陀跋摩",
    "T28n1546_035:0252a10": "共道泰等譯",
    "T28n1546_035:0252a11": "使犍度人品中",
    "T28n1546_035:0252a12": "◎四沙門果。謂須陀洹果。斯陀含果。阿那含",
    "T28n1546_035:0252a13": "果。阿羅漢果。問曰。何故作此論。答曰。或有",
    "T28n1546_035:0252a14": "說。沙門果惟是無為。如毘婆闍婆提說。問",
    "T28n1546_035:0252a15": "曰。彼何故作是說耶。答曰。彼依佛經。佛經說",
    "T28n1546_035:0252a16": "告諸比丘。我今當說沙門沙門果沙門人。云",
    "T28n1546_035:0252a17": "何名沙門。答曰。八聖道名沙門。云何名沙門",
    "T28n1546_035:0252a18": "果。答曰。須陀洹果。乃至阿羅漢果。何者是須",
    "T28n1546_035:0252a19": "陀洹果。答曰。永斷三結是也。何者是斯陀含",
    "T28n1546_035:0252a20": "果。答曰。永斷三結。薄愛恚癡是也。何者是",
    "T28n1546_035:0252a21": "阿那含果。答曰。永斷五下分結是也。何者是",
    "T28n1546_035:0252a22": "阿羅漢果。答曰。永斷愛慢癡一切結是也。何",
    "T28n1546_035:0252a23": "者是沙門人。答曰。成就如是等法。名沙門人。",
    "T28n1546_035:0252a24": "因此經故。說沙門果。惟是無為。為止如是",
    "T28n1546_035:0252a25": "說者意亦明沙門果。是有為無為故。若沙門",
    "T28n1546_035:0252a26": "果。惟是無為。非有為者。違於佛經。經說有四",
    "T28n1546_035:0252a27": "向。有住四果。住果者。住有為沙門果。不住無",
    "T28n1546_035:0252a28": "為沙門果。問曰。是時亦住斷中。如施設經說。",
    "T28n1546_035:0252a29": "彼住於斷。不求勝法。不得者得。不證者證。不",
    "T28n1546_035:0252b01": "解者解。答曰。言住斷者。非如乘象馬住象馬",
    "T28n1546_035:0252b02": "上。但於斷法。不退不進。故言住斷。世尊經。",
    "T28n1546_035:0252b03": "亦有一向說有為沙門果者。如說比丘當知於",
    "T28n1546_035:0252b04": "此五根。令增上猛利通達滿足。當得俱解脫",
    "T28n1546_035:0252b05": "阿羅漢果。轉不如者。得慧解脫乃至堅信。問",
    "T28n1546_035:0252b06": "曰。若沙門果。是有為無為者。佛經云何通。答",
    "T28n1546_035:0252b07": "曰。沙門果。是有為無為。佛經惟說無為。問",
    "T28n1546_035:0252b08": "曰。何故佛經惟說無為沙門果。答曰。佛經惟",
    "T28n1546_035:0252b09": "說沙門果。不說沙門道是沙門亦是沙門果。",
    "T28n1546_035:0252b10": "復次此經惟說婆羅門果。不說婆羅門道是",
    "T28n1546_035:0252b11": "婆羅門亦是婆羅門果。復次佛經說梵行道",
    "T28n1546_035:0252b12": "是梵行亦是梵行果復次佛經說果。更無有",
    "T28n1546_035:0252b13": "果道是果更有果。復次佛經說離更無有離",
    "T28n1546_035:0252b14": "道是離更有離。以是事故。欲止他義欲顯已",
    "T28n1546_035:0252b15": "義。乃至廣說。而作此論。四沙門果。須陀洹",
    "T28n1546_035:0252b16": "果。乃至阿羅漢果。云何須陀洹果。答曰。如波",
    "T28n1546_035:0252b17": "伽羅那說。須陀洹果。有二種。有為無為。云何",
    "T28n1546_035:0252b18": "有為須陀洹果。答曰。證須陀洹果時。已得今",
    "T28n1546_035:0252b19": "得當得。諸學法。已得是過去。今得是現在。當",
    "T28n1546_035:0252b20": "得是未來。是名有為須陀洹果。云何無為須",
    "T28n1546_035:0252b21": "陀洹果。答曰。證須陀洹果時。諸結斷。已得今",
    "T28n1546_035:0252b22": "得當得。廣說如上。",
    "T28n1546_035:0252b23": "問曰。道是有為墮世。已得今得當得。此事可",
    "T28n1546_035:0252b24": "爾。斷是無為不墮於世。已得今得當得。云何",
    "T28n1546_035:0252b25": "可爾。答曰。波伽羅那經。應如是說。諸結斷。今",
    "T28n1546_035:0252b26": "得今解今證。而不說者有何意耶。答曰。此說",
    "T28n1546_035:0252b27": "在身中得已得者。說過去身得今得者。說現",
    "T28n1546_035:0252b28": "在身得當得者。說未來身得。如須陀洹果。斯",
    "T28n1546_035:0252b29": "陀含果。阿那含果。說亦如是。云何阿羅漢果。",
    "T28n1546_035:0252c01": "答曰。阿羅漢果有二種。謂有為無為。云何有",
    "T28n1546_035:0252c02": "為阿羅漢果。答曰。證阿羅漢果時。已得今得",
    "T28n1546_035:0252c03": "當得。諸無學法。廣說如上。施設經說。云何須",
    "T28n1546_035:0252c04": "陀洹果。答曰。須陀洹果有二種。謂有為無為。",
    "T28n1546_035:0252c05": "云何有為須陀洹果。答曰。彼果得彼得得果。",
    "T28n1546_035:0252c06": "得者。謂須陀洹果得。得得者。謂彼得得。以得",
    "T28n1546_035:0252c07": "故名果。以得得故名成就。諸學根學力學戒",
    "T28n1546_035:0252c08": "學善根學八法。如是等諸學法。名有為須陀",
    "T28n1546_035:0252c09": "洹果。云何無為須陀洹果。答曰。永斷三結。",
    "T28n1546_035:0252c10": "如是等諸結法斷。八十八使斷。如是等諸",
    "T28n1546_035:0252c11": "使法斷。是名無為須陀洹果。云何斯陀含",
    "T28n1546_035:0252c12": "果。答曰。斯陀含果有二種。謂有為無為。廣",
    "T28n1546_035:0252c13": "說如上。此中差別者。漸斷愛恚癡。及漸斷受",
    "T28n1546_035:0252c14": "恚法。云何阿那含果。答曰。阿那含果有二種。",
    "T28n1546_035:0252c15": "謂有為無為有為阿那含果如上說。無為阿",
    "T28n1546_035:0252c16": "那含果者。永斷五下分結。永斷如是等結法。",
    "T28n1546_035:0252c17": "永斷九十二使。永斷如是等使法。是名無為",
    "T28n1546_035:0252c18": "阿那含果。云何阿羅漢果。答曰。阿羅漢果有",
    "T28n1546_035:0252c19": "二種。謂有為無為。云何有為阿羅漢果。答曰。",
    "T28n1546_035:0252c20": "阿羅漢果得。及彼得得果。得者。謂阿羅漢得。",
    "T28n1546_035:0252c21": "得得者。謂彼得得。以得故名果。以得得故名",
    "T28n1546_035:0252c22": "成就。諸無學根無學力無學戒無學善根無",
    "T28n1546_035:0252c23": "學十種法。如是等諸無學法。是名有為阿羅",
    "T28n1546_035:0252c24": "漢果。云何無為阿羅漢果答曰。永斷愛慢癡",
    "T28n1546_035:0252c25": "一切煩惱。出一切趣。斷一切生死道。滅三種",
    "T28n1546_035:0252c26": "火。已過四流。摧滅諸慢。離於渴愛。破散巢",
    "T28n1546_035:0252c27": "窟。無上究竟。無上寂滅。無上安樂。愛盡無欲",
    "T28n1546_035:0252c28": "涅槃。是名無為阿羅漢果。此是沙門果體性。",
    "T28n1546_035:0252c29": "乃至廣說。",
    "T28n1546_035:0253a01": "已說體性。所以今當說。何故名沙門果。沙門",
    "T28n1546_035:0253a02": "果是何義。答曰。聖道名沙門。是其果故。名沙",
    "T28n1546_035:0253a03": "門果。問曰。聖道名沙門。彼果是沙門果者。見",
    "T28n1546_035:0253a04": "道中八忍。名沙門八智。是有為沙門果。八種",
    "T28n1546_035:0253a05": "結斷。是無為沙門果。離欲愛時。九無礙道。名",
    "T28n1546_035:0253a06": "沙門。九解脫道。是有為沙門果。九種結斷。是",
    "T28n1546_035:0253a07": "無為沙門果。乃至離非想非非想處欲。亦如",
    "T28n1546_035:0253a08": "是。是則有八十九有為沙門果八十九無為沙",
    "T28n1546_035:0253a09": "門果。以世分別。八十九在過去。八十九在未",
    "T28n1546_035:0253a10": "來。八十九在現在。波伽羅那經說。云何果法。",
    "T28n1546_035:0253a11": "答曰。一切有為及數滅。隨有幾許聖道。剎那",
    "T28n1546_035:0253a12": "有爾許。有為沙門果。隨有幾許解脫法。有爾",
    "T28n1546_035:0253a13": "許沙門果。若以剎那在身分別。則有無量無",
    "T28n1546_035:0253a14": "邊沙門果。何故佛經惟說四沙門果。答曰。或",
    "T28n1546_035:0253a15": "有說者。此是如來有餘略要。為受化者而作",
    "T28n1546_035:0253a16": "是說尊者波奢說曰。佛決定知法相。亦知勢",
    "T28n1546_035:0253a17": "用。餘人所不知。若法次第相續立沙門果。彼",
    "T28n1546_035:0253a18": "次第相續。說沙門果。復次是時易見易施設。",
    "T28n1546_035:0253a19": "謂此是須陀洹果。乃至阿羅漢果。果中間不",
    "T28n1546_035:0253a20": "易見。不易施設。復次行者。是時於果生大悅",
    "T28n1546_035:0253a21": "適譬如農夫。於六月中。修治田業。後獲子實。",
    "T28n1546_035:0253a22": "積聚場上。心大悅適彼亦如是。復次是時有",
    "T28n1546_035:0253a23": "三事故。一得未曾得道。二捨曾得道。三斷煩惱",
    "T28n1546_035:0253a24": "同於一味。復次是時有五事。一得未曾得道。",
    "T28n1546_035:0253a25": "二捨曾得道。三斷煩惱同於一味。四頓得八",
    "T28n1546_035:0253a26": "智。五修十六行。復次是時是止息處。復次是",
    "T28n1546_035:0253a27": "時斷結事事成。道方便方便成。果中間。斷結",
    "T28n1546_035:0253a28": "事未成。道方便未成。復次是時容廣修道果",
    "T28n1546_035:0253a29": "中間不容廣修道。復次行者是時善知功德過",
    "T28n1546_035:0253b01": "惡。知功德者。是道道果。知過惡者。是生死",
    "T28n1546_035:0253b02": "法。復次行者是時善取相貌。如人道中行時。",
    "T28n1546_035:0253b03": "不能善取四方相貌。若坐一處。則能善取四",
    "T28n1546_035:0253b04": "方相貌。彼亦如是。復次行者是時有隨從知",
    "T28n1546_035:0253b05": "見。猶如有人。於村落中間。為人所劫。無有隨",
    "T28n1546_035:0253b06": "從知見者。若在村落為人所劫。多有隨從知",
    "T28n1546_035:0253b07": "見者。復次行者是時先廣修方便道。立足處",
    "T28n1546_035:0253b08": "牢固。須陀洹果。廣修方便道者。先為解脫故。",
    "T28n1546_035:0253b09": "修施持戒。聞慧思慧修慧。煗頂忍世第一法。",
    "T28n1546_035:0253b10": "見道中十五心頃是也。斯陀含果。廣修方便",
    "T28n1546_035:0253b11": "道者如上說。諸善復更有未曾有者。離欲界",
    "T28n1546_035:0253b12": "方便道六無礙道五解脫道是也。阿那含果。",
    "T28n1546_035:0253b13": "廣修方便道者如上說。諸善復更有未曾有",
    "T28n1546_035:0253b14": "者。離欲愛時。方便道三無礙道二解脫道是",
    "T28n1546_035:0253b15": "也。阿羅漢果。廣修方便道者。如上說。諸善復",
    "T28n1546_035:0253b16": "更有未曾有者。離初禪欲時。方便道九無礙",
    "T28n1546_035:0253b17": "道九解脫道。乃至離無所有處欲說亦如是。",
    "T28n1546_035:0253b18": "離非想非非想處欲時。方便道九無礙道八解",
    "T28n1546_035:0253b19": "脫道是也。復次行者是時斷一切生分。止一",
    "T28n1546_035:0253b20": "切生分。須陀洹。除欲界七生分。色無色界一",
    "T28n1546_035:0253b21": "一生處。除一生分。餘一切生分。得非數滅。斯",
    "T28n1546_035:0253b22": "陀含。除欲界二生分。色無色界一一生處。除",
    "T28n1546_035:0253b23": "一生分。餘一切生分。得非數滅。阿那含。色",
    "T28n1546_035:0253b24": "無色界一一生處。除一生分。餘一切生分。得",
    "T28n1546_035:0253b25": "非數滅。阿羅漢。一切生分。得非數滅。復次行",
    "T28n1546_035:0253b26": "者是時頓證三界見道修道所斷煩惱。須陀",
    "T28n1546_035:0253b27": "洹。頓證三界見道所斷煩惱斯陀含。頓證三",
    "T28n1546_035:0253b28": "界見道所斷煩惱及欲界修道所斷六種煩惱。",
    "T28n1546_035:0253b29": "阿那含。頓證三界見道所斷煩惱及欲界修",
    "T28n1546_035:0253c01": "道所斷九種煩惱。阿羅漢。頓證三界見道修",
    "T28n1546_035:0253c02": "道所斷煩惱。復次根本沙門果退者不命終。",
    "T28n1546_035:0253c03": "果中間退者命終。復次對五趣故。說四沙門",
    "T28n1546_035:0253c04": "果。須陀洹果。對地獄畜生餓鬼道。斯陀含果。",
    "T28n1546_035:0253c05": "對人道少分。阿那含果。畢竟對人道。阿羅漢",
    "T28n1546_035:0253c06": "果對於天道。復次對四生故。須陀洹果。對濕",
    "T28n1546_035:0253c07": "生卵生。斯陀含果。對胎生少分。阿那含果。畢",
    "T28n1546_035:0253c08": "竟對胎生。阿羅漢果。對化生。復次對二種思",
    "T28n1546_035:0253c09": "故一斷善根思。二造五逆業思。須陀洹果。對",
    "T28n1546_035:0253c10": "斷善根思。斯陀含果。對造五逆業思。阿那含",
    "T28n1546_035:0253c11": "果。對彼業報。阿羅漢果。對彼受報陰。所以者",
    "T28n1546_035:0253c12": "何。受報必依陰故。復次對三三法故。須陀洹",
    "T28n1546_035:0253c13": "果。對三結。斯陀含果。對漸薄三不善根及欲",
    "T28n1546_035:0253c14": "漏阿那含果。畢竟對三不善根及欲漏。阿羅",
    "T28n1546_035:0253c15": "漢果。對有漏無明漏。復次對四流故。須陀洹",
    "T28n1546_035:0253c16": "果。對見流。斯陀含果。對欲流少分。阿那含",
    "T28n1546_035:0253c17": "果。畢竟對欲流。阿羅漢果。對有流無明流。對",
    "T28n1546_035:0253c18": "扼亦如是復次對四取故。須陀洹果。對見取",
    "T28n1546_035:0253c19": "取戒取取。斯陀含果。對欲取少分。阿那含果。",
    "T28n1546_035:0253c20": "畢竟對欲取阿羅漢果。對我語取。復次對三",
    "T28n1546_035:0253c21": "五法故。須陀洹果。對疑蓋下分中三結。斯陀",
    "T28n1546_035:0253c22": "含果。對餘蓋下分中二結。少分阿那含果畢",
    "T28n1546_035:0253c23": "竟對。餘蓋下分中二結。阿羅漢果。對上分結。",
    "T28n1546_035:0253c24": "復次對諸見及六愛身故。須陀洹果。對五見。",
    "T28n1546_035:0253c25": "斯陀含果。對鼻舌觸生愛身少分。阿那含果。",
    "T28n1546_035:0253c26": "畢竟對鼻舌觸生愛身。阿羅漢果。對餘愛身。",
    "T28n1546_035:0253c27": "復次對七使故。須陀洹果。對見使疑使。斯",
    "T28n1546_035:0253c28": "陀含果。對欲愛使恚使少分。阿那含果。畢竟",
    "T28n1546_035:0253c29": "對欲愛使恚使。阿羅漢果。對餘使。復次對九",
    "T28n1546_035:0254a01": "結故。須陀洹果。對見結取結疑結斯陀含果。",
    "T28n1546_035:0254a02": "對恚結嫉結慳結少分。阿那含果畢竟對恚",
    "T28n1546_035:0254a03": "結。嫉結慳結。阿羅漢果對餘結。復次對九十",
    "T28n1546_035:0254a04": "八使故。須陀洹果。對三界見道所斷使。斯陀",
    "T28n1546_035:0254a05": "含果對欲界修道所斷少分。阿那含果。畢竟",
    "T28n1546_035:0254a06": "對欲界修道所斷。阿羅漢果。對色無色界修",
    "T28n1546_035:0254a07": "道所斷。問曰。何故離欲愛時。立二沙門果。謂",
    "T28n1546_035:0254a08": "斯陀含果。阿那含果。離色無色界愛時。立一",
    "T28n1546_035:0254a09": "沙門果。謂阿羅漢果。尊者波奢說曰。皆以離",
    "T28n1546_035:0254a10": "三界愛故。立四沙門果。以斷三界見道所斷",
    "T28n1546_035:0254a11": "結故。立須陀洹果。以斷三界見道所斷結及",
    "T28n1546_035:0254a12": "欲界修道所斷六種結故。立斯陀含果。以斷",
    "T28n1546_035:0254a13": "三界見道所斷結及欲界修道所斷九種結故",
    "T28n1546_035:0254a14": "立阿那含果。以斷三界見道修道所斷結故。",
    "T28n1546_035:0254a15": "立阿羅漢果。復次欲界。是不定界非修地非",
    "T28n1546_035:0254a16": "定地。非離欲地。離彼欲時。立二沙門果。色無",
    "T28n1546_035:0254a17": "色界。是修地定地。離欲地離彼愛時。立一沙",
    "T28n1546_035:0254a18": "門果。",
    "T28n1546_035:0254a19": "復次欲界。難斷。難壞。難過。離彼欲時。立二沙",
    "T28n1546_035:0254a20": "門果。色無色界。與此相違。離彼愛時。立一",
    "T28n1546_035:0254a21": "沙門果復次欲界多重過患。離彼欲時。立二",
    "T28n1546_035:0254a22": "沙門果。色無色界。與此相違。離彼欲時。立一",
    "T28n1546_035:0254a23": "沙門果。復次欲界。是駚流難度。離彼欲時。",
    "T28n1546_035:0254a24": "立二沙門果。猶如有人。入山間大河。其水",
    "T28n1546_035:0254a25": "深廣駚疾。為其所漂。處處止息。然後乃度。",
    "T28n1546_035:0254a26": "如是欲界是流漂界。如經說村主當知。夫流",
    "T28n1546_035:0254a27": "漂者。是上妙五欲。離彼欲時。立二沙門果。色",
    "T28n1546_035:0254a28": "無色界。與此相違。離彼欲時。立一沙門果。復",
    "T28n1546_035:0254a29": "次欲界諸煩惱。重所作業。亦重離彼欲時。立",
    "T28n1546_035:0254b01": "二沙門果。譬如負重擔人。上嶮難山。必數止",
    "T28n1546_035:0254b02": "息。然後乃到平地。雖復重擔猶能遠有所至。",
    "T28n1546_035:0254b03": "如是欲界諸煩惱。重所作業。亦重離彼欲時。",
    "T28n1546_035:0254b04": "立二沙門果。色無色界。與此相違。離彼欲時。",
    "T28n1546_035:0254b05": "立一沙門果。復次欲界。是淤泥糞穢界。離彼",
    "T28n1546_035:0254b06": "欲時。立二沙門果。色無色界。與上相違。離彼",
    "T28n1546_035:0254b07": "愛時。立一沙門果。譬如糞穢聚上立堂舍人",
    "T28n1546_035:0254b08": "所不樂。如是色無色界。雖復妙好。以下有不",
    "T28n1546_035:0254b09": "淨欲界故。賢聖不樂。是故尊者僧伽婆修。作",
    "T28n1546_035:0254b10": "如是說。欲界多諸過惡。謂父母兄弟姊妹妻",
    "T28n1546_035:0254b11": "子死喪。亡失財物。截劓耳鼻頭手等苦頭痛",
    "T28n1546_035:0254b12": "等。四百四病。若離此處欲時。立二沙門果。",
    "T28n1546_035:0254b13": "亦無有過。復次以欲界有男身女身。離彼欲",
    "T28n1546_035:0254b14": "時。立二沙門果。色無色界。唯有男身。離彼",
    "T28n1546_035:0254b15": "欲時。立一沙門果。復次欲界有男根女根。離",
    "T28n1546_035:0254b16": "彼欲時。立二沙門果。色無色界。無男女根。離",
    "T28n1546_035:0254b17": "彼欲時。立一沙門果。復次欲界有二種煩惱。",
    "T28n1546_035:0254b18": "謂不善無記。離彼欲時。立二沙門果。色無色",
    "T28n1546_035:0254b19": "界。有一種煩惱。謂無記。離彼欲時。立一沙門",
    "T28n1546_035:0254b20": "果。如不善無記。有報無報生。二果一果。與無",
    "T28n1546_035:0254b21": "慚無愧相應不與無慚無愧相應。當知亦如",
    "T28n1546_035:0254b22": "是。復次以欲界有憂根苦根無慚無愧嫉慳飲",
    "T28n1546_035:0254b23": "食愛婬欲愛諸蓋五欲如是等過。離彼欲時。",
    "T28n1546_035:0254b24": "立二沙門果。色無色界。無如是等過。離彼欲",
    "T28n1546_035:0254b25": "時。立一沙門果。問曰。聖道沙門。是彼果故。",
    "T28n1546_035:0254b26": "名沙門果。若以無漏道。得沙門果者可爾。若",
    "T28n1546_035:0254b27": "以世俗道。得斯陀含果阿那含果。云何可爾。",
    "T28n1546_035:0254b28": "答曰。如以無漏道離欲愛。次第立斯陀含果",
    "T28n1546_035:0254b29": "阿那含果。聖人以世俗道離欲愛。亦次第立",
    "T28n1546_035:0254c01": "斯陀含果阿那含果。尊者僧伽婆修說曰。以",
    "T28n1546_035:0254c02": "世俗道斷結。無漏道。於未來修二沙門果。是",
    "T28n1546_035:0254c03": "彼道果。不應作如是說。所以者何。未來道。不",
    "T28n1546_035:0254c04": "能有所作。復有說者。以世俗道現在前斷結",
    "T28n1546_035:0254c05": "無漏道得。一切時生。無有斷絕二沙門果。即",
    "T28n1546_035:0254c06": "是彼果。不應作是說。所以者何。非是彼果。復",
    "T28n1546_035:0254c07": "有說者。金剛喻定。是實義沙門。通證三界。",
    "T28n1546_035:0254c08": "見道修道所斷煩惱解脫得。即是彼果。評曰。",
    "T28n1546_035:0254c09": "以從多分故。是沙門果。聖道果多。非有漏",
    "T28n1546_035:0254c10": "道果多。若以世俗道。得斯陀含果。三界見道",
    "T28n1546_035:0254c11": "所斷結斷。是沙門果。欲界繫修道所斷六種",
    "T28n1546_035:0254c12": "結。盡是世俗道果。若以世俗道。得阿那含果。",
    "T28n1546_035:0254c13": "三界見道所斷結斷。是沙門果。欲界繫修道",
    "T28n1546_035:0254c14": "所斷九種結斷。是世俗道果。是故當知從多",
    "T28n1546_035:0254c15": "分故名沙門果。",
    "T28n1546_035:0254c16": "問曰。四沙門果。幾是假名。幾是實義。答曰。",
    "T28n1546_035:0254c17": "二是假名。謂斯陀含果。阿那含果。二是實義。",
    "T28n1546_035:0254c18": "謂須陀洹果。阿羅漢果。問曰。何故二是假名",
    "T28n1546_035:0254c19": "二是實義。答曰。以此二果或以世俗道得或",
    "T28n1546_035:0254c20": "以無漏道得。須陀洹果。阿羅漢果。悉以無漏",
    "T28n1546_035:0254c21": "道得故。復次斯陀含果。阿那含果。以世俗假",
    "T28n1546_035:0254c22": "名道得故果亦是假名。須陀洹果。阿羅漢",
    "T28n1546_035:0254c23": "果。不以假名道得。故名實義。復次以世俗道",
    "T28n1546_035:0254c24": "無漏道共得故名假名。復有說者。二是實義。",
    "T28n1546_035:0254c25": "謂阿那含果阿羅漢果。所以者何。佛辟支佛",
    "T28n1546_035:0254c26": "聲聞。皆得此二果故。問曰。外物或得果多。或",
    "T28n1546_035:0254c27": "得果少。斷法不爾。云何言果。答曰。以方便",
    "T28n1546_035:0254c28": "故。言果行者。住於高山閑靜房舍。於諸飲食",
    "T28n1546_035:0254c29": "資生之物。皆悉知量受一七六七法。頂安禪",
    "T28n1546_035:0255a01": "鎮行禪毱。法杖堅強精進。生如是法。是時其",
    "T28n1546_035:0255a02": "師。深慰勞言。善哉善哉。汝行正方便。今得此",
    "T28n1546_035:0255a03": "果。譬如農夫。於六月中。修治田業。後獲子",
    "T28n1546_035:0255a04": "實。聚置場上。諸舊農夫。慰勞新者。善哉善",
    "T28n1546_035:0255a05": "哉。汝六月勞勤。今獲此果。彼亦如是。問曰。",
    "T28n1546_035:0255a06": "此四沙門果。幾是禪果。幾是無色定果。幾是",
    "T28n1546_035:0255a07": "根本禪果。幾是禪邊果。幾是根本無色定果",
    "T28n1546_035:0255a08": "幾是無色定邊果。幾是見道果。幾是修道果。",
    "T28n1546_035:0255a09": "幾是忍果。幾是智果。幾是法智果。幾是比智",
    "T28n1546_035:0255a10": "果。幾是法智分果。幾是比智分果。幾是有漏",
    "T28n1546_035:0255a11": "道果。幾是無漏道果。幾是禪果者。答曰。四是",
    "T28n1546_035:0255a12": "禪及眷屬果。幾是無色定果者。答曰。一是無",
    "T28n1546_035:0255a13": "色定果。謂阿羅漢果。幾是根本禪果者。答曰。",
    "T28n1546_035:0255a14": "二謂阿那含果。阿羅漢果。幾是禪邊果者。答",
    "T28n1546_035:0255a15": "曰。四謂初禪邊。非餘禪邊。幾是根本無色定",
    "T28n1546_035:0255a16": "果者。答曰。一謂阿羅漢果。幾是無色定邊果",
    "T28n1546_035:0255a17": "者。答曰。無幾是見道果者。答曰。三除阿羅漢",
    "T28n1546_035:0255a18": "果。幾是修道果者。答曰。三除須陀洹果。幾是",
    "T28n1546_035:0255a19": "忍果者。答曰。三除阿羅漢果。幾是智果者。答",
    "T28n1546_035:0255a20": "曰。三除須陀洹果。幾是法智果者。答曰。三除",
    "T28n1546_035:0255a21": "須陀洹果。幾是比智果者。答曰。一謂阿羅漢",
    "T28n1546_035:0255a22": "果。幾是法智分果者。答曰。三除須陀洹果。幾",
    "T28n1546_035:0255a23": "是比智分果者。答曰。四幾是世俗道果者。答",
    "T28n1546_035:0255a24": "曰二。謂斯陀含果。阿那含果。幾是無漏道果",
    "T28n1546_035:0255a25": "者。答曰四。佛經說摩伽陀國。毘提希子阿闍",
    "T28n1546_035:0255a26": "貰王。往詣佛所。頭面禮足。在一面坐。白佛",
    "T28n1546_035:0255a27": "言。世尊。為設有現法沙門果。可得不耶。佛言。",
    "T28n1546_035:0255a28": "可得。佛告王言。我今問汝。隨汝意答。於意云",
    "T28n1546_035:0255a29": "何。若王給侍。及諸奴僕。不自在者。見於大",
    "T28n1546_035:0255b01": "王。昇高殿堂。五樂自娛。受諸快樂。便作是",
    "T28n1546_035:0255b02": "念。我亦是人。然王多修福故。昇高殿堂。五樂",
    "T28n1546_035:0255b03": "自娛。受諸快樂。我等亦應修諸福業。信家非",
    "T28n1546_035:0255b04": "家。剃除鬚髮捨家出家。彼於後時。即便出家。",
    "T28n1546_035:0255b05": "修行十善。不殺乃至正見王餘使人。於外見",
    "T28n1546_035:0255b06": "之。若來白王作是言。大王侍使奴僕。不自在",
    "T28n1546_035:0255b07": "者。今已剃除鬚髮。出家學道。修行十善。王今",
    "T28n1546_035:0255b08": "應當將還如前策使。王如其言。還將來耶。",
    "T28n1546_035:0255b09": "答曰。不也。我應往見親近恭敬。如彼本日",
    "T28n1546_035:0255b10": "禮敬迎送於我。我今亦應禮敬迎送還恭敬",
    "T28n1546_035:0255b11": "之。盡其形壽。施與衣服飲食房舍臥具資生",
    "T28n1546_035:0255b12": "之物。大王當知。如此之事。豈非是現法沙門",
    "T28n1546_035:0255b13": "果耶。王白佛言。實如聖教。問曰。沙門果有",
    "T28n1546_035:0255b14": "四。今者何故說五沙門果耶。答曰。此是出家",
    "T28n1546_035:0255b15": "近功用果。如師子吼經復說。此處有初沙門",
    "T28n1546_035:0255b16": "第二沙門第三沙門第四沙門。非餘外道沙",
    "T28n1546_035:0255b17": "門婆羅門空行之者。汝等應當如是作師子",
    "T28n1546_035:0255b18": "吼。此處有初沙門。乃至有第四沙門。初沙門",
    "T28n1546_035:0255b19": "者是須陀洹。第二沙門是斯陀含。第三沙門",
    "T28n1546_035:0255b20": "是阿那含。第四沙門是阿羅漢。尊者波奢說",
    "T28n1546_035:0255b21": "曰。佛世尊先說次第根本法。初沙門者。是阿",
    "T28n1546_035:0255b22": "羅漢。第二沙門者。是阿那含。第三沙門者。是",
    "T28n1546_035:0255b23": "斯陀含。第四沙門者是須陀洹。須跋陀羅經",
    "T28n1546_035:0255b24": "復說。須跋陀羅當知。此處若有八聖道。便有",
    "T28n1546_035:0255b25": "初沙門果乃至第四沙門果。或有說者。此中",
    "T28n1546_035:0255b26": "說四向是沙門。初沙門者是向須陀洹果證。",
    "T28n1546_035:0255b27": "第二沙門者。是向斯陀含果證。第三沙門者",
    "T28n1546_035:0255b28": "是向阿那含果證。第四沙門者是向阿羅漢",
    "T28n1546_035:0255b29": "果證。尊者波奢說曰。此中說四向四果是沙",
    "T28n1546_035:0255c01": "門。如說。須跋陀羅當知。若有八聖道處。當知",
    "T28n1546_035:0255c02": "說向。便有初沙門乃至第四沙門。當知說果。",
    "T28n1546_035:0255c03": "純陀經復說。有四沙門無第五沙門。四沙門",
    "T28n1546_035:0255c04": "者一勝道沙門。二說道沙門。三道命沙門。四",
    "T28n1546_035:0255c05": "過道沙門。勝道沙門者是佛世尊。所以者",
    "T28n1546_035:0255c06": "何。以佛有自然智故。辟支佛亦爾。說道沙",
    "T28n1546_035:0255c07": "門者如舍利弗等。所以者何。我隨佛轉法輪",
    "T28n1546_035:0255c08": "故。餘無學聲聞亦爾。道命沙門者阿難是。",
    "T28n1546_035:0255c09": "所以者何。彼是學亦令他住學法。多聞持",
    "T28n1546_035:0255c10": "戒具足。餘學聲聞亦爾。過道沙門者如摩訶",
    "T28n1546_035:0255c11": "羅偷盜者是。問曰。師子吼經所說沙門。須",
    "T28n1546_035:0255c12": "跋陀羅經所說沙門。純陀經所說沙門。有何",
    "T28n1546_035:0255c13": "差別。答曰。或有說者。師子吼經。說住果沙",
    "T28n1546_035:0255c14": "門。須跋陀羅經。說住向沙門。純陀經說在",
    "T28n1546_035:0255c15": "向住果。沙門。復有說者。師子吼經。須跋陀羅",
    "T28n1546_035:0255c16": "經。說住果沙門。純陀經。說一切沙門。復有說",
    "T28n1546_035:0255c17": "者。師子吼經。須跋陀羅經。說聖人沙門純陀",
    "T28n1546_035:0255c18": "經。說聖人凡夫沙門。復有說者。師子吼經。須",
    "T28n1546_035:0255c19": "跋陀羅經。說學無學沙門。純陀經。說學無學",
    "T28n1546_035:0255c20": "非學非無學沙門。復有說者。師子吼經。須跋",
    "T28n1546_035:0255c21": "陀羅經。說淨戒沙門。純陀經。說淨不淨戒沙",
    "T28n1546_035:0255c22": "門。復有說者。如師子吼經所說沙門。須跋陀",
    "T28n1546_035:0255c23": "羅經。純陀經所說亦爾。如須跋陀羅經所說",
    "T28n1546_035:0255c24": "沙門。師子吼經。純陀經。所說亦爾。如純陀經",
    "T28n1546_035:0255c25": "所說沙門。師子吼經。須跋陀羅經。所說亦爾。",
    "T28n1546_035:0255c26": "問曰。若然者此說云何通。如說作如此師子",
    "T28n1546_035:0255c27": "吼。我此眾中。有初沙門乃至第四沙門。世尊",
    "T28n1546_035:0255c28": "亦說惡戒破諸威儀離於白法之人。而師子",
    "T28n1546_035:0255c29": "吼耶。答曰。亦說。所以者何。彼雖破戒。而不",
    "T28n1546_035:0256a01": "破見。雖破方便。不破期心。若他人問此事為",
    "T28n1546_035:0256a02": "好。為不好耶。答言不好。是沙門所應作所不",
    "T28n1546_035:0256a03": "應作耶。答曰。不應作此事。為有報為無報耶。",
    "T28n1546_035:0256a04": "答言。有報。此報為是可愛為惡道中受。為",
    "T28n1546_035:0256a05": "人天中受。答言。惡道中受。為自身受。為他身",
    "T28n1546_035:0256a06": "受。答言。自身受。非他身受。為是師過。為是",
    "T28n1546_035:0256a07": "經過。答言。非是師過。答言。亦非經過。是",
    "T28n1546_035:0256a08": "我之過如是正見。於因緣中不愚。則九十六",
    "T28n1546_035:0256a09": "種道中所無。是故世尊。於此眾中。作師子",
    "T28n1546_035:0256a10": "吼。",
    "T28n1546_035:0256a11": "佛經說世有三人。名多有所作計。其所作不",
    "T28n1546_035:0256a12": "易可報。若盡形壽。衣服飲食隨病醫藥。而供",
    "T28n1546_035:0256a13": "養之。亦不能報。云何為三有人。為他說法。令",
    "T28n1546_035:0256a14": "信家非家。捨家出家。是名初人。多有所作不",
    "T28n1546_035:0256a15": "易可報。次復有人。為他說法。令他能知集法",
    "T28n1546_035:0256a16": "皆是滅相。於諸法中。遠塵離垢。得法眼淨。是",
    "T28n1546_035:0256a17": "人所作不易可報。乃至廣說。次復有人。為他",
    "T28n1546_035:0256a18": "說法。能令他人。盡有漏成無漏心得解脫慧",
    "T28n1546_035:0256a19": "得解脫自身作證。是人所作不易可報。乃至",
    "T28n1546_035:0256a20": "廣說。問曰。如教人令受優婆塞戒。是人亦名",
    "T28n1546_035:0256a21": "多有所作。此中何故不說耶。答曰。應說而不",
    "T28n1546_035:0256a22": "說者。當知此說有餘。復次以出家戒。是因果",
    "T28n1546_035:0256a23": "故。出家戒。是比丘戒因。是優婆塞戒果。復次",
    "T28n1546_035:0256a24": "若教他出家。則名教他入假名法。入法有二",
    "T28n1546_035:0256a25": "種。一者入假名法。二者入實義法。入假名法",
    "T28n1546_035:0256a26": "者剃除鬚髮出家是也。入實義法者住世第一",
    "T28n1546_035:0256a27": "法。入苦法忍是也。復次若教他出家。則令他",
    "T28n1546_035:0256a28": "人脫多役驅使等種種諸苦。復次若教他出",
    "T28n1546_035:0256a29": "家。則救濟他人雖於現苦。不久亦當得離生",
    "T28n1546_035:0256b01": "老病死苦。復次若教他出家。則令他人得現",
    "T28n1546_035:0256b02": "法樂。不久亦當得自在樂。復次若教他出家。",
    "T28n1546_035:0256b03": "則假名佛出世間。不久亦當實義。佛出世間。",
    "T28n1546_035:0256b04": "復次若教他出家。則教他人三戒三身三學三",
    "T28n1546_035:0256b05": "修三淨三道三地三根三種菩提。復次若教",
    "T28n1546_035:0256b06": "他出家。則得決定解脫道。如說。若能剃除鬚",
    "T28n1546_035:0256b07": "髮出家者。此人必當決定知見四真諦法。復",
    "T28n1546_035:0256b08": "次若教他出家。則教他人。令身少事。身少",
    "T28n1546_035:0256b09": "事。能生心少事。身遠心遠。身淨心淨。身好心",
    "T28n1546_035:0256b10": "好。身端正心端正亦如是。復次若教他出家",
    "T28n1546_035:0256b11": "則教他剃髮。著袈裟。剃髮則能生牟尼著",
    "T28n1546_035:0256b12": "袈裟則能去離惡。復次若教他出家。則令他",
    "T28n1546_035:0256b13": "人得無盡業無盡財無過業無過財。復次若",
    "T28n1546_035:0256b14": "教他出家。則令他人盡形壽持戒。淨修梵行。",
    "T28n1546_035:0256b15": "傷佉諸利。傷佉諸利。是何義耶。尊者和須蜜",
    "T28n1546_035:0256b16": "說曰。有仙人。一名傷佉。二名諸利。淨修梵",
    "T28n1546_035:0256b17": "行。威儀具足。在家之人。所不能行。如畫珂貝",
    "T28n1546_035:0256b18": "上。非風吹日曝。所能壞滅。在家之人。修行梵",
    "T28n1546_035:0256b19": "行。不能如是如畫貝上分明了了。在家之人。",
    "T28n1546_035:0256b20": "修行梵行。不能如是。如阿那含。猶如妻子。",
    "T28n1546_035:0256b21": "畜眾生數非眾生數物。凡夫聖人。無有差別。",
    "T28n1546_035:0256b22": "復次若教他出家。則示他人。帝釋轉輪聖王。",
    "T28n1546_035:0256b23": "閻羅王所欲之事。問曰。何故教他出家置二",
    "T28n1546_035:0256b24": "果。唯說須陀洹果阿羅漢果。答曰。已說在此",
    "T28n1546_035:0256b25": "義中。所以者何。遠塵離垢。得法眼淨。三果",
    "T28n1546_035:0256b26": "可爾。具縛人。漸離欲人。永離欲人。得正決",
    "T28n1546_035:0256b27": "定。悉名遠塵離垢得法眼淨。復以現始終故。",
    "T28n1546_035:0256b28": "始是須陀洹果。終是阿羅漢果。如始終。始入",
    "T28n1546_035:0256b29": "已度方便畢竟。說亦如是。復次此二果。一向",
    "T28n1546_035:0256c01": "無漏道得。非有漏道。二果無漏有漏道得。如",
    "T28n1546_035:0256c02": "有漏無漏道。解脫道。繫縛道。亦如是。復次此",
    "T28n1546_035:0256c03": "果俱過。非想非非想處人得須陀洹果。過非",
    "T28n1546_035:0256c04": "想非非想處見道所斷結。乃得阿羅漢果。過",
    "T28n1546_035:0256c05": "非想非非想處修道所斷結乃得。復次此現",
    "T28n1546_035:0256c06": "門現略所有沙門果或以見道得。或以修道",
    "T28n1546_035:0256c07": "得。若說須陀洹果。當知已說見道得者。若說",
    "T28n1546_035:0256c08": "阿羅漢果。當知已說修道得者。如見道修道。",
    "T28n1546_035:0256c09": "見地修地。未知欲知根知根。說亦如是。復次",
    "T28n1546_035:0256c10": "有沙門果。或因見道所斷結盡而立。或因修",
    "T28n1546_035:0256c11": "道所斷結盡而立。如見道所斷。緣無所有煩",
    "T28n1546_035:0256c12": "惱。緣所有煩惱。忍對治煩惱。智對治煩惱。亦",
    "T28n1546_035:0256c13": "如是。復次已說在此義中。所以者何。以必得",
    "T28n1546_035:0256c14": "故若得須陀洹果。必得斯陀含果。若得阿羅",
    "T28n1546_035:0256c15": "漢果。必由阿那含果。◎",
    "T28n1546_035:0256c16": "◎須陀洹成就諸學法彼法。須陀洹果攝耶。◎",
    "T28n1546_035:0256c17": "◎問曰。何故作此論。答曰。先說無為沙門果。",
    "T28n1546_035:0256c18": "今欲說有為無為沙門果故而作此論。須陀",
    "T28n1546_035:0256c19": "洹。成就諸學法。彼法須陀洹果攝耶。答曰。或",
    "T28n1546_035:0256c20": "攝或不攝云何攝。答曰。有為須陀洹果。得已",
    "T28n1546_035:0256c21": "不失。得者信解脫得信解脫諸根。見到得見",
    "T28n1546_035:0256c22": "到諸根。不失者信解脫不轉根作見到。不失",
    "T28n1546_035:0256c23": "信解脫諸根。云何不攝。須陀洹。前進得勝妙",
    "T28n1546_035:0256c24": "無漏諸根。前進者方便道。六無礙道。五解脫",
    "T28n1546_035:0256c25": "道。如是等前進道所有學法。須陀洹成就。彼",
    "T28n1546_035:0256c26": "非須陀洹果攝。所以者何。前進道非果所攝。",
    "T28n1546_035:0256c27": "設法須陀洹果攝。彼法是學耶。答曰。或是",
    "T28n1546_035:0256c28": "學。或是非學非無學。云何是學。答曰。有為須",
    "T28n1546_035:0256c29": "陀洹果。謂道比智。及眷屬。云何是非學非無",
    "T28n1546_035:0257a01": "學。答曰。無為須陀洹果。謂三界見道所斷結",
    "T28n1546_035:0257a02": "斷。斯陀含成就諸學法。彼法斯陀含果攝耶。",
    "T28n1546_035:0257a03": "答曰。或攝或不攝。云何攝。答曰。有為斯陀",
    "T28n1546_035:0257a04": "含果。得已不失。得者信解脫得信解脫諸根。",
    "T28n1546_035:0257a05": "見到得見到諸根。不失者信解脫不轉根作見",
    "T28n1546_035:0257a06": "到。不失信解脫諸根。云何不攝斯陀含。前進",
    "T28n1546_035:0257a07": "得勝妙無漏諸根。前進者。方便道。三無礙道。",
    "T28n1546_035:0257a08": "二解脫道。如是等前進道所有學法。斯陀含",
    "T28n1546_035:0257a09": "成就。彼非斯陀含果攝。所以者何。前進道非",
    "T28n1546_035:0257a10": "果所攝。設法斯陀含果攝。彼法是學耶。答曰。",
    "T28n1546_035:0257a11": "或是學或是非學非無學。學者有為斯陀含",
    "T28n1546_035:0257a12": "果。若道比智及眷屬。若第六解脫道及眷屬。",
    "T28n1546_035:0257a13": "云何非學非無學。答曰。無為斯陀含果。謂三",
    "T28n1546_035:0257a14": "界見道所斷結斷及欲界修道所斷六種結",
    "T28n1546_035:0257a15": "斷。阿那含成就諸學法。彼法阿那含果攝耶。",
    "T28n1546_035:0257a16": "答曰。或攝或不攝。云何攝。答曰。有為阿那含",
    "T28n1546_035:0257a17": "果。得已不失。得者信解脫得信解脫諸根。見",
    "T28n1546_035:0257a18": "到得見到諸根。不失者信解脫不轉根作見",
    "T28n1546_035:0257a19": "到。不失信解脫諸根。云何不攝。阿那含前進。",
    "T28n1546_035:0257a20": "得勝妙無漏諸根。前進者離初禪欲。方便道。",
    "T28n1546_035:0257a21": "九無礙道。九解脫道。乃至離非想非非想處",
    "T28n1546_035:0257a22": "愛方便道。九無礙道。八解脫道。如是等前進",
    "T28n1546_035:0257a23": "道所有學法。阿那含成就。彼非阿那含果攝。",
    "T28n1546_035:0257a24": "所以者何。前進道非阿那含果攝。設法阿那",
    "T28n1546_035:0257a25": "含果攝。彼法是學耶。答曰。或是學或是非學",
    "T28n1546_035:0257a26": "非無學。云何是學。答曰。有為阿那含果若道",
    "T28n1546_035:0257a27": "比智及眷屬。若第九解脫及眷屬。云何非學",
    "T28n1546_035:0257a28": "非無學。答曰。無為阿那含果。三界見道所斷",
    "T28n1546_035:0257a29": "結斷。及欲界修道所斷九種結斷。阿羅漢成",
    "T28n1546_035:0257b01": "就諸無學法。彼法阿羅漢果攝耶。答曰。如是。",
    "T28n1546_035:0257b02": "所以者何。阿羅漢所有方便道。無礙道。解脫",
    "T28n1546_035:0257b03": "道。前進道。盡阿羅漢果攝。設法阿羅漢果攝。",
    "T28n1546_035:0257b04": "彼法是無學耶。答曰。或是無學或是非學非",
    "T28n1546_035:0257b05": "無學。云何是無學。答曰。有為阿羅漢果。盡智",
    "T28n1546_035:0257b06": "無生智。無學等見及眷屬。云何非學非無學。",
    "T28n1546_035:0257b07": "答曰。無為阿羅漢果。三界見道修道所斷",
    "T28n1546_035:0257b08": "結斷。",
    "T28n1546_035:0257b09": "須陀洹成就諸無漏法。彼法須陀洹果攝耶。",
    "T28n1546_035:0257b10": "答曰。或攝或不攝。云何攝。答曰。須陀洹果。得",
    "T28n1546_035:0257b11": "已不失。得者信解脫得信解脫性。須陀洹果。",
    "T28n1546_035:0257b12": "見到得見到性。須陀洹果。三界見道所斷結",
    "T28n1546_035:0257b13": "斷。不失者信解脫不轉根作見到。不失信解",
    "T28n1546_035:0257b14": "脫性須陀洹果。云何不攝。須陀洹果前進。",
    "T28n1546_035:0257b15": "得勝妙諸無漏根。方便道。六無礙道。五解脫",
    "T28n1546_035:0257b16": "道。如是等前進道。及漸斷結得作證。謂欲界",
    "T28n1546_035:0257b17": "修道所斷五種結斷。如前進道非果攝。彼斷",
    "T28n1546_035:0257b18": "亦爾。須陀洹所成就非數滅。此滅非是須陀",
    "T28n1546_035:0257b19": "洹果。所以者何。非數滅是無記。須陀洹果是",
    "T28n1546_035:0257b20": "善故。設法須陀洹果攝。彼法是無漏耶。答曰。",
    "T28n1546_035:0257b21": "如是。所以者何。有為須陀洹果無為須陀洹",
    "T28n1546_035:0257b22": "果皆是無漏故。斯陀含成就諸無漏法。彼法",
    "T28n1546_035:0257b23": "斯陀含果攝耶。答曰。或攝或不攝。云何攝。答",
    "T28n1546_035:0257b24": "曰。斯陀含果。得已不失。得者信解脫性得",
    "T28n1546_035:0257b25": "信解脫斯陀含果。見到得見到性斯陀含果。",
    "T28n1546_035:0257b26": "三界見道所斷結斷。及欲界修道所斷六種",
    "T28n1546_035:0257b27": "結斷。不失者信解脫不轉根作見到。不失信",
    "T28n1546_035:0257b28": "解脫性斯陀含果。云何不攝斯陀含果前進。",
    "T28n1546_035:0257b29": "得勝妙諸無漏根。方便道。三無礙道。二解脫",
    "T28n1546_035:0257c01": "道。如是等道。及漸斷結得作證。謂欲界修道",
    "T28n1546_035:0257c02": "所斷二種結斷。如前進道非斯陀含果攝。斷",
    "T28n1546_035:0257c03": "亦如是。斯陀含果所成就非數滅。此滅非是",
    "T28n1546_035:0257c04": "斯陀含果。所以者何。非數滅是無記。斯陀含",
    "T28n1546_035:0257c05": "果是善故。設法是斯陀含果攝。彼法是無漏",
    "T28n1546_035:0257c06": "耶。答曰。如是。所以者何。有為斯陀含果。無",
    "T28n1546_035:0257c07": "為斯陀含果。皆是無漏故。阿那含成就無漏",
    "T28n1546_035:0257c08": "諸法。彼法阿那含果攝耶。答曰。或攝或不攝。",
    "T28n1546_035:0257c09": "云何攝。答曰。阿那含果。已得不失。得者信解",
    "T28n1546_035:0257c10": "脫得信解脫性阿那含果見到得見到性阿那",
    "T28n1546_035:0257c11": "含果。三界見道所斷結斷。及欲界修道所斷",
    "T28n1546_035:0257c12": "九種結斷。不失者信解脫不轉根作見到。不",
    "T28n1546_035:0257c13": "失信解脫性阿那含果。云何不攝。答曰。阿那",
    "T28n1546_035:0257c14": "含前進。得勝妙無漏諸根。離初禪愛。方便道。",
    "T28n1546_035:0257c15": "九無礙道。九解脫道。如是乃至離非想非非",
    "T28n1546_035:0257c16": "想處愛。方便道。九無礙道。八解脫道。如是等",
    "T28n1546_035:0257c17": "道。及漸斷結得作證。謂離七地愛及非想非",
    "T28n1546_035:0257c18": "非想處八種愛。如前進道非果攝。彼斷亦爾。",
    "T28n1546_035:0257c19": "阿那含所成就非數滅。廣說如上。設法阿那",
    "T28n1546_035:0257c20": "含果攝。彼法是無漏耶。答曰。如是。廣說如",
    "T28n1546_035:0257c21": "上。阿羅漢成就無漏諸法。彼法阿羅漢果攝",
    "T28n1546_035:0257c22": "耶。答曰。或攝或不攝。云何攝。答曰。已得阿",
    "T28n1546_035:0257c23": "羅漢果不失。得者時解脫得。時解脫性。非時",
    "T28n1546_035:0257c24": "解脫得。非時解脫性。三界見道修道所斷結",
    "T28n1546_035:0257c25": "斷。不失者時解脫不轉根作非時解脫。不失",
    "T28n1546_035:0257c26": "時解脫性阿羅漢果。云何不攝。答曰。阿羅漢",
    "T28n1546_035:0257c27": "所成就非數滅。於如是法得非數滅。謂欲界",
    "T28n1546_035:0257c28": "色無色界繫有漏。及無漏法非數滅。此滅非",
    "T28n1546_035:0257c29": "是阿羅漢果。所以者何。非數滅是無記。阿羅",
    "T28n1546_035:0258a01": "漢果是善故。設法阿羅漢果攝。彼法是無漏",
    "T28n1546_035:0258a02": "耶。答曰。如是。所以者何。有為阿羅漢果。無",
    "T28n1546_035:0258a03": "為阿羅漢果。皆是無漏故。",
    "T28n1546_035:0258a04": "須陀洹成就諸法。彼法須陀洹果攝耶。此中",
    "T28n1546_035:0258a05": "問轉增法。先問學次問無漏。今問不定。須",
    "T28n1546_035:0258a06": "陀洹成就諸法。彼法須陀洹果攝耶。答曰。或",
    "T28n1546_035:0258a07": "法須陀洹果成就。彼法非須陀洹果攝。云何",
    "T28n1546_035:0258a08": "法須陀洹成就。彼法非須陀洹果攝。答曰。須",
    "T28n1546_035:0258a09": "陀洹前進。得勝妙無漏諸根及漸斷結得作",
    "T28n1546_035:0258a10": "證。須陀洹所成就非數滅。亦成就有漏諸法。",
    "T28n1546_035:0258a11": "謂善染污不隱沒無記善者。數方便善。生得",
    "T28n1546_035:0258a12": "善。染污者三界修道所斷染污。不隱沒無記",
    "T28n1546_035:0258a13": "者威儀工巧報。如是等法。須陀洹成就。非",
    "T28n1546_035:0258a14": "須陀洹果攝。云何法須陀洹果攝。彼法非",
    "T28n1546_035:0258a15": "須陀洹成就。答曰。不得須陀洹果。得已便失。",
    "T28n1546_035:0258a16": "不得者信解脫不得見到性。須陀洹果。見到",
    "T28n1546_035:0258a17": "不得信解脫性須陀洹果。得已便失者。信解",
    "T28n1546_035:0258a18": "脫轉根作見到。便失信解脫性須陀洹果。云",
    "T28n1546_035:0258a19": "何法須陀洹成就。彼法亦須陀洹果攝。答曰。",
    "T28n1546_035:0258a20": "得須陀洹果不失。廣說如上。云何法須陀洹",
    "T28n1546_035:0258a21": "果不成就。彼法非須陀洹果攝。答曰。除上",
    "T28n1546_035:0258a22": "爾所事。若法已稱名已說者。作第一第二第",
    "T28n1546_035:0258a23": "三句。未稱未說者。作第四句。彼是何耶。答",
    "T28n1546_035:0258a24": "曰。有三種。謂善染污不隱沒無記。善有二種。",
    "T28n1546_035:0258a25": "謂無漏有漏。無漏者一切上下無漏道。有漏",
    "T28n1546_035:0258a26": "者謂方便善。離欲善。生得善。若本不得。若得",
    "T28n1546_035:0258a27": "便失。染污者。三界見道欲界修道所斷染污。",
    "T28n1546_035:0258a28": "須陀洹已斷者。不隱沒無記者。謂威儀工巧",
    "T28n1546_035:0258a29": "報須陀洹所不成就者。一切變化心。如是等",
    "T28n1546_035:0258b01": "諸法。作第四句故。言除上爾所事。如須陀洹。",
    "T28n1546_035:0258b02": "斯陀含亦如是。阿那含成就諸法。彼法阿那",
    "T28n1546_035:0258b03": "含果攝耶。乃至廣作四句。云何法阿那含成",
    "T28n1546_035:0258b04": "就。彼法非阿那含果攝。答曰。阿那含前進。得",
    "T28n1546_035:0258b05": "勝妙無漏諸根及所斷結得作證。阿那含所",
    "T28n1546_035:0258b06": "成就非數滅。廣說如上。阿那含成就。諸餘有",
    "T28n1546_035:0258b07": "漏法。彼是何耶。答曰。有三種。謂善染污不隱",
    "T28n1546_035:0258b08": "沒無記。善者方便善。生得善。離欲善。染污",
    "T28n1546_035:0258b09": "者。色無色界繫修道所斷染污。不隱沒無記",
    "T28n1546_035:0258b10": "者。威儀工巧報變化心。如阿那含所成就",
    "T28n1546_035:0258b11": "者。云何法阿那含果攝。彼法非阿那含成就。",
    "T28n1546_035:0258b12": "答曰。不得阿那含果。得已便失。不得者。信解",
    "T28n1546_035:0258b13": "脫不得見到性阿那含果見到不得信解脫性",
    "T28n1546_035:0258b14": "阿那含果。得已便失者。信解脫轉根作見到。",
    "T28n1546_035:0258b15": "失信解脫性阿那含果。云何法阿那含成就。",
    "T28n1546_035:0258b16": "彼法阿那含果攝。答曰。得阿那含果不失。得",
    "T28n1546_035:0258b17": "者信解脫得信解脫性阿那含果。見到得見到",
    "T28n1546_035:0258b18": "性阿那含果。三界見道所斷結斷欲界修道所",
    "T28n1546_035:0258b19": "斷九種結斷。不失者信解脫不轉根作見到。",
    "T28n1546_035:0258b20": "不失信解脫性阿那含果。云何法非阿那含成",
    "T28n1546_035:0258b21": "就。彼法亦非阿那含果攝。答曰。除上爾所事。",
    "T28n1546_035:0258b22": "若法已稱名已說者。作第一第二第三句。未",
    "T28n1546_035:0258b23": "稱未說者。作第四句。彼是何耶。答曰。有三種。",
    "T28n1546_035:0258b24": "謂善染污不隱沒無記。善者謂無漏有漏。無",
    "T28n1546_035:0258b25": "漏者上下無漏道。有漏者方便善。生得善。離",
    "T28n1546_035:0258b26": "欲善。若本不得。若得便失。染污者三界見道",
    "T28n1546_035:0258b27": "所斷染污。欲界修道所斷染污。不隱沒無記",
    "T28n1546_035:0258b28": "者。威儀工巧報變化心。本不得得已便失者。",
    "T28n1546_035:0258b29": "如是等諸法。作第四句。故言除上爾所事。阿",
    "T28n1546_035:0258c01": "羅漢成就諸法。彼法阿羅漢果攝耶。乃至廣",
    "T28n1546_035:0258c02": "說四句。云何法阿羅漢成就。彼法非阿羅漢",
    "T28n1546_035:0258c03": "攝。答曰。阿羅漢成就非數滅。謂善染污不隱",
    "T28n1546_035:0258c04": "沒無記。阿羅漢於此法。得非數滅。阿羅漢所",
    "T28n1546_035:0258c05": "成就有漏法。此法有二種。謂善不隱沒無記。",
    "T28n1546_035:0258c06": "善者方便善。生得善。離欲善。若不隱沒無",
    "T28n1546_035:0258c07": "記者。威儀工巧報變化心。阿羅漢所成就者。",
    "T28n1546_035:0258c08": "云何法阿羅漢果攝。彼法非阿羅漢成就。答",
    "T28n1546_035:0258c09": "曰。阿羅漢。本不得。得已便失。不得者時解脫",
    "T28n1546_035:0258c10": "不得非時解脫性阿羅漢果。非時解脫不得",
    "T28n1546_035:0258c11": "時解脫性阿羅漢果。得已便失者。時解脫轉",
    "T28n1546_035:0258c12": "根作不時解脫。失時解脫性阿羅漢果。云何",
    "T28n1546_035:0258c13": "法阿羅漢成就。彼法阿羅漢果攝。答曰。阿羅",
    "T28n1546_035:0258c14": "漢果。得已不失。得者時解脫得時解脫性阿",
    "T28n1546_035:0258c15": "羅漢果。不時解脫得不時解脫性阿羅漢果。",
    "T28n1546_035:0258c16": "三界見道修道所斷結斷。不失者。時解脫。阿",
    "T28n1546_035:0258c17": "羅漢。不轉根作不時解脫。不失時解脫性阿",
    "T28n1546_035:0258c18": "羅漢果。云何法阿羅漢不成就。彼法非阿羅",
    "T28n1546_035:0258c19": "漢果攝。答曰。除上爾所事。若法已稱名已說",
    "T28n1546_035:0258c20": "者。作第一第二第三句。未稱未說者。作第四",
    "T28n1546_035:0258c21": "句。彼是何耶。答曰。有三種。謂善染污不隱沒",
    "T28n1546_035:0258c22": "無記。善者方便善。離欲善。生得善。阿羅漢。",
    "T28n1546_035:0258c23": "本不得。得已便失者。染污者三界見道修道",
    "T28n1546_035:0258c24": "所斷染污。不隱沒無記者。威儀工巧報變化",
    "T28n1546_035:0258c25": "心。阿羅漢。本不得。得已便失者。如是等諸",
    "T28n1546_035:0258c26": "法。作第四句故。言除上爾所事。",
    "T28n1546_035:0258c27": "問曰。信解脫為轉根作見到不耶。若轉者。根",
    "T28n1546_035:0258c28": "揵度中。何以不說。如說若捨無漏根。得無漏",
    "T28n1546_035:0258c29": "根。彼盡從果至果耶。答曰。若從果至果。盡捨",
    "T28n1546_035:0259a01": "無漏根。得無漏根。頗有捨無漏根得無漏根",
    "T28n1546_035:0259a02": "彼非從果至果耶。答曰。有得正決定道。比智",
    "T28n1546_035:0259a03": "現前時。時解脫阿羅漢。轉根作不動。彼尊者",
    "T28n1546_035:0259a04": "有何勞惓。不說信解脫轉根作見到耶若信解",
    "T28n1546_035:0259a05": "脫。不轉根作見到者。此文所說云何通。如說",
    "T28n1546_035:0259a06": "若不得須陀洹果。得已便失。若信解脫。不轉",
    "T28n1546_035:0259a07": "根作見到者。云何言得已便失耶。智犍度說",
    "T28n1546_035:0259a08": "復云何通。如說須陀洹。於此三三昧。未來盡",
    "T28n1546_035:0259a09": "成就。過去已滅不失。現在若現在前。若信解",
    "T28n1546_035:0259a10": "脫不轉根作見到者。已滅三昧。云何失耶。識",
    "T28n1546_035:0259a11": "身經說。復云何通。如說過去無學心。得作三",
    "T28n1546_035:0259a12": "句。名已知。不名今知。不名當知。此中成就已",
    "T28n1546_035:0259a13": "知名說時解脫阿羅漢。退作信解脫。轉根作",
    "T28n1546_035:0259a14": "見到。還得阿羅漢果。今不成就。不當成就",
    "T28n1546_035:0259a15": "時解脫道。答曰。應作是說。信解脫轉根作見",
    "T28n1546_035:0259a16": "到。",
    "T28n1546_035:0259a17": "問曰。若然者後所說善通根揵度中。何故不",
    "T28n1546_035:0259a18": "說耶。答曰。彼文應如是說。得正決定。道比智",
    "T28n1546_035:0259a19": "現在前。信解脫轉根作見到。時解脫轉根作",
    "T28n1546_035:0259a20": "不動。應如是說。而不說者有何意耶。答曰。現",
    "T28n1546_035:0259a21": "始終故。始是道比智。終是時解脫轉根作不",
    "T28n1546_035:0259a22": "動。如始終。初入已度方便畢竟亦如是。尊者",
    "T28n1546_035:0259a23": "僧伽婆修說曰。信解脫轉根作見到。得斯陀",
    "T28n1546_035:0259a24": "含果時。亦名是得果。亦名轉根。得阿那含",
    "T28n1546_035:0259a25": "果時。亦名得果。亦名轉根。問曰。若然者。得",
    "T28n1546_035:0259a26": "須陀洹果時。何不名轉根。得阿羅漢果時。何",
    "T28n1546_035:0259a27": "不名轉根耶。答曰。出過欲界。是數數舊法。無",
    "T28n1546_035:0259a28": "有眾生不曾不出過欲界者。是故離彼欲時。",
    "T28n1546_035:0259a29": "得二沙門果。亦名得果。亦名轉根。出過非想",
    "T28n1546_035:0259b01": "非非想處。非是數數舊法。無有眾生曾出過",
    "T28n1546_035:0259b02": "者。是故離彼欲時。得二沙門果。但名得果。不",
    "T28n1546_035:0259b03": "名轉根。",
    "T28n1546_035:0259b04": "問曰。如汝所說。得斯陀含果阿那含果時。亦",
    "T28n1546_035:0259b05": "名得果。亦名轉根。是事可爾。退法轉根作憶",
    "T28n1546_035:0259b06": "法。乃至等住轉根作能進。此中何以不說。彼",
    "T28n1546_035:0259b07": "作是答。已說在此義中。何以知之。退法轉根",
    "T28n1546_035:0259b08": "作憶法時。得憶法時根。不捨退法根。乃至等",
    "T28n1546_035:0259b09": "住轉根作能進時。得能進根。不捨四種根。能",
    "T28n1546_035:0259b10": "進轉根作不動時。得不動根。不捨五種根。彼",
    "T28n1546_035:0259b11": "不應作是說。所以者何。無有一人成就二根",
    "T28n1546_035:0259b12": "者。何況多耶。復有說者。信解脫不轉根作見",
    "T28n1546_035:0259b13": "到。是故根揵度不說。",
    "T28n1546_035:0259b14": "問曰。若然者。智揵度說云何通。答曰。彼文應",
    "T28n1546_035:0259b15": "如是說。須陀洹三三昧。未來悉成就現在若",
    "T28n1546_035:0259b16": "現在前。過去已滅。不應言不失。應說而不說",
    "T28n1546_035:0259b17": "者。有何意耶。答曰。誦習錯謬故。",
    "T28n1546_035:0259b18": "問曰。此文所說復云何通。答曰。或有說。成就",
    "T28n1546_035:0259b19": "過去未來得。或有說不成就過去未來得。若",
    "T28n1546_035:0259b20": "作是說。不成就過去未來得者。彼作是說。若",
    "T28n1546_035:0259b21": "不得須陀洹果。是說未來。若得已是說現在。",
    "T28n1546_035:0259b22": "便失是說過去。若作是說。成就過去未來得",
    "T28n1546_035:0259b23": "者彼作是說。須陀洹果有三種。謂下中上。若",
    "T28n1546_035:0259b24": "初住下須陀洹果。不得中上須陀洹果。故言",
    "T28n1546_035:0259b25": "不得。得下須陀洹果。故言得已。不應言便失。",
    "T28n1546_035:0259b26": "若初住中須陀洹果。故言得已。不得上須陀",
    "T28n1546_035:0259b27": "洹果。故言不得。失下須陀洹果。故言便失。若",
    "T28n1546_035:0259b28": "初住上須陀洹果。不應言不得。得上須陀洹",
    "T28n1546_035:0259b29": "果。故言得已。便失者。失中下須陀洹果。",
    "T28n1546_035:0259c01": "問曰。本不成就中下須陀洹果。何故言失。答",
    "T28n1546_035:0259c02": "曰。超過二根故名失。所以者何。超彼二根能",
    "T28n1546_035:0259c03": "生之勢故作是說。識身經復云何通。答曰。識",
    "T28n1546_035:0259c04": "身經則不可通。評曰。應作是說。信解脫轉根",
    "T28n1546_035:0259c05": "作見到。若信解脫不轉根作見到者。時解脫",
    "T28n1546_035:0259c06": "亦不轉根作不動。所以者何。如學地無止息",
    "T28n1546_035:0259c07": "無救護無學地亦爾。",
    "T28n1546_035:0259c08": "尊者佛陀羅測說曰。信解脫轉根作見到。有",
    "T28n1546_035:0259c09": "六事不共。一在欲界不在色無色界。二依禪",
    "T28n1546_035:0259c10": "不依無色定。三用無漏道。不用世俗道。四用",
    "T28n1546_035:0259c11": "法智。不用比智。五退非不退。六住果道。不住",
    "T28n1546_035:0259c12": "勝果道。在欲界不在色無色界者。欲界有說",
    "T28n1546_035:0259c13": "法。人以說法力故。能轉根鈍作利。依禪不",
    "T28n1546_035:0259c14": "依無色定者。本依何地得學果。即依彼地。信",
    "T28n1546_035:0259c15": "解脫轉根作見到。用無漏道。不用世俗道者。",
    "T28n1546_035:0259c16": "以猛利道能轉根。世俗道非猛利。用法智不",
    "T28n1546_035:0259c17": "用比智者。生欲界轉根者。於法智得自在。不",
    "T28n1546_035:0259c18": "於比智。退非不退者。厭患退故轉根。住果道",
    "T28n1546_035:0259c19": "非勝果道者。若住勝果道轉根者。則失多道",
    "T28n1546_035:0259c20": "得少道。是名減少。不名增益。阿毘曇者。作如",
    "T28n1546_035:0259c21": "是說信解脫轉根作見到。如彼所說。但於六",
    "T28n1546_035:0259c22": "事中。三事不可爾。唯在欲界不在色無色界。",
    "T28n1546_035:0259c23": "此事可爾。依禪不依無色定。此亦可爾。唯以",
    "T28n1546_035:0259c24": "無漏道。不以世俗道者。此亦可爾。唯用法智。",
    "T28n1546_035:0259c25": "不用比智者。此不必爾。所以者何。或有於比",
    "T28n1546_035:0259c26": "智善得自在非法智。退法非不退法者。此不",
    "T28n1546_035:0259c27": "必爾。所以者何。退法亦能轉根。不退法亦能",
    "T28n1546_035:0259c28": "轉根。不必退法。唯住果道不住勝果道者。此",
    "T28n1546_035:0259c29": "不必爾。所以者何。住果道。亦能轉根。住勝果",
    "T28n1546_035:0260a01": "道。亦能轉根。問曰。若然者豈非捨多道得少",
    "T28n1546_035:0260a02": "道。是損減非增益耶。答曰。彼求利根。不求多",
    "T28n1546_035:0260a03": "道。",
    "T28n1546_035:0260a04": "尊者瞿沙跋摩說曰。信解脫轉根作見到。唯",
    "T28n1546_035:0260a05": "在閻浮提。不在餘方。問曰。依何地得學果。即",
    "T28n1546_035:0260a06": "依彼地轉根耶。答曰。即依彼地。亦依餘地。是",
    "T28n1546_035:0260a07": "勝地非下。須陀洹。斯陀含。必依未至禪。得果",
    "T28n1546_035:0260a08": "轉根阿那含依得果地。亦依餘地轉根。阿那",
    "T28n1546_035:0260a09": "含極少者。成就三地阿那含果。謂初禪未",
    "T28n1546_035:0260a10": "至中間禪。若依未至。若依初禪。若依禪中間。",
    "T28n1546_035:0260a11": "必成就三地道比智阿那含果。若依二禪。得",
    "T28n1546_035:0260a12": "正決定者。必成就四地道比智阿那含果。若",
    "T28n1546_035:0260a13": "依第三禪。成就五地。若依第四禪。成就六地。",
    "T28n1546_035:0260a14": "次第人離欲愛時。最後解脫道。成就三地阿",
    "T28n1546_035:0260a15": "那含果。若依初禪。得正決定。即依初禪轉根",
    "T28n1546_035:0260a16": "者。彼捨三地阿那含果。得三地阿那含果。若",
    "T28n1546_035:0260a17": "依初禪。得正決定。依第二禪轉根者。彼捨三",
    "T28n1546_035:0260a18": "地得四地。若依初禪。得正決定。依第三禪轉",
    "T28n1546_035:0260a19": "根者。彼捨三地得五地。若依初禪。得正決定。",
    "T28n1546_035:0260a20": "依第四禪轉根者。彼捨三地得六地若依二",
    "T28n1546_035:0260a21": "禪。得正決定。即依二禪轉根者。彼捨四地",
    "T28n1546_035:0260a22": "得四地。若依二禪。得正決定。依第三禪轉根",
    "T28n1546_035:0260a23": "者。彼捨四地得五地。若依二禪。得正決定。依",
    "T28n1546_035:0260a24": "第四禪轉根者。彼捨四地得六地。若依三",
    "T28n1546_035:0260a25": "禪得正決定。即依三禪轉根者。彼捨五地得",
    "T28n1546_035:0260a26": "五地。若依三禪得正決定。依第四禪轉根者。",
    "T28n1546_035:0260a27": "彼捨五地得六地。若依第四禪得正決定。即",
    "T28n1546_035:0260a28": "依第四禪轉根者。彼捨六地得六地。問曰。頗",
    "T28n1546_035:0260a29": "有依上地得果依下地轉根耶。答曰。或有說",
    "T28n1546_035:0260b01": "者無。若有者則捨多道得少道。是損減非增",
    "T28n1546_035:0260b02": "益故。復有說者有。如依第四禪得正決定。依",
    "T28n1546_035:0260b03": "第三禪轉根者。捨六得五。依第四禪得正決",
    "T28n1546_035:0260b04": "定。依第二禪轉根者。捨六得四。依第四禪得",
    "T28n1546_035:0260b05": "正決定。依初禪轉根者。捨六得三。三禪二禪",
    "T28n1546_035:0260b06": "初禪。應隨相說。",
    "T28n1546_035:0260b07": "問曰。若然者豈非捨多道得少道。是損減非",
    "T28n1546_035:0260b08": "增益耶。答曰。若爾亦無有過。所以者何。彼求",
    "T28n1546_035:0260b09": "利道。不求多道。頗有離無所有處愛聖人成",
    "T28n1546_035:0260b10": "就一地無漏耶。答曰有。離無所有處愛。依未",
    "T28n1546_035:0260b11": "至禪得正決定。見道中十五心頃是也。頗有",
    "T28n1546_035:0260b12": "離無所有處愛阿那含成就三地無漏耶。答曰",
    "T28n1546_035:0260b13": "有。若依初禪未至中間禪。信解脫轉根作見",
    "T28n1546_035:0260b14": "到。頗有身證人不成就無漏無色定耶。答曰",
    "T28n1546_035:0260b15": "有。依禪信解脫轉根作見到。未離初禪愛。依",
    "T28n1546_035:0260b16": "初禪轉根者。捨三地無漏道。得三地無漏道。",
    "T28n1546_035:0260b17": "離初禪愛。未離二禪愛。依初禪轉根者。捨四",
    "T28n1546_035:0260b18": "得三。離第二禪愛。未離第三禪愛。依初禪轉",
    "T28n1546_035:0260b19": "根者。捨五得三。離第三禪愛未離第四禪愛。",
    "T28n1546_035:0260b20": "依初禪轉根者。捨六得三。離第四禪愛。未離",
    "T28n1546_035:0260b21": "空處愛。依初禪轉根者。捨七得三。離空處愛。",
    "T28n1546_035:0260b22": "未離識處愛。依初禪轉根者。捨八得三。離識",
    "T28n1546_035:0260b23": "處愛。未離無所有處愛。依初禪轉根者。捨九",
    "T28n1546_035:0260b24": "得三。離第二禪愛。乃至離識處愛。依第二禪",
    "T28n1546_035:0260b25": "轉根者。捨九得四。離第三禪愛。乃至離識處",
    "T28n1546_035:0260b26": "愛。依第三禪轉根者。捨九得五。離第四禪愛。",
    "T28n1546_035:0260b27": "乃至離識處愛。依第四禪轉根者。捨九得六。",
    "T28n1546_035:0260b28": "問曰。離無所有處愛信解脫轉根作見到。捨",
    "T28n1546_035:0260b29": "無色界對治道。為捨斷不。若捨者何不成就",
    "T28n1546_035:0260c01": "結。若不捨者對治已捨。以何事故不捨斷耶。",
    "T28n1546_035:0260c02": "答曰。應作是說。不捨。問曰。對治已捨。以何",
    "T28n1546_035:0260c03": "事故。不捨於斷。答曰。無色界對治有二種得。",
    "T28n1546_035:0260c04": "雖捨無漏。不捨有漏。以為有漏所持故不捨。",
    "T28n1546_035:0260c05": "問曰。如有漏道。能有所作處可爾。不能有所",
    "T28n1546_035:0260c06": "作處。云何可爾。如漸離非想非非想處愛信",
    "T28n1546_035:0260c07": "解脫。轉根作見到。捨非想非非想處修道所",
    "T28n1546_035:0260c08": "斷對治道。為捨彼斷不。若捨者。云何不成就",
    "T28n1546_035:0260c09": "結。若不捨者。對治已捨。以何事故。不捨於",
    "T28n1546_035:0260c10": "斷。答曰。或有說者。無有漸離非想非非想處",
    "T28n1546_035:0260c11": "愛而轉根者。若轉者。或是退。或畢竟離欲。復",
    "T28n1546_035:0260c12": "有說者。有漸離非想非非想處愛轉根者。捨",
    "T28n1546_035:0260c13": "對治道不捨斷。評曰。應作是說。捨對治道亦",
    "T28n1546_035:0260c14": "捨斷。而不成就結。如離無所有處愛。命終",
    "T28n1546_035:0260c15": "生非想非非想處。從欲界乃至識處所有對",
    "T28n1546_035:0260c16": "治道及斷悉捨。而不成就結。彼亦如是。",
    "T28n1546_035:0260c17": "信解脫轉根作見到時。用一方便道一無礙",
    "T28n1546_035:0260c18": "道一解脫道。時解脫轉根作不動時。或有說",
    "T28n1546_035:0260c19": "以一方便道一無礙道一解脫道。評曰。應作",
    "T28n1546_035:0260c20": "是說。以一方便道九無礙道九解脫道。所以",
    "T28n1546_035:0260c21": "者何。以更得沙門果重用功故。如人壞舍。壞",
    "T28n1546_035:0260c22": "已更作。名重用功。彼亦如是。信解脫轉根作",
    "T28n1546_035:0260c23": "見到時。方便道是有漏無漏。未來亦修有漏",
    "T28n1546_035:0260c24": "無漏道。無礙道是無漏。未來亦修無漏道。解",
    "T28n1546_035:0260c25": "脫道亦是無漏。或有說者。未來修有漏無漏",
    "T28n1546_035:0260c26": "道。",
    "T28n1546_035:0260c27": "或有說者。唯修無漏。時解脫轉根。作不動時。",
    "T28n1546_035:0260c28": "方便道是有漏無漏。未來修有漏無漏道。九",
    "T28n1546_035:0260c29": "無礙道。八解脫道。唯是無漏。未來修無漏道。",
    "T28n1546_035:0261a01": "最後解脫道是無漏。未來修有漏無漏道。及",
    "T28n1546_035:0261a02": "三界善根。信解脫轉根作見到時。方便道。或",
    "T28n1546_035:0261a03": "是曾得。或非曾得。無礙道。解脫道。一向非曾",
    "T28n1546_035:0261a04": "得時。解脫轉根作不動時。方便道或是曾得。",
    "T28n1546_035:0261a05": "或非曾得。無礙道解脫道。一向非曾得。是信",
    "T28n1546_035:0261a06": "解脫轉根作見到時。方便道無礙道。是信解",
    "T28n1546_035:0261a07": "脫道攝。解脫道是見到道攝。時解脫轉根作",
    "T28n1546_035:0261a08": "不動時。方便道。九無礙。八解脫道。是時解脫",
    "T28n1546_035:0261a09": "道攝。最後解脫道。是非時解脫道攝。信解脫",
    "T28n1546_035:0261a10": "轉根作見到時。若住果道。而轉根者。彼方便",
    "T28n1546_035:0261a11": "無礙解脫道。是果道攝。若住勝果道。而轉根",
    "T28n1546_035:0261a12": "者。彼方便無礙道。是勝果道攝。解脫道。是果",
    "T28n1546_035:0261a13": "道攝。時解脫轉根作不動時。方便無礙解脫",
    "T28n1546_035:0261a14": "道。是果道攝。所以者何。無勝果道故。信解",
    "T28n1546_035:0261a15": "脫轉根作見到時。住果而轉根者。是名捨果",
    "T28n1546_035:0261a16": "得果。若住勝果道。而轉根者。是名捨果捨勝",
    "T28n1546_035:0261a17": "果道而得果。時解脫轉根。作不動時。名捨果",
    "T28n1546_035:0261a18": "得果。",
    "T28n1546_035:0261a19": "六種阿羅漢。謂退法。憶法。護法。等住。能進。",
    "T28n1546_035:0261a20": "不動。若退法轉根作憶法時。捨退法根。得憶",
    "T28n1546_035:0261a21": "法根。若憶法轉根作護法時。捨憶法根。得護",
    "T28n1546_035:0261a22": "法根。若護法轉根作等住時。捨護法根。得等",
    "T28n1546_035:0261a23": "住根。若等住轉根作能進時。捨等住根。得",
    "T28n1546_035:0261a24": "能進根。若能進轉根作不動時。捨能進",
    "T28n1546_035:0261a25": "根。得不動根。如無學地六種。修道中六種學",
    "T28n1546_035:0261a26": "性亦如是。",
    "T28n1546_035:0261a27": "問曰。退法轉根作不動時。為住退。法根得不",
    "T28n1546_035:0261a28": "動。為次等轉五種根得不動耶。答曰。或有說",
    "T28n1546_035:0261a29": "者。住退法根轉根得不動。無學時異用功多",
    "T28n1546_035:0261b01": "難得。是故次第轉學地不爾。評曰。應作是說。",
    "T28n1546_035:0261b02": "一切時次第而轉。如修道中有六種性。見道",
    "T28n1546_035:0261b03": "中亦有六種性。謂退法乃至不動。無有轉根",
    "T28n1546_035:0261b04": "者。所以者何。見道是速疾不起道故。如見道",
    "T28n1546_035:0261b05": "中有六種性。修行地中。亦有六種性。謂退",
    "T28n1546_035:0261b06": "法乃至不動。若轉者退法煗法不現在前。憶",
    "T28n1546_035:0261b07": "法煗法現在前。乃至能進煗法不現在前。不",
    "T28n1546_035:0261b08": "動煗法現在前。聲聞性煗法不現在前。辟支",
    "T28n1546_035:0261b09": "佛性煗法現在前。辟支佛性煗法不現在前。",
    "T28n1546_035:0261b10": "佛性煗法現在前。如煗法頂法亦如是。忍差",
    "T28n1546_035:0261b11": "別者。聲聞性忍不現在前。辟支佛性忍現在",
    "T28n1546_035:0261b12": "前。無有聲聞辟支佛忍不現在前。佛忍現在",
    "T28n1546_035:0261b13": "前。所以者何。忍與惡趣相妨。菩薩以願力故。",
    "T28n1546_035:0261b14": "當生惡趣。復有說者。聲聞煗頂不現在前亦",
    "T28n1546_035:0261b15": "不起。辟支佛煗頂現在前。所以者何。如佛自",
    "T28n1546_035:0261b16": "然無師。彼辟支佛亦爾。如佛一結跏趺坐。生",
    "T28n1546_035:0261b17": "諸善法現在前。從不淨乃至盡智無生智。辟",
    "T28n1546_035:0261b18": "支佛亦爾。世第一法。亦有六種性。退法乃至",
    "T28n1546_035:0261b19": "不動。無轉根者。所以者何。彼善根一剎那頃。",
    "T28n1546_035:0261b20": "無住相故。須陀洹有六種性退法。乃至不動。",
    "T28n1546_035:0261b21": "是故作如是說。頗有退須陀洹果。不成就見",
    "T28n1546_035:0261b22": "道所斷結耶。答曰有。從上根性退下根時。",
    "T28n1546_035:0261b23": "阿毘曇毘婆沙論卷第三十五"
}