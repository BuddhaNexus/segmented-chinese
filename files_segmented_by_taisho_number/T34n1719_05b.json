{
    "T34n1719_05b:0240c11": "folio_5b 法華文句記卷第五中",
    "T34n1719_05b:0240c13": "唐天台沙門湛然述",
    "T34n1719_05b:0240c14": "次「約五濁論四悉」中劫命對世界者，劫命",
    "T34n1719_05b:0240c15": "秖是依正二報即世界也。眾生即是所為之",
    "T34n1719_05b:0240c16": "人。見是能計見者，與眾生同。由此二故",
    "T34n1719_05b:0240c17": "有所為機，則見滅善生。煩惱是對治者，如",
    "T34n1719_05b:0240c18": "五停中具治三毒，正用小乘能治濁，故屬",
    "T34n1719_05b:0240c19": "第三悉。亦準論意以第一義用對衍門。此",
    "T34n1719_05b:0240c20": "四悉門通酬五濁障大不障小之問也。以",
    "T34n1719_05b:0240c21": "四悉文所被多，故著料簡門首。從「若論因果」",
    "T34n1719_05b:0240c22": "下，更以多門分別五濁。初是因果門也。二",
    "T34n1719_05b:0240c23": "因謂煩惱及見，餘三是果義兼依正。次「一人」",
    "T34n1719_05b:0240c24": "下人法門，人謂眾生，法即餘四，與生相對",
    "T34n1719_05b:0240c25": "故皆成法，並是生家之所計。「四法」下法時門，",
    "T34n1719_05b:0240c26": "應云四法一時，文闕略也。時即劫也，餘四",
    "T34n1719_05b:0240c27": "屬法，若對時說生亦屬法。「二報障」下三障",
    "T34n1719_05b:0240c28": "門。二報者，即眾生、命。「二煩惱」者，見亦通得",
    "T34n1719_05b:0240c29": "名煩惱故。「業在其間」者，煩惱潤業、業能招",
    "T34n1719_05b:0241a01": "報，故云其間。「眾生」下《中論》三假門。「相待可",
    "T34n1719_05b:0241a02": "知」者，即劫、煩惱、見也。劫即長短相待，煩惱違",
    "T34n1719_05b:0241a03": "順等相待，見即有無等相待。若通論者，各具",
    "T34n1719_05b:0241a04": "三假，依正二報莫不皆從三假而成，今從",
    "T34n1719_05b:0241a05": "分別且別說也，故別對之。「眾生」下《大論》三假",
    "T34n1719_05b:0241a06": "施設門，眾生和合受眾生名，命等並是眾生",
    "T34n1719_05b:0241a07": "計法。又有所計假名對眾生名，故云「名通",
    "T34n1719_05b:0241a08": "兩處」，委釋具如《止觀》第五記。「煩惱」下凡聖門，",
    "T34n1719_05b:0241a09": "煩惱在凡者，謂諸凡夫定有故耳。然見必在",
    "T34n1719_05b:0241a10": "凡，煩惱通聖，如具縛聖者及羅漢向。言「三",
    "T34n1719_05b:0241a11": "通」者，劫減有佛、劫增唯凡。又減則有佛、增",
    "T34n1719_05b:0241a12": "通餘聖。又增與減各通有無，以大小乘不",
    "T34n1719_05b:0241a13": "同故也。豈華藏淨滿待劫減耶？常在靈山此",
    "T34n1719_05b:0241a14": "之謂也。眾生之名具通凡聖，命有凡聖報",
    "T34n1719_05b:0241a15": "命不同。「命短」下長短門，一劫之中數數生故，",
    "T34n1719_05b:0241a16": "故長短別，此乃約人及以欲天見佛處說，若",
    "T34n1719_05b:0241a17": "論初禪即劫命等，二禪已去劫短命長，乃至",
    "T34n1719_05b:0241a18": "無色準說可知。「三通長短」者，煩惱在凡故",
    "T34n1719_05b:0241a19": "長、在聖故短，諸見在餘凡夫故長、在利根",
    "T34n1719_05b:0241a20": "外道故短，亦可在餘凡夫故短、在鈍根外",
    "T34n1719_05b:0241a21": "道故長，亦可在小故短一生斷故、在大故",
    "T34n1719_05b:0241a22": "長留惑潤生入生死故。又見前盡為短、煩",
    "T34n1719_05b:0241a23": "惱後盡為長。今分別濁入生死者，不名",
    "T34n1719_05b:0241a24": "為濁，眾生準說。「劫但」下帶不帶門，命是不相",
    "T34n1719_05b:0241a25": "應行法，須帶陰法論長短時，餘並屬法非",
    "T34n1719_05b:0241a26": "不帶時，非親帶故但在於法。「劫通」下內外",
    "T34n1719_05b:0241a27": "門，大劫害器故名為外，小劫害人故名為",
    "T34n1719_05b:0241a28": "內；或可四濁聚時時通內外。「三小」下害不害",
    "T34n1719_05b:0241a29": "門，物即外器，大劫起時人已上生，隨三不同",
    "T34n1719_05b:0241b01": "生三禪處。「小劫」下五道三界門，準應別論，",
    "T34n1719_05b:0241b02": "三五相參，故合明之。通色如前。言「命通」",
    "T34n1719_05b:0241b03": "者，亦應云餘四通於三界五道，命通具如",
    "T34n1719_05b:0241b04": "《俱舍》中明。五道壽別，人間五十年等，亦應云",
    "T34n1719_05b:0241b05": "通於四生，四生各有長短故也。「劫是」下共",
    "T34n1719_05b:0241b06": "別門。次「小劫」下通別門。「從八萬」下釋大小劫。",
    "T34n1719_05b:0241b07": "言「正三毒」者，他方淨土如阿閦國，亦有女",
    "T34n1719_05b:0241b08": "人無邪欲故，舉一準餘諸可例識，廣歷",
    "T34n1719_05b:0241b09": "諸土分別不同，故注「云云」。「敦真」者，敦實得",
    "T34n1719_05b:0241b10": "者故斥言非，上慢亦然，終無實得而不信",
    "T34n1719_05b:0241b11": "者。「嗣」亦繼也。「身尚無量」者，小乘教中不說",
    "T34n1719_05b:0241b12": "更有界外生處，有計變易在界內者，亦名",
    "T34n1719_05b:0241b13": "生處；大乘教中既其變易生處多故，故云無",
    "T34n1719_05b:0241b14": "量。此述逼意，言中但云「名增上慢」，意指羅",
    "T34n1719_05b:0241b15": "漢。若實得者豈有不發大心者耶？乃以大",
    "T34n1719_05b:0241b16": "乘密而斥之。若謂究竟應變易盡，若未盡",
    "T34n1719_05b:0241b17": "者何以不信？「值遇餘佛」者，初文以有餘土佛",
    "T34n1719_05b:0241b18": "名為餘佛。「羅漢受先世身」者，酬先業故名",
    "T34n1719_05b:0241b19": "先世身。煩惱果故，故須必滅。若煩惱所惑能",
    "T34n1719_05b:0241b20": "不滅者，有於因果不同之過，縱云邊際定",
    "T34n1719_05b:0241b21": "力持令不滅，今問邊定為大為少？若其小",
    "T34n1719_05b:0241b22": "者，小無變易之名，亦無永常之說。若言大",
    "T34n1719_05b:0241b23": "者，大邊除名唯在等覺，豈得記之後即等覺",
    "T34n1719_05b:0241b24": "耶？若大入小定顯大無定用。有引羅云等，",
    "T34n1719_05b:0241b25": "此不應爾。但佛滅後諸阿羅漢隱顯不同，",
    "T34n1719_05b:0241b26": "皆隨機緣，況本大菩薩。此是《大論》龍樹菩薩",
    "T34n1719_05b:0241b27": "假施此問，欲準大教具委答之故也。故答",
    "T34n1719_05b:0241b28": "文中云「不生三界」，況論還引《法華》證之。故",
    "T34n1719_05b:0241b29": "知博地之言無教可準，餘國之義出自他",
    "T34n1719_05b:0241c01": "人。故古人云：「學不師安，義不中難。」故此《法",
    "T34n1719_05b:0241c02": "華》非茲不了。又若變易不出界者，而生五",
    "T34n1719_05b:0241c03": "道之言，却入生死之說，驚入火宅之喻，非涅",
    "T34n1719_05b:0241c04": "槃一日之文，便為虛構。「南岳」下三釋，並是南",
    "T34n1719_05b:0241c05": "岳釋也。次釋中云「羅漢若修念佛三昧」等",
    "T34n1719_05b:0241c06": "者，若言念十方佛則已發大心，若唯念釋",
    "T34n1719_05b:0241c07": "尊乃因小感大，亦是機發使之然耳。然小",
    "T34n1719_05b:0241c08": "乘之中諸部不同，亦有信有十方佛者，即",
    "T34n1719_05b:0241c09": "小乘人修第四禪邊際定力，見十方佛等，",
    "T34n1719_05b:0241c10": "念佛觀成感佛為說。第三舉凡夫者，舉凡",
    "T34n1719_05b:0241c11": "夫況聖耳。是故羅漢必無不聞之理。瑤師",
    "T34n1719_05b:0241c12": "意云：實得羅漢無不信者，不須餘佛；遇",
    "T34n1719_05b:0241c13": "餘佛者，則指凡夫。南岳豈不知凡夫於佛",
    "T34n1719_05b:0241c14": "滅後能生信耶？故值餘佛必指羅漢。故《淨",
    "T34n1719_05b:0241c15": "名》云：「凡夫有反復而聲聞無也」。故知聲聞難",
    "T34n1719_05b:0241c16": "迴而須商議，凡夫易受何須引例？「有人云」",
    "T34n1719_05b:0241c17": "至「必然」者，意破瑤師，立不信者義亦不",
    "T34n1719_05b:0241c18": "然。執心牢固必在昔教，不應證今滅後之",
    "T34n1719_05b:0241c19": "文。此師又引身子於《法華》初聞略開之文，",
    "T34n1719_05b:0241c20": "以證滅後羅漢不受之語。意云：值佛羅漢",
    "T34n1719_05b:0241c21": "尚疑是魔，況佛滅後寧肯信受？今則不然。",
    "T34n1719_05b:0241c22": "佛預敦逼無不信者，故於滅後執經權說，",
    "T34n1719_05b:0241c23": "義容可爾。「云云」者，應廣明羅漢及以凡夫",
    "T34n1719_05b:0241c24": "信不信意，以破此師及以瑤師。「此直是異解」",
    "T34n1719_05b:0241c25": "等九字，恐須作白字書之。指前兩師亦",
    "T34n1719_05b:0241c26": "非全失，但未全順經意故耳。不能全破",
    "T34n1719_05b:0241c27": "故云異解。若論瑤師見違經文，經云「羅漢",
    "T34n1719_05b:0241c28": "遇餘佛生信而云不須」，經意云「除佛滅",
    "T34n1719_05b:0241c29": "後」者，欲顯四依通經功能；而瑤不以四依",
    "T34n1719_05b:0242a01": "為餘佛，謂羅漢三根聞與不聞，並不假從",
    "T34n1719_05b:0242a02": "四依邊聞者，深不可也。又以凡夫為況者，",
    "T34n1719_05b:0242a03": "此則可爾。但須云遇四依耳。後師意云：凡",
    "T34n1719_05b:0242a04": "夫易、羅漢難。此亦違經決了之語，故云「不",
    "T34n1719_05b:0242a05": "用此義」。次釋偈頌。上慢等三四眾通有者，",
    "T34n1719_05b:0242a06": "又凡夫上慢有五不同，謂四善根及以四果，",
    "T34n1719_05b:0242a07": "通義易知且後別說從多分故，故經云「比",
    "T34n1719_05b:0242a08": "丘等四有此三失」，於三別中仍從拂席者",
    "T34n1719_05b:0242a09": "說，故云也。「藏玼」等者，釋三失也。「藏玼揚",
    "T34n1719_05b:0242a10": "德」釋上慢，「不能自省」釋我慢，「無慚人者」釋",
    "T34n1719_05b:0242a11": "不信，若自見過無此三失，雖未證果且名",
    "T34n1719_05b:0242a12": "有羞。「於戒」等者，戒名通十即《大論》、《大經》不缺",
    "T34n1719_05b:0242a13": "不破等十，驗知三失尚無不缺，況道共等，故",
    "T34n1719_05b:0242a14": "云缺等。律儀有三，謂不缺不穿不破兼不雜。",
    "T34n1719_05b:0242a15": "若依《大論》，即不缺第三，若依《大經》則不缺",
    "T34n1719_05b:0242a16": "居首，名同義異各有其意，具如《釋義》。今且",
    "T34n1719_05b:0242a17": "依《大經》以不缺等三，并定共、道共即六戒",
    "T34n1719_05b:0242a18": "也。故知六中若無後二，尚名為漏，況道共",
    "T34n1719_05b:0242a19": "定共判在三藏四果，今且近論無道定也。",
    "T34n1719_05b:0242a20": "故三失之人尚無煖法，況有四果。瑕是玉之",
    "T34n1719_05b:0242a21": "內病，故云「內起」，玼是玉之外病故云「外動」，外",
    "T34n1719_05b:0242a22": "病名缺、內病名漏。「小中小」者，四果已小，四禪",
    "T34n1719_05b:0242a23": "更小，智已極小，況加上慢。「糟糠」者，若依世",
    "T34n1719_05b:0242a24": "禪以得無漏如糟出酒，從文入理如糠",
    "T34n1719_05b:0242a25": "出米。既無無漏反計世禪，如棄酒存糟，",
    "T34n1719_05b:0242a26": "不得真理反封文字，如棄米存糠。「是五",
    "T34n1719_05b:0242a27": "千有」者，以有顯無有失無得。言「封文」者，亦",
    "T34n1719_05b:0242a28": "應更云執禪為實，如糟無酒。文中兩釋，初",
    "T34n1719_05b:0242a29": "釋為正，後釋乃兼實行聲聞。起去之徒亦",
    "T34n1719_05b:0242b01": "於現在未有大機是故而退，如有糟糠",
    "T34n1719_05b:0242b02": "而無酒米。「枝葉」者，無入道材。問：機器何別？",
    "T34n1719_05b:0242b03": "答：雖並從譬，各有一意，機論可發，器語堪",
    "T34n1719_05b:0242b04": "任。得人天身通名為器，由懷三失故器成",
    "T34n1719_05b:0242b05": "非，宿種又微無機可發，二義俱闕佛威令",
    "T34n1719_05b:0242b06": "去。「凡有三異」者，先列，次釋。初云「上有歎",
    "T34n1719_05b:0242b07": "法希有」者，上諸佛章六段之中但無後二，故",
    "T34n1719_05b:0242b08": "有歎法，文云：「如是妙法諸佛如來時乃說",
    "T34n1719_05b:0242b09": "之」，而無五濁之文，頌中無歎法也。「先後」者，",
    "T34n1719_05b:0242b10": "上先歎法如向所引。言「不虛」者，次文方云：",
    "T34n1719_05b:0242b11": "「汝等當信佛之所說言不虛妄」，及以開顯上",
    "T34n1719_05b:0242b12": "勸信與不虛合者，上云：「汝等當信佛之所",
    "T34n1719_05b:0242b13": "說言不虛也」。「今隔不虛」者，今頌中勸信在",
    "T34n1719_05b:0242b14": "前、不虛在後，中隔五濁文也。故前四今五，",
    "T34n1719_05b:0242b15": "由離勸信為二故也。應云勸信不虛中為",
    "T34n1719_05b:0242b16": "五濁所隔，章安更云：「上以釋迦方便用釋",
    "T34n1719_05b:0242b17": "諸佛施權者，上釋諸佛開權文云『我以無",
    "T34n1719_05b:0242b18": "數方便種種因緣譬喻言辭，演說諸法』，偈中",
    "T34n1719_05b:0242b19": "如文。」「修道得於諸權法」者，自行因滿所感",
    "T34n1719_05b:0242b20": "權法，正當自行體內權也。即此法體亦不",
    "T34n1719_05b:0242b21": "可說，以方便故為眾生說成化他權，即",
    "T34n1719_05b:0242b22": "照九界已下文是，故知立一開權之言，於今",
    "T34n1719_05b:0242b23": "乃成二意：一者騰昔施權，二為顯實之所。",
    "T34n1719_05b:0242b24": "不指所開無由說實，況指權是權知非",
    "T34n1719_05b:0242b25": "究竟，既顯實已權全是實。「照九界機說七",
    "T34n1719_05b:0242b26": "方便」者，九是所被、教不出七，說七被九漸",
    "T34n1719_05b:0242b27": "令入實，人法七九故立總言。九界從自分",
    "T34n1719_05b:0242b28": "立名，方便從進趣為稱。又九界從物機立",
    "T34n1719_05b:0242b29": "名，方便從化主受稱。總舉不同，故云七",
    "T34n1719_05b:0242c01": "九。言「不可定判」者，七九之中隨何等機？聞",
    "T34n1719_05b:0242c02": "何等法？遇機便逗，故云不定。「現起」等者，念",
    "T34n1719_05b:0242c03": "必對境故云現起，種種之言不出七九。「過",
    "T34n1719_05b:0242c04": "去」下釋欲性也。欲秖是念，故知秖是先以",
    "T34n1719_05b:0242c05": "希望釋念，次以欣樂釋欲。故知念則且語",
    "T34n1719_05b:0242c06": "內心，欲論對境生想，今但約慕樂通從欲",
    "T34n1719_05b:0242c07": "為名，不假對念辯別，故但以欲對性二世",
    "T34n1719_05b:0242c08": "判之。問：前云過去名根、未來名性，今何故",
    "T34n1719_05b:0242c09": "云過去名性？答：各有其意。性必不改，故從",
    "T34n1719_05b:0242c10": "現至未、從過至今，二處並得性名故爾。亦",
    "T34n1719_05b:0242c11": "可現在名根生未來故，然根性乃可互舉，",
    "T34n1719_05b:0242c12": "樂欲必居現在，欲名雖不從過，亦可以現",
    "T34n1719_05b:0242c13": "望當，以名互故故重釋云「或可習欲以成",
    "T34n1719_05b:0242c14": "性、成性生習欲」，上句現欲成未性、下句過",
    "T34n1719_05b:0242c15": "性成現欲。「云云」者，或可過欲成現性、現性",
    "T34n1719_05b:0242c16": "成未欲，或可過欲成過性、現欲成未性，是",
    "T34n1719_05b:0242c17": "則欲名雖通過未仍從現說，故知欲念之名",
    "T34n1719_05b:0242c18": "定居現在。「七方便」至「云云」者，具如《止觀》隨",
    "T34n1719_05b:0242c19": "自意觀觀惡中云通途善惡者是。「鈍根」下",
    "T34n1719_05b:0242c20": "至「施權意」，此是長文。今不云長者，但偈與",
    "T34n1719_05b:0242c21": "長行不同，隨事要者則辯同異，或可略明",
    "T34n1719_05b:0242c22": "意則可知。「我設」下三行頌理者，文多云說，",
    "T34n1719_05b:0242c23": "如何云理？如云未曾說，說時未至隨順說",
    "T34n1719_05b:0242c24": "等，亦是以能顯所。準前諸例略亦可知，今",
    "T34n1719_05b:0242c25": "文正取佛慧為理之行。「聲聞兼得緣覺」者，",
    "T34n1719_05b:0242c26": "聲聞數中有值佛緣覺故也。又三藏聲聞必",
    "T34n1719_05b:0242c27": "兼當教緣覺。又菩薩既兼藏通，二乘必具",
    "T34n1719_05b:0242c28": "兩教，菩薩不云別者，前以淨心為別教",
    "T34n1719_05b:0242c29": "竟。既以聲聞菩薩共為義立，乃至一句皆",
    "T34n1719_05b:0243a01": "悉成佛。又誡言無疑，當知此是極聖誠說，",
    "T34n1719_05b:0243a02": "而不肯信。《大經》云：「一切二乘未來必定歸於",
    "T34n1719_05b:0243a03": "大般涅槃，如流入海。」又菩薩與二乘合明，",
    "T34n1719_05b:0243a04": "當知三乘悉皆被會。「牒假名三教」等者，三教",
    "T34n1719_05b:0243a05": "是假名故也。教本一實故三是假，為物假設",
    "T34n1719_05b:0243a06": "三藏等權，今既顯實重舉所除以示佛慧，",
    "T34n1719_05b:0243a07": "即上句所列者是。「無二是無通教中半滿相",
    "T34n1719_05b:0243a08": "對之二」者，通真含二故也。由闕別教故更",
    "T34n1719_05b:0243a09": "引上餘乘來此釋成，語假則通論三教，言",
    "T34n1719_05b:0243a10": "餘及以二三，且云相入，以有餘皆假故得",
    "T34n1719_05b:0243a11": "相入，無餘無復相入之名，以純一故，此指",
    "T34n1719_05b:0243a12": "乳及二酥三味文盡。初一行半舉內心。經云：",
    "T34n1719_05b:0243a13": "「如我昔所願，今者已滿足」者，問：佛初立誓誓",
    "T34n1719_05b:0243a14": "度一切，今眾生尚多，願云何滿？答：且從一",
    "T34n1719_05b:0243a15": "期總而言之，但令眾生得入佛乘，即名願",
    "T34n1719_05b:0243a16": "滿。是故經云：「如我無異」。「若我遇眾生」等者，",
    "T34n1719_05b:0243a17": "明濁不障大，遇者盡令入於佛道，無智不",
    "T34n1719_05b:0243a18": "受故云障大。「眾生」者，文中三釋，初釋對他",
    "T34n1719_05b:0243a19": "得名，次釋從自立稱，後釋即是功能。新譯恐",
    "T34n1719_05b:0243a20": "濫稱為有情，雖簡無情三義都失。十種生",
    "T34n1719_05b:0243a21": "死短中言梵行少語者，欲界諸地法爾多語，",
    "T34n1719_05b:0243a22": "以有言語皆由覺觀，以少語故知覺觀少，",
    "T34n1719_05b:0243a23": "煩惱漸薄故云短也。「方」者，猶如方物動靜",
    "T34n1719_05b:0243a24": "定故，於此死已定生天上。「三角」者，角者聚",
    "T34n1719_05b:0243a25": "也。即善惡無記，在生死中遍為此三，諸律",
    "T34n1719_05b:0243a26": "論文多以聚名角。闕釋紫者，即修羅也。種",
    "T34n1719_05b:0243a27": "類多故，謂天鬼畜如紫間色。又輪迴者，如《見",
    "T34n1719_05b:0243a28": "實三昧經》云：「從地獄來聲嘶怱急數數戰慄，",
    "T34n1719_05b:0243a29": "夢見大火沸鑊等也。從畜來者，暗鈍懈怠",
    "T34n1719_05b:0243b01": "多食性怯，謇訥所為多似諸蟲畜等。從鬼來",
    "T34n1719_05b:0243b02": "者，髮黃常飢慳貪等也。」餘趣比知，經具廣說。",
    "T34n1719_05b:0243b03": "「我知」下別明五濁，前開章云別明五濁障",
    "T34n1719_05b:0243b04": "三，五濁望三必不能障，為三所治是所治",
    "T34n1719_05b:0243b05": "障，故云障耳。亦是有濁故無三，有三故無",
    "T34n1719_05b:0243b06": "濁故云障耳。「受胎微形」，初文即約觀心者，",
    "T34n1719_05b:0243b07": "但隨便耳。但云從心即名觀心，其實此中",
    "T34n1719_05b:0243b08": "仍帶事釋，由此一念最微心故令增長也。",
    "T34n1719_05b:0243b09": "次「受胎」下全約事釋，略如《止觀》第四記引《入",
    "T34n1719_05b:0243b10": "胎經》。有人具立受胎章門，於此非要。今意",
    "T34n1719_05b:0243b11": "但在顯於五濁義須施權，列名而已足明",
    "T34n1719_05b:0243b12": "濁意，何徒於此廣建長章，使迷途者乃謂",
    "T34n1719_05b:0243b13": "《法華》亦明五濁與婆沙不別，如世人云：法",
    "T34n1719_05b:0243b14": "華亦明三乘。其失如之。「受陰身」者，或恐秖",
    "T34n1719_05b:0243b15": "是《入胎經》耳。總有三十八七日以論增長，",
    "T34n1719_05b:0243b16": "若《俱舍》等文但列五位，云：最初羯剌藍，次",
    "T34n1719_05b:0243b17": "生頞部曇，從此生閉尸，閉尸生羯男，次鉢",
    "T34n1719_05b:0243b18": "羅奢佉。「或云」下「如大品中說」者，即約二十",
    "T34n1719_05b:0243b19": "身見，如去等具如前引。「長時」等者，今文具",
    "T34n1719_05b:0243b20": "二義故劫得濁名，前初文中但有第二義，",
    "T34n1719_05b:0243b21": "後料簡中方有初義。",
    "T34n1719_05b:0243b22": "過去佛章，初二行正施三也，名施為開。初",
    "T34n1719_05b:0243b23": "一行略頌上三一，文中以教人理三兼得",
    "T34n1719_05b:0243b24": "行者，具有二意，一者通兼，既有餘三豈無",
    "T34n1719_05b:0243b25": "於行；二者別兼，即以佛道二字兼之，所趣",
    "T34n1719_05b:0243b26": "是理、能趣是行。初一行半總約五乘中乃",
    "T34n1719_05b:0243b27": "以人行兼教一者，既有人行必有所稟，",
    "T34n1719_05b:0243b28": "即是教也。此中以七方便為異方便者，以",
    "T34n1719_05b:0243b29": "藏人不同衍門故成永異，餘文多用，今通",
    "T34n1719_05b:0243c01": "用者未同圓來，並名為異。「若有」下二行開",
    "T34n1719_05b:0243c02": "菩薩乘中進退兩釋者，亦有二義，五乘之稱",
    "T34n1719_05b:0243c03": "但在鹿苑，七方便名通於三味，六度之行不",
    "T34n1719_05b:0243c04": "局一教，故可通三，以三藏為本故云兼",
    "T34n1719_05b:0243c05": "通別也。「何者」下釋出三教六度行相，非相非",
    "T34n1719_05b:0243c06": "無相次第行者，雙非即是所斯故也。亦應次",
    "T34n1719_05b:0243c07": "第出於三諦行相，然以相無相共論，即三",
    "T34n1719_05b:0243c08": "諦也。又入地三諦無復論開，然菩薩乘中亦",
    "T34n1719_05b:0243c09": "云於昔聞教已成教一者，若菩薩不開，何",
    "T34n1719_05b:0243c10": "須引昔令成教一？故凡云昔者，皆具二",
    "T34n1719_05b:0243c11": "意：一者在昔聞權，二者昔已曾開。今正語",
    "T34n1719_05b:0243c12": "昔聞權者，昔開已竟皆成佛道，初義準化",
    "T34n1719_05b:0243c13": "儀說，次意準開竟說，下去諸乘一一皆然，",
    "T34n1719_05b:0243c14": "往佛亦爾。二乘文中有人理行，不云兼教",
    "T34n1719_05b:0243c15": "者秖是文略，前菩薩文亦以三兼一。「諸佛",
    "T34n1719_05b:0243c16": "滅後供養舍利」者，若以現擬過，如《增一》中",
    "T34n1719_05b:0243c17": "佛因手擎舍利廣稱歎已，令於四衢而起",
    "T34n1719_05b:0243c18": "偷婆。佛言：四人應起塔，輪王、羅漢、支佛、如",
    "T34n1719_05b:0243c19": "來。後分云：輪王無級，羅漢四級，支佛五級，",
    "T34n1719_05b:0243c20": "如來十三級。阿難問佛：何故爾耶？佛言：輪",
    "T34n1719_05b:0243c21": "王自行化他常住十善，羅漢不受後有，支",
    "T34n1719_05b:0243c22": "佛無師自悟，如來眾德具足。世人上未逮於",
    "T34n1719_05b:0243c23": "初果，豈肯下等輪王？滅後起塔不知進否，",
    "T34n1719_05b:0243c24": "動即皆至三五七九。近代所立縱云方墳，",
    "T34n1719_05b:0243c25": "而出檐者還成一級，暗者雖昧豈非冥濫",
    "T34n1719_05b:0243c26": "初果耶？有方墳邊云作功德塔者，其義又",
    "T34n1719_05b:0243c27": "失，使愚者唯禮我師，或復對高禮下，況復",
    "T34n1719_05b:0243c28": "隣接尊卑不成，不便之意不可具論，縱死",
    "T34n1719_05b:0243c29": "者冥冥，顯生者碌碌。況今舍利之言局在於",
    "T34n1719_05b:0244a01": "佛，供佛舍利福屬人天，開久遠因方名佛",
    "T34n1719_05b:0244a02": "道。況今凡質生福事難，善者從之不應習",
    "T34n1719_05b:0244a03": "俗。「地師言童真地」者，地立童真名者，但古",
    "T34n1719_05b:0244a04": "人云，住為能住、地為所依，故以住名而名",
    "T34n1719_05b:0244a05": "於地，從住為名早已太遠，為尚深故加之",
    "T34n1719_05b:0244a06": "以地，故「今謂」下責云「乖文」者，文中但云童",
    "T34n1719_05b:0244a07": "子故也。言「竪狹」者，橫收小善、竪成佛因，",
    "T34n1719_05b:0244a08": "則橫竪無違，非深非淺而深而淺。若以童",
    "T34n1719_05b:0244a09": "真為釋，唯竪無橫，況竪深無當、棄廣乖文，",
    "T34n1719_05b:0244a10": "是知竪狹二俱有過。「登地」下且破唯深之失，",
    "T34n1719_05b:0244a11": "仍略棄橫之愆。「今以」下正釋，收於童雉以",
    "T34n1719_05b:0244a12": "顯橫廣，指微即著以辯竪深，著在於微深",
    "T34n1719_05b:0244a13": "即非深，微即是著淺亦非淺，指微即著緣",
    "T34n1719_05b:0244a14": "因義成，即著之觀非此可辯，下去例爾。故",
    "T34n1719_05b:0244a15": "入地成佛如修羅渡海，此準《瓔珞》故云「入",
    "T34n1719_05b:0244a16": "地」。凡夫之人一毫之善徑成佛因，如人渡大",
    "T34n1719_05b:0244a17": "海。從「佛分明」下重立理以斥二失。「若如」下",
    "T34n1719_05b:0244a18": "重牒失以斥失。又例上下亦名乖文。若恐",
    "T34n1719_05b:0244a19": "童子事微不稱佛道，散心一唱如何消融？合",
    "T34n1719_05b:0244a20": "掌舉手皆應理釋，故知但尚佛道不識開",
    "T34n1719_05b:0244a21": "權。「殆不攝二乘」者，「殆」幾也。幾近也。應云全",
    "T34n1719_05b:0244a22": "不攝，何但幾耶？若在童真尚不攝六地，況",
    "T34n1719_05b:0244a23": "復小道。「論深」下結其竪狹，「定廣」下結竪狹",
    "T34n1719_05b:0244a24": "失。次問答，答中意言「三佛性」者，過去微善",
    "T34n1719_05b:0244a25": "願智所制咸趣菩提，火焰向空理數咸滅，",
    "T34n1719_05b:0244a26": "水流趣海法爾無停，但由願智未資便封",
    "T34n1719_05b:0244a27": "果報，故待今開方是緣因，若據化意何待",
    "T34n1719_05b:0244a28": "此開？苟順凡情立以近稱，今開近執法界",
    "T34n1719_05b:0244a29": "本如，豈由凡情局彼流焰？關中雖立善不",
    "T34n1719_05b:0244b01": "受報，而不明善體本融，但眾生無始唯流",
    "T34n1719_05b:0244b02": "妄我，凡所修習未嘗不俱，不受報言為",
    "T34n1719_05b:0244b03": "從誰立？若約已發心者，乃由願行所引，何",
    "T34n1719_05b:0244b04": "關善不受耶？未發心來隨生納福，此善豈",
    "T34n1719_05b:0244b05": "制令不受耶？故知不受之言善體無力，應",
    "T34n1719_05b:0244b06": "知曾酬者其因已謝，未酬者毫善不亡，若曾",
    "T34n1719_05b:0244b07": "發心如水寄海，酬局因者如果酬華，故今",
    "T34n1719_05b:0244b08": "於彼未酬之因，開其局情及曾趣向權乘道",
    "T34n1719_05b:0244b09": "者，以一實觀一大弘願體之道之，若不然",
    "T34n1719_05b:0244b10": "者，徒云說開，若不觀者則應善體自至菩",
    "T34n1719_05b:0244b11": "提，何須更修菩提行願？問：若爾，何故本論",
    "T34n1719_05b:0244b12": "云童子戲沙等，謂發菩提心行菩薩行者，",
    "T34n1719_05b:0244b13": "所作善根能證菩提，非諸凡夫及決定聲聞",
    "T34n1719_05b:0244b14": "未發心者之所能得？答：此乃從開說之，非",
    "T34n1719_05b:0244b15": "語本善，故知定性及現未發，縱有宿善如",
    "T34n1719_05b:0244b16": "恒河沙，終無自成菩提之理，故云非其能",
    "T34n1719_05b:0244b17": "得。若未開頃則往已成非，今若被開則宿",
    "T34n1719_05b:0244b18": "作成已，故知善體本妙隨執者心，是故開心",
    "T34n1719_05b:0244b19": "宿善咸遂。次「大經」下釋出緣因所以。三十二",
    "T34n1719_05b:0244b20": "文具列四句，舊云：闡提無者定無善性，唯有",
    "T34n1719_05b:0244b21": "惡境界性惡五陰耳；善根人有了因性，俱有",
    "T34n1719_05b:0244b22": "正因，俱無果性。河西云：闡提有惡陰性，善人",
    "T34n1719_05b:0244b23": "有善陰性，俱有無記，俱無同前。興皇三解，一",
    "T34n1719_05b:0244b24": "約理解，理非善惡，有彼二用，即指二人各",
    "T34n1719_05b:0244b25": "有善惡一種用故。俱有俱無者，互得有無",
    "T34n1719_05b:0244b26": "一邊故也。餘二解不要。章安云：此釋涅槃",
    "T34n1719_05b:0244b27": "河中七種眾生，應云闡提常沒，善人常出，俱",
    "T34n1719_05b:0244b28": "有者俱在河中，俱無者俱不至岸，亦以果",
    "T34n1719_05b:0244b29": "性為俱無也。又約三諦釋，闡提唯有世諦",
    "T34n1719_05b:0244c01": "因惡，善人唯有真諦因善，俱有世諦果身，俱",
    "T34n1719_05b:0244c02": "無中道因果。於諸釋中雖復少別，善人一",
    "T34n1719_05b:0244c03": "句其旨大同，其不同者今不暇釋，具如《止",
    "T34n1719_05b:0244c04": "觀》第五記，故今引同者證緣因善。問：上釋",
    "T34n1719_05b:0244c05": "三乘並以果成為理一句，今人天乘何以",
    "T34n1719_05b:0244c06": "佛道而為緣因？答：所開不同，前開兩教二",
    "T34n1719_05b:0244c07": "乘及以通別菩薩並有所證之理，故開小",
    "T34n1719_05b:0244c08": "理以成大理。今開人天小善已成緣因大",
    "T34n1719_05b:0244c09": "善，且據能趣善體未深，若從所趣邊說此",
    "T34n1719_05b:0244c10": "則並有所貲，此論開權皆約案位，若從進",
    "T34n1719_05b:0244c11": "入何獨住前緣因而已。此中但從往事以說，",
    "T34n1719_05b:0244c12": "人事既其已定，不可存法去人，是故開為",
    "T34n1719_05b:0244c13": "緣因，豈非如貧得寶？《經》云「七寶」等者，《佛地",
    "T34n1719_05b:0244c14": "論》中無玟瑰，仍云瑠璃與珠體別，珠即赤",
    "T34n1719_05b:0244c15": "珠也。今兼瑠璃但成七寶，離即成八。玻瓈",
    "T34n1719_05b:0244c16": "多紅色，硨磲青白色，碼碯或白或青。「木櫁者」，",
    "T34n1719_05b:0244c17": "《字林》云：「香木切，韻作榓。」《玉篇》云：「其樹似槐",
    "T34n1719_05b:0244c18": "而香。」有人云：斫經五年始有香氣。「造像為",
    "T34n1719_05b:0244c19": "天業」者，如佛昇忉利以神足力制諸弟子",
    "T34n1719_05b:0244c20": "等，具如《止觀》第一記。若準《冥祥記》，此土總",
    "T34n1719_05b:0244c21": "有一十八處造像應驗，如吳中石像等。又",
    "T34n1719_05b:0244c22": "有吳興太守吳佩女所感像等，又如宋衛軍",
    "T34n1719_05b:0244c23": "臨康王在荊州於城內築堂三間，其壁多",
    "T34n1719_05b:0244c24": "有畫菩薩像，至衡陽文王代鎮江陵廢為",
    "T34n1719_05b:0244c25": "臥堂，悉皆泥塗乾則墮落，畫狀新淨了無污",
    "T34n1719_05b:0244c26": "損，再塗猶然。王不信敬亦謂偶然，又更濃",
    "T34n1719_05b:0244c27": "泥而徹見炳然。王復更毀故壁悉更繕改。",
    "T34n1719_05b:0244c28": "後王疹疾，每若閉眼輒見諸像森然滿目，於",
    "T34n1719_05b:0244c29": "是方廢居此。此或是造者心重，或是毀者",
    "T34n1719_05b:0245a01": "尤害，以輕望重以毀望成，當知散心微善",
    "T34n1719_05b:0245a02": "不失，理無違順心有是非。「優婆塞戒經」等",
    "T34n1719_05b:0245a03": "者，此中文意正開其善不論其罪，因明用",
    "T34n1719_05b:0245a04": "膠便釋之耳。今亦因此依彼略明，故彼經",
    "T34n1719_05b:0245a05": "廣明五戒持破之相。又云：若不持戒名垢",
    "T34n1719_05b:0245a06": "優婆塞、臭優婆塞、旃陀羅優婆塞，若持殺戒",
    "T34n1719_05b:0245a07": "者乃至蟻子，若持戒酒乃至露珠，於五戒",
    "T34n1719_05b:0245a08": "上加不沽酒，是名六重。今出家在家云持",
    "T34n1719_05b:0245a09": "酒戒，猶以酒和食，一人凡飲幾露珠耶？尚",
    "T34n1719_05b:0245a10": "不及優婆塞戒，安能期佛道耶？於五戒上",
    "T34n1719_05b:0245a11": "更有眾多失意之罪，今文未盡。又有失意，",
    "T34n1719_05b:0245a12": "謂不供養師僧、不瞻病，空發遣乞者，不起",
    "T34n1719_05b:0245a13": "迎逆四眾長宿，見破戒者云彼不如我，六",
    "T34n1719_05b:0245a14": "齋日不受八戒，四十里內有講不聽，受僧",
    "T34n1719_05b:0245a15": "招提臥具床座，疑水有蟲而飲，嶮難獨行，獨",
    "T34n1719_05b:0245a16": "宿尼寺，為財命故打拍奴婢及以外人，於",
    "T34n1719_05b:0245a17": "路見比丘沙彌不得前行，僧中行食不得",
    "T34n1719_05b:0245a18": "偏與本師好者及過分與，路行見病不瞻",
    "T34n1719_05b:0245a19": "不視、不囑授令治，持如是戒者名淨、名",
    "T34n1719_05b:0245a20": "香、名分陀利優婆塞。又制優婆塞，令種種",
    "T34n1719_05b:0245a21": "供養三寶形像塔廟，畫像不得雜乳膠雞",
    "T34n1719_05b:0245a22": "子，供養像時晝夜不異，不得酥油塗像身",
    "T34n1719_05b:0245a23": "及乳洗，不得造半身像，像身不具，應密",
    "T34n1719_05b:0245a24": "藏之。應勸人治，治已當出供養。又見毀",
    "T34n1719_05b:0245a25": "像如全無異，以四天下寶供養，不如直",
    "T34n1719_05b:0245a26": "以種種功德讚歎尊像，志心供養二福無",
    "T34n1719_05b:0245a27": "別。供養法者志心信樂，受持讀誦解說書",
    "T34n1719_05b:0245a28": "寫，如法而行及勸人行，種種書十二部經，",
    "T34n1719_05b:0245a29": "供養經如供養佛，唯除洗浴名供養法。",
    "T34n1719_05b:0245b01": "供養僧者，應當供養發菩提心，受持戒",
    "T34n1719_05b:0245b02": "者出家之人，四向四果，名供養僧。今經小善",
    "T34n1719_05b:0245b03": "尚為佛因，況復長時志心供養。此等雖屬",
    "T34n1719_05b:0245b04": "在家優婆塞，及有少許非文正意，然制罪",
    "T34n1719_05b:0245b05": "令持，持即人天之善，並可開為緣因，然亦",
    "T34n1719_05b:0245b06": "並是出家行者之要，堪為常規，是故便錄。今",
    "T34n1719_05b:0245b07": "經欲收無始微善咸趣菩提，若已發心隨",
    "T34n1719_05b:0245b08": "有毫善莫非緣因。戒經「立像前不得坐",
    "T34n1719_05b:0245b09": "云云」者，更有多緣，若王難等，隨時斟酌。又",
    "T34n1719_05b:0245b10": "《造像功德經》有十一功德：一者世世眼目清",
    "T34n1719_05b:0245b11": "潔，二者生處無惡，三者常生貴家，四者身",
    "T34n1719_05b:0245b12": "如紫磨金色，五者豐饒珍玩，六者生賢善家，",
    "T34n1719_05b:0245b13": "七者生得為王，八者作金輪王，九者生梵",
    "T34n1719_05b:0245b14": "天壽命一劫，十者不墮惡道，十一者後生",
    "T34n1719_05b:0245b15": "還能敬重三寶。當知豈是欲界人天善根？《經》",
    "T34n1719_05b:0245b16": "「鉛」者，有云：錫也。今謂鉛青錫白、鉛軟錫堅，並",
    "T34n1719_05b:0245b17": "名青金，《造像功德經》云：「若人臨終發言造",
    "T34n1719_05b:0245b18": "像，乃至如麥󰎣，能除三世八十億劫生死",
    "T34n1719_05b:0245b19": "之罪。」「廟」者，貌也。古云「支提」，新云「制多」，翻靈",
    "T34n1719_05b:0245b20": "廟者應作廟字，《玉篇》及《白虎通》並云「尊貌",
    "T34n1719_05b:0245b21": "所居」。「露盤為銅鈸」者，長安亦無此音，或聲",
    "T34n1719_05b:0245b22": "轉耳。或是當時有人傳之，章安隨便書耳。",
    "T34n1719_05b:0245b23": "《經》云「唄」者，或云「唄匿」，此云讚誦。西方本有，",
    "T34n1719_05b:0245b24": "此土案梁《宣驗記》云：「陳思王，姓曹名植，",
    "T34n1719_05b:0245b25": "字子建，魏武帝第四子，十歲善文藝，私制",
    "T34n1719_05b:0245b26": "轉七聲。植曾遊漁山，於巖谷間，聞誦經聲，",
    "T34n1719_05b:0245b27": "遠谷流美，乃效之而制其聲。如《賢愚經》鈴",
    "T34n1719_05b:0245b28": "聲比丘緣等。」「音樂供養」者，有出家內眾音樂",
    "T34n1719_05b:0245b29": "自隨，云供養者，自思已行與何心俱。雖",
    "T34n1719_05b:0245c01": "有此文必須裁擇，《梵網》誠制何待固言，秖",
    "T34n1719_05b:0245c02": "恐供養心微增己放逸、長他貪慢，敬想難",
    "T34n1719_05b:0245c03": "成，故《別譯阿含》第五「佛在迦蘭陀城，有一",
    "T34n1719_05b:0245c04": "妓主名曰長髮，而白佛言：我昔曾於老妓",
    "T34n1719_05b:0245c05": "人邊聞如是說，於妓場上施設種種戲笑",
    "T34n1719_05b:0245c06": "之事，令百千人而來覩者，是人命終生光",
    "T34n1719_05b:0245c07": "音天，如是所說為虛為實？佛告之曰：止止。",
    "T34n1719_05b:0245c08": "莫作是問。妓主復問，如是再三。佛悉不答。",
    "T34n1719_05b:0245c09": "爾時如來語妓主言：爾時無數百千人來覩",
    "T34n1719_05b:0245c10": "妓者，諸人本是三毒所纏，復更造作放逸",
    "T34n1719_05b:0245c11": "之事，豈不增其貪瞋癡耶？譬如有人為毛",
    "T34n1719_05b:0245c12": "繩所縛，以水澆之愈增其急。本為三毒",
    "T34n1719_05b:0245c13": "所縛，更作妓樂，當增熾然三毒之火，終後",
    "T34n1719_05b:0245c14": "生天無有是處。作是語者是邪見人，邪見",
    "T34n1719_05b:0245c15": "之果生於地獄。佛說是時妓主悲泣。佛言：",
    "T34n1719_05b:0245c16": "為是緣故三請不說。妓主云：我不為聞佛",
    "T34n1719_05b:0245c17": "說故悲，但愍諸妓人長夜作如是說。」有人",
    "T34n1719_05b:0245c18": "至此引諸經，華香音樂供養者，即得不退，",
    "T34n1719_05b:0245c19": "如《不退法輪經》「佛告阿難：以一華供養佛",
    "T34n1719_05b:0245c20": "及佛塔，亦得不退」及《業報差別經》「禮拜得至",
    "T34n1719_05b:0245c21": "大涅槃」等者。彼是已為實因者，今文開麁",
    "T34n1719_05b:0245c22": "即實，故與今文不例。有人引《大論》小因大",
    "T34n1719_05b:0245c23": "果者，不例亦爾。「度我可施眾生」者，若論",
    "T34n1719_05b:0245c24": "度我應在物機，施謂施設。今釋迦因聞十",
    "T34n1719_05b:0245c25": "方諸佛慰喻，乃稱南謨答於諸佛，故知釋",
    "T34n1719_05b:0245c26": "迦不請諸佛度也。「五戒經」至「施佛」者，準佛",
    "T34n1719_05b:0245c27": "亦無驚怖之理，依下譬中長者聞已驚入火",
    "T34n1719_05b:0245c28": "宅，法身思機義當驚怖。「喜稱南謨佛」者，即",
    "T34n1719_05b:0245c29": "酬順中釋南無諸佛。「五戒經釋歸命」者云云。「那",
    "T34n1719_05b:0246a01": "先經」等者，彼經云：「那先小時有故舊，為邊",
    "T34n1719_05b:0246a02": "小國王，善能問難，有多問答亦可兼釋小",
    "T34n1719_05b:0246a03": "疑。那先云：諸沙門說世間火不如地獄火",
    "T34n1719_05b:0246a04": "熱。王曰：持小石置世間火至暮不銷，取",
    "T34n1719_05b:0246a05": "大石置泥犁火中即銷者，惡人死在泥犁",
    "T34n1719_05b:0246a06": "百千萬歲，何以不銷？那先問：水中魚蛟以石",
    "T34n1719_05b:0246a07": "為食不？王言：如是。那先云：石消不？王云銷。",
    "T34n1719_05b:0246a08": "那先言：腹中子消不？王言：不銷。那先言：何",
    "T34n1719_05b:0246a09": "以不銷？王言：福德使然。那先言：在地獄中",
    "T34n1719_05b:0246a10": "惡業未盡是故不銷，亦如狼食骨，骨銷子",
    "T34n1719_05b:0246a11": "不銷。又問：佛有相好不？答：有。王言：佛父母",
    "T34n1719_05b:0246a12": "有不？答：無。王言：佛亦無人生皆似父母故。",
    "T34n1719_05b:0246a13": "那先言：王見蓮華不？答言：見。又問：生淤泥",
    "T34n1719_05b:0246a14": "不？答：生淤泥。那先云：豈以蓮華生淤泥似",
    "T34n1719_05b:0246a15": "淤泥耶？佛亦如是。王又問：一人死生罽賓，",
    "T34n1719_05b:0246a16": "一人死生泥犁，誰先到？那先言：如兩鳥共",
    "T34n1719_05b:0246a17": "飛從彼來此，一止高樹、一止下樹，兩鳥飛",
    "T34n1719_05b:0246a18": "誰影先至地？王言：俱至地。王言：善哉！善哉！」",
    "T34n1719_05b:0246a19": "餘文雖非疏正意，因便知之。亦增智破邪",
    "T34n1719_05b:0246a20": "以顯念佛。「胎經報恩經華林會」等者，經云：「第",
    "T34n1719_05b:0246a21": "一會度九十六億人，第二會度九十四億人，",
    "T34n1719_05b:0246a22": "第三會度九十二億人」，並是初教得果人也。",
    "T34n1719_05b:0246a23": "於彼佛所至第五時，亦悉被會。「若例上」等",
    "T34n1719_05b:0246a24": "者，上六度文後結三教為此三句，今了因",
    "T34n1719_05b:0246a25": "智亦復如是，皆開偏小以成於實。又雙非",
    "T34n1719_05b:0246a26": "之言始自三藏菩薩，亦異凡小，乃至別教地",
    "T34n1719_05b:0246a27": "前並須開之，然亦須知開之所以，若心麁",
    "T34n1719_05b:0246a28": "境妙但開其心，如以相心持《法華經》，若聞",
    "T34n1719_05b:0246a29": "《法華》一句一偈等，若境麁心妙境已隨轉不",
    "T34n1719_05b:0246b01": "須論開，若俱麁者須心境俱開，亦可但開",
    "T34n1719_05b:0246b02": "其心境無不轉，道理必須知善體性，方乃",
    "T34n1719_05b:0246b03": "名開。總而言之心境並開，尚開久遠四惡",
    "T34n1719_05b:0246b04": "麁智，況人天智，若不開之則佛之知見永",
    "T34n1719_05b:0246b05": "埋四惡，長沒人天。問答意者，開彼過去微",
    "T34n1719_05b:0246b06": "善，正擊現在執心，已為過佛之所開竟，所",
    "T34n1719_05b:0246b07": "以於佛滅後聞一句經云與記者，舉沒況",
    "T34n1719_05b:0246b08": "深，並是預開其心，令成心境俱妙，若佛滅",
    "T34n1719_05b:0246b09": "後聞是經不信者，尚付後佛法華會中為",
    "T34n1719_05b:0246b10": "開其心。經意正云，三世皆開我豈不然？「未",
    "T34n1719_05b:0246b11": "來佛兩行頌教一」者，經文既云雖說及是故",
    "T34n1719_05b:0246b12": "說，知是教一。初一行中初三句云雖說百千",
    "T34n1719_05b:0246b13": "億等者，指七方便一切權說同成了因，其",
    "T34n1719_05b:0246b14": "實為佛乘一句明說權意。諸佛下一行明說",
    "T34n1719_05b:0246b15": "一之由，由知無性而修淨緣，令得成就",
    "T34n1719_05b:0246b16": "能演此乘。「知法常無性」等者，一實理上性相",
    "T34n1719_05b:0246b17": "二空，無性性空即無四性，既云實相無自",
    "T34n1719_05b:0246b18": "性等，故知即是理性性空；性空既爾相空準",
    "T34n1719_05b:0246b19": "知，無性亦無即是相空。故知經中一無性言",
    "T34n1719_05b:0246b20": "具二無性，即是無性性、無相性也。本自",
    "T34n1719_05b:0246b21": "有之，故曰常無知者照也。具如《止觀》第五",
    "T34n1719_05b:0246b22": "不思議境中一念三千非自他等，既無四",
    "T34n1719_05b:0246b23": "性，一念亦無，即是性空；既無一念，無念亦",
    "T34n1719_05b:0246b24": "無，即是相空，即是不思議之二空也。若不了",
    "T34n1719_05b:0246b25": "今家依於《智論》、《中論》等，準理準義，緣於心",
    "T34n1719_05b:0246b26": "性立此二空，諸無可準，非用法相者之",
    "T34n1719_05b:0246b27": "所逮也。故於實道須閑修性，若本自二空",
    "T34n1719_05b:0246b28": "即是性德，若推檢入空即是修得，推而不成",
    "T34n1719_05b:0246b29": "須修萬行正助合行，行中具足一切諸行",
    "T34n1719_05b:0246c01": "方名緣因，聞斯義已方乃名開。問：世間因",
    "T34n1719_05b:0246c02": "緣可以四句了生無生，今性本淨非關緣",
    "T34n1719_05b:0246c03": "起，何須以此四句推之？答：世緣起法亦本",
    "T34n1719_05b:0246c04": "無生，但由情計謂之為生；理性亦爾，由謂",
    "T34n1719_05b:0246c05": "自他等故須推之。二空不顯，尚須更約續",
    "T34n1719_05b:0246c06": "待推檢，況因緣耶？自有傳說此義者來，",
    "T34n1719_05b:0246c07": "少有曉此性相三假。問：今文何故不立斯",
    "T34n1719_05b:0246c08": "觀？答：經從利根者開。「佛種」等者，注家云：無",
    "T34n1719_05b:0246c09": "空有性名曰無性，堪紹繼菩提名為種。如",
    "T34n1719_05b:0246c10": "此釋者此從修得，未識性種。嘉祥云無性",
    "T34n1719_05b:0246c11": "者，但云無自性。又以三義而釋佛種，謂一",
    "T34n1719_05b:0246c12": "乘教、菩提心、如來藏。教及發心但是種緣，雖",
    "T34n1719_05b:0246c13": "即云藏，不云空與不空及行理，故不知因",
    "T34n1719_05b:0246c14": "中為在何因成種成性？故於正緣了中須",
    "T34n1719_05b:0246c15": "識性種，所謂三道；次知類種即彈指等。然",
    "T34n1719_05b:0246c16": "應知緣起通於染淨，理非染淨緣起宛然，",
    "T34n1719_05b:0246c17": "此淨緣起即是說由，明由淨緣從因至果",
    "T34n1719_05b:0246c18": "及不思議感應之理，故以此說為其種緣。",
    "T34n1719_05b:0246c19": "他云：為由行者善根力故，如來識上文義",
    "T34n1719_05b:0246c20": "相生，具如前文釋聞中破於中初云。「中道」",
    "T34n1719_05b:0246c21": "下立本無性為本性德，故知今種即性家之",
    "T34n1719_05b:0246c22": "種，是故還立無性為本。為欲更明性家緣",
    "T34n1719_05b:0246c23": "起，以種言之，種者生義，即前十界界如理",
    "T34n1719_05b:0246c24": "性俱性並種，具如前釋。「迷此」下雙明染淨二",
    "T34n1719_05b:0246c25": "種緣起，先染、次淨。染中由無明故為法性",
    "T34n1719_05b:0246c26": "緣，由迷之緣而起九界，界界三千事緣起",
    "T34n1719_05b:0246c27": "也。即是性種從迷緣故起於眾生，即是真",
    "T34n1719_05b:0246c28": "如隨於染緣。「解此」下明淨緣起，即聞一乘",
    "T34n1719_05b:0246c29": "教、起一乘行，行通因果能成正覺。「欲起」等",
    "T34n1719_05b:0247a01": "者，成正覺已能為他說，故說一乘在教",
    "T34n1719_05b:0247a02": "一也。即果佛種從淨緣起，眾生佛種從說",
    "T34n1719_05b:0247a03": "緣起，若也通途為染淨者，亦可十界展",
    "T34n1719_05b:0247a04": "轉互論。今明佛乘，須以九界皆名為染。",
    "T34n1719_05b:0247a05": "「又無性」等者，以緣資了，正明緣了功能相成，",
    "T34n1719_05b:0247a06": "對正雖然，若論行體一一無不三因具足，",
    "T34n1719_05b:0247a07": "即修得也。種果既成故云「得起」。「一起一切",
    "T34n1719_05b:0247a08": "起」者，顯果乘相，依正主伴乃至酬因，一塵一",
    "T34n1719_05b:0247a09": "行一時俱起，起者成也。「如此」下結果乘成相，",
    "T34n1719_05b:0247a10": "修性一合無復分張，即是理性三因開發，通",
    "T34n1719_05b:0247a11": "名三性，自此已去不可改故。此為銷經直",
    "T34n1719_05b:0247a12": "從開說，具明修相，委在《止觀》十法成乘，境",
    "T34n1719_05b:0247a13": "中具兼修性性種，正行為了，助開為緣，二",
    "T34n1719_05b:0247a14": "十五法為前方便，辯下九法明鑑修發，教",
    "T34n1719_05b:0247a15": "行正助所諸是理，理一即是所住法位世間相",
    "T34n1719_05b:0247a16": "常；若不爾者，依境修習委心無地，故知修",
    "T34n1719_05b:0247a17": "性俱有自他，先推性中無明為他，依此起",
    "T34n1719_05b:0247a18": "行方推行他，以此兩他共推一自，若推性",
    "T34n1719_05b:0247a19": "者袪滯達理，若推修者離著行成，以性",
    "T34n1719_05b:0247a20": "本亡泯於修始，是則兩照同明、雙惑俱遣，",
    "T34n1719_05b:0247a21": "如是方了染淨緣起，無始無本咸歸一如，且",
    "T34n1719_05b:0247a22": "從淨緣有所說邊，故云教一。故五佛言殊",
    "T34n1719_05b:0247a23": "大理不別，若不爾者，豈因緣事引四佛同？",
    "T34n1719_05b:0247a24": "理一中云「是法」等者，初是法者正示理一，",
    "T34n1719_05b:0247a25": "世人悉謂理性本淨，理若本淨何用修之？",
    "T34n1719_05b:0247a26": "若本不淨修亦不成？今云理淨非已淨也。",
    "T34n1719_05b:0247a27": "「眾生」下釋住法位，眾生正覺重出是法，法",
    "T34n1719_05b:0247a28": "不出如皆如為位，眾生理是、佛已證是，故",
    "T34n1719_05b:0247a29": "名為住，如位一故故名為位，染淨之法皆名",
    "T34n1719_05b:0247b01": "是法。染謂眾生、淨即正覺，眾生正覺是能住",
    "T34n1719_05b:0247b02": "法，染淨一如是所住位，分局定限故名為位，",
    "T34n1719_05b:0247b03": "位無二稱同立一如，不出真如故唯局",
    "T34n1719_05b:0247b04": "此，此局即通遍一切故，局之極也，通之盛",
    "T34n1719_05b:0247b05": "也。如世王位為人所住，位亦性也，不可改",
    "T34n1719_05b:0247b06": "故，如人王性始終不改，布衣登極相殊性",
    "T34n1719_05b:0247b07": "一。「世間相常住者」，相可表幟、位可久居，眾",
    "T34n1719_05b:0247b08": "生正覺相位無二，顯迷即理、理即常住，佛",
    "T34n1719_05b:0247b09": "已契常、眾生理是，故正覺眾生相位常住，染",
    "T34n1719_05b:0247b10": "淨相位既同一如，是故相位其理須等。佛依",
    "T34n1719_05b:0247b11": "世間修成極理，驗知世間本有斯理，故云",
    "T34n1719_05b:0247b12": "常住。問：位可一如，相云何等？答：位據理性",
    "T34n1719_05b:0247b13": "決不可改，相約隨緣緣有染淨，緣雖染",
    "T34n1719_05b:0247b14": "淨同名緣起，如清濁波濕性不異，同以濕",
    "T34n1719_05b:0247b15": "性為波，故皆以如為相，同以波為濕性，",
    "T34n1719_05b:0247b16": "故皆以如為位，所以相與常住其名雖同，",
    "T34n1719_05b:0247b17": "染淨既分如位須辯，況世間之稱亦通染淨",
    "T34n1719_05b:0247b18": "因果故也。今且從悟顯迷、以淨顯染，則淨",
    "T34n1719_05b:0247b19": "悟得於常事，迷染但名常理。又世間之名",
    "T34n1719_05b:0247b20": "通收依正，常住之稱不礙二途，故云理一。",
    "T34n1719_05b:0247b21": "若不了此徒云開權，如何顯實？故今問之：",
    "T34n1719_05b:0247b22": "被開之法唯信佛說？為亦改迷？雖復四法",
    "T34n1719_05b:0247b23": "咸以人攝，得意忘言說不可盡。「又釋」下單",
    "T34n1719_05b:0247b24": "約生釋世間相常。向釋雖然事理通總，未",
    "T34n1719_05b:0247b25": "的示其理境所在，故以陰入對正因說，九",
    "T34n1719_05b:0247b26": "界陰入位本常住。",
    "T34n1719_05b:0247b27": "法華文句記卷第五中"
}