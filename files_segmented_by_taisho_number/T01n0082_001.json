{
    "T01n0082_001:0901b22": "No. 82 [No. 26(172)]",
    "T01n0082_001:0901b23": "佛說意經",
    "T01n0082_001:0901b25": "西晉月氏國三藏竺法護譯",
    "T01n0082_001:0901b26": "聞如是：一時，婆伽婆在舍衛城祇樹給孤獨",
    "T01n0082_001:0901b27": "園。彼時，有異比丘獨坐房中，意作是念：「以何",
    "T01n0082_001:0901b28": "故世間牽？以何故受於苦？以何故生已，生已",
    "T01n0082_001:0901b29": "入隨從？」於是彼比丘從下晡起，起已往詣世",
    "T01n0082_001:0901c01": "尊所，到已禮世尊足却坐一面。彼比丘却坐",
    "T01n0082_001:0901c02": "一面已，白世尊曰：「唯，世尊！我今日獨在房中",
    "T01n0082_001:0901c03": "意生是念：『以何故世間牽？以何故受於苦？以",
    "T01n0082_001:0901c04": "何故生已，生已入隨從？』」「善哉，善哉！比丘！有",
    "T01n0082_001:0901c05": "賢道、有賢觀、善辯才，所念善。『以何故世間牽？",
    "T01n0082_001:0901c06": "以何故受於苦？以何故生已，生已入隨從？』",
    "T01n0082_001:0901c07": "汝比丘！作如是問不？」「唯然，世尊！」「此比丘！以意",
    "T01n0082_001:0901c08": "故世間牽，以意故受於苦，生意生意已入隨",
    "T01n0082_001:0901c09": "從，比丘！而令世間牽、受於苦、生已生已入隨",
    "T01n0082_001:0901c10": "從。比丘！聖弟子無所著，以彼牽、以彼去、彼",
    "T01n0082_001:0901c11": "生已生已則隨從。此比丘！聖弟子阿羅漢，",
    "T01n0082_001:0901c12": "能自御意，不自隨意。」「善哉，世尊！」彼比丘，聞世",
    "T01n0082_001:0901c13": "尊所說，善樂善然可已，重問世尊曰：「唯世尊！",
    "T01n0082_001:0901c14": "言多聞比丘，言多聞比丘者，唯世尊！幾所故",
    "T01n0082_001:0901c15": "名多聞比丘？如來說幾比丘多聞？」「善哉，善哉！",
    "T01n0082_001:0901c16": "比丘！賢道、賢觀、辯才，所言善。『世尊！多聞多聞",
    "T01n0082_001:0901c17": "比丘者，唯世尊！幾所故名多聞比丘？如來說",
    "T01n0082_001:0901c18": "幾是多聞比丘？』汝比丘！作是問不？」「唯然，世",
    "T01n0082_001:0901c19": "尊！」「我多說比丘，契一也、歌二也、記三也、偈四也、所因五也、法",
    "T01n0082_001:0901c20": "句六也、譬喻七也、所應八也、生九也、方等十也、未曾十一也、法說",
    "T01n0082_001:0901c21": "十二。比丘族姓子，四句偈向我說者，則知義知",
    "T01n0082_001:0901c22": "法，應法所行等與法俱，如法行說。如是比丘",
    "T01n0082_001:0901c23": "則是多聞，如是比丘為多聞，如是如來說比",
    "T01n0082_001:0901c24": "丘多聞。」「善哉，世尊！」彼比丘，聞世尊所說，善思",
    "T01n0082_001:0901c25": "惟念，善樂善然可已，重問世尊曰：「唯世尊！比",
    "T01n0082_001:0901c26": "丘聞已，比丘聞已智慧捷疾。唯世尊！所幾名",
    "T01n0082_001:0901c27": "為比丘聞已，名為捷疾智慧？如來說幾比丘",
    "T01n0082_001:0901c28": "聞已智慧捷疾？」「善哉，善哉！比丘！賢道、賢觀、辯",
    "T01n0082_001:0901c29": "才，所言善。『唯世尊！比丘聞已，比丘聞已智慧",
    "T01n0082_001:0902a01": "捷疾。世尊！說幾比丘聞已智慧捷疾？』汝比丘",
    "T01n0082_001:0902a02": "問此不？」「唯然，世尊！」「此比丘！彼比丘聞苦已，以",
    "T01n0082_001:0902a03": "智慧知如真，苦習、苦盡、苦盡住處，此則為聞",
    "T01n0082_001:0902a04": "彼以智慧知如真，苦習、苦盡、苦盡住處，此則",
    "T01n0082_001:0902a05": "為聞彼以智慧知如真。如是比丘！彼比丘聞",
    "T01n0082_001:0902a06": "已智慧捷疾，如來說比丘如是聞已智慧捷",
    "T01n0082_001:0902a07": "疾。」「善哉，世尊！」彼比丘聞世尊所說，善樂善然",
    "T01n0082_001:0902a08": "可已，重問世尊曰：「唯世尊！比丘聰明辯才捷",
    "T01n0082_001:0902a09": "疾，比丘聰明智慧捷疾者，唯世尊！幾所名為",
    "T01n0082_001:0902a10": "比丘聰明智慧捷疾？如來說幾比丘聰明智",
    "T01n0082_001:0902a11": "慧辯才捷疾？」「善哉，善哉！比丘！賢道、賢觀、辯才，",
    "T01n0082_001:0902a12": "所言善。『唯世尊！比丘聰明智慧捷疾，比丘聰",
    "T01n0082_001:0902a13": "明辯才捷疾者，世尊！說幾所名為比丘聰明",
    "T01n0082_001:0902a14": "智慧辯才捷疾？如來說幾比丘聰明智慧辯",
    "T01n0082_001:0902a15": "才捷疾？』汝比丘問此不？」「唯然，世尊！」「此比丘！謂",
    "T01n0082_001:0902a16": "比丘亦不自念、不念他、不二念，比丘但念意",
    "T01n0082_001:0902a17": "已，自饒益及饒益他、饒益多人，愍世間故，以",
    "T01n0082_001:0902a18": "義饒益天及人。如是比丘聰明智慧捷疾，如",
    "T01n0082_001:0902a19": "來說比丘聰明辯才智慧捷疾。」「善哉，世尊！」彼",
    "T01n0082_001:0902a20": "比丘聞世尊所說，善思惟念，受持誦讀已，從",
    "T01n0082_001:0902a21": "坐起禮世尊足，繞世尊，離世尊還。彼世尊以",
    "T01n0082_001:0902a22": "此喻為說之，獨在靜處不亂志寂靜住。彼獨",
    "T01n0082_001:0902a23": "在靜處不亂志寂靜住已，謂族姓子，所為剃",
    "T01n0082_001:0902a24": "鬚髮已被著袈裟信樂出家，棄家學道，彼無",
    "T01n0082_001:0902a25": "上行梵行，見法成神通作證住，生已盡、梵行",
    "T01n0082_001:0902a26": "已成、所作已辦、名色已有，知如真。彼尊者已",
    "T01n0082_001:0902a27": "知法，至成阿羅漢。佛如是說，彼比丘聞世尊",
    "T01n0082_001:0902a28": "所說，歡喜而樂。",
    "T01n0082_001:0902a29": "佛說意經"
}