{
    "T25n1511_001:0781b02": "No. 1511 [No. 1513; cf. Nos. 1512, 1514]",
    "T25n1511_001:0781b03": "金剛般若波羅蜜經論卷上",
    "T25n1511_001:0781b05": "天親菩薩造",
    "T25n1511_001:0781b06": "元魏天竺三藏菩提流支譯",
    "T25n1511_001:0781b07": "法門句義及次第，　　世間不解離明慧，",
    "T25n1511_001:0781b08": "大智通達教我等，　　歸命無量功德身。",
    "T25n1511_001:0781b09": "應當敬彼如是尊，　　頭面禮足而頂戴，",
    "T25n1511_001:0781b10": "以能荷佛難勝事，　　攝受眾生利益故。",
    "T25n1511_001:0781b11": "「如是我聞：一時婆伽婆在舍婆提城祇樹給",
    "T25n1511_001:0781b12": "孤獨園，與大比丘眾千二百五十人俱。爾時",
    "T25n1511_001:0781b13": "世尊！食時著衣持鉢，入舍婆提大城乞食。於",
    "T25n1511_001:0781b14": "其城中次第乞食已，還至本處飯食訖，收衣",
    "T25n1511_001:0781b15": "鉢洗足已，如常敷座結加趺坐，端身而住正",
    "T25n1511_001:0781b16": "念不動。",
    "T25n1511_001:0781b17": "「爾時諸比丘來詣佛所。到已，頂禮佛足，右繞",
    "T25n1511_001:0781b18": "三匝，退坐一面。",
    "T25n1511_001:0781b19": "「爾時慧命須菩提在大眾中，即從坐起，偏袒",
    "T25n1511_001:0781b20": "右肩右膝著地，向佛合掌恭敬而立，白佛言：",
    "T25n1511_001:0781b21": "『希有世尊！如來、應供、正遍知善護念諸菩薩，",
    "T25n1511_001:0781b22": "善付囑諸菩薩。』」",
    "T25n1511_001:0781b23": "論曰：善護念者，依根熟菩薩說。善付囑者，依",
    "T25n1511_001:0781b24": "根未熟菩薩說。云何善護念諸菩薩？云何善",
    "T25n1511_001:0781b25": "付囑諸菩薩？偈言：",
    "T25n1511_001:0781b26": "巧護義應知，　　加彼身同行，",
    "T25n1511_001:0781b27": "不退得未得，　　是名善付囑。",
    "T25n1511_001:0781b28": "云何加彼身同行？謂於菩薩身中與智慧力，",
    "T25n1511_001:0781b29": "令成就佛法故。又彼菩薩攝取眾生，與教化",
    "T25n1511_001:0781c01": "力，是名善護念應知。云何不退得未得？謂",
    "T25n1511_001:0781c02": "於得未得功德中懼其退失付授智者。又得",
    "T25n1511_001:0781c03": "不退者，不捨大乘故；未得不退者，於大乘中",
    "T25n1511_001:0781c04": "欲令勝進故，是名善付囑應知。",
    "T25n1511_001:0781c05": "經曰：「『世尊！云何菩薩大乘中發阿耨多羅三",
    "T25n1511_001:0781c06": "藐三菩提心，應云何住？云何修行？云何降伏",
    "T25n1511_001:0781c07": "其心？』",
    "T25n1511_001:0781c08": "「爾時佛告須菩提：『善哉，善哉！須菩提！如汝所",
    "T25n1511_001:0781c09": "說，如來善護念諸菩薩，善付囑諸菩薩。汝今",
    "T25n1511_001:0781c10": "諦聽，當為汝說。如菩薩大乘中發阿耨多羅三",
    "T25n1511_001:0781c11": "藐三菩提心，應如是住、如是修行、如是降伏",
    "T25n1511_001:0781c12": "其心。』須菩提白佛言：『世尊！如是，願樂欲聞。』佛",
    "T25n1511_001:0781c13": "告須菩提：『諸菩薩生如是心：所有一切眾生",
    "T25n1511_001:0781c14": "眾生所攝，若卵生、若胎生、若濕生、若化生，",
    "T25n1511_001:0781c15": "若有色、若無色、若有想、若無想、若非有想非",
    "T25n1511_001:0781c16": "無想，所有眾生界眾生所攝，我皆令入無餘",
    "T25n1511_001:0781c17": "涅槃而滅度之。如是滅度無量無邊眾生，實",
    "T25n1511_001:0781c18": "無眾生得滅度者。何以故？須菩提！若菩薩有",
    "T25n1511_001:0781c19": "眾生相，即非菩薩。何以故非？須菩提！若菩薩",
    "T25n1511_001:0781c20": "起眾生相、人相、壽者相，則不名菩薩。』」",
    "T25n1511_001:0781c21": "論曰：云何菩薩大乘中住？問答示現此義。偈",
    "T25n1511_001:0781c22": "言：",
    "T25n1511_001:0781c23": "廣大第一常，　　其心不顛倒，",
    "T25n1511_001:0781c24": "利益深心住，　　此乘功德滿。",
    "T25n1511_001:0781c25": "此偈說何等義？若菩薩有四種深利益菩提",
    "T25n1511_001:0781c26": "心，此是菩薩大乘住處。何以故？此深心功德",
    "T25n1511_001:0781c27": "滿足，是故四種深利益攝取心生，能住大乘中。",
    "T25n1511_001:0781c28": "何等為四種心？一、廣；二、第一；三、常；四、不顛倒。",
    "T25n1511_001:0781c29": "云何廣心利益？如經「諸菩薩生如是心，所有",
    "T25n1511_001:0782a01": "一切眾生眾生所攝，乃至所有眾生界眾生",
    "T25n1511_001:0782a02": "所攝」故。",
    "T25n1511_001:0782a03": "云何第一心利益？如經「我皆令住無餘涅槃",
    "T25n1511_001:0782a04": "而滅度之」故。",
    "T25n1511_001:0782a05": "云何常心利益？如經「如是滅度無量無邊眾",
    "T25n1511_001:0782a06": "生，實無眾生得滅度者。何以故？須菩提！若菩",
    "T25n1511_001:0782a07": "薩有眾生相即非菩薩」故。此義云何？菩薩取",
    "T25n1511_001:0782a08": "一切眾生猶如我身。以此義故，菩薩自身滅",
    "T25n1511_001:0782a09": "度，無異眾生得滅度者。若菩薩於眾生起眾",
    "T25n1511_001:0782a10": "生想，不生我想者，則不應得菩薩名。如是取",
    "T25n1511_001:0782a11": "眾生如我身，常不捨離，是名常心利益。",
    "T25n1511_001:0782a12": "云何不顛倒心利益？如經「何以故非？須菩提！",
    "T25n1511_001:0782a13": "若菩薩起眾生相、人相、壽者相，則不名菩薩」",
    "T25n1511_001:0782a14": "故。此示現遠離依止身見眾生等相故。",
    "T25n1511_001:0782a15": "論曰：自此以下，說菩薩如大乘中住修行。",
    "T25n1511_001:0782a16": "此事應知。",
    "T25n1511_001:0782a17": "經曰：「『復次須菩提！菩薩不住於事行於布施，",
    "T25n1511_001:0782a18": "無所住行於布施：不住色布施，不住聲香味",
    "T25n1511_001:0782a19": "觸法布施。須菩提！菩薩應如是布施，不住於",
    "T25n1511_001:0782a20": "相想。何以故？若菩薩不住相布施，其福德聚",
    "T25n1511_001:0782a21": "不可思量。須菩提！於汝意云何？東方虛空可",
    "T25n1511_001:0782a22": "思量不？』須菩提言：『不也。世尊！』佛言：『如是。須",
    "T25n1511_001:0782a23": "菩提！南西北方四維上下虛空可思量不？』須",
    "T25n1511_001:0782a24": "菩提言：『不也。世尊！』佛言：『如是如是。須菩提！",
    "T25n1511_001:0782a25": "菩薩無住相布施，福德聚亦復如是不可思",
    "T25n1511_001:0782a26": "量。』",
    "T25n1511_001:0782a27": "「佛復告須菩提：『菩薩但應如是行於布施。』」",
    "T25n1511_001:0782a28": "論曰：偈言：",
    "T25n1511_001:0782a29": "檀義攝於六，　　資生無畏法，",
    "T25n1511_001:0782b01": "此中一二三，　　名為修行住。",
    "T25n1511_001:0782b02": "何故唯檀波羅蜜名說六波羅蜜？一切波羅",
    "T25n1511_001:0782b03": "蜜，檀波羅蜜相義示現故。一切波羅蜜檀相",
    "T25n1511_001:0782b04": "義者，謂資生、無畏、法檀波羅蜜應知。此義云",
    "T25n1511_001:0782b05": "何？資生者，即一檀波羅蜜體名故。無畏檀波",
    "T25n1511_001:0782b06": "羅蜜者，有二：謂尸波羅蜜、羼提波羅蜜，於已",
    "T25n1511_001:0782b07": "作未作惡不生怖畏故。法檀波羅蜜者，有三：",
    "T25n1511_001:0782b08": "謂毘梨耶波羅蜜等不疲惓、善知心、如實說",
    "T25n1511_001:0782b09": "法故。此即是菩薩摩訶薩修行住。如向說三",
    "T25n1511_001:0782b10": "種檀攝六波羅蜜，是名菩薩摩訶薩修行住。",
    "T25n1511_001:0782b11": "云何菩薩不住於事行於布施？如是等，偈言：",
    "T25n1511_001:0782b12": "自身及報恩，　　果報斯不著，",
    "T25n1511_001:0782b13": "護存己不施，　　防求於異事。",
    "T25n1511_001:0782b14": "不住於事者，謂不著自身。無所住者，謂不著",
    "T25n1511_001:0782b15": "報恩。報恩者，謂供養恭敬種種等門。如經「無",
    "T25n1511_001:0782b16": "所住」故。不住色等者，謂不著果報。何故如是",
    "T25n1511_001:0782b17": "不住行於布施？偈言「護存己不施，防求於異",
    "T25n1511_001:0782b18": "事」，若著自身，不行布施；為護此事，於身不著。",
    "T25n1511_001:0782b19": "若著報恩，果報捨佛菩提，為異義行於布施；",
    "T25n1511_001:0782b20": "為防是行，於事不著。",
    "T25n1511_001:0782b21": "自此以下說云何菩薩降伏其心。此事應知。",
    "T25n1511_001:0782b22": "云何降伏心名之降伏？偈言：",
    "T25n1511_001:0782b23": "調伏彼事中，　　遠離取相心，",
    "T25n1511_001:0782b24": "及斷種種疑，　　亦防生成心。",
    "T25n1511_001:0782b25": "此文說何義？所謂不見施物、受者及施者。偈",
    "T25n1511_001:0782b26": "言：調伏彼事中，遠離取相心故。如經「須菩提！",
    "T25n1511_001:0782b27": "菩薩應如是布施，不住於相想」故。",
    "T25n1511_001:0782b28": "次說布施利益。何以故？此中有疑：若離施等",
    "T25n1511_001:0782b29": "相想，云何能成施福？彼人如是布施，其福轉",
    "T25n1511_001:0782c01": "多故。",
    "T25n1511_001:0782c02": "次說布施利益。如經「何以故？若菩薩不住相",
    "T25n1511_001:0782c03": "布施，其福德聚不可思量。須菩提！於意云何？",
    "T25n1511_001:0782c04": "東方虛空可思量不？須菩提言：『不也。世尊！』」如",
    "T25n1511_001:0782c05": "是等。何故說修行後，次顯布施利益？以得降",
    "T25n1511_001:0782c06": "伏心故，是以次說布施利益。此義云何？不住",
    "T25n1511_001:0782c07": "相想行於布施，成就義故。",
    "T25n1511_001:0782c08": "自此以下，一切修多羅示現斷生疑心。云何",
    "T25n1511_001:0782c09": "生疑？若不住於法行於布施，云何為佛菩提",
    "T25n1511_001:0782c10": "行於布施？斷彼疑心。",
    "T25n1511_001:0782c11": "經曰：「『須菩提！於意云何？可以相成就見如來",
    "T25n1511_001:0782c12": "不？』須菩提言：『不也。世尊！不可以相成就得見",
    "T25n1511_001:0782c13": "如來。何以故？如來所說相即非相。』",
    "T25n1511_001:0782c14": "「佛告須菩提：『凡所有相皆是妄語。若見諸相",
    "T25n1511_001:0782c15": "非相，則非妄語。如是諸相非相，則見如來。』」",
    "T25n1511_001:0782c16": "論曰：偈言：",
    "T25n1511_001:0782c17": "分別有為體，　　防彼成就得，",
    "T25n1511_001:0782c18": "三相異體故，　　離彼是如來。",
    "T25n1511_001:0782c19": "此義云何？若分別有為體是如來，以有為相",
    "T25n1511_001:0782c20": "為第一，以相成就見如來。為防彼相成就",
    "T25n1511_001:0782c21": "得如來身，",
    "T25n1511_001:0782c22": "如經「不可以相成就得見如來」故。何以故？如",
    "T25n1511_001:0782c23": "來名無為法身故。如經「何以故？如來所說相",
    "T25n1511_001:0782c24": "即非相」。偈言「三相異體故，離彼是如來」，彼相",
    "T25n1511_001:0782c25": "成就即非相成就。何以故？三相異如來體故。",
    "T25n1511_001:0782c26": "如經「佛告須菩提：『凡所有相皆是妄語。若見",
    "T25n1511_001:0782c27": "諸相非相，則非妄語。如是諸相非相，則見如",
    "T25n1511_001:0782c28": "來』」，此句顯有為虛妄故。偈言「離彼是如來」，示",
    "T25n1511_001:0782c29": "現彼處三相無故，相非相相對故，彼處生住",
    "T25n1511_001:0783a01": "滅異體不可得故，此句明如來體非有為故。",
    "T25n1511_001:0783a02": "菩薩如是知如來為佛菩提行於布施，彼菩",
    "T25n1511_001:0783a03": "薩不住於法行於布施，成如是斷疑故。",
    "T25n1511_001:0783a04": "自此以下，尊者須菩提生疑致問。",
    "T25n1511_001:0783a05": "經曰：「須菩提白佛言：『世尊！頗有眾生於未來",
    "T25n1511_001:0783a06": "世末世，得聞如是修多羅章句生實相不？』佛",
    "T25n1511_001:0783a07": "告須菩提：『莫作是說：「頗有眾生於未來世末",
    "T25n1511_001:0783a08": "世，得聞如是修多羅章句生實相不？」』佛復告",
    "T25n1511_001:0783a09": "須菩提：『有未來世末世，有菩薩摩訶薩，法欲",
    "T25n1511_001:0783a10": "滅時，有持戒修福德智慧者，於此修多羅章",
    "T25n1511_001:0783a11": "句能生信心，以此為實。』",
    "T25n1511_001:0783a12": "「佛復告須菩提：『當知彼菩薩摩訶薩，非於一",
    "T25n1511_001:0783a13": "佛二佛三四五佛所修行供養，非於一佛二",
    "T25n1511_001:0783a14": "佛三四五佛所而種善根。』",
    "T25n1511_001:0783a15": "「佛復告須菩提：『已於無量百千萬諸佛所修",
    "T25n1511_001:0783a16": "行供養，無量百千萬諸佛所種諸善根，聞是",
    "T25n1511_001:0783a17": "修多羅乃至一念能生淨信，須菩提！如來悉",
    "T25n1511_001:0783a18": "知是諸眾生、如來悉見是諸眾生。須菩提！是",
    "T25n1511_001:0783a19": "諸菩薩生如是無量福德聚，取如是無量福",
    "T25n1511_001:0783a20": "德。何以故？須菩提！是諸菩薩無復我相、眾生",
    "T25n1511_001:0783a21": "相、人相、壽者相。須菩提！是諸菩薩無法相亦",
    "T25n1511_001:0783a22": "非無法相，無相亦非無相。何以故？須菩提！是",
    "T25n1511_001:0783a23": "諸菩薩若取法相，則為著我、人、眾生、壽者。須",
    "T25n1511_001:0783a24": "菩提！若是菩薩有法相，即著我相、人相、眾生",
    "T25n1511_001:0783a25": "相、壽者相。何以故？須菩提！不應取法，非不取",
    "T25n1511_001:0783a26": "法。以是義故，如來常說筏喻法門，是法應",
    "T25n1511_001:0783a27": "捨，非捨法故。』」",
    "T25n1511_001:0783a28": "論曰：此義云何？向依波羅蜜說不住行於布",
    "T25n1511_001:0783a29": "施，說因深義。向依如來非有為體，說果深義。",
    "T25n1511_001:0783b01": "若爾，未來惡世人不生信心，云何不空說？為",
    "T25n1511_001:0783b02": "斷彼疑，佛答此義。",
    "T25n1511_001:0783b03": "如經「佛告須菩提：『莫作是說乃至非捨法故。』」",
    "T25n1511_001:0783b04": "此義云何？偈言：",
    "T25n1511_001:0783b05": "說因果深義，　　於彼惡世時，",
    "T25n1511_001:0783b06": "不空以有實，　　菩薩三德備。",
    "T25n1511_001:0783b07": "此義云何？彼惡世時，菩薩具足持戒功德智",
    "T25n1511_001:0783b08": "慧故，能生信心。以此義故，名不空說。又偈言：",
    "T25n1511_001:0783b09": "修戒於過去，　　及種諸善根，",
    "T25n1511_001:0783b10": "戒具於諸佛，　　亦說功德滿。",
    "T25n1511_001:0783b11": "如經「佛復告須菩提：『當知彼菩薩摩訶薩，非",
    "T25n1511_001:0783b12": "於一佛二佛三四五佛所修行供養，非於一",
    "T25n1511_001:0783b13": "佛二佛三四五佛所而種善根。』",
    "T25n1511_001:0783b14": "「佛告須菩提：『已於無量百千萬諸佛所修行",
    "T25n1511_001:0783b15": "供養，無量百千萬諸佛所種諸善根』」故。此經",
    "T25n1511_001:0783b16": "文明於過去諸佛具足持戒供養彼佛，亦種",
    "T25n1511_001:0783b17": "諸善根。如是次第，彼持戒具足、功德具足故。",
    "T25n1511_001:0783b18": "又偈言：",
    "T25n1511_001:0783b19": "彼壽者及法，　　遠離於取相，",
    "T25n1511_001:0783b20": "亦說知彼相，　　依八八義別。",
    "T25n1511_001:0783b21": "此義云何？復說般若義不斷故。說何等義？明",
    "T25n1511_001:0783b22": "彼菩薩離於壽者相、離於法相故，以對彼相",
    "T25n1511_001:0783b23": "故說此義。偈言「依八八義別」故，此復云何？依",
    "T25n1511_001:0783b24": "四種壽者相，有四種義故；依四種法相，有四",
    "T25n1511_001:0783b25": "種義故。是故依八相，有八種義差別故。此義",
    "T25n1511_001:0783b26": "復云何？偈言：",
    "T25n1511_001:0783b27": "差別相續體，　　不斷至命住，",
    "T25n1511_001:0783b28": "復趣於異道，　　是我相四種。",
    "T25n1511_001:0783b29": "此義云何？明壽者相義故。何者是四種？一者",
    "T25n1511_001:0783c01": "我相；二者眾生相；三者命相；四者壽者相。我",
    "T25n1511_001:0783c02": "相者，見五陰差別，一一陰是我。如是妄取，是",
    "T25n1511_001:0783c03": "名我相。眾生相者，見身相續不斷，是名眾生",
    "T25n1511_001:0783c04": "相。命相者，一報命根不斷住故，是名命相。壽",
    "T25n1511_001:0783c05": "者相者，命根斷滅復生六道，是名壽者相。如",
    "T25n1511_001:0783c06": "經「何以故？須菩提！是諸菩薩無復我相、眾生",
    "T25n1511_001:0783c07": "相、人相、壽者相故」。云何及法？偈言：",
    "T25n1511_001:0783c08": "一切空無物，　　實有不可說，",
    "T25n1511_001:0783c09": "依言辭而說，　　是法相四種。",
    "T25n1511_001:0783c10": "何者是四種？一者法相；二者非法相；三者相；",
    "T25n1511_001:0783c11": "四者非相。此義云何？有可取、能取一切法無",
    "T25n1511_001:0783c12": "故，言無法相。以無物故，彼法無我，空實有故。",
    "T25n1511_001:0783c13": "言亦非無法相，彼空無物，而此不可說有無，",
    "T25n1511_001:0783c14": "故言無相，依言辭而說故。言亦非無相。何以",
    "T25n1511_001:0783c15": "故？以於無言處依言相說。是故依八種差別",
    "T25n1511_001:0783c16": "義，離八種相，所謂離人相、離法相，是故說有",
    "T25n1511_001:0783c17": "智慧。",
    "T25n1511_001:0783c18": "如經「須菩提！是諸菩薩無法相，亦非無法相。",
    "T25n1511_001:0783c19": "無相亦非無相」故，有智慧便足。何故復說持",
    "T25n1511_001:0783c20": "戒功德？為示現生實相差別義故。云何示現？",
    "T25n1511_001:0783c21": "偈言：",
    "T25n1511_001:0783c22": "彼人依信心，　　恭敬生實相，",
    "T25n1511_001:0783c23": "聞聲不正取，　　正說如是取。",
    "T25n1511_001:0783c24": "此義云何？彼人有持戒功德，依信心恭敬能",
    "T25n1511_001:0783c25": "生實相。是以說彼義故，次言「聞說如是修多",
    "T25n1511_001:0783c26": "羅章句乃至一念生淨信者」，是故不但說般",
    "T25n1511_001:0783c27": "若。又有智慧者，不如聲取義，隨順第一義智，",
    "T25n1511_001:0783c28": "正說如是取能生實相。是以說此義故，次言",
    "T25n1511_001:0783c29": "「須菩提！不應取法，非不取法」。不應取法者，不",
    "T25n1511_001:0784a01": "應如聲取法。非不取法者，隨順第一義智正",
    "T25n1511_001:0784a02": "說如是取。彼菩薩聞說如是修多羅章句，生",
    "T25n1511_001:0784a03": "實相故。又經復言「須菩提！如來悉知是諸眾",
    "T25n1511_001:0784a04": "生、如來悉見是諸眾生」如是等，此明何義？偈",
    "T25n1511_001:0784a05": "言：",
    "T25n1511_001:0784a06": "佛非見果知，　　願智力現見，",
    "T25n1511_001:0784a07": "求供養恭敬，　　彼人不能說。",
    "T25n1511_001:0784a08": "此義云何？彼持戒等人，諸佛如來非見果比",
    "T25n1511_001:0784a09": "知。云何知？偈言「願智力現見」故。如來悉知是",
    "T25n1511_001:0784a10": "諸眾生便足，何故復說「如來悉見是諸眾生」？",
    "T25n1511_001:0784a11": "若不說「如來悉見是諸眾生」，或謂如來以比",
    "T25n1511_001:0784a12": "智知；恐生如是心故。若爾，但言「如來悉見是",
    "T25n1511_001:0784a13": "諸眾生」便足，何故復說「如來悉知是諸眾生」？",
    "T25n1511_001:0784a14": "若不說「如來悉知是諸眾生」，或謂如來以肉",
    "T25n1511_001:0784a15": "眼等見；為防是故。何故如是說？以有二語故。",
    "T25n1511_001:0784a16": "又何故如來如是說？偈言「求供養恭敬，彼人",
    "T25n1511_001:0784a17": "不能說」故。此義云何？若有人欲得供養恭敬，",
    "T25n1511_001:0784a18": "自歎有持戒等功德，彼人則不能說，是人自",
    "T25n1511_001:0784a19": "知故。諸佛如來善知彼何等人、有何等行，是",
    "T25n1511_001:0784a20": "故彼人不能自說。",
    "T25n1511_001:0784a21": "又「是諸菩薩生如是無量福德聚，取如是無",
    "T25n1511_001:0784a22": "量福德」者，此義云何？生者，能生因故。取者，熏",
    "T25n1511_001:0784a23": "修自體果義故。又「何以故？須菩提！是諸菩薩",
    "T25n1511_001:0784a24": "若取法相，則為著我、人、眾生、壽者」，此義云何？",
    "T25n1511_001:0784a25": "但有無明使無現行麁煩惱，示無我見故。又",
    "T25n1511_001:0784a26": "經言「以是義故，如來常說栰喻法門，是法應",
    "T25n1511_001:0784a27": "捨，非捨法者」，有何次第？偈言：",
    "T25n1511_001:0784a28": "彼不住隨順，　　於法中證智，",
    "T25n1511_001:0784a29": "如人捨船栰，　　法中義亦然。",
    "T25n1511_001:0784b01": "此義云何？示修多羅等法中證智不住故，以",
    "T25n1511_001:0784b02": "得證智捨法故，如到彼岸捨栰故。隨順者，隨",
    "T25n1511_001:0784b03": "順彼證智法。彼法應取，如人未到彼岸取栰",
    "T25n1511_001:0784b04": "故。",
    "T25n1511_001:0784b05": "自此以下說何等義？為遮異疑故。云何異疑？",
    "T25n1511_001:0784b06": "向說不可以相成就得見如來。何以故？如來",
    "T25n1511_001:0784b07": "非有為相得名故。若如是，云何釋迦牟尼佛",
    "T25n1511_001:0784b08": "得阿耨多羅三藐三菩提，說名為佛？云何說",
    "T25n1511_001:0784b09": "法？是名異疑，為斷此疑。云何斷疑？",
    "T25n1511_001:0784b10": "經曰：「復次佛告慧命須菩提：『須菩提！於意云",
    "T25n1511_001:0784b11": "何？如來得阿耨多羅三藐三菩提耶？如來有",
    "T25n1511_001:0784b12": "所說法耶？』須菩提言：『如我解佛所說義，無有",
    "T25n1511_001:0784b13": "定法如來得阿耨多羅三藐三菩提，亦無有",
    "T25n1511_001:0784b14": "定法如來可說。何以故？如來所說法，皆不可",
    "T25n1511_001:0784b15": "取、不可說，非法非非法。何以故？一切聖人皆",
    "T25n1511_001:0784b16": "以無為法得名。』」",
    "T25n1511_001:0784b17": "論曰：以是義故，釋迦牟尼佛非佛，亦非說",
    "T25n1511_001:0784b18": "法。此義云何？偈言：",
    "T25n1511_001:0784b19": "應化非真佛，　　亦非說法者，",
    "T25n1511_001:0784b20": "說法不二取，　　無說離言相。",
    "T25n1511_001:0784b21": "此義云何？佛有三種：一者法身佛；二者報佛；",
    "T25n1511_001:0784b22": "三者化佛。又釋迦牟尼名為佛者，此是化佛，",
    "T25n1511_001:0784b23": "此佛不證阿耨多羅三藐三菩提，亦不說法。",
    "T25n1511_001:0784b24": "如經「無有定法如來得阿耨多羅三藐三菩",
    "T25n1511_001:0784b25": "提，亦無有定法如來可說」，若爾，何故經言「何",
    "T25n1511_001:0784b26": "以故？如來所說法，皆不可取、不可說」如是等？",
    "T25n1511_001:0784b27": "有人謗言：如來一向不說法。為遮此故，偈言",
    "T25n1511_001:0784b28": "「應化非真佛，亦非說法者」故。「說法不二取，無",
    "T25n1511_001:0784b29": "說離言相」者，聽者不取法、不取非法故。說者",
    "T25n1511_001:0784c01": "亦不二說，法非法故。何以故？彼法非法非非",
    "T25n1511_001:0784c02": "法，依何義說？依真如義說。非法者，一切法",
    "T25n1511_001:0784c03": "無體相故。非非法者，彼真如無我相實有故。",
    "T25n1511_001:0784c04": "何故唯言說、不言證？有言說者即成證義故；",
    "T25n1511_001:0784c05": "若不證者，則不能說。如經「何以故？一切聖人",
    "T25n1511_001:0784c06": "皆以無為法得名」。此句明何義？彼法是說因",
    "T25n1511_001:0784c07": "故。何以故？一切聖人依真如法清淨得名，以",
    "T25n1511_001:0784c08": "無為法得名故。以此義故，彼聖人說彼無為",
    "T25n1511_001:0784c09": "法。復以何義？如彼聖人所證法，不可如是說，",
    "T25n1511_001:0784c10": "何況如是取！何以故？彼法遠離言語相，非可",
    "T25n1511_001:0784c11": "說事故。何故不但言佛，乃說一切聖人？以一",
    "T25n1511_001:0784c12": "切聖人依真如清淨得名故，如是具足清淨，",
    "T25n1511_001:0784c13": "如分清淨故。",
    "T25n1511_001:0784c14": "經曰：「『須菩提！於意云何？若滿三千大千世界",
    "T25n1511_001:0784c15": "七寶以用布施。須菩提！於意云何？是善男子",
    "T25n1511_001:0784c16": "善女人所得福德寧為多不？』須菩提言：『甚多。",
    "T25n1511_001:0784c17": "婆伽婆！甚多。修伽陀！彼善男子善女人得福",
    "T25n1511_001:0784c18": "甚多。何以故？世尊！是福德聚即非福德聚，是",
    "T25n1511_001:0784c19": "故如來說福德聚福德聚。』",
    "T25n1511_001:0784c20": "「佛言：『須菩提！若善男子善女人，以滿三千大",
    "T25n1511_001:0784c21": "千世界七寶持用布施。若復於此經中受持",
    "T25n1511_001:0784c22": "乃至四句偈等為他人說，其福勝彼無量不",
    "T25n1511_001:0784c23": "可數。何以故？須菩提！一切諸佛阿耨多羅三",
    "T25n1511_001:0784c24": "藐三菩提法皆從此經出，一切諸佛如來皆",
    "T25n1511_001:0784c25": "從此經生。須菩提！所謂佛法，佛法者即非佛",
    "T25n1511_001:0784c26": "法，是名佛法。』」",
    "T25n1511_001:0784c27": "論曰：此說勝福德譬喻挍量。示現何義？法雖",
    "T25n1511_001:0784c28": "不可取、不可說，而不空故。偈言：",
    "T25n1511_001:0784c29": "受持法及說，　　不空於福德；",
    "T25n1511_001:0785a01": "福不趣菩提，　　二能趣菩提。",
    "T25n1511_001:0785a02": "何故說言「世尊！是福德聚即非福德聚」者？偈",
    "T25n1511_001:0785a03": "言「福不趣菩提，二能趣菩提」故。此義云何？彼",
    "T25n1511_001:0785a04": "福德不趣大菩提，二能趣大菩提故。何者為",
    "T25n1511_001:0785a05": "二？",
    "T25n1511_001:0785a06": "一者受持；二者演說。如經「受持乃至四句偈",
    "T25n1511_001:0785a07": "等為他人說」故。何故名福德聚？聚義有二種：",
    "T25n1511_001:0785a08": "一者積聚義；二者進趣義。如人擔重說名為",
    "T25n1511_001:0785a09": "聚，如是彼福德聚，以有積聚義故，說名為聚。",
    "T25n1511_001:0785a10": "於菩提不能進趣故，名為非福德聚。此二能",
    "T25n1511_001:0785a11": "趣大菩提，是故於彼福德中此福為勝。云何",
    "T25n1511_001:0785a12": "此二能得大菩提？如經「何以故？須菩提！一切",
    "T25n1511_001:0785a13": "諸佛阿耨多羅三藐三菩提法皆從此經出，",
    "T25n1511_001:0785a14": "一切諸佛如來皆從此經生」故。云何說「一切",
    "T25n1511_001:0785a15": "諸佛菩提法皆從此經出」？云何說「一切諸佛",
    "T25n1511_001:0785a16": "如來皆從此經生」？偈言：",
    "T25n1511_001:0785a17": "於實名了因，　　亦為餘生因；",
    "T25n1511_001:0785a18": "唯獨諸佛法，　　福成第一體。",
    "T25n1511_001:0785a19": "此義云何？菩提者名為法身，彼體實無為。是",
    "T25n1511_001:0785a20": "故於彼法身，此二能作了因、不能作生因。餘",
    "T25n1511_001:0785a21": "者，受報相好莊嚴。佛化身相好，佛於此為生",
    "T25n1511_001:0785a22": "因，以能作菩提因，是故名因，顯彼福德中此",
    "T25n1511_001:0785a23": "福勝故。如經「何以故？須菩提！乃至皆從此",
    "T25n1511_001:0785a24": "經生」故。云何成此義？偈言「唯獨諸佛法，福成",
    "T25n1511_001:0785a25": "第一體」故。",
    "T25n1511_001:0785a26": "「須菩提！所謂佛法，佛法者即非佛法」者，彼諸",
    "T25n1511_001:0785a27": "佛法，餘人不得，是故彼佛法名為佛法。是故",
    "T25n1511_001:0785a28": "言「唯獨諸佛法」。第一不共義，以能作第一法",
    "T25n1511_001:0785a29": "因，是故彼福德中此福為勝，如是成福德多",
    "T25n1511_001:0785b01": "故。",
    "T25n1511_001:0785b02": "經曰：「『須菩提！於意云何？須陀洹能作是念：「我",
    "T25n1511_001:0785b03": "得須陀洹果不？」』須菩提言：『不也。世尊！何以故？",
    "T25n1511_001:0785b04": "實無有法名須陀洹。不入色聲香味觸法，是",
    "T25n1511_001:0785b05": "名須陀洹。』佛言：『須菩提！於意云何？斯陀含能",
    "T25n1511_001:0785b06": "作是念：「我得斯陀含果不？」』須菩提言：『不也。世",
    "T25n1511_001:0785b07": "尊！何以故？實無有法名斯陀含，是名斯陀含。』",
    "T25n1511_001:0785b08": "『須菩提！於意云何？阿那含能作是念：「我得阿",
    "T25n1511_001:0785b09": "那含果不？」』須菩提言：『不也。世尊！何以故？實無",
    "T25n1511_001:0785b10": "有法名阿那含，是名阿那含。』『須菩提！於意云",
    "T25n1511_001:0785b11": "何？阿羅漢能作是念：「我得阿羅漢不？」』須菩提",
    "T25n1511_001:0785b12": "言：『不也。世尊！何以故？實無有法名阿羅漢。世",
    "T25n1511_001:0785b13": "尊！若阿羅漢作是念：「我得阿羅漢。」即為著我、",
    "T25n1511_001:0785b14": "人、眾生、壽者。世尊！佛說我得無諍三昧最為",
    "T25n1511_001:0785b15": "第一，世尊說我是離欲阿羅漢。世尊！我不作",
    "T25n1511_001:0785b16": "是念：「我是離欲阿羅漢。」世尊！我若作是念：「我",
    "T25n1511_001:0785b17": "得阿羅漢。」世尊則不說我無諍行第一。以須",
    "T25n1511_001:0785b18": "菩提實無所行，而名須菩提無諍無諍行。』」",
    "T25n1511_001:0785b19": "論曰：向說聖人無為法得名。以是義故，彼法",
    "T25n1511_001:0785b20": "不可取、不可說。若須陀洹等聖人取自果，云",
    "T25n1511_001:0785b21": "何言彼法不可取？既如證如說，云何成不可",
    "T25n1511_001:0785b22": "說？自下經文為斷此疑，成彼法不可取、不可",
    "T25n1511_001:0785b23": "說故。偈言：",
    "T25n1511_001:0785b24": "不可取及說，　　自果不取故；",
    "T25n1511_001:0785b25": "依彼善吉者，　　說離二種障。",
    "T25n1511_001:0785b26": "此義云何？以聖人無為法得名，是故不取一",
    "T25n1511_001:0785b27": "法。不取者，不取六塵境界。以是義故，名不取。",
    "T25n1511_001:0785b28": "逆流者，如經「不入色聲香味觸法，是名須陀",
    "T25n1511_001:0785b29": "洹」故；乃至阿羅漢不取一法，以是義故，名為",
    "T25n1511_001:0785c01": "羅漢。然聖人非不取無為法，以取自果故。",
    "T25n1511_001:0785c02": "若聖人起如是心：「我能得果。」即為著我等者，",
    "T25n1511_001:0785c03": "此義云何？以有使煩惱、非行煩惱。何以故？彼",
    "T25n1511_001:0785c04": "於證時離取我等煩惱，是故無如是心：「我能",
    "T25n1511_001:0785c05": "得果。」何故尊者須菩提，自歎身得受記，以自",
    "T25n1511_001:0785c06": "身證果？為於彼義中生信心故。何故唯說無",
    "T25n1511_001:0785c07": "諍行？為明勝功德故、為生深信故。何故言「以",
    "T25n1511_001:0785c08": "須菩提實無所行，而名須菩提無諍無諍行」",
    "T25n1511_001:0785c09": "者？偈言「依彼善吉者，說離二種障」故。二種障",
    "T25n1511_001:0785c10": "者：一者煩惱障；二者三昧障。離彼二障，故",
    "T25n1511_001:0785c11": "言無所行。以是義故，說名二種諍。離彼二種",
    "T25n1511_001:0785c12": "障故，名為無諍無諍行。",
    "T25n1511_001:0785c13": "經曰：「佛告須菩提：『於意云何？如來昔在然燈",
    "T25n1511_001:0785c14": "佛所，得阿耨多羅三藐三菩提法不？』須菩提",
    "T25n1511_001:0785c15": "言：『不也。世尊！如來在然燈佛所，於法實無所",
    "T25n1511_001:0785c16": "得阿耨多羅三藐三菩提。』」",
    "T25n1511_001:0785c17": "論曰：復有疑：釋迦如來昔在然燈佛所受法，",
    "T25n1511_001:0785c18": "彼佛為此佛說法。若如是，云何彼法不可說、",
    "T25n1511_001:0785c19": "不可取？為斷此疑，說彼佛所無法可取。如經",
    "T25n1511_001:0785c20": "「不也。世尊！如來在然燈佛所，於法實無所得",
    "T25n1511_001:0785c21": "阿耨多羅三藐三菩提」故。何故如是說？偈言：",
    "T25n1511_001:0785c22": "佛於然燈語，　　不取理實智；",
    "T25n1511_001:0785c23": "以是真實義，　　成彼無取說。",
    "T25n1511_001:0785c24": "此義云何？釋迦如來於然燈佛所，言語所說",
    "T25n1511_001:0785c25": "不取證法故。以是義故，顯彼證智不可說、不",
    "T25n1511_001:0785c26": "可取。偈言「以是真實義，成彼無取說」故。",
    "T25n1511_001:0785c27": "又若聖人無為法得名，是法不可取、不可說；",
    "T25n1511_001:0785c28": "云何諸菩薩取莊嚴淨佛國土？云何受樂報，",
    "T25n1511_001:0785c29": "佛取自法王身？云何餘世間復取彼是法王",
    "T25n1511_001:0786a01": "身？自下經文為斷此疑。",
    "T25n1511_001:0786a02": "經曰：「佛告須菩提：『若菩薩作是言：「我莊嚴佛",
    "T25n1511_001:0786a03": "國土。」彼菩薩不實語。何以故？須菩提！如來所",
    "T25n1511_001:0786a04": "說莊嚴佛土者，則非莊嚴，是名莊嚴佛土。是",
    "T25n1511_001:0786a05": "故須菩提！諸菩薩摩訶薩應如是生清淨心，",
    "T25n1511_001:0786a06": "而無所住。不住色生心，不住聲香味觸法生",
    "T25n1511_001:0786a07": "心，應無所住而生其心。』",
    "T25n1511_001:0786a08": "「『須菩提！譬如有人身如須彌山王。須菩提！於",
    "T25n1511_001:0786a09": "意云何？是身為大不。』須菩提言：『甚大。世尊！何",
    "T25n1511_001:0786a10": "以故？佛說非身，是名大身。彼身非身，是名大",
    "T25n1511_001:0786a11": "身。』」",
    "T25n1511_001:0786a12": "論曰：此義如是應知。云何知？偈言：",
    "T25n1511_001:0786a13": "智習唯識通，　　如是取淨土，",
    "T25n1511_001:0786a14": "非形第一體，　　非嚴莊嚴意。",
    "T25n1511_001:0786a15": "此義云何？諸佛無有莊嚴國土事。唯諸佛如",
    "T25n1511_001:0786a16": "來真實智慧習識通達，是故彼土不可取。若",
    "T25n1511_001:0786a17": "人取彼國土形相，作是言：「我成就清淨佛土。」",
    "T25n1511_001:0786a18": "彼不實說。",
    "T25n1511_001:0786a19": "如經「何以故？須菩提！如來所說莊嚴佛土者，",
    "T25n1511_001:0786a20": "則非莊嚴，是名莊嚴佛土」故。何故如是說？偈",
    "T25n1511_001:0786a21": "言「非形第一體，非嚴莊嚴意」故。莊嚴有二種：",
    "T25n1511_001:0786a22": "一者形相、二者第一義相，是故說非嚴莊嚴。",
    "T25n1511_001:0786a23": "又非莊嚴佛土者，無有形相，故非莊嚴。如是",
    "T25n1511_001:0786a24": "無莊嚴即是第一莊嚴。何以故？以一切功德",
    "T25n1511_001:0786a25": "成就莊嚴故。若人分別佛國土，是有為形相，",
    "T25n1511_001:0786a26": "而言：「我成就清淨佛國土。」彼菩薩住於色等",
    "T25n1511_001:0786a27": "境界中生如是心，為遮此故，如經「是故須菩",
    "T25n1511_001:0786a28": "提！諸菩薩摩訶薩，應如是生清淨心而無所",
    "T25n1511_001:0786a29": "住。不住色生心，不住聲香味觸法生心，應無",
    "T25n1511_001:0786b01": "所住而生其心」故。前言：「云何受樂報，佛取自",
    "T25n1511_001:0786b02": "法王身？云何餘世間復取彼是法王身？」為除",
    "T25n1511_001:0786b03": "此疑，說受樂報佛體同彼須彌山王，鏡像義",
    "T25n1511_001:0786b04": "故。此義云何？偈言：",
    "T25n1511_001:0786b05": "如山王無取，　　受報亦復然，",
    "T25n1511_001:0786b06": "遠離於諸漏，　　及有為法故。",
    "T25n1511_001:0786b07": "此義云何？如須彌山王勢力高遠，故名為大，",
    "T25n1511_001:0786b08": "而不取彼山王體：「我是山王。」以無分別故。受",
    "T25n1511_001:0786b09": "樂報佛亦如是，以得無上法王體，故名為大，",
    "T25n1511_001:0786b10": "而不取彼法王體：「我是法王。」以無分別故。何",
    "T25n1511_001:0786b11": "故無分別？以無分別故。",
    "T25n1511_001:0786b12": "如經「何以故？佛說非身，是名大身。彼身非身，",
    "T25n1511_001:0786b13": "是名大身」故。何故如是說？偈言「遠離於諸漏，",
    "T25n1511_001:0786b14": "及有為法故」。彼受樂報佛體離於諸漏，若如",
    "T25n1511_001:0786b15": "是即無有物，若如是即名有物，以唯有清淨",
    "T25n1511_001:0786b16": "身故，以遠離有為法故。以是義故，實有我體，",
    "T25n1511_001:0786b17": "以不依他緣住故。",
    "T25n1511_001:0786b18": "金剛般若波羅蜜經論卷上"
}